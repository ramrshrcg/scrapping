शीर्षक,विवरण
नेता जिस्काइरहेका धुलाम्मे सडक,"चुनावका बेला सडक बनाउँछौं भन्दै वाचा मात्र गर्ने र जितेपछि बिर्सिने नेतालाई भोट नदिने उनले बताइन् । नेताहरूले सडकलाई मागी खाने भाँडो मात्र बनाएको अर्का स्थानीय सूर्यबहादुर केसीको आरोप छ । यस क्षेत्रका नेताले सडक बनाउने आश्वासन धेरै दिए, उनले भने, तर जितेर गएपछि कोही आएनन् । ०७४ सालको चुनावमा पनि दलहरूले यही सडक निर्माणलाई एजेन्डा बनाएका थिए । अहिले पनि प्रमुख एजेन्डामा यही सडक छुटेको छैन । ढल र फुटपाथ बनाइएको छ, उनले भने, अब सडक बनाउन केले रोकेको हो, थाहा छैन ? बढी समस्या सानोथलीबाट सोल्टी मोड खण्डसम्म रहेको उनको भनाइ छ । चाबहिलजोरपाटीसाँखु सडकअन्तर्गत दक्षिणढोकाबाट उकालो लागेपछि सास्ती सुरु हुन्छ । काठमाडौं उपत्यका सडक विस्तार आयोजनाले यो सडकलाई चार खण्डमा विभाजन गरी ठेक्का लगाएको छ । कतै खाल्डैखाल्डा छन् त कतै कालोपत्रको नामोनिसान भेटिँदैन । यस खण्डको ठेक्का बज्रगुरुबिरुवाखानी जेभीले लिए पनि काम बिरुवा कन्स्ट्रक्सनले गर्दै आएको छ । ०७२ असोज १३ मा भएको सम्झौताअनुसार ०७५ वैशाख १४ भित्र निर्माण सक्नुपर्ने थियो । तर, चार पटक म्याद थप्दा पनि प्रगति ७५ प्रतिशत मात्र छ । ४५ करोड ६९ लाखमा ठेक्का लागेकामा ३१ करोड ४६ लाख ४५ हजार रुपैयाँ भुक्तानी भइसकेको छ । तर, योजनाको लागत बढाएर ५० करोड ७१ लाख ४४ हजार रुपैयाँ पुर्याइएको छ । तीन किलोमिटर लामो यो खण्डमध्ये बढी समस्या थलीको ७ सय मिटर क्षेत्रमा छ । सम्झौताअनुसार काम गर्न नपाउँदा ढिलाइ भएको बिरुवा कन्स्ट्रक्सनले दाबी गर्दै आएको छ । यो खण्डमा अब २ किमि सडक कालोपत्र गर्न बाँकी छ । तेस्रो खण्ड नारायणटारस्थित वाग्मती पुलदेखि थली उकालोसम्म पर्छ । बज्रगुरुच्याङ्मिलाखानी जेभीले ठेक्का लिएको २४ किमि लामो यो खण्डको भौतिक प्रगति ७५ प्रतिशत मात्र छ । सम्झौताअनुसार ०७५ पुस १४ मै विस्तार सकिनुपर्ने हो । तर चार पटक म्याद थपिइसकेको छ । ३१ करोड ८१ लाख ४७ हजारमा ठेक्का लागेकामा अहिले लागत ३६ करोड ४८ हजार रुपैयाँ पुगिसकेको छ । निर्माण कम्पनीले २६ करोड ६७ लाख ७१ हजार रुपैयाँ भुक्तानी लिइसकेको छ । ब्रह्मखेलदेखि सम्बुटारसम्म २४६ किमि सडक विस्तारको ठेक्का बीटीसुनकोसीवर्ल्डवाइड जेभीले लिए पनि काम पूरा भइसकेको छैन । थली बजारको भन्दा चर्को समस्या छ नख्खुखोलाभैंसेपाटी सडक खण्डमा । नख्खुखोलाबाट भैंसेपाटीतर्फ उकालो लाग्दै गर्दा कष्टपूर्ण यात्रा छिचोल्नुपर्छ । कुहिरीमण्डल धुलोले यहींको त्यहीं देखिँदैन । सडक खनेर अलपत्र पारिएको छ । ठाउँठाउँमा थुपारिएको ग्राभेलले दुर्घटनाको भय बढाएको छ । सडकछेउका पसललाई धुलोबाट जोगाउन हम्मेहम्मे परेको छ । घरमा लगाएको रङ धुलोले छुट्याउन सकिँदैन । सात वर्षदेखि धुलोकै कारण पसल चलाउन समस्या भएको स्थानीय चन्द्रकुमार राई बताउँछन् । एउटा ठेकेदार आउँछ यसो काम गरेजस्तो गर्छ, फेरि फेरिएर अर्को आउँछ, उनले भने, दसैंअघि सडक कालोपत्र गर्ने भनिएकामा अहिलेसम्म केही काम भएको छैन । धुलोका कारण यहाँका घरमा भाडामा बस्न आउन कोही नरुचाउने गरेको उनले बताए । यस सडकको दुई खण्डमा बाँडेर ठेक्का लगाइएको छ । पहिलो खण्ड नख्खुखोलाभैंसेपाटीसोह्रखुट्टेको दूरी ३५२ किलोमिटर छ । ०७३ असार ३० मा भएको ठेक्काअनुसार ०७५ कात्तिक ३० भित्र काम सकिसक्नुपर्ने हो । तर अहिलेसम्म भौतिक प्रगति ७० प्रतिशत मात्र छ । ठेक्का लगाउने निकाय काठमाडौं उपत्यका सडक विस्तार आयोजनाका अनुसार ३५२ किमिमध्ये दुई किमि सडक मात्र कालोपत्र भएको छ । सुरु ठेक्का रकम २८ करोड ६२ लाख ५० हजार रुपैयाँ भए पनि अहिले लागत बढाएर ३० करोड ५ लाख रुपैयाँ पुर्याइएको छ । १९ करोड ९६ लाख ९६ हजार रुपैयाँ भुक्तानी नै भइसकेको छ । यस खण्डको ठेक्का आशिषबिरुवासीएम जेभीले लिएको हो । संयुक्त ठेक्का भए पनि सुरुवाती जिम्मा बिरुवा कन्स्ट्रक्सनले लिएको थियो । उसले काम नगरेपछि सीएम कन्स्ट्रक्सनले यसको काम गर्दै छ । अहिले सडकको चौथो पटक म्याद पुस मसान्तसम्म थप गरिएको छ । अर्को खण्ड हो सोह्रखुट्टेचुनिखेल सडक । फिरोज र बबी भण्डारीले यस खण्डको बुङमतीमा किराना पसल गर्न थालेको १० वर्ष भयो । सडक बन्न थालेपछि जस्तो समस्या कहिल्यै खेप्नुपरेको थिएन । सडकमा उड्ने धूलोका कारण रुघाखोकी कहिल्यै टुट्दैन । घाँटी दुखिरहन्छ । लुगा धोएर सुकाउने ठाउँ छैन, बबीले भनिन्, धुलो उडिरहेका बेला सुकाएका लुगा लगाउँदा जीउभरि एलर्जी हुन्छ । भोट माग्न आउने नेताले चुनावअघि नै सडक बन्छ भन्थे । तर यही क्षेत्रबाट जिताएर पठाएको मान्छे मन्त्री हुँदासमेत सडक नबन्दा दुःख लागेको फिरोजको गुनासो छ । जति उम्मेदवार भोट माग्न आएका छन्, सबैलाई सडकका गुनासा सुनाइसक्यौं, ०७४ सालको चुनावदेखि नै यी गुनासा सुनाउँदै आएका छौं, उनले भने, चुनावभर गुनासा सुन्छन्, एजेन्डा बनाउँछन्, जितेर गएपछि सबै कुरा बिर्सन्छन्, फर्किएर आउनसमेत हिचकिचाउँछन् । भैंसेपाटी क्षेत्रमा समाजका धेरै विशिष्ट व्यक्तिहरूको बसोबास बाक्लो छ । उनीहरू सधैं यही सडक ओहोरदोहोर गर्छन् । तर उनीहरूले देखेर पनि नदेखेजस्तो गर्दा दुःख लाग्छ, फिरोजले भने । दोस्रो खण्ड सोह्रखुट्टेबुङमतीचुनदेवी सडकको अवस्था पनि उस्तै छ । सडक खनेर अलपत्र पारिएको छ । ठेक्का लागेको पाँच वर्ष पुग्दा अहिलेसम्म सडकमा पर्ने घर भत्काइएको छैन । ठेक्का भएको सडकको दूरी १५५ किमि छ । यसको ठेक्का पप्पुमहालक्ष्मीवर्ल्डवाइड जेभीले लिएको हो । ०७४ साउन ११ मा भएको सम्झौताअनुसार ०७६ साउन १० मा काम सम्पन्न गरिसक्नुपर्ने हो । प्रगति ७५ प्रतिशत मात्र छ । संयुक्त ठेक्का भए पनि वर्ल्डवाइड निर्माण कम्पनीले काम गरिरहेको यो सडकको चौथो पटक म्याद थपिएको छ । यसको सुरु ठेक्का रकम २३ करोड ७२ लाख ४९ हजार रुपैयाँ हो । अहिले लागत बढाएर २६ करोड ९ लाख ४३ हजार रुपैयाँ पुर्याइएको छ । निर्माणमा प्रगति नभए पनि २० करोड ८ लाख ९९ हजार रुपैयाँ भुक्तानी भइसकेको छ । बढी समस्या भएको नख्खुभैंसेपाटीको काम दसैंअघि नै सक्ने सीएम कन्स्ट्रक्सनका प्रबन्ध निर्देशक शान्तकुमार श्रेष्ठको दाबी थियो । तर सडकको अवस्था उस्तै छ । यसबारे बुझ्न पटकपटक फोन सम्पर्क गर्दा उनीसँग सम्पर्क हुन सकेन । डिभिजनअन्तर्गतका केही सडक निर्माण सकिएको र केही निर्माणको अन्तिम चरणमा रहेको सडक डिभिजन काठमाडौंका सूचना अधिकारी सुनीत केसीले बताए । केही पुराना सडक अझै अलपत्र रहेको उनको भनाइ छ । बढी समस्या काठमाडौं उपत्यका सडक विस्तार आयोजनाअन्तर्गतका सडकमा छ । दसैंतिहारपछि थोरै मात्र काम भएको आयोजनाका सूचना अधिकारी महानन्द जोशीको भनाइ छ । धेरै ठेकेदराले दसैंअघि नै काम सक्ने दाबी गरेका थिए, काम जस्ताको तस्तै छ । चुनाव नजिकिएकाले त्यसको प्रभाव यस क्षेत्रमा पनि परेको उनको बुझाइ छ । सबै ठेक्कालाई काम हेरेर पुसदेखि चैत मसान्तसम्मको मात्र म्याद दिइएको छ, उनले भने, अब समय दिन्नौं । काम नसके ठेक्का तोड्छौं । चाबहिलसाँखु खण्डको थली खण्डमा बेस बिग्रिएर समस्या भएको उनले बताए । यो सडकमा निर्वाचनलगत्तै ठेकेदारले काम सक्छु भनेका छन्, उनले भने, नख्खुभैंसेपाटी सडकमा दुई ठेक्का छन्, पहिलो खण्डमा बेस र सबबेस राख्ने काम भइरहेको छ । दोस्रो खण्ड बुङमतीमा चारवटा घर भत्काउन बाँकी छ, त्यसैले काम हुन सकेको छैन । भक्तपुरको कमलविनायकनगरकोट सडकको स्तरोन्नति सुरु भएको पनि आठ वर्ष बितिसक्यो । पटकपटक चुनावी नारा बनेको यो सडक पनि अहिले बेवारिस छ । ०७१ जेठ २२ मा पहिलो सम्झौता भएकामा सात पटक म्याद थप भइसकेको छ । आरामाली इन्फ्रा पावर लिमिटेड (एआईपीएल) र शैलुङ कन्स्ट्रक्सनले यसको संयुक्त ठेक्का लिएका हुन् । सम्झौताअनुसार काम भएको भए ०७३ असार ३ मै ठेक्का सकिसक्नुपर्ने हो । दुई वर्षमा सक्ने भनिएको सडकको काम आठ वर्षमा ७९ प्रतिशत मात्र छ । निर्माण ढिलाइ भएसँगै ठेक्काको लागत बढिरहेको छ । सडकको सुरु ठेक्का सम्झौता ३१ करोड ५२ लाख रुपैयाँ हो । अहिले संशोधन गरेर ३५ करोड ८७ लाख रुपैयाँ पुर्याइएको छ । यसबीच ठेकेदार कम्पनीले २९ करोड ७७ लाख रुपैयाँ भुक्तानी लिइसकेको छ । १५६६ किमि दूरीको सडकमा पाँच किमि बेससहित कालोपत्र गर्न बाँकी छ ।ठेकेदारले सडक अलपत्र पारेपछि भक्तपुरनगरकोटका सर्वसाधारणले धेरै पटक मन्त्रालय धाए, धेरै पटक सडकमै उत्रिएर आन्दोलन गरे, स्थानीय जनप्रतिनिधिदेखि आफ्नो क्षेत्रका सांसद भेटे । तैपनि ठेकेदारले नसुनेपछि जनप्रतिनिधिलाई ज्ञापनपत्र बुझाए, ध्यानाकर्षण गराए, विरोधस्वरूप सडकमै वडा कार्यालय चलाए । ठेकेदारको फोटोसहितको व्यानर बनाएर सार्वजनिक यातायातदेखि चोकचौतारासम्म टाँसे । तर ठेकेदार टसको मस भएनन्, बरु काम गर्छॅ भन्दै ढाँटिरहेका छन्, तर पनि उनलाई कारबाही भएको छैन । यही कन्स्ट्रक्सनले ठेक्का लिएको बालाजुरानीपौवा सडक अलपत्र छ । काम नगरेपछि कन्स्ट्रक्सनलाई सार्वजनिक खरिद अनुगमन कार्यालयले तीन वर्षका लागि कालोसूचीमा राखेको छ । कमलविनायकनगरकोट सडकको ठेक्का तोड्ने तयारीमा रहेको भक्तपुरनगरकोटसिपाघाटबालाजुत्रिशूलीबिदुर सडक योजना कार्यालयका प्रमुख गौतम श्रेष्ठले बताए । धेरै पटक मौका दियौं तर कामै भएन, उनले भने, अब ठेक्का तोड्ने हो, अरू उपाय छैन ।"
चुनाव प्रचार भोलि मध्यरातसम्म मात्रै,"निर्वाचन हुनुभन्दा ४८ घण्टाअघिदेखि मदिरा बिक्री वितरणमा समेत रोक लगाउने निर्णय आयोगले बुधबार गर्दै छ । प्रतिनिधिसभाका १ सय ६५ सिटमा २ हजार ४ सय १२ र सातै प्रदेशका ३ सय ३० सिटका लागि ३ हजार २ सय २३ उम्मेदवार छन् । १ करोड ७९ लाख ८८ हजार ५ सय ७० मतदाताका लागि आयोगले १० हजार ८ सय ९२ मतदानस्थलमा २२ हजार २ सय २७ मतदान केन्द्र तोकेको छ । सम्बन्धित कर्मचारीलाई बिहीबारसम्म मतदान केन्द्रमा पुगिसक्न आयोगले निर्देशन दिएको छ । आयोगका अनुसार निर्वाचनमा २ लाख ४७ हजार कर्मचारी खटिनेछन् । निर्वाचन आयोगका प्रवक्ता शालिग्राम पौडेलले मतदानका लागि सम्पूर्ण तयारी पूरा भएको जानकारी दिए । कर्मचारीहरू सम्पूर्ण सामग्री लिएर बिहीबारसम्म मतदान केन्द्रमा पुगिसक्छन्, उनले भने, सदरमुकामबाट टाढा मतदानस्थल भएको जिल्लामा कर्मचारी हिँडिसके । हिमपातका कारण निर्वाचन सामग्री र कर्मचारी पैदल मार्गबाट पठाउन नसक्ने भएपछि हुम्लाका ३ र डोल्पाका मतदानस्थलमा हेलिकोप्टर प्रयोग गरिएको पौडेलले जानकारी दिए । डोल्पामा हेलिकोप्टरबाट सामग्री र कर्मचारी व्यवस्थापन गर्न आयोगबाट सचिव नै खटाइएको छ । कतिपय मतदानस्थलमा खाद्यान्नसमेत नपाउने हुनाले हेलिकोप्टरबाटै ओसारिएको आयोगका प्रवक्ता पौडेलले बताए । आयोगले मतदान शान्तिपूर्ण बनाउन मंगलबार सुरक्षा बैठक राखेको थियो । बैठकले बिहीबारदेखि नै निजामती र प्रहरीको संयुक्त घुम्ती टोली परिचालन गर्ने निर्णय गरेको छ । मौन अवधिमा हुन सक्ने चलखेल रोक्न यो टोली परिचालन गर्न लागिएको प्रमुख निर्वाचन आयुक्त दिनेश थपलियाले बताए । निर्वाचन शान्तिपूर्ण र भयरहित बनाउन आयोगले कुनै कसर बाँकी राख्ने छैन, उनले भने । प्रहरी युनिट भएको स्थान र अन्य स्थानमा बिहीबारबाट विशेष योजना अघि सारेर सुरक्षा व्यवस्था मिलाइने आयोगले जनाएको छ । निर्वाचन सुरक्षामा २ लाख ९८ हजार म्यादीसहितका सुरक्षाकर्मी परिचालन हुँदै छन् ।"
अनि नेहा प्रहरीसम्म पुगिन्,"आफू कुनै हालतमा विवाह तोड्न नसक्ने तर न्याय चाहिने उनले बताइन् । काठमाडौंमा बस्छु भन्दा तेरो माइतीले घर दाइजो दिएको छ र भन्छन्, माइतीलाई घर किनिदिन भन् भन्दै मानसिक तनाव दिन्छन्, उनले भनिन् । विवाहको आठ महिना नबित्दै नेहामाथि चार पटक निर्घात कुटपिट भएको माइती पक्षले बताएको छ । असोज २१ गते राति ८ बजे सासू गोदावरीदेवी र पंकज मिलेर मरणासन्न हुने गरी पिटेको र आफूहरूले ज्यान जोगाएर ल्याएको नेहाकी आमा बिन्दादेवीले बताइन् । सम्धी रामप्रवेशले फोन गरेर तपार्इंको छोरीले झगडा गरेकी छ, उसको हालत खराब भइसकेको छ भनेपछि हामी गएर बचाएर ल्यायौं, उनले भनिन्, जताततै नीलडाम र चोटपटकसहित घाइते भएर आएकी छोरीलाई कसरी फेरि घर पठाउनु ? उसले न्याय पाउनुपर्छ ।कात्तिक ४ गते नेहाले पंकजविरुद्ध जिल्ला प्रहरी कार्यालय महोत्तरीमा घरेलु हिंसाविरुद्ध उजुरी दिएकी छन् । लगत्तै पक्राउ परेका पंकजलाई घरेलु हिंसामा दुई दिनपछि थुन्न नमिल्ने भएपछि छाडिएको र थप अनुसन्धान भइरहेको महोत्तरी प्रहरी प्रमुख एसपी कृष्ण पंगेनीले बताए । घटनाबारे बुझ्न खोज्दा पंकजले प्रहरीमा छलफल र अनुसन्धान भइरहेकाले मुद्दाको किनारापछि मात्रै बोल्ने प्रतिक्रिया दिए ।"
३ नेपालीसहित ७ बेपत्ता,"उनीहरूको मृत्यु भएको हुनसक्ने अनुमान भइरहँदा नेपाल सरकार भने दुर्घटनाबारे नै बेखबर देखिएको छ । कोलम्बियाबाट अवैधरूपमा ब्राजिल पस्न हिँडेका एक दर्जनभन्दा बढी डुंगामा सवार थिए । दुर्घटनामा बाँचेका एक नेपालीकाअनुसार पानामाका जलसेनाले रोक्न खोजेपछि भाग्दा उनीहरुको डुंगा अर्को डुंगासँग ठोक्किएको थियो । उक्त दुर्घटनापछि वेपत्ता हुनेमा रुकुम पश्चिमको बाँफिकोट७ का २५ वर्षीय प्रदीप खत्री, मुसीकोट५ का अन्दाजी ४० वर्षका रमेश गौतम र प्यूठानका काले गिरी छन् । रमेशकी पत्नी लीला बोहराले श्रीमान्सँगै डुंगामा सवार एक जनाले दुर्घटना भएको खबर भ्वाइस म्यासेज पठाएको भए पनि घटनाको यथार्थ थाहा नभएको बताइन् । उनका श्रीमान् गत वैशाख ९ मा अवैधरूपमै भए पनि अमेरिका पस्ने भन्दै घरबाट हिँडेका थिए । रमेशको परिवारका एक सदस्यले उनले कोलम्बियासम्म पुग्ने क्रममा मात्रै अनुमानित ३६ लाख खर्चिसकेको बताए । उनले भने, परिवारको एजेन्टसँग कुराकानी भइरहेको बुझिन्छ । तर, रमेशबारे यकिन खबर बताएको छैन ।वेपत्तामध्येका प्रदीपका भाई सुदर्शन खत्रीले उक्त डुंगामा सवार अन्य नेपालीबाट आफूले घटनाबारे सुनेको बताए । मध्यरातमा दुर्घटना भएको, ३ जना बेपत्ता भएको र त्यसमध्ये दाजु पनि परेको सूचना पाएको उनको भनाइ छ । गतवर्षको असोजतिरै प्रदीप अवैधरुपमा संगठित मानव तस्करको सहयोगमा अमेरिका जान भनेर हिडेको उनले पुष्टि गरे । कान्तिपुरको सम्पर्कमा आएका प्रदीपका एक नातेदारका अनुसार उक्त डुंगामा २५ जना सवार थिए, त्यसमा आधाभन्दा बढी रुकुम पश्चिम, प्युठान र बर्दियाका भएको दाबी छ । बाँफिकोटकै टिकाराम पुनः पनि उक्त दुर्घटनामा परेको तर सेनाले समयमै उद्धार गरेकाले केही नभएको उनले सुनाए । स्रोतका अनुसार अमेरिका जान भनेर हिडेका धेरैजसोले नेपालमै रहेका एजेन्टलाई किस्ताकिस्तामा रकम बुझाएको र धेरैजसोले २० देखि २५ लाख खर्चिसकेको देखिन्छ । २०७८ असारमा अवैध रूपमा अमेरिका छिर्ने यात्रामा कोलम्बिया हुँदै अगाडि बढ्ने क्रममा भएको दुर्घटनामा मृत्यु भएकाहरूको परिवारले संगठित मानव तस्करका एजेन्ट भन्दै टोपबहादुर जीसीविरुद्ध प्रहरीको मानव बेचबिखन अनुसन्धान ब्युरोमा उजुरी गरेका थिए । ब्युरोले २०७६ जेठ २७ मा मुद्दा चलाएपछि जीसी पक्राउ परेका थिए । २०७६ असार ५ मा काठमाडौं जिल्ला अदालतबाट १५ लाख रुपैयाँ धरौटीमा छुटेपछि जीसी पुनः मानव बेचबिखनमा सक्रिय भएका थिए । ब्युरो स्रोतका अनुसार दोस्रो घटनामा पनि अनुसन्धानमा तानिएका जीसी महिनौं विदेशमा फरार रहेपछि प्रहरीले प्रहरीको अन्तर्राष्ट्रिय संगठन (इन्टरपोल) को सहायतामा पक्राउ गर्ने प्रयास गरेको थियो । उनले दुई महिनाअघि नेपाल आएर आत्मसमर्पण गरेका थिए । जीसी अहिले पुर्पक्षका लागि केन्द्रीय कारागारमा छन् । ब्युरोले पनि पानामाको पछिल्लो दुर्घटनाबारे सूचनाहरू पाएको छ । तर, पीडित परिवारहरू सम्पर्कमा नआएको भन्दै अनुसन्धान अघि बढाएको छैन ।"
जन्मसिद्धका सन्तान भन्छन् 'हामीलाई मताधिकार कहिले ?,"(वीरगन्जबारा)  वीरगन्ज महानगरपालिका१२ मुर्लीका २६ वर्षीय श्याम पटेलले यहाँकै एक निजी कलेजबाट स्नातकसम्म अध्ययन गरेका छन् । पर्साबारा औद्योगिक करिडोरको परवानीपुरस्थित स्टिल उद्योगमा उनले काम गरेको दुई वर्ष पुग्यो । तर, अध्ययन र कामको तुलनामा तलब भने थोरै छ । आफूसँग नागरिकता नभएकाले न्यून ज्यालामा पनि श्रम बिक्री गर्न बाध्य रहेको उनले बताए ।झन्डै ४० वर्षदेखि नेपालमै बसोबास र कारोबार गर्दै आएका उनको बुबाको जन्मसिद्ध नागरिकता छ । बुबाको जन्मका आधारमा नागरिकता प्रमाणपत्र भएकाले श्यामले हालसम्म आफ्नो नागरिकता बनाउन सकेका छैनन् । नागरिकताबिना मोबाइल सिमसमेत निकाल्न मिल्दैन, उनले भने, ६७ वर्षदेखि जिल्ला प्रशासन धाइरहेको छु । तर, नागरिकता लिन सकेको छैन । पर्सा१ मा पर्ने उनको वडामा अहिले चुनावी चहलपहलसमेत बढेको छ । उम्मेदवारका नारा र समाजमा उसको छविका बारेमा चर्चा हुने गरेको छ, उनले भने, तर, चुनावप्रति मलाई त्यति चासो छैन । नागरिकताविहीनका लागि केको निर्वाचन ? उनका साथीहरूले नागरिकता बनाइसके । केहीले सवारी चालक अनुमतिपत्रसमेत लिएका छन् । नागरिकता नहुँदा मैले आफ्नो प्रतिनिधिसमेत चयन गर्न पाउँदिनँ, उनले भने, राज्यले हामीलाई अनागरिक बनाएको छ । वीरगन्ज११ रानीघाटका २३ वर्षीय सुरेश साहलाई पनि चुनावी रमझमले छोएको छैन । बालिग भए पनि हालसम्म मताधिकार प्रयोग गर्न नपाएको उनले गुनासो गरे । नरेशकी आमाको वंशज र बुबाको जन्मका आधारमा नागरिकता छ, उनले नागरिकता पाएका छैनन् । टोल नै चुनावी माहोलमा डुबिसक्यो, उनले भने, म बालिग भए पनि भोट हाल्नबाट वञ्चित छु । उनका बुबा लामो समयदेखि नारायणगढमा व्यापार गरिबसेका छन् । आमा वंशज हुँदाहुँदै पनि मैले नागरिकता पाउन सकेको छैन, उनले भने, एउटा नागरिकता मात्र नहुँदा हरेक काममा सास्ती खेप्नुपरेको छ । उनकी आमासँग ०५२ असार ९ मा वंशज नागरिकता बनाएको प्रमाण छ । बुबाले ०६३ चैत २८ मा जन्मका आधारमा नागरिकता लिएका हुन् ।उमेर पुगेर पनि नागरिकता नपाएकाको संख्या वीरगन्जमा मात्र १५ हजारभन्दा बढी रहेको अनुमान छ । बारा सिम्रौनगढ नगरपालिका८ का श्यामुदिन मियाँ दर्जी गत स्थानीय चुनावमा मन परेका उम्मेदवारलाई जिताउन दिनरात खटे । प्रचारप्रसार अवधिभर मत माग्दैमा फुर्सद नभएका उनले नागरिकता नहुँदा मतदान गर्न पाएनन् । नेपालमै मामा घरमा जन्म भए पनि ०६३ सालमा मात्र जन्मसिद्ध नागरिकता पाएको उनका बुबा ६९ वर्षीय मन्सीले बताए । एउटा छोरो नेसामुदिन ०६३ मा नागरिकता पाइसकेर वैदेशिक रोजगारीमा छ, कान्छो श्यामुदिनले पाएको छैन, उनले भने । अहिलेको चुनावमा मत माग्न आउने सबै उम्मेदवारलाई नागरिकताकै समस्याबारे सुनाउने गरेको उनले बताए । नागरिकता नपाउँदा कान्छो पासपोर्ट बनाउन नपाएर वैदेशिक रोजगारीमा जान पाएको छैन, उनले भने ।स्नातक सकेकी जितपुरसिमरा उपमहानगरपालिका७ की निलिशा बर्माको नागरिकता नहुँदा सरकारी जागिर खाने धोको पूरा हुन पाएको छैन । नागरिकता अभावमा उनले धेरै अवसर गुमाएकी छन् । नागरिकताका लागि डेढ वर्षअघि उनले वीरगन्ज उच्च अदालतमा मुद्दा दर्ता गरेकी थिइन् । अदालतले नागरिकता दिलाउन जिल्ला प्रशासन बारालाई परमादेश जारी गर्यो । त्यसअनुसार उनले अनुसूची फाराम भरेर प्रशासन कार्यालयमा निवेदन दिइन् । तर प्रशासनले उनलाई नागरिकता दिएन । दिक्क लागिसकेको छ, उनले भनिन्, हामी कहिले नेपाली नागरिक बन्ने ? बुबाको जन्मसिद्ध र आमाको वंशज नागरिकता भए पनि आफू नागरिक बन्न नपाएको उनले गुनासो गरिन् । लोक सेवा आयोगबाट प्रतिस्पर्धा गरेर जागिर खाने क्षमता हुँदाहुँदै नागरिकता नभएर प्राइभेट जागिरमा चित्त बुझाउनुपरेको छ, उनले भनिन्, नागरिकता नहुँदा तलब बैंक खातामा जान पाउँदैन । राज्यले गम्भीर कसुर गरे जस्तै विभेद गरिरहेको उनको भनाइ छ । ०६३ पछि उनको जस्तो समस्या भोग्ने धेरै छन् । ०६३ मा जन्मका आधारमा नागरिकता लिएका बाबुको सन्तानले वंशज नागरिकता पाएका छैनन् । नेपालको संविधान ०७२ को भाग २ को दफा १० मा कुनै पनि नेपाली नागरिकलाई नागरिकता प्राप्त गर्ने हकबाट वञ्चित गरिने छैन भनेर स्पष्ट भनिएको छ । त्यही भागको धारा ३ मा यो संविधान प्रारम्भ हुनुभन्दा अघि जन्मका आधारमा नेपालको नागरिकता प्राप्त गरेका नागरिकको सन्तानले बाबु र आमा दुवै नेपालको नागरिक छ भने निज बालिग भएपछि वंशजका आधारमा नेपालको नागरिकता प्राप्त गर्नेछ भनिएको छ । संविधान जारी भएको सात वर्ष भइसक्दा यो व्यवस्था लागू भएको छैन । कार्यान्वयनमा नआउँदा उमेर पुगेका हजारौं बालिग नागरिकता पाउनबाट वञ्चित छन् । सरकारको ध्यान यतातिर पटक्कै छैन, नागरिक समाजका अगुवा हिरालाल साहले भने, सरकारले बाबुछोरामै विभेद गरिरहेको छ । बाबुले नागरिकता पाइसकेपछि सन्तानले नपाउने कहाँ व्यवस्था छ ? बालिगले नागरिकता नपाएर उनीहरूको भविष्य अन्योलमा परेको उनले बताए । ०६३ यता केही समय नागरिकता वितरण गरिए पनि रोक्का गरिएको थियो । फेरि ०६८ पुस २४ मा गृहमन्त्री स्तरीय निर्णयबाट खुला गरिएको थियो । त्यसको दुई महिनापछि सर्वोच्च अदालतमा रिट परेपछि ०६८ फागुन २२ देखि रोक्का गरिएको नागरिकता अहिलेसम्म खुल्न सकेको छैन । ०६२६३ मा गाउँगाउँमा टोली खटाएर २६ लाख १५ हजार ६ सय १५ जनालाई नागरिकता वितरण गरिएको थियो । गृह मन्त्रालयको अभिलेखअनुसार तीमध्ये २३ लाख ४४ हजार ८ सय २१ ले वंशज, पौने दुई लाखले जन्मसिद्ध नागरिकता लिएका थिए । त्यसबेला करिब ५ सयले अंगीकृत नागरिकता पनि लिएका थिए । जन्मसिद्धका आधारमा नागरिकता पाएका बाबुआमाका सन्तानले अहिले नागरिकता पाएका छैनन् । सरकारसँग यकिन तथ्यांक नभए पनि अधिकारकर्मीहरूका अनुसार जन्मसिद्धका बाबुआमाबाट जन्मेका करिब ६ लाखभन्दा बढीले बालिग भएर पनि नागरिकता पाउन सकेका छैनन् ।"
किन जलाइन्छ मतपत्र ?,"(काठमाडौं)  गत वैशाखमा सम्पन्न स्थानीय तह निर्वाचनमा ५ सय मेट्रिक टनभन्दा बढी कागज प्रयोग भएको थियो । आसन्न प्रतिनिधि तथा प्रदेशसभा निर्वाचनका लागि ८ सय ५० मेट्रिक टन कागज खरिद गरिसकिएको छ । चुनाव सकिएपछि मतपत्रसहितका कागजको व्यवस्थापन कसरी गरिन्छ ? निर्वाचन आयोगको सोझो जवाफ छ मुद्दा लाग्ने म्याद नाघेपछि धुल्याइन्छ । तर, आयोगले धुल्याउने नाममा मतपत्र जलाएर नष्ट गर्दै आएको छ ।मुद्दा लाग्ने म्याद नाघेपछि आयोगले सबै मतपत्र सरकारी कागजात धुल्याउने नियमहरू, २०२७ अनुसार जलाउने गरेको विगत छ । उक्त नियममा भएको पहिलो संशोधनले धुल्याउने शब्दले डढाउने भनेर परिभाषित गरेको छ । पहिलो संशोधन २०७० मा भनिएको छ, धुल्याउनु भन्नाले सरकारी कार्यालयमा रहेको कागजातमा लेखिएको व्यहोरा पढ्न, बुझ्न वा त्यसको कुनै उपयोग गर्न नसकिने गरी रद्द गर्ने कार्यलाई सम्झनुपर्छ र सो शब्दले त्यस्तो कागजातलाई आगोमा डढाउने कार्यसमेत जनाउँछ । यही व्यवस्थामा टेकेर मतपत्र जलाउने गरिएको आयोगको भनाइ छ । निर्वाचन सकिएर म्याद नाघ्ने अवधि कटेपछि काठमाडौंको हकमा सुरक्षा घेराभित्र राखेर जनक शिक्षा सामग्री केन्द्रका प्रतिनिधि, नेपाली सेना र निर्वाचन आयोगका प्रतिनिधिको रोहबरमा जलाइन्छ । अन्य जिल्लामा त्यहीअनुसार व्यवस्थापन हुन्छ । आयोगका मुद्रण अधिकृत बाबुराम कोइरालाका अनुसार आसन्न निर्वाचनका लागि आयोगले ८ सय ५० मेट्रिक टन कागज खरिद गरी ८ करोड मतपत्र छापेको छ । यसरी जलाउँदा वायु प्रदूषण हुने, संविधानले व्यवस्था गरेको हरेक नागरिकले स्वच्छ वातावरणमा बाँच्न पाउने हकको हनन हुने भन्दै उक्त नियममा भएको व्यवस्था हटाउन माग गर्दै सर्वोच्च अदालतमा रिट दायर भएको छ । नेपालको संविधानको धारा ३० मा प्रत्येक नागरिकलाई स्वच्छ र स्वस्थ वातावरणमा बाँच्न पाउने हकको ग्यारेन्टी गरेको छ । कानुनशास्त्रका विद्यार्थी ऋतिक यादव र रितेश पन्थीले निर्वाचन आयोग र प्रधानमन्त्री कार्यालयलाई विपक्षी बनाउँदै सर्वोच्चमा सोमबार रिट दायर गरेका हुन् ।चुनाव सकिएपछि मतपत्र धुल्याउने नाममा जलाउँदा प्रत्येक नागरिकले स्वच्छ र स्वस्थ वातावरणमा बाँच्न पाउने अधिकारको हनन हुने भन्दै उनीहरूले वैकल्पिक उपाय खोज्न मागसहित रिट दायर गरेका हुन् । रिटमा उक्त व्यवस्था असंवैधानिक भन्दै त्यसलाई अमान्य र बदर गर्न माग गरिएको छ । रिटमाथि मंगलबार सुनुवाइ भएको छ । रिटमा सहयोग गरेका अधिवक्ता सुजन पन्तले भने, निर्वाचन आयोगले ८ करोड थान मतपत्र छापेको छ । निर्वाचन सम्पन्न भएपछि ती सबै मतपत्र धुल्याउने नाममा जलाइन्छन्, यसले वायु प्रदूषण हुन्छ । यसको विकल्पमा कागजलाई पुनः प्रयोग गर्न सकिन्छ । नियममा भएको शब्दावली पनि हटाउन माग गरिएको उनले बताए । कागजमा आगो लगाउँदा आयोगले कानुनद्वारा वर्जित वायु प्रदूषण गर्ने वैधानिक आधार प्राप्त गरेको र वातावरणीय न्यायविपरीतको अभ्यास भएको निवेदक पन्थी बताउँछन् । नेपालको वातावरण संरक्षण ऐन, २०७६ को दफा १५ को उपदफा २ ले कसैले पनि जनजीवन र जनस्वास्थ्य एवं वातावरणमा उल्लेखनीय प्रतिकूल प्रभाव पार्ने गरी प्रदूषण गर्न रोक लगाउँदै सजायको व्यवस्था गरेको छ । मतपत्र जलाउने कार्य नेपालले विश्वसामु गरेका प्रतिबद्धताको समेत विपरीत भएको पन्थीले बताए । बेलायत, न्युजिल्यान्डजस्ता देशले प्रयोग भइसकेका मतपत्रलाई स्रेडिङ गरेर कागजको थाक बनाएर पुनः प्रयोग गर्छन् । अस्ट्रेलियामा ब्यालोट पेपर लाई पुनः प्रयोग गरिन्छ भने जापानमा प्लास्टिक पेलेट बनाइन्छ । भारत उत्तर प्रदेशको प्रादेशिक निर्वाचनमा सन् २०१९ मा प्रयोग भएका करिब २ सय ८६ मेट्रिक टन कागजलाई पुनः प्रयोग गरिएको थियो । जलाउनुको विकल्पमा अन्य उपाय अवलम्बन गर्न सकिन्छ भन्ने विभिन्न देशका उदाहरणबाट देखिन्छ, पन्थीले कान्तिपुरसँग भने, नेपालमा प्रयोग भएका मतपत्रलाई पुनः प्रयोग गर्न सकिने प्रशस्तै विकल्प छन् ।राष्ट्र बैंकले केही समयदेखि पुराना र थोत्रा नोट जलाउनुको साटो इन्धनका रूपमा ब्रिकेट बनाउन थालेको छ । एसईई, कक्षा ११ र १२ मा प्रयोग भएका उत्तरपुस्तिका ६ महिनासम्म राखेर पुनः प्रयोगका लागि टेन्डर गरिन्छ । त्रिभुवन विश्वविद्यालयलगायत अन्य शैक्षिक संस्थाले पनि काममा नआउने उत्तरपुस्तिका पुनः प्रयोग गर्दै आएका छन् । आयोगका प्रवक्ता शालिग्राम शर्मा पौडेलले हालसम्म निर्वाचनमा प्रयोग भएका मतपत्र जलाउँदै आएको र पुनः प्रयोग गर्ने सवालमा कुनै निर्णय नभएको बताए । मतपत्र जथाभावी गर्न मिल्दैन । त्यहाँ मतदान अधिकृतको सही हुन्छ, चिह्न हुन्छ । संवेदनशील विषय भएकाले आयोगले मुद्दा लाग्ने म्याद सकिएपछि जलाउँदै आएको हो ।"
चिनियाँ उपमन्त्रीको गुपचुप भ्रमण,"(काठमाडौं)  चीनका संस्कृति तथा पर्यटन मन्त्रालयका उपमन्त्री ली चुन ५ दिने भ्रमण सकेर मंगलबार फर्किएका छन् । चीनबाट पछिल्लो समय भएका भ्रमणभन्दा उनको काठमाडौं बसाइ फरक रह्यो । यसअघि चीनका मन्त्रीहरू आउँदा उच्च तहको भेटवार्ता हुने गरेको थियो । यसपालि निर्वाचनका कारण नेपाल सरकारले उपमन्त्री लीको भ्रमणलाई औपचारिकता दिएन । नेपाली पक्षले आसन्न निर्वाचनलाई देखाएर अहिले नै नआउन सुझाव दिएको थियो । तर चिनियाँ पक्षले भ्रमण निजी मात्र हुने र सांस्कृतिक सम्पदाको निरीक्षणमा केन्द्रित हुने बताएपछि ली काठमाडौं उत्रिएका थिए । पछिल्लो समय चीनबाट गत भदौमा चिनियाँ जनकंग्रेसका अध्यक्ष ली चान्सु आएका थिए । त्यसअघि असारमा चिनियाँ कम्युनिस्ट पार्टी (सीपीसी) का विदेश मामिला विभागका प्रमुख लिउ चियानछाओले नेपाल भ्रमण गरेका थिए । अध्यक्ष ली आउँदा दुई मुलुकका संसद्बीच सहकार्य गर्ने समझादरीपत्रमा हस्ताक्षर भएको थियो भने लिउले सीपीसी र नेपालका राजनीतिक दलबीच सम्बन्ध विस्तार गरेका थिए । उपमन्त्री लीको भ्रमण सांस्कृतिक क्षेत्रको अवलोकन गर्नेमै सीमित रह्यो । अनौपचारिक भ्रमण भएकाले कुनै पनि सम्झौता भएन । नुवाकोट दरबार पुनर्निर्माणका लागि नेपाल र चीनबीच सम्झौता हुने भनिए पनि निर्वाचन आचारसंहिताका कारण हुन सकेन । नेपालचीन अध्ययन केन्द्रका कार्यवाहक अध्यक्ष तथा पूर्वराजदूत सुन्दरनाथ भट्टराई भने चीनबाट माथिल्लो स्तरमा यसरी भ्रमण हुनु राम्रो भएको बताउँछन् । लीको भ्रमणले दुई मुलुकबीचको सम्बन्धलाई थप मबजुद बनाएको छ, उनले भने, चीन हाम्रो असल छिमेकी हो, शंकाको रूपमा हेर्नुहुन्न । स्रोतका अनुसार काठमाडौंबाट राजदूत होउ यान्छी फर्किएपछि उच्च भेटवार्ताका लागि वातावरण तय गर्ने बाटो नहुँदा लो प्रोफाइल मा भ्रमण भएको हो । राजनीतिक भेटवार्ता भएको छैन । मिडिया डिस्क्लोज गरिएको छैन । सन्दर्भ र समय उपयुक्त नभएका कारण यो भ्रमण गुपचुप भएको हो, परराष्ट्र स्रोतले भन्यो । भूराजनीतिक जानकार चन्द्रदेव भट्ट राष्ट्रपति सी चिनफिङ फेरि सत्तामै रहने भएपछि चीनले विस्तारै सम्बन्ध विस्तार गर्न खोजेको बताउँछन् । ठूलो शक्ति भएपछि कहाँ चुप लगेर बस्छ र ? उनले भने, अहिले उपमन्त्री ली आउनुको अर्को कारणचाहिँ नेपालमा चुनावपछि भोलि सरकार कस्तो आउँछ भन्ने पनि होला । कुनै पनि बहुमत नआउने छ, त्यस्तो अवस्थामा भोलिको लागि ग्राउन्ड निर्माण गर्न भ्रमण भएको होला । उपमन्त्री लीले भक्तपुर दरबार क्षेत्र, संग्रहालय, पाँचतले मन्दिर, वसन्तपुरस्थित नौतले दरबार र स्वयम्भूको अवलोकन गरेका थिए । २०७२ सालको भूकम्पमा भत्किएका सम्पदा पुनर्निर्माणमा चीनले आर्थिक र प्राविधिक सहयोग गरेको थियो । उनको भ्रमण दौरान सुरक्षाका लागि नेपाल प्रहरी छुट्याइएको थियो भने पर्यटन मन्त्रालयबाट एक प्रतिनिधि पनि सामेल थिए ।हालै सम्पन्न सीपीसीको महाधिवेशनले राष्ट्रपति सी चिनफिङलाई थप ५ वर्षका लागि नेतृत्व दिएपछि बेइजिङबाट काठमाडौंमा भएको यो पहिलो भ्रमण हो । एक भूराजनीतिक जानकार भने निर्वाचनका बेला चीनबाट भएको भ्रमण सम्पदा हेर्न मात्र नरहेको बताउँछन् । चीनको चाहना निर्वाचनपछि गठबन्धन भत्किएर दुई कम्युनिस्ट (एमाले र माओवादी केन्द्र) मिलाउने रहेको उनले दाबी गरे । यस्तो संवेदनशील समयमा उपमन्त्री आएका छन् । उनी आफैंले नेपाली नेताहरूलाई नभेटे पनि कुनै न कुनै माध्यमबाट सूचना आदानप्रदान गरेको हुन सक्छ, ती जानकारले भने । पूर्वराजदूत मोहनकृष्ण श्रेष्ठले भने छिमेकी मुलुकबाट चुनावअघि भ्रमण हुँदैमा गम्भीर रूपमा लिनु नपर्ने बताए । उहाँले बुझेर पनि नेपालको चुनावमा कुनै असर पर्ने होइन । यसलाई धेरै गम्भीर रूपमा लिनुपर्ने देखिन्न, उनले भने ।"
पोखरा विमानस्थलमा पर्सिदेखि प्रविधि परीक्षण,"काठमाडौं (कास) पोखरा अन्तर्राष्ट्रिय विमानस्थलको उडानसँग सम्बन्धित प्राविधिक जाँच गर्न आगामी शुक्रबारदेखि क्यालिब्रेसन उडान हुने भएको छ । पुस १७ देखि सञ्चालनमा ल्याइने यो राष्ट्रिय गौरवका आयोजना अन्तर्गतको विमानस्थल हो । नागरिक उड्डयन प्राधिकरणले एरोनटिकल रेडियो अफ थाइल्यान्ड लिमिटेडको विमानलाई मंसिर २ देखि १२ सम्म उक्त विमानस्थलको क्यालिब्रेसन उडान अनुमति दिएको छ । उक्त विमानले ७ दिन पोखराको आकाशमा उडेर त्यहाँ जडान भएका उडानसम्बन्धी उपकरण तथा प्रविधि जाँच गर्नेछ । थाई कम्पनीको विशेष विमान सुपर किङएयर बिचक्राफ्टले पोखरा विमानस्थलमा जडान भएका सञ्चार उपकरण, नेभिगेसन, सर्भिलेन्सलगायत प्रविधि व्यावसायिक उडानयोग्य छन्छैनन् भनेर जाँच गर्नेछ, प्राधिकरणका सहायक प्रवक्ता ज्ञानेन्द्र भुलले कान्तिपुरसँग भने, यो पोखरामा हुन लागेको पहिलो कमिसनिङ क्यालिब्रेसन उडान हो । एरोथाईले क्यालिब्रेसन उडान सकेपछि प्रतिवेदन दिनेछ । त्यसपछि परीक्षण उडान र व्यावसायिक उडानका लागि बाटो खुला हुनेछ ।क्यालिब्रेसन उडानमा एरोथाईका पाइलट, रेडियो, एरोनटिकल, इलेक्ट्रोनिकल इन्जिनियर तथा प्राविधिक हुनेछन् । देशभरका विमानस्थलको हरेक वर्ष गर्नुपर्ने नियमित क्यालिब्रेसन उडानका लागि बोलाएको एरो थाईलाई प्राधिकरणले पोखराको पनि परीक्षण जिम्मा दिएको हो । बैंककबाट ढाका हुँदै नेपाल आउने एरोथाईको विमान २४ दिन नेपाल रहेर मंसिर १९ मा फर्किनेछ ।"
मानवअधिकार आयोगको प्रतिष्ठा जोगाऊ,"विधिको शासन उल्लंघन गर्ने ससाना स्वार्थले मुलुकको छवि कसरी बिगार्छ भन्ने पछिल्लो उदाहरण भएको छ मानवअधिकार आयोगको स्तरघटुवाको सिफारिस । जेनेभास्थित राष्ट्रिय मानवअधिकार आयोगहरूको अन्तर्राष्ट्रिय सञ्जाल (गानरी) ले नेपाललाई ख श्रेणीमा झार्न गरेको सिफारिसले दुई दशकदेखि मुलुकले अन्तर्राष्ट्रिय मञ्चहरूमा पाउँदै आएको गरिमा गुमाउन लागेको छ । तत्कालीन केपी शर्मा ओली नेतृत्वको सरकारका पालामा संविधान मिचेर संवैधानिक परिषद्मार्फत २०७७ मंसिर ३० गते गरिएको सिफारिसअनुसार आयोगलगायत संवैधानिक निकायमा पदाधिकारीहरू नियुक्त भएका थिए । त्यसलाई रोक्न संसद् थिएन । राष्ट्रपतिबाट सिफारिस फिर्ता गर्न सक्ने अवसरको पनि प्रयोग भएन । त्यस निर्णयविरुद्ध रिट परे पनि सर्वोच्च अदालतको संवैधानिक इजलासले दुई वर्षदेखि यसलाई सुनुवाइको प्राथमिकतामा पारेको छैन । यसरी निहित स्वार्थको जन्जालमा संस्थाहरू एकपछि अर्को गर्दै कमजोर हुँदै गएपछि अन्ततः त्यसले मुलुकको छविलाई धमिल्याउँछ । नेपाललाई घटुवा गर्ने गानरीको सिफारिस त्यही धूमिल छविको प्रतीक हो । दक्षिण एसियामा मानवअधिकारको क्षेत्रमा नेपाल केही समययता च्याम्पियन का रूपमा स्थापित हुँदै आएको थियो, जसको आधारभूत कारण थियो राष्ट्रिय मानवअधिकार आयोगले स्थापनाकालदेखि नै जोगाउँदै आएको क श्रेणीको स्थान । हुन पनि क श्रेणीको आयोग नेपाल र भारतमा मात्रै छन् दक्षिण एसियाभरिमा । तर, नरेन्द्र मोदीको उदययता भारतमा धार्मिक उग्रवाद बढेको, विचार तथा अभिव्यक्तिमाथि राज्य नियन्त्रणको बर्खिलाफ बोल्नेमाथि निरन्तर यातना तथा धरपकड हुने गरेको र अल्पसंख्यक मुस्लिममाथि दमनका सुनियोजित घटनाहरू हुन थालेका कारण भारत अन्तर्राष्ट्रिय रूपमा आलोचित हुने क्रम बढ्दो छ । बंगलादेशमा पूर्वकर्मचारीहरूलाई आयुक्तका रूपमा नियुक्त गर्ने प्रचलन भएकाले त्यहाँको आयोगलाई क श्रेणीको स्थान उपलब्ध छैन । पाकिस्तानमा त आयोग नै गृह मन्त्रालयभित्र रहेकाले यसको स्वतन्त्रतामा विश्वास गर्ने आधार नै रहेन । तमिल विद्रोहीको नरसंहार भएपछि श्रीलंका यसअगावै घटुवामा परिसकेको छ । नेपाली मूलका नागरिकमाथि भएको दमनका कारण भुटान र तालिवान विद्रोह तथा कब्जाका कारण धराशायी भएको मानवअधिकारको अवस्थाले अफगानिस्तानलाई पनि क श्रेणीको स्थान प्राप्त छैन । २०५९ जेठ १२ मा स्थापना भएको नेपालको मानवअधिकार आयोग भने मुलुकमा चरम द्वन्द्व चल्दा पनि कहिल्यै घटुवाको सिफारिसमा परेको थिएन । दिनहुँ मानिस मारिँदा र बमबारुदको गोला वर्षा हुँदा पनि आयोगको साख अक्षुण्ण रहनुमा सत्ताको कामकारबाहीको कुनै प्रभावमा नपरी गरिएको निगरानी नै मूल कारण थियो । संविधान अपहरण हुँदा र संसद् भंग गरी शाही शासन सुरु हुँदासमेत आयोगले स्वायत्त निकायका रूपमा आफ्नो धर्म छाडेन, न विद्रोहीको धम्कीबाटै विचलित भयो । त्यसैको फलस्वरूप द्वन्द्वकालका दोरम्बा, बाँदरमुडेलगायत असंख्य मानवअधिकार उल्लंघनका गम्भीर घटनाहरूको आयोगले निर्भीकतापूर्वक अनुसन्धान गरेर सत्यतथ्यसमेत बाहिर ल्याउन सफल भयो । यस्तो बेदाग छवि भएको आयोगकै कारण नेपालले सन् २०१७ र २०२० मा राष्ट्रसंघको मानवअधिकार परिषद्मा निर्वाचित हुने अन्तर्राष्ट्रिय जनमत कमाएको थियो । यस्तो अन्तर्राष्ट्रिय गरिमा बोकेको आयोग यसपटक भने तत्कालीन प्रधानमन्त्री ओली र प्रधानन्यायाधीश चोलेन्द्रशमशेर राणाको अनुचित स्वार्थको दलदलमा फस्न पुग्यो । असंवैधानिक नियुक्तिमा प्रधानन्यायाधीश राणाले समेत आफ्नो भाग खोजे । त्यसैको फलस्वरूप सर्वोच्च अदालतका पूर्वप्रधानन्यायाधीशको अध्यक्षता रहँदै आएको आयोग यसपटक उनका नजिकका मानिएका सर्वोच्चका पूर्वन्यायाधीश तपबहादुर मगरको अध्यक्षतामा गठन भयो । प्रधानन्यायाधीशका रूपमा कार्यसम्पादन गर्नु र न्यायाधीशका रूपमा कार्यसम्पादन गर्नु अलगअलग अनुभव र प्रतिष्ठाको विषय हो । समग्र न्यायालयको कार्यसम्पादन गरेको अनुभव र ओहदाका हिसाबले प्रधानन्यायाधीशको व्यक्तित्व आफैंमा ओजिलो हुन्छ । नेतृत्वमा पुगेको व्यक्तित्वकै प्रभावले आयोग पनि प्रभावकारी बन्न पुग्छ । त्यसै हुनाले आयोगमा पूर्वप्रधानन्यायाधीशको नेतृत्वमा पदाधिकारीहरूको नियुक्ति हुँदै आएको तथ्यलाई बेवास्ता गर्दै ओलीराणाबाट आफ्ना मानिसलाई मौका दिन नियुक्तिमै घटुवा हुने गरी पदाधिकारी पठाउने काम भयो । यही कारण आयोग दुई वर्षदेखि कोमा मा गएको छ । सत्ताको कृपाका कारण नियुक्त आयुक्तहरू सुरुदेखि नै सरकारको प्रतिच्छाया बन्न पुगे, जसले गर्दा स्वतन्त्र रूपमा मानवअधिकारको संरक्षण, संवर्द्धन र प्रवर्द्धन गर्ने आफ्नो कार्यादेशबाट आयोग चुक्न पुग्यो । ओलीका स्वेच्छाचारी कामकारबाहीविरुद्ध औंला उठाउने काम आयोगले गर्न सकेन । यही प्रवृत्ति गठबन्धन सरकारका पालामा पनि कायमै छ । सर्वोच्चमा आफूहरूविरुद्ध मुद्दा परेकाले आयुक्तहरूले स्वाभाविक आँट देखाउन सकेकै छैनन् । यस्तो परिस्थितिका माझ सर्वोच्चले समयमै उचित निर्णय नदिएकाले पनि यो मामिला अन्तर्राष्ट्रियकरण हुन पुगेको हो, जुन आफैंमा घातक छ । असंवैधानिक बाटाबाट नियुक्त यिनै पदाधिकारी आयोगमा रहिरहे अर्को वर्ष गानरीको सिफारिस लागू हुनेछ र नेपालले सुरुदेखि नै पाउँदै आएको एउटा अपूर्व प्रतिष्ठामा ठूलो धक्का लाग्नेछ । यसलाई तुरुन्त रोक्ने एउटै उपाय भनेको पदाधिकारीहरूको तत्काल सामूहिक राजीनामा हो । कोही कुनै पदमा हुनु ठूलो कुरा होइन, मुलुकको प्रतिष्ठाका लागि । यही तथ्यलाई मध्यनजर गरी पूर्वआयुक्तहरूले हालै विज्ञप्तिसमेत जारी गरेर हालका आयुक्तहरूलाई मार्गप्रशस्त गर्न दबाब दिएका छन् । नागरिक समाजबाट पनि यही माग उठ्न थालेको छ । यस्तो अवस्थामा आयुक्तहरूले सुझबुझ प्रदर्शन गरी राजीनामा दिनु राष्ट्रको मात्रै होइन, स्वयं उनीहरूकै पनि हितमा छ । अतः कुनै पनि कानुनी दाउपेच नझिकी आयुक्तहरूले यथाशीघ्र राजीनामा दिई यसको जानकारी गानरीलाई गराइहाल्नुपर्छ ।"
सम्पादकलाई चिठी,"चुनाव प्रचारको क्रममा भोज नखुवाउने कुनै पार्टी छैन हजुर ! जनता पनि जता खान पाउँछन् त्यतै जान्छन् । मंगलसिंह प्रजािििएक छाक खायो, जीवनभर पछुतायो ! रामकुमार श्रेष्ठिििमधेशको राजनीति यति कमजोर पहिले कहिल्यै भएको थिएन । न विचार छ, न त ऊर्जा नै । भोजमा सीमित छ । सम्सेद शर्माििितैपनि निर्वाचन आयोगको आँखा खुलेको छैन ? मीरा हिजुिििकहिले बाबुले भोग खुवाउने, कहिले छोराले अनि पालैपालो नागरिकलाई फसाउने । प्रकाशिििचुनाव यसरी नै मानिसलाई भोज खुवाएर जितिन्छ भन्ने सोच सबैतिरका नेताहरूमा विद्यमान छ । मतदाताले पनि यसलाई स्वाभाविक ठान्छन् । सुनिता राई ििियसरी उम्मेदवारले भोज खुवाइरहँदा स्थानीय प्रशासन किन मौन बसेको ? बाबु खानिििजुन देशका जनता अल्छी र लोभी हुन्छन् त्यस देशका कर्मचारीतन्त्र तथा शासक वर्ग पनि त्यस्तै हुन्छन् । दशरथ गौतमििियस्तो गर्नु निवार्चन आचारसंहिता विपरीत भएन र ? अनि निर्वाचन आयोग के हेरेर बसेको छ ? खगेन्द्र राईििियस्तो उम्मेदवारको उम्मेदवारी खारेज हुनुपर्छ । मेगनाथ भट्टराई"
अर्थात् भद्र अवज्ञा,"विद्रोहको आह्वान अहिले हाम्रा उम्मेदवारहरू पुलपुलेसा, सडकबाटो, खानेपानी र बिजुलीका वाचाहरू लिएर घरघर आउँदै छन् । लगातार तीस वर्षदेखि यही भैरहेको छ । तर परिणाम शून्य । यस्तो किन ? वस्तुतः राज्य, राजनीति र प्रणालीहरू ठीक हुने हो भने ती काम गर्न हामीलाई सांसद चाहिँदैन । वडाध्यक्ष वा मेयरले एक कार्यकालमै ती सबै काम गर्न सक्छन् । अतः आजको मुख्य आवश्यकता हो, राज्य र राजनीतिमा सुधार । नीति, सपना र प्रतिबद्धतामा सुधार । नयाँ संकल्प, नयाँ नेतृत्व । त्यसका लागि हामीलाई चाहिन्छ, संसद्मा पुगेर नयाँ आह्वान गर्न सक्ने ताजा नेता । एक प्रतिबद्ध सांसद । हामी राजनीतिमा परिवर्तन चाहन्छौं भने त्यसको पहिलो सर्त हो हाम्रो मतमा परिवर्तन । भोट कसलाई हाल्ने, तपाईंको विवेकले काम गरोस् । तर यस पटक हामी पुरानो ढर्राबाट भने निस्कनैपर्छ । यसका लागि हामीले आफैंसँग विद्रोह गरौं । भद्र अवज्ञा गरौं, आफ्नै राजनीतिसँग । अवज्ञा गरौं ती दरबारहरूलाई जहाँ नातावाद, कृपावाद, कमिसन र दलालीको सहभोज चल्छ । अथवा, यो पटक अवज्ञा गरौं ख्वामितहरूलाई, जसले स्वयं उनीहरूलाई सुध्रन प्रेरित गरोस् । यस्तो होस् कि यो चुनावले राजनीतिको नयाँ सम्भावना उद्घाटित गरोस् । अँध्यारोमा चम्कने टिमटिम ताराझैं । र, त्यो उज्यालो सम्भावनालाई हेरेर हामी सबैले गर्व गर्न सकौं ।"
कसले बुझ्ला मतदाताको मनोभाव !,"न हरको सौन्दर्यकरण सहित पश्चिम भागमा नाला निर्माण सम्पन्न गरी बिहान बेलुकी हिँड्न पर्यटकीय पार्क सहित हरियालीपूर्ण सडक निर्माण गरिनेछ (नेकपा एमाले) र नहरलाई सफासुग्घर र व्यवस्थित पार्दै हरियालीपूर्ण नहरका रूपमा विकास गर्न पहल गर्ने र पार्क साथै खुला व्यायामशालाको व्यवस्था गर्ने (नेपाली कांग्रेस) । गत स्थानीय तह निर्वाचनमा दुई ठूला दलका घोषणापत्रमा विराटनगर महानगरमा हरियालीपूर्ण सडक बनाउने विषयमा यस्ता बुँदा थिए । संयोग नै भन्नुपर्छ दुवै दलले गरेका दर्जनौं वाचामध्ये नहर सम्बन्धी भने एकै खाले प्रतिबद्धता छ । तर यस सम्बन्धमा चुनिएका जनप्रतिनिधिले केकस्तो काम गर्दै छन् भन्नेमा स्थानीयवासी अनभिज्ञ छन् । स्थानीयस्तरमा गरिएका यस्ता प्रतिबद्धता पूरा गर्ने सुरसार नहुँदै संघ र प्रदेशको चुनाव आइपुगेको छ । विडम्बना भन्नुपर्छ, अन्यत्रका खोलानाला, नदी, नहरजस्तै विराटनगरमा पनि नहर सफा हुन छठ आउनुपर्छ । अरू बेला नहरमा फोहोर फ्याँक्ने गरे पनि व्रतालुहरू छठको अघिल्लो दिन सफा गर्न जुट्छन् । चुनावताका मत हत्याउन स्थानीयस्तरको आवश्यकता उठाउने दलहरूले अरू बेला बिर्सिन्छन् । आसन्न संघ तथा प्रदेशको निर्वाचनलाई लक्षित गरी घोषणापत्र आएका छन्, जसलाई कुनै दलले संकल्पपत्र, कुनैले प्रतिबद्धतापत्र, कुनैले वाचापत्र त कुनैले ग्यारेन्टीपत्र भनेका छन् । नयाँ प्रतिबद्धतासहित जनसमक्ष ल्याइएका यस्ता घोषणापत्र सारमा मतदातालाई लोभ्याउने साधन मात्र बनिरहेका छन् । कागजको खोस्टामा परिणत भएरहेका छन् । यसो हुनुमा दल र दलका उम्मेदवार मात्र होइन राम्रा लाईभन्दा हाम्रा लाई अमूल्य मत दिने मतदाताको पनि अहम् भूमिका रहँदै आएको छ । आफूले जिताएका उम्मेदवारले घोषणापत्रका प्रतिबद्धता कति पूरा गरे भन्नेमा अधिकांश मतदाता प्रायः मौन हुन्छन् । दलभित्र पनि नेतृत्वले घोषणापत्र के कति कार्यान्वयन भयो भनेर अनुगमन गर्ने परिपाटी बसिसकेको छैन । यसो हुँदा दल र जनप्रतिनिधिलाई हाइसन्चो हुने गरेको छ । शिक्षित र सचेत भनाउँदा मतदातामा समेत विकास निर्माण सम्बन्धी जनप्रतिनिधिले के कस्ता काम गरे वा गर्दै छन् भन्नेबारे चासोचिन्ता लिने संस्कार विकास भएकै छैन । अधिकांश मतदाताले प्रत्यक्ष र परोक्ष रूपमा जनप्रतिनिधिसँग घोषणपत्रका विषयमाथि सोध्ने आँट नगरे पनि सुखद पक्ष कतिपयले भने पछिल्लो समय सामाजिक सञ्जालमार्फत गुनासा पोखिरहेका हुन्छन् । सञ्चारमाध्यममा पनि मौसमी घोषणापत्रबारे विचार आइरहेका हुन्छन् । त्यस्तै यसपालि दलका उम्मेदवारले गीतसंगीतको माध्यमबाट पनि मतदाता रिझाउने प्रयास गर्दै छन् । नयाँनयाँ हथकण्डा अपनाएर भए पनि मतदाता आकर्षित गर्दै आएका दलहरू यसपालि स्वतन्त्रहरूको उपस्थितिले बढी सशंकित छन् । चुनावको मुखैमा दलबदल गर्ने उम्मेदवारहरूका कारण पनि मतदाता रनभुल्लमा पर्ने गरेका छन् । यसरी विकास निर्माणको काममा भन्दा सत्ता र शक्तिको केन्द्रमा पुग्न चाहने उम्मेदवारका कारण पनि घोषणापत्रका प्रतिबद्धता हिँड्दै छ पाइला मेट्दै छ सरह हुने गरेका छन् । वातावरण संरक्षण, फोहोरमैला व्यवस्थापन लगायत थुप्रै सामाजिक काम सम्पन्न गर्न बजेटभन्दा पनि जनप्रतिनिधिको इच्छाशक्ति चाहिन्छ । यस्तै नगरप्रमुख लगायत जनप्रतिनिधिमा ठोस योजना र दृढता हुने हो भने जनसहभागितामा पनि यस्ता कतिपय काम थाल्न सकिन्छ भन्ने उदाहरण धरान उपमहानगरपालिकाले पेस गरेको छ । दलबाट निर्वाचित जनप्रतिनिधिमा भने यस्तो इच्छाशक्तिको पूर्णतः कमी देखिन्छ । हुन पनि केही अपवादलाई छोडने हो भने राष्ट्र र राष्ट्रियताको कुरा गरेर नथाक्ने दलका जनप्रतिनिधिले मतदाता के चाहन्छन् भन्ने मनोभाव अझै बुझ्न सकेको देखिँदैन ।बहुसंख्यक जनप्रतिनिधिको विकासप्रतिको पुरातन सोच र कार्यशैलीले पनि सन्तुलित विकासको पूर्वाधार तयार हुन सकेको छैन । त्यसो त जनप्रतिनिधिलाई मात्र एकातर्फी दोष थोपर्न मिल्दैन किनभने दलहरूको स्कुलिङ मा सन्तुलित विकास निर्माण सम्बन्धी विषय नै पर्दैनन् भने पनि हुन्छ । यसो हुँदा जनप्रतिनिधि स्वयं कुहिरोको काग बन्न बाध्य छन् । यस्तै सन्तुलित विकासको पूर्वाधार तयार गर्न योग्य, अनुभवी र जनमानसमा भिजेका उम्मेदवार चाहिन्छ । पछिल्लो समय दलहरूमा यस्ता उम्मेदवारको खडेरी परेको छ । पटकपटक शासनसत्तामा पुग्नेहरूकै हालीमुहाली छ राजनीतिमा । वास्तवमा जे गरे पनि मतदाताले हामीलाई पत्याइहाल्छन् भन्ने मनसायले गर्दा औपचारिकता पूरा गर्न मात्र दलहरूले घोषणापत्र ल्याउने गरेका छन् । मतदाताले के चाहन्छन् र के गर्दा आफू बस्ने टोल र समाजको विकास हुन्छ भन्ने विषयमा दल लगायत उम्मेदवार संवेदनशील देखिँदैनन् । यस्तै आफूले चुनेका उम्मेदवारले विकास निर्माणका कुरा कति बुझेको छ भन्ने बारे दलहरू संवेदनशील नभएकै कारण घोषणापत्रप्रति जनप्रतिनिधि प्रतिबद्ध देखिँदैनन । पुरानो र नयाँ घोषणापत्रमा तात्त्विक भिन्नता पनि देखिँदैन । स्थानीय तथा संघ र प्रदेशका लागि पनि उही घोषणापत्र भेटिन्छ ।खासमा दलहरूको घोषणापत्र जनप्रतिनिधिका लागि मार्गनिर्देशिका हुनुपर्ने हो तर व्यवहारमा यस्तो देखिँदैन, जसका कारण दलहरूप्रति जनविश्वास घट्दो छ । जनप्रतिनिधिले घोषणापत्रका प्रतिबद्धता पूरा गरे नगरेका बारे दलहरूले अनुगमन गरेका छैनन् । दलहरूलाई पनि घोषणापत्रमा उल्लेख कुरा नपुर्याएको भनेर कतैबाट नियमन हुन्न । त्यसैले पनि पूरै गर्न नसक्ने वाचाहरू घोषणापत्रमा राख्न दलहरूले अस्वस्थ प्रतिस्पर्धा गरिरहेका देखिन्छन् । त्यस्तै अब जनमुखी शासन व्यवस्थाका लागि आवश्यक नीति निर्माण गर्न दलहरूले संसादहरूलाई प्रशिक्षित गर्नु जरुरी छ । संघीय र प्रदेश सांसदको समय र ऊर्जा सरकार परिवर्तनमा बढी खर्च भएको देखिन्छ । यसर्थ सन्तुलित विकासका पूर्वाधार तयार हुन सकेका छैनन् । अर्को स्थानीय तह निर्वाचनताका दलहरूले घोषणापत्रमार्फत गरेका कतिपय प्रतिबद्धता पूरा गर्न प्रदेश र संघबीच सहकार्य गर्नुपर्ने देखिन्छ । यसका साथै स्थानीय तहका जनप्रतिनिधिले पनि आफ्नोतर्फबाट जनमुखी शासन व्यवस्थाका लागि चाहिने पूर्वाधार तयार गर्न प्रदेश र संघले के कस्तो भूमिका निर्वाह गर्नुपर्ने हो भन्नेबारे खुलेर कुरा राख्नु अपरिहार्य छ ।"
"निर्वाचन, पैसा, जाँडरक्सी र समाज","ॅगरिब माथि वैकल्पिक नजरमाछा मारेर दैनिक जीवन गुजारा गर्ने मल्लाह समुदायका मानिस होऊन् या दलित समुदायका, उनीहरूले आफ्नो सहजताका लागि मतलाई विनिमयका रूपमा लिनुलाई विवेकपूर्ण र रणनीतिक निर्णयका रूपमा किन चित्रण नगर्ने ?गरिबलाई जहिल्यै समस्याका रूपमा देख्नु आफैंमा गहिरो समस्या हो । निर्वाचनका बेला देखिने गरिब सामान्य अवस्थामा अदृश्य हुन्छ । गरिब लाई निर्वाचनका बेला आफ्नो मत बेच्ने तप्काका रूपमा देख्ने नेता, राजनीतिक विश्लेषक र समाज बुझ्ने समुदायले उनीहरूले अरू बेला जीवन कसरी गुजार्दा हुन् भन्ने प्रश्न कहिल्यै गरेका छन् ?गरिब को विवेक हुँदैन, उसले सही र गलत छुट्याउन सक्दैन किनकि शिक्षित छैन भन्ठान्ने शिक्षित, प्रभुत्वशाली वर्ग, विवेकशील नागरिक र राजनीतिक नेताहरूले सोच्नुपर्छ, उनीहरू आफैंले पनि जीवन सहज बनाउनका निम्ति हरपल प्रयत्न गरिरहेका हुन्छन् । त्यसैले उनीहरूले आफ्नो मतलाई विनिमयका रूपमा लिएको भन्नुमा तात्त्विक फरक देखिन्न । फरक यत्ति हो गरिब ले कमाउने या विनिमय गर्ने मौका धनी, नेता, शिक्षित र प्रभुत्वशाली वर्गले जति पाउँदैनन्, किनकि बाँकी दिन त उनीहरूले आफ्नो दैनिक गुजाराका लागि दस औंला खियाउनुपर्छ, रगत र पसिना बगाउनुपर्छ । त्यसैले गरिब का लागि निर्वाचन यस्तो मौका हो, जब उनीहरूले शक्तिशाली, प्रभुत्वशाली, नेता र शिक्षित वर्गसँग सीधासीधा भलाकुसारी अनि लेनदेन गर्न पाउँछन् । त्यो भनेको गरिब पनि समाजका अरू तप्का र तहका मानिसजस्तै सम्प्रभु र अधिकारसम्पन्न नागरिक हुन पाउनु हो । यसको अर्थ गरिब ले आफ्नो मतलाई व्यक्तिगत तथा पारिवारिक स्वार्थका लागि प्रयोग गर्नु, सोझो हुनु हो र ? बिकिनु हो र ? इमान बेच्नु हो र ? सस्तो हुनु हो र ? विवेकशील हुनु होइन र ? रणनीतिक हुनु होइन र ? आफ्नो आवश्यकता बुझ्नु होइन र ? जीवन बुझ्नु होइन र ? समाज बुझ्नु होइन र ? शिक्षित हुनु होइन र ?"
प्रदेशसभा उम्मेदवारलाई पनि घरदैलोको चटारो,"(काठमाडौं)  आगामी मंसिर ४ का लागि तोकिएको प्रतिनिधिसभा र प्रदेशसभा सदस्य निर्वाचनमा प्रतिनिधिसभातर्फका उम्मेदवार र तिनका चुनावी एजेन्डाको जति चर्चा छ, प्रदेशसभातर्फका उम्मेदवारको छैन । तर, पनि उनीहरू मतदाता आकर्षित गर्न चुनावी घरदैलो (डोर टु डोर) कार्यक्रममा उत्तिकै सक्रिय छन् । ५ वर्षका लागि आफ्ना चुनावी एजेन्डाहरू प्रत्यक्ष भेटेर र पर्चा, पम्पलेट, सामाजिक सञ्जाललगायत विभिन्न माध्यमबाट मतदातामाझ पुर्याइरहेका छन् । संघीय शासन व्यवस्थामा प्रतिनिधिसभाजस्तै अधिकार र जिम्मेवारीका हिसाबले प्रदेशसभा पनि उत्तिकै महत्वपूर्ण हुन्छ । प्रदेशसभा सदस्य छान्न एकैसाथ हुन लागेको निर्वाचन, उम्मेदवारहरूका चुनावी मुद्दा तथा स्थानीय स्तरमै समस्या पहिचान गरी नीतिगत तथा व्यावहारिक रुपमा समाधान गर्ने विषय ओझेलमा पर्नु नहुने तर्क सरोकारवालाको छ । कतिपय उम्मेदवार संघीय सरकार र सदनको छायाबाट प्रदेशसभा र सरकारलाई मुक्त गर्नु पर्ने एजेन्डासहित निर्वाचनमा होमिएका छन् ।बाग्मती प्रदेशसभा सदस्य बन्न काठमाडौं, ललितपुर र भक्तपुरका ३० क्षेत्रमा गरी कुल ३ सय ४० उम्मेदवार प्रतिस्पर्धामा छन् । तीमध्ये १ सय २० जना स्वतन्त्र उम्मेदवार हुन् । उमेरका हिसाबले ४० वर्षसम्म४१ जना छन् ।काठमाडौ१ (१) बाट उम्मेदवारी दिएका सम्राट सापकोटाको दिनचर्या अहिले जनताको घरदैलो पुग्दैमा बित्ने गरेको छ । पेशाले उनी निर्देशक तथा कलाकार हुन् । चलचित्रको पर्दादेखि टेलिभिजनको पर्दामा सापकोटालाई देखिरहेका जनताले अहिले प्रत्यक्ष भेट्न र आफ्ना समस्या सुनाउन पाएका छन् । उनले चलचत्रिमा पनि नेताको भूमिका निभाइसकेका छन् । रिलमा नेताको रुपमा धेरै अभिनय गरें, अहिले रियलमै नेताको पहिचान बुझाउन राजनीति रोजेको हुँ, स्वतन्त्र उम्मेदवारी दिएका उनले भने ।पटकपटक व्यवस्था परिवर्तन भइरहे पनि नागरिकले सामान्य जीवनयापनका आवश्यकता गाँस, बास, कपास नै सहज रुपमा पाउन नसकेकोमा उनले चिन्ता व्यक्त गरे । शिक्षा, स्वास्थ्यको अवस्था नाजुक भएको, देशको परनिर्भता बढ्दै गएको र गुन्द्रुकसमेत किनेर खानुपर्ने अवस्थाले आफूलाई पिरोल्ने गरेको उनले सुनाए । कलाकार हुँ, त्यो भन्दा पहिला देशको नागरिक हुँ, उनले भने, देश नै जोखिममा रहे कला कहाँ रहला र ? त्यसैले देश जोगाउन प्रदेशसभा पहिलो खुड्किलो हो ।प्रदेस सभा सदस्यकै अर्का स्वतन्त्र उम्मेदवार हुन्, अभियानकर्मी जगन्नाथ लामिछाने । उनी काठमाठौं५ (२) का उम्मेदवार हुन् । अकुपाई बालुवाटार आन्दोलनमा सक्रिय भएर चर्चा बटुलेका उनी सामूहिक हित राजनीतिबाटै हुने भएकाले त्यही बाटो रोजेको बताए । उनी आफ्ना प्रतिवद्धता समेटिएको पर्चासहितको खाम बोकेर मतदाताको ढोकाढोकामा पुगिरहेका छन् । विचार र जनताको चासोका मुद्दा उठाएर विजय हासिल गर्नुपर्छ, उनले भने । खासगरी देशलाई आर्थिक भारदेखि जोगाउन मन्त्रीमण्डल संख्या कम गर्नुपर्ने उनको तर्क छ । प्रदेशसभाका लागि धेरैमा ७ जनाको मात्रै मन्त्रीमण्डल भए पुग्छ । जनताको दैनिक आवश्यकता पूरा गर्ने नीति र योजना बनाउने, संघीयतालाई काम गर्न दिनुपर्छ, उनले आफ्ना एजेन्डा सुनाए । आफू राजनीतिमा आउनुको पछाडि पुराना दल र नेताको अवगुण कारण रहेको उनको भनाइ छ । राम्रा नेताहरू पुराना दलहरूले दिन सकेनन्, उनले भने, त्यसैले आफैं परीक्षामा होमिएको हुँ ।स्वतन्त्रसँगै विभिन्न दलका उम्मेदवारहरू पनि प्रदेशसभाको चुनावी दौडमा छन् । स्वतन्त्रले आफ्नो एकल एजेन्डा प्रचार गर्दै आएका छन् भने दलका उम्मेदवारहरू समानुपातिक र प्रत्यक्ष दुवैतर्फ भोट मागिरहेका छन् । काठमाडौं७ (१) मा एमालेबाट उम्मेदवार रहेका जीवन मानन्धरले आफू जित हासिल गर्नेमा निर्धक्क रहेको सुनाए । यो क्षेत्रमा काठमाडौं महानगरपालिका१६, १७, १८ र २३ पर्छ । जसमध्ये उनी बस्ने वडा१६ सबैभन्दा बढी मतदाता भएको वडा हो । कुल ४१ हजार मतदातामध्ये यो वडाको मतदाता संख्या मात्रै २० हजार ७ सय छ । यसअघि ५ वर्ष वडा सदस्यका रूपमा काम गरें । जसले मतदातासँग गहिरो परिचय बनाउन सघायो । यसपल्टको निर्वाचनमा यही आधार नै मेरो जित्ने जग हो, उनले भने ।पछिल्लो समय पुरातन रूपमै पार्टी हेरेर मत दिने निर्वाचनको शैली फेरिएकोमा भने उनी जानकार छन् । अचेलका मतदाताले पार्टी हेर्न छोडेका छन्, उनले भने, एजेन्डादेखि उम्मेदवारका व्यवहारसमेत मूल्यांकन गर्छन्, त्यसैले म व्यक्तिगत आचरणमा सचेत छु । प्रदेशको सांस्कृतिक सम्पदाको जर्गेना, युवा रोजगारीको व्यवस्था, शिक्षा र स्वास्थ्य सेवा प्रभावकारी बनाउने उनका मुख्य चुनावी मुद्दा हुन् ।त्यस्तै, काठमाडौं१ (२) मा कांग्रेसका उम्मेदवार छन्, सुरजचन्द्र लामिछाने । प्रतिनिधिसभा सदस्यका उम्मेदवार प्रकाशमान सिंहसँगै उनी घरदैलो गरिरहेका छन् । ठूला नेतासँगै मत माग्न जाँदा मतदाताको ध्यान केन्द्रित गराउन सजिलो हुने उनको अनुभव छ । राष्ट्रियता, लोकतन्त्र र समाजवादलाई लिएर प्रतिबद्ध रहेको बताउने उनका भौतिक पूर्वाधारमा दिगो विकास, सामाजिक विकास, युवा स्वावलम्बी कार्यक्रम, भाषा, कला र संस्कृतिको उत्दान, फोहोरमैला व्यवस्थापन तथा सरसफाइ, समन्वय, सहकार्य र साझेदारीलगायत ७ बुँदे योजना छन् । प्रदेशका मुख्य सहरमा सूचना प्रविधिको पहुँच बढाउन सार्वजनिक स्थलहरूमा निःशुल्क वाईफाई जोनको व्यवस्था गर्ने कार्यक्रम पनि उनको घोषणापत्रमा छ ।उपत्यकाकै अर्को क्षेत्र काठमाडौं८ (२) मा कांग्रेसका उम्मेदवार अमिन पाण्डे नयाँ अनुहार हुन् । उनले ५ दलीय गठबन्धनको साथ र युवा उम्मेदवार भएकाले जित्ने दाबी गरे । मतदाताले काम गर्न सक्ने युवा उम्मेदवार खोजेका छन्, उनले भने, समाजसेवी पनि भएको हुनाले सजिलो लागिरहेको छ ।ललितपुर३ (१) बाट रघुनाथ महर्जन पहिलोपटक एमालेबाट उम्मेदवार भएका छन् । उनले पार्टीको घोषणापत्रमा स्थानीय विकासका मुद्दा जोडेर मैदानमा उत्रिएको बताए । सबैले पत्याउँछन् भन्ने लागेको छ । यही क्षेत्रमा लामो सायदेखि राजनीतिक यात्रामा छु, उनले भने । भक्तपुर२ (१) मा कांग्रेसबाट उम्मेदवार बनेका विष्णुराज कार्कीले प्रदेशसभा सदस्यका उम्मेदवारले चुनावी माहोल बनाएको जिकिर गरे । दिगो विकासका लागि पूरा ५ वर्ष प्रदेश सरकार टिकाउनुपर्छ, उनले भने, राजनीतिक आवरणमा विकासनिर्माणमा देखिएका विकृति निर्मुल गर्ने, सुशासन स्थापना गर्ने मेरा मुख्य चुनावी मुद्दा छन् ।विवेकशील साझा पार्टीबाट राजनीतिक यात्रा सुरु गरेका रामहरि अधिकारी अहिले दलीय राजीतिमा सक्रिय छैनन् । तर, राजनीतिको लत भने छुटेको छैन । उनले लोरो चुनाव चिन्ह लिएर काठमाडौं५ (१) बाट उम्मेदवारी दिएका छन् । उनका लागि प्रदेशसभाको निर्वाचन अनुभव दोस्रो पटक हो । २०७४ को निर्वाचनमा विवेकशील साझा पार्टीबाट उम्मेदवार रहेका उनले ४ हजार ४२ सय मत प्राप्त गरेका थिए । तर अन्तरिक विवादले पार्टीका नेता छिन्नभिन्न भएपछि उनले अहिले स्वतन्त्र रूपमा उम्मेदवारी दिएको बताउछन् । घरदैलो गर्ने क्रममा मतदाताले युवा उम्मेदवारका कुरा चासोका साथ सुन्ने गरेको र पार्टीप्रतिको वितृष्णा पोख्ने गरेको उनले सुनाए । यसले जनता परम्परागत पार्टीप्रति निराश भएको संकेत गर्छ । यही भरोसामा चुनाव पनि जित्ने आश छ, उनले भने ।"
युरोपमा बढ्यो दाउराको माग,"(पेरिस)  रुसयुक्रेन युद्धले ऊर्जा संकट भइरहेका बेला जाडोयाम सुरु भएपछि युरोपभर दाउराको माग तीव्र रूपमा बढेको छ ।जर्मनी, अस्ट्रिया, फ्रान्स, बेलायत, नर्वे, स्विडेन, बेल्जियम, इस्टोनिया, रोमानिया, स्विट्जरल्यान्डलगायत अधिकांश देशमा दाउराको माग निकै बढिरहेको छ । रुसी ग्यास कटौतीसँगै जाडोयाममा आफ्ना घर तताउन ग्यास र बिजुलीको संकट हुने भयले माग अकासिएको हो । युरोपेली संघ (ईयू) ले जाडोयाममा संकट टार्न ऊर्जा प्रयोगमा १५ प्रतिशत कटौती गर्नुपर्ने चेतावनी दिएको छ । जसका कारण युरोपेलीहरूले काठमा लगानी गरिरहेका हुन् । वैकल्पिक ऊर्जा आपूर्ति खोजिरहेका बेला अस्ट्रियन चेम्बर अफ कमर्सले दाउराको माग तीव्र रूपमा बढ्दै गएको उल्लेख गरेको छ । अस्ट्रियामा पानी र घर तताउन गत सालबाट नै काठको माग ३८ प्रतिशतले बढेको छ । रुसी ग्यासको आपूर्ति बन्द भएपछि माग वृद्धि भएको अस्ट्रियन च्याम्बर अफ कमर्सले जनाएको छ । चेक गणतन्त्रमा बिजुलीको बिल सबैभन्दा धेरै बढेपछि दाउरामा आकर्षित भएको बताइएको छ । जुलाई २०२२ को घरेलु ऊर्जा मूल्य सूचकांकले क्रयशक्तिअनुसार समान तरिकाले समायोजन गर्दा चेक गणतन्त्रमा नागरिकले बिजुलीका लागि सबैभन्दा बढी तिरेका छन् । बढ्दो ऊर्जा बिलहरू तिर्न कठिन हुन लागेकाले पनि धेरै संख्यामा युरोपेलीहरू यस जाडोमा घर तताउन दाउरातिर फर्किरहेका छन् ।फ्रान्समा दाउराको माग जाडो नलाग्दै ३३ प्रतिशतले बढिसकेको थियो । माग अत्यधिक बढ्दै गएपछि गोदामघरहरूले अर्को सालका लागि माग गरेको काठ पनि मगाइसकेको मेडियाहरूले उल्लेख गरेका छन् । दाउराको माग बढ्दै जाँदा वातावरणवादीहरूले प्रकृति विनाशको संकेत भन्दै चिन्ता व्यक्त गरेका छन् । दाउराको अभाव बढ्दै जाँदा निजी र सरकारी वन विनाश हुन सक्ने चिन्ता व्यक्त गरिएको छ । ऊर्जा संकटलाई उल्लेख गर्दै पोल्यान्डको सत्तारूढ दलका प्रमुख, जारोस्लाब काक्जिन्स्कीले मानिसहरूले टायर, प्लास्टिक र त्यस्तै हानिकारकबाहेक सबै चिज जलाउनुपर्ने बताएका छन् । हंगेरीमा दाउराको माग तीव्र बन्दै गएपछि त्यहाँको सरकारले काठका गोलाई बोक्ने प्यालेट निर्यातमा प्रतिबन्ध र सरकारी वनमा काठदाउरा खोज्न प्रतिबन्ध लगाएको छ । फ्रंस२४ का अनुसार काठका टुक्राहरूको मूल्य फ्रान्समा लगभग दोब्बरले बढेर प्रतिटन ६ सय युरो पुगेको छ । बुल्गेरियामा दाउराको मूल्य दोब्बरले बढेर एकसय युरो प्रतिघनमिटर पुगेको छ । पोल्यान्डमा दाउराको मूल्य दोब्बर भएको जनाइएको छ । युरोपमा अत्यधिक काठ भित्रिएपछि गत जुलाई महिनामा ईयूले रुसी काठ र टुक्राको आयातमा प्रतिबन्ध लगाएको थियो । तर ईयूको यो प्रतिबन्धले काठदाउरा प्रयोग गर्ने न्यूनस्तरका नागरिकहरूलाई मारमा पार्ने भन्दै अभियानकर्ताहरूले विरोध गरेका छन् । जर्मनीमा दाउरा र कोइलाको मागमा उच्च वृद्धि भएपछि केही नक्कली अनलाइन स्टोरहरूले काठदाउराको दसौं गुणा मूल्य बढाएर बिक्री गरिरहेको भन्दै जर्मन प्रहरीले त्यसलाई घोटालाको विपत्ति भनेको छ ।युरोपियन कन्फेडेरेसन अफ द वुड वर्किङ इन्डस्ट्रिज र युरोपियन अर्गनाइजेसन अफ द समिल इन्डस्ट्रिजले उर्जा संकटपछि काठ नपाउँदा कतिपय उद्योग संकटमा परेका छन् । वुडवर्किङ उद्योगका अनुसार ऊर्जाको मूल्य बढ्न जाँदा काठको मूल्य कम्तीमा दोब्बर हुनुका साथै अन्य लागतहरू पनि बढेको छन् । केही वैज्ञानिक र वातावरणीय संरक्षण कार्यकर्ताहरूले लामो समयदेखि काठ जलाउँदा कोइला जलाउनेभन्दा प्रतिएकाइ ऊर्जाले बढी कार्बन प्रदूषण गराउने बताउँदै आएका छन् ।"
रुसले युक्रेनलाई क्षतिपूर्ति दिनुपर्ने प्रस्ताव राष्ट्रसंघद्वारा पारित,"एजेन्सीहरू (न्युयोर्कमस्को)  युक्रेन युद्धको क्षतिपूर्ति तिर्नुपर्ने अन्तर्राष्ट्रिय समुदायको माग रुसले अस्वीकार गरेको छ । राष्ट्रसंघीय महासभाले मंगलबार एक प्रस्ताव पारित गर्दै आफ्ना गलत कदमको परिणाम रुसले सामना गर्नुपर्ने र युद्धको क्षतिपूर्ति दिनुपर्ने जनाएको हो । सांकेतिक रूपमा महत्त्वपूर्ण अर्थ राख्ने राष्ट्रसंघीय प्रस्ताव बाध्यकारी भने हुँदैन । उत्तर एट्लान्टिक सन्धि संगठन (नाटो) को सदस्यता लिने तयारी गरेपछि रुसले गत फेब्रुअरी २४ मा युक्रेनमाथि आक्रमण सुरु गरेको हो । त्यसयता रुसी आक्रमणका कारण हजारौं युक्रेनी सर्वसाधारणले ज्यान गुमाइसकेका छन् भने अर्बौं डलर बराबरको भौतिक संरचना ध्वस्त भएको जनाइएको छ । युक्रेनी राष्ट्रपति कार्यालय क्रेमलिनले भने अन्तर्राष्ट्रिय समुदायको मागप्रति कडा प्रतिक्रिया जनाएको छ । युद्धको क्षतिपूर्ति तिराउनका लागि षड्यन्त्रपूर्वक रूपमा विदेशमा रहेको रुसी सम्पत्ति कब्जा गरिएको जनाउँदै त्यसविरुद्ध कडा कदम चाल्ने चेतावनी दिएको अन्तर्राष्ट्रिय सञ्चारमाध्यमहरूले जनाएका छन् ।क्रेमलिनका प्रवक्ता दिमित्री पेस्कोभले पश्चिमा विश्वले लुटलाई औपचारिकता दिएको आरोप लगाएका छन् । त्यस्तो कदममा व्यक्तिगत सम्पत्ति र अन्तर्राष्ट्रिय कानुनविपरीत भएको उनको भनाइ छ । बीबीसीका अनुसार राष्ट्रसंघद्वारा पारित प्रस्तावमा रुसले अन्तर्राष्ट्रिय रूपमा गरेका गलत कार्य तथा त्यसका कारण भएको क्षतिप्रति कानुनी परिणामको सामना गर्नुपर्ने उल्लेख छ । त्यसका लागि सदस्य राष्ट्रहरूले युक्रेनसँगको समन्वयमा प्रमाणहरू संकलन गरी दाबी गर्नसमेत सुझाव दिइएको छ । युक्रेनी राष्ट्रपति भ्लोदिमिर जेलेन्स्कीले राष्ट्रसंघीय प्रस्तावको स्वागत गर्दै रुसले तिर्नुपर्ने क्षतिपूर्ति अन्तर्राष्ट्रिय कानुनी वास्तविकताको अंश भएको बताएका छन् । प्रस्तावमाथिको मतदानअघि राष्ट्रसंघका लागि युक्रेनका राजदूत सर्गिई काइस्ल्यात्स्याले रुसले उद्योग कलकारखानादेखि, आवासीय भवन र अस्पतालसम्मलाई लक्षित गरी आक्रमण गरेको जनाएका छन् । राष्ट्रसंघका लागि रुसी राजदूत भसिली नेबेन्जियाले भने राष्ट्रसंघले पारित गरेको प्रस्ताव कानुनी रूपमा बाध्यकारी नभएको बताएका छन् । युक्रेन युद्धप्रति ध्यान आकर्षित गर्न र द्वन्द्वलाई थप जटिल बनाउन पश्चिमा विश्व लागिपरेको उनको भनाइ छ । १ सय ४३ मध्ये प्रस्तावको पक्षमा मतदान गरेका ९४ राष्ट्रले रुसले युक्रेनी भूभागमाथि गरेको गैरकानुनी अतिक्रमणको भर्त्सना गरेका थिए । रुस, चीन, इरानलगायत १४ देशले भने प्रस्तावको विपक्षमा मत दिएका थिए । गत फेब्रुअरीमा आक्रमण सुरु गरेयता रुसले युक्रेनका विभिन्न क्षेत्रहरूमाथि नियन्त्रण कायम गरेको थियो । तर पछिल्लो समय कतिपय क्षेत्रहरू युक्रेनले फिर्ता लिएको छ । जसका कारण रुसी फौजले युक्रेनका ऊर्जालगायत पूर्वाधारलाई केन्द्रित गरी आक्रमण गरेको थियो । रुसी क्षेप्यास्त्र र ड्रोन आक्रमणका कारण युक्रेनको एक तिहाइ क्षेत्रमा विद्युत् तथा ऊर्जा आपूर्ति अवरुद्ध भएको जनाइएको छ । पछिल्लो समय रुसलाई क्राइमियासँग जोड्ने पुलमा विस्फोट गराइएपछि आक्रामक बनेको रुसले युक्रेनका पूर्वाधारमाथि आक्रमण गरेको हो । रेल तथा सडक मार्ग रहेको केर्च पुलमा गराइएको विस्फोटमा ३ जनाको ज्यान गएको थियो । युक्रेन आक्रमणका लागि आवश्यक सैन्य हतियार ओसारपसारका लागि रुसले बाटो प्रयोग गर्दै आएका कार उक्त पुल युक्रेनी फौजको निसानामा परेको हो । सन् २०१८ मा केर्च पुलमार्गको उद्घाटन गर्दै रुसी राष्ट्रपति भ्लादिमिर पुटिनले शताब्दीकै उत्कृष्ट संरचना भएको दाबी गरेका थिए । जसका कारण क्रुद्ध बनेका राष्ट्रपति पुटिनले युक्रेनमा देशव्यापी आक्रमणका लागि निर्देशन दिएको जनाइएको छ । नियन्त्रणमा लिएका चारवटा क्षेत्र भने रुसले जनमत संग्रह गरी आफूमा गाभेको छ । सेप्टेम्बर २३ देखि पाँच दिन लगाएर जनमतसंग्रह गरी रुसले सेप्टेम्बर ३० मा युक्रेनका रणनीतिक रूपमा महत्त्वपूर्ण क्षेत्रहरू लुहान्स्क, दोनेत्स्क, जापोरिजिया र खेर्सनलाई आफूमा गाभेको घोषणा गरेको हो । जनमतसंग्रहमा ती क्षेत्रका लगभग सबैजसो नागरिकले रुसमा गाभिने पक्षमा मत दिएका रुसी अधिकारीहरूको दाबी छ । उक्त कदमले सन् २०१४ मा क्राइमियालाई आफूमा गाभ्ने रुसी कदमको झल्को दिएको थियो । अमेरिका, युरोपेली संघलगायत पश्चिमा शक्तिले भने रुसले गरेको जनमतसंग्रह अवैधानिक घोषित गरेका थिए । रुसले सुरक्षाकर्मी र कर्मचारीमार्फत सर्वसाधारणलाई प्रभावित पारेको भन्दै जनमतसंग्रह औपचारिकता मात्रै भएको पश्चिमा देशहरूको दाबी छ । जसका कारण अमेरिका तथा युरोपेली संघले रुसविरुद्ध थप प्रतिबन्धहरू जारी गर्ने घोषणासमेत गरिसकेका छन् । नियन्त्रणमा लिएकामध्येको ठूलो सहर खेर्सनबाट भने गत साता रुसले सेना फिर्ता गरिसकेको छ । दक्षिणी सहरबाट सेना फिर्ता भएपछि स्थानीयले उत्सव मनाएका थिए । रुसी फौज बाहिरिएसँगै खेर्सनमा युक्रेनी सेना पुगेपछि युक्रेनी झन्डा बोकेका सर्वसाधारणहरूले सडकमा नाराबाजी गर्दै खुसी मनाएका थिए । रुसले बुधबार एक घोषणा गर्दै खेर्सनमा खटिएका आफ्ना सेनाका लागि आवश्यक सामग्री आपूर्ति गर्न सम्भव नभएको बताउँदै सेना फिर्ता गरेको हो । उक्त क्षेत्रमा ३० हजार रुसी सेना तैनाथ थिए । त्यसका साथै, ५ हजार वटा सैन्य सामग्री, हतियार तथा प्रविधि पनि रुसले त्यहाँबाट हटाइसकेको छ । रुसी सेना फिर्ताको घटनालाई अमेरिका, बेलायतलगायतका पश्चिमा देशले युक्रेनको असामान्य जित का रूपमा व्याख्या गरेका थिए । अमेरिकी राष्ट्रपति जो बाइडेनले खेर्सनमा रुसी सेना समस्यामा परेका कारण फिर्ता भएको दाबी गर्दै आएका छन् । पछिल्लो समय युक्रेनी फौजबाट कडा प्रत्याक्रमणको सामना गरिरहेको रुसका लागि सेना फिर्ता गर्नु बाध्यता भएको मानिएको छ । केही दिनयता युक्रेनी क्षेप्यास्त्र आक्रमणका कारण केही पुलहरू ध्वस्त भएका कारण निप्रोमा रुसको आपूर्ति लाइन प्रभावित भएको थियो । जसका कारण रुसले आफ्ना हजारौं नागरिकलाई डुंगाबाट अन्यत्र सारेको थियो । त्यसका साथै प्रतिकूल मौसमका कारण पनि रुसी सेना तत्कालका लागि पछि हट्न बाध्य भएको कतिपयको भनाइ छ ।"
विश्वको जनसंख्या ८ अर्ब,"न्युयोर्क (एजेन्सी) विश्वको जनसंख्या ८ अर्ब पुगेको छ । गएको १२ वर्षमा एक अर्ब मानिस थपिएसँगै मंगलबारदेखि विश्वको जनसंख्या ८ अर्ब पुगेको हो । संयुक्त राष्ट्रसंघले बाल मृत्युदरमा कमी आएको र औसत आयु वृद्धि भएका कारण विश्वको जनसंख्या ८ अर्ब पुगेको जनाएको छ । सन् २०१९ मा विश्वको औसत आयु ७२८ वर्ष पुगेको थियो । सन् १९९० भन्दायता औसत आयुमा करिब ९ वर्ष बढेको छ । सन् २०५० मा यो बढेर अनुमानित ७७२ वर्ष पुग्ने बताइएको छ ।राष्ट्रसंघीय महासचिव एन्टोनियो गुटेरेसले स्वास्थ्य क्षेत्रमा भएको द्रुत विकासले मानिसको आयुलाई बढाएको र मातृ तथा बाल मृत्युदरलाई घटाएको बताएका छन् । राष्ट्रसंघले ११ वर्षको अवधिमा विश्वको जनसंख्या १ अर्ब नाघेको जनाएको छ ।बीसौं शताब्दीको उत्तरार्धमा विश्वको जनसंख्यामा ठूलो वृद्धि देखिएको थियो । संयुक्त राष्ट्रसंघको प्रक्षेपणअनुसार जन्मदर सुस्त हुनुअघि नै विश्वको जनसंख्या आठ अर्ब पुगेको हो । स्वास्थ्य क्षेत्रमा भएको विकासले मानव आयु लम्बिएको छ । राष्ट्रसंघले विश्वको जनसंख्या ९ अर्ब पुग्नका लागि अब १५ वर्ष लाग्ने जनाएको छ । यसैगरी १० अर्ब जनसंख्या सन् २०८० मात्रै पुग्ने जनाएको छ । यो विश्व जनसंख्या वृद्धिदरको सुस्त संकेत पनि हो ।सन् २०२२ सम्ममा, दोस्रो धेरै जनसंख्या रहेको क्षेत्र एसिया छ । एसियाको पूर्वी र दक्षिणपूर्वी क्षेत्रमा २३ अर्ब, मध्य दक्षिण एसियामा २१ अर्ब तथा चीन र भारतमा १४ अर्बभन्दा बढी जनसंख्या पुगेको बताइएको छ । सन् २०५० सम्ममा विश्वव्यापी जनसंख्याको अनुमानित वृद्धिको आधाभन्दा बढी मात्र आठ देशमा केन्द्रित हुनेछ । ती देशमा कंगो, इजिप्ट, इथियोपिया, भारत, नाइजेरिया, पाकिस्तान, फिलिपिन्स र तान्जानिया छन् । सन् २०२३ मा चीनलाई उछिनेर विश्वको सबैभन्दा बढी जनसंख्या भएको देश भारत बन्ने राष्ट्रसंघको अनुमान छ ।"
६९ प्रतिशत पशु व्यवसायी सरकारी अनुदानबाहिर,"(काठमाडौं)  साना किसान सरकारी अनुदानको पहुँचबाहिर रहेको चर्चा चलिरहँदा व्यावसायिक किसानको अवस्था पनि उस्तै देखिएको छ । ६९ प्रतिशत व्यावसायिक किसान सरकारी सहुलियत अनुदानबाट वञ्चित भएको एक सरकारी तथ्यांकले देखाएको छ । कृषि तथा पशुपन्छी विकास मन्त्रालय र केन्द्रीय तथ्यांक विभागले संयुक्त रूपमा मध्यम र ठूला पशुपालन व्यवसायीमा गरेको सर्वेक्षणमा यस्तो देखिएको हो । व्यावसायिक पशुपालन एकीकृत सर्वेक्षण ०७८ अनुसार ६८७ प्रतिशत व्यवसायीले पशुपालनका लागि सरकारबाट सहुलियत अनुदान पाएका छैनन् । बैंक तथा वित्तीय संस्थाबाट ऋणको सुविधा भए पनि धेरैजसोले पाएका छैनन् । ४५७ प्रतिशत व्यवसायीले ऋण सुविधा लिए पनि ५४३ प्रतिशतले बैंक वित्तीय सस्थाबाट सुविधा लिएका छैनन्, सर्वेक्षणमा भनिएको छ । जानकारका अनुसार ऋण पनि वास्तविक किसानले पाउँदैनन् । किसानको नाममा राजनीतिक पहुँच भएकाले सुविधा उपभोग गरिरहेको उनीहरूको दाबी छ । सरकारी सहुलियत अनुदानअन्तर्गत गाईभैंसी पाल्न अनुदान दिइने कृषि तथा पशुपन्छी विकास मन्त्रालयले जनाएको छ । आहारमा पनि अनुदानको सुविधा छ । दुध उत्पादन, गोठ बनाउन, घास, बीउ, बेर्ना दिन र पाठापाठी किन्नलाई समेत अनुदानको सुविधा छ । तर यी सुविधा साना किसानको पहुँचमा छैनन् । व्यावसायिक किसानमध्ये ३१३ प्रतिशतले सरकारी अनुदान पाउनु भनेको धेरै रहेको कृषक समूह महासंघ नेपालका संस्थापक अध्यक्ष उद्धव अधिकारीले बताए । तर साना किसानले भने अनुदान नपाएको उनको गुनासो छ ।व्यावसायिक किसान कुल किसानको करिब २ प्रतिशत पनि छैनन्, उनले भने, सरकारको कार्यशैलीका कारण अनुदान किसानको पहुँच बाहिर छ । एकीकृत सर्वेक्षणअनुसार ७७३ प्रतिशत व्यावसायिक किसानले सहुलियत ब्याजदरमा पशुपालनका लागि ऋण लिएका छन् । ५६८ प्रतिशतले पशु बिमा गरेका छन् । बिमा नगर्ने व्यावसायिक किसान ४३२ प्रतिशत छन् । बिमा शुल्क महँगो भएर, उचित क्षतिपूर्ति नपाएर, कम्पनीले सेवा नदिएर र पहुँच नभएर उनीहरूले पशु बिमा नगरेको सर्वेक्षणमा उल्लेख छ । सेवा शुल्क महँगो भएकै कारण किसानहरू बिमामा आकर्षित नरहेको अर्थविद् केशव आचार्यले बताए । सरकार साना पशु पालकसँग पुग्न नसक्दा विभिन्न समस्या उत्पन भएको उनको भनाइ छ । स्थानीय, प्रदेश, केन्द्र सरकारसँगै राजनीतिक भ्रातृसंगठनका पनि आँखा पुगेनन् । किसानलाई सहयोग हुन्छ भन्ने जानकारी पनि हुँदैन, आचार्यले भने, यस्तो अवस्था कसरी सुधार हुन्छ ? निश्चित फर्ममा मात्रै सर्भे गरिएको मन्त्रालयका प्रवक्ता प्रकाश सन्जेलले बताए । मन्त्रालयका अनुसार दूध दिने उमेर समुहका गाईको संख्या तराईमा १०, पहाडमा १० र हिमालमा ८ हुनुपर्ने, भैंसीपालनमा तराईमा ८, पहाडमा ८ र हिमालमा ५ हुनुपर्ने मापदण्ड छ । गाईभैंसी वा भैंसीसँगै बाख्राच्यांग्रा वा भेडा पनि पालिएको व्यवसाय भए कम्तीमा दुध दिने उमेर समूहका गाई वा भैंसीको संख्या तराईमा ५, पहाडमा ५ र हिमालमा ५ हुनुपर्नेलगायत मापदण्ड छ । सबै जिल्लाबाट नमुना लिएर सर्वेक्षण तयार पारिएको मन्त्रालयका वरिष्ठ तथ्यांक अधिकृत रामकृष्ण रेग्मीले बताए । सर्वेक्षणमा १० भन्दा बढी गाई पाल्ने किसानको नमुना लिएका छौं । यो सर्वेक्षणले साना किसानको प्रतिनिधित्व गर्दैन, उनले भने, त्यही भएर व्यावसायिक भनेका हौं । सर्वेक्षणअनुसार व्यावसायिक पशुपालन गर्नेको संख्या १३ हजार १ सय ४४ छ । उनीहरूले १ लाख ८२ हजार ३ सय ४९ बाख्रा, च्यांग्रा, ८८ हजार ४ सय २१ भेडा, ४४ हजार ८ सय ७३ गाईगोरु, ३८ हजार ३ सय ६० सुँगुर, बंगुर, ३४ हजार ६ सय ५३ राँगा, भैंसी पालेको सर्वेक्षणमा उल्लेख छ । सर्वेक्षणमा १० वर्षमा व्यावसायिक किसानले पालेका ५६ हजार १ सय १ पशु मरेका छन् । भैंसीभन्दा गाईको दूध उत्पादन दोब्बर रहेको पनि सर्वेक्षणमा उल्लेख छ ।"
कोरोना बिमा भुक्तानी दिन नेपाल पुनर्बिमालाई निर्देशन,"(काठमाडौं)  कोरोना बिमामा आफ्नो दायित्वबापतको रकम एक साताभित्र भुक्तानी गर्न बिमा प्राधिकरणले नेपाल पुनर्बिमा कम्पनीलाई निर्देशन दिएको छ । नेपाल पुनर्बिमा कम्पनीबाट सोमबार कोरोना बिमाको पैसा भुक्तानी नगर्ने आशयको पत्र आएपछि मंगलबार प्राधिकरणले यस्तो निर्देशन दिएको हो । बिमा ऐनको दफा १२४ मा पुनर्बिमा कम्पनीको दाबी फर्छ्योटसम्बन्धी व्यवस्था छ । उक्त व्यवस्थाअनुसार पुनर्बिमा गरिसकेपछि कम्पनीले दाबी फर्छ्योट गर्दिनँ भन्न पाउँदैन, बिमा प्राधिकरणका अध्यक्ष सूर्यप्रसाद सिलवालले भने, नेपाल पुनर्बिमा कम्पनीबाट कोरोना बिमा मापदण्ड देखाएर आफ्नो भागको दायित्व पनि भुक्तानी नगर्ने आशयको पत्र प्राप्त भएकाले उक्त निर्णय सच्याएर एक साताभित्र तोकिएको रकम तिर्न निर्देशन दिएका छौं । तोकिएको मितिमा पैसा नतिरे पुनर्बिमा कम्पनीलाई कारबाही गरिने उनले बताए । कोरोना बिमामा आफ्नो दायित्वबापतको रकम भुक्तानी गर्न गत साता बिमा प्राधिकरणले नेपाल पुनर्बिमा कम्पनीलाई भनेको थियो । तर कोरोना बिमा मापदण्ड ०७७ अनुसार आफ्नो दायित्वबापतको रकम भुक्तानी भइसकेकाले थप रकम तिर्नु नपर्ने भन्दै नेपाल पुनर्बिमा कम्पनीले सञ्चालक समितिको निर्णयसहितको पत्र प्राधिकरणमा पठाएको थियो । उक्त पत्र प्राप्त भएपछि प्राधिकरणले सात दिनको म्याद दिएर रकम तिर्न निर्देशनै दिएको हो । कोरोना बिमा मापदण्डअनुसार आफूले तिर्नुपर्ने दायित्व भुक्तानी भइसकेकाले थप रकम तिर्नु नपर्ने निर्णय सञ्चालक समितिले गरेकाले सोहीबमोजिमको पत्र प्राधिकरणलाई पठाइएको नेपाल पुनर्बिमा कम्पनीका प्रमुख कार्यकारी अधिकृत शंकरकुमार रायमाझीको भनाइ छ । कोरोना मापदण्ड ०७७ को दफा १२ अन्तर्गत अनुसूची ७ मा भएको व्यवस्थाबमोजिम यस कम्पनीले बेहोर्नुपर्ने दायित्व १ अर्ब २० करोड रुपैयाँ गत आर्थिक वर्षमा भुक्तानी गरिसकेको हुँदा यस कम्पनीको थप दायित्व नहुने व्यहोरा सञ्चालक समितिको निर्णयअनुसार जानकारी गराइन्छ, पत्रमा भनिएको छ । कम्पनीहरूले भुक्तानी रोकेको करिब डेढ वर्षपछि सरकारले आफ्नो दायित्व स्विकार्दै दसैंअघि नै १ अर्ब रुपैयाँ निकासा गरिदिएको थियो । उक्त रकमलाई ५५ प्रतिशत मानेर बाँकी ४५ प्रतिशत रकममध्ये बिमा प्राधिकरणले ८, नेपाल पुनर्बिमा कम्पनीले १२ र बिमा कम्पनीहरूले २५ प्रतिशत वहन गर्ने सर्तमा सरकारले एक अर्ब रुपैयाँ निकासा दिएको हो । सरकारको यही निर्देशनअनुसार प्राधिकरणले सरकारबाट आएको १ अर्ब र आफ्नो दायित्वअन्तर्गतको करिब १४ करोड गरी कुल १ अर्ब १४ करोड रुपैयाँ गत साता नै बिमक संघलाई दिइसकेको छ । सबै कम्पनी र पुनर्बिमाबाट संघले रकम उठाएर कोरोना बिमितको संख्याका आधारमा सबै कम्पनीलाई वितरण गर्नू भन्ने प्राधिकरणको निर्देशन छ । तर मंगलबारसम्म २३ वटा कम्पनीले मात्र कोरोना बिमाको रकम भुक्तानी गर्न सञ्चालक समितिबाट निर्णय गरेका छन् । प्राधिकरणको निर्देशनअनुसार कम्पनीहरूले कोरोना बिमाको भुक्तानी दिन आनाकानी गरिरहेका छन् । कम्पनीहरूले पैसा नदिँदा कोरोना बिमा भुक्तानीमा ढिलाइ भएको छ । निर्जीवन बिमा कम्पनीका अध्यक्ष तथा सञ्चालकहरूको संस्था निर्जीवन बिमा व्यवसायी संघ ले कोरोना बिमामा थप रकम भुक्तानी दिन नसकिने निर्णय गरेको छ । संघको यही निर्णयका कारण बहुसंख्यक कम्पनीले कोरोना बिमाको रकम दिन आनाकानी गरेको स्रोतको दाबी छ । तर बिमा प्राधिकरणले दाबी भुक्तानी दायित्व कम्पनीकै भएकाले जसरी भएपछि भुक्तानी गराएरै छाड्ने बताएको छ ।"
मतदातामा किन छैन उत्साह ?,"(झापा)  राजनीतिक दलहरूले तीन दशकदेखि निर्वाचनमा ठुल्ठूला सपना देखाए तर मतदाताका ससाना सपना पूरा भएनन् । हरेक निर्वाचनमा उम्मेदवारले घरआँगनका बाटाघाटा निर्माण, लाखौं रोजगारी, देशलाई विकसित बनाउनेजस्ता आश्वासन दिँदै आएका छन् । पछिल्ला निर्वाचनमा मतदातालाई उनीहरूको आश्वासनले तानेको छैन । कान्तिपुरले कुरा गरेका झापा र मोरङका अधिकांश मतदाताले भने, आजसम्म भोट हालेर के भयो ? धेरै पटक मतदान गरेका मतदाताले उम्मेदवारको प्रतिबद्धतामा भुक्तभोगी भइसकेका छन् । पहिलो पटक मतदानमा गइरहेका युवालाई पनि उम्मेदवारले देखाउने सपना यथार्थमा बदलिन्छ भन्नेमा विश्वास छैन । उनीहरूको बुझाइ छ, जो सत्तामा छन्, उनीहरूले काम गर्दैनन् । जसमा काम गर्ने जोस छ, उनीहरू सत्तामा पुग्दैनन् । नेपालको सबभन्दा होचो स्थान (समुद्र सतहदेखि ५८ मिटर) कचनकवल स्तम्भभन्दा एक किलोमिटर दूरीमा मुस्लिम बाहुल्य सानो गाउँ छ । स्तम्भ अवलोकन गर्न त्यही गाउँको धुलाम्य बाटो हुँदै जानुपर्छ । ७४ वर्षीय नसिरुद्दिन आलमको टहरो घर त्यहीं छ । किराना पसल चलाइरहेका उनले वर्षामा हुने डुबानबाट जोगिन माटोको ढिस्को उठाएर घर बनाएका छन् । निर्वाचनको हावाले उनलाई पनि छोएको छ । उम्मेदवारले आफूले जितेमा यो हुन्छ, त्यो हुन्छ भनेको उनलाई विश्वास लागेको छैन । भोट हालेर के हुन्छ ? केही हुँदैन, प्रश्नको जवाफ आफैं दिएपछि उनी चुप लागे । चुनावमा देखाएको सपनाले उनलाई आक्रोशित बनाएको छ । उम्मेदवारले रोजगारी दिने आश्वासनले दिक्क लगाएको उनले सुनाए । किनकि उनका दुई छोरा भारतमा मजदुरी गर्छन् । कचनकवल४ का अधिकांश युवा भारत र वैदेशिक रोजगारीमा अन्य देश गएको वडाध्यक्ष नरुजजमा मियाँले जानकारी दिए । यो गाउँमा पुरुष एकदम कम छन्, अधिकांश भारत गएका छन्, उनले भने, उम्मेदवारले रोजगार दिन्छौं भन्दा मतदाताले कसरी पत्याउने ? गाउँमा शुद्ध खानेपानी, सहजै स्वास्थ्य उपचार र रोजगारीको अभाव देखेका उनको आक्रोश अस्वाभाविक थिएन । ४२ हजार ९ सय १२ जनसंख्या भएको यो गाउँपालिकामा शैक्षिक गुणस्तर पनि राम्रो छैन । २९ सामुदायिक र १९ संस्थागत विद्यालय रहेको कचनकवलमा १५ वर्षभन्दा माथिको जनसंख्यामा ७१२४ प्रतिशत मात्र साक्षर छन् । स्थानीय मदरसाका शिक्षक यहसानुल हकले आर्थिक अवस्था कमजोर भएका कारण धेरै विद्यार्थीले स्कुल छाड्ने गरेको बताए । कचनकवल बजार चोकमै आरनमा बसेर गणेश कर्मकार हँसियामा धार निकालिरहेका थिए । चुनावको कुरा निकाल्नासाथ छेउमै रहेका उनका बुबा झोक्किए, नेताहरूले ढाँटेर गएका छन्, मेरो नागरिकता छ, छोराछोरीको बनेको छैन, उनले भने, म सिधासिधा कुरा गर्छु, भोट किन दिने ? जन्मसिद्ध नागरिकता पाएका कानुका छोराको नागरिकता बनेकाध छैन ।कचनकवलमा घुम्न आउने पर्यटक बढ्दै गएका छन्, तर माछा आकारको बेसमा स्तम्भबाहेक अरू हेर्ने ठाउँ छैन । यसअघि पर्यटकीय हिसाबले स्तम्भ वरिपरि विकास भएन, अब अवसर आएको छ, वडाध्यक्ष कालेन्द्रप्रसाद राजवंशी भन्छन्, होचो बिन्दुको विकास गर्न हामीले ६ करोड विनियोजन गरेका छौं । ट्वाइलेट, क्यान्टिन र प्रतीक्षालय लगायतको विकास हुनेछ । ०४४ पुस १६ मा तत्कालीन राजा वीरेन्द्रको पूर्वाञ्चल भ्रमण क्रममा २० मिटर अग्लो स्तम्भ कछुवाको आकृतिमाथि बनाइएको थियो ।ििि०१७१८ सालतिर नुन लिन दिलबहादुर खड्का पाँचथर यासोकबाट अभिभावकसँग झापाको शनिश्चरे बजार झर्थे । गोरेटो बाटोसमेत राम्रो नभएको अवस्थामा शनिश्चरेमा लाग्ने बजारले खड्का परिवारलाई ०२८ सालमा मधेस तान्यो । हामी शनिश्चरे झर्दा भर्खर पूर्वपश्चिम राजमार्ग बनाउने सुरसार हुँदै थियो । बिर्तामोड सानो चोक मात्र थियो, ७६ वर्षीय खड्काले सुनाए, हेर्दाहेर्दै पाँच किलोमिटर दक्षिणको बिर्तामोड सानो चोकबाट अहिले जिल्लाकै ठूलो सहर बन्यो । हाम्रो शनिश्चरे अहिले पनि धुलो उठ्ने सानो बजारमै सीमित छ । झापामा ठूलाठूला नेता भए पनि जिल्लाको विकासमा उनीहरूको योगदान सम्झनलायक नभएको अघिल्लो पुस्ताको गुनासो छ । शनिश्चरेमा विकास भयो भन्ने के छ र ?, ७२ वर्षीय भवानी घिमिरेले भने, नेताहरूले आफू र आफन्तलाई मात्र बनाए, कसैले देश बनाएनन् । जिल्लाको पुरानोमध्येको शनिश्चरे बजार हाल अर्जुनधारा नगरपालिकामा पर्छ । शनिश्चरे बजारको ज्येष्ठ चौतारीमा भेटिएका रुपप्रसाद भट्टराईले नेताहरूका कारण जनतामा राजनीतिप्रति निराशा छाएको बताए । सबै जनताले यो कुरा बुझेका छन् । पहिलापहिला चुनावमा नेतासँग भोट माग्न जानेको लस्कर हुन्थ्यो । अहिले भाषण सुन्ने मान्छे नभेटेर बजार, चोक एरियामा मात्र भाषण गर्न थालेका छन्, उनले भने । अर्जुनधारा८ का योगेन्द्र दुलालले यसपालि पार्टीभन्दा मान्छे हेरेर भोट दिने विचार गरेका छन् । पार्टीवालाहरूले केही गरेनन् । यसपालि विश्वास लाग्ने नयाँलाई भोट दिने तयारीमा छु, उनले भने । सोही वडाका बाबुराम कार्कीले अहिलेसम्म आफूसमक्ष भोट माग्न कोही नआएको बताए । पहिलाजस्तो उत्साह पनि छैन, उनले भने, विगतका उम्मेदवारले केही गरेनन्, अब जित्ने उम्मेदवारबाट पनि खासै ठूलो केही अपेक्षा छैन । अर्जुनधारा८ खालगाउँका मगर समुदायले एउटा पार्टीको घरदैलो टोलीलाई भोट माग्न नआउनु भन्दै बाटोबाटै फर्काइदिएको स्थानीयले सुनाए । दुई पटक प्रधानमन्त्री भइसकेका एमाले अध्यक्ष केपी शर्मा ओलीले रतुवाखोलालाई नियन्त्रण गर्ने बचन दिँदै आएका छन् । तर उल्टै रतुवाले सयौं बिघा खाइसकेको कमल गाउँपालिका६ का वीरबहादुर चौहानले बताए । नेताको वाचा सुन्दासुन्दा खोलाले हाम्रो उठिबास लगाइसक्यो, नेताका कुरा कसरी पत्याउनु ? उनले भने । मेचीनगर१४ की तालामई हास्दा (सन्थाल) पनि राजनीतिक दलप्रति विश्वस्त देखिइनन् । दुई वर्षअघि उनका श्रीमान्लाई खोलाले बगाएको थियो । एक महिनासम्म शव नभेटिएपछि उनी मृत्यु दर्ता र प्रमाणपत्र बनाइदिन वडा कार्यालय पुगिन् । तर वडाध्यक्षले मानेनन् । खोलामा लापत्ता भनेर प्रहरीलाई रिपोर्ट दिए । श्रीमान्को मृत्यु प्रमाणपत्र नहुँदा सरकारी काम केही हुन सकेन । अरू सुविधा त केही दिएनन्, मृत्यु प्रमाणपत्र पनि दिएनन्, उनले भनिन्, नेताबाट अरू के आस गर्नु ? झापा१ मतदाताका बीचमा भेटिएका कांग्रेस उम्मेदवार विश्वप्रकाश शर्माले ०४८ पछि मुलुकमा राजनीतिक, सामाजिक, आर्थिक र भौतिक परिवर्तन भए पनि मतदाताको चित्त बुझाउन नसकेको स्विकारे । घोषणापत्रमा जे लेखिन्छ, त्यो पूरा हुँदैन भन्ने मतदातामा निराशा बढ्न दिनु हुँदैन, उनले भने, केही भएको छ, धेरै गर्न बाँकी छ ।पुराना राजनीतिक दलका प्रभावशाली नेताहरू ०४८ सालदेखि र ०६३ मा शान्ति प्रक्रियामा आइसकेपछि माओवादीका नेता निरन्तर उम्मेदवार हुँदै आएका छन् । राप्रपाका केही उम्मेदवार पञ्चायतदेखि नै राजनीतिमा छन् । सर्वसाधारणका समस्या उही, उम्मेदवार उनै भएपछि मतदातामा निराशा र आक्रोश हुनु स्वाभाविक भएको विश्लेषकहरू बताउँछन् । ०४८ को आमनिर्वाचनमा जारी घोषणापत्रले मुलुकलाई पञ्चायती निर्दलीय व्यवस्थाको अन्त्य गरी खुला अर्थतन्त्रमा प्रवेश गराउने प्रतिबद्धता जनाएको थियो । कांग्रेसले बीपीको समाजवादअनुसार गरिबी उन्मूलनको सपना देखाएर चुनाव जित्यो । ०५१ मा एमाले आफ्नो गाउँ आफैं बनाऔं नाराका साथ विकास, सामाजिक सुरक्षा र सुधारका आयोजना देखाएर ठूलो पार्टी बन्यो । ०५६ मा कांग्रेसले ०४८ मा पूरा नभएका सपना पूरा गर्ने भन्दै बहुमत ल्यायो । ०५२ मा सशस्त्र युद्ध सुरु गरेको माओवादीले शान्ति प्रक्रियामा आइसकेपछि नयाँ नेपाल निर्माणको सपना देखाएर ०६४ मा लगभग बहुमत ल्यायो । उसले अघि सारेका पहिचानसहितको संघीयता, राज्य पुनःसंरचनाको अपेक्षित परिणाम आउन नसकेपछि ०७० मा कांग्रेस पहिलो पार्टी बन्यो । ०७४ मा एमाले र माओवादीले स्थायी सरकार र समृद्ध नेपालको सपना देखाएर झन्डै दुई तिहाइ बहुमत ल्याए । ४१ महिना नेकपा नेतृत्वमा ओलीले सरकार चलाए, डेढ वर्षदेखि कांग्रेस सभापति शेरबहादुर देउवाले सरकार चलाइरहेका छन् । प्रमुख दल सरकारमा जाने र फर्किने क्रम चलिरहेको छ । आम मतदाता भन्छन्, यो निर्वाचनपछि पनि त्यही हुनेछ ।"
ॅनिराशा बढ्नु लोकतन्त्रका लागि खतरा,"राजनीतिक दलले संसदीय निर्वाचन केका लागि भनेर मतदातालाई बुझाउन सकेनन् । उनीहरूको आश्वासन मात्रले मतदातामा उत्साह हराएको छ । मूलभूत विकासका काम गर्ने प्रदेश र स्थानीय सरकारले हो । केन्द्रीय सरकारले ठूला आयोजना, परराष्ट्र, मौद्रिक नीति, राष्ट्रिय सुरक्षा नीति बनाउने हो । यहाँ त सांसद भएपछि मन्त्री हुन्छु अनि जिल्लाको तीव्र विकास गर्छु भन्ने आश्वासन दिएपछि मतदातामा निराशा आउँछ । मतदातामा निराशा बढ्नु लोकतन्त्रका लागि खतराको संकेत हो । दलहरूले जनताको आकांक्षाको उर्लंदो भेल निराशाको भेलमा परिणत हुनु राम्रो होइन । विकल्प राजनीतिक दलहरूले मात्र दिने हो । सुध्रिनुपर्ने उनीहरू नै हो । सबै दल उस्तै हुन् भन्ने छाप मतदातामा परेकाले केही नयाँ उम्मेदवारले जित्ने सम्भावना पनि देखिन्छ । असन्तुष्ट मतदाताले कुनै बागी, कुनै नयाँ दलका उम्मेदवार जिताउलान्, तर देशभर जिताउन सक्दैनन् । नयाँले संसद्मा वाचडगको भूमिका भने खेल्न सक्छन् । त्यो दलका लागि चेतावनी पनि हो ।"
"पहिले सहकार्य, अहिले प्रतिस्पर्धा","(लमजुङ)  एक मात्र निर्वाचन क्षेत्र रहेको लमजुङमा प्रतिनिधिसभा सदस्यका लागि उम्मेदवारी दिएका माओवादीका महासचिव देवप्रसाद गुरुङ र एमाले उपमहासचिव पृथ्वी सुब्बा गुरुङबीचको चुनावी प्रतिस्पर्धा राष्ट्रिय चासो बनेको छ । गत स्थानीय तह निर्वाचनमा वडाध्यक्षका उम्मेदवारले पाएको मतका हिसाबमा सत्ता गठबन्धन र एमालेको मत हाराहारी रहेका कारण गुरुङद्वयको प्रतिस्पर्धा भने रोचक देखिन्छ । सातपटक संसदीय निर्वाचन लडेका एमाले उपमहासचिव पृथ्वी सुब्बा र तीनपटक निर्वाचन लडेका माओवादी केन्द्रका महासचिव देवप्रसादले दुईदुईपटक जित हात पारेका छन् । पहिलोपटक आमनेसामने भएका दुवै नेता तेस्रो जित निकाल्ने प्रतिस्पर्धामा छन् । देवप्रसाद सत्ता गठबन्धनका साझा उम्मेदवार हुन् । सबै हिसाबले चुनाव निकै प्रतिस्पर्धात्मक छ, कसले जित्छ यसै भन्न सकिने अवस्था छैन, पूर्वसांसद रहेका कांग्रेसका पुराना नेता रामचन्द्र अधिकारी भन्छन् ।लमजुङमा गत स्थानीय तह निर्वाचनमा एमालेका वडाध्यक्ष उम्मेदवारले ४० हजार १ सय ९७ र सत्ता गठबन्धनका उम्मेदवारले ४१ हजार ४ सय ३ मत पाएका थिए । सत्ता गठबन्धनमा कांग्रेसको ३५ हजार २ सय ७६ र माओवादी केन्द्रको ६ हजार १ सय २७ मत थियो । देवप्रसादले जितका लागि माओवादीको मत सुरक्षित राख्दै कांग्रेसको लगभग सबै मत हँसियाहतौडा चिह्नमा खसाउनुपर्नेछ । पृथ्वी सुब्बा भने एमालेको मत जोगाएर केही मत तान्न सके संसद्मा छिर्न सक्छन् । पृथ्वी सुब्बाले यसपटक मुख्यमन्त्रीको आकांक्षासहित प्रदेशसभा (२) मै लड्ने गरी जमिन्द्रमान घलेलाई प्रतिनिधिसभामा अघि सार्न खोजेका थिए । तर जिल्ला अध्यक्ष कृष्णप्रसाद अधिकारीले पार्टी अध्यक्ष केपी शर्मा ओलीलाई भेटेर उनको योजना तुहाइदिए । घले प्रदेशसभा१ र अधिकारी प्रदेशसभा२ मा उम्मेदवार बनेका छन् । पृथ्वी सुब्बालाई आफ्नै पार्टीका असन्तुष्टलाई मिलाउन ठूलै चुनौती छ, देवप्रसादलाई कांग्रेसको मत सर्लक्कै जानेमा शंका छ, पूर्वसांसद अधिकारी भन्छन्, दुवै नेताका गुणदोष उस्तैउस्तै हुनाले पनि मतदातालाई छनोटको समस्या देखिन्छ ।एमाले र माओवादी केन्द्रमा दोस्रो तहको हेभिवेट नेताको छवि बनाएका पृथ्वी सुब्बा र देवप्रसादका लागि आगामी निर्वाचन पार्टीभित्रको राजनीतिक प्रतिष्ठाका लागि पनि उत्तिकै महत्त्वको रहेको छ । विगतमा मोहन वैद्य समूहमा गएर पुनः मूल पार्टीमा फर्किर्एका गुरुङलाई अध्यक्ष पुष्पकमल दाहालले अन्य विश्वासपात्रलाई काखा लगाउँदै महासचिवको जिम्मेवारी दिएका थिए । पछिल्लो समय पार्टी अध्यक्ष ओलीसँग सम्बन्ध चिसिँदै गएको अवस्थामा एमाले उपमहासचिव पृथ्वी सुब्बालाई पनि यो निर्वाचन जित्नैपर्ने दबाब छ । दुवै नेताले आआफ्नो पार्टीमा राम्रै स्थान बनाएका छन् तर आउने चुनावले उनीहरूको राजनीतिक भविष्य पनि तलमाथि होला, पूर्वसांसद अधिकारीले भने ।२०४३ को राष्ट्रिय पञ्चायत सदस्य निर्वाचनमा जनपक्षीय उम्मेदवार बनेका पृथ्वी सुब्बा निर्दल पक्षधर लेखनाथ अधिकारीसँग पराजित भएका थिए । त्यसपछि उनी लमजुङ२ बाट २०४८ र २०५१ मा कांग्रेसका रामबहादुर गुरुङसँग र २०५६ मा कांग्रेसकै हरिभक्त अधिकारीसँग पराजित भए । २०६४ को पहिलो संविधानसभा निर्वाचनमा एमाले देशैभर कमजोर हुँदा पृथ्वी सुब्बा भने कांग्रेसका दिलबहादुर घर्तीलाई पराजित गर्दै सांसद बने । २०७० को दोस्रो संविधानसभा निर्वाचनमा उनी लमजुङ२ मा कांग्रेसका चन्द्रबहादुर कुँवरसँग पराजित भए ।देवप्रसादको लमजुङसँगको चुनावी साइनो नियमित र गाढा छैन । जनमोर्चाका तर्फबाट पहिलोपटक २०४८ मा लमजुङ१ बाट चुनाव लडेका उनी कांग्रेसका रामचन्द्र अधिकारीसँग पराजित भएका थिए । माओवादी सशस्त्र द्वन्द्वमा रहेका कारण २०५१ र २०५६ को निर्वाचनमा उनले प्रतिस्पर्धा गरेनन् । २०६४ को संविधानसभा निर्वाचनमा माओवादीबाट कास्की१ र मनाङबाट विजयी भए । माओवादी विभाजनपछि मोहन वैद्यतिर गएका उनी पार्टी नीतिका कारण २०७० को निर्वाचनमा सहभागी भएनन् ।२०७४ मा लमजुङमा एक मात्र निर्वाचन क्षेत्र कायम भयो । सोही निर्वाचनमा एमाले र माओवादी केन्द्रबीच वाम गठबन्धन बन्यो । त्यसपछि देवप्रसाद प्रतिनिधिसभामा र पृथ्वी सुब्बा प्रदेशसभा२ मा उम्मेदवार बने । दुवैले जिते । निर्वाचनका बेला बनेको वाम गठबन्धन नेकपा हुँदै सर्वोच्चको आदेशपछि पुनः पूर्ववत् अवस्थामा फर्केपछि गुरुङद्वय यसपटक प्रतिस्पर्धी बनेका हुन् ।मनाङमा जन्मे पनि बाल्यकालको केही समय लमजुङमा बिताएका देवप्रसादमाथि प्रमुख प्रतिस्पर्धी एमालेले फिरन्ते नेताको आरोप लगाउने गरेको छ । एमाले जिल्ला कमिटी सदस्य विवश बुढाथोकी देवप्रसाद २०७४ को निर्वाचनमा लमजुङबाट जितेपछि पनि जिल्लामा राम्रोसँग भिज्न नसकेको दाबी गर्छन् । पीएस (पृथ्वी सुब्बा) ले पाँचपटक हारे पनि आफ्नो जिल्ला छाड्नु भएन, यहीँ राजनीति गर्नुभयो, उनले भने, उहाँ (देवप्रसाद) भने कहिले कास्की त कहिले मनाङ जानुभयो ।पृथ्वी सुब्बामाथि पञ्चायतदेखि नै ठाउँ ओगट्ने तर काम गर्न नसक्ने नेताको आरोप लाग्ने गरेको छ । २०६४ मा सभासद जितेपछि पर्यटनमन्त्री र २०७४ मा गण्डकी प्रदेशको मुख्यमन्त्री बने पनि जिल्लामा देखिने गरी विकासको काम गर्न नसकेको आरोप पृथ्वी सुब्बाले खेप्दै आएका छन् । पर्यटनमन्त्री भएको बेला उनले बाख्रेजगत विमानस्थल निर्माण गर्ने भने पनि सकेनन् । दुईपटक चुनाव जितेपछि उहाँ मन्त्री र मुख्यमन्त्री हुनुभयो तर जिल्लावासीले सम्झिने विकासको ठूलो योजना पार्न सक्नुभएन, सुन्दरबजार९, सिउडीबगरका मगर घलेले भने, पृथ्वी सुब्बालाई जिताए पनि विकास गर्न सक्दैनन् भन्ने जनतालाई परेको छ ।विकास गर्न नसकेको आरोप देवप्रसादले पनि खेपिरहेका छन् । २०७४ मा प्रतिनिधिसभामा जिताएर पठाए पनि देवप्रसादले संघीय सरकारका ठूला योजना ल्याउन नसकेको घलेले बताए । विकासको दृष्टिले दुवै नेता सराबरी रहेको उनको भनाइ छ । विगतमा गरेको कामलाई मूल्यांकन गर्ने हो भने दुवै उस्तै हुन्, बरु चुनावको अघिल्लो दिन जसले चलखेल गर्छ उसैले जित्न सक्छ, उनले भने ।१ लाख ३३ हजार ५ सय ५९ मतदाता रहेको लमजुङमा करिब ३४ प्रतिशत जनजाति मतदाता छन् । कांग्रेस नेता अधिकारीको विचारमा प्रमुख प्रतिस्पर्धी दुवै जना जनजाति समुदायका भएकाले यो मतले खासै प्रभाव पार्ने देखिँदैन । २०६४ मा सभासद भएका बेला संविधानसभामा आदिवासी जनजाति सभासदको समूह (ककस) को नेतृत्व गरेका उनलाई बेलाबेला जातिवादी नेताको आरोप लाग्ने गरेको छ । २०७० को निर्वाचनमा पृथ्वी सुब्बाको पराजयलाई जातिवादी परिचयसँग जोडेर हेरिएको थियो । उतिबेला उहाँको पार्टी (एमाले) को राम्रै जनमत थियो तर बढी जातिवादी देखिएपछि गैरजनजाति मतदाता टाढिए, विश्व हिन्दु महासंघका राष्ट्रिय अध्यक्षसमेत रहेका अधिकारीले भने, यसपटक भने त्यस्तो आरोप खेप्नुपरेको देखिँदैन ।पृथ्वी सुब्बाका लागि मर्स्याङ्दीपारिको भूगोल (प्रदेशसभा१) असन्तुष्ट छ । २०७४ मा प्रदेशसभा२ बाट निर्वाचित भएर मुख्यमन्त्री भइसकेपछि पनि बेवास्ता गरेको स्थानीयको आरोप छ । एमालेकै साथीहरू पनि भित्रभित्र कुरा काट्नुहुन्छ, मुख्यमन्त्री भएका बेला मर्स्याङ्दीपारि आवतजावत र जनतासँग हेलमेल कम भएकै हो, मर्स्याङ्दी गाउँपालिकाका एक एमाले नेताले भने, राष्ट्रिय नेताले पूरै जिल्लालाई समान रूपमा हेर्नुपर्थ्यो ।पृथ्वी सुब्बा मुख्यमन्त्री भएका बेला जिल्लाका वडा तहमा रहेका आमा समूह र गुम्बा तथा युवाका लागि पर्याप्त बजेट हालेको लाभ अहिलेको निर्वाचनमा लिने प्रयास गरिरहेका छन् । मुख्यमन्त्री भएका बेला पृथ्वी सुब्बाले जिल्लाको विकासमा पुर्याएको योगदानले मत आकर्षण गर्न सहज भएको एमाले नेता बुढाथोकी बताउँछन् । देवप्रसादलाई भने माओवादीप्रति असहिष्णु कांग्रेस फकाउन निकै मिहिनेत गर्नुपरेको छ । कांग्रेस नेता अधिकारीका अनुसार सशस्त्र द्वन्द्वका क्रममा तत्कालीन माओवादी विद्रोहीबाट पीडित लमजुङमा करिब १ हजार ६ सय जना छन् । अंगभंग भएका, घरबार लुटिएका र परिवारका सदस्य गुमाएका ती व्यक्तिलाई फकाउन कांग्रेस र माओवादी नेताहरू लागिपरेको अधिकारीले बताए । मतान्तर झिनो भएकाले प्रतिस्पर्धा निकै कडा छ, कांग्रेसले एकढिक्का भएर भोट दिएन भने त देवप्रसादलाई गाह्रो हुन सक्छ, उनले भने, त्यही भएर कांग्रेस र माओवादी केन्द्रको ध्यान गठबन्धनलाई कसरी कसिलो बनाउने भन्नेमै गएको छ । माओवादी केन्द्रका जिल्लास्तरीय नेता हरिजंग तामाङ सत्ता गठबन्धनमा अविश्वास नरहेकाले देवप्रसादका लागि वातावरण अनुकूल बन्दै गएको बताउँछन् । २०७४ मा चुनाव जितेपछि लमजुङको विकासमा प्रतिबद्ध भएर लागेको र जनतासँग प्रत्यक्ष संवादमा रहेको हुनाले जनस्तरमा आलोचनाको मात्रा कम रहेको उनले बताए । उहाँको सरल, मिजासिलो र अनुशासित छविले गठबन्धनलाई कसिलो बनाउन सहज भएको छ, गठबन्धनकै बलले उहाँले जित्नुहुन्छ, तामाङले भने । एमाले उम्मेदवार पृथ्वी सुब्बाले जिल्लाभर पार्टीको बलियो संगठन रहेको र मुख्यमन्त्री हुँदा जनताको मन जित्ने गरी काम गरेकाले मतदातामा आफूप्रति आकर्षण रहेको बताए । मैले मेरो सम्पूर्ण राजनीतिक जीवन यहीँ बिताएँ, यहीँका जनताका लागि दिनरात सेवा गरें, उनले भने, त्यसैले मतदाताको राम्रो रेस्पोन्स पाएको छु, हाम्रो पार्टीभित्र पनि एकमत रहेकाले वातावरण अनुकूल छ । उनले केन्द्रीय मन्त्री र गण्डकी प्रदेशको मुख्यमन्त्री हुँदा घरघर विकास पुर्याएकाले जित सहज भएको बताए । अहिलेको प्रारम्भिक हिसाब गर्दा म तीन हजारले अघि छु, उनको दाबी छ । माओवादी केन्द्रका उम्मेदवार देवप्रसादले प्रतिगमन र अग्रगमनबीच संघर्षमा संविधानविरोधी अभ्यासलाई परास्त गर्न गठबन्धन बनेको र गठबन्धनले अघि सारेका मुद्दाकै आधारमा आफूले जित्ने बताए । कांग्रेसले गठबन्धनका उम्मेदवारलाई जिताउन पार्टीभित्र पर्याप्त प्रयास गरिरहेको छ, माओवादी केन्द्रमा त समस्या नै छैन, उनले भने, मैले पछिल्ला ५ वर्षमा गरेको कामका आधारमा पनि जनतासँग मत माग्न सजिलो भएको छ । उनले मुलुकको राजनीतिक स्थायित्वका लागि गठबन्धनका उम्मेदवार विजयी हुने बताए । २०६४ मा मनाङ र कास्कीबाट चुनाव लडे पनि २०७४ मा लमजुङबाट जितेपछि बसाइँसराइ गरेर यहीँको बासिन्दा भएको उनले बताए ।"
जोमसोम हवाई रुटमा मौसमी क्यामरा,"काठमाडौं (कास) पोखराजोमसोम रुटको उडान सुरक्षाका लागि नागरिक उड्डयन प्राधिकरणले कालीगण्डकी करिडोरअन्तर्गतका माहुरेडाँडा, कुटुका र लेतेमा मौसमबारे जानकारी दिने क्यामरा जडान गर्ने भएको छ । यसका लागि प्राधिकरणले राष्ट्रिय आविष्कार केन्द्रसँग शुक्रबार सम्झौता गरेको सहायक प्रवक्ता ज्ञानेन्द्र भुलले जनाए । क्षणभरमै परिवर्तन भइरहने मौसम र भौगोलिक विकटता भएको उक्त रुटमा ०७२ फागुन र ०७९ जेठमा गरी साना दुई विमान दुर्घटनामा परिसकेका छन् । ०७२ को दुर्घटनाबारे छानबिन गर्न गठित समितिले इनरुटको मौसमको रियल टाइम जानकारी अभाव नहुनुलाई समस्याका रूपमा औंल्याएको थियो । ०७२ को छानबिन समितिले जल तथा मौसम विज्ञान विभागलाई जोमसोमलगायत दुर्गम हवाई रुटमा मौसमबारे जानकारी दिने सुविधा विकास गर्न सुझाएको थियो । कालीगण्डकीमाथिको हवाई रुटमा अझै त्यस्तो प्रविधि जडान हुन नसकेपछि प्राधिकरणले आविष्कार केन्द्रको प्राविधिक सहयोगमा मौसमी क्यामरा जडान गराउन लागेको हो । त्यहाँ राखिने क्यामराबाट प्राप्त हुने मौसमको जानकारी पोखरा नागरिक उड्डयन कार्यालय र जोमसोम नागरिक उड्डयन कार्यालयले मात्रै लिन पाउनेछन् ।"
कोसीपारि : विकासमा सधैं 'पारि,"(मदनकुँडारी, काभ्रे)  धारा पुगेपछि कान्छी लामा तामाङले छिमेकीको गाली खानु नपरेको कुनै दिनै हुँदैन । आक्कलझुक्कलबाहेक उनले पानी थाप्ने पालो पनि पाउँदिनन् । म एकल महिला हुँ भनेर छरछिमेकी सबैले हेप्छ, बचन लाउँछ, पालै दिँदैन, कतिपल्ट रुँदै आको छु, ५८ वर्षीया कान्छीले पानीका लागि सास्ती एकसाथ सुनाइन् । घर नजिकैको स्वस्थानी मावितर्फ देखाउँदै थपिन्, धन्न यो स्कुलले दया गरेको छ, सरहरूले, बिचरा ! एकल महिला छ दिऊ भनेर दिन्छन्, आज नि १० बजे स्कुल खुलेपछि थाप्ने हुँ । उनका छिमेकीहरू भने ३ सय मिटर परको धारामा कोही पानी थाप्ने पालो कुर्दै थिए, कोही जर्किन, गाग्रोमा पानी भरेर घर जाँदैथिए । काभ्रेको विकट क्षेत्र मानिने चौरीदेउराली गाउँपालिका७ को मदनकुँडारी गाउँमा खानेपानीको अभाव नयाँ समस्या होइन । धारामा गाउँलेको हानाथाप हुन्छ, कान्छीका लागि हेलोहोचो, अवहेलनाको थप कारक यही छ । कोही नयाँ मान्छे घर आइपुगे भने पीडा पोख्न थालिहाल्छिन् । भूकम्पले भत्काएर भ्वाङ परेको छानो र पुनर्निर्माणका लागि ०७६ जेठ ४ मा पाएको सरकारी निस्सा (रातो कार्ड) देखाउँछिन् । चार वर्ष बिते पनि उनको घर पुनर्निर्माणका लागि सरकार आइपुगेको छैन । वर्षामा पानी चुहेर भुइँतलामै पुग्छ । माथिको तलामा पानी थाप्न राखिएका माटाका भाँडाले थेग्दैनन् । कति रात पानी माथि नै सुतेकी छु, घर बन्छ भनेर यो रातो कार्ड दिएर गएको थियो मान्छेहरू, खोइ कहिले आउँदैन, सहयोग पाउने ठाउँमा भनिदिनु है, मेरो फोटो खिचेर देखाइदिनु, उनले भनिन् । आइतबार बिहान साढे ७ बजेतिर उनले यो दुःख बिसाइरहँदा खानेपानी र सडकको पुरानै नारा बोकेर राजनीतिक दलहरू चुनावी अभियानका लागि गाउँगाउँ पुगेका थिए । सदियौंदेखिको खानेपानी समस्यालाई टार्न निर्माणाधीन मदनकुँडारी लिफ्ट खानेपानी आयोजनाका अध्यक्ष कर्म लोप्साङ लामा ओर्तिरको चियापसलमा गठबन्धनको चुनावी प्रचारप्रसारमा भेटिए । तल चौरीखोलाको पानी लिफ्ट गरेर खाने योजना हो, काम हुँदै छ तर बजेट पुग्दो छैन । वर्षमा ५०७५ लाख रुपैयाँ आउँछ, यसपालि चुनावले गर्दा अहिलेसम्म सम्झौता गरिदिएको छैन, योजना निर्माण ढिलासुस्तीबारे आफ्नो बचाउ गर्दै उनले भने । उनका अनुसार मदनकुँडारीमा ५ सयभन्दा बढी परिवारलाई खानेपानीको समस्या छ । चार वटा खानेपानी योजनाहरू छन् । तर, मुहानहरू सुक्दै गए । भूकम्पपछि समस्या झनै बढ्यो । हिउँदमा मुहानको पानी सुक्छ । धारा दिनको दुई पल्ट एकएक घण्टाको दरले खुल्छ । एउटा परिवारले दुईदेखि तीन गाग्रो मात्रै पानी भर्न पाउँछन् । त्यसैले खानेपानी, सरसफाइ, बस्तुभाउलाई पुर्याउनुपर्छ । मुहानबाटै पानी आएन भने तीन घण्टा धाएर गाउँभन्दा तलका कुवा पुग्नुपर्छ । गाउँले सबै एकैचोटि जानुपर्ने भएपछि पानी भर्ने पालो पाउन दिनभर कुर्नुपर्छ ।यिनै समस्याको दीर्घकालीन समाधान गर्न भनेर केही वर्षयता गाउँमुनिको चौरीखोलाबाट लिफ्ट गरेर खानेपानी ल्याउने आयोजना आएको हो । तर काममा ढिलासुस्ती भइरहेको कारण कान्छी जस्ता एकल महिला, असहाय, असक्तहरूका लागि पानीको निहुँमा हेपिनुपरिरहेको छ । काभ्रेको उत्तरपूर्वी भेगमा पर्ने यो गाउँलाई राजधानी काठमाडौंले कोसीपारि को नाउँ दिएको छ । काठमाडौं उपत्यका जोडिएको जिल्ला भएर पनि विकास पूर्वाधार तथा सुविधामा पनि साँच्चिकै पारि नै छ । मदनडाँडाको पेमा होमस्टेका सञ्चालक फुर्वा लामा विकास निर्माणका योजनामा माथितिर चौरी (गाउँपालिकाको कार्यालय आसपास) र तल मदन भनेर राजनीति हुने गरेको गुनासो गर्छन् । तल तामाङको बस्ती हो, मान्छे जानेको बुझेको छैन, उनले भने । गाउँका ६५ वर्षीय बयानबहादुर तामाङ आफ्नो गाउँलाई हेपिएको ठान्छन् । काठमाडौं नजिकैको ठाउँ भएर पनि यहाँको सडक किन कालोपत्रे भएन ? उनले भने, शक्ति भएको ठाउँ मात्र विकास काम छिटो हुन्छ, हाम्रो जस्तो ठाउँमा विकास काम सधैं ढिलो ।कोसीपारिको यो अन्तिम गाउँ रामेछापको सुनपाती र दोरम्बा गाउँपालिका, काभ्रेको भुम्लु र तेमाल गाउँपालिका, सिन्धुपाल्चोकको लिशंखुपाखर गाउँपालिकाको बीचमा छ । काठमाडौंबाट दोलालघाट भुम्लुटार, चौबास, कात्तिकेदेउराली हुदै मदनकुँडारी झन्डै ८० किलोमिटर छ । यहाँका तल्लो गाउँहरूबाट दोलालघाट पुग्न मात्रै ४ देखि ५ घण्टा लाग्छ । अन्तिम गाउँ भए पनि २०५२ सालतिरै सडक जोडिएको थियो । सडक भने साँघुरो, एकतर्फी र कच्ची छ । कतिपय घुम्ती काट्न बसलाई हम्मे पर्छ । बर्सेनि दुर्घटना भइरहन्छन् । ०७३ साउनमा काठमाडौंबाट जाँदै गरेको बस बिर्तादेउराली (मदनकुँडारी माथि) को खहरेखोलामा दुर्घटना हुँदा २७ जनाको मृत्यु भएको थियो । बस सडकमा चिप्लिएर तीन सय मिटर तल पहाडबाट खसेको थियो । यही दुर्घटनामा परेर विद्यार्थी नेता यशु लामा गम्भीर घाइते भइन् । उनकी जेठी दिदीको मृत्यु भएको थियो । लामा अहिले वाग्मती प्रदेशसभा सदस्यका लागि गठबन्धनबाट समानुपातिक उम्मेदवार छिन् । उनले भनिन्, त्यो दुर्घटनालाई मैले भुलेको छैन । नयाँ पुस्ताबाट आएकी छु, मतदाताको अपेक्षा छ, मैले सडक, खानेपानीको समस्यालाई प्राथमिकतामा राखेकी छु । शनिबार साँझ एक दर्जन जिप, स्कर्पियो, गाडीहरू यात्रु बोकेको बससँग ठोक्किँदै चौरीदेउरालीका गाउँहरूमा चुनावी प्रचारप्रसार गरेर कात्तिके देउराली उक्लिँदै थिए । मतदातासित भोट माग्न गाउँ छिरेकी लामा १५ महिनाको छोरो च्यापेर यही हुलमा देउराली निस्कँदै थिइन् । उनीजस्तै उम्मेदवारहरू सडक र खानेपानीकै समस्यालाई मुख्य एजेन्डा बनाएर गाउँ छिरेका छन् । तर मतदाताहरू नेताका कुरासँग आश्वस्त देखिँदैनन् । स्थानीय बुद्धि लामाले भने, यिनारु जितेर के गर्थ्यो, चुनावपछि फर्केर आउँदैनन् । लामा माओवादी लडाकु र सहिद परिवारका सदस्य हुन् । दाजुभाइ माओवादीमा सक्रिय थिए । ०६० फागुनमा उनका कान्छा भाइलाई राज्यपक्षले हत्या गरेको थियो । त्यतिबेला उनी १९ वर्षका थिए । बुद्धि ०५२ सालदेखि १० वर्षसम्म रुकुमरोल्पातिरै भए । शान्ति प्रक्रियामा आएपछि पनि केही वर्ष सेनामै रहे । त्यसपछि काठमाडौंमा किराना पसल थापेर बसे । केही वर्षपछि गाउँ फर्किए । त्यसपछि श्रीमतीसँग सिन्धुली गएर पाँच वर्ष बाख्रापालन गरि हेरे । व्यवसाय नचलेपछि अहिले गाउँमै खेतीपाती गरेर बसेका छन् । सक्रिय राजनीतिलाई त्यागेका उनलाई चुनावी आश्वासन अपत्यारिला लाग्छन् । हामी गाँस, बाँस, शिक्षा, स्वास्थ्य, खानेपानीको सुविधा, भ्रष्टाचार अन्त्य भनेर हिँडेको हौं, अहिले हेर्दा भ्रष्टाचार, बेतिथि बढाउन हिँडिएछ जस्तो लाग्छ, पार्टीले पनि अवसरवादीलाई मात्रै अवसर दिँदो रहेछ, उनले भने, अहिले हामीलाई सहिद परिवार त भन्यो, त्यत्रो लडे पनि खेतीपातीको खेतीपातीमै छौं । राज्यले हेरेन ।सुनकोसी पारिको यो क्षेत्रलाई भूगोलले टाढा, विकासमा विकट बनाए पनि राजनीतिक पहिचान पुरानो छ । यहाँका माओवादी नेता कमानसिंह लामा ०४८ मा सांसद थिए, कोरियाका लागि राजदूत पनि भएका थिए । एमाले नेता नविना लामा पूर्वसांसद हुन् । गैरसरकारी संस्थाहरूको महासंघ नेपालका पूर्वअध्यक्ष जिताराम लामा यहींका हुन्, उनी स्थानीय तह निर्वाचनमा भर्खरै गाउँपालिका अध्यक्षमा पराजित भए । माओवादीबाट ०६४ मा संविधानसभा सदस्य भइसकेकी रेणुका चौलागाईं अहिले चौरीदेउराली गाउँपालिकाको अध्यक्ष छिन् । उनी काभ्रेका १३ पालिकाहरूमध्येकै एक्ली महिला अध्यक्षसमेत हुन् । एकीकृत समाजवादीमा आबद्ध यहीका दीपक गौतम काभ्रे जिल्ला समन्वय समितिका प्रमुख छन् । गठबन्धनबाट वाग्मती प्रदेशसभा सदस्यका लागि उम्मेदवार रत्न ढकाल प्रदेशकै युवा तथा खेलकुदमन्त्री भइसकेका छन् । द्वन्द्वकालमा राजनीतिक गतिविधि हुने प्रमुख थलो बनेको थियो कोसीपारि । राज्य र तत्कालीन विद्रोही पक्षबाट मदनकुँडारीका १० जना मारिएका तथा बेपत्ता पारिएका थिए । राजनीति व्यवस्था फेरियो, यहाँका बासिन्दाको जीवनस्तरमा खासै परिवर्तन छैन । स्थानीय प्यारोलाल लामा तामाङका अनुसार सडक नखुल्दासम्म दोलालघाट पुग्न ९ घण्टा हिँड्नुपर्थ्यो । सडक जोडिएपछि काठमाडौंसँगको आउजाउ बढ्यो । यहाँका तामाङले थांका बुन्ने सीप काठमाडौंको ठमेल, बौद्ध, मंगलबजार र भक्तपुरको दरबार स्क्वायरसम्म पुर्याए । थांका बेच्दै काठमाडौं छिरेकाहरू उतै बसेर काम थाले । गाउँमा खानेपानीको समस्या, शिक्षा, स्वास्थ्यको असुविधाले गर्दा अरूले पनि ज्यालामजदुरी, सानोतिनो व्यापार गर्दै परिवारै काठमाडौं बस्न थाले । पछिल्लो समय वैदेशिक रोजगारीमा जाने चलन बढेको छ । तर भूकम्पपछि भने काठमाडौंबाट गाउँ फर्कने बढे । कोभिड महामारीपछि मात्रै यहाँका करिब डेढ सय परिवार गाउँ फर्किसकेको लामा बताउँछन् । जहाँ बसे पनि अन्तिममा खेतीपातीमै पुग्नुपरेको छ, उनले भने, गाउँमा सुविधा नभएर सहर जानेहरू खेदिएर फर्किए । कोरोना महामारीका बेला काठमाडौंबाट गाउँ फर्कनलाई बसको व्यवस्था गरिदिन तत्कालीन सांसदहरूसँग अनुरोध गर्दासमेत सुनुवाइ नभएकाले उनलाई नेतृत्वप्रति असन्तुष्टि छ । पुस्तौंदेखिको खेतीपातीले मात्रै जीविका नचल्ने भएपछि युवायुस्ताहरू वैदेशिक रोजगारी र काठमाडौं पसे । ज्यालामजदुरी गर्दै छोराछोरी पढाउन थाले । गाउँ वृद्धवृद्धाहरू मात्रै छन् । गाउँका विद्यालय सुनसान भइसके । मदनकुँडारीको स्वस्थानी माविका १२ वर्षअघिसम्म वार्षिक ३०० विद्यार्थी हुन्थे । अहिले ५० जना मात्रै छन् । बालविकास केन्द्रमा पढ्ने एक जना मात्रै छन् । प्रधानाध्यापक आशाराम लामाले भने, जन्मदर कम, सुविधाका लागि काठमाडौं बस्ने बढ्दा गाउँमा बच्चाहरू नै छैनन्, विद्यार्थी कम भएका विद्यालयहरू गाभिएका छन् । चौरीदेउराली गाउँपालिका अध्यक्ष रेणुका चौलागार्इंले भने खानेपानी, सडक, रोजगारीको समस्याकै कारण गाउँ छाडेकालाई फर्काउने प्रयास गरिरहेको बताइन् । गर्नुपर्ने काम थुप्रै छन्, बजेट कम छ, बजेटका लागि सम्बन्धित निकायमा पहल गरिरहेकी छु, उनले भनिन् । मदनकुँडारी काभ्रेमा प्रतिनिधिसभाका लागि निर्वाचन क्षेत्र १ र प्रदेशसभाका लागि क्षेत्र २ मा पर्छ । प्रतिनिधिसभाका लागि गठबन्धनतर्फ माओवादीका उम्मेदवार सूर्यमान दोङले भने, मेरो पहिलो प्राथमिकता नै सडक र खानेपानी हो । रोजगारी पनि हाम्रो एजेन्डामा राखेका छौं । एमालेका उम्मेदवार रेशम लामाका पनि प्रतिबद्धता फरक छैनन् । उनले भने, खानेपानी, बाटो, शिक्षा, स्वास्थ्य नै यहाँको प्रमुख समस्या हो । समस्यालाई सम्बोधन गर्न पनि चुनावी मैदानमा छु ।"
अपेक्षित सजिलो समूहमा ब्राजिल,"पेरिस (एएफपी) ब्राजिल कीर्तिमान छैटौंपल्ट विश्वकप जित्ने अभियानमा रहनेछ । कतारमा हुने प्रतियोगितामा ब्राजिलका दुई प्रतिद्वन्द्वी परिचित नै छन् । ती हुन् सर्बिया र स्विट्जरल्यान्ड । यी दुई टिमले चार वर्षअगाडि रुसमा पनि ब्राजिलविरुद्ध खेलेका थिए । ब्राजिलका लागि अपेक्षित सजिलो मान्न सकिने यस समूहमा क्यामरुन पनि छ । पछिल्लो समय ठूला प्रतियोगितामा क्यामरुनको प्रदर्शन कमजोर छ । भलै, उसको इतिहास भने समृद्ध छ । टिटेको ब्राजिल फेरि एकपल्ट उपाधिका लागि बलियो दाबेदार रहेको छ । समूह जी मा ब्राजिलका लागि खासै समस्या नहुने मान्न सकिन्छ । ब्राजिलका लागि खास परीक्षा सम्भवतः अन्तिम १६ मा मात्र हुनेछ, जहाँ ब्राजिललाई पोर्चुगल वा पुरानो प्रतिद्वन्द्वी उरुग्वेले पर्खिरहेको हुनेछ । ब्राजिलले सन् २०१८ को विश्वकप सुरुवात स्विट्जरल्यान्डसँग ११ को बराबरीसँगै गरेको थियो । त्यसपछि ब्राजिलले कोस्टारिका र सर्बियालाई समान २० ले हराएको थियो । तर, नकआउट चरणमा ब्राजिलको प्रदर्शन उम्दा रहेन र क्वाटरफाइनलमा बेल्जियमसँग पराजित हुँदै प्रतियोगिताबाट बाहिरिएको थियो । यसपल्ट ब्राजिलको दक्षिण अमेरिकी छनोट निकै सुखद रहेको थियो । पूरा छनोट यात्रामा टिम अपराजित रहेको थियो । ब्राजिलको नेतृत्व यसपल्ट नेयमरले गर्नेछन् र उनको मातहतमा सबै क्षेत्रमा उत्कृष्ट खेलाडी छन् । तर, अहिलेको ब्राजिली टिमलाई लिएर एउटा ठूलै समस्या छ । त्यो हो युरोपेली टिमविरुद्ध खेलेको कम अनुभव । ब्राजिलले अन्तिम पटक सन् २००२ मा जापानमा विश्वकप जितेको थियो । त्यसयताका प्रत्येक संस्करणमा युरोपेली टिमसँग हार्दै प्रतियोगिताबाटै बाहिरिएको छ । त्यसमा ब्राजिललाई सिकार बनाउने टोली हुन् क्रमशः फ्रान्स, नेदरल्यान्ड्स, जर्मनी र पछिल्लो पटक बेल्जियम । रुसमा भएको विश्वकपपछि ब्राजिलले एकै युरोपेली टिमविरुद्ध खेलेको छ । त्यो चेक गणतन्त्रविरुद्धको मैत्रीपूर्ण खेल हो । त्यसमा ब्राजिल विजयी रहेको थियो । प्रशिक्षक टिटे भन्छन्, म अहिले पूर्णतः विश्वकपमा केन्द्रित छु ।द गार्डियनसँगको अन्तर्वार्तामा उनले थपेका छन्, हामी विश्वकप अन्तिम चरणका लागि छनोट भएका छौं । अब हाम्रो लक्ष्य भनेको फाइनल पुग्ने र विश्वकप जित्ने हो । यो नै एकमात्र सत्यता हो । ब्राजिलको लिग चरणमा पहिलो खेल सर्बियाविरुद्ध छ । सर्बिया सन् २०२० को युरोमा छनोट हुन सकेको थिएन । तर। नयाँ प्रशिक्षकमा ड्रागन स्टोकोभिच आएयता विश्वकप छनोटमा पनि टिमको प्रदर्शन राम्रो रहेको छ । टोली पोर्चुगललाई पन्छाएर सिधैं छनोट भएको थियो । विश्वकपका पछिल्ला तीन संस्करणमा सर्बिया समूह चरण काट्न सफल रहेको छैन । तर यसपालि प्रतिभाशाली खेलाडी भरिएको सर्बियासामु नकआउट चरण पुग्ने बलियो सम्भावना छ । टिमका सबैभन्दा ठूला स्टार छन् युभेन्ट्सका फरवार्ड डुसान भ्लाहोभिच । यस्तै सबैको नजर एलेक्सान्डर मिट्रोभिचमा पनि हुनेछ । किनभने उनी इंग्लिस प्रिमियर लिगमा फुलहमका लागि उत्कृष्ट लयमा छन् । टिममा लुका जोभिच र अयाकसका डुसान टाडिच जस्ता खेलाडी पनि छन् । लिग चरणमा सर्बिया र स्विट्जरल्यान्डबीच अन्तिम खेल छ । सम्भवतः यसले ब्राजिलसँगै अन्तिम १६ मा पुग्ने टिमको निर्णय गर्नेछ । स्विस टिम सन् २०१४ र २०१८ दुवै अवसरमा नकआउट चरण पुगेको थियो । स्विट्जरल्यान्डले नै सन् २०२० को युरोमा विश्वकप विजेता फ्रान्सको चुनौती टाइब्रेकरमा समाप्त पारेको थियो । क्वाटरफाइनलमा पनि स्विस टिम स्पेनसँग सुटआउटमै पराजित रह्यो । सन् २०१४ को विश्वकप क्यामरुनका लागि सुखद रहेन । त्यसमा क्यामरुन लिग चरणका सबै खेलमा पराजित रहेको थियो र त्यसमध्ये एक खेलमा नेयमरप्रेरित ब्राजिलसँग नमीठोसँग पराजित रहेको थियो । सन् १९९० को विश्वकपमा क्वाटरफाइनलसम्म यात्रा तय गरेर तहल्का मच्चाएको क्यामरुन चार वर्षअगाडि अन्तिम चरणमा छनोट हुन सकेको पनि थिएन । यसै वर्ष अफ्रिकी कप अफ नेसन्समा सेमिफाइनलमा हारेको क्यामरुन विश्वकपमा भने फरक नतिजा निकाल्न प्रेरित भने रहनेछ ।"
फर्किएला पाल्पाको फुटबल साख ?,"(पाल्पा)  तानसेन३ वसन्तपुरका अध्येता निर्मल श्रेष्ठले इतिहासका धेरै पुस्तक र लेख लेखिसके । अहिले उनलाई एउटै कुराले पिरोलेको छ, पाल्पाको त्यो फुटबल इतिहास लेख्न छुटाएछु । किनभने, श्रेष्ठले इतिहासका शासकहरू, संस्कृति, कला, शिक्षा, आर्थिक विषयमा धेरै कलम चलाइसकेका छन् । फुटबल (खेलकुद) को इतिहास अझैसम्म नलेखेको उनले बताए । इतिहासका विद्यार्थी भएर खेल क्षेत्रका विषयमा अध्ययन र लेखन गर्न छुटे जस्तो लागेको छ, उनले भने, पाल्पामा विशेषत फुटबललाई नै खेलकुद भन्ने चलन थियो ।राजनीतिमा राणा, शासक, नेताहरू केन्द्रको सन्देश बोकेर आउने, केन्द्रकै अह्रनखटनमा रमाउने भए । तर, फुटबल खेल त्यस्तो भएन । फुटबलको इतिहासमा पाल्पा अलग्गै नाम आउने जिल्ला हो, उनले भने, त्यतिबेला काठमाडौंपछि फुटबल टिम भएको जिल्ला पाल्पामात्रै थियो । अहिले त्यो साख कता हरायो ? विगतका फुटबलका नेतृत्वकर्ताले पनि यस विषयमा सोच्नुपर्ने थियो तर सोचेनन् । फुटबल पाल्पाको गौरवपूर्ण विगत सम्झाउने खालको थियो । राणाकालमा समेत पाल्पामा फुटबलको एउटा टिम थियो । त्यसको साक्षी ९३ वर्षीय भगवतीप्रसाद श्रेष्ठ बुटवलमा छन् । ८० वर्षअघिको फुटबल भन्न उनैले सक्छन् । उनको खोजी कसैले गर्दैन । तानसेनको फुटबल भनेको देशमा मात्र नभई छिमेकी भारतमा समेत प्रख्यात थियो । देहरादुन, गोरखपुर, लखनउ, कोलकोता, दार्जिलिङ, बिहारलगायत विभिन्न स्थानबाट तानसेनमा फुटबल खेल्न आउँथे । २०४८ सालपछि भने फुटबलको राष्ट्रिय प्रतियोगिता हुनै छाडे । अचम्म राणाहरू यहाँका स्थानीयसँग फुटबल खेल्थे, इतिहास अध्येता श्रेष्ठले भने, त्यो इतिहास अहिले बिर्सन थालिएको छ । यसलाई जीवन्त बनाउन सक्नुपर्छ ।तानसेन टुँडिखेल कोलकाताको मोहन बगानबाट श्याम थापा मैत्रीपूर्ण खेलका लागि आउने ठाउँ हो । त्यतिबेलामा फुटबलका हस्ती भनेर चिनिएकाहरू हरेक वर्ष तानसेन आउँथे । इलामदेखि नेपालगन्जसम्मका सबै क्लब यहाँ प्रतियोगितामा भाग लिन नआउने कोही छैनन् । आसपासका गुल्मी, रूपन्देहीमात्र होइन, काठमाडौंबाट धेरै क्लब आउने थलो टुँडिखेल हो । त्यसबेलाको जनकपुर चुरोट कारखानाको टिम बलियो थियो । तर, तानसेन टुँडिखेलमा हारेर जान्थ्यो । अचम्म भयो कि नयाँ पुस्ताले खेल्ने ठाउँ नै पाएनन्, उनले गुनासो गरे, जसले गर्दा खेलाडीहरू उत्पादन नै हुन सकेनन् । अहिले सी डिभिजनमा पनि पाल्पाको नाम नभएको सुन्दा दुःख लाग्ने उनले सुनाए । २०१८ देखि २०२६ सालसम्म फुटबल खेलेका तानसेन६ का देवेन्द्रमान शाक्य पनि त्यतिबेलाको फुटबल सम्झँदा छुट्टै हौसला मिल्ने बताउँछन् । हामीभन्दा अघि पनि फुटबल खेल्ने चारपाँच टिम हुन्थे, उनले भने, विद्यालय र क्लबका खेलाडी हुन्थे । साना खेलाडीले कुनै मौका नपाउने अवस्था थियो । उनको अनुभवमा त्यसबेलाको फुटबल अनुशासित थियो । साना खेलाडीले ठूलाको आदर, सम्मान, सत्कार गर्थे । ठूलो मैदानमा प्रवेश गर्नसमेत हिच्किचाहट हुन्थ्यो । छेउछाउमा फुटबल खेल्थे । टुँडिखेलमा पप नमुना मावि, जनता माविको ठाउँ नै अलग्गै थियो । ए, बी, सी, डी जस्ता टिम हुन्थे । तर, खेल्न भने ठूलो मैदानभित्र पाउने अवस्था थिएन । शाक्यभन्दा अघि राणाकालदेखि फुटबल खेल्ने टिम थियो । तानसेनका स्वर्गीय प्राणप्रसाद उदय, पद्मचन्द श्रेष्ठलगायतले राणासँग फुटबल खेल्थे । २००७ सालपछि भने स्वर्गीय डा महेन्द्रप्रसाद प्रधान, पशुपति मल्ल, कृष्णबहादुर वज्राचार्य, वसन्तनारायण श्रेष्ठ, शिवमान श्रेष्ठ, गंगाप्रसाद बैजु, गिरिधर श्रेष्ठलगायत थिए । यही समूहले हामीलाई फुटबल खेल्न सिकाएको थियो, २०१८ सालदेखि फुटबल खेलेका तानसेन६ का सुरेन्द्रमान शाक्यले भने, अहिले त्यो साख जोगाउन सक्नुपर्छ भन्ने हो तर कसले जोगाउने ? उनले गुल्मीको भार्से टिमसँगको खेलमा सेन्टरबाट गोल गरेको कहिल्यै नभुल्ने सुनाए । पोलमा खसी बाँधेर प्रतियोगिता आयोजना हुन्थे, शाक्यले भने, पैसा भन्ने कुरै थिएन । गतिलो बुट हुन्नथ्यो । धेरैले खाली खुट्टा नै अभ्यास गर्थे । गुर्जीगाना, भोगटे, कपडाको बल नै सिकारुले खेल्थे । ठूलाले खेल्ने बल पनि डोरी बाँधेको छालाको हुन्थ्यो । फुटबल प्रतियोगिता हुँदा जात्राजस्तै मान्छे हुन्थे । त्यसबेलामा तानसेनका बासिन्दा उल्टिएर फुटबल हेर्न आएको सम्झना धेरै पुराना खेलाडीमा छ । २०२६ देखि २०४० सम्म भने धेरै खेल भए । त्यसबेलामा पनि निर्मलराज भण्डारी, मीनबहादुर केसी, जयराज शाक्य, करुणा शाक्यलगायत खेलाडी थिए । २०३६ को जनमत संग्रहपछि राष्ट्रिय प्रतियोगिता हुन थाले । तानसेन टुँडिखेलमा अभ्यास गर्ने धेरै हुन्थे । जनमत संग्रहपछि जनतामा चेतनाको विकास भयो । त्यसपछि विस्तारै संघसंस्था, क्लब सक्रिय हुन थाले । पहिला एकएक जना टिपेर टिम बनाएर मैदानमा ल्याउने प्रचलन पनि हराउन थाल्यो । टिम बन्ने र त्यसको व्यवस्थापक राख्ने प्रचलन बढ्यो, नवयुवा क्लबका व्यवस्थापक तानसेन२ मेहलधाराका केशव पौडेलले भने, त्यसपछि तानसेनमा मणिमुकुन्द कप, करुवा कप मुख्य प्रतियोगिता हुन थाले । तानसेनका धेरै व्यक्तित्व फुटबलका सहयोगी थिए । जसले गर्दा प्रतियोगिता गर्न कुनै समस्या हुन्नथ्यो । त्यसबेलामा पनि डोरी टाँगेर फुटबल खेल हेर्न पैसा उठाउने चलन थियो । तानसेनका पुराना खेलाडी अशोकमान महर्जनको अनुभव भिन्न छ । सन् १९८२ को विश्वकप फुटबल प्रतियोगिताका बेलामा रमाइलो गरेको उनले सम्झिए । अमेरिकामा भएको विश्वकप फुटबल हेर्न १४ इन्चको टेलिभिजनबाट इन्लार्जर मा लगाएर २४ इन्च बनाएर हेरेको उनले सम्झिए । राष्ट्रिय प्रतियोगितामा अञ्चलबाट छनोट हुन्थ्यो । क्लोज क्याम्प राख्ने चलन त्यतिबेला पनि थियो, उनले भने, गणेश थापा (एन्फाका पूर्वअध्यक्ष) नारायणी अञ्चलबाट खेल्ने गर्थे । फुटबलले मात्र हुन्न भन्ने भएपछि एथलेटिक्स, पौडी, ब्याडमिन्टन, चेसलगायतमा पनि ध्यान दिनुपर्ने अवस्था भयो । धेरै खेलाडी पलायन भए । आम्दानी नभएपछि घरबाट फुटबलमा मात्र लाग्न दिइएन । कतिपय रोजगार खोज्दै बाहिर हिँडे, उनले भने, कतिपयले अन्य खेल रोज्न थाल्नुपर्ने भयो । २०३६ देखि २०४३ सम्म धेरै खेल हुन्थे । २०४८ सम्म करुवा कप भएको थियो । त्यसपछि भने राष्ट्रिय प्रतियोगिता नै हुन छाडेकामा उनलाई दुःख लागेको छ । तानसेन२ का किशोर श्रेष्ठ पनि २०३८ सालतिर फुटबलको रोमाञ्चक प्रतिस्पर्धा सम्झिन्छन् । उनले २०४२ सालमा राष्ट्रिय प्रतियोगितामा भाग लिएका हुन् ।एन्फाका पदाधिकारी भइसकेका तानसेन२ का सुरेश लिगल पनि पुरानो साख जोगाउन प्रयास थालनी हुनुपर्ने बताउँछन् । फुटबलसँगै घर नजिक पौडी पोखरी भएकाले पौडीमा समेत पदक हात पार्न सफल भएको लिगलले स्मरण गराए । नेपालमै पाल्पा टुँडिखेलका प्रतियोगिताले चर्चा पाउने गरेको पुराना खेलाडी भरत शर्माको अनुभव छ । त्यसबेलामा मनोरञ्जनको कुनै साधन नभएकाले फुटबल खेलप्रति धेरैको चासो थियो । त्यो फुटबलको इतिहास अहिले कथाजस्तै बनेको छ, उनले भने, अब यसको साख जोगाउन सबैको सहयोगको जरुरी छ । लामो समयसम्म फुटबलको गतिविधि शून्यजस्तै भएको छ । सुरुमा १० जिल्लामा जिल्ला फुटबल संघ गठन हुँदा पाल्पा परेको थियो । जिल्ला फुटबल संघ पाल्पाका अध्यक्ष प्रणयवीरजंग राणा अब पुरानो फुटबलको साख फर्काउने बेला आएको बताउँछन् । हामीसँग खेल मैदान थिएन, उनले भने, अहिले टुँडिखेलमा बर्मुडा दुबो लगाइएको छ । तीन महिनाभित्र मैदान तयार हुन्छ । तानसेन नगरपालिकाले खेलकुद मन्त्रालयको सहयोगमा ३ करोड बढी खर्चेर टुँडिखेल मैदान स्तरीय बनाइएको छ । ३० वर्षअघि टुँडिखेलमा फुटबल खेलेको सम्झँदै उनले भने, फुटबलका लागि केही गर्नुपर्छ भन्ने लागेर नै फुटबलको नेतृत्व लिएको छु ।"
निम्स र युनिक च्याम्पियन,"काठमाडौं (कास) निम्स र युनिक नेपाल एकेडेमी भक्तपुरले आठौं रेडियन्ट कप अन्तरस्कुल बास्केटबल प्रतियोगिताको उपाधि जितेका छन् । निम्सले सिनियर ब्वाइज र गर्ल्स दुवैको उपाधि रक्षा गर्दा युनिक जुनियर ब्वाइजमा च्याम्पियन बन्यो ।आयोजक रेडियन्ट पब्लिक स्कुलको कोर्टमा सिनियर ब्वाइज फाइनलमा डिफेन्डिङ च्यामिपयन निम्सले जेनिथलाई ४७३६ स्कोरले हरायो । निम्सका सरोज सोती मगर र आयुशले ११११ स्कोर जोडे ।गर्ल्सको फाइनलमा पनि निम्सले संस्कृतिलाई २०११ ले हराएर उपाधि जोगायो । निम्सकी टिना लिम्बुले ८ स्कोर गरिन् ।जुनियर ब्वाइज फाइनलमा युनिकले ग्रिनफिल्डलाई २११७ ले हराउँदा युनिकका सजित रिमालले ७ स्कोर जोडे । फाइनलका सर्वाधिक स्कोरकर्तात्रय सागर, टिना र सजित आआफ्नो विधामा मोस्ट भ्यालुएबल प्लेयर घोषित भए । सिनियर ब्वाइजमा विस्डम, गर्ल्समा जेसिस र जुनियरमा सिर्जना ज्ञानसागरले फेयर प्ले ट्रफी जिते ।"

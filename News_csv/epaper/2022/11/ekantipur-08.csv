शीर्षक,विवरण
सिकल सेल: थारू समुदायको जनस्वास्थ्यलाई चुनावमा समेत बेवास्ता,"बारबर्दिया मोडलसिकल सेल रोग नियन्त्रणका लागि बर्दियाको बारबर्दिया नगरपालिकाले पछिल्ला वर्षमा अपनाएको तरिका अन्य क्षेत्रका लागि उदाहरण हुन सक्छ । पूर्वमेयर दुर्गाबहादुर थारूले सिकल सेल नियन्त्रणका लागि आफूहरूले चार वटा काम गरेको सुनाए । हामीले सिकल सेल पहिचान, नियन्त्रण र रोकथाम अभियान नै सुरु गर्यौं, जसअन्तर्गत रोगी पहिचान, उपचार, बालबालिकामै परीक्षण र शिक्षाको काम गरेका छौं, उनले भने । राष्ट्रिय स्वास्थ्य अनुसन्धान परिषद्सँगको समन्वयमा पाँच वर्ष पहिले बर्दियाको बारबर्दियामा जनसंख्यामा आधारित स्क्रिनिङ गरिएको थियो, जसबाट सघन थारू जनसंख्या भएको क्षेत्रमा करिब ११ प्रतिशत सिकल सेलबाट प्रभावित रहेको देखियो । परीक्षणपछि तत्कालीन मेयर थारूले स्थानीय अस्पतालमा सिकल सेलको निःशुल्क उपचार र औषधि वितरणको व्यवस्था गर्न अग्रसरता लिए । पहिले यस क्षेत्रमा नेपालगन्जको भेरी अस्पतालमा मात्र उपचार सेवा थियो । स्वास्थ्य सेवा विभागसँगको समन्वयमा हाम्रै नगरपालिकाको आरसी मेमोरियल नगर अस्पतालमा पनि उपचार सेवा सुरु गर्यौं, थारूले भने । बारबर्दिया नगरपालिकाले १६ महिनामा दादुराको खोप लगाउँदा सिकल सेल जाँच अनिवार्य गर्ने व्यवस्था गरेको छ । यसलाई खोप कार्डमै समावेश गरिएको छ । पूर्वमेयर थारूका अनुसार तीन वर्ष पहिले नगरपालिकाका १ देखि २९ वर्षसम्मका सबैमा सिकल सेल परीक्षण गरिएको थियो । उनले भने, अब नयाँ जन्मिएकाको खोप केन्द्रमा अनिवार्य परीक्षण गर्नुपर्छ ।नगरपालिकाका सबै १७ वटा माध्यमिक विद्यालयका कक्षा ९ र १० मा स्थानीय पाठ्यक्रम लागू गर्ने क्रममा सिकल सेल एनिमियासम्बन्धी विषय समावेश गरिएको छ । यो रोग थारू समुदायका लागि अभिसाप नै भएको छ । सुरुमा रोग पहिचान नै नभएर उपचार गर्दागर्दा हैरानी भोगे । सम्पत्ति सकियो । दीर्घ रोग हो, निको हुन्न भन्ने मान्यताले सम्बन्धविच्छेद र परिवारबाट निकालाजस्ता समस्या देखिएका छन्, पूर्वमेयर थारूले भने, त्यसैले यो रोग नियन्त्रणका लागि पश्चिम तराईमा सबैभन्दा धेरै संख्यामा रोगी देखिएका ठाउँमा उपचार केन्द्र स्थापना गर्न संघीय सरकारले नै पहल गर्नुपर्छ । पूर्वमेयर थारूले बारबर्दिया नगरपालिकामा गरिएको ठूलो संख्याको परीक्षण र ल्याबको स्थापनालाई आफ्नो कार्यकालको प्रमुख उपलब्धिका रूपमा सुनाए । पहिले रोग पहिचान गर्ने मेसिन नेपालमै थिएन । अहिले स्थानीय नगर अस्पतालमै त्यसको व्यवस्था गरिएको छ । विद्यालयमा स्वास्थ्य शिक्षामा सिकल सेललाई अध्यापन गराउन लागिएको छ, उनले भने, अहिले सिकल सेल एनिमियाका बिरामीको उपचारका लागि दिइने एक लाख अपर्याप्त छ । त्यसलाई तत्कालै कम्तीमा ५ लाख पुर्याउनुपर्छ । बरबर्दिया मोडल लाई संघ र प्रदेश सरकारले पनि अनुसरण गर्ने हो भने सिकल सेलको दुश्चक्रलाई आगामी १०१५ वर्षमा टुटाउन सकिने पूर्वमेयर थारू बताउँछन् । भेरी अस्पतालका डा राजन पाण्डे बारबर्दियामा जस्तो समुदायमा आधारित जाँच, नियमित उपचार, स्थानीयस्तरमा परीक्षण प्रयोगशाला र स्थानीय पाठ्यक्रम निर्माण र पठनपाठनजस्ता कार्य अन्यत्र पनि विस्तार गर्नुपर्ने सुझाव दिन्छन् ।"
लक्ष्मीले २४ वर्षपछि भेटिन् बाबु,"भारतबाट फर्किएपछि झन्डै ५ वर्ष एकल जीवन बिताएपछि नारायणले दोस्रो बिहे गरेछन् । महतगौडा बस्ने उनी हिजोआज दमौलीतिर ठेक्कापट्टाको काममा व्यस्त रहेछन् । छोरी भेटिएको खबर सुनेपछि काम चटक्कै छाडेर काठमाडौं हान्निए । कान्तिपुरको कार्यालयमा आइपुगेका उनले आफूले सपनामा पनि नचिताएको कुरा भेटेको बताए । २६ वर्षपछि उनले जेठी छोरीको बारेमा सूचना पाए । आफूहरूले जेठी छोरीको नाम लक्ष्मी, कान्छीको भगवती र छोराको नाम तिलक राखिदिए पनि धर्मसन्तान बनाएर लैजाँदा नाम फेरिएको कुरा चाल पाए । उनले साढे दुई दशकपछि छोरीसँग फोनमा बोले । गहभरि आँसु पार्दै भने, समयको खेलले के के भयो छोरी । अब म तिमीलाई भेट्न तिम्रो घरै आउँछु । नारायणले ज्वाइँका बारेमा सोधे, घरपरिवारका बारेमा सोधे, सन्तान भएका छन् कि छैनन् सोधे । तारा अर्थात् लक्ष्मीले तीन वर्षका जुम्ल्याहा छोरी भएको बताइन् । नारायणले भने, अब नातिनी भेट्न आउँछु । नागरिकताको पीर नगर । त्यो पनि बनाइदिन्छु ।काठमाडौं आएको दोस्रो दिन नारायणले जर्मन पुगेकी छोरी लक्ष्मीलाई भेटे । लक्ष्मीले सरकारी कागजातमा मरिसकेको भनिएका बाबुलाई आफ्नै आँखा अगाडि भेटिन् । लक्ष्मी र नारायणले एकअर्कालाई धेरैबेरसम्म हेरिरहे । उनीहरू दुवैका गहभरि आँसुले ढलपल थियो । बाबुछोरीको यो मिलनलाई हेरिरहेका धर्मबाबु माइकलले रसाएका आफ्ना आँखा पुछे र भने, यो सबै दृश्य देखेर मेरो मनमा खेलिरहेका कुरा बताउने कुनै शब्द नै छैन । लक्ष्मीले धेरैबेरसम्म बाबुको अनुहारमा हेरिन् र जर्मनबाबु माइकलतिर फर्केर भनिन्, हेर्नुस् त मेरो र बाबुको नाक कसरी ठ्याक्कै मिल्छ । अनुहार रङ पनि त उस्तै छ ।लक्ष्मीले आफ्नो परिवार कहाँबाट आएको हो ? बाबु र आमाको जीवनमा भएका घटनाबारे बेलीविस्तारले सोधिन् । लक्ष्मीले जर्मन भाषामा सोधेका जिज्ञासा अनुवादकले नेपालीमा उल्था गरिदिएका थिए । नारायणले बताएका कुरा पनि उनले उसैगरी अनुवादकमार्फत बुझिन् । यही कुराकानीमा थाहा पाइन्, उनकी दिदी पनि छन् । जोसँग बाबु नारायणको २६ वर्षपछि अघिल्लो दिनमात्रै कुराकानी भएको छ । लक्ष्मीले आफ्नो खास नाम भगवती रहेको र यो पनि हिन्दुहरूको भगवान्को एउटा नामबाट राखिएको थाहा पाउँदा मुसक्क हाँसिन् । लक्ष्मीले कान्तिपुरसँग खुसी साट्दै वर्षौंदेखि मनभित्र आफू कहाँ र कस्तो परिवारबाट आएकी हुँ भन्ने प्रश्नको उत्तर भेटेको बताइन् । उनले आफूसँग यस्तो अनौठो खुसी व्यक्त गर्ने शब्द नै नभएको बताइन् । नारायणले जीवनमा पाएको सबैभन्दा ठूलो खुसी यही भएको बताउँदै भने, कम्तीमा छोरी जिउँदै छिन्, उनले असल परिवार पाएकी छन् र उनी खुसी रैछिन् भन्ने थाहा पाएँ । अब छोरासँग पनि भेट होला भन्ने आशा लागेको छ । नारायण र लक्ष्मीले धेरैबेरसम्म एकअर्कालाई हेरे । दुवै छोरीबीच आँखाको भाकाबाट कुरा भइरहेजस्तो देखिन्थ्यो । तर भाषाले उनीहरूको संवादलाई रोकिरहेको थियो । लक्ष्मीले आफ्नी आमाबारे पनि जिज्ञासा राखिन् । तर बिनाबारे कुनै खबर भेटिएन । बिनाको माइतीका बाबुआमा र उनका दाइ पनि बितिसकेकाले उनी कहाँ छिन् वा छैनन् भन्नेबारे कसैले सूचना दिन सकेनन् । जेठी छोरी ताराले पनि आफूले आमाबारे थाहा नपाएको दुई दशकभन्दा धेरै भइसकेको र मामाघरमा पनि कसैलाई थाहा नभएको बताइन् । छेपेटारबाट आएका बिनाका भदै मनोज पन्तले फुपूलाई आफूले वर्षौंदेखि नदेखेको र केही पत्तो नभएको बताए । उनले भने, हामीले केटाकेटी छँदै फुपूबारे सुनेको हो । तर उहाँ कहाँ कस्तो अवस्थामा हुनुहुन्छ थाहा छैन । लक्ष्मीको परिवारबारे भेटिएको समग्र सूचनामा उनकी आमा कहाँ गइन् भन्ने पाइएन । अनि लक्ष्मी र राजकुमारलाई कसले प्रहरीमा पुर्यायो ? प्रहरीले किन उनीहरूको परिवारको बारेमा विस्तृतमा नबुझी बाबुको मृत्यु भएको र आमा सम्पर्कमा नरहेको भन्दै बालमन्दिरमा बुझायो भन्ने सूचना पाउन सकिएन । नारायणले लक्ष्मी जहाँ भए पनि खुसी रहेको र असल परिवार पाएको भन्दै माइकललाई धेरै धन्यवाद दिए । उनले भने, मैले जन्म दिए पनि उहाँहरूले असल कर्म दिनुभयो । अब छोरीको खुसी देखेपछि मलाई सबै पुगेजस्तो भयो ।छुट्टिने बेला लक्ष्मीले संवाददातालाई सोधिन्, के नेपालमा छोरीले आफ्नो बाबुलाई छुन मिल्छ ? अँगालो हाल्न मिल्छ ? नेपाली परम्परामा पनि बाबुछोरीको अंकमाल माया र स्नेह साट्ने माध्यम हो भन्ने थाहा पाएपछि उनले बाबुलाई बलियोसँग अंकमाल गरिन् । अनि छेवैमा रहेको धर्मबाबु माइकललाई तानिन् । दुवै बाबुको हात समातेर भनिन्, हामी तीनै जनाको एउटा फोटो खिच्दिन मिल्छ ?"
न नुनचामल औषधि,"पैसा खर्च गर्न सक्नेहरू मात्र पूरा उमेर बाँच्छन्, साइपालको स्वास्थ्य चौकीमा २ वर्ष बसेका अहेव जनककुमार विष्टले भने, धेरैजसोले उपचार गरे निको हुन सक्ने सामान्य रोग बिथोलिएर ज्यान गुमाउँछन् । यसरी ज्यान गुमाउनेहरूमा बढी केटाकेटी र बूढाबूढी हुने गरेको उनले बताए । साइपालका बासिन्दाले सुनाउने समस्याको चाङमा थपिने अर्को शब्द हो टेलिफोन । नेपाल टेलिकमले साइपाल२ को रस्यालेकमा तीन वर्षअघि टावर निर्माण गरेको थियो । यो टावरले सबै गाउँमा नेटवर्क दिँदैन । सिग्नल टिप्ने ठाउँमा पनि पर्याप्त ऊर्जा अभावमा बिहान १० देखि ५ बजेसम्म मात्रै फोनले काम गर्छ । बादल लाग्दा सोलार प्यानल चार्ज नहुने भएकाले हिउँद र वर्षायाममा महिनौंसम्म साइपाल सञ्चार सम्पर्कविहीन हुन्छ । नेटवर्क नभएपछि यहाँका बासिन्दा फोन गर्नकै लागि दिनभर डाँडाकाँडा चहार्छन् । पूरा दिन हिँडेपछि मात्रै टावर टिप्ने ठाउँमा पुगिने भएकाले फोन गर्नका लागि सामल बोकेर हिँड्ने गरेको न्युनाका उमेश जेठाराले बताए । एक्लै दुक्लै जान सकिने अवस्था हुँदैन, उनले भने, फोन गर्नुपर्यो भने सल्लाह गरेर तीनचार जनासँगै जान्छौं । दिनभरि हिँड्नुपर्ने भएको साथमा सामल पनि बोक्नुपर्छ । उत्तरी सीमामा रहेको अन्तिम बस्ती धुलीतिर अर्को टेलिफोनको टावर बनाउन सके सबैतिर फोनले काम गर्ने भए पनि सरकारले त्यसको पूर्वाधारमा केही गरेको छैन । साइपालवासीले जनप्रतिनिधि र सरकारबाट सम्बोधनको अपेक्षा गरेको अर्को समस्या हो, साँघु । सेती नदीको मुहान रहेको यस गाउँपालिकामा यसका शाखाप्रशाखा नदीखोलाको संख्या तीन दर्जनभन्दा बढी छ । तर धलौनको गनइगाड खोलाभन्दा अन्त कतै पनि झोलुंगे पुल छैनन् । हिउँदयाममा बनाइने साँघु वर्षात्मा बाढीले बगाइदिन्छ । खोला तर्दा मृत्युसँग जुध्नुपर्छ । दुई वर्षअघि असारमा मात्र खोला तर्ने क्रममा साँघु भाँचिएर एकै परिवारका तीन जना बालक बेपत्ता भएका थिए । त्यही वर्ष अरू चार जनाले विभिन्न खोलामा खसेर ज्यान गुमाए । यहाँका थरुनीघाट खोला, दोतले, माझागाड, राम खोला, लोकन्ते खोला, घाटगंगा खोला, औंलागाड खोला र सेती नदीको बीचपानी, भोटेनी खोला, इङगलद्वार र स्याङवनलगायतका ठाउँमा पुल नहुँदा ठूलो जोखिम मोलेर नदी पार गर्नुपर्छ । पुल नहुँदा साह्रै जोखिम छ । एउटा काठको सहारामा नदी तर्दा काठ भाँचिने, हल्लिएर पनि मान्छे बीच भँगालोमा खस्ने डर हुन्छ । बर्खामा घरबाट हिँड्यो कि ज्यान हत्केलामा राख्नुपर्छ, स्थानीय धनबहादुर बोहराले भने, उर्लंदो भेलमा साँघु तर्दा बीचैमा रिङ्टा लागेर पनि कोही कोही खसेर मर्छन् ।यहाँका खोलामा ज्यान गुमाउने स्थानीय मात्र नभएर तिब्बतको मानसरोवर कैलाश जाने तीर्थयात्री, चीनको ताक्लाकोट जाने व्यापारी तथा बाहिर जिल्लाबाट यार्चा संकलक गर्न आउनेहरू पनि हुन्छन् । चार वर्षअघि जयपृथ्वी नगरको एकै गाउँका चार जनाले स्याङवनमा खोला तर्ने क्रममा साँघुबाट खसेर ज्यान गुमाएका थिए । साइपाल गाउँपालिकाको तथ्यांकअनुसार ०७१ यता चार वर्षको अवधिमा विभिन्न खोलाले बगाएर ४३ जनाको मृत्यु भएको छ । वर्षामा बाढी आउँदा पुलको अभावमा महिनौंसम्म यहाँका गाउँहरूबीच आउजाउ बन्द हुने गरेको छ । यी समस्याबारे जानकार भएकाले प्राथमिकता दिएर समाधानको पहल गर्ने भनाइ राख्न उम्मेदवारहरू छुटाउँदैनन् । भर्खरै घरदैलो गरेर फर्किएका एमालेका ऐन महरले समृद्धिको पर्याप्त सम्भावना भए पनि राज्यको उपेक्षाका कारण साइपालका बासिन्दाले गरिबीमा बाँच्नु परिरहेको बताए । उनले भने, जलविद्युत्, जडीबुटी, पर्यटन, पशुपालन, फलफूल खेतीका पर्याप्त सम्भावना भएको देशकै समृद्ध हुनुपर्ने गाउँपालिकाका हो । दुःख विडम्बनापूर्ण छ । निर्वाचित भएमा योजना ल्याउन प्रयास गर्ने उनले बताए । साइपाल जाने सडक निर्माणको काम राजनीतिक खिचातानीका कारण रोकिएकाले जनतालाई मर्का परेको सत्ता गठबन्धनबाट प्रतिनिधिसभा सदस्यका उम्मेदवार भानुभक्त जोशीको भनाइ छ । सबै समस्या भौगोलिक विकटताका कारण भएकाले हामीले त्यहाँ सडकको योजना हालेका थियौं तर खिचातानीले रोकियो, उनले भने, अब निर्वाचित भएर गएमा यहाँका समस्यालाई प्राथमिकताका साथ सम्बोधन गर्ने प्रयास गर्नेछु । विभिन्न समयमा आफू चार पटक पुगेकाले साइपालका समस्याबारे जानकार रहेको उनले बताए । तल्कोट गाउँपालिका भएर साइपाल हुँदै तिब्बत जोड्ने चैनपुरताक्लाकोट सडक कहाँबाट लैजाने भन्ने विषयमा साबिकको धमेना र तल्कोट गाविसका बासिन्दाबीच विवाद हुँदा लामो समय रोकिएको थियो । पछि साविक धमेनाको बस्तीविहीन क्षेत्र हुँदै सडक निर्माण गर्ने सहमति भएको थियो ।"
सुरक्षा रणनीति परिमार्जन गरिँदै,"(काठमाडौं)आसन्न निर्वाचनलाई निष्पक्ष, भयरहित र विश्वासिलो बनाउन गृह मन्त्रालयले सातै प्रदेशमा निर्वाचन सुरक्षा गोष्ठी सञ्चालन गरिरहेको छ । प्रदेश१, मधेस, वाग्मती र लुम्बिनीमा गोष्ठी भइसकेको छ भने अन्य प्रदेशमा केही दिनमै गोष्ठी गरिसक्ने गृहको तयारी छ । जनमत तान्न शीर्ष नेताका उत्तेजक अभिव्यक्ति र निर्वाचनविरोधी समूहका सम्भावित गतिविधिलाई मध्यनजर गरी गृहले सुरक्षा रणनीति परिमार्जन गरिरहेको छ । चुनावी सभामा सत्ता र प्रतिपक्षी दलका नेताहरू एकअर्कालाई लाञ्छना लगाएर जनमत तान्न उद्यत् देखिएका छन् भने नेत्रविक्रम चन्द र ऋषि कट्टेल नेतृत्वका दुई नेकपा र विश्वभक्त दुलाल (आहुति) नेतृत्वको वैज्ञानिक समाजवादी कम्युनिस्ट पार्टीले आसन्न निर्वाचन बिथोल्ने निर्णय नै गरिसकेका छन् । चारवटै सुरक्षा निकायले निर्वाचन बिथोल्ने समूह अनि नेताहरूकै उत्तेजक अभिव्यक्तिले चुनावी सुरक्षा चुनौती बढाएको निष्कर्ष निकालेका छन् । पछिल्लो साता चारवटा प्रदेशमा सम्पन्न प्रादेशिक सुरक्षा गोष्ठीमा पनि चारवटै सुरक्षा निकायका अधिकारीले सुरक्षा चुनौती पनि बढ्दै गएको निष्कर्ष निकालेका थिए । त्यसका लागि निर्वाचनमा होमिएका दलहरूका अभिव्यक्ति संयमित हुनुपर्ने, आपराधिक गतिविधि गरेमा मात्रै निर्वाचनविरोधी समूहलाई कारबाहीको दायरामा ल्याउनुपर्ने तथा मतदान गराउन खटिएका कर्मचारीमा तटस्थ भावना र त्यही किसिमको व्यवहार हुन आवश्यक रहेको सुझाव दिइएको छ । तर, त्यसविपरित सत्ता र प्रतिपक्षमा रहेका नेताका उत्तेजक भाषणले कार्यकर्ताबीच थप कटुता बढाउने जोखिम देखिएको छ ।गृह मन्त्रालयका प्रवक्ता फणीन्द्रमणि पोखरेलले निर्वाचनविरोधी गतिविधिलाई सरकारले सूक्ष्म रूपमा नियालिरहेको र कसैले निर्वाचन भाँड्न खोजे र आपराधिक गतिविधि गरे कारबाहीको दायरामा ल्याइने बताए । शान्तिपूर्ण कार्यक्रम सबैले गर्न पाउँछन्, बोल्दैन कारबाही गरिहाल्ने भन्ने होइन तर निर्वाचनमा व्यवधान खडा गर्ने, मतदातालाई मतदान प्रक्रियामा जानबाट वञ्चित गराउने प्रयास भए जोकोही कारबाहीको दायरामा आउँछन्, उनले कान्तिपुरसँग भने, चुनावी प्रचारप्रसार, आमसभा र भाषण पनि संयमित र शान्त हुनुपर्छ । निर्वाचन आयोगबाट यस विषयमा अनुगमन भइरहेकै होला, हामीले पनि आफ्नातर्फबाट काम गरिरहेका छौं । गृह मन्त्रालयद्वारा गठित अध्ययन समितिले पनि निर्वाचनमा भाग नलिएका समूहदेखि राजनीतिक दलबीच हुने अस्वस्थ प्रतिस्पर्धा, निर्वाचनमा खटिएका कर्मचारीका शंकास्पद गतिविधि, सीमाबाट हुने घुसपैठसम्मलाई मुख्य चुनौतीका रूपमा राखेको छ । यी विषयलाई गम्भीर रूपमा लिएर सोहीअनुसार निष्पक्ष मतदानको व्यवस्था मिलाउन आवश्यक रहेको गृहकै प्रतिवेदनमा उल्लेख छ ।दार्चुलाको खलंगामा शुक्रबार आयोजित चुनावी सभालाई सम्बोधन गर्दै एमाले अध्यक्ष केपी शर्मा ओलीले भारतीय अतिक्रमणमा परेका कालापानी, लिपुलेक र लिम्पियाधुरा समेटेर नक्सा जारी गरेको तर गठबन्धनका नेताले कालापानीको क समेत उच्चारण गर्न नसकेको आरोप लगाएका थिए । त्यसको भोलिपल्ट गृहजिल्ला डडेलधुरामा चुनावी सभालाई सम्बोधन गर्दै कांग्रेस सभापति शेरबहादुर देउवाले ओलीका अभिव्यक्तिप्रति कटाक्ष गरिहाले । देउवाको कटाक्ष थियो, बन्दुक लिएर सीमामा लड्न जानुस्, फिर्ता ल्याउनुस् । अन्य नेताहरू पनि आरोप प्रत्याराोपमा उत्रिइरहेका छन् ।चुनावी सभा र प्रचारप्रसार कार्यक्रममा एकअर्काविरुद्ध राज्यको उपल्लो तहमा पुगिसकेका नेताबाटै यस्ता आरोपप्रत्यारोप र पदीय मर्यादाविपरीतका उत्तेजित भाषणले चुनावी सुरक्षा र निष्पक्ष मतदानको प्रत्याभूतिमै प्रतिकूल असर पार्ने उच्च सुरक्षा अधिकारीले टिप्पणी गरे । निष्पक्ष निर्वाचन सम्पन्न गर्नुपर्नेमा प्रधानमन्त्रीदेखि पूर्वप्रधानमन्त्रीसम्मले जनमत तान्न उत्तेजित भाषण गर्दै जाने, निर्वाचनविरोधी समूहले जनकारबाही का नाममा उम्मेदवार र मतदातालाई आतंकित पार्नेसम्मका धम्की दिने अनि कर्मचारी र सुरक्षाकर्मीले कसरी उच्च मनोबलका साथ जिम्मेवारी निर्वाह गर्न सक्छन् ? उनले भने, यस्ता गतिविधिले शान्त वातावरणलाई बिथोल्छ अनि निर्वाचन बिथोल्छु भन्ने पक्षलाई फाइदा हुन्छ, हामीले यस विषयलाई सम्बन्धित निकायमा ध्यानाकर्षण गराएका छौं । नेपाल प्रहरीका प्रवक्ता डीआईजी टेकप्रसाद राईले निर्वाचनमा सबैले शान्तिपूर्ण रूपमा आफ्ना मतअभिमत राख्न पाउने बताए । कसैले कानुन उल्लंघन गर्छ र त्यसले अपराध निम्त्याउँछ भने उसलाई कारबाहीको दायरामा ल्याइन्छ, उनले भने । मतदानस्थलको बाहिरी सुरक्षा जिम्मा सशस्त्र र सेनालाई दिइएको छ । निर्वाचन आयोगले १० हजार ८ सय ९१ मतदानस्थल र २२ हजार २ सय २६ मतदान केन्द्र तोकेसँगै सेना, प्रहरी, सशस्त्र प्रहरी बल (एपीएफ) र राष्ट्रिय अनुसन्धान विभाग र म्यादी प्रहरी कार्यस्थलतर्फ खटिएका छन् । यसबाहेक प्रहरी र सशस्त्रले नियमित सुरक्षाबाहेक निर्वाचन प्रयोजनका लागि तराईमधेस तथा ठूला सहर अनि सुरक्षा चुनौतीका रूपमा समेटिएका जिल्लाका हरेक निर्वाचन क्षेत्रमा प्रत्येकमा एकएक जना अधिकृतको कमान्डमा मोबाइल गस्ती टोली पठाइएको छ ।गृहले ३ हजार ८० मतदानस्थललाई अति संवेदनशील, ४ हजार ४ सय २० स्थललाई संवेदनशील र ३ हजार ३ सय ९१ स्थललाई कम संवेदनशील सूचीमा राखेको छ । निर्वाचनमा सेनाका करिब ७५ हजार, प्रहरीका करिब ६५ हजार, सशस्त्रका करिब ३२ हजार र १ लाख १५ हजार म्यादी प्रहरी खटाइँदै छ । निर्वाचन आयोगले आइतबार ज्वाइन्ट इलेक्सन अपरेसन सेन्टर स्थापना गरेको छ । सेन्टरमा चारवटै सुरक्षा निकायका अधिकारी, गृह मन्त्रालयका सहसचिव र आयोगका कर्मचारी छन् । गत महिना गृह मन्त्रालयले सहसचिव भीष्मकुमार भुसालको संयोजकत्वमा प्रहरी, सशस्त्र र अनुसन्धान विभागका अधिकारी सम्मिलित समिति गठन गरी चुनावी सुरक्षा तयारीको अवस्था र सीमा पार अपराध रोकथाम तथा नियन्त्रणबारे अध्ययन गरी सुझावसहितको प्रतिवेदन पेस गर्न जिम्मा दिएको थियो । प्रतिवेदनमा निर्वाचनमा मतदातालाई प्रभावित पार्न मतदानस्थल वरपर हुलहुज्जत गर्ने समूहदेखि निर्वाचनमा खटिएका कर्मचारी, दलका अस्वस्थ प्रतिस्पर्धा, निर्वाचनविरोधी समूहका गतिविधिलाई सुरक्षा व्यवस्थापन गर्नुपर्ने सुझाव दिइएको छ । आचारसंहिता उल्लंघनका गतिविधि भइरहेको र सुरुबाटै त्यसलाई नियन्त्रण गर्नुपर्ने सुझावमा उल्लेख छ । सुरक्षा निकायका सूचना संकलन तथा विश्लेषणका लागि प्रभावकारी रूपमा संयन्त्र परिचालन गर्नुपर्ने, त्यसकै आधारमा सुरक्षा रणनीति हेरफेर गर्नुपर्ने, गस्तीलाई बढाउनुपर्ने, सम्भावित सुरक्षा खतरालाई निरुत्साहित गर्नुपर्ने सुझाव छ । सुरक्षाकर्मी तथा कर्मचारीको बोली र व्यवहारबाट सिर्जना हुन सक्ने विवादबाट निम्तिन सक्ने जोखिमतर्फ विशेष सावधानी अपनाउनुपर्ने, निर्वाचनअघिको ४८ घण्टे अवधिमा रणनैतिक प्रतिकार्य योजना बनाउनुपर्ने भनिएको छ ।"
भूराजनीतिक उतारचढावमा मौन दल,"(काठमाडौं) पटकपटक सत्ताको नेतृत्व लिएका कांग्रेस, एमाले र माओवादीले आफ्ना चुनावी घोषणापत्रमा छिमेक सम्बन्ध, सीमा विवाद र राष्ट्रिय सुरक्षालाई समेटे पनि विश्वमा देखिएको भूराजनीतिक उतारचढाव र भविष्यमा नेपाललाई पर्न सक्ने सुरक्षा चुनौतीबारे उल्लेख गरेका छैनन् । नेपालका दुई छिमेकी भारत र चीन विश्वमञ्चमा तीव्र गतिमा अघि बढिरहेका छन् । चीन विश्वको पहिलो शक्ति बन्ने होडमा छ । अर्कातिर अमेरिकाले एसिया प्रशान्त क्षेत्रमा आफ्नो प्रभावलाई बढाइरहेको छ । भूराजनीतिक जानकार रूपक सापकोटा नेपालका लागि अहिलेको भूराजनीतिक चुनौती सामान्य नभएको तर्क गर्छन् । अमेरिका, चीन, भारतलगायतमा पनि नयाँको भूराजनीतिक चुनौती छन् । तर घोषणापत्रमा नेपालमा भूराजनीतिक चुनौती आउन सक्छ भन्ने प्रतिबिम्बसमेत छैन, उनले भने, भविष्यमा नेपालले ती चुनौती कसरी सामना गर्ने र कस्तो कूटनीति र विदेश नीति सञ्चालन गर्ने, दलहरूको घोषणापत्रमा उल्लेख भएको देखिँदैन । गठबन्धन सरकारको नेतृत्व गरिरहेको कांग्रेसले घोषणापत्रमा राष्ट्रिय सुरक्षा र स्वाधीनताको रक्षाकेन्द्रित परराष्ट्र नीति शीर्षकमा विदेश नीतिबारे लेखेको छ । कांग्रेसले अमेरिकारुसबीचको शीतयुद्धदेखि, महाशक्ति अमेरिकाको एकल वर्चस्व, अमेरिका र चीनको प्रतिस्पर्धाको कारण नेपालमा पनि मडारिन थालेको शीतयुद्धबारे पनि उल्लेख छ । विश्व र क्षेत्रीय शक्ति सम्बन्धमा आएको बदलावअनुरूप द्विपक्षीय, क्षेत्रीय र बहुपक्षीय कूटनीति पहल गर्दै क्षेत्र संगठन र बहुपक्षीय मञ्चहरूमा राष्ट्रको उपस्थिति र संलग्नता थप मजबुत पार्दै लगिने कांग्रेसले प्रतिबद्धता गरेको छ । तर बदलावलाई कसरी सामना गर्ने केही लेखिएको छैन । एमालेले घोषणापत्रको स्वतन्त्र र सन्तुलित अन्तर्राष्ट्रिय सम्बन्ध शीर्षकमा छिमेकी सम्बन्धलाई प्राथमिकतामा राखी अन्तर्राष्ट्रिय सम्बन्धको विकास गरिने भनेको छ । नेपालको हित संरक्षण र प्रवर्द्धन हुने गरी सन्धि सम्झौता पुनरावलोकन र संशोधन गरिने तथा आवश्यकताअनुसार नयाँ सन्धि सम्झौता गरिने घोषणापत्रमा उल्लेख छ । तर अहिलेको भूराजनीतिक अवस्थालाई मूल्यांकन गर्दै नेपालले भविष्यमा लिनैपर्ने बाटो र त्यसका आधारबारे घोषणापत्र मौन छ । सत्ताघटक माओवादीले घोषणापत्रमा भूराजनीतिक अवस्थालाई ध्यानमा राखी दुई छिमेकी मुलुकसँग मैत्रीपूर्ण तथा घनिष्ठ सम्बन्ध स्थापित गरिने उल्लेख गरेको छ । उसले नेपाली भूमिलाई कुनै पनि छिमेकी मुलुकविरुद्ध दुरुपयोग गर्न दिइने छैन पनि भनेको छ । तर नेपालमाथि मडारिरहेको अर्को शीतयुद्धको चपेटा र त्यसलाई नेपालले सामना गर्ने सम्बन्धमा घोषणापत्रले बोलेको छैन । भारतमा छिमेक पहिलो नीति लिएर आएका नरेन्द्र मोदीले अघि सारेको अग्निपथ सैन्य भर्ना प्रक्रियामा नेपाल सरकारले निर्णय गरिसकेको छैन । नयाँ सरकारले त्यसबारेमा निर्णय गर्ने भनिएको छ तर दलका घोषणापत्रमा विवादास्पद अग्निपथ भर्नाबारे केही पनि बोलिएको छैन ।भूराजनीतिक जानकार सापकोटा अहिलेको अन्तर्राष्ट्रिय सम्बन्धको चरित्र आक्रामक कूटनीति रहेको उल्लेख गर्दै त्यसलाई नेपालले आफ्नो हितका लागि कसरी उपयोग गर्नेमा ध्यान दिन जरुरी रहेको बताउँछन् । भारत, चीन र अमेरिकाले आक्रामक विदेश नीति अवलम्बन गरिरहेका छन्, उनले भने, बदलिँदो भूराजनीतिमा परिस्थिति आफूअनुकूल बनाउन मुलुकहरूले विदेश नीतिमा धेरै मिहिनेत गरिरहेका छन् । तर हामीचाहिँ कहाँ हराइराखेका छौं ? त्यस प्रकारको बहस र छलफल कहाँ छ ? राजनीतिक दलका घोषणापत्रमा त्यस किसिमको कुरा आउन सकेको छैन । भूराजनीतिक जानकार तथा अवकाश प्राप्त उपरथी विनोज बस्न्यात अहिले भारत, चीन, अमेरिका, युरोपलगायत मुलुकको भूराजनीतिक अवस्था बुझेर सबै दलले एउटै विदेश नीति ल्याउन जरुरी रहेको बताउँछन् । हामीले नेपालको विदेश नीति यसरी लान्छौं भन्ने अवसर दलहरूलाई अहिले थियो । त्यसले मुलुकका लागि राम्रो हुन्थ्यो । विदेशीहरू पनि नेपाल कसरी अघि बढ्न लागेको छ भन्नेमा स्पष्ट हुन्थे, उनले भने, हामीलाई पनि विदेश मामिलामा काम गर्न सहज हुन्थ्यो । बस्न्यातले सी चिनफिङ आएपछिको चीनमा परिवर्तन भएको र अब थप ५ वर्षमा चीन झन् बलियो बनेर जाने उल्लेख गर्दै अमेरिकाले भर्खरै राष्ट्रिय सुरक्षा नीति२०२२ जारी गर्दै आफ्नो आगामी बाटो प्रस्ट पारेको बताए । भारत पनि त्यही रूपमा अघि बढ्न लागेको देखिन्छ, उनले भने, हाम्रो अर्को ५ वर्ष भनेको चाहिँ कि ब्रेक कि मेक नेपाल हो । परराष्ट्र नीतिका सम्बन्धमा सबै राजनीतिक दलको एउटै दस्तावेज हुनुपर्थ्यो । बस्न्यातले विश्वमा देखिएका दुई धार (प्रजातान्त्रिक र कम्युनिस्ट) भने नेपालको अन्तर्राष्ट्रिय सम्बन्धमा देखिन नहुने बताए । भूराजनीतिक जानकार चन्द्रदेव भट्ट भने दलहरूले भूराजनीति वा परराष्ट्र सम्बन्धमा छुट्टाछुट्टै धारणा राख्नेभन्दा पनि संविधानमै उल्लेख गरेअनुसारको विदेश नीतिमा चल्नुपर्ने तर्क गर्छन् । नेपालले कस्तो विदेश नीति अपनाउने भन्ने विषयमा संविधानमै उल्लेख छ । दलहरूले आआफ्नो हिसाबमा विदेश मामिलाका बारेमा बोल्नु हुन्न, उनले भने, दलहरूपिच्छे नै विदेश नीतिबारे बोल्दा मुलुकको संविधान नै कमजोर हुन्छ ।"
"नेता फेरिए, सर्वसाधारणका समस्या उस्तै","(सिन्धुपाल्चोक)सदरमुकाम चौताराबाट ६० किलोमिटर दूरीमा पुगिन्छ जुगल गाउँपालिकाको केन्द्र । त्यहाँबाट पनि दिपु, तेगा, तेम्बाथानलगायत लेकाली बस्तीसम्म पुग्न घण्टौं पैदल हिँड्नुपर्छ । यहाँ सडक, बिजुली, विद्यालय र अस्पतालजस्ता आधारभूत पूर्वाधारसमेत छैनन् । राष्ट्रिय राजनीतिमा प्रभाव राख्ने हेभिवेट नेता जन्माएको यो क्षेत्रले विकासको मुख भने अझै देख्न पाएको छैन ।२०४८ यताका हरेक निवार्चनमा सडक, बिजुली, उच्च शिक्षासहितको विद्यालय र अस्पताल बनाउने एजेन्डा बन्दै आएका छन् । गत निर्वाचनमा यही क्षेत्रबाट प्रतिनिधिसभा सदस्य चुनिएर माओवादीका अग्निप्रसाद सापकोटा सभामुखसम्म भए । उनी जुगललाई सदरमुकामसम्म जोड्ने बलेफी गाउँपालिकाको नौबिसेका बासिन्दा हुन् । यही क्षेत्रबाट वाग्मती प्रदेशसभा सदस्यमा एमालेका सरेश नेपाल निर्वाचित भए । उनी प्रदेशमन्त्रीसमेत बने । हरेक निर्वाचनमा जिताएर प्रतिनिधिसभा र प्रदेशसभामा पठाए पनि कुनै नेता आफूहरूको आवाज बन्न नसकेको सर्वसाधारण गुनासो गर्छन् ।अहिलेसम्म न यहाँसम्म सडक आइपुग्यो, न बिजुली नै बल्यो । गाउँमै उच्च शिक्षा पढ्न पाइने, उपचार गर्न हेलिकप्टर चार्टर गर्नु नपर्ने अवस्था त सपना नै भइगयो, जुगल३ तेम्बाथानका अगुवा ५८ वर्षीय साइँला शेर्पाले भने, हत्तपत्त यहाँ नेता नै आइपुग्दैनन् । आए पनि चुनावको बेला प्रशस्त आश्वासन दिएर जान्छन् । जितेपछि केही गर्दैनन् । अहिलेसम्म जितेर गएका सबै फेरिए । धेरैले सायद चिन्दैनन् पनि होला ।आसन्न निर्वाचनमा सबै दलका उम्मेदवारले अघिल्लो पटकजस्तै यसपल्ट पनि विपद् व्यवस्थापन, समग्र विकास, फ्री वाइफाई, तातोपानी नाका सञ्चालन, जुरेपीडितको रकम प्रदानजस्ता मुद्दालाई चुनावी एजेन्डा बनाएका छन् । तर, नेसम खोला, लक्याप निमाडोमा जंगल र भीरपहरा पार गरेर पुगिने दिपु, तेगा र तेम्बाथानका २ सय २० परिवार भने ठूलो अपेक्षा राख्दैनन् । ज्यानमारा भूगोल छिचोल्दै फड्के र तुइनमा गर्नुपर्ने जोखिमपूर्ण यात्रा गर्नु नपरोस् भन्ने उनीहरूको चाहना छ । ६ कक्षा उत्तीर्ण गरेपछि पढ्न पांगर्पु पुग्नुपर्छ । जहाँ पुग्न हिँडेर पूरा एक दिन लाग्छ । हामीले चाहेको हाम्रा बालबच्चा गाउँमै पढ्न पाऊन् भन्ने हो, उनले भने, बिरामी परे धनीमानीले हेलिकप्टर बोलाएर काठमाडौं पुर्याउँछन् । दिनदुःखीले त काल कुरेर बस्ने मात्रै हो । सुकिलामुकिला भएका नेतालाई धूलोमैलोमा रहेका जनताको चिन्ता नै नभएको बताउँछिन् तेम्बाथानकी ६३ वर्षीया याङ्जी शेर्पा । नेताहरूलाई त भोटको मात्रै चिन्ता छ । नभए त असारमै चुँडिएको झोलुंगे पुल जमानामै जोडिदिन्थे होला नि । त्यही पुल नबन्दा नेसम खोलाले बगाएर २ जनाको मृत्यु भइसकेको छ, अझै एक जना बेपत्ता छन्, उनले भनिन् । जुगल३ का वडाध्यक्ष सानुकान्छा लामाको पहलमा ३ लाख रुपैयाँ खर्चेर आउजाउ गर्न मिल्ने गरी अहिले अस्थायी झोलुंगे पुल सञ्चालनमा छ । सडक नपुग्दा बुहारी सुत्केरी गराउन हेलिकप्टरबाट काठमाडौं लैजाँदा लागेको २ लाख रुपैयाँको ऋण अझै तिर्न नसकेको उनले सुनाइन् । बिरामी परे गाउँमा युवा नभएकाले स्ट्रेचरमा बोकेर लैजान पनि कठिन छ । कोही तयार भइहाले बिरामीसँगै बिरामी बोक्नेलाई समेत भीरले खाइदेला भन्ने डरले बरु ऋणधन गरेरै हेलिकप्टर खोज्नैपर्यो, उनले भनिन् । यो याङ्जीसहित नेसम खोलापारिका सबैको साझा समस्या हो । गत स्थानीय निर्वाचनपछि तेम्बाथानमा एक अनमीसहित स्वास्थ्य कर्मचारी राखेर सामान्य स्वास्थ्य सेवा दिन थालिएको जुगल अध्यक्ष रेशम स्याङ्बो बताउँछन् । नेसम खोलातेम्बाथान ५ किलोमिटर सडक निर्माण भइरहेको पनि उनले दाबी गरे । जसका लागि सांसद विकास कोष र पालिकाबाट गरी २ करोड रुपैयाँ बजेट छुट्याइएको छ । निर्माण अघि बढाइए पनि उक्त सडकको काम भने अहिले ठप्प छ ।यसअघि गाउँमै मतदान गर्नसमेत पाउने अवस्था थिएन । यसपल्ट जिल्ला निर्वाचन कार्यालयले तेम्बाथान र तेगाका २ सय २७ मतदाताका लागि तेम्बाथान आधारभूत विद्यालयलाई मतदान केन्द्र तोकेको छ । साबिक गुम्बाथानमा कायम २ केन्द्रमध्ये एक स्थान परिवर्तन गर्दै तेम्बाथान पुर्याइएको हो । जुगल२ दिपु र साङलुङका ३० परिवारलाई भने अझै घण्टौं हिँडेर मतदान गर्न आउनुपर्ने बाध्यता छ । आसन्न निर्वाचनमा प्रतिनिधिसभातर्फ क्षेत्र१ मा सत्ता गठबन्धनबाट माधव सापकोटा र एमालेबाट सरेश नेपाल प्रतिस्पर्धा गर्दै छन् । सापकोटा माओवादी पोलिटब्युरो सदस्य हुन् भने नेपाल प्रदेशमन्त्री भइसकेका व्यक्ति हुन् । क्षेत्र२ मा गठबन्धनबाट कांग्रेसका मोहनबहादुर बस्नेत र एमालेबाट शेरबहादुर तामाङ चुनावी मैदानमा छन् । बस्नेत र तामाङ दुवै पूर्वमन्त्री हुन् । यो क्षेत्रमा राष्ट्रिय स्वतन्त्र पार्टीकी माया गुरुङ पनि प्रतिस्पर्धामा होमिएकी छन् ।साढे १६ सय मतदाताको नाम हटाइयोनुवाकोट पछिल्ला ५ वर्षमा मृत्यु भएका १३ सयसहित करिब साढे १६ सय मतदाताको नाम नामावलीबाट हटाइएको छ । आइतबार भएको निर्वाचनमा सञ्चारमाध्यमको भूमिका विषयक मिडिया अभिमुखीकरण कार्यक्रममा २०७४ को निर्वाचनयता जिल्लाभर मृत्यु भएका, दुई स्थानीय तहमा नामावली भएका, नाम फरक परेकालगायत गरी १ हजार ६ सय ६५ मतदाताको नाम नामावलीबाट हटाइएको जिल्ला निर्वाचन कार्यालय प्रमुख जयप्रसाद गौतमले बताए । थपिएकासहित अहिले जिल्लाभर मतदाताको कुल संख्या २ लाख ३९ हजार ७ सय २६ जना छ, उनले भने ।"
साततले दरबार पुनर्निर्माण माघदेखि,"(नुवाकोट)२०७२ वैशाखको भूकम्पले क्षतिग्रस्त नुवाकोटका साततले दरबारलगायत पुरातात्त्विक सम्पदाको पुनर्निर्माण आगामी माघदेखि सुरु हुने भएको छ । चीन सरकारको सहयोगमा पुनर्निर्माण हुने भनिए पनि भूकम्प गएको झन्डै साढे ७ वर्ष भइसक्दा यहाँ काम सुरु हुन सकेको छैन । चीनले कोरोना महामारीका कारण ढिलाइ हुँदै आएको बताउँदै आएको छ । एक महिनायता चिनियाँ प्राविधिक टोलीले दरबारको विस्तृत अध्ययन गरिरहेको स्मारक संरक्षण तथा दरबार हेरचाह कार्यालय नुवाकोटले जनाएको छ ।३१० जनासम्मको प्राविधिक टोलीले दरबारका इँटालगायतको अध्ययन गरिरहेको छ, कार्यालय प्रमुख अर्जुन फुँयालले भने, चिनियाँ नयाँ वर्ष आउन लागेकाले उक्त पर्व मनाएर फर्किएपछि आउँदो माघबाट काम गर्ने चिनियाँ पक्षले बताएको छ । उनका अनुसार काठमाडौंस्थित हनुमानढोका, वसन्तपुर दरबार पुनर्निर्माण गर्ने कालीगडले नै साततलेलगायत यहाँका सम्पदा पुनर्निर्माण गर्नेछन् ।बाह्य तथा आन्तरिक पर्यटक आउने मुख्य सिजन भए पनि खण्डहरजस्तै बनेका सम्पदास्थल बेलैमा पुनर्निर्माण नहुँदा सुनसानजस्तै छन् । भूकम्पले ढलेका घरहरू नयाँ बनिसके । बल्ल दरबार र मठमन्दिर पनि ठडिने आस जागेको छ, स्थानीय शिव मल्लले भने, यत्रो समयसम्म नबन्दा यहाँको व्यापारव्यवसाय त चौपटै भएको छ ।विदुर नगरपालिका२ मा रहेका साततले दरबारलगायत लामपाटी, सेतो पाटी, विष्णु मन्दिर, नारायण मन्दिर, गारद घर, रंगमहल, तलेजु भवानी मन्दिरलगायतको पुनर्निर्माण हुने कार्यालयले जनाएको छ । अहिले यी सम्पदालाई फलामे टेको लगाई जस्तापाताले छोपेर राखिएको छ । तत्कालीन राष्ट्रिय पुनर्निर्माण प्राधिकरणले वसन्तपुर दरबार पुनर्निर्माण सकिएपछि मात्रै नुवाकोटका सम्पदा पुनर्निर्माण थाल्ने भनेको थियो । साततले दरबार १९९० सालको भूकम्पअघि ९ तला थियो । त्यसबेला २ तला भत्किएको थियो । यो दरबार पृथ्वीनारायण शाहले १८०१ सालमा नुवाकोट एकीकरणपछि १८१७१९ सालसम्ममा बनाउन लगाएका थिए । जसका लागि ललितपुरबाट कालीगड झिकाइएको इतिहास छ ।"
'संसद्मा महत्त्वपूर्ण शक्ति बन्छौं',आसन्न चुनावमा तपाईंको पार्टीले कति सिटमा जित हासिल गर्ने प्रक्षेपण गर्नुभएको छ ?अहिले हामी प्रतिनिधिसभातर्फ १९ र प्रदेशसभातर्फ ३५४० सिटमा लडिरहेका छौं । उम्मेदवारी दिएका अधिकांशमा जित्छौं । हामी आउने संसद्मा महत्त्वपूर्ण शक्ति बन्छौं ।
चुनाव छाडेर कालापहाडतिर,"(जुम्ला) सिँजाका तीर्थराज न्यौपानेले कालापहाड जान घर छाडेको एक साता बित्यो । ६ जनाको टोलीसहित निस्केका उनी अहिले नेपालगन्जमा आफन्तसँग भेटघाटमा व्यस्त छन् । मजदुरी नगरे घरखर्च कसरी टार्ने ? उनले टेलिफोनमा भने, दुःख गरी खाने मान्छेलाई चुनाव आए पनि केही फाइदा छैन, बरु भारत छिटो पुगे एकदुई साताको तनाखा (तलब) बढी आउला । नेतालाई मत हाल्दाहाल्दा थाकिसकेको बताउने सिँजाकै डम्बर न्यौपाने पनि २ दिनपछि भारत जाने तरखरमा छन् । हरेक निर्वाचनमा मतदान गरेर सांसद बनाएर पठाउँछौं, न जिल्ला बदलिन्छ, नत मतदाताको हाम्रो पीडा नै देख्छन्, गाडीको टिकट काट्न सदरमुकाम खलंगा आएका उनले भने, जिताएर पठाएका नेता मात्र भुँडी लगाएर आउँछन्, हाम्रो पेटमा गाँस हाल्ने चामल हुँदैन । भारतमा मजदुरी गर्न र बाहिर जाने स्थानीयको घुँइचोले अहिले जुम्ला बसपार्क भरिभराउ छ । यात्रुहरूले एक साताभन्दा अघिदेखि बाहिर जाने टिकट बुक गर्न थालेका छन् । सिँजा६ का कमल बुढा मजदुरीका लागि भारत निस्कनु बाध्यता भएको बताउँछन् । रूपडिया नाका हुँदै भारत जान लागेका उनी सोमबार जुम्ला बसपार्कमा गाडी चढ्दै गरेको अवस्थामा भेटिए । हामी गरिबलाई जसले जिते पनि के अर्थ ? उनले भने, चुनावताका सबैले रोजगारी दिन्छौं, गाउँको विकास गर्छौं भन्ने वाचा गर्छन्, जितेर गएपछि फर्केर आउँदैनन् । भोट हालेर चुकचुकाउनुभन्दा अहिल्यै भारत जान लागेको उनले बताए । सिँजा क्षेत्रबाट मात्रै अहिले दैनिक १० वटा बस छुट्ने गरेका छन् । खलंगाबाट पनि दैनिक २० गाडी बाहिर जान्छन् । जसमध्ये झन्डै ५० प्रतिशत यात्रु भारत जाने संयुक्त बस व्यवसायी समितिका कर्मचारी अनिल रावलले बताए । युवाजति व्यापार र मजदुरी गर्न बाहिर जान थालेका छन्, उनले भने, कालापहाड जानेहरूले त टिकट नपाइने भन्दै गाडी रिजर्भ गर्न थालिसके । उनका अनुसार सोमबार मात्र ३ वटा गाडी भारत जाने यात्रु लिएर नेपालगन्जसम्म रिजर्भ गएका छन् । नेताहरूले गाउॅँमै रोजगारीको व्यवस्था गरे कालापहाड जानु नपर्ने स्थानीय मनोज बुढाले बताए । गाउँमा रोजगारी पाउनेजति नेताका आफन्त मात्र हुन्छन्, हामी त भोट बैंक मात्र हुन थाल्यौं, अहिले त भोट हाल्ने आशा मर्न थालिसक्यो, उनले भने, पहिले पनि चुनावमा भोट हालेकै हो, नेताहरूले सिन्को भाँच्न सकेनन् । उनले दसैंका बेला भएको अविरल वर्षाका कारण धान, आलु, कोदो, फापर, सिमीलगायतका बालीमा वर्षाले ठूलो क्षति पुर्याएकाले अधिकांश युवा घर खर्च धान्न पनि भारत जानुपर्ने बाध्यता भएको बताए । जुम्ला १ (१) मा कमै मतदाता कालापहाड गए पनि १ (२) का अधिकांश मतदाता कालापहाड गइसकेका छन् । अहिले सिँजाका अधिकांश पुरुष गाउँमा नभेटिने स्थानीय शिक्षक बालकृष्ण न्यौपानेले बताए । महिलाले मात्र घर धानेका छन्, उनले भने, आगामी दसैंसम्म यहाँका गाउँमा हुने सबै विकास निर्माणका काम महिलाकै भरमा हुनेछन्, पुरुष सबै बाहिर गएपछि अब महिला मतदाता यहाँ निर्णायक बन्ने देखिन्छ । उनका अनुसार सिँजा गाउँपालिकाका युवा भारतको कालापहाड, सिमला, गुजरात, दिल्ली, पन्जाबलगायत सहरमा काममा गएका छन् । उनीहरू त्यहाँ सडक निर्माण, गाडीबाट सामान लोडअनलोड, घर बनाउने, फलफूल खेतीलगायत काम गर्छन् ।जुम्ला १ (२) मा ३१ हजार ८ सय ५५ मतदाता छन्, जसमध्ये १५ हजार ३३ महिला र १६ हजार ८ सय २२ पुरुष छन् । प्रचारप्रसारका लागि घरदैलोमा पुगेका नेताहरूले पनि कालापहाड जानबाट युवालाई रोक्न सकेका छैनन् ।"
चुनावी मोर्चामा द्वन्द्वपीडित,"(काठमाडौं)दाङकी राकली चौधरीलाई सेनाले २०५९ जेठमा पक्राउ गर्यो । त्यसबेला नौ कक्षामा पढ्ने बहिनी सुशीलाले दिदीको निकै सोधीखोजी गरिन्, तर पत्तो लागेन । त्यसको दुई वर्षपछि ०६१ चैत २५ गते सेनाले दाजु अर्जुन चौधरीलाई पनि पक्राउ गरी यातनापूर्वक हत्या गर्यो । दिदी बेपत्ता पारिएको एक वर्षअघि सेनाले बाबुलाई आधा रातमा घरबाट निकालेर बन्दुकको कुन्दाले हानेर घाइते पारेका थिए । यी सबै घटनाले सुशीलाको बाल्यकाल बिथोलियो । खानेखेल्ने उमेर डरैडरमा बिताउनुपर्यो, सुशीला भन्छिन्, मेरो परिवारमा यातना र दुःख नपाउने नै कोही भएन । पीडाले सताउन थालेपछि उनी आफू र आफूजस्तै द्वन्द्वपीडितको न्यायका लागि सडकमा निस्किइन्, जसका कारण उनको परिचय नै द्वन्द्व पीडितहरूको अभियन्ताका रूपमा स्थापित हुन पुग्यो । अहिले भने सुशीलाको परिचय थपिएको छ, उम्मेदवारका रूपमा । प्रतिनिधिसभा सदस्य निर्वाचनमा समानुपातिक सूचीबाट माओवादीले उनलाई उम्मेदवार बनाएको हो । चुनावी प्रचारमा पूरै होमिएकी उनले द्वन्द्वपीडितको मुद्दालाई प्रमुख रूपमा उठाइरहेकी छन् । पीडितको सवाल पीडितले जति अरूले उठाउन सक्दा रहेनछन्, उनले भनिन्, म चुनिएँ भने संसद्मा संक्रमणकालीन न्यायको प्रक्रिया अगाडि बढाउन भूमिका निर्वाह गर्नेछु र आफूजस्तै तमाम द्वन्द्वपीडितका लागि अझै बढी खटिनेछु । गृहजिल्ला दाङबाट चुनावी अभियानमा खटिएकी सुशीलाले तय गरेको नारा छ प्रत्यक्ष भोट गठबन्धनको साथीलाई, समानुपातिक भोट माओवादी पार्टीलाई । सक्रिय राजनीतिमा नलागेका द्वन्द्वपीडितहरूको वृत्तबाट माओवादीले प्रतिनिधिसभाका लागि टिकट दिएको सुशीला नै हालसम्मको एक मात्र उम्मेदवार हुन् । कांग्रेसले भने अघिल्ला दुई चुनावमा जाजरकोटबाट द्वन्द्वपीडित मैना कार्कीलाई समानुपातिकमा उम्मेदवार बनाएको थियो । अघिल्ला चुनावमा सूचीको पुछारमा नाम भएकाले उनको पालो आएन । यस पटक बन्दसूचीको २७ नम्बरमा उनको नाम छ । कांग्रेसले ९ जना महिला समानुपातिक कोटाको सांसद जित्यो भने मैले पाउने भएँ, मैना भन्छिन्, पहिलेभन्दा नाम अगाडि त छ तर यसै भन्न भने सक्ने अवस्था छैन । राज्य र विद्रोही दुवैतर्फका द्वन्द्वपीडितहरूको साझा संगठन द्वन्द्वपीडित साझा चौतारीकी अध्यक्षसमेत रहेकी कार्की संसदीय चुनावमा हालसम्म कांग्रेसबाट टिकट पाउने एक मात्र द्वन्द्वपीडित उम्मेदवार हुन् । उनका पति जयबहादुर रावल अछामको तपोभूमि माविका शिक्षक थिए । माओवादीहरूले ०६१ मा उनलाई विद्यालयबाटै अपहरण गरी लगे । त्यसको ६ महिनापछि पुस १९ गते रावलको बीभत्स हत्या गरे । त्यसबेलादेखि द्वन्द्वपीडितहरूको न्यायका लागि लड्दै आएकी मैनालाई कांग्रेसले टिकट दिँदै आए पनि उनको आम परिचय द्वन्द्वपीडित अगुवाकै रूपमा स्थापित छ । हामी द्वन्द्वपीडितका लागि संक्रमणकालीन न्यायको टुंगो लाग्नु पहिलो मुद्दा हो, उनी भन्छिन्, मैले जितें भने त्यसका लागि खटिएर काम गर्नेछु । यस पटक पूर्वसुरक्षाकर्मीहरूका तर्फबाट पनि एक जना द्वन्द्वपीडित समानुपातिक सूचीमा छन् । सेनामा छँदा सिन्धुलीको गढी क्षेत्रमा २०६१ असार १५ गते माओवादीले थापेको धरापमा परी एउटा हात, अर्को हातको सबै औंला र एउटा आँखा गुमाएका ४९ वर्षीय हेमशंकर गिरीलाई नेपाल आमा पार्टी ले प्रतिनिधिसभाका लागि समानुपातिक उम्मेदवारका रूपमा उठाएको छ । नवलपरासी घर भई हाल चन्द्रागिरिमा बस्दै आएका गिरीको एजेन्डा पनि उही छ संक्रमणकालीन न्यायलाई संसद्मा पुगेपछि टुंगोमा पुग्ने गरी भूमिका निर्वाह गर्ने । त्यतिबेला आपसी द्वन्द्वमा रहेका दुई ठूला दल कांग्रेस र माओवादी चुनावी गठबन्धन गरेर मैदानमा आएका छन्, उनी भन्छन्, हामी पूर्वसुरक्षाकर्मीहरूको यसमा आपत्ति छ किनभने उनीहरूकै कारण भड्किएको द्वन्द्वमा हाम्रा कतिपय साथीको ज्यान गयो, हामी घाइते अपांग र टुहुरो भयौं । उनीहरू अहिले मिलेपछि हाम्रो न्याय पाउने अधिकारमा अंकुश लागेको छ, त्यसको प्रतिरोध गर्न पूर्वसुरक्षाकर्मीहरूको तर्फबाट म उठेको हुँ । सेना, प्रहरी, सशस्त्र प्रहरी, राष्ट्रिय अनुसन्धान विभाग, भारतीय गोर्खा सेना, ब्रिटिस गोर्खा सेना र सिंगापुर प्रहरी गरी सातै सुरक्षा निकायका पूर्वसुरक्षाकर्मीहरूको साझा संगठन पूर्वसुरक्षाकर्मी परिषद् नेपाल ले गिरी जस्ता पूर्वसुरक्षाकर्मी उम्मेदवारलाई सघाउने निर्णय गर्दै देशव्यापी अभियानै चलाएको छ । परिषद्का अध्यक्ष कोमलबहादुर राउतका अनुसार प्रतिनिधिसभामा विभिन्न दल तथा स्वतन्त्र उम्मेदवारी गरी पूर्वसुरक्षाकर्मीहरूमध्ये २० जनाले प्रत्यक्ष उम्मेदवारी दिएका छन्, जसमा रमेश खरेल, सर्वेन्द्र खनाल र नवराज सिलवाल पनि पर्छन् । त्यस्तै, १० जनाले प्रतिनिधिसभाको समानुपातिक सूचीमा विभिन्न दलबाट टिकट पाएका छन् । प्रदेशसभामा प्रत्यक्षतर्फ १५ र समानुपातिकमा ६ जनाको उम्मेदवारी परेको छ ।परिषद्का अध्यक्ष राउतका अनुसार सातै संगठनका बहालवाला र भूपू गरी करिब ६ लाख सदस्य र उनीहरूका परिवार गरी १८ लाख मतदाता छन् । उनीहरू सबैलाई हामीले सुरक्षाकर्मीको कुशल नेतृत्वको आवश्यकता देशलाई छ भनेर गोलबन्द गर्दै छौं, उनी भन्छन्, अहिलेको यो उम्मेदवारी त्यसैको तयारी हो ।"
बिजुली गाडीको आशाको बाटो,"फाट्टफुट्टै सही, पछिल्लो समय मुलुकमा जुन रूपमा ठूला बिजुली गाडीहरू गुड्न थालेका छन्, त्यो उत्साहवर्द्धक छ । खास गरी धेरै यात्रु बोक्ने र लामो दूरी चल्ने यस्ता गाडीहरू बढ्नु कैयौं अर्थमा सकारात्मक छ । कार्बन उत्सर्जन कम गर्न, प्रदूषण घटाउन, श्वासप्रश्वास सम्बन्धी रोगहरूबाट बच्न मात्र होइन, इन्धन आयात कम गरी विदेशी मुद्रा सञ्चिति बढाउन पनि यस्ता सवारीसाधनहरूको मात्रा बढाइनु जरुरी छ । आवश्यकता अनुरूप चार्जिङ स्टेसन निर्माण लगायतका सरकारी नीति र व्यवहारले बिजुली गाडीको यो यात्रालाई प्रोत्साहन दिनुपर्छ ।असारयता काठमाडौं उपत्यकामा तीनवटा विद्युतीय बस चलाइरहेको साझा यातायातले केही महिनाभित्रै यसको संख्या ४० पुर्याउँदै छ । उपत्यकामा एउटा निजी यातायातका पनि नौवटा यस्ता बस गुड्छन् । उपत्यकाभित्र मात्र होइन, बुटवलरूपन्देही आन्तरिक रुटमा पनि यस्ता बस चल्न थालेका छन् । लामो दूरीमा काठमाडौंदेखि चितवन, बर्दिबास, सिन्धुली, जनकपुर, चरिकोटसम्म र नेपालगन्जबर्दिया रुटमा विद्युतीय सवारी सञ्चालन भइरहेका छन् । छिटपुट रूपमै चले पनि सार्वजनिक यातायातका क्षेत्रमा बिजुली बसको यो प्रवेश स्वागतयोग्य छ ।यस्ता गाडीका लागि राजमार्ग जोड्ने मुख्य सहरमा ५१ वटा चार्जिङ स्टेसन निर्माणाधीन छन् । एक वर्षयता निजी क्षेत्रबाट २६ स्टेसन सञ्चालनमा आइसकेका छन् । सरकारी होऊन् या निजी, सबै स्टेसनहरूमा अविच्छिन्न विद्युत्को व्यवस्था सरकारले मिलाउनुपर्छ । अनि मात्रै व्यवधानरहित रूपमा यस्ता गाडी सञ्चालनमा आउन सक्छन् । बिजुली अभावमा जेनेरेटरबाट चार्ज गर्नुपर्यो भने पेट्रोलियम पदार्थ आयात प्रतिस्थापनको उद्देश्य पूरा हुन सक्दैन । बिजुली गाडीका लागि सरकारी दृष्टिकोण भने प्रस्ट पाइँदैन । सरकारले विद्युतीय सवारी आयातमा सय किलोवाटसम्मका लागि अन्तःशुल्क छुट दिएको छ । सय किलोवाटसम्मको विद्युतीय सवारी आयात गर्दा १० प्रतिशत भन्सार र १३ प्रतिशत भ्याट मात्रै तिर्नुपर्छ । सरकारले चालु बजेटमा विद्युतीय सवारीमा १ सय २० प्रतिशतसम्म कर लाग्ने व्यवस्था गरेको छ, जस अनुसार पिकआवर १ सयदेखि २ सय किलोवाटसम्मका विद्युतीय सवारीसाधनमा ३०, २ सयदेखि ३ सय किलोवाटसम्ममा ४५ र ३ सय किलोवाटभन्दा बढी पिकआवर भएकामा ६० प्रतिशत अन्तःशुल्क तोकिएको छ । ती सवारीमा त्यति नै दरमा भन्सार महसुल पनि लगाइएको छ । यसअघि विद्युतीय सवारीमा अन्तःशुल्क थिएन, गाडीको क्षमता अनुसार भन्सार दर मात्र थियो । यसरी लगाइएको कर बिजुली गाडीको यात्रामा तगारो बन्ने देखिन्छ । खास गरी सार्वजनिक यातायातका रूपमा प्रयोग हुने र धेरै यात्रु बोक्ने गाडीका हकमा सरकारले करको मात्रा घटाउनु उचित हुन्छ । निजी क्षेत्रको संलग्नता भए पनि सार्वजनिक यातायात राज्यकै दायित्वको विषय भएकाले सरकार यसमा उदार हुनुपर्छ । विशेष गरी कस्ताकस्ता बिजुली गाडीलाई कुनकुन रूपमा सहुलियत र प्राथमिकता दिने भन्नेमा सरकार नीतिगत रूपमै प्रस्ट हुनुपर्छ । यस्तो नीतिमा आयातव्यापारीको स्वार्थको छाया देखिनु हुन्न । त्यसका निम्ति नीतिमा स्थायित्व हुन जरुरी हुन्छ । सरकार वा अर्थमन्त्री बदलिँदैमा बिजुली गाडीलाई हेर्ने सरकारी दृष्टिकोणमा फरक आउनु हुन्न । नीतिमा सुधार समयक्रममा हुन सक्छ, तर विगतका जस्तो प्रतिगमन हुनु हुन्न । बिजुली गाडीका लागि सरकारसित सदैव सकारात्मक हुटहुटी रहिरहनुपर्छ । र, नीतिनियम, कार्यक्रम र बजेट पनि त्यही अनुरूप तय गरिनुपर्छ ।नेपालले बिजुली गाडीमा किन पनि जोड दिनुपर्छ भने, विकसित मुलुकका तुलनामा हाम्रो कार्बन उत्सर्जनको मात्रा नगण्य नै भए पनि विश्वमञ्चमा आफ्नो आवाज बुलन्द तुल्याउन विश्वव्यापी तापमान वृद्धिको संकटसित जुधिरहेको मुलुक नेपाल आफैंले पनि कार्बन उत्सर्जन घटाउन पहल गर्नु जरुरी छ । यो गन्तव्यमा अघि बढ्न बिजुली गाडीको यात्रा अपरिहार्य छ । अर्को, काठमाडौं उपत्यका लगायतका स्थानमा विद्यमान प्रदूषणका दृष्टिले पनि विद्युतीय सवारीतर्फ वेग बढाउनुको विकल्प छैन । प्रदूषणले निम्त्याउने रोगकै कारण नेपालमा बर्सेनि करिब ४२ हजारको ज्यान जाने र काठमाडौं उपत्यकामा भइरहेको प्रदूषणको प्रमुख स्रोत पेट्रोलियम पदार्थबाट चल्ने गाडीहरूको धूवाँ भएकाले यी दुई तथ्यलाई मध्यनजर गर्दै सरकारले यथोचित नीति तय गर्नुपर्छ । यसै गरी, बिजुली गाडीको प्रयोगले केही हदसम्म भए पनि जलविद्युत् खपतलाई बढाउँछ । त्यसभन्दा बढी त, पेट्रोलियम पदार्थको आयात प्रतिस्थापन गर्न सघाएर भारतसँगको व्यापार घाटालाई थोरै भए पनि सन्तुलनमा ल्याउँछ । गत साउन र भदौ महिनामा मात्रै कुल २ खर्ब ७३ अर्ब रुपैयाँको वस्तु आयात हुँदा सबैभन्दा बढी ४५ अर्ब ७९ करोड रुपैयाँ बराबर अर्थात् अर्थात् १६७ प्रतिशत त पेट्रोलियम पदार्थ ल्याइएको छ, बिजुली गाडीको मात्रा बढाउन सकेमा यो कहालीलाग्दो तथ्यांकमा सुधार आउन सक्छ । अर्कातिर, विश्वका कति देशसहरहरूले पेट्रोलडिजेलबाट चल्ने गाडीहरू विस्थापन गर्ने समयसीमा तोकिसकेका छन्, यसका निम्ति प्रोत्साहन कार्यक्रमहरू अघि सारिरहेका छन् । छिमेकी भारतमै पनि सन् २०३० सम्ममा दुईपांग्रे र तीनपांग्रे ८० प्रतिशत, बस ४० प्रतिशत र कार ३० देखि ७० प्रतिशत विद्युतीय मात्रै गुड्न थाल्ने नीति आयोगको प्रक्षेपण छ । अतः नेपालले त झन् पर्यावरण, मानव स्वास्थ्य, विद्युत् खपत र आयात प्रतिस्थापनजस्ता हर दृष्टिबाट बिजुली गाडीमा जोड दिनु अपरिहार्य छ । यसका लागि चार्जिङ स्टेसन लगायतका पूर्वाधार बनाएर प्रोत्साहनका उचित कार्यक्रमहरू अघि सारी बिजुली गाडीको गति अनिवार्य रूपमा बढाउनुपर्छ ।"
"टाक्सिँदो लोकतन्त्र, खस्किँदो चुनाव","आजको व्यवस्थाको हजार दोषहरूले भरिए पनि हामीसँग तत्काल यसको विकल्प छैन । देखेभोगेकै कुरा हो, उन्नत लोकतन्त्रको आधारशिला स्थापित गर्दै त्यसको मूल्य र गरिमा कायम राख्न दलहरू असफल भइरहेका छन् । लोकतन्त्र दिनप्रतिदिन क्षय र विनाश मात्रै भोग्दै छ । दलविशेष या नेतृत्वविशेषका आधारभूत परिचय र चरित्र झन्डै गायब भएका छन् । उनीहरूले एकअर्काभन्दा फरक देखिने विभाजक रेखा नै हराएका छन् । सत्ताभोगका लागि जोसुकै पनि साझेदार र सहकारी बन्न सक्ने, चुनावी जितका लागि जोजोसँग पनि मिल्न सक्ने भएपछि दलहरू केवल सत्तासुखका साध्य साध्ने प्रोजेक्ट मात्रै साबित भइरहेका छन् । हुँदाहुँदा दलहरूप्रति आलोचनात्मक हुँदै, सुशासन र भ्रष्टाचारविरोधी क्याम्प बनाउने भन्दै खोलिएका स्वतन्त्र पार्टी का कथित स्वतन्त्र लाई समेत यही बाटो ठीक लागेको छ । यस्ता गतिविधिबाट विचार र लोकतान्त्रिक मूल्यको क्षय त भएकै छ, रोजगारी, आत्मनिर्भर राष्ट्रिय अर्थतन्त्रको निर्माणका लागि उद्यमशीलताको विकास र आम वर्गलक्षित न्यायोचित सामाजिक समृद्धिको अपेक्षित गति पनि दिनप्रतिदिन धीमा हुँदै कतिपय अवस्थामा त उल्टो बाटोतिर समेत मुखर हुन थालेको छ । २०६२६३ को जनआन्दोलन, मधेश आन्दोलन लगायतको पृष्ठभूमिमा पहिलो संविधानसभाताका जुन उत्साह र जोसको वातावरण थियो, दोस्रो संविधानसभा हुँदै संविधान निर्माण र कार्यान्वयनको चरणमा संक्रमण हुँदा त्यो उत्साह र जोस क्रमैसँग धमिलिएको छ । आफैं हिँडेर आएको बाटामाथि घात गर्ने दलहरूकै प्रवृत्तिका कारण उनीहरूमाथिको विश्वास र भरोसा संकटमा छ । राज्यका सबै क्षेत्र र संस्थामा भ्रष्टाचार नाप्नै नसकिने गरी चुलिएको छ । पार्टीसत्ता वा सरकारसँग सम्बन्ध र स्वार्थ जोडिएका बलिया हरूले जसलाई जे गरे पनि हुने स्थिति छ । थरीथरीका सत्ताहरूसँग स्वार्थ बाझिएको स्थितिमा बाहेक ऐन, नियमकानुनमाथि कोही कसैप्रति जवाफदेह हुनुपर्दैन । यिनै स्थितिहरूबीच आइपुग्ने चुनावहरूले लोकतन्त्रगणतन्त्रको हविगत छर्लंग देखाउन अझै बढी योगदान दिने गरेका छन् । दलहरूका फेर समातेरै जिन्दगी चलाउने केही मुठ्ठीभर मान्छेबाहेक धेरैलाई हर्ष न विस्मातको सामान्य घटना मात्रै हुने भएपछि राज्यकोषबाट अर्बौं खर्चिएर सम्पन्न हुने चुनावको उपादेयता के रह्यो त भन्ने प्रश्न हरेकपल्ट उठ्ने गरेको छ ।चुनाव: हान्नेले जान्ने खेलआफूले जित्न चुनावमा जेसुकै गर्न पनि पछि पर्नु हुन्न भन्ने कुरा सामान्य भैसकेको छ । स्विङ भोटर हरूबीच पैसा छर्ने, भोजभतेर गर्ने वा दलाल र बाहुबली पाल्ने प्रचलित तरिकासँगै पछिल्लो समय स्थापित भइरहेको अर्को काइदा छ राजनीतिक अगुवाहरूलाई नै किन्ने । घोषित गठबन्धन होस् या अघोषित तालमेल, सबै थरीले अपनाएको यो काइदाले साझेदार दलवाला नेताकार्यकर्तालाई मात्रै होइन, विपक्षी दलका अगुवालाई पनि किनेर अर्को दलमा अन्तर्घात गराउने कामसमेत गर्छ । यसरी अगुवा खरिद्ने काम नगदै पनि हुन सक्छ वा तिनका आफन्तलाई चुनावी पद बाँडेर पनि गर्न सकिने अथवा निर्वाचित भएपछिको सम्भावित सत्तासमीकरण अन्तर्गत कुनै विशेष नियुक्ति दिलाउनेसम्मका समझदारी गर्न सकिने हुँदो रहेछ । कतिसम्म भने, स्थानीय स्तरमा चलायमान अर्धसरकारी संस्था वा सहकारी, वन, दुग्ध उत्पादनजस्ता ठाउँमा पदस्थापन गर्ने गरी समेत चुनावी माहोल आफ्नो पक्षमा पारिनु सामान्य भैसकेको छ । यो असाध्यै गोप्य र गुप्त समझदारीमा हुने भएकाले चुनावअघि यसका क्लू हरूको अनुमान गर्नै सकिन्न । चुनावका परिणामदेखि राजनीतिक सामाजिक परिघटनाहरूसम्ममा आएर बल्ल देखिन्छ ।जितका लागि ब्यालेट बक्स बोकेरै भाग्नेदेखि मतपत्र च्यात्नेसम्मका गतिविधिलाई नेपाली समाजले स्विकारिसकेको देखियो । यस्ता विषयमा तपाईंले गर्ने आलोचना र विरोध आदर्शवादी युटोपियाभन्दा बढी नठहरिने भएपछि कसले कतिन्जेल बोलिरहने भन्ने प्रश्न टडकारो हुने रहेछ । चुनावी जितकै लागि मान्छे मार्ने, भट्टीमा डढाउनेहरू नै बारम्बार योग्यताको सिँढी उक्लने भएपछि चुनाव द्रव्यबल र बाहुबलकै जित हो भन्नेमा अब धेरैको सहमति छ । विचार र नैतिक शक्तिले मत पाएर जितेका एकदुई अपवाद नभएका होइनन् तर चुनावलाई जसले हान्यो उसले जान्यो भन्ने भाष्यबाटै हेर्ने मान्यता कहिल्यै उखेलिएन बरु झन्झन् मौलाएको देखिन्छ । यसैकारण जवाफदेह र जिम्मेवार लोकतन्त्रको जग बस्नै नदिने एउटा बलियो कारक बनेको छ चुनाव । पछिल्लो कथित गठबन्धनकारी रणनीति र त्यसको काउन्टर मा बनेको तालमेलको जालझेल दुवैको साध्य एउटै हो जोसुकैसँग मिलेर होस्, चुनाव जित्नैपर्छ । यी दुवै थरीबाट लोकतन्त्र असुरक्षित र संकटापन्न छ । तर हाम्रो विडम्बना यस्तो छ कि, आगामी पाँच वर्षका लागि व्यवस्थाको चाबी यिनैलाई दिन हामी बाध्य छौं । फ्री भिसा र हेलिकप्टर 'सिन्ड्रोम'दलहरू विचार, सिद्धान्त र योजनाले शून्य र खोक्रा नाम मात्रै हुन् भन्ने पुष्टि हुन अब ठूला प्रकरण खोज्नैपर्दैनÙ पछिल्ला दिनमा चलेका फ्री भिसा, फ्री टिकट, बिना ढेउबा के, हेलिकप्टर लगायतबाट निस्कने प्रतीकात्मक अर्थ नै पर्याप्त छन् । हरेक दलभित्र व्यवहारवादीसमन्वयवादीव्यक्ति (मुख्य नेतृत्व) केन्द्री राजनीतिको दबाब यति चर्को देखियो कि, त्यहाँभित्र रहेका रचनात्मक, वैचारिक र सृजनशील राजनीतिक सोचहरू दलभित्रै किनारीकृत भए । यसपछि बाँकी रहने स्तुति, चाप्लुसी र दासतन्त्रले सबैजसो दललाई खर्लप्पै निलिसकेको छ । ताजा, नयाँ र विचारविवेकयुक्त नेतृत्व निर्माणलाई तगारो लगाइदिएपछि सम्भावित कुशल नेता पनि हेर्दाहेर्दै दलको मुख्य नेताको चाकरमै बदलिने स्थिति रहँदो रहेछ । नेतृत्वमा रहने व्यक्तिका परिवार र आसेपासे नै दलीय सत्तायन्त्रका ठेकेदार हुने र आफूलाई मुख्य नेतृत्वमा टिकाइराख्न चाकर वर्गको लामो शृंखला नै पाल्नुपर्ने स्थिति हेर्दा सिंगो व्यवस्थाको ध्वस्तीकरण कसरी भैरहेको छ यसै थाहा हुन्छ । यसैको अहिले प्रकट परिणाम हो दलहरूसँग जनतासामु चुनावमा राख्ने आधारभूत एजेन्डासम्म नहुनु । आम वर्ग, उद्यमी व्यवसायी, युवा, विद्यार्थी कसैलाई पनि आश्वस्त पार्न सक्ने नीति र लक्ष्य त कहाँ हो कहाँ ! देखाउनकै लागि त दलनिकट बुद्धिजीवीले तयार गरेका सुन्दर शब्दशिल्पका घोषणापत्र छन्, तर तिनै शब्दलाई जनताले बुझ्ने भाषामा व्यक्त गर्ने सामान्य सुझसम्म नेता र उम्मेदवारमा देखिएको छैन ।पुँजीवादी लोकतन्त्र अवलम्बन गर्ने तर पुँजी निर्माणका न्यूनतम राष्ट्रिय विकल्पको प्रयत्न नै नगरी दाता देशका रणनीति र अह्रनखटनले चलेरै लोकतन्त्र जगेर्ना गरेको भ्रम छर्ने आजको हरेक दल साम्राज्यवादी दुश्चक्रका रक्षाकवच मात्रै भएको छ भन्न एक सेकेन्ड पनि सोच्नुपर्दैन । ठूलठूला परियोजनाको नाम लिएर हाम्रो सामूहिक सतर्कतामाथि शासन गर्ने यिनै दल फ्री भिसा नामको हड्डी फ्याँकेर गरिब जनताको औकात नाप्ने धृष्टता गर्छन् । जजसका मुखबाट फुत्के पनि फ्री भिसा नेपालको समकालीन राजनीतिको निकृष्टतम परिणतिको नमुना हो । यस्तो राजनीतिलाई विस्थापन गर्न तत्काल कुनै नयाँ तिलस्मी शक्तिको उदय हुन्छ भन्ने कल्पना त नगरौं तर कम्तीमा दलहरूले आफैंभित्रबाट निफनेर रचनात्मक र प्रखर विवेकशील नेतृत्व स्थापित गर्ने कामको सुरुआतचाहिँ गर्न सक्छन् कि ? प्रतिनिधित्वको प्रश्नकतै पढेकी थिएँ चुनाव लोकतन्त्रका अनेकौं डब्बा बोकेर हिँडेको ट्रेन हो, गन्तव्य होइन । तर नेपालको लोकतन्त्र भने चुनावदेखि चुनावसम्मको सफर मात्रै भएको छ जहाँ चुनाव नामक ट्रेन छ तर ट्रेनले बिसौनी लिने गन्तव्य नै छैन । रमाइलो कुरा त, यो ट्रेन कहाँ जान हिँडेको हो, यसका कथित चालकहरूलाई नै थाहा छैन ! प्रत्यक्षतर्फका चुनावको कुरा गर्दा महिला, दलित या अल्पसंख्यकको प्रतिनिधित्व गर्ने व्यक्तिसँग सामाजिक र सांस्कृतिक पुँजी नहुने भनेरै हारिने भय देखाएर टिकटका लागि अयोग्य ठहर गरिने प्रवृत्ति त आजसम्म चलेकै छÙ यी वर्गलाई टिकट दिइँदा नै पनि ठूला नेताका छोरी, दिदीबहिनी वा नेतृत्व रिझाउन सफल र राजनीतिक संघर्षको पृष्ठभूमिसम्म नभएका व्यक्तिहरूकै नाम अगाडि आउने गरेका देखिन्छन् । एकदुई ठाउँमा उम्मेदवार हुने व्यक्तिकै भगीरथ संघर्ष र प्रयत्नले लिएका उम्मेदवारीबाहेक अधिकांश प्रतिनिधित्वमा मुख्य नेतृत्वको मर्जी र शक्तिकै हात देखिन्छ । यस्तो प्रतिनिधित्वलाई उत्पीडित वर्गको प्रतिनिधित्व मान्ने कि नमान्ने ? अझ समानुपातिक र समावेशीजस्तो उत्पीडित समुदाय, क्षेत्र र लिंग समेट्ने गरी बनेको प्रावधानको दुरुपयोग गरेर सांसद पद नै खरिदबिक्री गर्नेÙ पहुँचवालाका श्रीमती, आसेपासे र आफन्तलाई ल्याएर स्थापित गर्ने कुराले व्यवस्था परिवर्तनका सबै किसिमका आन्दोलनको मर्म र कर्मलाई उपहास गरेका छन् ।जब प्रतिनिधित्वमाथि नै गम्भीर अतिक्रमण हुन्छ र त्यस्तो अतिक्रमण अरू कोहीबाट होइन, स्वयं मुख्य नेतृत्वबाटै हुने गर्छ, यो लोकतन्त्र हुनेखाने पहुँचधारी शक्तिशालीहरूकै कृपातन्त्र र गुलामतन्त्र हो भन्ने सिद्ध हुन्छ । मुख्य दलका नेतृत्वहरूले यसलाई बारम्बार पुष्टि गरिसकेका छन् । बाहिर बहिष्कार, भित्र स्वीकारअघिअघिजस्तै यसपल्ट पनि केही दलले संसदीय व्यवस्थालाई दलालमुखी र जनद्वेषी भन्दै निर्वाचन बहिष्कार गर्ने घोषणा दोहोर्याएका छन् । लोकतन्त्रका नाम र आवरणमा चलिरहेको संस्थागत लुट र हरेक क्षेत्रका बेथितिमाथि आलोचनात्मक धारणा राख्ने यी दलले यो व्यवस्थाको विकल्प खोज्नैपर्ने ठहर पनि दोहोर्याइरहने गर्छन् । व्यवहारतः यी आफैं कहाँनेर कसरी उभिएका छन् भन्ने समीक्षा पनि इतिहासले गरेकै छ । तैपनि जाततन्त्र, सत्तासरकार र समाज संरचना सबैको पितृसत्तावादी चरित्र, राज्यको हरेक तह र संस्थाभित्र रहेको सघन दलालतन्त्रमा टिकेर दमनकारी सामन्ती व्यवस्थाको समेत ह्याङ बोक्दै आफूलाई बचाइरहेको यो व्यवस्थाप्रति आक्रोशित भएर यी दलले चुनाव बहिष्कार गर्नुलाई अन्यथा मान्ने कुरा हुँदैन । हार्ने भएपछि बहिष्कार गरेको जस्ता ओठे तर्कले कुनै पार्टी या आन्दोलनको अस्तित्वलाई चुनौती दिनु पनि युक्तिसंगत होइन । तर केन्द्रीय नेतृत्वले जेजस्ता निर्णय सार्वजनिक गरेको भए पनि तिनै दलका नेताकार्यकर्ता भने स्थानीय होस् या प्रदेश र संघीय चुनाव होस्, हरेकपल्ट यिनै चुनावका परोक्ष सहकारी हुने गरेका अनेकौं तथ्य छन् । कतिपय व्यक्तिगत इबी साध्न हिजो सहकर्मी रहेकै मित्रवर्गविरुद्ध जोसुकैसँग पनि साँठगाँठ र सहयोग गर्ने गरी उपयोगितावादी रणनीति तय गरिएका सूचनाहरू चुनावी ग्राउन्ड मा यत्रतत्र छन् । बाहिर सार्वजनिक नीतिले बहिष्कार गर्ने तर भित्रभित्रै कसैलाई जिताउन वा कसैलाई हराउन चुनावी खेलको एउटा पार्टनर नै बन्ने स्थिति छ । यो स्थानीय राजनीतिको मात्रै प्रवृत्ति हो वा छद्म चुनावी राजनीति गर्न सम्बन्धित दलहरूले अघोषित रूपमा लिएको केन्द्रीय नीतिसमेत हो, थाहा भएन, तर दुवै अवस्थाले यी दलहरूलाई कसरी हेर्ने भन्नेमा शंकाको सुविधा लिने ठाउँ बनेको छ ।नयाँ संविधानपछिको संघीय र प्रदेशसभाको दोस्रो चुनाव नजिकै आइसकेको छ । चुनाव राजनीतिक मूल्य बोक्ने केवल एउटा परिघटना मात्रै होइन, नागरिक दायित्व र विवेकको अधिकतम उपयोग गरेर लोकतान्त्रिक संस्कृति धान्ने विशेष पर्व नै हुनुपर्ने हो । तर यसलाई हुँदोनहुँदो जे पनि आश्वासन बाँड्ने, हुनेनहुने जस्तासुकै गठजोड र साँठगाँठ गर्ने अनि त्यसलाई पुष्टि गर्न अनेक थरी भाष्य खडा गर्नुपर्ने अन्तरबाह्य चापका बीचबाट न दलहरूले वास्तविक लोकतान्त्रिक अभ्यास बन्न दिएका छन् न त मतदाता पंक्तिले नै यस्ता दलहरूलाई अस्वीकार गर्ने खुला चुनौती दिन सकेका छन् । यस्तै दलहरू, यही चरित्र बोकेको भद्रगोल लोकतन्त्र र आजकै शैलीका चुनाव दोहोरिने हो भने लोकतन्त्र अरू कसैका कारण होइन, लोकतन्त्रकै भजन गाएर नथाक्नेहरूका कारण विनाश हुन सक्छ ।"
किताबै पुर्याउन नसक्ने जनप्रतिनिधिले अरू के नै गर्लान् र ?,"'मतपत्र आयो, किताब कहिले ? समाचारमा   बाट लिइएका टिप्पणी :उद्योगी, व्यापारीहरूले बैंक तथा वित्तीय संस्थाबाट कर्जा पाउँदैनन्, बजारमा मिटर ब्याज को पैसा जति पाइन्छ । किसानले समयमा मल तथा बीउबिजन पाउँदैनन् । सरकारी विद्यालयका विद्यार्थीहरूले समयमा पुस्तक पाउँदैनन्, निजीमा भने जति पनि पाइन्छ । जुनसुकै क्षेत्रमा भद्रगोल छ । गरिखाने वर्ग पलायन हुँदै छन् । हामी जनतालाई भने सहने बानी परेको छ । नवीन कँडेलकिताब समयमै दिइन्न । जेनतेन पढेर परीक्षा दियो नतिजा समयमै आउँदैन । नजिता आयो सर्टिफिकेट समयमा आउँदैन । नेताअनुकूलको विधेयक रातारात पास हुन्छन् । तर पाठ्यपुस्तक समयमै उपलब्ध गराउन केले छेक्छ ? यज्ञराज भारद्वाजमतपत्र पुर्याउन सक्नेले किताब पनि पुर्याउन सक्छन् नि ! जनताका लागि नेता बन्या भए पो ! भुवन न्यौपानेकिताब यतिका महिनासम्म नपुग्ने मतपत्र भने तत्काल पुग्छ । कठै मेरो देश ! एसपी बराकोटीमतपत्र पुगिहाल्यो किताब अर्को साल पुर्याउँदा पनि हुन्छ । प्रबेल विक्रमनिर्वाचन आयोगले काम गर्न सक्ने, शिक्षा मन्त्रालयले नसक्नुको कारण ? शारदा थपलियाजसरी चुनावका लागि मतपत्र आवश्यक पर्छ, विद्यार्थीहरूका लागि किताब त्यत्तिकै आवश्यक छ भन्ने कुरा चुनावमा उठेका नेताहरूलाई थाहा हुनुपर्ने होइन र ? बोधनाथ पौडेलजवाफ सजिलो छ मतपत्र छपाईंले गर्दा किताब छाप्न ढिलो भयो । आकाश भण्डारीनिर्वाचन घोषणा भएपछि मत्रपत्र छपाइ तथा ढुवानीका समाचार हरेक दिनजसो आउँछ । किताबको समाचार त कहिले कहिले । सुवास कार्कीहाम्रो देशको वास्तविकता । खिमानन्द पराजुली मुगुको समस्याको कसलाई वास्ता ? सबै आआफ्नै डम्फु बजाउनै व्यस्त छन् । भीम कुबार"
'घोषणापत्रको रेल' अव्यावहारिक,"आसन्न चुनाव नजिकिँदै गर्दा पाँच वर्षअगाडि नेकपा एमालेले फुकाएको रेलमार्गको पुन्तुरा सबैजसो दलले यसपालि पनि प्राथमिकतामा राखेका छन् । त्यतिबेला सपना बाँडेका केपी शर्मा ओली हाँसोको पात्र बनेका थिए । अब अरू दललाई पनि रेल देशैभरि दौडाउन सकिन्छ भन्ने लागेर घोषणापत्रमा राखेका होलान् । नेपालको पूर्वपश्चिमको जम्माजम्मी लम्बाइ १२१३ सय किलोमिटर छ । चीनको सीमाबाट काठमाडौं १७० किमिभन्दा बढी हुँदैन । रेलमार्ग बनाउने हो भने हाम्रो बजेटले डीपीआर तयार गर्न पनि सकिँदैन । यो योजना सम्पन्न गर्न कसैले सस्तो दर ऋण नै दियो भने पनि करिब १५ वर्ष लाग्छ र सो अवधिसम्म यसको बजेट १० देखि १२ खर्ब पुग्छ । त्यति रकम खर्च गरेर के चीज ओसार पसार गर्ने ? के विज्ञहरूले यतातिर ध्यान दिएका छन् ? हाम्रो जस्तो सानो अर्थतन्त्र भएको देशले यस्तो मेगा परियोजना धान्नै सक्तैन । अर्को कुरा रेलमार्ग बनाएपछि कम से कम एक पटकमा ५ हजार टन सामान ढुवानी गर्नुपर्छ । यति मात्रामा देशको अर्को भागमा वा देशबाहिर पठाउन के सामान छ हामीसँग ? रेलमार्गमा लगानी भएको रकम उठाउन सामानको ओसारपसार त लगातार हुनैपर्यो, त्यो लगानीको साँवाब्याज उठाउन सकिएन भने कसरी ऋण मुक्त हुने ? यो परियोजना बनाउन सम्भव भए पनि यसले प्रतिफल दिन कठिन छ ! केही गर्ने हुटहुटी नै हो भने केरुङदेखि काठमाडौंसम्म तीन लेनको बाटो, त्यो पनि भित्तो काटेर होइन छेउ बढाएर, सवारी बिग्रियो भने एक लेनमा पार्क गर्ने गरी बनाउन आफ्नै वार्षिक बजेट केही अर्ब विनियोजन गर्यो भने हुन सक्छ । कतिपय ठाउँमा अलि लामो पुल बनाएर, कतैकतै ससाना सुरुङ बनाएर बाटो केही छोटो पनि पार्न सकिन्छ । यति गरे हाम्रो उत्पादन विदेश पठाउन कुनै कठिनाइ छैन । अर्कातर्फ तराईको उत्तरदक्षिण मुस्किलले ४० किलोमिटर छ । भारतको सीमासम्म छ लेनको सडकबाट जोडिदिने र काठमाडौंबाट फास्ट ट्र्याक बन्दै छ, यसरी आफ्नै बलमा गर्न सक्ने कामका लागि ऋणको भारी बोक्न किन लालायित भएका दलहरू ? केदारनाथ त्रिपाठी, बुढानीलकण्ठ५, काठमाडौं"
"प्राथमिकतामा छिमेकी, संवादमा सीमा","आम निर्वाचन२०७९ नजिकिँदै गर्दा प्रमुख राजनीतिक दलहरूले घोषणापत्र जारी गरेका छन् । विगतमा घोषणापत्र कार्यान्वयनप्रति दलहरू गम्भीर नदेखिँदा, ती परम्परा धान्ने र चुनावी कर्मकाण्ड सिध्याउने अर्थमा ल्याइएका हुन् भन्ने नकारात्मक सन्देश प्रवाह भएको छ । फेरि, दलहरूले गरेका सबै घोषणा कार्यान्वयन हुन्छन् भन्ने पनि छैन । नेपालजस्ता अन्य देशको समेत साझा समस्या के हो भने, उम्मेदवारले घोषणापत्र मतदाताका हातमा थमाएर पढ्न अनि त्यसका आधारमा आफू र आफ्नो पार्टीलाई मतदान गर्न आग्रह सायदै गर्छन् । र, अधिकांश मतदाताले घोषणापत्र पढेर चित्त बुझेपछि उक्त पार्टी र उम्मेदवारलाई मतदान पनि गर्दैनन् । हो, यस्ता घोषणापत्र बौद्धिक बहस र आरोपप्रत्यारोपका विषय भने अवश्य बन्छन्, बनिरहेका छन् ।घोषणापत्रमा सपना हुन्छन् र सपना पूरा गर्ने कार्यक्रम पनि । घोषणापत्र महत्त्वाकांक्षी पनि हुन्छन्, महत्त्वाकांक्षा राख्नु गलत होइन । घोषणापत्रमा प्राथमिकता हुन्छन् । हरेक राजनीतिक दलका विचार र सोच घोषणापत्रमा प्रतिविम्बित भएका हुन्छन् । त्यसैले घोषणापत्र केही होइनन् वा घोषणापत्र सबै हुन् भन्ने दुवै सोच अतिवादी हुन् ।एमाले, कांग्रेस र माओवादी सबैका घोषणापत्रमा ती पार्टीका विचार र सोच प्रतिविम्बित भएका छन् र ती महत्त्वाकांक्षी छन् तर नेतृत्व इमानदार भए असम्भव छैनन् । यस आलेखमा मुख्य तीन पार्टीका घोषणापत्रको एक अंश अर्थात् ती पार्टीका विदेशनीतिको विश्लेषणको प्रयास गरिएको छ । विदेशनीति र अन्तर्राष्ट्रिय सम्बन्धजस्तो संवेदनशील विषयमा दलहरूका साझा र फरक दृष्टिकोण के छन् भन्ने बहस गरिएको छ । प्राथमिकता छिमेकीनेपोलियन बोनापार्टले भनेका छन्, कुनै पनि देशको नीति (विदेशनीति) धेरै हदसम्म उसको भूगोलमा भर पर्छ । कुनै देशको भूगोल जान्नु भनेको उक्त देशको विदेशनीति जान्नु हो । नेपालले बनाउने नीति भूगोल जोडिएका छिमेकी र छिमेकीको स्रोत, शक्ति र पहुँचका कारण शक्तिराष्ट्रले बनाउने नीति र गर्ने व्यवहारमा निर्भर गर्छ । त्यसो हुँदा स्वाभाविक रूपमा स्वतन्त्र देशको विदेशनीति र सम्बन्धको प्राथमिकतामा छिमेकीहरू पर्छन् । जस्तो ः भारतीय प्रधानमन्त्री नरेन्द्र मोदीले पहिलो कार्यकालदेखि नै छिमेक पहिला नीति ल्याएका छन् र भारतसँग सीमा जोडिएका नेपालसहित सात छिमेकीसँग यसै नीतिका आधारमा सम्बन्ध अघि बढाएका छन् । चीनका राष्ट्रपति सी चिनफिङले पहिलो कार्यकालदेखि नै वरपर पहिला (पेरिफेरल डिप्लामेसी) ल्याएका छन् र त्यसैका आधारमा नेपालसहित सीमा जोडिएका चौध राष्ट्रसँगको सम्बन्ध नवीकरण गरेका छन् । पूर्वीय ज्ञान सिद्धान्तले पनि छिमेकी भनेका ज्युँदोका जन्ती, मर्दाका मलामी हुन् भन्ने मान्यता राख्छ । फेरि, भनिएकै छ, छिमेकी परिवर्तन गर्न सकिँदैन ।दलहरूका घोषणापत्रले विदेशनीतिको पहिलो प्राथमिकता भारत र चीन हुन् भन्ने सत्यलाई आत्मसात् गरेका छन् । यसमा कांग्रेस र माओवादी एमालेजति प्रस्ट नदेखिए पनि त्यसलाई फरक भाषामा स्वीकार गरेका छन् । एमालेले स्वतन्त्र र सन्तुलित अन्तर्राष्ट्रिय सम्बन्ध शीर्षक सातबुँदेको एउटामा छिमेकलाई प्राथमिकतामा राखी अन्तर्राष्ट्रिय सम्बन्ध विकास गरिने भनेको छ । त्यस्तै, कांग्रेसले स्वतन्त्र र सन्तुलित विदेशनीति अन्तर्गत छिमेकीबीच कूटनीतिक सन्तुलन कायम गरी बहुआयामिक सम्बन्ध थप घनिष्ठ र प्रगाढ बनाउने जनाएको छ । माओवादीको पन्ध्रबुँदे नीतिमा दुई छिमेकी मुलुकसँग मैत्रीपूर्ण तथा घनिष्ठ सम्बन्ध स्थापित गरिने उल्लेख छ । कांग्रेस र माओवादी दुवैले प्रगाढ र घनिष्ठ सम्बन्धको वकालत गरेका छन् । तर विदेश सम्बन्धको प्राथमिकतामा छिमेकी कहाँ पर्छन् भनी खुलाएका छैनन्, जबकि एमालेले पहिलो प्राथमिकता भारत र चीन हुने प्रस्टै लेखेको छ । भारत र चीन प्राथमिकतामा पर्नेबित्तिकै ती देशसँग राखिने सम्बन्ध स्वभावतः सन्तुलित वा पूर्वाग्रही हुन्छ । नेपालले दुई छिमेकीसँग निरपेक्ष होइन, सापेक्ष सन्तुलनको सम्बन्ध राख्नुपर्छ । फेरि, भारत र चीन हाम्रा छिमेकी मात्र होइनन्, विश्वकै उदीयमान अर्थतन्त्रसमेत हुन् । चीन विश्वकै दोस्रो र भारत पाँचौं ठूला अर्थतन्त्र हुन् । विश्वको शक्तिसन्तुलन पश्चिमबाट पूर्वतर्फ सरेको व्याख्याको पश्चिमा आधार चीन र भारतको बढ्दो शक्ति हो । त्यसैले चीन र भारतबीच नेपाल रहनु चुनौतीको चाङ होइन, अवसरको सगरमाथा हो । उत्तरी छिमेकीलाई दबाबमा राख्ने र दक्षिणी छिमेकीलाई निर्देशित सम्बन्धको आधार बनाउने महाशक्तिको रणनीतिको अंग नेपाल बन्नु हुँदैन । गठबन्धन यसमा चुकेकै हो । आधार सार्वभौम समानता नेपाल भूगोल र जनसंख्यामा मध्यमस्तरको राष्ट्र हो । पूर्वीय ज्ञान सिद्धान्तको जननी, इतिहासमा कहिल्यै कसैको उपनिवेश नरहेको गौरवपूर्ण इतिहास भएको देश । जतिसुकै चुनौतीपूर्ण क्षणमा पनि नेपालले आफ्नो राष्ट्रिय स्वाभिमान र स्वाधीनता बचाएको छ । त्यसैले सानो राष्ट्र भयौं, अविकसित छौं भन्ने लघुताभास पाल्नु आवश्यक छैन । नेपाल विशाल छिमेकीहरूका तुलनामा केवल भूगोल, जनसंख्या र अर्थतन्त्रमा मात्र सानो हो ।तर भूगोल सानो वा ठूलो, अर्थतन्त्र ठूलो वा सानो, सैन्यशक्ति बढी वा कम भए पनि सार्वभौमिकता भने सबै देशको समान हुन्छ । त्यसैले नेपालले भारत, चीन, अमेरिकासँग सम्बन्ध सार्वभौमिक समानताका आधारमा राख्छ र राख्नुपर्छ । घोषणापत्रमा यो यथार्थको स्वीकारोक्ति सकारात्मक छ । पहिलो पटक प्रधानमन्त्री भएका बेला एमाले अध्यक्ष केपी शर्मा ओलीले बारम्बार स्मरण गरेको नीति सार्वभौमिक समानता (सोभरेन इक्वालिटी) कै हो । एमालेले विदेशनीति अन्तर्गत पहिलो बुँदामै सार्वभौमिक समानताका आधारमा छिमेकीदेखि सबै मुलुकसँग सम्बन्ध सञ्चालन गरिने बताएको छ । त्यस्तै, कांग्रेसले पनि सार्वभौम समानताका आधारमा विदेशनीति तर्जुमा गर्ने उल्लेख गरेको छ । माओवादीले भने सार्वभौमिक समानताको उल्लेख गरेको छैन । यससँग मिल्दोजुल्दो सवालमा माओवादीले शान्तिक्षेत्रको प्रस्तावलाई ब्युँताएको छ । उसले भनेको छ, नेपाललाई शान्तिक्षेत्रका रूपमा स्थापित गरिनेछ । द्विपक्षीय र बहुपक्षीय सैन्य गठबन्धनमा सहभागि गराइनेछैन ।शान्तिक्षेत्रको प्रस्ताव राजा वीरेन्द्रले २०३१ सालमा ल्याएका थिए, जसलाई भारतले समर्थन गरेन भने चीनसहित ११६ राष्ट्रले समर्थन गरे । कुनै शक्तिराष्ट्रको आक्रमण नहोस् र शक्तिराष्ट्रहरूका द्वन्द्वबाट नेपाल अलग रहोस् भन्ने सुनिश्चितताका लागि यो प्रस्ताव ल्याइएको थियो । पछिल्लो पटक अमेरिकाले आफ्नो सामरिक र रणनीतिक लाभका लागि नेपाललाई छिमेकीविरुद्ध प्रयोग गर्ने सम्भावना बढेपछि शान्तिक्षेत्रको प्रस्ताव पुनःस्थापित गर्नुपर्ने बहस हुँदै आएको छ । कुनै पनि सैन्य गठबन्धनमा सहभागी नहुने, आफ्नो भूगोल छिमेकी देशविरुद्ध प्रयोग हुन नदिने समान धारणा दलहरूका घोषणापत्रमा छन् । यी संवेदनशील सवाल साझा नीति बन्नु सकारात्मक छ तर व्यवहारमा पनि यी प्रमाणित हुनुपर्छ । माध्यम कूटनीतिक संवाद सबैभन्दा पेचिलो सीमाको मुद्दा हो । ओली नेतृत्वको सरकारले सन् १९६२ देखि भारतले नियन्त्रण र उपभोग गर्दै आएको लिपुलेक, कालापानी र लिम्पियाधुरासम्मको नेपाली भूभाग राष्ट्रिय सहमतिबाट नक्सामा समेट्यो । र, भारतलाई कूटनीतिक संवादबाट समस्या समाधानका लागि आग्रह गर्यो । तर गठबन्धनको प्राथमिकतामा यो परेको देखिँदैन । घोषणापत्रमा दलहरूले लिम्पियाधुरासम्मको भूभागको सन्दर्भ उठाई समाधान गर्ने प्रतिबद्धता जनाएका छन् । एमालेले लिम्पियाधुरा, कालापानी, लिपुलेकसहित नेपालको सीमाको समान रूपले सुरक्षा गरिने बताएको छ भने कांग्रेसले सुस्ता, कालापानी, लिपुलेक र लिम्पियाधुरा सम्बन्धमा कूटनीतिक प्रयासबाट समाधान गरिने उल्लेख गरेको छ । माओवादीले कालापानी, लिपुलेक र लिम्पियाधुरा लगायतको अतिक्रमित भूमि फिर्ताका लागि अविलम्ब कूटनीतिक पहल गरिनेछ भनेको छ । यसबाहेक कांग्रेसले चीनसँग सीमा विवाद रहेको भाष्यलाई स्थापित गर्ने प्रयास गरेको छ । उसले चीनसँगको हुम्लाको उत्तरी नाकामा भएको सीमा विवाद कूटनीतिक प्रयासबाट समाधान गरिने उल्लेख गर्नुले सन्देह सृजना गर्छ । ओली सरकारको एउटा प्रतिवेदनले चीनले सीमा मिचेको प्रमाण नभएको जनाएपछि पनि कांग्रेसका तर्फबाट यो विषय निरन्तर उठ्यो । गठबन्धन सरकारले समेत एउटा कार्यदल गठन गरेर प्रतिवेदन बुझेको छ । तर फेरि पनि चीनसँग सीमा विवाद कूटनीतिक प्रयासबाट समाधान गरिने भन्नुको अर्थ निर्देशित त होइन भन्ने प्रश्न उठ्छ । सीमा मिचेको हो भने प्रमाण राखेर वार्तामार्फत चीनबाट जमिन फिर्ता ल्याउनुपर्छ । माओवादीले सीमाबारे उठाएको अर्को विषय नेपाल र भारतबीचको खुला सीमालाई नियन्त्रण र नियमन गर्ने हो । चीनसँगको सीमा समस्यामा माओवादी बोलेको छैन । लगानी अनुदान, सहुलियतपूर्ण ऋण नेपालमा अर्को विवादित मुद्दा बाह्य लगानी र सहयोगको हो । नेपालले आफ्नै स्रोतबाट ठूला र विशाल आर्थिक परियोजना सम्पन्न गर्न सक्ने अवस्था छैन । त्यसैले नेपाललाई केही वर्षका लागि बाह्य लगानी आवश्यक छ, जसमा चर्को राष्ट्रवादको प्रदर्शन आवश्यक छैन ।उदाहरणका लागि, चीनलाई हेर्न सकिन्छ । माओले राजनीतिक क्रान्ति सम्पन्न गरेपछिको चीन सबै दृष्टिकोणले कमजोर थियो । जब देङ स्याओपिङ सन् १९७८ पछि नेतृत्वमा आए, उनको पहिलो प्राथमिकता नै बाह्य लगानी आकर्षित गर्ने र भित्र्याउने रह्यो । आज ४४ वर्षपछि चीन महाशक्ति बन्ने प्रयासमा छ । त्यस बेला देङले हाइड योर स्ट्रेन्थ, बाइड योर टाइम भने, आज सीले चिनियाँ शक्तिको प्रदर्शन गरिरहेका छन् । त्यसैले बाह्य लगानी हाम्रो आवश्यकता हो । घोषणापत्रमा तीन दलले वैदेशिक लगानीबारे समान धारणा राख्नु सकारात्मक छ । एमालेले राष्ट्रिय प्राथमिकताका क्षेत्रमा वैदेशिक सहायता जुटाइने र त्यस्तो सहायता लिँदा राष्ट्रिय हितलाई सर्वोपरि राखिने उल्लेख गरेको छ । कांग्रेसले राष्ट्रिय आवश्यकता र प्राथमिकताका आधारमा विदेशी सहायता नीति लागू गर्न प्रतिबद्ध रहेको भनेको छ । उसले यसै अन्तर्गत एमसीसी स्वीकार गरिएको आशय राख्दै बीआरआईका हकमा पनि यही प्रतिबद्धता जनाएको छ । कांग्रेसको जोड व्यापारिक ऋणभन्दा सहुलियतपूर्ण ऋण र अनुदानमा देखिन्छ । माओवादीले भनेको छ, राष्ट्रिय सार्वभौमिकता र हितप्रतिकूल कुनै वैदेशिक सहयोग स्वीकार गरिनेछैन ।बाह्य लगानीको सुरक्षा र सुनिश्चितता नेपालले गर्ने हो तर कुनै देशको सहयोग स्वीकार गर्ने र कुनै देशको नगर्ने दोहोरो मापदण्ड बनाउनु हुँदैन । नत्र हामी संकटमा फस्छौं । नेपालले भारत, चीन र अमेरिका लगायतलाई विकासका लागि आर्थिक सहयोग गर्न खुला आह्वान गर्ने हो, सँगै घरेलु राजनीतिमा हस्तक्षेप नगर्न सचेत पनि गराउने हो । सहयोग पारस्परिक हुन्छन् तर सहयोग दिएर सार्वभौम देशको आन्तरिक मामिलामा दखल दिने प्रयास अनुचित हुन्छ ।दलहरूले घोषणापत्र कार्यान्वयन गर्दैनन् भन्ने आम बुझाइ रहे पनि विदेशनीति र बाह्य लगानीका विषयमा सकेसम्म साझा धारणा र नीति बनाउन सके देशलाई प्राथमिकतामा राखेको सन्देश प्रवाहित हुन्थ्यो । विदेशनीति र बाह्य लगानीमा दलहरू सिद्धान्ततः त्यति टाढा पनि छैनन् तर व्यवहारमा मार खान्छन् ।"
चुनावमा मात्र सम्झिइने डोल्पा,उपाध्याय डोल्पा जिल्ला अस्पतालका मेडिकल अधिकृत हुन् ।
नदेखिने पानीको जगेर्ना,"भूमिगत पानीको उपयोग विश्वव्यापी समस्याका रूपमा देखा परिसकेको छ । पानीको विकल्प पानीबाहेक केही हुन्न । पिउन लगायत विविध प्रयोगका लागि भूमिगत पानी महत्त्वपूर्ण स्रोत हो र यो दूषित भयो भने सफा गर्न धेरै महँगो र गाह्रो हुन्छ । चिनियाँ पर्यावरणविद् एवम् सार्वजनिक तथा पर्यावरण मामिला संस्थानका निर्देशकमा जुनको यस भनाइबाट भूमिगत पानीको संरक्षण कति महत्त्वपूर्ण छ भन्ने प्रस्ट हुन्छ । सतहमा भएको पानीको केही हिस्सा खाल्डो, जमिनको चिरा तथा माटामा भएका छिद्रहरूबाट छिरेर जमिनको सतहभित्र पुग्छ । तलतिर छिर्दै गएको पानी कडा चट्टान भएको वा चट्टानका टुक्राहरूले प्वाललाई थुनेको स्थानमा पुगेपछि त्यहीँ नै रोकिन्छ । त्यसरी सञ्चित भएको पानी भूमिगत पानी हो । संसारका २ अर्बभन्दा बढी मानिस तथा विश्वको उद्योग, कृषि र सिँचाइको ठूलो अंश भूमिगत पानीमा निर्भर छ । विकासशील देशहरूमा अझै पनि २१० करोड मानिस व्यवस्थित पानीको पहुँचबाट वञ्चित छन् भने ८५ करोडलाई आधारभूत पानीको अभाव छ । सतहीभन्दा भूमिगत पानी बढी भरपर्दो र पहुँचयोग्य भएकाले गरिब तथा पछाडि पारिएकाहरूलाई यसको अभाव र प्रदूषणले धेरै असर गर्छ किनभने घट्दै गएको भूमिगत पानीको स्तरलाई कायम राख्न वा प्रदूषित हुँदा वैकल्पिक स्रोतहरू खोज्न उनीहरू सक्षम हुँदैनन् । नेपालमा भूमिगत पानीसर्वविदितै छ, जलस्रोतमा नेपाल धनी छ । समुद्र सतहबाट ६४ मीटरको उचाइमा रहेको तराईको समथर भूभागदेखि ८,८४८ मिटरको उच्च हिमालसम्मको करिब १५० किलोमिटर चौडाइमा नेपालको भौतिक भूगर्भ विज्ञान अद्वितीय छ । देशका अधिकांश भागमा जमिनमुनि पानी उपलब्ध छ, तर मात्रा र गहिराइ ठाउँ अनुसार फरक हुन्छ । तराईमा माथिल्लो अपरिष्कृत जलभण्डार (अनकन्फाइन्ड अक्वाफायर्स) को ५०६० मिटरसम्मलाई राम्रो उत्पादनशील पानी जम्ने क्षेत्र (स्यालो जोन) मानिन्छ र अधिकांश भूमिगत पानीको उत्पादन माथिल्लो २५० मिटरमा सीमित छ । नेपालमा वार्षिक सरदर २२५ अर्ब घनमिटर पानी उपलब्ध हुने अनुमान छ । योमध्ये १३ अर्ब घनमिटर भूमिगत पानी रहेको र सोमध्ये १२ अर्ब घनमिटर पानी भूमिगत जलस्रोतका रूपमा पुनर्भरण हुने अनुमान छ । विश्वकै तुलनामा नेपालको भूमिगत पानी स्वच्छ रहेको मानिन्छ । नेपालमा उपलब्ध भूमिगत पानीमध्ये १ दशमलव ५ अर्ब घनमिटर पानी सिँचाइ र शून्य दशमलव २ अर्ब घनमिटर पानी पिउनका लागि प्रयोग हुने गरेको विभिन्न अध्ययनले देखाएका छन् । अझै पनि १० प्रतिशत नागरिक स्वच्छ पिउने पानीको पहुँचबाट टाढा रहेको, ९० प्रतिशत नागरिकमा आधारभूत खानेपानीमा पहुँच पुगेको र पानीको पहुँच पुगेकामध्ये १८ प्रतिशतले मात्र सुरक्षित पिउने पानीको प्रयोग गर्दै आएको नेपाल वाटर एडले जनाएको छ । भूमिगत पानी प्रशोधन नगरी सिँचाइका लागि प्रयोग गर्न सकिन्छ तर पिउन भने प्रशोधन गर्नु आवश्यक छ । काठमाडौं उपत्यकामा पिउने प्रयोजनका लागि दैनिक ११ करोड लिटर पानी जमिनमुनिबाट निकाल्ने गरिएको तर उपत्यकामा भूमिगत पानीको प्राकृतिक पुनर्भरण लगभग ५ दशमलव ५ मिलियन घनमिटर प्रतिवर्ष अनुमान गरिएको छ । पानी निकाल्ने परिमाण पुनर्भरणभन्दा बढी भएकाले उपत्यकाका केही स्थानमा पानीको सतह प्रतिवर्ष २ मिटर तल गइरहेको छ ।नेपालमा पानी कानुनपानी कानुनको सम्बन्ध सम्पत्ति कानुनसँग सबैभन्दा नजिकको छ, सँगै यो अन्य वातावरणीय कानुनबाट पनि प्रभावित छ । पानी जीवित प्राणी र विभिन्न आर्थिक गतिविधिका लागि महत्त्वपूर्ण छ, यसलाई शासन गर्ने प्रयासका कानुनहरूले दूरगामी प्रभाव पार्ने गरेका छन् । प्रारम्भिक दिनहरूमा नेपालमा पानीलाई साझा सम्पत्तिका रूपमा व्यवहार गरिन्थ्यो र सबैको पहुँचका लागि खुला थियो । सिँचाइका लागि पानीको प्रयोग न्यूनतम थियो भने मुख्य प्रयोग घरेलु क्षेत्रमा हुने गर्थ्यो । त्यसताका सरकारहरूले राष्ट्रिय आम्दानी बढाउन जलस्रोतको अत्यधिक प्रयोगलाई प्रोत्साहन गर्ने खालका नीति तथा कार्यक्रमहरू अघि सारे । मुख्यतः सतहको पानीलाई सिँचाइमा प्रयोग गर्ने उद्देश्यले पूर्वाधार निर्माण गर्नेहरूका लागि निश्चित समयका लागि जग्गाजमिनमा लाग्ने कर छुट दिने लगायतका नीतिले गर्दा भूमिगत पानीको अत्यधिक दोहनले प्रश्रय पायो । यसबाट पानीको प्रयोग क्षेत्रगत रूपमा बढ्दै गयो र समाजमा विभिन्न द्वन्द्व सृजना हुन थाले । यसलाई व्यवस्थापन गर्न विक्रम संवत् १९१० मा राज्यले राष्ट्रिय संहिता जारी गरेपछि जलस्रोत सार्वजनिक सम्पत्तिका रूपमा स्थापित भयो । त्यसयता राज्यबाट जलस्रोतको व्यवस्थापनका लागि विभिन्न ऐनकानुनहरूको तर्जुमा गरियो । सिँचाइ ऐन२०१८, पानी कर ऐन२०२३, भूमिगत जलस्रोत विकास समिति (गठन) आदेश२०३१, जलस्रोत ऐन२०४९, सिँचाइ नियमावली२०५६, राष्ट्रिय जलस्रोत नीति२०७७ लगायतका नेपालको जलस्रोत व्यवस्थापनका लागि बनेका महत्त्वपूर्ण कानुनहरूमा भूमिगत पानीको संरक्षण र संवर्धनमा अधिकार क्षेत्रका कुराहरूलाई प्राथमिकता दिइएको थियो । तर भूमिगत पानीको न्यायोचित वितरण, पुनर्भरण तथा संरक्षणमा स्थानीय बासिन्दाहरूको भूमिकालाई कानुननिर्माताहरूले बेवास्ता गरेको पाइन्छ । नेपालको संविधान तथा स्थानीय सरकार सञ्चालन ऐन२०७४ ले जलाधार संरक्षण र व्यवस्थापनलाई स्थानीय तहको एकल अधिकार सूचीमा राखी सो सम्बन्धी ऐनकानुन बनाई नियमन गर्ने पूर्ण अधिकार प्रदान गरेको छ ।भूमिगत पानीको व्यवस्थापननेपालमा दुई दशकयता भूमिगत पानीको उपभोग बढेको छ । सहरबजारमा पानी तान्ने क्षमता बढी भएका सस्ता पम्पहरूको उपलब्धता, बिजुली आपूर्ति प्रणालीको सञ्जालले घरेलु उपयोगका साथै सिँचाइका लागि भूमिगत पानी सहज, पहुँचयोग्य र किफायती विकल्प भएको छ । बढ्दो जनसंख्याले पानीको माग र अपर्याप्त आपूर्तिले पिउने र अन्य उद्देश्यका लागि भूमिगत पानी उत्खननमा उत्प्रेरित गरेको छ । बढ्दो जनसंख्याबाट कृषि उत्पादनको उच्च मागको परिणामस्वरूप कृषि क्षेत्रको आधुनिकीकरण, रासायनिक मल र विषादीको उच्च प्रयोग भइरहेको छ । फोहोरमैलाको उचित व्यवस्थापन नहुँदा एकातर्फ भूमिगत पानीमा प्रदूषण बढ्दै छ भने, अर्कातर्फ सिँचाइका लागि पानीको माग अत्यधिक छ । भूमिगत पानी व्यवस्थापनको प्रमुख दायित्व स्थानीय तहको भए पनि सरोकारवाला पक्षहरूलाई भूमिगत पानी सम्बन्धी ज्ञानको कमी, प्राविधिक जनशक्तिको अभाव तथा अन्तरसरकारी समन्वयको कमीका कारण यसतर्फ स्थानीय तहहरूको गम्भीर चासो देखिँदैन । धनकुटा नगरपालिका, छथरजोरपाटी गाउँपालिका, नमोबुद्ध नगरपालिका, सूर्योदय नगरपालिका लगायतका केही स्थानीय तहले भूमिगत पानी संरक्षण सम्बन्धी योजनाहरू सञ्चालन गरिरहेको भए पनि सो सम्बन्धी दक्ष जनशक्ति तथा उपकरणको अभावका कारण तिनको कार्यान्वयन चुनौतीपूर्ण छ । सडक, खानी, उद्योग, वन लगायतका क्षेत्रसँग भूमिगत पानीको सीधा सम्बन्ध भएको हुनाले यसको संरक्षणका लागि सबै पक्षसँगको सहकार्य र समन्वय आवश्यक छ । तीनै तहका सरकारले नै यसलाई चासोको विषय बनाउनुपर्छ । भूमिगत पानीको दिगोपना भूउपयोग र सतहको पानीलाई प्रभाव पार्ने सूक्ष्म र बृहत्तर नीतिहरूसँग अन्तरसम्बन्धित हुन्छ । त्यसैले स्थानीय तहलाई भूमिगत पानी संरक्षणमा सक्षम बनाई स्थानीय सरोकारवालाहरूसँग स्रोत व्यवस्थापन, संरक्षण र अनुगमनमा साझेदारी गर्ने खालका बृहत् योजना एवम् व्यवस्थापकीय नीति तथा मौजुदा कानुनहरूको प्रभावकारी कार्यान्वयन गर्दै जानु आवश्यक छ । अन्त्यमा, मानव सभ्यतासँग जोडिएको भूमिगत पानी पृथ्वीको जलचक्रसँग सम्बन्धित स्रोत हो जुन पर्यावरण जोगाई नदीको प्रवाहलाई जीवन्त राख्न र देशको आर्थिकसामाजिक विकासका लागि अत्यन्त महत्त्वपूर्ण छ । भूमिगत पानीको अद्वितीय चरित्र र विशेषता पूरा गर्न नवप्रवर्तनकारी कानुनी, आर्थिक र संस्थागत संयन्त्रहरूको निर्माण तथा सक्रिय संस्थागत परिचालन आवश्यक छ ।अधिकारी धनकुटा नगरपालिकामा आर्थिक विकास अधिकृत छन् भने भट्टराई इसिमोडमा वन भूमि पुनःस्थापना तथा रेड प्लस परियोजनामा कन्सल्ट्यान्टका रूपमा कार्यरत छन् ।"
अमेरिकी चुनावमा हस्तक्षेप गरेको स्वीकार,"न्युयोर्क (एजेन्सी) रुसी राष्ट्रपति भ्लादिमिर पुटिननिकट प्रभावशाली व्यवसायी येभगेनी प्रिगोजिनले अमेरिकी निर्वाचनमा हस्तक्षेप गरेको स्वीकार गरेका छन् । सज्जनहरू, हामीले हस्तक्षेप गर्यौं, हामी हस्तक्षेप गरिरहेका छौं र हामी हस्तक्षेप गर्नेछौं, अमेरिका तथा युरोपेली संघले प्रतिबन्ध लगाएका ६१ वर्षीय प्रिगोजिनको भनाई उद्धृत गर्दै ब्लुमबर्गले लेखेको छ । प्रिगोजिनले धेरै पश्चिमी देशहरूमा मतदानको परिणामलाई प्रभावित गर्न ट्रोल फ्याक्ट्री चलाएको आरोप कपितयको छ । अमेरिकी मध्यावधि निर्वाचनको प्रचारप्रसारको अन्तिम दिन प्रिगोजिनको भनाइ सार्वजनिक भएको हो ।"
विद्यार्थी आन्दोलनले साउ ठप्प,"(नयाँदिल्ली) विद्यार्थी आन्दोलनका कारण भारतीय राजधानी नयाँदिल्लीस्थित साउथ एसियन युनिभर्सिटी (साउ) को पठनपाठन ठप्प भएको छ । दक्षिण एसियाली क्षेत्रीय संगठन (सार्क) अन्तर्गत सञ्चालित विश्वविद्यालयमा छात्रवृत्ति रकम बढाउन माग गर्दै तीन सातादेखि विद्यार्थी आन्दोलनमा छन् । विश्वविद्यालय प्रशासनले आन्दोलनरत विद्यार्थीसँग संवाद गर्नुका साटो आन्दोलनमा संलग्न रहेको भन्दै विद्यार्थीलाई कलेजबाटै निष्कासन तथा निलम्बनका सूचनाहरू प्रकाशित गरेपछि आन्दोलन थप चर्किएको छ । २५ दिनअघिदेखि चरणबद्ध रूपमा विद्यार्थीहरूले छात्रवृत्ति रकम वृद्धि गर्नुपर्ने र विश्वविद्यालयमा विद्यार्थीसँग सम्बन्धित दुईवटा समितिमा प्रतिनिधित्वको माग गर्दै आन्दोलन थालेका छन् । लामो अवधिसम्म पनि मागको सुनुवाइ नभएपछि आन्दोलनरत विद्यार्थीहरूले मुख्य प्रशासनिक कक्षहरू रहको अकबर भवनको चौथो तल्लामा धरणामा बसेपछि प्रशासनिक कार्यहरूमा अवरोध पुगेको छ । विश्वविद्यालय प्रशासनले त्यही झोंकमा दुई जना विद्यार्थीलाई सम्पूर्ण रूपमा निष्कासन र तीन जनालाई निश्चित शैक्षिक अवधिका लागि निलम्बन गरेको छ । विद्यार्थीको सरोकारको विषयमा आवाज उठाउँदा विद्यार्थीको भविष्यलाई अन्धकार बनाउने विश्वविद्यालय प्रशासनको उक्त निर्णय कुनै हालतमा स्विकार्य नरहेको र आफूहरू बाध्य भएर आन्दोलनलाई बढाउनुपर्ने स्थितिमा पुगेको भुटानबाट विद्यावारिधि गर्न यहाँ आएका यदुनाथ शर्माले बताए । आन्दोलनमा लागेका कारण निष्कासनमै परेका भारतीय विद्यार्थी उमेश जोशी भने भित्र र बाहिर सबैतिरबाट विद्यार्थीहरूको समर्थन प्राप्त हुने क्रम बढेकाले आफूहरूको हौसला बढ्दै गएको बताए । विश्वविद्यालय प्रशासनले सामान्य न्यायोचित प्रक्रियासमेत पूरा नगरीकन हामीमाथि कारबाही गरेको छ, उनले भने, वार्तामा बोलाउनुको साटो प्रशासन एक्सनमा उत्रिने, कलेज परिसरमा प्रहरी बोलाउनेजस्ता काम गरेको छ । २४ घण्टे अनशनपछि आफूहरू अनिश्चितकालीन अनशनमा बस्न थालेको उनको भनाइ छ । आफूहरूको आन्दोलन शान्तिपूर्ण र अहिंसात्मक रहेको उनले उल्लेख गरे । विश्वविद्यालयले स्नातकोत्तरका विद्यार्थीलाई ४, ५ र ७ हजारका दरले फरकफरक मासिक छात्रवृत्ति प्रदान गर्दै आएको छ । गरिब विद्यार्थीले पाउने छात्रवृत्ति रकमलाई ५ हजारबाट घटाएर ४ हजार बनाइएको उनले बताए । सबै विद्यार्थीलाई एकैनासले मासिक ७ हजार रुपैयाँ छात्रवृत्ति रकम दिइनुपर्ने माग आफूहरूले उठाएको बताए । पीएचडी अध्ययनरत अफगानिस्तानका विद्यार्थी नविउल्लाह ४ हजार रुपैयाँमध्ये ३१ सय रुपैयाँ मेसले नै लिने गरेको र बाँकी ९ सयबाट विद्यार्थीलाई किताब, कापी किन्न पनि पुग्ने अवस्था नरहेको बताए । उनले बढ्दो महँगीको तुलनामा छात्रवृत्ति रकम अत्यन्तै कम रहेकाले त्यसलाई बढाउने मागलाई विश्वविद्यालयले बेवास्ता गर्नु उचित नभएको बताए । सार्कअन्तर्गतका देशहरू नै आर्थिक रूपमा कमजोर छन् । यहाँ अध्ययन गर्न आउने विद्यार्थी पनि गरिब परिवारबाटै हुन्छन्, उनले भने, नाम मात्रको छात्रवृत्ति होइन, न्यूनतम आवश्यकता पुग्ने गरिदेऊ भनेको हो । स्नातकोत्तर पढ्दै गरेकी नेपाली छात्रा दिजा बास्ताकोटीले सबैलाई समान खालको छात्रवृत्ति दिन आफूहरूले आवाज उठाइरहेको बताइन् । एउटालाई ७ र अर्कोलाई ४ हजार दिने कुरा न्यायोचित भएन, उनले भनिन्, त्यो कुरा विद्यावारिधि गरिरहेका विद्यार्थीले पाउने छात्रवृत्ति रकमको हकमा पनि हुनुपर्ने आवाज विद्यार्थी आन्दोलनको हो । यहाँ विद्यावारिधि गर्दै आएका विद्यार्थीले सोध कार्यका लागि मासिक २५ हजार रुपैयाँ प्राप्त गर्छन् । भारत सरकारको विश्वविद्यालय अनुदान आयोगले भने सुरुवाती सोधका लागि मासिक ३१ र पछि ३५ हजार रुपैयाँ दिने मापदण्ड बनाएको छ । यहाँ पनि त्यहीअनुसारको रकम दिइनुपर्ने आन्दोलनरत विद्यार्थीहरूको माग छ । त्यस्तै, विश्वविद्यालयमा रहेको गुनासो सुनुवाइ समिति र त्यसमाथि पुनरावेदन गर्न मिल्ने अर्को समितिमा विद्यार्थीको प्रतिनिधित्वको माग उठाइएको छ । आन्दोलनमा विद्यार्थीको सहभागिता बढ्दै गएपछि केही टेक्निकल विषयको प्रयोगशालालगायत बाहेक सबै कक्षाहरू ठप्प भएका छन् । कतिपय संकायहरूले पनि प्रशासनलाई पत्राचार गरेर विद्यार्थीसँग वार्ता थाल्न सुझाव दिइसकेको छ । सार्क गतिशील हुन नसक्दा विश्वविद्यालयमा पनि अनेक खाले चुनौतीहरू थपिँदै गएका बेला विद्यार्थीको आन्दोलनले थप समस्या निम्तिने देखिन्छ । सार्क नबसेका कारण युनिभर्सिटी सञ्चालन गर्ने मुख्य संरचना गभर्निङ बडी को बैठक पनि बस्न सकेको छैन । लामो समयदेखि त्यसको अध्यक्ष नेपाल हो । भारतपाकिस्तानबीचको द्विपक्षीय द्वन्द्वका कारण सन् २०१४ पछि सार्कको बैठक नै भएको छैन । सार्कजस्तै सबै देशका सदस्यका सहमतिमा मात्रै विश्वविद्यालय सञ्चालन गर्ने बडी को बैठक बस्ने प्रावधान छ । बोर्डको बैठक नबसेकै कारण विश्वविद्यालयको अध्यक्ष पद रिक्त छ । जसका कारण विश्वविद्यालय निमित्तकै भरमा छ । कलेजको पुँजीगत खर्च सम्पूर्ण रूपमा भारतले उठाएको छ । त्यस्तै अपरेसनल खर्चमध्ये ५० प्रतिशत भारत र बाँकी ७ सदस्य राष्ट्रले देशले बेहोर्नुपर्ने व्यवस्था छ । नेपालले ३५ प्रतिशत खर्च व्यहोर्छ । तर, सबै देशबाट तोकिएको रकम केही वर्षयता नआएकाले आर्थिक चुनौती रहेको भन्दै विश्वविद्यालय प्रशासनले विद्यार्थीको मागमा सहमति जनाउन आनाकानी गर्दै आएको छ । तर, विद्यार्थीहरू भने विश्वविद्यालय प्रशासनले आर्थिक पारदर्शिता नअपनाएकाले विद्यार्थीले प्राप्त गर्ने सुविधाका हकमा बहानाबाजी देखाइने गरेको भन्दै आन्दोलन नरोक्ने चेतावनी दिएका छन् ।"
"सम्झौता हुन्छ, मल आउँदैन","(काठमाडौं)धान बालीलाई रासायनिक मल अभाव अब नौलो विषय रहेन । सरकारले अभाव हुन नदिने दाबी गरे पनि हरेक सिजनमा अभाव भइहाल्छ । धान बालीमा धान बालीको सहज उपलब्धता बनाउन नसकेको सरकारले गहुँ, मकै र आलु बालीलाई अभाव नहुने आश्वासन बाँडेको थियो । तर वास्तविकतामा यी बालीलाई पनि मल अभाव छ । धान बालीमा अभाव महसुस गरेका किसानले गहुँ, मकै, आलुलगायत बाली लगाउँदा पनि समयमै मल पाएका छैनन् । अहिले किसानलाई डीएपी चाहिएको छ । तर पाएका छैनन् । केही स्थानमा उपलब्ध भए पनि चर्को मूल्यमा किन्नुपर्ने बाध्यता भयो, राष्ट्रिय कृषक समूह महासंघ नेपालका अध्यक्ष नवराज बस्नेतले भने, पहुँच भएका केहीले मल पाएका होलान् । तर समग्रमा मल छैन । अनुदानको मल कृषि सामग्री कम्पनी र साल्ट ट्रेडिङ कर्पोरेसनले खरिद गर्दै आएका छन् । कृषि कम्पनीसँग करिब ३३ हजार डीएपी मौज्दात छ । तर साल्टको गोदाम रित्तै छ । सामान्यतया सरकारले वितरण गर्ने डीएपी (अनुदानको मल) को मूल्य प्रतिबोरा साढे २१ सय रुपैयाँ पर्छ । तर बजारमा चार हजारदेखि ४५ सय रुपैयाँसम्ममा बिक्रीसमेत भइरहेको अध्यक्ष बस्नेतको दाबी छ ।व्यापारीहरूले केही मल भारतबाट आयात गरेका छन्, केही अनुदानको पनि हो । तर किसानले चर्को मूल्यमा किन्नुपरेको छ, बस्नेतले भने, अभावको फाइदा उठाउँदै केही व्यापारीले भारतबाट न्यून गुणस्तरको मल आयात गरेर पनि बेचेका छन् । मल आयात गर्न पटकपटक एमओयूसम्झौता हुन्छ । ग्लोबल टेन्डरमार्फत पनि सम्झौता हुँदै आएको छ । तर मलको समयमै आपूर्ति हुन नसकेका कारण किसानले बर्सेनि अभाव झेलिरहेका छन् ।मल अभाव हुन नदिन ०७८ फागुनमा भारतबाट जीटूजी व्यवस्थामार्फत मल ल्याउन एमओयू भएको थियो । ५ वर्षका लागि आयात गर्न कृषि सचिव गोविन्द शर्मा र भारतका तर्फबाट रसायन तथा मलखाद मन्त्रालयका सचिव राजेशकुमार चतुर्वेदीबीच समझदारीपत्रमा हस्ताक्षर भएको थियो । तत्कालीन कृषिमन्त्री महिन्द्र राय यादव र नेपालका लागि भारतीय राजदूत विनयमोहन क्वात्राको उपस्थितिमा भर्चुअल विधिबाट हस्ताक्षर तथा समझदारीपत्र आदानप्रदान भएको थियो । त्यसपछि सरकारले भारतबाट जीटूजी प्रक्रियामार्फत रासायनिक मल किन्न कृषि तथा पशुपन्छी विकास मन्त्रालयका सहसचिवको नेतृत्वमा ज्वोइन्ट स्टेयरिङ कमिटी गठन गरेको थियो । अनेक प्रयासपछि बल्लतल्ल पहिलो लटमा ३० हजार टन मल आयात गर्न सम्झौता भएको छ । तर उक्त जीटूजीको मल आयात गर्न अझै महिना दिन लाग्ने कृषि सामग्री कम्पनीले जनाएको छ । जीटूजीमार्फत पहिलो लट (३० हजार टन) को सम्झौता भयो । भारतको राष्ट्रिय केमिकल फर्टिलाइजर कम्पनीसँग प्रतिटन ७ सय ६८ डलरमा खरिद गर्दै छौं, कृषि सामग्री कम्पनीका कायममुकायम प्रबन्ध सञ्चालक राजेन्द्रबहादुर कार्कीले भने, यो भारत सरकारले तोकेको खरिद मूल्य हो । यसमा बिचौलिया छैनन् । कार्कीका अनुसार त्यस बेला ग्लोबल टेन्डरको दरभाउ प्रतिटन ८ सय २५७८ डलर थियो । जीटूजीबाट ५७७८ डलर सस्तो सम्झौता भएको कृषि कम्पनीको दाबी छ । कम्पनीका अनुसार अर्थ मन्त्रालयले ३ अर्ब २७ करोड बजेट विनियोजन गरिदिए पनि आयात गर्नकै लागि कानुनी प्रक्रिया मिलाउन बाँकी नै छ । जीटूजीको मल आयात गर्न राष्ट्रिय केमिकल फर्टिलाइजर कम्पनीलाई भुक्तानी भइसकेको छैन । जीटूजी भए पनि कानुनी प्रक्रिया मिलाउन समय लाग्छ, सार्वजनिक खरिद ऐन लाग्छ । त्यसको पालना गर्दा केही ढिलाइ हुन सक्छ, कार्कीले भने, सबै प्रक्रिया मिलाउँदा ३०३५ दिनसम्म लाग्न सक्छ । मलको हाहाकार भएपछि दुई बर्षअघि बंगलादेशबाट ५० हजार टन पैंचोमा मल ल्याउने सहमति भएको थियो । नेपाल र बंगलादेशका दुई प्रधानमन्त्रीबीच पैंचोमा मल ल्याउन मौखिक सहमतिसमेत भएको थियो । सहमतिको ६ महिनापछि मात्रै मल आयात सुरु भएको थियो । जीटूजीको पनि त्यस्तै ढिलाइ भएको हो । जीटूजीबाट धानबालीकै लागि आयात गर्ने आश्वासन थियो । तर त्यो सम्भव भएन । अहिले गहुँ, मकैका लागि पनि मल ल्याउन सकिएन, मन्त्रालयका एक अधिकारीले भने । पछिल्लो समय साल्टले ल्याउन नसक्दा समस्या भएको ती अधिकारीको भनाइ छ । साल्टले २० हजार टन डीएपी ल्याउन सकेन । साढे २७ हजार टन युरिया पनि आयात गरेन । रकम समयमै निकासा भयो, डीएपीका लागि ६ महिनाअघि नै पैसा लग्यो । तर २ किस्ताको मल ल्याउन सकेन, ती अधिकारीले भने, जसले गर्दा बजारमा अभाव देखियो । यता साल्टका सहमहाप्रबन्धक कुमार राजभण्डारीले भने मल आउने क्रममा रहेको दाबी गरे । अन्तर्राष्ट्रिय बजारकै कारण समयमै आयात गर्न नसकिएको उनले बताए । साल्टले अन्तर्राष्ट्रिय कारण देखाइरहँदा कृषि कम्पनीले भने भटाभट मल आयात गरिरहेको छ । यसबीचमा ७० हजार टन मल ल्याएर बिक्री गरिरहेका छौं, कम्पनीका कार्कीले भने, ३० हजार टन युरिया आउने क्रममा छ । उक्त मल १५ दिनमै आइपुग्छ ।"
रिट्ठेपानी डाँडा कटान सुरु,"काठमाडौं (कास) सञ्चालनको अन्तिम तयारीमा रहेको पोखरा क्षेत्रीय अन्तर्राष्ट्रिय विमानस्थलको पूर्वी भेगबाट हुने उडान तथा अवतरणलाई अवरोध पुर्याउने कास्कीको रिट्ठेपानी डाँडा कटान सोमबारदेखि सुरु भएको छ । ठेकेदार कम्पनी उमा एन्ड कन्स्ट्रक्सन र गल्वा निर्माण सेवाले संयुक्त रूपमा सोमबारदेखि डाँडा कटान सुरु गरेको नागरिक उड्डयन प्राधिकरणका सहायक प्रवक्ता ज्ञानेन्द्र भुलले जनाए । डाँडा कटान गर्न प्राधिकरणले यी दुई ठेकेदार कम्पनीसँग अघिल्लो साता ३२ करोड रुपैयाँमा ठेक्का सम्झौता गरेको थियो । पहिलेको लेखनाथ नगरमा पर्ने रिट्ठेपानी डाँडा निर्माणाधीन विमानस्थलबाट १ दशमलव ३५ किमि (पूर्व) हवाई दूरीमा पर्छ । यस डाँडालाई ४० मिटर काट्नुपर्ने भुलको भनाइ छ । पहिलो चरणमा १४ मिटर माटो काटिसकेपछि विमानस्थलको प्राविधिक परीक्षण गर्न क्यालिब्रेसन उडानका लागि बाटो खुला हुनेछ ।यो डाँडो १४ मिटर काटेपछि प्राधिकरणले क्यालिब्रेसन उडान गर्ने योजना बनाएको छ, भुलले भने, त्यसपछि पूरै ४० मिटर काटिसकेपछि व्यावसायिक परीक्षण उडान हुनेछ । सोमबारदेखि डाँडा कटानको काम सुरु भएपछि प्राधिकरणका महानिर्देशक प्रदीप अधिकारीसहित एक दर्जनभन्दा बढी उच्च पदस्थ कर्मचारी पोखरा पुगेका छन् । उनीहरूले सोमबार पोखरा महानगरका मेयरसहित स्थानीय नेतासँग पनि छलफल गरेका छन् । प्राधिकरणलाई चाँडै काम सक्न ठेकेदार कम्पनीहरूले प्रतिदिन कम्तीमा दुई दर्जन एक्स्काभेटर लगाउने भनेका छन् । विमानस्थलमा भौतिक निर्माणको काम लगभग सकिसकेको छ । हाल यहाँ उपकरण तथा सफ्टवेयर जडानका काम भइरहेका छन् ।रिट्ठेपानी डाँडा काटेपछि विमानस्थलको चुनौती डम्पिङ साइट हो । रिट्ठेपानी डाँडाको माटो अहिले त्यहाँ व्यवस्थापन भइरहेको छ । पोखरा महानगरका मेयर धनराज आचार्यले विमानस्थलको पुछारमा रहेको ल्यान्डफिल्ड साइट चाँडै हस्तान्तरण गर्ने प्रतिबद्धता जनाएको प्रवक्ता भुलले बताए । सरकारले अंग्रेजी वर्ष २०२३ जनवरी १ तारिख (पुस १७) देखि पोखरामा व्यावसायिक उडान सञ्चालन गर्ने घोषणा गरिसकेको छ ।"
सन्धिखर्कबाट बसमा दिल्ली,"अर्घाखाँची (कास) धारापानीका बीबी थापा भारतमा जागिरे छन् । उनी पाँच जनाको परिवार लिएर सोमबारबाट सञ्चालन भएको सन्धिखर्कदिल्ली नेपालभारतमैत्री सुविधासम्पन्न बस चढेर दिल्ली गए । उनलाई यसअघि दिल्लीबाट घर आउजाउ गर्दा नेपालभारत सीमा नाकाबाट गाडी फेर्नुपर्थ्यो । अहिले एउटै बसमा दिल्ली जान पाउँदा खुसी मिलेको सुनाए । दिल्ली पुग्न नाकामा गाडी परिवर्तन गर्नुपर्ने झन्झटबाट मुक्त भइयो, उनले भने, अब आनन्दले दिल्ली जाँदै छु । हामीलाई धेरै राम्रो सुविधा भयो ।सन्धिखर्क नगरपालिका११ डिभर्नाका मदन गौतमसहित ११ जना युवा रोजगारीका लागि सोमबार नै मैत्री बस चढेर दिल्ली गए । ९ वर्षदेखि दिल्लीमा जागिरे छु, वर्षको एकदुई पटक घर आउजाउ गर्छु, गौतमले भने, नाकामा पुलिसले चोकजाँच गर्ने, झोला पूरै खोलेर सामान देखाउनुपर्ने हुन्थ्यो । त्यसो गर्दा मिलाएर राखेका सामान बिग्रने, खाँदिने, सामान टुटफुट हुने, गाडी चेन्ज गर्दा धेरै पटक मेरो झोला र सामान हराएको थियो । पश्चिम नेपाल बस व्यवसायी प्रालिले दुईवटा बस सञ्चालन गरेको छ । सन्धिखर्क नगरपालिका प्रमुख कृष्णप्रसाद श्रेष्ठले सोमबार बसको शुभारम्भ गरे । भारतमा आउजाउ गर्ने यात्रुलाई सुरक्षित, सहज र आरामदायी हुने अपेक्षा छ, उनले भने, भारतमा जागिर गरेर घर आउँदा गाडी चेन्ज गर्दा झोला, सामान हराउने, फुट्नेजस्ता समस्या अब हटेको छ । यात्रु र सामान सुरक्षित हुन्छन् । सोमबार सन्धिखर्कका ३६ जना यात्रु लिएर लु२ख २१५६ नम्बरको बस दिल्लीतर्फ लागेको हो । सन्धिखर्कबाट करिब ९ सय किलोमिटरको यात्रा गोरुसिंगेनेपालगन्जलख्खिनपुर हुँदै दिल्ली रुट छ । एक यात्रुले सन्धिखर्कदिल्लीको भाडा ३ हजार २ सय रुपैयाँ तिर्नुपर्ने छ । तत्कालका लागि सातामा तीन दिन सोमबार, बुधबार र शुक्रबार सन्धिखर्कबाट दिल्लीका लागि बिहान ११ बजे बस छुट्नेछ, प्रालिका सन्धिखर्क शाखा प्रमुख कमलप्रसाद भट्टराईले भने, दिल्लीबाट आइतबार, बुधबार र शुक्रबार बिहान ८ बजे सन्धिखर्कका लागि छुट्नेछ । सन्धिखर्कगोरुसिंगेनेपालगन्जलख्खिपुरदिल्ली रुट कायम गरिएको उनले बताए ।"
द्रुतमार्गमा समानान्तर अनुगमन समिति,"(काठमाडौं) नेपाली सेनाले आफ्नो व्यवस्थापनमा निर्माण गरिरहेको काठमाडौंतराई (फास्ट ट्र्याक) द्रुतमार्ग निर्माणलाई लिएर प्रश्न उठ्न थालेपछि त्यसलाई सम्बोधन गर्न भन्दै आयोजनालाई हेर्ने छुट्टै समानान्तर अनुगमन समिति गठन गरेको छ । फास्ट ट्र्याक निर्माणमा भइरहेको ढिलाइ र कमजोरीलाई लिएर प्रश्नहरू उठेपछि प्रधानसेनापति प्रभुराम शर्माले उक्त आयोजनालाई थप प्रभावकारी बनाउन सेनाभित्रै छुट्टै समानान्तर अनुगमन समिति गठन गरेका हुन् । सैनिक स्रोतका अनुसार समानान्तर समितिको नेतृत्व सैनिक प्रवक्ता तथा सहायक रथी नारायण सिलवालले पाएका छन् । समितिमा सेनाभित्रकै लेखा, प्राविधिक, अपरेसन र कानुन क्षेत्रका सदस्य छन् । द्रुतमार्ग निर्माणमा भइरहेको ढिलाइ र यसको ठेक्कापट्टाका सम्बन्धमा संसदीय समितिले आयोजना प्रमुख सहायक रथी विकास पोखरेललाई लिएर प्रश्न उठाएपछि सेनाले केही समयअघि मात्र उनलाई प्रमुखबाट हटाएको थियो । उनको स्थानमा कमलविक्रम शाहलाई ल्याइएको छ । फास्ट ट्र्याक नेपाली सेनाको प्रतिष्ठासँग जोडिएका कारण पनि प्रधानसेनापति शर्माले त्यसमा भइरहेको सम्पूर्ण पक्षबारे जानकारी लिन र आयोजनाका हरेक काम हेर्न छुट्टै समानान्तर अनुगमन समिति निर्माण गरिएको हो, एक उच्च सैनिक अधिकृतले भने, सहायक रथी सिलवालको नेतृत्वमा रहेको अनुगमन समितिले आयोजनामा भइरहेको कामको अनुगमन गरेर रिपोर्ट दिनेछ । त्यसअन्तर्गतका लेखा, प्राविधिक, अपरेसन र कानुन क्षेत्रका अधिकारीले पनि छुट्टाछुट्टै रिपोर्ट प्रधानसेनापति शर्मालाई दिने जनाइएको छ । सेनाले ०७४ जेठबाट द्रुतमार्ग निर्माण व्यवस्थापनको जिम्मा लिएको थियो । सेनाले ०८१ सालभित्र ७२५ किमि सडक निर्माण पूरा गर्ने प्रतिबद्धता जनाए पनि काम भने सुस्त गतिमा अघि बढेको छ । द्रुतमार्गका सम्बन्धमा संसद्, सरकार र आम जनताको चासो भएका कारण त्यस विषयमा प्रस्ट रूपमा जानकारी प्राप्त गरिरहन प्रधानसेनापति शर्माले समानान्तर समिति गठन गरेको ती सैनिक अधिकारीले बताए । समानान्तर अनुगमन समितिले ललितपुरदेखि बारासम्म स्थलगत अध्ययन गरिसकेको छ । भविष्यमा हुने कामलाई पनि समितिले नजिकबाट हेरेर प्रधानसेनापतिको कार्यालयलाई रिपोर्ट गर्नेछ । प्रधानसेनापति शर्माले द्रुतमार्गको कामलाई थप प्रभावकारी बनाउन आयोजनामा पर्ने सम्बन्धित प्रदेशका पृतनाहरूलाई काम गरेर रिपोर्ट पेस गर्न पनि निर्देशन दिएका छन् । मधेस प्रदेशमा पर्ने द्रुतमार्गको खण्डमा मध्यपूर्व पृतना, हेटौंडा क्षेत्रमा पर्ने सम्बन्धमा मध्य पृतना र काठमाडौं उपत्यकाका सम्बन्धमा उपत्यका पृतनाले काम गर्ने ती सैनिक अधिकारीले जनाए । द्रुतमार्ग आयोजनाले मात्र काम गर्दा एकतर्फी सूचना आउने हुँदा विभिन्न पक्ष र तहबाट सूचना संकलन गरेर अघि बढ्न समानान्तर अनुगमन कमिटी र पृतनाहरूलाई पनि थप जिम्मेवारी दिइएको हो, उनले भने । राष्ट्रिय गौरवको आयोजनाका रूपमा रहेको फास्ट ट्र्याक निर्माण ०८०८१ भित्र सकिसक्नुपर्नेछ । तर निर्माण थालेको ५ वर्ष बित्दा प्रगति २१२० प्रतिशतबाट बढ्न सकेको छैन । ११ नम्बर प्याकेजमा पर्ने खोकना क्षेत्रको जग्गा विवाद अझै टुंगिएको छैन । तर सेनाले भने ०८१ मंसिरभित्र काम सक्ने दाबी गर्दै आएको छ । अहिलेसम्म पुल निर्माणको कामसमेत सुरु नभएको र जहाँ ठेक्का गर्यो, त्यहीं विवादित बन्ने गरेकाले समयमै आयोजना सम्पन्न हुनेमा शंका छ । अहिलेसम्म ३७ अर्ब ९६ करोड रुपैयाँ खर्च खर्च भइसकेको छ । कुल खर्चमा ३ अर्ब ६७ करोड रुपैयाँ सेनालाई आयोजना हस्तान्तरण हुनुअघिको रहेको जनाइएको छ । आयोजनाको अनुमानित लागत १ खर्ब ७५ अर्ब रुपैयाँ छ । सुरुङकै काम राम्रोसँग हुन सकेको छैन, एक सैनिक अधिकृतले भने, त्यसैले जति काम र ठेक्का गर्न ढिला हुन्छ, त्यति यसको लागत बढ्दै जाने छ । ७२५ किमि लामो यो सडकमा १०५९ किमि लामा ८७ वटा पुल बन्नेछन् ।निर्माण थाल्दा आयोजनाको डीपीआर नबनेको र डीपीआर तयार पारेर ०७५ चैत १४ मा मन्त्रिपरिषद्मा स्वीकृतिका लागि पेस गरिएको थियो । उक्त डीपीआर मन्त्रिपरिषद्ले ०७६ भदौ १ मा मात्र स्वीकृत गरेको थियो । डीपीआर स्वीकृत हुन ढिलाइ हुँदा काम प्रभावित बन्न पुगेको सेनाको दाबी छ । त्यसो त यो आयोजना पटकपटक विवादित बन्दै आएको छ । ठेक्का प्रक्रियामा विवाद आउन थालेपछि आयोजना प्रमुख पोखरेललाई सरुवा नै गर्नुपरेको थियो । पोखरेलका ठाउँमा स्थपति निर्देशनालयमा कार्यरत सहायक रथी कमलविक्रम शाहलाई पठाइएको छ । पोखरेलको सरुवा भने स्थपति निर्देशनालयमा भएको सेनाले जनाएको छ । स्रोतका अनुसार हरेक ठेक्कामा पोखरेल विवादित बन्न थालेपछि उनको सरुवा गरिएको हो । प्रतिनिधिसभाको विकास तथा प्रविधि समितिको निर्देशनअनुसार रक्षा मन्त्रालयमार्फत गठित छानबिन समितिको प्रतिवेदनले ४ र ५ नम्बर प्याकेजको ठेक्का कानुनबमोजिम नभएको उल्लेख गरेको थियो । उक्त प्याकेजको सम्झौता सार्वजनिक खरिद ऐनको दफा २७ (३) बमोजिम नभएको प्रतिवेदनले पुष्टि गरिसकेको भन्दै समितिले कानुनविपरीत ठेक्का गराउने आयोजनाका सम्बन्धित पदाधिकारीलाई कारबाही गर्न निर्देशन दिएको थियो ।"
विश्वनेताको ध्यानाकर्षण,"(इजिप्ट)जलवायु परिवर्तनसम्बन्धी खाका महासन्धिका पक्ष मुलुकहरूको २७ औं सम्मेलन (कोप२७) मा सोमबारदेखि उच्चस्तरीय सत्र सुरु भएको छ । दोस्रो दिन उच्चस्तरीय बैठकका दौरान सहभागी १ सय २५ देशका सरकार प्रमुखहरूले सम्बोधन गर्नेछन् । सम्मेलनलाई सम्बोधन गर्दै संयुक्त राष्ट्रसंघका महासचिव एन्टोनियो गुटेरसले जलवायु परिवर्तनले खडेरी, बाढी र गर्मीको लहरलाई तीव्र बनाउँदै लगेको र मानवलाई जीवनको लडाइँमा पुर्याएको बताए । उच्चस्तरीय सत्रलाई सम्बोधन गर्दै उनले जलवायु विपद्लाई रोक्न जस्तोसुकै सम्झौता गर्न विश्वभरका वार्ताकार (नेताहरू) लाई चेतावनी दिए । मानव हितका लागि जस्तोसुकै प्रणका लागि तयार हुन उनले आह्वान गरे । उनले भने, सहयोग गर्नुहोस् वा नष्ट गर्नुहोस्, यो या त जलवायु एकता सम्झौता हो वा सामूहिक आत्महत्या सम्झौता हो । गुटेरसले धनी देशहरू र उदीयमान अर्थतन्त्र बोकेका मुलुकहरूलाई ऐतिहासिक सम्झौताका लागि आह्वानसमेत गरे । जलवायु अराजकताको अन्त्यका लागि एक हुनुपर्ने उनले बताए । सबैका लागि नवीकरणीय र किफायती ऊर्जा उपलब्ध गराउने लक्ष्य राख्नुपर्ने बताउँदै उच्च उत्सर्जन गर्ने मुलुक अमेरिका र चीनलाई विशेष गरी पहल गर्न आग्रह गरे । उनले भने, हामी हाम्रो पाइला अझै एक्सेलेटरमा राखेर नर्कको मौसमको राजमार्गमा छौं । कोप२७ स्थल इजिप्टका राष्ट्रपति अब्देल फतेह अल सीसीले सम्बोधनका क्रममा युक्रेन र रुसको नौ महिने लामो युद्धका कारण विश्वभर भोकमरी र खाद्य संकट परेकाले त्यसको अन्त्यका लागि आग्रह गरे । उनले भने, नौ महिना पुरानो द्वन्द्वले कालो सागरको मल, गहुँ, प्राकृतिक ग्यास र अन्य वस्तुहरूको आपूर्ति शृंखलामा ठूलो अवरोधहरू निम्त्याएको छ, जसले धेरै आधारभूत वस्तुहरूको विश्वव्यापी मूल्यहरू पठाएको छ र युरोप तथा अन्य ठाउँहरूमा ऊर्जा संकट उत्पन्न गरेको छ । सम्बोधन गर्दै संयुक्त अरब इमिरेट्सका राष्ट्रपति शेख मोहम्मद बिन जायद अल नाह्यानले आफ्नो मुलुकले अन्तर्राष्ट्रिय समुदायसँग सहयोग जारी राख्ने उल्लेख गर्दै अर्को वर्ष कोप२८ मार्फत विगतमा भएका सम्झौताहरूलाई कार्यान्वयन गर्न पहल गर्ने बताए । अर्को वर्ष कोप दुबईमा हुँदै छ । बार्बाडोसकी प्रधानमन्त्री मिया मोटलीले आफ्नो देशलाई अन्यको तुलनामा इलेक्ट्रिक कार र ब्याट्रीजस्ता चीजहरूमा अघि बढाउन गाह्रो भएको बताउँदै ऊर्जा साझेदारीमा सहयोग आदानप्रदान हुनुपर्ने उल्लेख गरिन् । इजिप्टका लागि संयुक्त राष्ट्रसंघका जलवायु च्याम्पियन महमुद मोहिल्डिनले विकासोन्मुख देशहरूमा, विशेष गरी अफ्रिकामा जलवायु कार्यका लागि निष्पक्ष र प्रभावकारी वित्त पोषणका लागि आह्वान गरे ।विश्व कोभिड१९ र युक्रेनमा भएको युद्धको प्रभावबाट ग्रस्त भएको समयमा विकासशील देशहरूलाई जलवायु संकटको मूल्य तिर्न भनिएको छ, उनले भने, उनीहरूले यसमा योगदान नगरेको तथ्यको बाबजुद यसले जलवायुजन्य कार्यलाई वित्तीय बनाउँछ । आईएमएफ र विश्व बैंकका अनुसार ऋण संकटबाट ग्रस्त देशहरूको बढ्दो संख्यालाई विचार गर्दै विकासशील देशहरूमा अनुचित छ ।"
राष्ट्रपति आइसल्यान्ड प्रस्थान,"काठमाडौं (कास) राष्ट्रपति विद्यादेवी भण्डारी रेक्जाभिक ग्लोबल फोरम मा सहभागिता जनाउन सोमबार बेलुकी आइसल्यान्डको राजधानी रेक्जाभिक प्रस्थान गरेकी छन् । टोलीमा १७ सदस्य छन् । फोरममा विश्वभरबाट चर्चित महिलाले भाग लिँदै आएका छन् । यो लैंगिक समानता, सशक्तीकरण र महिला नेतृत्वमा उत्कृष्ट अभ्यासमा विचार आदानप्रदान गर्ने मञ्च हो । सोही अवसरमा महिला राजनीतिक नेतृत्व (डब्लूपीएल) ले राष्ट्रपति भण्डारीलाई यस वर्षको प्रतिष्ठित डब्लूपीएल ट्रेलब्लेजर अवार्डद्वारा सम्मानित गर्नेछ । राष्ट्रपति भण्डारी शनिबार फर्कने कार्यक्रम छ ।"
दाहालपत्नीको अवस्था जटिल,"काठमाडौं (कास) माओवादी अध्यक्ष पुष्पकमल दाहालकी पत्नी सीता दाहालको स्वास्थ्यमा समस्या आएपछि ललितपुरको नख्खुस्थित नेपाल मेडिसिटी अस्पताल भर्ना गरिएको छ । उनको अवस्था जटिल भए पनि हाललाई स्थिर रहेको अस्पताल स्रोतले जानकारी दियो । शनिबार आकस्मिक कक्षमा पुर्याउँदा उनको शरीरमा अक्सिजनको मात्रा निकै कम रहे पनि अहिले अवस्था स्थिर छ । आईसीयूमा रहेकी उनको शरीरमा अक्सिजनको मात्रा एक्कासि कम हुने र पुनः सामान्य हुने देखिएको छ । शरीरमा अक्सिजनको मात्रा एकैनासको नदेखिएकाले नन् इन्भेसिभ भेन्टिलेटरमा राखेर श्वासप्रश्वासलाई सहज बनाएका छौं, स्रोतले भन्यो । उनलाई केही समयअघिदेखि नै यसखाले समस्या देखिएको भए पनि पछिल्लो पटक भर्ना हुँदा श्वासप्रश्वासमा हुने उतारचढाव बढेको छ ।"
शरणार्थी शिविरदेखि विश्वकपसम्म,"ओटावा (एएफपी) जब अल्फोन्सो डेभिस अल रायन रंगशालामा स्टार खेलाडीले भरिएको बेल्जियमविरुद्ध नोभेम्बर २३ मा प्रतिस्पर्धामा ओर्लने छन्, तब उनले शरणार्थी शिविरदेखि विश्वकपसम्मको विशेष यात्रा तय गर्नेछन् ।क्यानडा र बायर्न म्युनिकका विंगर डेभिसले यस्ता धेरै कीर्तिमान भंग गरेका छन् कि जसले उनलाई भर्खर २२ वर्षका हुन् भन्ने नै बिर्साइदिन्छ । यो उमेरमा थुप्रै व्यावसाियक खेलाडीहरू खेलको माथिल्लो स्तरमा उक्लिने बाटोमै हुन्छन् । डेभिस भने त्यो उच्चस्तरमा पुगिसकेका छन् । उनले चारपल्ट बुन्डेसलिगाको उपाधि जितेका छन् । च्याम्पियन्स लिग विजेताको पदक लिइसकेका छन् । फिफा क्लब विश्वकपको उपाधि पनि जितेका छन् । उनले १५ वर्षको छँदै मेजर लिग सकर (एमएलएस) बाट आफ्नो व्यावसायिक करिअर सुरु गरेका थिए । तर, उनको जीवन भने यी सबै उपलब्धिभन्दा धेरै टाढाबाट सुरु भएको थियो ।डेभिस शताब्दी फेरिँदा घानाको शरणार्थी शिविरमा जन्मिएका थिए, जहाँ उनले आफ्ना अभिभावक लाइबेरियाको गृह युद्धबाट भागेपछि जीवनका सुरुका चार वर्ष बिताए । जब हामी खाना लिन जान्थ्यौं, तब हामीले लासहरूमाथि टेकेर हिँड्नुपर्थ्यो, डेभिसका आमा भिक्टोरियाले शरणार्थी शिविरको जीवनबारे भनिन् । अत्यन्तै खराब र अशान्त परिस्थितिबाट भाग्दै उनका अभिभावक क्यानडा बसाइ सरेका थिए । सुरुमा विन्डसर, ओन्टारियो पुगेका उनीहरू पछि एडमन्टन, अल्बेर्टा पुगेका थिए ।खेलको राजा आइस हक्की रहेको नयाँ देशमा डेभिसले फुटबलमा ठूलो सम्भावना देखाए । प्राथमिक स्कुलपछि उनको प्रतिभाको चाँडै पहिचान भयो । वास्तवमै बच्चा खेलका लागि उपहार थियो, स्कुलपछिको लिग फ्रिफुटी का संस्थापक टिम एडम्सले सम्झिए । फ्रिफुटीमै डेभिस पहिलोपल्ट चिनिएका थिए ।डेभिस एडमन्टनस्थित फुटबल एकेडेमीमा आबद्ध हुन पुगे । १४ वर्षका उनले भान्कुभरमा भएको ट्रायल मा राम्रो प्रभाव पारेपछि उनी ह्वाइटक्याप युवा प्रणालीमा आबद्ध भए । त्यसपछि उनको कीर्तिमानको यात्रा प्रारम्भ भयो ।उनी १५ वर्ष ८ महिनाको छँदा एमएलएस खेल्ने क्यानडाकै सबभन्दा कान्छो खेलाडी भए । उनी नागरिकता लिएको केही दिनपछि नै १६ वर्ष ७ महिनाको उमेरमा क्यानडाको सबैभन्दा कान्छो राष्ट्रिय खेलाडी बने । जुलाई २०१७ मा उनी कन्काकाफ गोल्डकपमा तीन गोलसहित संयुक्त रूपमा सर्वाधिक गोलकर्ता भए । उक्त गोल्डकपको क्वाटरफाइनलमा क्यानडा जमैकाविरुद्ध हारेको थियो । फाइनलमा जमैकालाई २१ ले हराएर अमेरिका गोल्डकप च्याम्पियन भएको थियो ।भान्कुभरमा डेभिसका प्रशिक्षक थिए क्रेग डेलरिम्पल । उनी डेभिसलाई शक्ति र गति का लागि किशोरावस्थामै स्टार भएका फ्रान्सेली फरवार्ड केलियन एम्बाप्पेसँग तुलना गर्छन् । तर, युवा स्टार डेभिस लियोनल मेसीलाई आफ्नो आदर्श मान्छन् ।सन् २०१८ मा डेभिसलाई बायर्न म्युनिकले एमएलएस खेलाडीका लागि कीर्तिमान २ करोड २० लाख डलरमा अनुबन्ध गर्यो । उनले २०१८०१९ सिजनको उपस्थितिमा राम्रै गरे । २०१९२० को सिजन उनको करिअरले उचाई लियो । च्याम्पियन्स लिगको अवे खेलमा चेल्सीलाई ३० ले पराजित गर्दाको उत्कृष्ट प्रदर्शनपछि उनी सबैको नजरमा परे । महामारीले असर गरेको च्याम्पियन्स लिगको त्यो सिजन फाइनलमा पेरिस सेन्ट जर्मेनलाई १० ले हराएर बायर्नले उपाधि जितेको थियो, जहाँ उनी च्याम्पियन्स लिगको उपाधि जित्ने पहिलो क्यानडेली खेलाडी बने ।क्यानडा ३६ वर्षपछि विश्वकपमा छनोट हुँदा टिमका सबै सदस्य उत्तिकै महत्त्वपूर्ण हुन्छन् । कोभिड१९ संक्रमणपछि मुटुको समस्याका कारण उनी यो वर्ष केही महिना मैदानबाहिरै रहे । त्यसपछि फिटनेसका लागि संघर्ष गरे । नोभेम्बर ५ मा बायर्नले हर्था बर्लिनमाथि हात पारेको ३२ को जितमा उनलाई तिघ्रामा चोट लाग्यो । तर, क्लबले तुरुन्तै भन्यो कि उनको विश्वकपमा सहभागिता खतरामा छैन ।अन्ततः विश्वकप खेल्न पाउँदा केही नर्भस भए पनि डेभिस कतारमा क्यानडेली टिमका एक नेतृत्वकर्ता नै हुनेछन् । म केही नर्भस हुनेछु (विश्वकपमा), डेभिसले हालै एक अन्तर्वार्तामा भनेका छन्, तर, मेरा लागि हामी यो तहमा पुग्नुको कारण छ र हामी सबै आफैंमा आत्मविश्वासी हुनु पर्नेछ । त्यहाँ गएर हामी के हौं भनेर देखाउनु पर्नेछ ।क्यानडाका प्रशिक्षक जोन हर्डम्यानले व्यंग्य गर्दै डेभिसले चुपचाप रूपमै जसरी भए पनि विश्वकप जित्ने सोचिरहेको हुनसक्ने सम्भावना भएको बताए । उनी यो टिम र यो टिमलाई मूर्त रूप दिनेबारे आत्मविश्वासी, धेरै ढुक्क, सबथोक सम्भव भएको देखाउनु छ, हर्डम्यानले भने, यो बच्चा पश्चिम अफ्रिकाका शरणार्थी हुन्, जसले २२ वर्षमै च्याम्पियन्स लिगको ट्रफी, बुन्डेसलिगाका उपाधिहरू जितेका छन् । त्यसैले पनि उनले पक्कै पनि विश्वकप जितेको सोचिरहेको हुनसक्छ । र, त्यो नै क्यानडेली नयाँ सोच हो ।"
विवाद नै विवाद,"पेरिस (एएफपी) कतार विश्वकप सम्भवतः यो प्रतियोगिताको इतिहासकै सबैभन्दा विवादास्पद रहेको छ । अन्तर्राष्ट्रिय फुटबल महासंघ (फिफा) ले १२ वर्षअगाडि मध्यपूर्वको यो देशलाई विश्वकप आयोजना गर्ने अधिकार दिने निर्णय गरेको थियो । त्यसपछि समय त एकपछि अर्को विवादमात्र भइरहेका छन् । सन् २०१० को डिसेम्बर २ त्यही दिन हो, जुन दिन कतारले विश्वकप आयोजना गर्ने निर्णय भएको थियो । यसका लागि चौथो चरणसम्म मतदान भएको थियो । कतारले अमेरिकालाई पछाडि पार्दै आयोजनाको अधिकार पाएको थियो । त्यतिबेला अमेरिकी राष्ट्रपति थिए, बाराक ओबामा । उनले फिफाको निर्णयको आलोचना गर्दै भनेका थिए, यो त गलत निर्णय हो । विश्वास नहुन सक्छ, जतिबेला कतारले विश्वकप आयोजना अधिकार पाएको थियो, त्यतिबेला कतारसँग एउटै रंगशालामात्र तयार थियो । त्यतिबेला कतारले १० लाखभन्दा बढी पाहुनालाई कसरी आतिथ्यता गर्नेछ भनेर प्रश्न उठेको थियो । सन् २०१८ मा रुसले विश्वकप आयोजना गरेको थियो, यसपल्ट कतारले गर्दै छ । यो अधिकार यी दुई देशले कसरी पाए त ? शंका छ, यसमा पनि कुनै न कुनै प्रकारले भ्रष्टाचार भएको छ । त्यसैले फिफाकै इथिक्स कमिटीले यो विषयलाई लिएर अनुसन्धान सुरु गरेको थियो, विशेषतः मतदानलाई लिएर । अमेरिकी कानुनविद् माइकल गार्सियाले यस अनुसन्धानको नेतृत्व गरेका थिए । त्यसो त अनुसन्धानका क्रममा रुस र कतार दुवैले सफाइ त पाए । तर स्वयं गार्सियाकै भनाइ थियो, यो त अपूर्ण निर्णय हो । सन् २०१७ को जुनमा अनुसन्धान प्रतिवेदन सार्वजनिक भएको थियो । यस प्रतिवेदनमा केही शंकास्पद आर्थिक कारोबारबारे उल्लेख छ । यही एउटा कारण देखाएर कतारबाट विश्वकप आयोजनाको अधिकार खोस्नुपर्ने ठोस कारण भने अगाडि आएन । फ्रान्सलाई लाग्छ, तत्कालीन राष्ट्रपति निकोलस सार्कोजी, यूईएफएका अध्यक्ष मिचेल प्लाटिनी तथा दुई उच्च कतारी अधिकारीबीचको भेटवार्तालाई शंका गर्न सकिन्छ । त्यसैले यसमाथि पनि छानबिन भएको थियो । प्लाटिनीले कतारको पक्षमा मतदान गर्न युरोपका चार देशलाई मनाएका थिए । केही फ्रान्सेली सञ्चारमाध्यमका अनुसार त्यस भेटवार्तामा विश्वकपमात्र होइन, फाइटर जेट र एन्टी मिलाइल सुरक्षाको विषयमा कुराकानी भएको थियो । फेरि यसपल्टको विश्वकप हिउँदमा हुँदै छ, इतिहासमै पहिलोपल्ट । सन् २०१४ मा फिफाका महासचिव जेरोम भाल्केले कतार विश्वकप जुनजुलाईमा नहुने बताएका थिए । कारण थियो, त्यो बेला कतारमा प्रचण्ड गर्मी हुन्छ । त्यसैले नोभेम्बरडिसेम्बरमा हुने निर्णय सुनाइएको थियो । भाल्केले प्रस्तुत गरेको तर्क थियो, कतारमा जुनजुलाईमा तापक्रम बढेर ५० डिग्री सेल्सियस पुग्छ, त्यस्तो गर्मीमा फुटबल खेल्न सकिन्न । सन् २०१५ मै फिफा कार्यसमितिले नै विश्वकप नोभेम्बर २१ देखि डिसेम्बर २० सम्म गर्ने निर्णय गरेको थियो, जुन पछि एक दिन अगाडि सारेर नोभेम्बर २० तारिख पुर्याइएको थियो । यो समय त्यही हो, जुन बेला युरोपेली क्लब फुटबल चलिरहेको हुन्छ । त्यसैले युरोपका शीर्ष लिगहरूले गम्भीर आपत्ति जनाए । विश्वकपकै लागि भनेर लिग एक महिना रोक्नुपर्ने निर्णयका कारण क्लबहरू असन्तुष्ट थिए । कतार विश्वकपलाई लिएर सबैभन्दा ठूलो मुद्दा भने अझै पनि विदेशी कामदारको मानव अधिकार उल्लंघन रहेको छ । कतारको आलोचना बढिरहेको बेला अन्तर्राष्ट्रिय ट्रेड युनियन महासंघले एउटा प्रतिवेदन तयार पारेको छ । त्यसको नाम रहेको छ, दी केस एगेन्स्ट कतार । त्यसमा भनिएको छ, कतारमा विदेशी कामदारको स्थिति निकै नै दयनीय छ । त्यतिमात्र होइन, विदेशी कामदारलाई खप्नै नसक्ने प्रचण्ड गर्मीमा काम गर्न लगाइएको थियो । तिनै कामदारको बस्ने र खाने व्यवस्था पनि राम्रो थिएन । चर्को आलोचना र दबाबबीच कतारले सन् २०१७ मा केही विवादास्पद श्रम ऐनमा परिवर्तन गरेको थियो । यस्तै मरुभूमिको गर्मीमा काम गर्ने व्यवस्थामा सुधार गर्दै न्युनतम पारिश्रमिकको पनि व्यवस्था गरेको थियो । मानवअधिकारीवादी संस्थाहरूका अनुसार पछिल्लो डेढ दशकमा विश्वकपका लागि निर्माण गरिएका पूर्वाधारका क्रममा हजारौं कामदारको ज्यान गएको छ । अन्तर्राष्ट्रिय श्रमिक संगठनले सरकारी तथ्यांक उद्धृत गर्दै सन् २०२० मा मात्रै औद्योगिक दुर्घटनाका क्रममा ५० कामदारको ज्यान गएको उल्लेख गरेको छ । एमनेस्टी इन्टरनेसनल, ह्युमन राइट्स वाच र अन्य अधिकारकर्मी संगठनहरूले विदेशी कामदारका लागि क्षतिपूर्ति दिलाउन विश्वकपको पुरस्कार राशिबाट ४४ करोड डलरको कोष स्थापना गर्न फिफा र कतारलाई पनि अनुरोध गरेको थियो । यस्तै महिला तथा एलजीबीटीक्यू समुदायको अधिकारको विषयमा पनि अन्तर्राष्ट्रिय समुदायले कतारको आलोचना गरेका छन् । कतारी कानुनले समलैंगिकलाई वर्जित गरेको छ । तर कतार आफैं भने विश्वकपका दौरान सबैखाले समर्थकलाई विना कुनै विभेद स्वागत गर्न तयार छ भने भनिरहेको छ । तर पछिल्लो समय एलजीबीटीक्यू समुदायप्रति कतारी सरकारले अनुदार हुँदै भौतिक आक्रामण गरेको र बिना कुनै अभियोग लामो समय कारागारमा राखेको आरोप छ ।"
सन खेल्नेमा कोन्टे विश्वस्त,"लन्डन (एएफपी) अनुहारमा गम्भीर चोट लागेका दक्षिण कोरियाका फरवार्ड सन ह्युङ मिन विश्वकप खेल्नेमा टोटेनहमका व्यवस्थापक एन्टोनियो कोन्टे विश्वस्त छन् । सोही चोटका कारण विश्वकप गुमाउने खतरामा रहेका सनको शुक्रबार शल्यक्रिया गरिएको थियो ।गत साता टोटेनहमले मार्सेविरुद्ध च्याम्पियन्स लिगअन्तर्गत समूह चरणको निर्णायक खेलमा विजय हात पार्दा सन विपक्षी टोलीका चान्सेल एमबेम्बासँग जुध्दा गम्भीर घाइते हुन पुगेका थिए । नोभेम्बर २० देखि हुने विश्वकपअघि फिट हुनका लागि दक्षिण कोरियाली कप्तान सन आतुर छन् । मैले शल्यक्रियापछि उनलाई म्यासेज पठाएको थिएँ, उनी अहिलेको अवस्थालाई लिएर निकै नै निराश थिए, प्रिमियर लिगमा टोटेनहम आइतबार लिभरपुलसँग २१ को पराजयपछि कोन्टेले सनका बारेमा भने, तर मलाई विश्वास छ, उनी पूर्ण निको भएर विश्वकप खेल्ने छन् । म पनि खेलाडी भएकाले थाहा छ, विश्वकप खेल्नुको कति महत्व छ भनेर । इटालीका पूर्व खेलाडी कोन्टेले अगाडि भने, उनी चाँडो निको भएर दक्षिण कोरियाका लागि विश्वकप खेल्नेमा म विश्वस्त छु । दक्षिण कोरियालाई नकआउट चरणमा पुर्याउने ३० वर्षे सन महत्त्वपूर्ण खेलाडी हुन् । उनले दक्षिण कोरियाबाट १ सय ४ खेल खेल्दै ३५ गोल गरिसकेका छन् । गत सिजन उनी र लिभरपुलका मोहम्मद सलाहले प्रिमियर लिगको गोल्डेन बुट संयुक्त रूपमा जितेका थिए । दक्षिण कोरियाले नोभेम्बर २४ मा उरुग्वेविरुद्ध खेलेर कतारमा विश्वकप यात्रा सुरु गर्दै छ । समूह एच मा दक्षिण कोरिया, उरुग्वेसहित घाना र पोर्चुगल छ ।"
नाटकीय 'टाइ' ले मधेस सेमिफाइनलमा,"आजका खेलमधेसविरुद्ध पुलिस, कीर्तिपुरआर्मीविरुद्ध कर्णाली, मूलपानी"
सारा च्याम्पियन,"काठमाडौं (कास) ऋतिक राना र निसन श्रेष्ठको जोडीले दोस्रो वीर गणेशमान सिंह राष्ट्रिय टेनिस प्रतियोगिताको पुरुष डबल्सको उपाधि जितेका छन् ।सातदोबाटोस्थित टेनिस कोर्टमा सोमबार फाइनलमा उनीहरूले प्रदीप खड्का र प्रणव खनालको जोडीलाई ७६, ४६ (१०५) ले हरायो । यू८ गर्ल्सको उपाधि सारा पन्तले जितिन् । फाइनलमा साराले थिया श्रेष्ठलाई १०२, १०५ ले पराजित गरिन् । ३५ वर्षमाथि पुरुष डबल्सको उपाधि कमल भण्डारी र यज्ञ भण्डारीको जोडीले जितेको छ । उनीहरूले फाइनलमा सन्तोष खत्री र सीमान्त गुरुङको जोडीलाई ६१, ६३ ले हरायो ।यू१० को ब्वाइजतर्फ सुजन कुइँकेल र गर्ल्समा साल्भी शेरचनले उपाधि जिते । सुजनले फाइनलमा युभेनमान श्रेष्ठलाई ६१, ६० ले र साल्भीले मेरिसा थापालाई ६०, ६१ ले हराए । यू१२ गर्ल्सको उपाधि शिभाली गुरुङले फाइनलमा स्वस्तिका विष्टलाई ३६, ६३, ६४ ले हराएर जितिन् । यू८ ब्वाइजमा आर्यशराज पौडेल र सभ्यजङ कार्कीले फाइनलमा स्थान पक्का गरेका छन् । यू९ ब्वाइजमा सुजन कुइँकेल र आर्यशराज पौडेलले फाइनल तय गरेका छन् । यू९ गर्ल्सको उपाधिका लागि जेनिसा ज्ञवाली र अनुश्री धोजु भिड्ने छन् ।यू१२ ब्वाइजको फाइनलमा आरभसम्राट हाडा र बृजेश अग्रवालले स्थान पक्का गरेका छन् । यू१४ ब्वाइजको फाइनलमा आयुष्मान हजुर घले र बोरिस अधिकारीले प्रतिस्पर्धा गर्ने छन् । यू१४ गर्ल्सको फाइनलमा सुनीरा थापा र शिभाली गुरुङले प्रतिस्पर्धा गर्नेछन् ।"
बद्रीलाल विजेता,काठमाडौं (कास) पूर्वराष्ट्रिय च्याम्पियन बद्रीलाल नेपालीले समृद्धि फाइनान्स पाँचौं नेसनल सिनियर भेट्रान चेस च्याम्पियनसिपको उपाधि जितेका छन् । तीन पटक राष्ट्रिय च्याम्पियन रहिसकेका बद्रीलालको ५० वर्षमाथिको उमेर समूहमा पहिलो उपाधि हो । साढे ५ अंक जोडेका उनले ५० हजार नगद पुरस्कार जिते । पाँचौं चरणसम्म एकल अग्रता लिएका क्यान्डिडेट मास्टर नवीन तण्डुकारलाई छैटौं चरणमा हराएका बद्रीलालले सातौं चरणमा जर्नादन श्रेष्ठसँग बराबरी खेलेका थिए । नेपाल बुद्धिचाल संघले समृद्धि फाइनान्सको मुख्य प्रायोजनमा आयोजना गरेको च्याम्पियनसिपमा समान साढे ५ अंक बनाएका फिडे मास्टर विलमलाल श्रेष्ठ र पुण्यमान कर्माचार्य क्रमशः दोस्रो र तेस्रो भए । विलमलालले छैटौं चरणमा रूपन्देहीका विजय गुरुङ र सातौं चरणमा नवीन तण्डुकारलाई हराएर ३० हजार रुपैयाँ जिते । पुण्यमानले छैटौं चरणमा मोरङका भरत धिमाल र सातौं चरणमा काठमाडौंका राजेन्द्रप्रसाद श्रेष्ठलाई हराए । तेस्रो भएका उनले २० हजार प्राप्त गरे । नवीन तण्डुकार चौथो हुँदै १५ हजार पुरस्कार जित्न सफल भए । भक्तपुरका बलराम नापित पाँचौं स्थानमा रहे । उनले १० हजार पुरस्कार पाए । भक्तपुरका गणेशमान दुवाल ६० वर्षमाथि विजेता भए भने काठमाडौंका ज्ञानेन्द्रप्रसाद श्रेष्ठ तथा सर्लाहीका लवकुमार श्रेष्ठ क्रमशः ६५ र ७० वर्षमाथि च्याम्पियन भएका छन् ।
लिभरपुललाई रियलसँग बदला लिने अवसर,"बार्सिलोनाको प्रतिद्वन्द्वी म्यानचेस्टरपेरिस युरोपा लिगको सोमबार नै निकालिएको ड्र मा बार्सिलोनाले म्यानचेस्टर युनाइटेडसँग सामना गर्ने अवसर जुरेको छ । बार्सिलोना च्याम्पियन्स लिगको समूह चरणबाट घटुवा भएर युरोपा लिगमा झरेको थियो । उसले यो प्रवृत्ति लगातार दोस्रो सिजन दोहोर्याएको थियो । म्यानचेस्टर भने युरोपा लिगको लिग चरणमा आफ्नो समूहको दोस्रो स्थानमा परेको थियो । यी दुई क्लब अन्तिम पटक सन् २०१८०१९ को च्याम्पियन्स लिग क्वाटरफाइनलमा भिडेका थिए । त्यसमा बार्सिलोना समग्रमा ४० ले विजयी थियो । च्याम्पियन्स लिगबाट झरेको इटालियन क्लब युभेन्ट्सले फ्रान्सको नेन्टेसको सामना गर्नेछ । यो सन् १९९६ को च्याम्पियन्स लिग सेमिफाइनलका पुनरावृत्ति हो । कीर्तिमान छपल्ट युरोपा लिग वा यसको पुरानो संस्करण यूईएफए कप जितेको सेभियाले पीएसजी आइन्डहोभन प्रतिद्वन्द्वी पाएको छ । अयाक्सले युनियन बर्लिन, साख्तर डोनेस्कले रेनेस, बायर लेभरकुजनले मोनाको र रोमाले रेडबुल साल्सबर्गको सामना गर्नेछन् ।"
कुङफुका लामालाई सम्मान,"काठमाडौं (कास) नेपाल उमा कुङफु संघका अध्यक्ष सिद्धार्थ लामालाई इन्डियन कुङफु फेडेरेसन अफ इन्डियाले लाइफटाइम एचिभमेन्ट अवार्ड प्रदान गरेको छ । भारतको लखनउमा विश्व कुङफु दिवसका आयोजित कार्यक्रम लामालाई १ लाख ६० हजार रुपैयाँसहित कदरपत्र प्रदान गरी सम्मान गरिएको हो । नेपाल, भारतलगायत अन्य राष्ट्रमा पनि कुङफु खेलको विकास र विस्तारमा समन्वयकारी भूमिका निर्वाह गर्न विशेष योगदान पुर्याएवापत लामालाई सम्मान गरिएको नेपाल उमा कुङफु संघले जनाएको छ । लामालाई इन्डियन कुङफु फेडेरेसन अफ इन्डियाका अध्यक्ष एसएम बोब्डे, महासचिव मन्जु त्रिपाठीलगायतले सम्मान गरे ।अध्यक्ष लामाले सम्मानबाट कुङफु खेलको विकास र विस्तारमा क्रियाशील रहन अझ हौसला र प्रेरणा मिलेको बताए । नोभेम्बरमै भारतको लखनउमा हुने राष्ट्रिय कुङफु च्याम्पियनसिपमा नेपाल उमा कुङफुको प्राविधिक टोलीले सञ्चालन गर्ने सहमति भएको लामाले जानकारी गराए ।"
एपीएफ फाइनलमा,विराटनगर (कास) साबिक विजेता एपीएफ क्लब लक्ष्मीमार्गमा जारी पाँचौं बेलबारी गोल्डकप फुटबल प्रतियोगिताको फाइनलमा पुगेको छ । एपीएफले सोमबार आयोजक डाँगीहाट युथ क्लबलाई २१ ले हराएको हो ।एपीएफले धनकुटाको राजारानी र सिराहाको सहलेस युथको विजेतासँग फाइनलमा प्रतिस्पर्धा गर्नेछ । एपीएफका कप्तान टोप विष्टले ४९ औं र नवीन लामाले ६५ औं मिनेटमा गोल गरे । आयोजकका कासिम राईले ७२ औं मिनेटमा एक गोल गरे । टोप विष्ट म्यान अफ द म्याच भए ।

शीर्षक,विवरण
आक्रोशको मतलाई आशामा बदल्ने परीक्षा,"नेताहरूको पेसागत पृष्ठभूमि दलको बल बन्न सक्ने सम्भावना पनि छ । विभिन्न पृष्ठभूमिका मानिसलाई मिलाएर लैजान चुनौती पनि हो, लामिछाने भन्छन् ।पार्टी गठनलगत्तै आरएसपी नाममा एप खोलेर सदस्यता वितरण अभियान सुरु गरिएको थियो । त्यसबाट करिब एक लाखले सदस्यता लिएको प्रेस संयोजक गणेश खनालले जानकारी दिए । तर, यी कार्यकर्तालाई जोगाउने, संगठन बनाउने र देश परिवर्तनको प्रतिबद्धता पूरा गर्ने जिम्मेवारीमा स्वतन्त्र पार्टीको भूमिका पनि अब परीक्षणमा गएको छ । खासमा स्वतन्त्र पार्टी कुनै गठबन्धनको सरकारमा गएर भूमिका खेल्छ कि प्रतिपक्षमा बसेर कसरी प्रस्तुत हुन्छ भन्नेले पनि दलको भूमिका खुल्दै जाने देखिन्छ । विद्रोह, सामाजिक आन्दोलन वा निरन्तर सांगठनिक अभ्यासबाट मात्र दल उदाउने इतिहास रहेका बेला फरक तरिकाले सतहमा आएको स्वतन्त्र पार्टीको आगामी यात्रा चुनौतीपूर्ण हुने आकलन गर्छन्, राजनीतिशास्त्री जीवन बानियाँ । पुराना दलहरूप्रतिको वितृष्णा र निराशाबाटै यो दल प्रकट भएको छ । तर यतिबाट मात्रै समाजको अपेक्षा पूरा हुने देखिँदैन, उनी भन्छन्, दलभित्र आबद्ध भएकाहरूबीच नै कुरा मिल्छ कि मिल्दैन, उनीहरूले समाज र अर्थतन्त्र विकासका निम्ति कस्ता सैद्धान्तिक अवधारणा बनाउँछन्, संसद्मा कस्तो भूमिका खेल्छन् भन्ने महत्त्वपूर्ण हुन्छ । राजनीतिशास्त्रका प्राध्यापक खड्ग केसी स्वतन्त्र पार्टीले पाएको मतलाई कुनै सिद्धान्त, दृष्टिकोण र विचारभन्दा पनि पुराना दलबाट सार्वजनिक सेवाप्रवाहमा भएको अव्यवस्थाप्रति नयाँ पुस्ताले प्रकट गरेको असन्तुष्टिका रूपमा अर्थ्याउँछन् । स्वतन्त्र पार्टीले पुराना दलको नेतृत्व सच्चिनुपर्यो, नत्र विकल्प छ भनेर देखाइदिएको छ, उनले भने, पुराना दलको अकर्मण्यताको जगमा उभिएको यो दलले सुशासन र सार्वजनिक सेवा प्रवाहमा कस्तो भूमिका खेल्छ, अब हेर्नु छ । स्वतन्त्र पार्टीको वैचारिक आधार स्पष्ट नभएको र यसले संघीयता र धर्मनिरपेक्षता जस्ता विषयमा असन्तुष्टि व्यक्त गर्ने सम्भावना रहेको प्राध्यापक केसीको विश्लेषण छ । यसले सरकार र संसद् दुवैतिर निर्णायक भूमिका खेल्ने प्रस्टै देखिएको छ, अहिलेको प्रणाली र राजनीति नेतृत्वलाई गम्भीर प्रश्न उठाएर संसद्लाई उपयोग गर्न सक्छ । त्योभन्दा अघि सरेर संघीयता र धर्मनिरपेक्षतामाथि पनि फरक मत राख्न सक्छ । स्वतन्त्र पार्टीको समानुपातिकतर्फका उम्मेदवार मनीष झा आफ्ना केही उम्मेदवारले लोकप्रियताको मत ल्याए पनि ठूलो मत पुराना दलहरूप्रतिको वितृष्णाका कारण पाएको टिप्पणी गर्छन् । अब यिनीहरूले गर्लान् कि भन्ने जुन आशा राखेर हामीले मत पाएका छौं, त्यो नै चुनौती हो । हामीले पनि काम गर्न सकेनौं भने मधेसका राजेन्द्र महतो र उपेन्द्र यादव जस्तो अवस्थामा पुग्छौं, उनी भन्छन् । भ्रष्टाचार अन्त गरी सुशासन बहाल गर्न तथा सेवा प्रवाह सहज बनाउने दल सरकारमा जाने अपेक्षा गरिन्छ । तर, स्वतन्त्र पार्टी पनि सरकारमा सामेल हुन्छ कि प्रतिपक्षमै बस्छ भन्ने स्पष्ट भइसकेको छैन । सभापति लामिछाने यस विषयमा पार्टीभित्र छलफल भइनसकेको बताउँछन्, तर मूलधारका शीर्ष नेताको नेतृत्वमा भने सरकारमा नजाने स्पष्ट पार्छन् । पुरानै अनुहारमा पुरानै शैलीको हिस्सा बन्ने गरी हामी सरकारमा जाँदैनौं, तर मन्त्रिपरिषद्को पूरै सेट कस्तो हुने भन्ने प्रस्ट भए र एजेन्डामा पनि सहमति जुटे सरकारमा जाने विषयमा सोच्न सकिन्छ, उनी भन्छन् । समानुपातिक उम्मेदवार झा पनि पुरानै संरचना, आचरण र चरित्रको सरकारमा जानै नहुने बताउँछन् । लोकतन्त्रका लागि गतिलो प्रतिपक्ष चाहिन्छ, भन्छन्, अहिले त प्रतिपक्ष नै छैन जस्तो छ । भएको प्रतिपक्षसँग सरकारकै साँठगाँठ छ । त्योभन्दा फरक तरिकाले प्रतिपक्षी बन्न सकिन्छ । पूर्वसञ्चारकर्मी लामिछानेको हुटहुटीले नै यो दल जन्मिएको मात्र होइन, यति धेरै मतको ठूलो कारण पनि उनी नै हुन् । तर लामिछानको महत्त्वाकांक्षा नै यो दलको कमजोरी हुन सक्ने सम्भावना पनि छ । राजनीतिक रूपमा उहाँ र हामी धेरै नयाँ छौं, संगठनमा बहस गर्ने, लोकतन्त्र विकास गर्ने र सामूहिक जसअपजस लिने संस्कार बनाउन सकिन्छ कि सकिँदैन भन्नेमा बाहिरबाट प्रश्न छ, त्यसमा हामी पनि सचेत छौं, केन्द्रीय समितिमा भएका एक नेता भन्छन् ।"
थरुहट राजनीतिको अनुमोदन,"टीकापुर घटनामा संलग्न भन्दै मुद्दा चलाइएकाहरू अदालत र कानुनको नजरमा दोषी देखिए । उनीहरूलाई जेल हालियो । तर, यहाँका रैथाने थारूका नजरमा उनीहरू दोषी थिएनन्, थारू नागरिक समाज कैलालीका संयोजक चौधरी भन्छन्, माओवादी युद्धमा हजारौं मानिस मार्नेलाई उन्मुक्ति भयो, तर हाम्रो राजनीतिक आन्दोलनमा लागेकालाई फसाइयो भन्ने भावना यहाँ छ । हामी अब पनि अगाडि नसरेर कतिन्जेल यिनै पार्टीको गुलामी गर्ने भन्ने प्रश्नले सबैलाई जुरुक्कै उठायो । संयोजक चौधरीले नागरिक उन्मुक्ति पार्टीका उम्मेदवारले जनतासँग मत माग्दा हामीलाई यी पार्टीहरूले, सरकार र अदालतले न्याय दिएन, अब अन्तिम न्यायाधीश तपाईंहरू नै हो, तपाईंहरूबाटै न्याय होस् भनेर मागेको र त्यसबाट मतदाता प्रभावित भएको बताउँछन् ।नागरिक उन्मुक्ति पार्टीले अहिले पाएको सफलताको आधार गत वैशाखमा सम्पन्न स्थानीय तहको निर्वाचनमै तयार पारेको थियो । गत वर्षको पुस १९ मा निर्वाचन आयोगमा दर्ता भएको उक्त पार्टीले चार महिनापछिको निर्वाचनमा कैलालीको सबैभन्दा ठूलो दलका रूपमा आफूलाई स्थापित गराएको थियो । १३ पालिका रहेको कैलालीमा उन्मुक्ति पार्टीले चार पालिका प्रमुख (टीकापुर र भजनी नगरपालिका तथा जोशीपुर र जानकी गाउँपालिका) र तीन पालिकामा उपप्रमुख (प्रमुख जितेकामध्ये टीकापुरबाहेक) जितेको थियो । जिल्लाभर वडाध्यक्ष तथा वडा सदस्यसमेत गरी उन्मुक्ति पार्टीका ९९ जनप्रतिनिधि निर्वाचित भएका छन् । त्यसलाई विस्तार गर्दै पार्टीले प्रतिनिधिसभामा आफ्नो सशक्त उपस्थिति बनाएको छ । मतगणना सुरु नभएकाले प्रदेशसभातर्फको तस्बिर अहिले स्पष्ट छैन । तर प्रतिनिधिसभाका सिट जितेका क्षेत्रमा पार्टीले प्रदेशसभातर्फ पनि जित निकाल्न सक्ने अनुमान गरिएको छ । समानुपातिकतर्फ प्रदेशसभाको थ्रेसहोल्ड प्रतिनिधिसभाको भन्दा आधा अर्थात् १५ प्रतिशत मात्र छ । जसलाई नागरिक उन्मुक्ति पार्टीले कम्तीमा लुम्बिनी र सुदूरपश्चिम प्रदेशमा पार गर्न सक्ने अवस्था देखिन्छ । प्रतिनिधिसभाका लागि कैलाली५ मा उम्मेदवारी दर्ता गराएका लक्ष्मण थारू उत्पीडनमा पारिएका सबै समुदाय को पनि आवाज बुलन्द पार्ने आफ्नो पार्टीका सांसदहरूको प्रमुख कार्यभार हुने बताउँछन् । टीकापुर घटनामा संलग्न रहेको भन्दै उच्च अदालतले जन्मकैद सजाय तोकेकाले लक्ष्मणको उम्मेदवारीलाई निर्वाचन आयोगले बदर गरिदिएको थियो । नेताले निर्वाचन जित्ने तर जनताको जीवनस्तरमा कुनै परिवर्तन नआउने निरन्तरको प्रक्रियालाई जनताले यो निर्वाचनमार्फत बदलेका छन् । आफूहरूलाई विकल्प प्राप्त भएका सबै क्षेत्रमा जनताले नयाँ र आसलाग्दा पार्टी र उम्मेदवारलाई जिताएका छन्, उनले भने, त्यसैक्रममा पश्चिम तराईमा नागरिक उन्मुक्ति पार्टीले जित पाएको छ । जनताको यो अपेक्षालाई मर्न नदिने दायित्व हाम्रो काँधमा आएको छ ।२०६८ को जनगणनाअनुसार ६६ प्रतिशत जनसंख्या भएका थारू क्षेत्री (१६६ प्रतिशत), ब्राह्मण (१२२ प्रतिशत) र मगर (७१ प्रतिशत) पछिको चौथो ठूलो जातीय समूह हो । तर, राष्ट्रिय र क्षेत्रीय राजनीतिमा थारूको प्रतिनिधित्व जनसंख्याको यो अनुपातमा हुन सकेको छैन । जसलाई प्रतिनिधिसभा र प्रदेशसभामा हुने नागरिक उन्मुक्ति पार्टीको उपस्थितिले केही हदसम्म बदल्नेछ । उपस्थितिमात्र आफैंमा ठूलो होइन, कत्तिको सशक्त भूमिका निर्वाह गर्न सक्छन् भन्नेमा नै उनीहरूको औचित्य स्थापित हुने हो, थारू नागरिक समाज कैलालीका अध्यक्ष चौधरी भन्छन् । उनी नागरिक उन्मुक्ति पार्टीका सांसदहरूले रेशम चौधरीलगायतको रिहाइको मागमा मात्र आफूलाई सीमित नराखी सामुदायिक हित र प्रतिनिधित्वका अन्य फराकिला विषयमा केन्द्रित गर्नुपर्ने सुझाव दिन्छन् । राजनीतिक र प्रशासनिक निकायमा थारू प्रतिनिधित्वका लागि संविधानले छुट्टै क्लस्टरका रूपमा स्वीकार गरे पनि व्यावहारिक रूपमा त्यसको कार्यान्वयन बाँकी छ । लोकसेवा आयोगले गर्ने विज्ञापनमा आरक्षणका लागि थारूलाई मधेसीको कोटाभित्र राख्ने गरिएको छ । यस्ता अभ्यास बदल्न नागरिक उन्मुक्ति पार्टीका सांसदले भूमिका खेल्नुपर्ने चौधरीको सुझाव छ । मधेसमा स्थापित जसपा तथा लोसपाजस्ता पुराना दल यो निर्वाचनपछि खुम्चिएका छन् । पहाडमा पहिचानवादी समूहहरू राजनीतिक दलका रूपमा उदाउन सकेका छैनन् । यस्तो अवस्थामा पहिचानवादी राजनीति, सामाजिक न्याय र समावेशीकरणका मुद्दाको अगुवाइ गर्नुपर्ने जिम्मेवारी नागरिक उन्मुक्ति पार्टीमा आएको उक्त पार्टीका संस्थापकमध्येका एक सुरेन्द्र चौधरी बताउँछन् । दाङ१ मा उम्मेदवार रहेका चौधरी भन्छन्, थारू मात्रै नभएर समग्र उत्पीडित समुदायको आवाज मुखरित गर्ने जिम्मेवारी आएको छ । उत्पीडनका साझा मुद्दाको अगुवाइका लागि सशक्त रूपमा उभिनेछौं ।"
मधेसमा सीके राउतको उदय,"मधेसको मुद्दा र एजेन्डा बोकेर राजनीतिमा लागेका यादव र उनको दल केन्द्रको सत्तामा पटकपटक पुगेको थियो । मधेस प्रदेश सरकारमा जसपाले पूरा ५ वर्ष नेतृत्व गर्ने मौका पनि पायो । यसबीचमा जसपा जुटफुट र गठबन्धन अदलबदलबाट पनि गुज्रियो । सत्तामा रहेका बेला मधेसको एजेन्डा सम्बोधन गराउन प्रभावकारी भूमिका खेल्न नसकेको गुनासो मधेसमा देखिन्छ । त्यही असन्तुष्टिलाई मतदाताले मतदानबाट अभिव्यक्ति गरेको देखिएको छ । राउत भने परीक्षण हुन बाँकी नेता हुन् । उनको दलका केही नेता गत वैशाख ३० को चुनाव जितेर स्थानीय सरकार चलाइरहेका छन् ।जसपा नेतृत्वको मधेस सरकारले गरेका गलत क्रियाकलापविरुद्ध र जनजीविकाका पक्षमा जनमत पार्टीले सडकबाट आवाज उठाउँदै आएको थियो । त्यही कारण दुवै दलबीच कार्यकर्ता स्तरमै सम्बन्ध सौहार्द देखिँदैनथ्यो । आम चुनावका लागि घरदैलोमा निस्कने जसपाका उम्मेदवार र नेताकार्यकर्ताले जनमत पार्टीको चुनावचिह्न लाउडस्पिकरलाई पिपही भनेर होच्याउँथे । राउतले भने आफ्नो क्षेत्रमा भ्रष्टाचार नियन्त्रण र रोजगारीलगायत जनजीविकासँग जोडिएका मुद्दा मतदातासँग राख्दै आए ।गत वैशाखको स्थानीय निर्वाचनमा प्राप्त मतको हिसाब गरेर जनमत पार्टीले सप्तरी२ नजित्ने अड्कल धेरैले गरेका थिए । तर राउतले आफूप्रति युवा र न्यून आय भएका गरिब तथा दलितमा आकर्षण बढाए । मनोनयनदेखि नै राउतका कार्यकर्ताले गाउँगाउँ पुगेर प्रोजेक्टरमार्फत राउत विभिन्न समयमा पक्राउ गर्दाको भिडियो देखाउँथे । दैनिक मजदुरी गरेर जीविकोपार्जन गर्ने क्षेत्रमा पनि राउतको प्रचार गर्थे । यसबाट टोल, बस्ती र चोकमा वृद्धदेखि बच्चासम्मले राउतले चिन्न पाए ।राउत मुलुकभरिमै थोरै जनसंख्या रहेको राजधोब जातिका हुन् । उनीप्रति निर्वाचनमा देखिएको मतले मधेसमा थरजाति केन्द्रित राजनीति मात्र हुँदैन भन्ने सन्देश पनि दिएको छ । भ्रष्टाचार नियन्त्रण, सुशासन र रोजगारी तथा विकासको प्रतिबद्धता गरेर जनमत आफूतर्फ तानेका राउत ती प्रतिबद्धता पूरा गर्नेगराउने भूमिकामा पुग्दै छन् । जनअपेक्षाअनुसार काम गर्न नसके उनलाई अर्को पटक अनुमोदित हुन मुस्किल पर्नेछ ।यो आम निर्वाचनबाट मधेसमा जनमत पार्टीको उदय हुँदै गर्दा मधेसकेन्द्रित दल जसपा र लोसपालाई धक्का पुगेको छ । एमालेसँग तालमेल गरेको जसपा र सत्ता गठबन्धनसँग तालमेल गरेको लोसपाले अघिल्लो निर्वाचनको तुलनामा कम सिट जित्ने देखिएको छ । जनमत पार्टी अब मधेसमा वैकल्पिक दल बन्ने विश्लेषण हुन थालिसकेको छ । स्थानीय तहको निर्वाचनमा पहिलो पटक सहभागी हुँदा उसले १९ वडाध्यक्ष र २ पालिका प्रमुख जितेको थियो । दुवै पालिकाको नेतृत्व जनमत पार्टीले सप्तरीमै जितेको हो । मतदातामाझ यादवको साख खस्केको र राउतलाई जनताले विकल्पका रूपमा मतदान गरेको विश्लेषक सुरेन्द्र लाभ बताउँछन् । लोकतन्त्रमा जनताले विकल्प र अवसर दिन्छन्, उनले भने, जनअपेक्षाअनुसार राउतले काम गर्न नसके जनताले फेरि विकल्प रोज्नेछन् ।सर्लाहीका बुद्धिजीवी रजनीकान्त झा जातीय राजनीतिविरुद्धको आक्रोश सप्तरीका मतदाताले मतमार्फत प्रकट गरेको टिप्पणी गर्छन् । पहिलेका दलले आशाअनुसार काम गर्न नसकेपछि र भ्रष्टाचार एवं परिवारवादको राजनीति बढेपछि मतदाताले यस पटक राउतलाई परीक्षणको मौका दिएका हुन्, उनले भने । यो निर्वाचनमार्फत सप्तरी२ का मतदाताले जातीय राजनीतिविरुद्ध कदम बढाएको पनि उनको भनाइ छ ।राउत स्वराज आन्दोलनका क्रममा पटकपटक प्रहरीबाट कुटिएका थिए, थुनामा बसेका थिए । पृथकतावादी गतिविधिमा लागेका उनी एमाले अध्यक्ष केपी शर्मा ओली नेतृत्वको सरकारका पालामा राजनीतिको मूलधारमा आएका हुन् । त्यसपछि नै उनले जनमत पार्टी गठन गरेर तराईमधेसमा गतिविधि तीव्र बनाएका थिए । मधेस प्रदेश सरकार र स्थानीय तहमा भएको भ्रष्टाचार मामिलालाई राउतको दलले जबर्जस्त ढंगले उठाउँदै आएको थियो ।"
कहिले खुल्छन् कर्णालीका उत्तरी नाका,"(सुर्खेतमुगुकालीकोट)  हुम्लाको सर्केगाड गाउँपालिकाका रोशन विश्वकर्मा ४ वर्षअघिसम्म वैशाखदेखि साउन अन्तिम सातासम्म तिब्बतको ताक्लाकोट पुग्थे । त्यहाँ ऊन केलाउने, इँटा बोक्ने, भारी बोक्ने, गाडीमा सामान लोडअनलोड गर्ने उनको कमाइ महिनामै एक लाख रुपैयाँसम्म हुन्थ्यो । अहिले त परिवारै पाल्न मुस्किल भयो, उनले भने, ताक्लाकोट जान नपाइएपछि कर्जा लिएर जीविका चलाउनुपरेको छ । मुगुको मुगमकार्मारोङ गाउँपालिका७ का कर्मा तामाङ पनि वैशाख लागेसँगै गलैंचा, बाँस, छाला, विभिन्न हस्तकलाका सामानसँगै मह, घिउ, छुर्पी, खुर्सानीलगायत कृषिउपज बेच्न ताक्लाकोट पुग्थे । सामान बेचेर १२ दिनमै सकिन्थ्यो, अनि ३ महिनाजति मजदुरी गर्थ्यौं, उनले भने, उताबाट फर्कंदा वर्षभरि पुग्ने खाद्यान्न, लत्ताकपडा पनि ल्याएर आइन्थ्यो । उनले ४ वर्षअघि ताक्लाकोटमा ५ लाख ५० हजार रुपैयाँ कमाएका थिए ।कोरोना महामारीका कारण चीनले नाका बन्द गरेपछि हुम्ला, मुगु र डोल्पाका सीमावर्ती क्षेत्रका स्थानीयको रोजगारी गुमेको छ । हुम्लाका व्यवसायी विजय लामाका अनुसार तिब्बतमा मजदुरी गर्दा हुम्लीहरूले दैनिक १ सय ५० देखि २ सय ५० युआन (करिब २ हजार ५ सयदेखि ४ हजार रुपैयाँ) कमाइ गर्थे । ताक्लाकोटमा मजदुरी गर्न जानेहरूका लागि जिल्ला प्रशासन कार्यालयले ३ महिनाका लागि रोजगार अनुमतिपत्र दिइरहेको थियो । ताक्लाकोटमा झन्डै २ सय नेपाली व्यवसायी छन्, जसका कारण पनि नेपालीहरूलाई त्यहाँ काम गर्न सहज भएको उनले बताए । सीमाका बासिन्दा त वर्षौर्देंखि तिब्बतमै निर्भर छन्, उनले भने, तर कोरोना महामारीले हुम्लीको रोजगारी त गुम्यो नै, नाका बन्द हुँदा जडीबुटी र कृषिउपज पनि बेच्न पाएका छैनन् । उनका अनुसार नाम्खा गाउँपालिकाबाट मात्रै कम्तीमा दुई हजार युवा ताक्लाकोटमा रोजगारीका लागि जाने गर्थे । हुम्लाबाट बर्सेनि झन्डै ५ हजार युवा मजदुरीका लागि ताक्लाकोट जाने गरेको उनको अनुमान छ ।नाका बन्द हुँदा सीमा क्षेत्रमा कारोबार शून्य बनेको नाम्खा गाउँपालिका३ का अर्कोनतन्डुप लामाले बताए । ३४ महिना दुःख गरी टिपेको एक क्विन्टल जडीबुटी घरमै थन्किएको छ, केही त कुहेरै गयो, उनले टेलिफोनमा भने, नाका बन्द भएपछि हिमाली बस्तीको जनजीवन अस्तव्यस्त भएको छ, सबैको आर्थिक संकट चुलिँदै गयो । उनी अहिलेसम्म मजदुरीका लागि १४ पल्ट ताक्लाकोट गएका छन् । उनले त्यहाँ जाँदा काठका भाँडाकुँडा, जडीबुटी, मह, भेडाको ऊनलगायत स्थानीय उत्पादन लैजान्थे । ती सामान बिक्री गर्दा नै १ देखि डेढ लाखसम्म कमाउने उनले ४ वर्षअघि मजदुरी गरेर ३ लाख ९० हजार रुपैयाँ ल्याएका थिए । ताक्लाकोट र मुगुचीन सीमास्थित ह्याजिमारमा पनि बर्सेनि लाग्दै आएको तिब्बती अस्थायी हाटबजार पनि कोरोना महामारीकै कारण ३ वर्षदेखि लाग्न सकेको छैन । आफ्ना उत्पादन बेच्ने र वर्षभरि चाहिने खाद्यान्न, लत्ताकपडा र उपभोग्य सामान ल्याउने थलो नै हाटबजार थियो, मुगुको मुगमकार्मारोङ गाउँपालिका अध्यक्ष छिरिङक्याप्ने लामाले भने, सदरमुकाम जान ५६ दिन लाग्छ, त्यसैले स्थानीयहरू गाउँमा जे छ त्यही खाएर बसिरहेका छन् । उत्पादन न्यून हुने नाम्खाका बासिन्दा वर्षौंदेखि तिब्बती खाद्यान्नमा निर्भर छन् । सरकारी अनुदानको चामल नआउँदा पनि उनीहरूलाई चिनियाँ खाद्यान्नको भर पर्नुपरेको हो । वर्षमा १ बाली उवा मात्र फल्छ, त्यो पनि ३ महिना खान पुग्दैन, सदरमुकामबाट चामल ल्याउँदा चामलभन्दा ढुवानी खर्च ५ गुणा महँगो पर्छ, लिमीका पाल्जोर तामाङले भने, एक दिनमै हिल्सा पुगिने भए पनि नाका नखुल्दा केही सामान ल्याउन पाएका छैनौं । अर्का युवा गिरमेत लामाका अनुसार चिनियाँ नाका बन्द भएपछि नाम्खा गाउँपालिकाका बासिन्दाको आम्दानी शून्यजस्तै छ । मजदुरी गर्नेदेखि जडीबुटीको व्यापार गर्नेहरू सबै गाउँमै छन्, उनले भने, परिवारको खर्च जुटाउने जिम्मा सबै युवाकै हुन्छ, तर ताक्लाकोटको रोजगारी गुम्दा बेखर्ची भएर बसेका छौं । उनले ४ वर्षअघि ताक्लाकोटमा मजदुरी गरी ८ लाख रुपैयाँ कमाएका थिए ।नाका बन्द हुँदा हिल्साका ३५ पर्यटकीय होटल बन्द भएका छन् । मानसरोवरकैलाश जाने भारतीय तीर्थयात्रीले हिल्सा नाका प्रयोग गर्न थालेपछि हुम्लाका व्यवसायीले होटलमा लगानी बढाएका थिए । त्यहाँ ५० लाखदेखि २ करोड रुपैयाँसम्म लगानीका होटल छन् । कोरोनाले सबै लगानी डुब्यो, हुम्ला रिसोर्ट एन्ड स्पाका सञ्चालक पेमा ग्लाल्जेन लामाले भने, कुरुवाको भरमा होटल छाडेर सबै कोठामा ताला लगाएका छौं । उनले झन्डै डेढ करोड रुपैयाँमा १५ कोठासहितको रिसोर्ट हुम्लामा खोलेका छन् । उनका अनुसार अहिले हिल्सामा केही होटल कुरुवा र सशस्त्र प्रहरीको टोली मात्र छ । हिल्सामा होटल व्यवसायमा झन्डै २५ करोड रुपैयाँ लगानी भएको उनको अनुमान छ । हुम्ला उद्योग वाणिज्य संघका अध्यक्ष नामग्याल तामाङले तिब्बती नाका बन्द हुँदा हुम्लाको अर्थतन्त्र नै संकटमा परेको बताए । नाका नखुल्दा हजारौंको रोजगारी गुम्यो, स्थानीय उत्पादनले बजार पाएन, पर्यटन व्यवसाय पनि धराशायी भएको छ, उनले भने, कोरोना महामारीअघि हुम्ला र चीनबीच बर्सेनि कम्तीमा ५ अर्बको कारोबार हुन्थ्यो, हिल्साका होटल व्यवसायीले पनि कारोबार शून्य भएपछि बैंकलाई करोडौं ब्याज सित्तैमा बुझाइरहेका छन् ।उनका अनुसार ताक्लाकोटमा व्यापारका लागि जाने व्यापारीले पनि ४० लाखदेखि १ करोड रुपैयाँसम्मको कारोबार गर्ने गरेका थिए । केरुङ र तातोपानी नाका खुले पनि सरकारले ताक्लाकोट नाका खुलाउन पहल नगरेको उनले गुनासो गरे । सरकारले तत्काल कूटनीतिक पहल थाली नाका खोल्न जरुरी छ, उनले भने, सरकारलाई विभिन्न माध्यमबाट दबाब दिइरहे पनि बेवास्ता भइरहेको छ । सरकारले लागत कम पर्ने भन्दै हुम्लाको यलबाङ र डोल्पाको धो डिपोमा २०७३ सालदेखि चिनियाँ मार्ग हुँदै चामल पठाउने गरेको थियो । उक्त चामल काठमाडौंकेरुङ हुँदै चीनको छाङ्दुबाट सीमावर्ती डिपोमा पुग्ने गरेको भए पनि नाका बन्द हुँदा स्थानीयले खाद्यान्न अभाव र महँगीको समस्या भोगिरहेका छन् । ढुवानी अनुदानको मोटो चामल खाद्य डिपोमा ५८ रुपैयाँमा पाइने भए पनि बजारबाट २ सय ५० रुपैयाँ प्रतिकिलोसम्ममा किन्नुपरेको धोका अजिरग्याम्लो लामाले बताए । हाम्रा लागि त अनुदानको चामल आकाशको फलजस्तै भयो, उनले भने, कहिले के बहाना बनाउँछन् कहिले के, कहिल्यै गाउँमा आउँदैन । कम्पनीको प्रादेशिक कार्यालय सुर्खेतका अनुसार दुवै डिपोमा यो वर्ष ११ हजार क्विन्टल खाद्यान्न कोटा तोकिएको छ । नाका बन्द छ, त्यसैले केन्द्रीय कार्यालयले बर्सेनि ठेक्का खोले पनि बदर गर्दै आइरहेको छ, प्रादेशिक कार्यालयका प्रमुख माधव मिश्रले भने, यो वर्ष यहीबाटै सडक मार्ग भएर दुनै र सिमकोटसम्म चामल पुर्याउने गरी टेन्डर प्रक्रिया सुरु गरेका छौं । उनका अनुसार सुर्खेतबाट डोल्पा र हुम्ला सदरमुकामसम्म पुर्याइएको चामल घोडाखच्चडमार्फत यालबाङ र धो डिपोमा पुर्याइने छ । गत वर्ष घोडाखच्चडमार्फत माथिल्लो डोल्पाको धोमा २ सय १० र माथिल्लो हुम्लाको यलबाङमा १ सय ५० क्विन्टल चामल पठाइएको थियो । यो वर्ष ५५ सय क्विन्टल चामल पठाउने तयारी गरिएको उनले जानकारी दिए । चीनको बाटो भएर आउँदा झन्डै एक हजार किलोमिटर दूरी पार गरी १२ देखि १५ दिनमा चामल यालबाङ पुग्ने गरेको थियो । जहाजबाट आउँदा भने नेपालगन्ज र नेपालगन्जदेखि १ सय १२ प्रतिकिलो ढुवानी भाडा पर्छ तर चीनबाट आउँदा प्रतिकिलो ४२ रुपैयाँ सस्तो पर्ने कम्पनीको दाबी छ । नाम्खाका बासिन्दाका लागि साल्ट ट्रेडिङले पनि २०६२ सालदेखि चिनियाँ नाका हुँदै हिल्सा भएर अनुदानको नुन पठाउँथ्यो । नाका बन्द भएका कारण स्थानीयले चिनियाँ बजार ताक्लाकोटबाट पनि नुन खरिद गर्न सकेका छैनन् । नाम्खाका अधिकांश गाउँबाट सदरमुकाम सिमकोट आउन कम्तीमा ५ दिन लाग्छ । अनुदानको नुन गाउँमा कहिल्यै आउँदैन, नाम्खा७ का नुटुप लामाले टेलिफोनमा भने, बजारको ढिकेनुन ७५ रुपैयाँ हालेर किन्छौं, सडक सुविधा नभएकाले त्यही नुन पनि चाहेको बेला किन्न पाइँदैन । साल्ट ट्रेडिङको नेपालगन्जस्थित क्षेत्रीय कार्यालयका प्रमुख मनोज चौधरीले गत वर्ष असारमा सिमकोटबाट स्थलमार्ग हुँदै ६ सय क्विन्टल नुन यालबाङ पठाइएको र अहिलेसम्म त्यसैले धानिरहेको बताए । स्थानीयले वर्षौंदेखि चामल र नुनका लागि सास्ती भोगिरहेको नाम्खा गाउँपालिका अध्यक्ष प्रेमबहादुर लामा बताउँछन् । स्थानीयले पहिले तिब्बतबाट ढिकेनुन र चामल ल्याएर जीविका चलाउँथे, उनले भने, चीनले कोरोनाका कारण नाका बन्द गरेपछि अब नुन र चामल ल्याउन सिमकोट नपुगी सुखै छैन । सिमकोट आउँदा होटलमा बाससहित प्रतिव्यक्ति ५ देखि ७ हजार रुपैयाँसम्म खर्च हुने गरेको उनले बताए । उनका अनुसार गाउँपालिकाको माथिल्लो बस्तीका स्थानीयवासी नुन प्रतिकिलो ७५ र चामल ३ सय ५० रुपैयाँसम्ममा किन्न बाध्य छन् । नाका बन्दले चीनसँग सीमा जोडिएको हुम्लाको हिल्सामा पर्यटन व्यवसाय ठप्प छ । उत्पादन न्यून हुने भएकाले हुम्ला र मुगुस्थित सीमा क्षेत्रका बासिन्दा चीनबाटै खाद्यान्न र दैनिक उपभोग्य सामग्री खरिद गर्न बाध्य छन् । कोरोनाका कारण दुई वर्षदेखि नाका बन्द हुँदा व्यापार व्यवसाय ठप्प भएको व्यवसायी रिन्जिन लामाले बताए । उनका अनुसार गाउँपालिकाका बासिन्दा काम र व्यापारका लागि अन्यत्र गए पनि नाम्खाका स्थानीयको रोजगारी र व्यापार चीनको ताक्लाकोटमै निर्भर छ । स्थानीयहरू हिल्सा नाका हुँदै ताक्लाकोट जान्छन् । नाका बन्द भएपछि अधिकांश बासिन्दालाई जीविकोपार्जनमा समस्या छ, उनले भने, नाका नखुल्दा सैयौं युवा बेरोजगार बनेका छन्, जडीबुटीको व्यापार ठप्प छ । गाउँमा रोजगारी नपाइएपछि अधिकांश युवालाई घरखर्च धान्न समस्या भएको लामाले बताए । पर्यटन व्यवसाय पनि चौपट छ, उनले भने, चीन हुँदै हुम्ला आउने पर्यटकको संख्या दुई वर्षयता शून्य छ । प्रधानमन्त्री र मुख्यमन्त्री रोजगार कार्यक्रममा टाढाबाठा र दलका कार्यकर्ताले मात्र अवसर पाएका कारण अधिकांश युवाहरू बेरोजगार बन्नुपरेको उनले गुनासो गरे । सीमा नाका खोल्न विभिन्न निकायलाई पटकपटक आग्रह गरिए पनि बेवास्ता भएको उद्योग वाणिज्य संघका अध्यक्ष नाम्ग्याल तामाङले बताए । हुम्लाका बासिन्दा अधिकांश कुरामा चीनसँगै निर्भर छौं, उनले भने, नाका बन्द हुँदा ताक्लाकोट र हिल्सामा आर्थिक कारोबार शून्य छ । वैशाखदेखि असोजसम्मको समय हुम्लामा पर्यटक आउने र ताक्लाकोटमा व्यापार गर्ने सिजन हो । मानसरोवर कैलाशको दर्शन गर्ने समय यही भए पनि नाका नखुल्दा भारतीय पर्यटक आउन नसकेको स्थानीय कर्मातुन्डुप लामाले बताए । हरेक वर्ष ताक्लाकोटमा हुम्लाका बेरोजगार युवायुवती रोजगारीका लागि जाने गर्थे, उनले भने, दुई वर्षदेखि नाका बन्द हुँदा युवाको आम्दानीमा असर परेको छ । दुई देशको मित्रता कायम गर्न पनि नाका खुलाउनुको विकल्प नभएको प्रमुख जिल्ला अधिकारी सीता परियारले बताइन् । उनका अनुसार नाका बन्द हुँदा दुई देशका प्रतिनिधिबीच दुई वर्षयता सीमा वार्ता हुन सकेको छैन । नाका बन्द हुँदा बर्सेनि झन्डै चार हजार हुम्ली युवाको रोजगार खोसिएको उनको भनाइ छ । ताक्लाकोट गएका युवाले बर्सेनि करिब १५ देखि २० करोड रुपियाँ भित्र्याउने गरेका थिए । ताक्लाकोटमा एक दशकदेखि मजदुरी गर्न जाने गरेको भए पनि दुई वर्षयता जान नपाएको नाम्खाका निमा लामाले बताए । उनका अनुसार २०७६ मा ताक्लाकोटमा काम र व्यापार गर्न गएका १ सय ४७ जना युवा भने उतै छन् । सरकारले अझै उनीहरूलाई उद्धार गर्न सकेको छैन, उनले भने, सुरुमा हिमपातका कारण गाउँ फर्कन नसकेका युवाहरू कोरोना महामारी भएपछि उतै बस्न बाध्य भएका हुन् । नाका बन्द हुँदा हिल्सामा स्थापना गरिएका भन्सार तथा अध्यागमन कार्यालयसमेत बन्द भएको प्रमुख जिल्ला अधिकारी परियारले बताइन् । उनका अनुसार हिल्सामा अहिले सीमा सुरक्षाका लागि खटिएका सशस्त्र प्रहरी मात्र छन् । अहिले हुम्ला, मुगु र डोल्पाका सबै उम्मेदवारले नाका खोल्ने एजेन्डा अघि सारेका छन् ।"
त्रिदेशीय सडक चुनावी नारा मात्रै,"कर्णालीलाई भारत र चीनसँग जोड्न नेपाल सरकारले अवधारणा ल्याएको छ । जसमा नेपालगन्जसुर्खेतहुम्लाहिल्सातिब्बत जोड्ने गरी कर्णाली करिडोर र नेपालगन्जछिन्चुजाजरकोटडोल्पाधोमोरिम्लातिब्बत जोड्ने भेरी करिडोर हो । संघ सरकारले जाजरकोट खलंगादेखि २ सय ६५ किलोमिटरको भेरी करिडोरमा २०६५ र सुर्खेतदेखि ४ सय ९६ किमिको कर्णाली करिडोरमा २०६९ सालदेखि काम थालियो । तर, कहिले पूरा हुने भन्ने अझै टुंगो छैन ।चिनियाँ सीमा हिल्सादेखि सिमकोटसम्मको ९५ किमि सडकमा २२ वर्षअघिदेखि निर्माणको काम सुरु गरिएको थियो । चीनतिरको पूरै सडक खुले पनि कर्णाली करिडोरअन्तर्गतको खुलालुसिमकोट खण्ड २ सय ८१ किमिमध्ये अझै साढे ७ किमिमा काम बाँकी छ । दुवै करिडोरको विकल्पमा सुर्खेतजुम्लासिञ्जामुगुनाक्चेनाग्लातिब्बत सडकको काम भने २०६७ मा थालियो । सुर्खेतबाट सबैभन्दा छोटो नाका मानिएको ३ सय ३२ किमिमा ६७ किलोमिटर सडक खोल्न अझै बाँकी छ । सधैं चुनावमा उत्तरदक्षिण नाका जोडेर समृद्धिको ढोका खोल्ने नारासहित नेताहरू भोट माग्न आउँछन्, सुर्खेतका विष्णु बुढाले भने, कामको गति भने जहिल्यै सुस्त छ ।तिब्बतसम्म सडक जोडिने आसैआसमा धेरै वर्ष बितेको मुगुको मुगमकार्मारोङ पुवाका छोक्यालडोप्लुप लामाले बताए । यस्तै अवस्था रहे हाम्रो पालामा पनि गाउँमा मोटर आउँदैन, उनले भने, मर्नुअघि एकपल्ट गाडी चढेर तिब्बतसम्म जाने धोको छ ।मुगमकार्मारोङ गाउँपालिका अध्यक्ष छिरिङक्याप्ने लामाले नाक्चेनाङ्ला कर्णालीबाट चीन र भारत जोडिने सबैभन्दा छोटो नाका भए पनि सरकारले वर्षौंदेखि बेवास्ता गरिरहेको बताए । गमगढीदेखि चीन सीमासम्मको दूरी ८५ किलोमिटर मात्र भए पनि सरकारले अहिलेसम्म १८ किलोमिटर मात्र सडक पूरा गरेको उनको गुनासो छ । अहिले उक्त सडकमा छाइलसम्म मात्र गाडी चल्छ । ८० करोड लागत अनुमान गरिएको सडकमा अहिलेसम्म १२ करोड रुपैयाँ खर्च भएको सडक डिभिजन कार्यालयका इन्जिनियर लीला भण्डारीले बताए । उनका अनुसार गत वर्ष यो सडकमा संघीय सरकारले बजेट नै छुट्याएन भने यो वर्ष पनि रकम विनियोजनको जानकारी पठाएको छैन । सडकमा एक त बजेट नै पर्दैन, परे पनि एकदमै न्यून, उनले भने, थोरै बजेटमा पनि ठेकेदारले घटेर टेन्डर हाल्छन्, कसरी गुणस्तरीय काम हुनु ? बर्सेनि असारमा मात्र काम हुने भएकाले सडकमा आएका बजेट फ्रिज हुने समस्या पनि छ । मुगु कर्णाली नदीको तीरैतीर भएकाले सडक निर्माणमा कुनै अप्ठेरो नभएको उनको भनाइ छ ।उत्तरी नाका खुलेपछि कर्णाली मात्र होइन, सिंगो मुलुकले लाभ लिन सक्ने नागरिक अगुवा रूपबहादुर मल्ल बताउँछन् । सडक खुले उत्तरसँगको व्यापार बढ्छ, उनले भने, रोजगारी पनि पाइने भएकाले गरिबी घटाउन मद्दत पुग्छ । अहिले मुगु गमगढीदेखि तिब्बती नाका पुग्न पैदल पाँच दिन हिँड्नुपर्छ । ह्याजीमारबाट गाडीमा ल्हासा जान सकिन्छ, मुगु गाउँका कार्मानोर्बुल लामाले भने, नाकासम्म मोटरबाटो खुले व्यापार वृद्धि हुन सक्छ । उनका अनुसार सन् १९१५ देखि सीमावर्ती मुगुगाउँका बासिन्दा र तिब्बतीबीच व्यापारिक सम्बन्ध छ । तर, सडक नहुँदा व्यावसायिक सम्बन्ध वैध बन्न सकेको छैन ।डोल्पाको मरिम्ला नाकाबाट धो हुँदै दुनै जोड्ने मोटरबाटो निर्माण सुरु भएको पनि १४ वर्ष भयो । २०६५ ५० लाख बजेट आउदा उपभोक्ता समितिमार्फत काम थालिएको थियो । त्यसयता बर्सेनि बजेट छुट्याइए पनि काम सुस्त छ । बर्सेनि १५२० लाख बजेट आउँथ्यो । धेरै वर्ष कामको गति शून्यझैं भयो, पूर्वसबइन्जिनियर कमल महताराले भने । २०७२७३ मा सबैभन्दा धेरै १५ करोड बजेट आएको थियो । सडक डिभिजन चौरजहारीका अनुसार अहिलेसम्म सडकमा झन्डै ५५ करोड दुनैभन्दा माथिको खण्डमा खर्च भइरहेको छ । सेनाले ३ वर्षअघि जाजरकोटदुनै १ सय १८ किलोमिटर ट्रयाक खोलेको थियो । त्यसपछि दुनैमरिम्ला सडकलाई तीव्रता दिइएको डिभिजन सडक चौरजहारीका सिनियर डिभिजनल इन्जिनियर ध्रुवकुमार झाले बताए । उनका अनुसार दुनैउताको झन्डै ८५ किमिमध्ये काइकेको लसीक्याम्पसम्म झन्डै २२ किमि खन्न बाँकी छ । धोसिसोल खण्डको १५ किलोमिटरमा साना गाडी सञ्चालन भइरहेका छन् भने धोमरिम्लासम्मको ४५ किलोमिटर सडकमा पनि ट्र्याक खोलिसकिएको छ ।"
मधेसमै जसपा र लोसपालाई धक्का,"(वीरगन्ज)  मतगणनाको दोस्रो दिनमा मधेस केन्द्रित दलका उम्मेदवार कमजोर देखिएका छन् । जनता समाजवादी पार्टी (जसपा) का अध्यक्ष उपेन्द्र यादव जनमत पार्टीका अध्यक्ष सीके राउतसँग पराजित हुने निश्चित देखिएको छ । लोकतान्त्रिक समाजवादी पार्टी (लोसपा) का अध्यक्ष महन्थ ठाकुर र वरिष्ठ नेता राजेन्द्र महतोले अग्रता लिएका छैनन् ।पाँच वर्ष प्रादेशिक सरकार नेतृत्व गरेको जसपाले मधेस प्रदेशका ३२ मध्ये ६ स्थानमा मात्र अग्रता लिएको छ । लोसपाले एक स्थानमा मात्र अगाडि छ । अन्य क्षेत्रमा कांग्रेस, एमाले, माओवादी, जनमत पार्टी र स्वतन्त्रले अग्रता लिएका छन् । प्रतिनिधिसभा र मधेस प्रदेशको मंगलबार रातिसम्मको समानुपातिक मतगणनामा जसपाभन्दा जनमत पार्टी अगाडि छ ।मधेस प्रदेशसभामा जनमत पार्टीले दुई सिट जितिसकेको छ । मधेस सरकारका अर्थमन्त्रीसमेत रहेका जसपाका शैलेन्द्र प्रसाद साहलाई सप्तरी २ (१) मा जनमत पार्टीका सतिशकुमार सिंहले पराजित गरेका छन् । सिंह १६ हजार ७ सय ३४ मत ल्याएर निर्वाचत भएका हुन् । शैलेन्द्रप्रसाद साहले ८ हजार २ सय ९२ मत मात्र प्राप्त गरे । सप्तरीकै २ (२) मा जनमत पार्टीका महेश यादव विजयी भएका छन् । माओवादीले टिकट नदिएपछि मनोनयनको अघिल्लो रात यादव जनमत पार्टीमा प्रवेश गर्दै उम्मेदवारी दर्ता गराएका थिए । उनले पूर्व सिँचाइमन्त्री उमेश यादवलाई ६ हजार ३ सय २ मतान्तरले पराजित गरेका हुन् । जसपाको पर्सा जिल्ला अध्यक्ष रामनरेश यादव पर्सा २(१) मा कांग्रेसका श्याम पटेलबाट पराजित भएका हुन् । पटेलले १३ हजार ७ सय ८४ मत ल्याउँदा यादवले १२ हजार १ सय १७ मत मात्र पाए ।मंगलबार बेलुकासम्मको गणनामा जसपाबाट सप्तरी १ मा नवलकिशोर साह सुडी, धनुषा १ मा दीपक कार्की, सिरहा २ मा राजकिशोश यादव, महोत्तरी २ मा शरतसिंह भण्डारी, बारा ३ मा रामबाबुकुमार यादव र पर्सा १ मा प्रदीप यादवले अग्रता लिएका छन् । महोत्तरी १ मा लोसपाका रामप्रसाद चौधरीले अग्ररता लिएका छन् । जनमतबाट सप्तरी २ सीके राउत, सिरहा २ मा विनोदकुमार यादवले अग्रता लिएका छन् ।यसपटक जसपाले १४ जिल्लामा एमालेसँग तालमेल गरेको थियो, जसअनुसार प्रतिनिधिसभामा १७ र त्यसमध्ये मधेस प्रदेशमा १४ निर्वाचन क्षेत्र जसपाको भागमा परेको थियो । मधेस प्रदेशसभाका ३२ क्षेत्रमा जसपाले एमालेसँग तालमेल गरेर उम्मेदवारी दिएको थियो । सत्ता गठबन्धनसँग तालमेल गरेको लोसपाले भने मधेस प्रदेशमा प्रतिनिधिसभातर्फ सात र प्रदेशसभामा १६ सिटको हिस्सा पाएको थियो ।राजनीतिक विश्लेषक रोशन जनकपुरी मधेसको जनमत विस्तारै अर्कोपट्टि सर्दै गएको विश्लेषण गर्छन् । अब उपेन्द्र यादवबाट काम चल्दैन भन्ने सोचेर मधेसी मत सीके राउतको पार्टीतर्फ गएको देखिन्छ, उनले भने । एमालेसँग गठबन्धन भए पनि एमालेको भोट जसपाले नपाएको जनकपुरीको बुझाइ छ । अन्तिम अवस्थामा सत्ता गठबन्धन छाडेर एमालेसँग तालमेल गर्नु जसपाका लागि घातक भएको उनले टिप्पणी गरे । उपेन्द्रको अति आत्मविश्वासले उनैलाई डुबायो, जनकपुरीले भने, उनले एकपछि अर्को गल्ती गर्दै आएका थिए । यसपालिको निर्वाचनमा मधेसी दलको कुनै एजेन्डा थिएन । समाजमा निराशा थियो । तर मधेसवादी दलको अवस्था यति नाजुक हुन्छ भन्ने अपेक्षा गरिएको थिएन ।२०७४ को आमनिर्वाचनमा मधेस केन्द्रित दुई दलले प्रतिनिधिसभाको प्रत्यक्षतर्फ १९ वटा सिट जितेका थिए । तत्कालीन संघीय समाजवादी फोरम ९ र राष्ट्रिय जनता पार्टी १० ठाउँमा विजयी भएका थिए । मधेस प्रदेशसभामा फोरमले २९ र राजपाले २५ सिट जितेका थिए । अन्य ६ प्रदेशमा एमाले र माओवादीको वाम गठबन्धनले सरकार बनाउँदा मधेसमा फोरम र राजपाको सरकार बनेको थियो । मुख्यमन्त्री फोरम र सभामुख राजपाले लिएका थिए ।वीरगन्ज निवासी राजनीतिक विश्लेषक विनोद गुप्ता मधेसी दलले मधेसमा लगातार ५ वर्ष सरकार चलाए पनि जनतामा खासै परिवर्तनको अनुभूति दिलाउन नसक्दा मत पाउन नसकेको टिप्पणी गर्छन् । जनताको दैनिक जीवनसँग जोडिएका समस्या समाधान भएनन्, उनले भने, मधेसी दलको चरित्र देखेर जनता आजित भइसकेका थिए । उनले नागरिकता कानुनका लागि विगतमा आन्दोलन गरेको जसपाले यसपटक निर्वाचनमा नागरिकताको विषयमा केही बोल्दै नबोलेको बताउँछन् । जसपा आफ्नो एजेन्डामा नटिक्दा नाजुक अवस्थामा पुग्यो, गुप्ताले भने ।"
"कमाउन सहर छिरे, कोरोनाले फर्कायो गाउँ","(मदनकुँडारी, काभ्रे)  काठमाडौंबाट दोलालघाट, भुम्लुटार, कात्तिके देउराली हुँदै झन्डै ८० किलोमिटर यात्रा गरेपछि तामाङ समुदायको बहुल गाउँ मदनकुँडारी पुगिन्छ । जसलाई कोसीपारिका गाउँहरूमध्येकै अन्तिम र विकट बस्ती भनेर चिनिन्छ । कोरोना महामारी अघिसम्म यहाँका धेरै परिवारको काम थियो पुर्ख्यौली सीपको थाङ्का बनाउनु र त्यसलाई बेचेर गुजारा चलाउनु । कात्तिक अन्तिम साता आफ्नै घरमा भेटिएका ४९ वर्षीय प्यारोलाल तामाङले सम्झिए, मैले पनि बालखैमा थाङ्का बनाउन सिकें, कोभिड अघिसम्म यसैले गुजारा चलेको थियो । उनको पालामा गाउँमा पढाइ र रोजगारीको अवसर थिएन । घरनजिकै विद्यालय भए पनि ५ कक्षासम्म मात्रै पढाइ हुन्थ्यो । अहिलेजस्तो निःशुल्क पढ्न पाइँदैनथ्यो, थोरै भएनि फी लगाउँथ्यो । तिर्न नसक्ने भएर पढ्न खासै पाइएन, उनले बाल्यकाल सम्झिए । आफूले भोगेको दुःख छोराछोरीले खेप्न नपरोस् भन्नेमा उनी सधैं सजग हुन्थे । उतिबेला गाउँमा बनाएको थाङ्का बेच्न काठमाडौंको ठमेल, बौद्ध, ललितपुरको मंगलबजार र भक्तपुर दरबार स्क्वायर पुग्नुपर्थ्यो । यही सिलसिलामा ९१० दिन हिँडेर काठमाडौं आउजाउ गर्दागर्दै बौद्धमा थाङ्काको ग्यालरी खोले । मिहिनेत निकै परेका थाङ्काले भाउ पाउँथ्यो । विदेशी पर्यटकहरूको चहलपहल बढ्दा आम्दानी पनि मनग्ये हुन्थ्यो । २०७२ वैशाखमा भूकम्प गएपछि लामो समय पर्यटन व्यवसायमा मन्दी छायो । गाउँको घर भत्कियो । थाङ्काको कमाइ, सरसापट जुटाएर उनले पक्की घर लगाए । काठमाडौं नै फर्केर थाङ्का व्यवसायलाई निरन्तरता दिए । छोरालाई बोर्डिङ स्कुलमा भर्ना गरिदिए । सहजै चलिरहेको जीविका कोरोना महामारीपछि थलियो । कमाइ हुन छाड्यो । खान, बस्नकै समस्या हुन थालेपछि दोस्रो लकडाउनपछि सपरिवार पुरानो थलो फर्किएका उनी यतै अडिएका छन् । खेतीपाती र पशुपालन गरेर गुजारा त चलिरहेकै छ तर छोराहरूको पढाइ बिग्रिएको चिन्ता थपिएको छ । जेठो छोरो एलकेजीमा पढ्थ्यो, अहिले यहाँ ४ कक्षामा पढ्छ, पढाइ बिर्सिसक्यो, ८ वर्षीय छोरोको पढाइप्रति चिन्तामा देखिएका उनले भने, भूकम्पपछि गाउँमा घर बनाए पनि पढाइ राम्रो हुँदैन भनेरै काठमाडौं बसेका थियौं, कोरोनाले लथालिंग बनायो । गाउँ नै फर्कायो, खेतीपातीले खान पुगे पनि बच्चाहरूको भविष्य सम्झेर दुःख लाग्छ । कोरोना महामारीपछि आफूजस्तै थाङ्का बनाएर जीविका चलाउनेहरू अधिकांश काठमाडौंबाट विस्थापित भएर गाउँ फर्केको उनले सुनाए । गाउँमै बसेर थाङ्का बनाउनेहरूले पनि बजार पाउन छाडे । यसैले गुजारा चलाउने अधिकांश तामाङ परिवारहरू आयआर्जनबाट वञ्चित छन् । हाम्रो थाङ्काको बजार भनेको विदेशी पर्यटकहरू हो, कोरोनापछि आउन कम भयो, ५० वर्षीय सन्तवीर लामाले भने, मूल्य पाउनै छाड्यो । पहिले एउटाको २०३० हजार आउँथ्यो, बिक्री नि भइहाल्थ्यो । उनी घरैमा थाङ्का बनाएर बेच्नचाहिँ ठमेल पुग्थे । तीन जनाको परिवारलाई खान, लाउन पुगेको थियो । कोरोनापछि एकदुईचोटि ठमेल पुगिरथें, भाउ नै पाएन, थाङ्का बनाउन नि छोडिसकेजस्तै भएको छ, उनले भने । दुई वर्षअघि आईएलओ नेपालले गरेको कोभिड१९ ले श्रम बजारमा पारेको प्रभाव अध्ययन रिपोर्टअनुसार कोरोना महामारीले गर्दा प्यारोलालको जस्तै अनौपचारिक क्षेत्रका हरेक पाँच श्रमिकमध्ये चार जनाको आयमा अवरोध पुगेको थियो । जसले गर्दा उनीहरूलाई जीवन निर्वाहका आधारभूत आवश्यकताबाटै वञ्चित हुन पुगेका थिए । श्रम शक्ति सर्वेक्षण२०१७ का अनुसार नेपालको आन्तरिक श्रम बजारमा ७० लाख ८६ हजार कार्यरत छन् । जसमध्ये ४४ लाख ११ हजार जना अर्थात् ६२२ प्रतिशत अनौपचारिक क्षेत्रमा छन् । महामारीले गर्दा निर्माण, उत्पादन तथा व्यापारिक क्षेत्रमा परेको असर अझै सहज भइसकेको छैन । थाङ्का कलाकारहरूको अखिल नेपाल ललितकला संघमा समेत आबद्ध रहेका प्यारोलाल थप्छन्, अब त आयआर्जनसँग जोडिएका हाम्रा परम्परागत ज्ञानहरू पनि संकटमा परेका छन् । नेपालमा थाङ्का खास गरेर तामाङ, नेवार, शेर्पा, गुरुङ आदि समुदायको परम्परागत चित्रकला हो । सुती कपडामा सुन, चाँदीलगायतका धातुले बनाइन्छ । मूल्य पाउन छाडेपछि मदनकुँडारीका उल्लेख्य तामाङ परिवारले थाङ्का बनाउन छोडिसकेका छन् । योसँगै पुर्ख्यौली ज्ञान र सीप नै संकटमा छ । प्यारोलालसँग कुराकानी भइरहँदा मदनकुँडारी गाउँमा आमनिर्वाचनको माहोल थियो । उनको घरायसी कामकाजलाई चुनावले छोएको थिएन । मदनकुँडारी विकासमा विकट भए पनि राजनीतिक पहिचान पुरानो छ । यहाँका माओवादी नेता कमानसिंह लामा २०४८ मा सांसद थिए, कोरियाका लागि राजदूत पनि भएका थिए । एमाले नेता नवीना लामा पूर्वसांसद हुन् । माओवादीबाट ०६४ मा संविधानसभा सदस्य भइसकेकी रेणुका चौलागाईं अहिले चौंरीदेउराली गाउँपालिकाको अध्यक्ष छिन् । एकीकृत समाजवादीमा आबद्ध यहीँका दीपक गौतम काभ्रे जिल्ला समन्वय समितिका प्रमुख छन् । गठबन्धनबाट वाग्मती प्रदेशसभा सदस्यका लागि उम्मेदवार रत्न ढकाल प्रदेशकै युवा तथा खेलकुदमन्त्री भइसकेका छन् । प्यारोलाल काठमाडौं बसेर थाङ्का व्यवसाय थाल्दै गर्दा सशस्त्र द्वन्द्व उत्कर्षमा थियो । मदनकुँडारी राजनीतिक गतिविधि हुने प्रमुख थलो बनेको थियो । काठमाडौंमा उनको डेरा गाउँबाट पुगेका आन्दोलनरत माओवादी नेता र कार्यकर्ताहरूका लागि मुख्य सेल्टर थियो । राज्य र तत्कालीन विद्रोही पक्षबाट मदनकुँडारीका १० जना मारिए तथा बेपत्ता पारिए । शान्ति प्रक्रियापछि उनी आफैं माओवादीमा आबद्ध भए । राजनीतिक परिवर्तनको साक्षी हुन पाए पनि गाउँको विकास र आफ्नो जीवनस्तर फेरिन नसकेकामा असन्तुष्टि व्यक्त गरे । हामी श्रमजीवी वर्गको मुक्ति भनेर कस्ताकस्ता राज्यपक्ष र विद्रोही पक्षलाई सह्यौं, पार्टी भनेर लागिरहेका छौं, उनले भने, हामी सर्वहारा भयौं, नेता पुँजीपति भयो, यहींनिर विकासको खाडल बन्यो । काठमाडौं नजिकै भएकाले स्थानीयवासी रोजगारी खोज्दै गाउँ छाड्ने गर्थे । छोराछोरी पढाउन भनेर फुटपाथ व्यापार, चटपटे पसल गरेर सहर पस्थे । पछिल्लो समय उनीहरू भूकम्प र कोरोनाजस्ता विपद् र महामारीले सहरको बसाइ दीर्घकालीन नहुने सोचमा पुगेका छन् । सयडेढ सय जति गाउँ फर्केका छन्, यहीं सानोतिनो उद्योग, कारखाना भए गरिखान पुग्थ्यो भन्नेमा छौं, राज्यले लगानी र बजारको सिर्जना गरिदिनुपर्ने उनले बताए । स्थानीय सरकार चौंरीदेउराली गाउँपालिकाले भने उनीहरूको विवरण संकलन गर्ने, कार्यक्रम बनाउने काम गरेको छैन । गाउँपालिकाकी अध्यक्ष रेणुका चौलागार्इंले भनिन्, यो ठाउँ एकदमै विकट छ, सडक, रोजगारी, शिक्षा, स्वास्थ्यको दीर्घकालीन योजना आवश्यक छन् । हामीसँग बजेट सीमित छ, गर्नुपर्ने थुप्रै कामहरूलाई पालैपालो सम्बोधन गर्नेछौं ।"
'हामीले नै सरकारको नेतृत्व गर्ने कुरा आउन सक्छ,"तपाईंहरूले समानुपातिक र प्रत्यक्ष दुवैमा राम्रो मत पाइरहनुभएको छ, यसको पछाडि के कारण छ ? नागरिकप्रति जवाफदेही नहुने, नियुक्तिलगायतका कुरामा दलगत मनोमानी गर्ने, आम नागरिकका सवाल नसुन्ने जस्ता समस्याले जन्माएको वितृष्णाको मत हामीले पाएका हौं । यो वितृष्णासँगै जनतामा एउटा आशा पलाइरहेको थियो, त्यो आशा कोबाट पूरा होला त भनेर जनताले हेरिरहेका बेला हामी आयौं । मैले नागरिकसँग जोडिएर काम गरिरहेको, असाध्यै भुइँ तहका जनताको दैनिकीमा समस्या परिरहेका विषय र जनजीविकाकै कुरा हेडलाइन बनाइरहेको पृष्ठभूमि पनि भयो । एकातिर अपेक्षा र आशा, अर्कोतिर चरम निराशा, यी दुईमध्ये कुन घटी वा कुन बढी, भन्न सक्दिनँ, हामीले मत पाउनुका कारण यी दुवै हुन् । नेपालका धेरैजसो दल कि त आन्दोलनबाट उदाएको देखिन्छ कि त मुद्दाबाट । तपाईंहरू मुख्य दलहरूप्रतिको वितृष्णाबाट उदाउनुभएको छ । तपाईंहरूका निम्ति तत्कालको चुनौती के हो ? हाम्रा लागि अबको चुनौती भनेको संगठन हो । हामीले चुस्त संगठन बनाउन पाइसकेका छैनौं । हुन त हामी क्याडर बेस्ड पार्टी होइनौं । हाम्रोमा भ्रातृ संगठन छैन, कार्यकर्ता हुँदैनन् । हाम्रोमा अधिकारसम्पन्न सदस्यहरू हुन्छन् । उनीहरूले प्राइमरी इलेक्सनमा भोट हाल्न पाउँछन् । विभिन्न पेसा र व्यवसायबाट आएको हुनाले संसदीय अभ्यासमा हामीलाई केही समय अलमल होला कि भन्ने लाग्छ । तर त्यसमा पनि हामीले अलिकति होमवर्क गरिसकेका छौं । संसद् कसरी चल्छ, संसद्मा कुन ढंगले प्रस्ताव लगिन्छ जस्ता संसदीय अभ्यासका केही तालिममा हामी संलग्न छौं । हामीले यसबारे केही बुझे पनि व्यवहारतः कसरी प्रस्तुत हुने भन्ने एउटा चुनौती होला कि ? नागरिकले मागेका कुरा धेरै छैनन् । आधारभूत आवश्यकताका कुरा मात्रै छन् । बाटो बनाइदेऊ भन्छन्, पानी ल्याइदेऊ, बिजुली चाहियो, विद्यालय छैन, उपचार पाइएन, यस्तै न हुन् । धेरैजसो नागरिकको गुनासो सार्वजनिक सेवा प्रवाहमा देखिन्छ । तपाईंहरूले यसलाई पनि त महत्त्वपूर्ण विषय ठान्नुभएको होला नि ? सबैभन्दा महत्त्वपूर्ण कुरा नै यही हो । हाम्रो होमवर्क पनि यसैमा धेरै छ । दिगो शासन भएन । हामीलाई के सजिलो हुन्छ भने हामीसँग कार्यकर्ता छैनन्, भ्रातृ संगठन छैनन् । अहिलेको बेथितिको सबैभन्दा ठूलो कारक विभिन्न पदमा नेता, कार्यकर्ताको व्यवस्थापन हो । यसको चिन्ता हामीलाई छैन । हामीसँग परिवारवाद पनि छैन । अहिले जे चिजले निराशा छाएको छ, त्यो सबै निर्मूल गर्ने तरिकाले पार्टी गठन गरेको हुनाले सर्भिस डेलिभरी, सुशासन र विधिको शासनमा हामीले जनतासँग बाहेक कसैसँग जवाफदेही हुनुपर्दैन । कसैसँग पनि हामी झुक्नुपर्दैन । कोहीप्रति कृतज्ञ हुनुपर्दैन । राजनीतिमा कहिलेकाहीं देशीविदेशी तत्त्व भन्ने कुरा पनि आउँछ, त्यस्तो केही कसैको आशीर्वाद छैन । कोही कसैले उठाएको र बोकेको नभएर, जनताबाटै उठाइएको भएर हामी जनतासँग मात्रै जवाफदेही भए पुग्छ । त्यसैले हामी सर्भिस डेलिभरिमा बढी केन्द्रित हुन्छौं । त्यसमा बढी जोड लगाउँछौं । सर्भिस डेलिभरी गर्न र जनतासँग जोडिन पनि तपाईंहरूलाई संगठन त चाहिन्छ । अहिले तपाईंहरूको संगठनको अवस्था के छ ? अहिले ६४ वटा जिल्लामा जिल्ला समितिहरू बनेका छन् । कहीं वडा समिति बनेका छन् । मिहिनेत त हामीले एकदमै धेरै गरेका छौं । तर ती समितिहरूले पूर्णता पाएका छैनन् । पार्टी महाधिवेशनमा गएको छैन । भरखरै पार्टी गठन भएकाले समितिहरू तदर्थ रूपमा छन् । केन्द्रीय समिति चुस्त बनाएका छौं । विधानले १ सय ५१ भने पनि हामीले २४ जनाको केन्द्रीय समिति बनाएका छौं । सबै चिज सांगठनिक रूपमा छन् । अरू पार्टीमा नेता नै नेता देख्छौं । तर हामीले भोटर र लिडरका बीचमा कोही पनि राखेका छैनौं, शुभचिन्तक मात्रै छन् । अहिले डिजिटल डेमोक्रेसीको अभ्यास पनि भएकाले मिल्ने कुरा डिजिटल्ली गर्छौं । त्यति धेरै अप्ठ्यारो मैले देखेको छैन । राजनीतिक दलहरूमा देखिएको बेथिति र त्यसले निम्त्याएको वितृष्णालाई मध्यनजर राखेर नै हामीले पार्टी गठन गरेका छौं । त्यसकारण हामीलाई त्यति समस्या नपर्ला । हामीलाई रिझाउनुपर्ने, मनाउनुपर्ने कोही छैन । अरूले सय प्रतिशत इफोर्ट लगाउँदा हामीले १० प्रतिशत इफोर्ट लगाए पुग्छ । मत परिणाम हेर्दा तपाईंहरू सरकार निर्माणमै निर्णायक बन्न सक्ने देखिन्छ । त्यस्तो अवस्थामा तपाईंहरू सरकारमा जानुहुन्छ वा बाहिरै रखवारीको भूमिकामा बस्नुहुन्छ ? यस विषयमा हामीले एकदमै सामान्य छलफल मात्रै सुरु गरेका छौं । मिहिन ढंगले त्यसमा अध्ययन गर्न पाएको छैन । किनकि सबै साथीहरू चुनावमा हुनुहुन्छ । सरकारमा जाने सन्दर्भमा कुन ढंगको नेतृत्व हुन्छ, कस्ता मान्छे सहभागी हुन्छन् भन्ने कुराले महत्त्व राख्छ । नेपालमा प्रतिपक्षको अभाव छ । सबै दलहरू कुनै न कुनै किसिमले एकअर्कामा मिलेका छन् । हिजो मिलेका दलहरू र आज चुनावमा मिलेका दलहरू छन् । सबै दल सबैसँग मिल्ने, विचार नमिले पनि मिल्ने भएकाले नेपालमा प्रतिपक्ष छैन । लोकतन्त्रमा प्रतिपक्ष नहुनु भनेको सबैभन्दा खतरा हो । हाम्रो ध्यान यतिबेला अलिकति प्रतिपक्षमा छ । तर त्यसो भन्दै गर्दा एउटा जिम्मेवारी लिएर भोलि सरकारमा सहभागी भएर नागरिकलाई डेलिभरी दिने कुरामा पछाडि हट्नु पनि सान्दर्भिक नहोला । यी दुई कुरामा हामी अध्ययन गर्छौं । भोलिपर्सिबाट हामी कुन साइजमा रहन्छौं भन्ने पनि थाहा हुन्छ । तपाईंले बारम्बार एउटा कुरामा संकेत गर्दै भन्नुभएको छ, यिनै पुराना अनुहारलाई प्रधानमन्त्री बनाउन जनताबाट पाएको मत दुरुपयोग गर्दैनौं । यसलाई अलिक विस्तृतमा बुझाइदिनुस् न ?यही चिजमा अगाडि बढेर त्यसको एउटा अंग हामी बन्न चाहँदैनौं । जुन बेथिति छ, त्यसको अर्को भाग बन्न चाहँदैनौं । तर त्यहाँ भोलि प्रतिबद्धता होलान्, नागरिकसँग उत्तरदायी हुने कुनै नयाँ टिम बन्न सक्ला । त्यस्तो केही भएको खण्डमा वा हामीले नै नेतृत्व गर्ने कुरा पनि आउन सक्ला । यस्ता विषयमा छलफल गर्न सकिएला तर जुन चिजका लागि जनता निराश छ, त्यो निराशाको बीचमा हामी सहभागी हुने कुरामा म भन्छु, इट्स अ बिग नो । भनेपछि पुराना दलबाट नयाँ अनुहारलाई प्रधानमन्त्रीका रूपमा सारियो भने तपाईंहरूले विचार गर्न सक्ने कुरा रह्यो ? मान्छेमात्र होइन, पूरै टिमको कुरा आउँछ । मान्छे परिवर्तन हुनेबित्तिकै प्रवृत्ति परिवर्तन हुँदैन । कुनै दलको प्रधानमन्त्री परिवर्तन भयो तर बाँकी त्यही रह्यो भने हुँदैन । गठबन्धन त भोलि चुनाव लड्नलाई गर्ने होइन कि, मेगा प्रोजेक्टमा गर्ने हो । केका लागि हामी काम गर्ने भन्नेमा साझा सहमति भएर डाइनामिक लिडरसिपको टिम बन्यो भने ह्वाई नट ? तर यही चिजमा, यिनै अनुहारहरूको बीचमा गएर हुँदैन । एक, दुई मान्छेको कुरा होइन, पूरै टिम कस्तो हुन्छ भन्ने कुरापछि मात्रै हामीले रुचि राख्न सकौंला । तर अहिले भएकै कुरामा थपिएर नयाँ भाग बन्न हामीलाई रुचि छैन ।"
"समानुपातिकमा एमाले अघि, स्वतन्त्र तेस्रो","(काठमाडौं)  प्रतिनिधिसभाको समानुपातिकतर्फ एमालेले अग्रता लिएको छ । मतगणनाको प्रारम्भिक परिणामअनुसार कांग्रेस दोस्रो र राष्ट्रिय स्वतन्त्र पार्टी तेस्रो स्थानमा छ । माओवादी चौथो र राप्रपा पाँचौं स्थानमा छन् । मंगलबार राति २ बजेसम्म एमालेले १ लाख ६६ हजारभन्दा बढी मत ल्याएको छ भने कांग्रेसले १ लाख ४४ हजार मत कटाएको छ । स्वतन्त्र पार्टीले ७३ हजार मत प्राप्त गरेको छ । चौथो स्थानमा रहेको माओवादीले ७० हजार मत कटाएको छ । प्रदेशसभातर्फ प्रदेश १ मा एमालेले अग्रता लिएको छ भने कांग्रेस दोस्रो र माओवादी तेस्रो स्थानमा छ । राप्रपा र जनता समाजवादी क्रमशः चौथो र पाँचौं स्थानमा छन् । मधेसमा कांग्रेस पहिलो, जनमत दोस्रो र एमाले तेस्रो स्थानमा छ । चौथोमा जनता समाजवादी र पाँचौंमा माओवादी रहेको छ । वाग्मतीमा एमालेले अग्रता लिएको छ । कांग्रेसले दोस्रो मत ल्याएको छ भने राप्रपा तेस्रो स्थानमा छ । गण्डकीमा पनि एमाले अगाडि छ । त्यहाँ कांग्रेसपछि तेस्रोमा माओवादीले मत पाएको छ । लुम्बिनीमा एमाले नै अगाडि छ भने नागरिक उन्मुक्ति पार्टी पाँचौं स्थानमा छ । कर्णालीमा भने माओवादीले अग्रता लिएको छ । एमाले दोस्रो र कांग्रेस तेस्रो स्थानमा छ । समानुपातिकमा नेकपा एकीकृत समाजवादीले पाएको मत भने न्यून छ । आयोगको सूचीमा एस नवौं स्थानमा छ । सुदूरपश्चिमको विवरण आयोगले अद्यावधिक गरेको छैन । वाग्मतीको जिल्लागत रूपमा हेर्दा काठमाडौंमा सबैभन्दा धेरै मत स्वतन्त्र पार्टीले पाएको छ । दोस्रोमा कांग्रेस र तेस्रोमा एमाले छ । समानुपातिक निर्वाचन प्रणालीअन्तर्गत सम्पूर्ण देशलाई एक निर्वाचन क्षेत्र मानी दललाई मत दिने र प्रत्येक दलले प्राप्त गरेको कुल मत संख्याको अनुपातमा त्यस्तो दलका तर्फबाट प्रतिनिधित्व गर्ने उम्मेदवार प्रतिनिधि र प्रदेशसभाको सदस्यमा निर्वाचित हुनेछन् । प्रतिनिधिसभामा जस्तै प्रदेशसभामा पनि समानुपातिक मतको व्यवस्था छ । निर्वाचन अधिकृतले मतगणना गरी प्रत्येक दलले प्राप्त गरेको कुल सदर मत संख्याको विवरण आयोगमा पठाउनुपर्ने हुन्छ । निर्वाचन क्षेत्रबाट विवरण प्राप्त गरिसकेपछि आयोगले दलले प्राप्त गरेको कुल सदर मत संख्याको अनुपातमा मतपरिणाम विभाजक सूत्रका आधारमा निर्वाचित हुने संख्या निर्धारण गर्नेछ । दलहरूले प्राप्त गरेको कुल सदर मतलाई भाग गरी दलले प्राप्त गर्ने सिट संख्या बाँडफाँट गरिन्छ । कुनै सिटमा एकभन्दा बढी दलको बराबर भागफल आएमा आयोगले गोला हालेर सिट निर्धारण गर्नेछ । सिट संख्या निर्धारण गरेपछि आयोगले त्यस्तो दलका तर्फबाट संसद्मा प्रतिनिधित्व गर्ने कुल सदस्य संख्याको ३३ प्रतिशत महिलाको प्रतिनिधित्व हुने गरी समानुपातिक निर्वाचन प्रणालीतर्फबाट निर्वाचित गर्नुपर्ने महिलाको संख्यासमेत यकिन गरी दललाई जानकारी गराउनुपर्नेछ । दलहरूले यसअघि नै दलित, आदिवासी जनजाति, खसआर्य, मधेसी, थारू तथा मुस्लिमको प्रतिनिधित्व हुने गरी समानुपातिकको बन्दसूचीमा नाम बुझाइसकेका छन् । आयोगका अनुसार प्रतिनिधिसभाको १ सय १० सिटका लागि २ हजार १ सय ९९ को नाम बन्दसूचीमा समावेश छ । यसमा महिला १ हजार १ सय ८७ र पुरुष १ हजार १२ जना छन् । प्रदेशसभाको २ सय २० समानुपातिक सिटमा ३ हजार ७ सय ८ जनाको नाम बन्दसूचीमा रहेको छ । यसमा पुरुष २ हजार १ सय ९७ र महिला १ हजार ५ सय ११ जना छन् । समानुपातिक निर्वाचन प्रणालीका लागि ४७ दलले बन्दसूचीमा नाम बुझाएका छन् । समानुपातिक निर्वाचन प्रणालीतर्फको कुल सदर मतको तीन प्रतिशत वा सोभन्दा बढी मत प्राप्त गर्ने दलका तर्फबाट मात्र उम्मेदवार निर्वाचित गर्ने कानुनी व्यवस्था छ । सदर मत गणना गर्दा तीन प्रतिशतभन्दा कम मत प्राप्त गर्ने दलले प्राप्त गरेको मत उक्त दलले प्राप्त गरेको कुल मतमा गणना गरिँदैन । यस्तो मत ३ प्रतिशत कटाउने दललाई बाँडफाँट गरिन्छ ।"
वरिष्ठ उपाध्यक्ष पोखरेल पराजित,"काठमाडौं (कास) एमालेको दोस्रो वरीयतामा रहेका वरिष्ठ उपाध्यक्ष ईश्वर पोखरेल कांग्रेसका युवा नेता प्रदीप पौडेलसँग ५ हजार ६२ मतले पराजित भएका छन् । पौडेलले १५ हजार २ सय ३७ मत प्राप्त गर्दा पोखरेलले १० हजार १ सय ७५ मत मात्रै ल्याए । पौडेल काठमाडौं५ बाट चुनाव लड्ने निर्णय मनोनयनको एक दिनअघि मात्रै कांग्रेसले गरेको थियो । ६ महिनाअघि मात्रै भएको स्थानीय तह चुनावमा सत्तारूढ दलहरूको गठबन्धनका बाबजुत एमालेले सो क्षेत्रमा राम्रो प्रदर्शन गरेको थियो । स्थानीय चुनावमा वडाध्यक्षहरूले पाएको मताधारमा पनि यो निर्वाचन क्षेत्रमा एमाले मजबुत अवस्थामा थियो । नतिजा घोषणालगत्तै पोखरेलले पौडेललाई बधाई दिएका छन् । निर्वाचन परिणामको औपचारिक घोषणा हुनुअघि नै उनले आफू विजयी नभए पनि भविष्यमा जनतासँगको सम्बन्धलाई थप जीवन्त बनाउने प्रतिबद्धता व्यक्त गरेका छन् । निर्वाचनमा विजयी बन्न नसके पनि भविष्यमा जनतासँगको सम्बन्धसम्पर्कलाई थप जीवन्त बनाउने, जनताका विकास निर्माणका चाहना र आवश्यकतालाई सधैं उच्च प्राथमिकतामा राख्ने, पारदर्शी जीवनशैली अपनाउने र निरन्तर देश हित र जनताका काममा क्रियाशील बन्ने मार्गमा पूर्ववत् लागिरहने प्रतिबद्धतासमेत व्यक्त गर्दछु, पोखरेलले भनेका छन् । उनी क्षेत्र नम्बर५ का निवर्तमान सांसद हुन् । २०७४ को आमनिर्वाचनमा उनले कांग्रेस उम्मेदवार प्रकाशशरण महतलाई करिब १० हजार मतान्तरले हराएका थिए । २०७४ मा बनेको केपी शर्मा ओली नेतृत्वको सरकारमा पोखरेल उपप्रधान तथा रक्षामन्त्री थिए । उनी कोभिड१९ नियन्त्रण सम्बन्धमा सरकारले बनाएको निकायको प्रमुखसमेत बने । अध्ययन सकेलगत्तै भूमिगत राजनीति सुरु गरेका पोखरेलले तत्कालीन कोअर्डिनेसन केन्द्र र नेकपा मालेको स्थापनामा महत्त्वपूर्ण भूमिका खेलेका थिए । भूमिगतकालदेखि नै पार्टीभित्र शक्तिशाली नेताका रूपमा रहँदै आएका उनका लागि संसदीय राजनीति भने त्यति सुखद रहेन । २०६४ र २०७० सालको पहिलो तथा दोस्रो संविधानसभा निर्वाचनमा उनी सोही क्षेत्रबाट कांग्रेसका नरहरि आचार्यसँग पराजित भएका थिए । २०५६ को संसदीय निर्वाचनमा तत्कालीन काठमाडौं३ बाट भने निर्वाचित भएका थिए । २०५१ सालमा एमालेको अल्पमतको सरकारका प्रधानमन्त्री मनमोहन अधिकारीका उनी प्रमुख राजनीतिक सल्लाहकार थिए । २०६५ सालमा भएको एमालेको आठौं महाधिवेशनबाट महासचिव बनेका पोखरेलले दुई कार्यकाल सो जिम्मेवारी सम्हाले । गत वर्ष भएको दसौं महाधिवेशनबाट उनी वरिष्ठ उपाध्यक्षमा निर्वाचित भएका हुन् । सो पद एमालेको वरीयतामा अध्यक्ष ओलीपछि दोस्रोमा रहने गरेको छ ।"
बाजुरामा अझै अन्योल,"(धनगढी)  निर्वाचन आयोगले बाजुराको बुढीनन्दा५ मा आगामी शनिबार पुनः मतदान गराउने निर्णय गरेको छ । तर, मतदानका दिन भएका घटना छानबिन र दोषीमाथि कारबाहीको माग गर्दै एमाले विरोधमा उत्रिएपछि जिल्ला अझै अन्योल छ । गत आइतबार बाजुराका दुई दर्जन मतदान केन्द्रमा विवाद र झडप भएका थिए । एउटा केन्द्रमा प्रहरीको गोली लागेर एक युवकको मृत्यु भएको थियो भने तीन जना घाइते भएका थिए । सोही रात कुटपिटबाट एमालेका एक कार्यकर्ताको मृत्यु भएको थियो । एमाले बाजुराले आफ्ना कार्यकर्ता अनेरास्ववियुका केन्द्रीय सदस्य चेतन अयडीको हत्यामा संलग्नलाई पक्राउ गरी कारबाही र बुथ कब्जा गरेर फर्जी मत खसालिएका केन्द्रको मतदान बदर गरी पुनः गराउने निर्णय नगर्दासम्म निर्वाचनका कुनै प्रक्रिया अघि बढाउन नदिने जनाएको छ । धाँधली र बुथ कब्जा भइरहेका केन्द्रहरूको मतदान रोक्न हामीले दिउँसै मुख्य निर्वाचन अधिकृतको कार्यालयलाई भनिसकेका थियौं तर वास्ता गरिएन, प्रतिनिधिसभा सदस्यका उम्मेदवारसमेत रहेका एमाले स्थायी कमिटी सचिव कर्णबहादुर थापाले मंगलबार सदरमुकाम मार्तडीमा आयोजित पत्रकार सम्मेलनमा भने, मतदान स्थगित भएको भए त्रिवेणीका दुई जना युवाको ज्यान जाने थिएन । कांग्रेस कार्यकर्ताले चेतनलाई कुटपिट गरी हत्या गरेको आरोप उनले लगाए । दिउँसो कुटपिटबाट घाइते बनाए, राति घरभित्रबाटै निकालेर उनको कुटपिट गरी हत्या गरिएको छ, थापाले भने, घटनाको सम्पूर्ण जिम्मेवारी नेपाली कांग्रेस बाजुरा र उम्मेदवारहरूले लिनुपर्छ । त्रिवेणी७ मा रहेको मतदानस्थलमा मतदान सकिनै लाग्दा विवाद उत्पन्न भएपछि प्रहरीले चलाएको गोली लागेर कांग्रेस समर्थित युवा सञ्जीव अयडीको मृत्यु भएको थियो । त्यसपछि कांग्रेस समर्थित समूहले स्थानीयसमेत रहेका अनेरास्ववियुका केन्द्रीय सदस्य चेतन अयडीलाई कुटपिट गरी घाइते बनाएको र राति घरमै गएर पुनः कुटपिट गरी हत्या गरेको आरोप छ । चेतनका बाबु गगन अयडीले छोराको हत्यामा संलग्न रहेको भन्दै २२ जनाविरुद्ध जिल्ला प्रहरी कार्यालयमा किटानी जाहेरी दिएका छन् । एमालेले अर्का मृतक सञ्जीव अयडी मृत्यु प्रकरणमा उच्चस्तरीय छानबिन समिति गठन गर्न पनि माग गरेको छ । घटनाले अन्योल हुँदा मंगलबार पनि बाजुरा सदरमुकाम मार्तडीसहित ग्रामीण बजार बन्द रहे । यातायातका साधन चलेनन् । कोल्टी, बेतालमाडौंलगायतमा मंगलबार अनेरास्ववियुका कार्यकर्ताले विरोध प्रदर्शन गरेका छन् । प्रमुख जिल्ला अधिकारी प्रकाशचन्द्र अधिकारीले चेतनको शव अछामको बयालपाटा अस्पतालबाट मंगलबार सदरमुकाम मार्तडी ल्याएर पोस्टमार्टमको तयारी भइरहेको जानकारी दिए । अझै घटनास्थलमै रहेको सञ्जीवको शव पनि सदरमुकाम ल्याउने प्रयास भइरहेको उनले बताए । गत आइतबार बाजुराका दुई दर्जन मतदानस्थलमा विवादले केही घण्टा मतदान अवरुद्ध भएको थियो । अन्यमा स्थिति साम्य भएपछि मतदान भए पनि बुढीनन्दा५ मा भने हुन सकेको थिएन । उक्त केन्द्रको पुनःमतदान गराउन निर्वाचन आयोगले मंसिर १० का लागि मिति तोकिसकेको छ । मुख्य निर्वाचन अधिकृतको कार्यालयका अनुसार एमालेले १६ वटा मतदान केन्द्रमा पुनः मतदानको माग गरेको छ । कांग्रेस बाजुराका उपसभापति पदम बडुवालले झगडा बढाएर असामान्य बनाउनुको साटो निर्वाचन प्रक्रिया सुरु गराउनतर्फ लाग्नु उचित हुने बताए । उनले भने, आयोगले पुनः मतदानको मिति तोकिसकेकाले त्यसको तयारीमा जुट्न उपयुक्त हुन्छ ।"
जलवायु विपद्को क्षतिरकमका लागि उचित तयारी गरियोस्,"इजिप्टको शर्म अलशेखमा दुई साताभन्दा बढी चलेको राष्ट्रसंघीय जलवायु सम्मेलन (कोप २७) ले एउटा इतिहास रचेको छ । विश्वभर जलवायुजन्य विपद्का घटनाहरू बढिरहेकाले सम्मेलनका दौरान नोक्सानी तथा क्षति (लस एन्ड ड्यामेज) बापत रकम उपलब्ध गराउन अलग्गै कोष स्थापना गर्ने सहमति हुनु जलवायु वार्ताका सन्दर्भमा पेरिस सम्झौतापछिको ठूलो उपलब्धि हो । जलवायु परिवर्तन सम्बन्धी अन्तरसरकारी संस्था (आईपीसीसी) ले हरितगृह ग्यास उत्सर्जन घटाउन ध्यान नदिने हो भने आगामी वर्षहरूमा खडेरी, बाढी, पहिरो, हिमपहिरो, हिमआँधी, हिमताल विस्फोट, अनियन्त्रित वन डढेलो, अति वर्षा र जलवायुजन्य विपद्का घटनाहरू थेग्नै नसक्ने गरी बढ्ने चेतावनी दिइरहेका सन्दर्भमा खास गरी नेपालजस्ता देशहरूका लागि यस्तो सहमति हुनु अर्थपूर्ण छ । बर्सेनि जलवायुजन्य विपद् र नोक्सानीका घटना बेहोरिरहेका नेपाल लगायत दक्षिण एसियाली र टापु मुलुकहरूले पहिलेदेखि नै नोक्सानी र क्षतिबापत रकम प्रवाह गर्न अलग्गै वित्तीय संरचना (कोष) बनाउन दबाब दिइरहेका थिए । तैपनि अघिल्ला कोपहरूमा हरितगृह ग्यास उत्सर्जन गर्ने अग्रणी तथा विकसित मुलुकहरू यो मुद्दा सुन्नै खोज्दैनथे, बरु विद्यमान जलवायु कोषमा केही रकम दिने वाचा गरेर टकटकिन्थे । केही महिनाअघि जर्मनीको बोनमा भएको तयारी बैठकमा नोक्सानी र क्षतिलाई कोप२७ को मुख्य मुद्दा बनाउन प्रस्ताव गरिँदा पनि विकसित मुलुकहरूको आनाकानीका कारण निर्णय हुन सकेको थिएन । इजिप्टका विदेशमन्त्रीसमेत रहेका कोप२७ का अध्यक्ष समेह सुकरी र संयुक्त राष्ट्रसंघका महासचिव एन्टोनियो गुटेरसले जोड दिएपछि मात्रै शर्म अलशेखमा यो विषय औपचारिक मुद्दा बनेको हो । यस जलवायु वार्तामा विज्ञ, सरोकारवाला मुलुकहरू र जलवायु परिवर्तनका क्षेत्रमा काम गर्ने अन्तर्राष्ट्रिय संघसंस्थाले नोक्सानी र क्षतिकै विषयमा धेरै समय खर्चिए । सरकारबीचका द्विपक्षीय वा बहुपक्षीय लगायत बैठकहरूमा यसैबारे छलफल भए । गत मनसुनमा पाकिस्तानको स्वात क्षेत्रमा निम्तिएको जलवायुजन्य विपद्ले सबैको ध्यान खिच्यो, अझ पाकिस्तान सरकारले क्षतिको आँकडा नै प्रस्तुत गरेपछि उपस्थितहरू स्तब्ध बने । त्यसले वार्ताकारहरूलाई थप झकझक्यायो, जसका कारण पनि नोक्सानी र क्षतिका विषयमा पहिलो पटक औपचारिक सहमति जुट्यो । केही वर्षयता कुबेलाको वर्षाका कारण जनधनको ठूलो क्षति बेहोरिरहेको नेपालले यस सहमतिलाई सुखद पक्षका रूपमा व्याख्या गरेको छ । तर, सहमति अनुसार बनेको कोषबाट लाभ लिन नेपालले थुप्रै काम गर्नुपर्ने हुन्छ । पहिलो त, सरकारले जलवायुजन्य आर्थिक र गैरआर्थिक नोक्सानीको राष्ट्रिय तथ्यांक तयार पार्नुपर्छ, ताकि उक्त कोषबाट रकम लिन तर्कसंगत रूपमा लबिइङ गर्न मद्दत पुगोस् । यसका निम्ति विद्यमान सबै खाले भौतिक संरचना र विकासका आधारहरूको तथ्यांक तयार पारी हरेक वर्ष अद्यावधिक गर्नुपर्छ, जसमा जलवायुजन्य विपद्का कारण कस्तो असर परिरहेको छ भन्ने खुल्नुपर्छ । यसका लागि नोक्सानी तथा क्षतिको समस्या समाधानका लागि तयार गरिएको नोक्सानी र क्षतिको राष्ट्रिय ढाँचा अनुरूप कार्ययोजना तयार गरी कार्यान्वयन गरिनुपर्छ । दोस्रो, नोक्सानी र क्षति आकलन गर्न गृह मन्त्रालय मातहतको राष्ट्रिय विपद् जोखिम न्यूनीकरण तथा व्यवस्थापन प्राधिकरणलाई फोकल एजेन्सी तोकेर संस्थागत संरचना र क्षमता विकास गर्नु उपयुक्त हुन्छ । किनभने, नोक्सानी र क्षतिको आँकडा देखाएर मात्र समस्या समाधान हुने देखिन्न, क्षतिपूर्तिबापत प्राप्त हुने वित्त (फाइनान्स) को सदुपयोग सबैभन्दा महत्त्वपूर्ण पक्ष हो । विद्यमान संरचना प्रणाली र क्षमताले मात्र क्षतिबापत प्राप्त वित्त उपयोग गर्न सक्ने देखिन्न । अन्य जलवायु वित्तीय संरचनाबाट पनि रकम प्राप्त गर्न र त्यसको सदुपयोगका लागि पनि अहिलेको संरचना पर्याप्त छैन । जलवायुजन्य विपद् र उथलपुथलबाट जोगिने अनुकूलनका कार्यक्रम अघि बढाउन सरकारले ६० खर्ब रुपैयाँ (४६ अर्ब अमेरिकी डलर) खर्चिनुपर्ने आकलन छ, तर अबका ८ वर्षभित्र त्यति धेरै रकम जुटाउन सहज छैन । त्यही भएर क्षमता विस्तार र रकम प्राप्त गर्न पनि आधिकारिक निकायको विस्तार जरुरी छ । जलवायु वित्त व्यवस्थापनका लागि राष्ट्रिय निकायका रूपमा काम गर्न जलवायु वित्त एकाइको संस्थागत दायरा र भूमिकालाई सुधार, पुनःसंरचना र विस्तार गर्ने निर्णय कोपमा जानुअघि प्रधानमन्त्री शेरबहादुर देउवाको अध्यक्षतामा बसेको जलवायु परिवर्तन व्यवस्थापन परिषद्को बैठकले गरिसकेको छ, जसको कार्यान्वयन हुनुपर्छ । तेस्रो, प्राप्त रकमको स्थानीय सरकार र समुदायमार्फत कार्यान्वयनका साथै जटिल विषय सम्बोधनका लागि सरकारले अनुसन्धान विस्तार गर्नुपर्छ । जलवायु परिवर्तन नीतिमा जलवायु परिवर्तनमा आएको रकमको ८० प्रतिशत स्थानीयस्तरमा विस्तार गर्ने भनिएको छ, तर अहिले प्राप्त वित्तमार्फत चलेका आयोजनाहरूमा यस्तो थिति बसालिएकै छैन । चौथो, यसै गरी, निजीलाई लगानीका क्षेत्रहरूमा जलवायु परिवर्तन जोखिमहरूको मूल्यांकन र रिपोर्ट गर्न कानुनी मान्यता दिन र नवीन तथा सृजनशील वित्त पद्धतिका लागि पनि सक्रियता बढाउन पनि उत्तिकै जरुरी छ, ताकि नेपालले अन्तर्राष्ट्रिय बैठकहरूमा प्रस्तुत गरेका मुद्दा र त्यस सम्बन्धी आँकडाले सबैको ध्यान खिच्न सकून् । र, वित्त प्रवाहमा नेपालले प्रस्तुत गरेका योजनाहरू उदाहरणीय बन्न सकून् । अतः परिषद्ले अनुमोदन गरिसकेको वन तथा वातावरण मन्त्रालयको महत्त्वाकांक्षी दीर्घकालीन जलवायु वित्त रणनीति र कार्ययोजना अनुसार नेपालले द्विपक्षीय र बहुपक्षीय सरकार तथा संस्थाहरू, वातावरण तथा जलवायु परिवर्तन सम्बन्धी महासन्धिका संरचना (वित्त प्रवाह गर्ने निकाय) हरूबाट वित्तीय प्राविधिक एवं अन्य सहयोग जुटाउन प्रभावकारी पहल गर्नुपर्छ । यसका निम्ति राष्ट्रिय मान्यताप्राप्त संस्थाहरूको क्षमता निर्माण हुनुपर्छ । जलवायु वित्तका लागि सरकार, नागरिक समाज र संघसंस्थाबीच समन्वय संयन्त्र स्थापना र सञ्चालन गरिनुपर्छ । साथै, राष्ट्रिय जलवायु लक्ष्यहरूको प्राप्ति र कार्ययोजनाहरूको कार्यान्वयनका लागि निजी र वित्तीय क्षेत्रलाई परिचालन गर्ने र प्रभावकारी जलवायु वित्त अनुगमन गर्ने कार्य तत्काल सुरु गर्नुपर्छ । उल्लिखित कार्यहरू यथोचित ढंगले गर्न सकिए मात्रै जलवायुजन्य नोक्सानीबापत क्षतिपूर्तिको उचित दाबी गरी प्राप्त रकमको सदुपयोग गर्न पनि सकिन्छ ।"
सम्पादकलाई चिठी,"मतदाता नामावलीबाट मृतकको नाम हटाइयोस् गत निर्वाचनमा मतदाता नामावली पल्टाउँदा सुरुआततिरै पन्ध्रौं वर्षअघि मृत्यु भएका परिचितको नाम देखिएको थियो । यस्ता नाम अरू पनि प्रशस्तै होलान् भनेर मैले पूरै नामावली सर्सर्ती हेरें । नभन्दै मैले थाहा पाएका करिब बीसौं मृतकका नाम फेला परे । योभन्दा बढी संख्यामा मैले नचिनेका नाम हुन सक्छन् । एउटै मतदान केन्द्रमा यति धेरै मृतकका नाम भेटियो । यदि देशभरिको मतदाता नामावली हेर्ने हो भने यो संख्या लाखौंमा हुन सक्छ । त्यसैले यसलाई हटाउन निर्वाचन आयोगले पहल गर्नु जरुरी छ । त्यसका लागि वडा कार्यालयबाट मृत्यु दर्ता प्रमाणपत्र जारी भएका आधारमा आयोगको नामावलीबाट नाम हटाउन सकिन्छ । त्यस्तै परिवारले मृतकसँगको नाता प्रमाणपत्र वा जग्गा, बैंक खाता तथा अन्य सम्पत्ति हस्तान्तरणका लागि मृत्यु प्रमाणपत्र दिएका आधारमा आयोगसँग समन्वय गरी यस्ता नाम हटाए हुन्न र ? यति गर्दा पनि भएन भने नामहरू हटाउन सार्वजनिक सूचना जारी गरी परिवारलाई आह्वान गर्न सकिन्छ । यो विषयमा आयोगको गम्भीर ध्यानाकर्षण हुनु जरुरी छ । मुरारीराज मिश्र, कुमारीगाल, काठमाडौं७"
बाली वार्ताद्वारा स्थापित शान्तिमार्ग,"ताइवानरापदेखि बालीराहतसम्मअमेरिकी सभामुख न्यान्सी पेलोसीले ताइवान भ्रमण गरेर ताइवानको स्वायत्तता र स्वतन्त्रताका लागि अमेरिका साथ रहेको कथनसहितको भ्रमण गरिन्, जसले वासिङ्टन युद्ध र मुकाबिलाको रणनीतिमा अघि बढेको बेइजिङबुझाइलाई मलजल गर्यो । अमेरिकाले चीननियन्त्रण को नीतिलाई आक्रामक रूपमा अघि बढाउन चाहेको र त्यसका लागि हिन्दप्रशान्त क्षेत्रलक्षित रणनीतिक, सैनिक र आर्थिक गतिविधि केन्द्रित गरिरहेका बेला चीन पनि त्यसलाई प्रतिवाद र प्रत्याक्रमणको योजनासहित तैनाथीमा थियो ।अमेरिकाले चीनलाई आफ्नो समान प्रतिस्पर्धी स्वीकार गरेको तथ्य उसको आन्तरिक दस्तावेजमा उल्लेख गरेको छ भने, चीन अमेरिकालाई जवाफ फर्काउने हैसियतमा पुगेको छ । पछिल्लो समय यी दुई महाशक्ति हिन्दप्रशान्त क्षेत्रलाई आफ्नो नियन्त्रणमा राख्ने प्रतिस्पर्धामा छन्, जसका कारण यो क्षेत्र सम्भावित आमनेसामनेको हार्टल्यान्ड भएको छ । अमेरिकाले हिन्दप्रशान्त रणनीतिमार्फत चीननियन्त्रण र हिन्दप्रशान्त क्षेत्रमा सक्रियता बढाएको छ भने, चीनले तुलनात्मक रूपमा आफ्नो राम्रो प्रभाव रहेको क्षेत्रमा अमेरिकी प्रवेशलाई असफल पार्ने प्रयासका लागि सबै मोर्चा खुला राखेको छ ।दुवै राष्ट्रपतिका वक्तव्यहरूले के यथार्थलाई पनि भुलेका छैनन् भने, दुवैले एकअर्काको शत्रुताको प्रकृतिलाई पनि बुझेका छन्, जसमा अहिले नै परिवर्तन आउनेछैन । तर कम्तीमा यो अहिले युद्धमा रूपान्तरण हुनु हुँदैन भन्नेमा उत्तिकै सचेत पनि देखिन्छन् । यसमा दुवै देश र राष्ट्रपतिका बाध्यता पनि छन् । विश्व राजनीतिक व्यवस्थामा आउँदै गरेको फेरबदल र देशहरूमा कुनै व्यवस्थाप्रतिको रुझान वा वितृष्णाका संकेत दुवै राष्ट्रपतिले आकलन गरेको हुनुपर्छ । त्यसका केही पछिल्ला उदाहरण छन् । पहिलो, राष्ट्रपति बाइडेन अमेरिकी राजनीतिमा सफल हुन सकेका छैनन्, जसका कारण महाशक्तिप्रति उसकै गठबन्धनको विश्वास डगमगाउँदै गएको छ । अमेरिकी प्रतिनिधिसभाको निर्वाचनमा रिपब्लिकन पार्टीले बहुमत पाउनुले बाइडेनले कंग्रेसबाट अपेक्षित सहयोग पाउने सम्भावना कम छ । उता, पूर्वराष्ट्रपति डोनाल्ड ट्रम्पले सन् २०२४ का लागि आफूलाई रिपब्लिकन पार्टीको राष्ट्रपतिको उम्मेदवार घोषणा गरेका छन् । आफूले अमेरिका पहिला नीतिलाई पुनः कार्यान्वयन गर्ने वाचासमेत गरेका छन् । यसको दबाब पनि बाइडेनमाथि परेको छ । दोस्रो, राष्ट्रपति सी चिनियाँ कम्युनिस्ट पार्टीको २० औं राष्ट्रिय कंग्रेसबाट पार्टी महासचिव भएका छन् भने, तेस्रो पटक राष्ट्रपति सुनिश्चित गरेका छन् । त्यति मात्र होइन, आफ्नो विचारलाई संविधानकै अंग बनाई थप शक्तिशाली बनेका छन् । शक्तिशाली सीसँगको थप तिक्ततापूर्ण सम्बन्धबाट अमेरिकाले अपेक्षित लाभ लिन नसक्ने निष्कर्षमा बाइडेन पुगेको देखिन्छ । उत्तर कोरियाको अविश्वसनीय आणविक धम्कीदेखि रुसयुक्रेन युद्धसम्ममा चिनियाँ नीति त्यसको एउटा दृष्टान्त हो । यदि सी र बाइडेनबीच नियमित संवाद भइरहेको हुन्थ्यो वा दुवैबीच समझदारी कायम हुन्थ्यो भने रुसयुक्रेन युद्धले यो सन्त्रासको रूप लिने थिएन र मानवीय क्षतिको तहमा नपुग्दै संवादका माध्यमबाट समाधानतर्फ जान सक्थ्यो । तेस्रो कारण पनि छ । वर्तमान विश्व चरित्रका दृष्टिले विचारप्रधान होइन, तर कुनै पनि वैचारिक व्यवस्था स्थायी प्रकृतिको छैन । सोभियत संघको विघटनपछि इतिहासको अन्त्य नै भयो भन्ने विद्वान्हरू गलत साबित भएका छन् । युरोप र दक्षिण अमेरिकामा समाप्त भएका वामपन्थी र समाजवादी शक्तिहरू पुनःस्थापित हुँदै छन् । त्यसको पछिल्लो उदारण हो ब्राजिलमा ७७ वर्षका लुला डी सिल्भा दक्षिणपन्थी उम्मेदवारलाई हराएर राष्ट्रपतिमा ११ वर्षको अन्तरालपछि तेस्रो पटक निर्वाचित हुनु । युद्धोन्मुख अवस्थालाई रोक्नु जति अमेरिकाको बाध्यता हो त्यति नै चीनको पनि । आफूलाई अझै पनि विकसित भन्न नचाहने, विकासशील भन्ने चीनले सम्पूर्ण नागरिकलाई गरिबीबाट मुक्त गरेर मध्यम खाले समाजवादी राष्ट्रको यात्रा आरम्भ गरेको छ । अबको एक दशकमा मात्र चीन वास्तविक समाजवादी राष्ट्र हुनेछ भन्ने चिनियाँहरूकै घोषणा छ । खुला भएको ४० वर्षपछि बल्ल चीन आर्थिक र सैन्य शक्तिका दृष्टिले शक्ति प्रदर्शनको तहमा उत्रेको छ एवं महाशक्तिलाई चुनौती दिने हैसियत राख्छ । अहिले कुनै पनि युद्धले चीनको यो बलियो बन्दै गरेको आर्थिक र सुरक्षा आधारशिलालाई भत्काउने सम्भावना छ । फेरि, चीनको नारा साझा भाग्य, साझा विकास को छ, जसको अर्थ कुनै देशको शासन पद्धतिमाथि धावा बोल्नु होइन, बरु पारस्परिक लाभका लागि आर्थिक सहयोगमा उदार हुनु हो । यस्ता वार्ताका सीमितता त हुन्छन् नै, फेरि तिक्ततापूर्ण सम्बन्धका बेला भएका यस्ता वार्तालाई नेताहरूले नै उपलब्धिका रूपमा प्रचार गर्छन् । बाली वार्ताको सबैभन्दा ठूलो उपलब्धि यही हो कि दुवै पक्षले तत्काललाई द्वन्द्व टारेका छन् ।"
डिप्रेसन रोगै हो,"ग त महिना एक आशालाग्दा पत्रकारलेखकले असामयिक मृत्यु रोजे, आत्महत्या जस्तो कहालीलाग्दो बाटो खोजे । उनलाई कतिपयले कायरको संज्ञा दिए । तर आत्महत्या मनोरोगको गम्भीर चरण हो । मनोपरामर्श अनि मनोचिकित्सकीय उपचारबाटै यसलाई निदान अनि नियन्त्रण गर्न सकिन्छ । त्यसैले मानसिक समस्याका लक्षणहरू लुकाउनु हुन्न । मनोरोगको उपचार गर्न लजाउनु हुन्न ।आत्महत्या गरेर दुःखद मृत्युवरण गरेका व्यक्तिहरूको तस्बिर सञ्चारमाध्यम तथा सामाजिक सञ्जालमा छरेर तिनलाई अनेक थरीका गाली गर्ने, तिनका व्यक्तिगतपारिवारिककार्यस्थलसामाजिक परिस्थितिको चर्चाविश्लेषण गर्ने प्रवृत्ति छ । त्यस्तै, तिनका परिवार अनि साथीसँगीको हवाला दिएर अनावश्यक एवं अपुष्ट समाचार सम्प्रेषण गरिन्छ, जुन गलत छ । आत्महत्याको असफल प्रयास गरेर अस्पतालमा ल्याइएका वा मानसिक स्वास्थ्य केन्द्रमा भर्ना भएका बिरामी एवं तिनका नातेदारहरूसँग निरन्तरको अन्तरंग कुराकानीमनोविमर्श आदिको अनेक चरण पार गरेपछि नै तिनका मानसिक समस्याबारे निर्क्योलमा पुग्न सकिन्छ । तिनको मानसिक स्वास्थ्य वा मनोरोगको अवस्था खुट्टिने गर्छ । विभिन्न अध्ययन अनुसार, विश्वभरि करिब दस लाख व्यक्तिले आत्महत्याका कारण ज्यान गुमाउने गर्छन् । आत्महत्याको प्रयास गर्नेहरू आत्महत्याबाट मृत्युवरण गर्नेभन्दा झन्डै बीस गुणा बढी हुन्छन् । यस्ता अध्ययनमा नब्बे प्रतिशतभन्दा बढीमा कुनै न कुनै किसिमको मानसिक समस्या देखिएको छ । हामीले अस्पतालस्तरमा गरेका उपचारसेवा अनि अध्ययनअनुसन्धानको नतिजा पनि यस्ता अध्ययनका निचोडहरूसँग मिल्ने गरेका छन् । त्यसैले मानसिक रोग नै आत्महत्याको प्रमुख कारक रहेको यथार्थलाई नजरअन्दाज गर्न सकिँदैन ।आत्महत्या गरेर मृत्युवरण गरिसकेकाहरूको मानसिक अवस्थाको पूर्वव्यापी मनोसामाजिक परीक्षण गर्ने विधि छ । यसका लागि नजिकका परिवार, साथीसँगी, सहपाठीसहकर्मी, छिमेकी आदिसँग अन्तर्वार्ता गर्नेÙ ती व्यक्तिहरूको बसोबासकार्यस्थल सम्परीक्षण गर्ने तथा तिनका हस्ताक्षरलेखोटडायरीहरूको अध्ययन गर्ने गरिन्छ । तर यसरी परीक्षण गर्न विभिन्न नीतिगत तथा अनुसन्धान पद्धतिगत बाधाव्यवधान रहने अन्तर्राष्ट्रिय अध्ययनहरूले नै जनाएका छन् । तथ्यांक संकलन, सम्परीक्षण अनि अनुसन्धान प्रविधिमा विशिष्ट दक्षता राख्ने विकसित मुलुकहरूमा त यस्ता पूर्वव्यापी अध्ययनहरूमा समस्या छन् भने हाम्रोजस्तो स्रोतसाधनविहीन, तथ्यांकगत सचेतनाको अभाव भएको मुलुकमा यस्ता अध्ययन सजिलै भैहाल्ने परिकल्पना गर्न सकिँदैन । अतः त्यस्ता अध्ययनअनुसन्धानको सीमितताका कारण पनि तिनमा मानसिक रोग थियो या थिएन भनेर ठोकुवा गर्न नसकिने भएको हो कि ?जटिल आर्थिकपारिवारिकसामाजिकसांस्कृतिक कारक, व्यक्तिगत तनाव, गहिरो संकट, प्राकृतिक प्रकोप, आतंक एवं महामारी आदिले गर्दा अनि सीमान्तीकृत समुदायमा आत्महत्याको आँकडामा समेत उल्लेखनीय वृद्धि देखिने तथ्य विश्व स्वास्थ्य संगठनले नै उल्लेख गरेको छ । यस्तो अवस्थामा मनोसामाजिक परीक्षण विधिवत् रूपमा गर्न नसकिने भएको हुँदा मानसिक समस्याहरू तथ्यपरक रूपमा उल्लेख नहुने सम्भावनालाई नकार्न सकिँदैन । नेपाली समाजमा आत्महत्यालाई एकाकी रूपमा व्याख्या गरेर सामान्यीकरण गर्ने चलन पनि छ । जस्तै बिचराको व्यवसाय नै डुब्यो त्यसैले, उसको प्रेमसम्बन्ध तोडिएकाले, जाँचमा फेल भएकाले, बाबुले अर्को बिहे गरेकाले, मन पराएको केटोसँग बिहे नभएर, बेइज्जत भएकाले, समाजमा मुखै देखाउन नसक्ने भएपछि के गरोस् त ? विभिन्न जैविक, मनोवैज्ञानिक अनि मनोसामाजिक अवयवसित अन्योन्याश्रित रूपमा गाँसिएको मानव मनको अवस्थालाई यसको कारण यो भनेर एउटै कारकले व्याख्या गर्न सकिँदैन । त्यसैले त माथि उल्लेख भएजस्तो व्यवसाय डुबेका, प्रेममा धोका खाएका, परीक्षामा असफल भएका, पारिवारिक समस्या भएका अनि इज्जत गएका सबैले आत्महत्या गर्ने गर्दैनन् ।वास्तवमा, नजिकको रक्तसम्बन्धमा मानसिक समस्या भएका या त आत्महत्या गरेका व्यक्तिहरू आनुवंशिक रूपमै मानसिक रोग अनि आत्महत्याको जोखिममा हुन्छन् । यस्ता व्यक्तिले नै उपर्युक्त उदाहरणमा लेखिएजस्ता तनाव या त सामाजिक दुरवस्थाको सामना गर्नुपर्दा आत्महत्याको प्रयास गर्न सक्छन् । त्यसैले प्राकृतिक (जैविक) अनि वातावरणीय (सामाजिकसांस्कृतिक) प्रभावको जोडघटाउ, आरोहअवरोह या ऊहापोह आदि बहुपक्षीय कारकले नै मानिसलाई मानसिक रोग लाग्नेनलाग्ने अनि आत्महत्या गर्नेनगर्ने अवस्थामा पुर्याएको हुन्छ । मनोसामाजिक वस्तुस्थितिको समग्र अध्ययनबिना एउटै विषयलाई आत्महत्याको कारक मान्नु विषम परिस्थितिलाई अति सरलीकरण गरेजस्तो मात्र हुन्छ । अर्को उदाहरण, डिप्रेसन नामक मानसिक रोग आत्महत्याको एउटा महत्त्वपूर्ण कारक हो । फेरि, डिप्रेसन जुनसुकै मानसिक समस्यालाई जनाउने पर्यायवाची शब्दका रूपमा समेत जनमानसमा परिचित छ । तर, समाजले डिप्रेसन लाई रोगका रूपमा नभई एउटा प्रक्रियाका रूपमा मात्र लिएको पाइन्छ । उसलाई डिप्रेसन नामक मानसिक रोग लाग्यो भनिँदैन, ऊ डिप्रेसनमा गयो भनिन्छ । अनि कारकका रूपमा माथि उदाहरणमा भनिएका आर्थिक, सामाजिक, व्यक्तिगत, पारिवारिक अवस्थालाई नै मान्ने गरिन्छ । डिप्रेसनमा जाने होइन, डिप्रेसन नामक मानसिक रोग लाग्ने हो । केही व्यक्तिगतपारिवारिकआर्थिकसामाजिक असन्तुलन भएर मात्र कसैले आत्महत्या गर्ने होइन, डिप्रेसन जस्ता मानसिक रोग भएकै कारणले तनावको सामना गर्न नसकेर नै यस्तो जघन्य कृत्यका लागि अग्रसर हुने हो मान्छे । त्यसैले मानसिक समस्याका लक्षणहरू नलुकाऔं । डिप्रेसन जस्तो मनोरोगको उपचार गर्न नलजाऔं । आत्महत्याबाट बचौंबचाऔं । रिसाल मनोचिकित्सक हुन् ।"
समावेशी सवालमा न्यायालयमै अन्याय,"दसवर्षे सशस्त्र द्वन्द्व, जनआन्दोलन तथा मधेश आन्दोलनको जगमा बनेको संविधानले सात वर्ष पूरा गरेको छ । नेपालको सविधानले सबै प्रकारको विभेद तथा छुवाछुत अन्त्य गरी आर्थिक समानता, समृद्धि र सामाजिक न्याय सुनिश्चित गर्न समानुपातिक समावेशी र सहभागितामूलक सिद्धान्तका आधारमा समतामूलक समाजको निर्माण गर्ने संकल्प लिएको छ । उक्त संकल्प पूरा गर्ने अभिभारा राज्यको हरेक अंग र निकायको हुन्छ । राज्यको एक प्रमुख अंग न्यायालयले पनि उक्त अभिभारा वहन गर्नुपर्छ । संवैधानिक दायित्वबाट उन्मुक्ति पाउने अधिकार कुनै पनि अंग वा निकायलाई हुँदैन । न्यायालयको न्यायिक कार्यमा संलग्न मानवस्रोत व्यवस्थापन गर्ने निकाय न्यायपरिषद् हो । यसले न्यायाधीश नियुक्ति, सरुवा, नियमन गर्ने गर्छ । न्यायपरिषद्को नेतृत्व प्रधानन्यायाधीशले गर्छन् । न्यायपरिषद्को कार्यप्रणाली र कार्यप्रकृतिमा खासै परिर्वतन भएको छैन । समावेशी नेपालको संवैधानिक मर्मलाई उसले आत्मसात् गरेको देखिन्न । न्यायपरिषद् नै समानुपातिक समावेशी र सहभागितामूलक सिद्धान्तका आधारमा समतामूलक समाज निर्माण गर्ने संवैधानिक संकल्पको बाधक बनेको छ । २०७९ साउन ३१ गते न्यायपरिषद्ले जिल्ला अदालतका लागि २१ न्यायाधीश पदमा नियुक्तिका लागि नाम सिफारिस गर्यो र भदौ ८ गते नियुक्ति पदस्थापन गरियो । तिनमा १७ बाहुनछेत्री, २ नेवार, १ मधेशी र १ थारू समुदायका छन् । तीमध्ये १ नेवार र ४ बाहुनछेत्री महिला छन् । परिषद्ले २०७९ भदौ २१ गते सर्वोच्च अदालतको न्यायाधीशका लागि तीन जनाको नाम सिफारिस गर्यो उच्च अदालतबाट नीता गौतम दीक्षित र विनोद शर्मा एवं कानुन व्यवसायीबाट ल क्याम्पसका प्राध्यापक डीएन पराजुली । त्यस्तै, भदौ २१ गते नै न्यायपरिषद्ले निकालेको उच्च अदालतको न्यायाधीश पदको संक्षिप्त सूचीमा एक जना पनि दलित परेनन् । ८१ जनाको नाम प्रकाशन गर्दा ४१ बाहुन, १३ छेत्री, ४ नेवार, ६ जनजाति, ६ मधेशी र १ मुस्लिम समुदायका छन् । जबकि दलित समुदायका ७ व्यक्तिले पनि आवेदन दिएका थिए । यसरी पछिल्ला केही दृष्टान्त हेर्दा न्यायपरिषद्ले न्यायालयमा दलित लगायतका सीमान्तीकृत समुदायलाई ऐतिहासिक रुपमा बहिष्करण र निषेधीकरण गर्दै आइरहेको छ । समानुपातिक सिद्धान्तका आधारमा न्यायाधीश नियुक्तिको संक्षिप्त सूची नभएको भन्दै सर्वोच्च अदालतमा रिट परेको छ, जुन विचाराधीन छ ।२०७६ सालमा जिल्ला न्यायाधीशको नियुक्तिमा २ जना दलित समुदायबाट परेका थिए भने, २०७५ असार ७ गते २२ जना जिल्ला न्यायाधीशको नियुक्ति गर्दा १ जना नेवारबाहेक सबै एउटै समुदायका थिए । २०७५ चैत १९ गते न्यायपरिषद्ले सर्वोच्च अदालतमा ५ र उच्च अदालतमा १८ जनालाई नियुक्त गर्दा एक जना पनि दलित परेनन् । न्यायपरिषद्ले २०७३ पुस २८ मा ८० जनालाई उच्च अदालतको न्यायाधीशमा गरेको नियुक्ति सिफारिस पनि समानुपातिक थिएन । संविधानमा नेपाललाई बहुजातीय, बहुभाषिक, बहुधार्मिक, बहुसांस्कृतिक विशेषतायुक्त सबै नेपाली जनता नै समष्टिमा राष्ट्र मानिएको छ । तर दुर्भाग्य, संघीय लोकतान्त्रिक गणतन्त्रको न्यायालयमा आज पनि दलितलाई न्यायाधीशका रूपमा प्रवेश निषेधजस्तै छ । न्यायपरिषद् बुलेटिन२०७८ तथा न्यायपरिषद्का अन्य तथ्यांक अनुसार, यो लेख तयार गर्दासम्म सर्वोच्च अदालतमा २१ दरबन्दीमध्ये १९, उच्च अदालतमा १६० दरबन्दीमध्ये १२७ र जिल्ला अदालतमा २८७ पदमध्ये २६० गरी जम्मा ४०६ जना न्यायाधीश कार्यरत छन् । तिनमा ८९ दशमलव १६ प्रतिशत पहाडी बाहुनछेत्री छन् । ७ दशमलव ८८ प्रतिशत महिला छन् । समग्र दलित समुदायबाट ५ जना अर्थात् १ दशमलव २३ प्रतिशत मात्रै न्यायाधीश छन् । आदिवासी जनजाति ६ दशमलव ६५ प्रतिशत, मधेशी १ दशमलव ७५ प्रतिशत, थारू ० दशमलव ८७ प्रतिशत र मुस्लिम ० दशमलव ४९ प्रतिशत छन् । दलित, मुस्लिम र थारू समुदायबाट महिला न्यायाधीश बनेको इतिहास छैन । जनजाति समुदायका महिला न्यायाधीश नगण्य छन् । बाहुनछेत्री महिलाको संख्या बढ्दो छ । त्यस्तै, न्यायको कर्मचारीतर्फ विशिष्ट श्रेणीमा शतप्रतिशत र प्रथम श्रेणीमा सरकारी वकिलमा ९२ प्रतिशतभन्दा बढी बाहुनछेत्री छन् । महिला, जनजाति, मधेशी, दलित, मुस्लिमको प्रतिशत शून्यबराबर छ । यसरी राष्ट्रिय जनगणना२०६८ अनुसार, कुल जनसंख्याको २८८ प्रतिशत पहाडी बाहुनछेत्रीभित्र पुरुषको जनसंख्या करिब १४४४ प्रतिशत हुन्छ । तर न्यायालयमा ८९ प्रतिशतभन्दा बढी वर्चस्व छ भने ४४ प्रतिशत जनसंख्या रहेको मधेशी दलित समुदायबाट नेपालको इतिहासमा एक जना न्यायाधीश हुन सकेको छैन । उनीहरू ऐतिहासिक बहिष्करणको सिकार भएका छन् । सबै नेपालीको प्रतिनिधित्वका लागि समानुपातिक समावेशीकरणको मुद्दा उठेको धेरै वर्ष बितिसक्दा पनि न्यायसेवामा त्यसको प्रत्याभूति पाइँदैन । समानुपातिक समावेशी र सहभागितामूलक सिद्धान्तका आधारमा समतामूलक समाज निर्माण गर्ने संवैधानिक संकल्पलाई पूरै बेवास्ता गरिएको छ ।संविधानले राज्यको हरेक निकायमा समानुपातिक समावेशीकरण सिद्धान्तबमोजिम सहभागिताको हक सुनिश्चित गरेको छ । दलित र महिलाको समानुपातिक समावेशीकरणको सवाललाई छुट्टै धारामा सम्बोधनसमेत गरेको छ । नेपालको संविधानको मौलिक हकअन्तर्गत धारा ३८, धारा ४० र धारा ४२ मा सामाजिक न्यायको हकको व्यवस्था गरी समानुपातिक समावेशी सिद्धान्तअनुसार राज्यका सबै निकायमा सहभागिताको सुनिश्चितता गरिएको छ । संविधानको मर्म र भावना अनुसार राज्यको हरेक निकायमा महिला, मधेशी, दलित, जनजाति र अपांगलगायत पछाडि पारिएका समुदायको प्रतिनिधित्व र समानुपातिक समावेशीकरणको मुद्दालाई न्यायालयले अझैसम्म सम्बोधन गरेको छैन । न्यायसेवामा एकल जातीय, एकल लैंगिक प्रभुत्व कायमै छ । राज्य स्वयंले न्यायपालिकामा गरिने न्यायाधीश नियुक्तिलाई प्रतिनिधिमूलक र समावेशी बनाउने नीति लिएको छ । अदालतमा न्यायाधीश नियुक्त गर्दा न्यायपरिषद् ऐन२०७३ तथा न्यायसेवा आयोग ऐन२०७३ मा न्यायपरिषद्ले संविधानको अधीनमा रही समानुपातिक समावेशी सिद्धान्तबमोजिम न्यायाधीश नियुक्ति गर्नुपर्ने बाध्यात्मक कानुनी व्यवस्था छ । तर, तिनै प्रावधान कार्यान्वयनमा भने राज्य र न्यायालय उदासीन छन् । न्यायालयले संविधान र कानुनको व्याख्या, रक्षा तथा कानुनी राज्यको स्थापनामा महत्त्वपूर्ण भूमिका निर्वाह गर्छ । तर, न्यायपालिका स्वयंले स्वेच्छाचारी र गैरकानुनी कार्य गरेको हुँदा कानुनको रक्षा कसले गर्ने भन्ने गम्भीर प्रश्न उठेको छ । न्यायाधीश नियुक्तिमा महिला, मधेशी, जनजाति, दलितको योग्यता नै नपुगेको अर्थ लाग्ने व्यवहार गर्ने सिलसिला निरन्तर छ । न्यायालयका न्यायाधीश हुन एउटै नस्ल, जाति, जात र थर मात्रै योग्य हुने संकेत दिने क्रम जारी छ । आज पनि नस्लीय सत्ताले सीमान्तीकृत समुदायलाई सक्षम र योग्य देख्दैन भने दलितलाई विभेद गर्दै न्यायालयमा प्रवेश निषेधैजस्तो गरिएको छ । उनीहरूको सशक्तीकरण गरी हरेक निकायमा प्रतिनिधित्व गराउनु राज्यको दायित्व होइन र ?भारतको नेसनल कमिसन फर सेडुल्ड कास्टले तयार गरेको न्यायालयमा समावेशी प्रतिवेदनमा राष्ट्रिय न्यायिक आयोगले हाई कोर्ट वा सुप्रिम कोर्टमा न्यायाधीशको नियुक्ति गर्दा ओबीसी २७ प्रतिशत, सेडुल्ड कास्ट १५ प्रतिशत र सेडुल्ड ट्रिबुनल ७ दशमलव ५ प्रतिशत हुने गरी कम्तीमा ४९ दशमलव ५ प्रतिशत हुनुपर्ने सुझाव दिएको छ । भारतको कानुन तथा न्यायसम्बन्धी संसदीय स्थायी समितिले पनि सर्वोच्च तथा उच्च अदालतमा न्यायाधीश नियुक्तिमा आरक्षणको व्यवस्था गर्न सिफारिस गरेको थियो । समितिका अध्यक्ष ईएम सुदर्शन नाचैप्पनका अनुसार, कार्यकारिणी र व्यवस्थापिका आरक्षणको दायराभित्र आउँछन् भने तेस्रो स्तम्भ मानिने न्यायपालिकाले पनि आरक्षणको सिद्धान्त पालना गर्नुपर्छ । नत्र यसले राज्यका तीन अंगमा सन्दिग्ध अन्तरलाई दर्साउँछ । सामाजिक न्याय तथा समताका लागि उच्चस्तरको न्यायालयमा दलित, जनजाति तथा पिछडिएको वर्ग र समुदायका लागि आरक्षणको व्यवस्था गर्नुपर्छ । न्यायालयको संरचनात्मक पुनःसंरचनाले मात्रै सबै नागरिकलाई न्यायमा पहुँच पुर्याउन सक्दैन । त्यहाँ पनि हरेक समुदाय, जात, वर्ग, धर्म, सम्प्रदायको अनुहार देखिनुपर्छ, जसले न्यायालय र न्यायप्रति नागरिक विश्वास बढाउनेछ । न्यायको मन्दिरमा दलित लगायतका सीमान्तीकृत समुदायलाई प्रवेश निषेध गर्ने न्यायालयबाट समग्र जनसमुदायले न्याय पाउने आशा कसरी गर्न सक्छन् ? उनीहरूले न्यायालयलाई आफ्नो भनेर कसरी विश्वास गर्न सक्छन् ? यसबारे न्यायालयको वर्तमान नेतृत्वले गम्भीर मनन गर्नुपर्छ । राज्यको विविधताअनुसार न्यायालयमा हरेक समुदाय, जात, वर्ग, धर्म, सम्प्रदायको प्रतिनिधित्वले मात्रै समतामूलक समाजको निर्माण गर्ने संकल्प पूरा हुन सक्छ ।हरिजन अधिवक्ता हुन् ।"
मंगलबारदेखि कोरोना बिमा भुक्तानी गर्न प्राधिकरणको निर्देशन,"पुनर्बिमा कम्पनीले तिर्नुपर्ने २१ करोड ८१ लाख, सरकार तथा बिमा प्राधिकरणबाट आएको १ अर्ब १४ करोड ५४ लाख र तीन वटा बिमा कम्पनीबाट आएको ६ करोड ८१ लाख रुपैयाँ गरेर १ अर्ब ४३ करोड १८ लाख रुपैयाँ बराबरको चेक शुक्रबार बिमक संघले तयार पारेको छ । दामासाही रूपमा आफूले तिर्नुपर्ने रकम नतिर्ने बिमा कम्पनीहरूलाई कोरोना बिमा भुक्तानीका लागि उनीहरूले पाउनुपर्ने रकमबाट २ करोड २७ लाख रुपैयाँ घटाएर चेक बनाइएको नेपाल बिमक संघले जनाएको छ ।सरकारले पैसा नदिएको भन्दै बिमा कम्पनीहरूले ०७७ चैतदेखि कारोना बिमाको भुक्तानी रोकेका थिए । भुक्तानी रोकेको करिब डेढ वर्षपछि सरकारले आफ्नो दायित्व स्वीकार गर्दै दसैंअघि नै १ अर्ब रुपैयाँ निकासा गरिदिएको थियो । त्यसपछि थप रकम तिर्न बिमा कम्पनी र नेपाल पुनर्बिमा कम्पनीले आनाकानी गरिरहेका छन् ।"
नियामकले कडाइ गर्दा पनि घरजग्गा कर्जा बढ्यो,"यसअनुसार व्यावसायिक कम्प्लेक्स र आवासीय अपार्टमेन्ट क्षेत्रमा चालु आर्थिक वर्षको तीन महिनामा २४ अर्ब १५ करोड २१ लाख रुपैयाँ कर्जा प्रवाह भएको छ । जब कि गत आर्थिक वर्षको तीन महिनामा यो क्षेत्रमा २२ अर्ब ९२ करोड ७४ लाख रुपैयाँ कर्जा प्रवाह भएको थियो । तर आम्दानी हुने व्यावसायिक कम्प्लेक्स शीर्षकमा भने गत वर्षको तुलनामा चालु आर्थिक वर्षको सोही अवधिमा कर्जा प्रवाह घटेको छ ।गत वर्ष असोज मसान्तसम्म ९ अर्ब ६६ करोड २९ लाख रुपैयाँ प्रवाह हुँदा यस वर्ष ७ अर्ब ११ करोड ८० लाख रुपैयाँ मात्रै गएको राष्ट्र बैंकको तथ्यांक छ । अन्य रियल इस्टेट (जग्गा खरिद तथा प्लटिङ) का लागि यस वर्ष १ खर्ब ४० अर्ब ३५ करोड ७९ लाख रुपैयाँ कर्जा प्रवाह भएको छ । गत वर्ष १ खर्ब १४ अर्ब ९६ करोड ७७ लाख कर्जा प्रवाह भएको थियो । बैंकको ५ वर्षको तथ्यांक हेर्दा पनि बर्सेनि व्यक्तिगत आवासीय कर्जा र घरजग्गा कर्जा दुवै बढ्दै गएको देखाएको छ ।राष्ट्र बैंकले आर्थिक वर्ष ०७८७९ को मौद्रिक नीतिको अर्धवार्षिक समीक्षा गर्दै घरजग्गा ऋणमा कडाइ गर्न थालेको थियो । बैंक तथा वित्तीय संस्थाले प्रवाह गरेको ट्रस्ट रिसिटलगायतका आयात कर्जा, व्यक्तिगत अधिविकर्ष कर्जा, जग्गा प्लटिङसम्बन्धी रियल इस्टेट कर्जा, व्यक्तिगत हायर पर्चेज कर्जा तथा मार्जिन प्रकृतिको कर्जाको जोखिम भारबारे पुनरावलोकन गरिनेछ, समीक्षामा उल्लेख छ । त्यसपछि जग्गा प्लटिङसम्बन्धी रियल इस्टेट कर्जामा रहेको जोखिम भार शतप्रतिशत बाट १५० प्रतिशत पुर्याइएको छ ।चालु आर्थिक वर्षको मौद्रिक नीतिमा पनि घरजग्गामा जाने कर्जा नियन्त्रण गर्ने उद्देश्यले राष्ट्र बैंकले कडाइ गरेको छ । जसअनुसार अब घरजग्गा धितो राखेर ऋण लिनेले काठमाडौं उपत्यकामा मूल्यको बढीमा ३० प्रतिशत र काठमाडौं उपत्यकाबाहिर ४० प्रतिशतसम्म मात्रै ऋण पाउनेछन् । यसअघि काठमाडौं उपत्यकामा ४० प्रतिशत र उपत्यकाबाहिर ५० प्रतिशतसम्म ऋण पाउने व्यवस्था थियो ।जग्गाको मूल्यांकनकर्ता (भ्यालुएटर) ले चलनचल्ती र सरकारी मूल्यांकनलाई आधार बनाएर निकाल्ने कुल मूल्यबाट सो बराबरको ऋण पाइनेछ । बैंक तथा वित्तीय संस्थाले घररजग्गा धितो राखी निश्चित प्रयोजन नखुलेका नयाँ अधिविकर्ष कर्जा, धितो कर्जा, सम्पत्ति कर्जा, व्यक्तिगत आवधिक कर्जा प्रवाह गर्दा कर्जा र सोको धितो सुरक्षणको फेयर मार्केट भ्यालुबीचको अनुपात काठमाडौं उपत्यकाभित्र बढीमा ३० र अन्य स्थानको हकमा बढीमा ४० प्रतिशतसम्म कायम गर्नुपर्ने व्यवस्था गरिने, मौद्रिक नीतिको ९६ नम्बर बुँदामा भनिएको छ ।"
मौलाउँदै मैदाको अवैध आयात,"गहुँको मूल्य ३ महिनाअघिसम्म प्रतिकिलो ३४ रुपैयाँ थियो । अहिले बढेर ५० रुपैयाँ पुगेको छ । आँटाको मूल्य प्रतिकिलो ५० बाट ८० रुपैयाँ र मैदाको मूल्य ४८ बाट ७२ रुपैयाँ पुगेको छ । रुस र युक्रेनबीचको युद्धका कारण भारतले गहुँको संकट पर्ने भन्दै वैशाख अन्तिमदेखि निकासीमा रोक लगाएको थियो । परिस्थिति अनुकूल भएसँगै निकासीलाई पुनः निरन्तरता दिन भारतले गहुँ आवश्यक पर्ने मुलुकसँग परिमाण माग गरेको थियो । तर नेपालले त्यस्तो मागपत्र नपठाएपछि भारतले गहुँ निकासी गर्ने मुलुकको सूचीबाट नेपाललाई हटाएको थियो । जसको प्रत्यक्ष असर आँटा र मैदाको उत्पादन र मूल्यमा परेको हो । गहुँ माग गर्ने बंगलादेश, इन्डोनेसिया, यमन, यूएई र ओमानका लागि भने भारतले कोटा तोकेर डेढ महिनाअघिदेखि नै निकासी खुला गरिसकेको छ । नेपालमा गत आवमा भारतबाट ६ अर्ब ९० करोड ७२ लाख ९० हजार रुपैयाँको ३ लाख ३५ हजार ९ सय ३२ टन गहुँ आयात भएको भन्सार विभागको तथ्यांक छ । मुलुकभर रहेका ३७ वटा मैदा मिललाई वार्षिक १० लाख टन गहुँ आवश्यक पर्छ । स्थानीय उत्पादन करिब ३ लाख टन मात्र छ । आवश्यक गहुँको परिमाण खुलाएर माग गर्न भनिए पनि आपूर्ति मन्त्रालयले ध्यान नदिएको एसोसिएसनका कार्यालय प्रमुख अजय पराजुलीको आरोप छ ।"
खोरमै थुनेर भेडापालन,"(ओखलढुंगा)  चरनक्षेत्र अभाव हुँदै गएपछि ठुल्ठूला गोठमा भेडा पाल्ने र लेकदेखि बेंसीसम्म चराउने चलन घट्दै गएको छ । तर यहाँको मोलुङ गाउँपालिका१ झगरपुरका गाउँलेले भने घरघरमै खोर बनाएर भेडापालन गर्न थालेका छन् । ठूलो गोठमा चराएर पाल्न नसके पनि भेडापालन लोप हुन नदिन बाख्रासरह खोरमै राखेर भेडा पाल्ने गरिएको हो । यहाँका ११ घरमा ६५ भेडा पालिएका छन् । हाम्रो प्रत्येक कुलपूजामा भेडा अनिवार्य चाहिन्छ, स्थानीय नरबहादुर राईले भने, त्यसैका लागि भए पनि पाल्नुपर्छ, यसलाई व्यावसायिक रूपमा अघि लैजाने सोचका साथ केही वर्षयता संख्या बढाउँदै छौं । स्थानीय सुनभेडा प्रजातिको भेडा वरपरका विभिन्न मठमन्दिरमा पूजाआजाका लागि चाहिने भएकाले किसानलाई बिक्रीका लागि समस्या छैन । गतवर्ष मात्रै २८ वटा भेडा यही गाउँबाट किनेर पूजा गर्यौं, कुन्तादेवीका स्थानीय प्रदीप बानियाँले भने, मूल्य भने बोकाबाख्राभन्दा महँगो छ । त्यसैले यसलाई व्यावसायिक फार्म खोलेर पाल्न सक्दा आम्दानी राम्रो हुन सक्ने देखिएको छ । भेडाबाट ऊन र घिउ उत्पादन हुने गर्छ । तर स्थानीयले ऊन काट्ने तरिका नजान्दा केही वर्षयता खेर जाने गरेको थियो । केही वर्षअघि घरेलु तथा साना उद्योग विकास समितिले भेडाको ऊन काट्ने सातदिने तालिम झगरपुरवासीलाई दिएको थियो । यो तालिम लिएसँगै वर्षमा दुई पटक ऊन काटेर बेच्न सहज भएको छ ।जिल्लामा मात्र नभएर देशमै ऊन काट्ने सीपसम्बन्धी तालिम खासै चल्दैन । किसानले राडीपाखी बुन्ने तालिम दिन सके ऊनको सदुपयोगसँगै गाउँमै रोजगारी सिर्जना गराउन सकिने स्थानीयको बुझाइ छ । भेडापालनलाई गोठमै हिँडाएर चराउने चलन बिस्तारै घटेको छ । त्यसैले यसलाई बाख्रालाई जस्तै खोरमा राखेर वा नजिकका जंगलमा चराएर पाल्न सकिने स्थानीयको अनुभव छ । यदि घरघरमै भेडापालन गर्ने किसानलाई सरकारले प्रोत्साहन दिने हो भने यसबाट ऊन उत्पादन र रोजगारी दुवै बढाउन सकिने स्थानीय बताउँछन् ।"
अर्थ संक्षेप,"टीसीएलको ॅफुटबल हंगामा योजनामा छुट काठमाडौं (कास) एन्ड्रोइड टीभी ब्रान्ड टीसीएलले यो अन्तर्राष्ट्रिय फुटबल प्रतियोगितालाई लक्षित गरेर फुटबल हङ्गामा योजना सार्वजनिक गरेको छ । यस योजनाअन्तर्गत ग्राहकले टीसीएल टेलिभिजनको खरिद गर्दा आकर्षक नगद छुट र फ्री टिसर्ट प्राप्त गर्न सक्ने कम्पनीले जनाएको छ । टीसीएलका कुनै पनि होम अप्लायन्स खरिद गर्दा १ भाग्यशाली ग्राहकले बम्पर उपहारअन्तर्गत ६५ इन्चको फोरके टेलिभिजन जित्न सक्नेछन् । ग्राहकले आफूलाई बम्पर उपहारमा सहभागी गराउन टीसीएल टाइप गरी आफ्नो नाम र किनिएको सामानको वारेन्टी कार्ड नम्बर लेखी ३१००३ मा एसएमएस गर्नुपर्नेछ । कम्पनीले फ्री डेलिभरी, फ्री इन्स्टलेसन एन्ड डेमो, एक्सचेन्ज अफर र शून्य प्रतिशतमा फाइनान्स सुविधा पनि प्रदान गरेको छ । आईसीटी अवार्डका सेसन कान्तिपुर टीभीमा काठमाडौं (कास) आईसीटी अवार्ड को सातौं संस्करणका लागि ब्रोडकास्टिङ पार्टनरका रूपमा कान्तिपुर टेलिभिजन रहने भएको छ । मंगलबार कान्तिपुर टेलिभिजनका सीईओ शिशिर पछाई र लिभिङ विथ आईसीटीका संस्थापक राजन लम्सालबीच आईसीटी अवार्डको प्रसारण सम्बन्धमा हस्ताक्षर भयो । कान्तिपुर टेलिभिजनले इन्फोडेभलपर्स आईसीटी अवार्डका महत्त्वपूर्ण प्रिइभेन्ट सेसन प्रसारण गर्नेछ । विशेषगरी स्टार्टअप, प्रडक्ट र राइजिङ स्टार इन्नोसेसन विधाका प्रस्तुति तथा स्पिड डेटिङ र ग्रान्ड जुरी मिटिङका सेसन विभिन्न ४ एपिसोडमा प्रसारण हुनेछ । पुस ८ मा हुने अवार्डको ग्रान्ड फिनाले टेलिभिजन र युट्युब च्यानलमार्फत प्रत्यक्ष प्रसारण हुनेछ । यो सहकार्यले स्टार्टअप र आईसीटीको क्षेत्रमा थप सम्भावना र अवसर सिर्जना गर्ने कान्तिपुर टेलिभिजनका सीईओ पछाईले बताए । एनसेलले सुरु गर्यो नयाँ प्रिपेड प्लान काठमाडौं (कास) एनसेल आजियाटले ग्राहकका लागि नयाँ प्रिपेड प्लान ल्याएको छ । यसअन्तर्गत तीन वटा स्टार्टर प्याक सजिलो, सहयात्री प्लान र सही यो प्लानलाई अपडेट गरिएका छन् । ग्राहकले सजिलो प्लानमा करसहित ९७ रुपैयाँ, सहयात्री प्लानमा ९८ रुपैयाँ र सही यो प्लान ९९ रुपैयाँमा लिन सक्नेछन् । स्टार्टर प्याकअन्तर्गत सिम कार्ड किन्दा ग्राहकले स्वतः सजिलो प्लान प्राप्त गर्ने कम्पनीले जनाएको छ । यसमा १० रुपैयाँ मेन ब्यालेन्स, ६० एमबी डेटा, ४० मिनेट अन नेट कल र ७ दिनको समयसीमा रहेका २० वटा अन नेट एसएमएस हुन्छ । यो प्याक लिने ग्राहकले अन नेट भ्वाइस कलअन्तर्गत करसहित १ रुपैयाँ ६२ पैसा प्रतिमिनेटमा कल, १ रुपैयाँमा पे एज यु गो डेटा र कुनै पनि नेटवर्कमा एसएमएस करबाहेक १ रुपैयाँमा पठाउन सक्छन् । सहयात्री प्लानअन्तर्गत ग्राहकले १० रुपैयाँ मेन ब्यालेन्स, १०० एमबी डेटा र ७ दिनको समयसीमा रहेको १० वटा अन नेट एसएमएस प्राप्त गर्न सक्छन् । यसका ग्राहकले भारतमा पहिलो ३ मिनेटको कलपछि १० प्रतिशत छुटमा कल गर्ने सुविधा पाउने कम्पनीको भनाइ छ । सहयात्री प्लानअन्तर्गत ग्राहकले बिप सेवाको पनि फाइदा लिन सक्छन् । यस सेवाअन्तर्गत ग्राहकले आफ्नो मेन ब्यालेन्स शून्य भए पनि सम्पर्क गर्न खोजेको नम्बरमा मिस्ड कल गर्न सक्छन् । सही यो प्लान अन्तर्गत ग्राहकले इन्स्टाग्राम प्रयोग गर्न ३० दिन समयसीमा रहेको १ जीबी डेटा, १० मिनेट मेन ब्यालेन्स, १०० एमबी डेटा, १० मिनेट अन नेट कल र ७ दिनको समयसीमा रहेको १० वटा अन नेट एसएमएस पाउन सक्छन् ।"
जर्मनीलाई रोक्न चाहन्छ जापान,"दोहा (एएफपी) जापानी प्रशिक्षक हाजिमे मोरियासुका लागि जर्मनी र त्यहाँको फुटबल प्रिय लाग्छ । तर, यही जापान त्यही जर्मनीलाई विश्वकपको आफ्नो पहिलो खेलमा रोक्न चाहन्छ । अचेल जापानी खेलाडीका लागि जर्मनी फुटबल निकै प्रिय गन्तव्य रहेको छ । अहिलेको जापानी टिमका ८ खेलाडी जर्मन बुन्डेसलिगामा खेल्छन् । मोरियासु के मान्छन् भने जापानी फुटबल र त्यहाँका खेलाडीको विकासमा जर्मनीको ठूलो हात छ । उनी चाहन्छन्, त्यही जर्मनीको सामना गर्दा आफ्ना खेलाडीले आफूहरू साँच्चै कति बलियो छौं भनेर देखाओस् । उनी भन्छन्, जर्मनीले यसअघि विश्वकप जितिसकेको छ र अब पनि जित्न चाहन्छ । उनीहरू हाम्रा लागि आदर्श हुन् । हामीले जर्मनीबाटै सिकिरहेका छौं । तर, हामी यही जर्मनीविरुद्ध भिड्न चाहन्छौं र हामी कहाँ छौं देखाउन चाहन्छौं । हामी जर्मनीप्रति भावनात्मक रूपमा नजिक छौं । यो खेललाई हामी केही एक अर्को टिमविरुद्ध खेलेको जस्तै मान्न चाहन्छौं र आफूले सक्दो खेल्न चाहन्छौं ।जापान निकै कडा समूह ई मा छ । यस समूहमा कोस्टारिका र स्पेन पनि छन् । जापान अहिलेसम्म विश्वकपको अन्तिम १६ बाट माथि पुग्न सकेको छैन । तर मोरियासु यसपल्ट नयाँ इतिहास रच्न चाहन्छन् । त्यो पनि कम्तीमा क्वाटरफाइनलसम्म यात्रा तय गरेर । जापानी कप्तान माया योसिदा मान्छन्, आफ्नो टिमले यसपल्टको विश्वकपमा कहाँसम्मको यात्रा तय गर्ने हो, त्यो धेरै हदसम्म पहिलो खेलको नतिजाले तय गर्नेछ । जुलाईमै मात्र साल्कासँग आबद्ध भएका योसिदाले त्यहाँ सबैलाई प्रभावित पारेका छन् । यसैक्रममा उनले जर्मनी खेलाडीलाई नजिकबाट हेर्ने मौका पाएका छन् । उनी थप्छन्, हामी सबैलाई थाहा छ, जर्मनी कति उम्दा टिम हो भनेर । गति, आक्रामकपन र शारीरिक पक्ष सबैमा जर्मनी राम्रो छ । साउथह्याम्पटनका यी पूर्वखेलाडी तेस्रोपल्ट विश्वकप खेलिरहेका छन् । भन्छन्, हामीले आफ्नो रक्षापंक्ति निकै बलियो राख्नुपर्छ । सायद हामीले धेरै आक्रामणको अवसर नपाउन सक्छौं । त्यसैले काउन्टर आक्रमणमा जोड दिनुपर्नेछ ।प्रतियोगिता तयारीका क्रममा जापानलाई खेलाडीको चोटले उत्तिकै सताएको छ । विशेषतः प्रभावशाली मिडफिल्डर हिदेमाना मोरिताको फिटनेसलाई लिएर शंका छ । प्रशिक्षक मोरियासु भने प्रतियोगिताका लागि सबै खेलाडी उपलब्ध रहेको दाबी गर्छन् । उनी टिमले त्यसरी खेलोस् भन्ने चाहन्छन्, ताकि कुनै अपसोच बाँकी नरहोस् । उनले थपेका छन्, मेरा खेलाडीले निकै आत्मविश्वासी भएर खेलोस् । भलै, प्रतिद्वन्द्वी खेलाडी विश्वस्तरीय छन् ।"
एनरिके नै टिम नेता,"दोहा (एएफपी) स्पेनिस प्रशिक्षक लुइस एनरिकेले स्टार खेलाडीहरूको अनुपस्थितिमा आफैं टिम नेता भएको दाबी गरेका छन् । स्पेनले विश्वकप २०२२ को आफ्नो पहिलो खेलमा बुधबार कोस्टारिकाको सामना गर्दै छ । विश्वकप विजेता खेलाडी तथा कप्तान सर्जियो बास्क्वेट खासै चर्चामा आउन रूचाउँदैनन् । युवा खेलाडी अंशु फाटी र पेड्री स्टार खेलाडी रहे पनि उनीहरू अझै परिपक्व हुने स्थितिमा छन् । एनरिकेले प्रेससँगको कुराकानीमा भनेका छन्, राष्ट्रिय टिमको नेतृत्वकर्ता प्रशिक्षक हुनुपर्छ । म आफूलाई स्पेनी टिमको नेता मान्छु । जतिबेला टिममा दुविधा हुने गर्छ, त्यतिबेला त्यसलाई हटाउने म नै हुँ ।उनले थपेका छन्, मैले नै कस्ले खेल्ने हो, कता जाने हो, कसरी खेल्ने हो यी सबैको निर्णय गर्ने र टिमलाई सल्लाह दिने गर्छु । म अहिले खुसी छु र प्रशिक्षकका रूपमा विश्वकपमा डेब्यु गर्न पाउँदा प्रसन्न पनि छु । म फुटबलको रमझममा रमाउन चाहन्छु । भर्खर अन्तिम अभ्यास सत्र सकाएको छु र अब पहिलो खेलमा रमाउने प्रयासमा छु ।यस विश्वकपमा स्पेन नै तेस्रो सबैभन्दा युवा खेलाडीले भरिएको टिम हो । एनरिकेले युवा खेलाडीमै जोड दिएका छन् । सर्जियो रामोस जस्ता अनुभवी खेलाडीलाई टिममा राखेका छैनन् । उनी भन्छन्, युवा खेलाडी बढी सकारात्मक हुने गर्छन् । युवा खेलाडीसँगै अनुभवी पनि चाहिन्छ । यी दुवैको समिश्रण आवश्यक हुन्छ ।"
अर्जेन्टिनामाथि साउदीको सनसनी,"(दोहा)  स्टार खेलाडी लियोनल मेसीको कप्तानीमा रहेको अर्जेन्टिना र खाडी मुलुक साउदी अरेबियाको खेल स्थानीय समयअनुसार दिउँसो १ बजे सुरु हुने तोकिएको थियो । तर, कतारका मेट्रो, सार्वजनिक बस र सडकमा सेतो र आकासे नीलो रङको जर्सी लगाएका समर्थकले भरिएको थियो । उनीहरूको खुबै चहलपहल थियो । अर्जेन्टनी फुटबलमा गाउने गीत गाइरहेका थिए । नाचिरहेका देखिन्थे । उनीहरूले लुसेल रंगशालामा घण्टौंदेखि नै आफ्नो टिमको समर्थनमा हुटिङ र नाचगान गरिरहेका थिए ।दोहाको माहोल हेर्दा लाग्थ्यो कि अर्जेन्टिनाले साउदी अरेबियालाई सजिलै हराउँछ । त्यो पनि राम्रै गोलअन्तरले । विश्वकै उत्कृष्ट फुटबल खेलाडीको अवार्ड बालोन डीअर सातपल्ट जितेका मेसीले दोस्रो मिनेटमै प्रहार गरेको बलमा गोलकिपर मोहम्मद अवाइसले उत्कृष्ट बचाउ गर्दै साउदीको संकट टारेका थिए । तर, दसौं मिनेटमै मेसीले पेनाल्टीमा गोल गरेपछि अर्जेन्टिनाले अग्रता लियो । त्यसैले पनि एसियामा शक्तिशाली भए पनि विश्वकपमा फितलो प्रदर्शन गर्दै आएको साउदीमाथि दुईपल्टको विश्वकप विजेता अर्जेन्टिना हाबी हुने अपेक्षा थियो । पहिलो हाफमा अर्जेन्टिनाले राम्रै खेल्यो ।तर, विश्वकप २०२२ मा समूह सी को पहिलो खेल त्यस्तो अपेक्षित भएन । दोस्रो हाफमा साउदीले सुधारिएको खेल प्रदर्शन गर्यो । सलेह अल सेहरीले नियन्त्रण लिँदै अगाडि बढाएर ४८ औं मिनेटमा गोल गर्दै साउदीलाई ११ को बराबरीमा पुर्याएका थिए । उनले सेकेन्डबार च्याप्दै प्रहार गरेको गोलमा फिनिसिङ निकै उत्कृष्ट रह्यो । सलेम अल दावसरीले ५३ औं मिनेटमा गोल गर्दै साउदीलाई २१ को अविश्वसनीय अग्रता दिलाए । उनले तीन डिफेन्स छक्याएर अर्जेन्टिनाका चार खेलाडीको बीचबाट प्रहार गरेको बलले गोलकिपर एमिलानो मार्टिनेजको ग्लोभ्स छुँदै लोभलाग्दो पारामा पोस्टभित्र पुगेको थियो ।साउदीले अग्रता लिए पनि युरोपेली लिगका ठूला क्लबहरूमा राम्रो गरिरहेका खेलाडीले भरिएको अर्जेन्टिना गोल गर्दै खेलमा फर्किने अपेक्षा गरिएको थियो । तर, पाँचौंपल्ट विश्वकपमा सहभागी मेसीसहित लाउटारो मार्टिनेज र एन्जेल डी मारियाको अग्रपंक्ति धारिलो भएन । अर्जेन्टिनाले थप तीनपल्ट बललाई पोस्टको दिशा दियो । तर, मार्टिनेजका दुई र मेसीको एक सटिक प्रहारमा अफसाइड भएकाले रेफ्रीले गोलको मान्यता दिएन । ॅअझै सकिएको छैनअर्जेन्टिनाका प्रशिक्षक लियोनल स्कोलानीले हारपछि भने, अब मेक्सिकोसँगको खेल के हुन्छ भन्ने हो । विश्वकपका सबै टिमजस्तै मेक्सिको पनि कडा छ । अब हामीले अगाडि बढ्न दुवै खेल जित्नुपर्नेछ । उनको टिमले शनिबार मेक्सिको र त्यसपछि समूह चरणको अन्तिम खेलमा पोल्यान्डविरुद्ध प्रतिस्पर्धा गर्नेछ । पक्कै पनि यो हार कठिन रह्यो तर यो खेलको नतिजा छाडेर हामीले सबै खेल जसरी पनि जित्ने प्रयास गर्ने छौं, दक्षिण अमेरिकी च्याम्पियन टिमका प्रशिक्षक स्कोलानीले भने, हामी अरू टिमलाई जस्तै पूर्ण रूपमा साउदी अरेबियालाई पनि सम्मान गर्छौं । त्यो नै हाम्रो हारको कारण होइन । प्राविधिक रूपमा खेल्ने खेलाडीसहितको साउदी टिम राम्रो छ । शारीरिक रूपमा धेरै राम्रो तयारी गरेको छ । एसियन कप च्याम्पियन कतारलाई उद्घाटन खेलमै इक्वेडरले हराएपछि कोपा विजेता पनि हारेको हो । युरोपियन च्याम्पियन इटाली विश्वकपमा छनोट नै भएन । अपराजित यात्रामा पूर्णविरामअर्जेन्टिनाले अन्तिम आधा घण्टा केही राम्रो मुभ बनायो । आठ मिनेट थपिएको इन्ज्युरी समय १४ मिनेटसम्म चल्यो । तर, संगठित देखिएको साउदी डिफेन्स र गोलकिपरको राम्रो प्रदर्शनसामु मेसीको टिमको केही सीप चलेन । त्यसैले अर्जेन्टिना ८८ हजार १२ जना दर्शकसामु २१ ले स्तब्ध भयो र प्रथम विश्वकप (१९३०, उरुग्वे) यता अर्जेन्टिना अग्रता लिएर पनि पहिलोपल्ट हार्न पुग्यो ।यससँगै अर्जेन्टिना अपराजित यात्रामा इटालीको ३७ खेलको कीर्तिमान बराबरी गर्न चुक्यो । जुलाई २०१९ यता अर्जेन्टिनाको अपराजित यात्रा साउदीले ३६ खेलमा पूर्णविराम लगाइदियो । यसबीच अर्जेन्टिनाले कोपा अमेरिका जितेको थियो । मेसीको कीर्तिमानमेसीले गोल गरेको पेनाल्टी पनि भिडियो असिस्टेन्ट रेफ्री (भार) को सहयोगमा सम्भव भएको थियो । कर्नरमा बल प्रहार गर्ने प्रयासमा रहेका लियान्द्रो पाराडेसलाई मेसीले साउदीका डिफेन्डर अब्दुल हमिदसाउदले धकेलेर लडाएपछि भारको निर्णयमा प्राप्त पेनाल्टीमा मेसीले सहज गोल गरे । उनी चार विश्वकप (सन् २०१०, २०१४, २०१८ र २०२२) मा गोल गर्ने पहिलो अर्जेन्टिनी खेलाडी भए । विश्वकपमा गोल गर्ने सबैभन्दा कान्छो र सबैभन्दा जेठो खेलाडीको कीर्तिमान बनाए पनि उनले हार टार्न सकेनन् ।विश्वकपमा मेसीले गोल गरेको खेलमा अर्जेन्टिना पहिलोपल्ट हारेको हो । समग्रमा मेसीले गोल गरेको खेलमा अर्जेन्टिनाको सन् २०११ यता पहिलो हार हो । उनले उत्कृष्ट प्रदर्शन गर्दै आठ वर्षअघि ब्राजिलमा भएको विश्वकपमा अर्जेन्टिनालाई फाइनलमा पुर्याए पनि जर्मनीविरुद्ध हारेको थियो । त्यसैले ३५ वर्षीय उनले कतार संस्करणलाई आफ्नो विश्वकप जित्ने अन्तिम प्रयास हुने बताइसकेका छन् ।धेरै ठूलो धक्का हो । हामीले यस्तो सुरुआत अपेक्षा गरेका थिएनौं, फिफा वरीयतामा ५१ स्थानको साउदीविरुद्ध स्तब्ध भएपछि मेसीले भने, अब के आउँदै छ भनेर हामीले तयारी गर्नु आवश्यक छ । हामीलाई जित्नैपर्ने वा जित आवश्यक छ, जुन हामीमै निर्भर छ । हामीले हामी को हौं भनेर आफ्नो धरातलमा फर्किनुपर्ने अवस्था आएको छ । गत सिजन बार्सिलोनाबाट फ्रान्सेली क्लब पीएसजी पुगेका उनी अन्तर्राष्ट्रिय फुटबलमा अर्जेन्टिनाका सबैभन्दा बढी गोलकर्ता हुन् । धेरै खुसी नहुन चेतावनीसन् १९८६ मा म्याराडोनाको उत्कृष्ट प्रदर्शनमा विश्वकप जितेको अर्जेन्टिना कतार संस्करणमा पनि उपाधि दाबेदार हो । त्यसैले अर्जेन्टिनामाथि साउदीको जित विश्वकप इतिहासकै एक ठूलो अनपेक्षित नतिजा हो । जसलाई सन् १९५० मा अमेरिकाले इंग्ल्यान्ड, २००२ मा दक्षिण कोरियाले इटाली र सेनेगलले फ्रान्स, १९९० मा क्यामरुनले अर्जेन्टिनालाई पराजित गरेजस्तै यसपालि साउदीको जितलाई युगौं युग सम्झिइने छ । साउदीका प्रशिक्षक हार्भे रेनार्डले भने अनपेक्षित जितको खुसी धेरै नमनाउन चेतावनी दिए । फ्रान्सेली प्रशिक्षकले भने, आकासका सबै ताराले हामीलाई साथ दियो । तर, अझै पनि अर्जेन्टिना उत्कृष्ट टिम भएको बिर्सनुहुन्न ।"
पेनाल्टीमा चुके लेवान्डोस्की,दोहा (एएफपी) रोबर्ट लेवान्डोस्कीले पेनाल्टी चुकाएपछि पोल्यान्ड विश्वकप फुटबलमा मंगलबार मेक्सिकोसँग गोलरहित बराबरीमा रोकिएको छ । ५८ औं मिनेटमा उनको पेनाल्टी प्रहार मेक्सिकोका गोलरक्षक गुइलेर्मो ओचोआले जोगाएका थिए ।पाँचौंपल्ट विश्वकप खेल्दै गरेका ओचोआले आफ्नो छविलाई मेक्सिको फुटबल इतिहासमा महान् हस्तीको रूपमा उभ्याएका छन् भने लेवान्डोस्कीका लागि विश्वकप दुःस्वप्न बन्दै आएको छ । बालोन डीअर जितिसकेका बायर्न म्युनिकका पूर्वस्ट्राइकर लेवान्डोस्कीले विश्वकपमा अझै गोल गर्न सकेका छैनन् । चार वर्षअघि रुस विश्वकपमा उनले कुनै गोल नगर्दा पोल्यान्ड समूह चरणबाटै बाहिरिएको थियो । मेक्सिकोसँगको नतिजाले पोलिसलाई नकआउट चरणमा पुग्न गाह्रो पर्ने देखिएको छ । सोमबार राति कप्तान गारेथ बेलले खेलको अन्त्यतिर पेनाल्टीमा गोल गरेपछि वेल्सले अमेरिकालाई ११ को बराबरीमा रोकेको थियो । वेल्स ६४ वर्षपछि पहिलोपल्ट विश्वकप खेलिरहेको छ । अमेरिकाले टिम वेहको गोलमा पहिलो हाफको ३६ औं मिनेटमा अग्रता लिएको थियो र यसका लागि उनले क्रिस्टियन पुलिसिचको पास उपयोग गरे । खेल सकिन ९ मिनेटअगाडि बेलमाथि अमेरिकाको पेनाल्टी एरियामा वाल्कर जिमरमनले फाउल गरे र त्यसमै प्राप्त अवसरमा उनले गोल गरे । यो नतिजापछि समूह बी इंग्ल्यान्ड ३ अंकसहित शीर्षस्थानमा छ ।

शीर्षक,विवरण
विचारभन्दा माथि उम्मेदवार,"उमेश चौहान, अजित तिवारी र सन्तोष सिंहप्रदेश ब्युरोको सहयोगमा"
नाम मात्रैको पुनर्वास,"(सुनसरी)  कोसीका पहाडी जिल्लाहरूको मूल ढोका र तराईको संगमस्थलमा पर्छ, चतरा बजार । मुख्य गरी भोजपुर, धनकुटा र उदयपुरबाट नुनतेल, लत्ताकपडा किन्नका लागि सर्वसाधारण आउने गरेका थिए । प्राकृतिक रूपमा सुन्दर र चर्चित सहर भएका कारण चतरा बसाइँसराइको प्रमुख गन्तव्य बन्दै थियो ।नेपालभारत सरकारबीच भएको कोसी सम्झौतामा नेपालको जमिन सिञ्चित हुने गरी चतरा नहर, पश्चिम नहर र भारतले मूल नहर बनाउने निर्णय भएको थियो । त्यही सम्झौतामा चतरा नहर बनाएपछि त्यहाँका झन्डै ३ सय ५० घरपरिवारलाई नजिकै जंगलको ८४ बिघा जग्गामा सट्टाभर्ना गर्ने गरी बस्ती बसाउने व्यवस्था गरियो । चतरा नहर खन्ने क्रममा २०२४ सालदेखि यहाँका बासिन्दालाई उठाउन थालिएको थियो । यहाँबाट उठाइएकालाई व्यवस्थित सहरी विकासको सपना देखाएर चारकोसे जंगल क्षेत्र फँडानी गर्दै बस्ती बसाल्ने भनियो । तर, जंगली जनावरको आतंक र दिनरातको त्रासद स्थितिमाझ चतरावासीले चारकोसे झाडीको बसोबास चाहेनन् । बरु हातमा लालपुर्जा लिएका विस्थापितहरूमध्ये केही व्यापारी भने चतरा बजारनजिकै बयरवनमा बस्न थाले । सरकारको सट्टाभर्ना र सहरी विकासको योजना तत्कालका लागि तुहिए पनि चतरावासीलाई स्थानान्तरण गरिएको चारकोसे क्षेत्रलाई पुनर्बास भनेर नामकरण गरियो । त्यहाँ बाध्यकारी बसोबासमा जानेहरू आफूसँग स्रोतसाधन वा अरु उपाय नहुनेहरू मात्रै थिए । यही पुनर्बासमा पर्ने बराहक्षेत्र नगरपालिका२ का भक्तबहादुर बस्नेत अहिले ७४ वर्षका भए ।चतरा बजारबाट बस्ती सर्दा उनी २० वर्षे लक्का जवान थिए । ती दिन सम्झँदै उनले भने, चारकोसे वन ठूलो झाडी थियो । बाघभालु लाग्छ, त्यो ठाउँमा हामी बसोबासमा जाँदैनौं भन्दा पनि चतराको पुरानो बसोबासबाट प्रहरीप्रशासन लगाएर जबर्जस्ती उठाइयो । हामी त्यही बेलादेखि बेवारिस छौं । त्यहीताका सरकारले नयाँ बस्तीका रूपमा पुनर्बास क्षेत्रको सिमांकन गरेको थियो । अनेक दुःख, सास्ती बेहोर्दै नापीनक्सा र बसोबासको कागजात नभए पनि पुनर्बासवासीहरू कुनै दिन लालपुर्जा पाइने आसमा बस्दै आएका छन् । यसरी एक जुग बितेको छ, तैपनि जग्गा नापी नहुनु कति पीडा छ । मेरो पुस्ताले लालपुर्जा भेट्छजस्तो लाग्दैन । योबीचमा सरकारले ४ पटकसम्म भूमि आयोग बनायो, तर हामीलाई तातो न चिसो, बस्नेत भन्छन् ।जबकि चतरा नहरको जग्गा भने सुनसरी मोरङ सिँचाइ आयोजनाका नाममा सारिएको छ भने नहरको पश्चिमतिर अद्धैत संस्था, साधुसन्तका धार्मिक संस्थाहरू बसेका छन् । हामीलाई विस्थापित हुँदा गुमाएको पीडा छँदै थियो, तर राज्यले सहरी विकासको योजना देखाएर यता जबर्जस्ती सारेपछि झनै अलपत्र परिएको छ । आज हाम्रो नाममा न जग्गाको पुर्जा छ, न त नम्बरी जग्गाको सट्टाभर्नाको प्रमाणै साथमा छ, थापाले भने । आफ्नो जमिनको लालपुर्जा नहुँदा जग्गाको मूल्यांकन बढ्न सकेको छैन भने यो सम्पत्ति धित्तोमा राखेर व्यापारव्यवसाय पनि गर्न नसकिएको उनले गुनासो गरे ।पुनर्बासमा परेकी ७० वर्षीया दुर्गादेवी बुढाथोकीको समस्या उस्तै छ । सट्टाभर्ना गरिँदा उनी १६ वर्षकी थिइन् । जंगल फँडानी गरी बस्ती बसेको दिन सम्झँदै उनी भन्छिन्, सुरुमा नहरबाट ल्याएर पानी खायौं । पछि इनार खनिए । कति दुःख भोग्यौं, हाम्रो भोगाइ हामीसँगै छ, राज्य कहींकतै छैन । अरुभन्दा पनि हरेकपटक आश्वासन बोकेर आउने नेताहरू देखेर दुर्गादेवी अचम्ममा छिन् । धेरैचोटि नेताको विश्वास गरियो तर धोका मात्रै पाइयो । चुनाव आएपिच्छे हामीलाई जिताउनुहोस्, यो जग्गा दर्ता भइहाल्छ भन्छन् । जितेपछि यतातिर देखा पर्दैनन्, उनले सुनाइन् । सुनसरीकै इटहरी४ स्थित बुढीखोला किनारामै गैरीगाउँ छ । २०६३ सालमा नेकपा माओवादीको पहलमा यो थलोमा भूमिहीन परिवार बस्न थालेको हो । खोला किनार अतिक्रमण गरेर बस्ती बसाइएको हुँदा यहाँ कटानको जोखिम त थियो नै, स्थायी तटबन्धको काम पनि कहिल्यै हुन सकेन । यसैको फलस्वरूप ०७४ साउन २७ को रात आएको बाढीले बस्तीका सबै घर डुबायो । पाँच जनाको ज्यानै गयो, दुई जना बेपत्ता भए । त्यो बाढी सम्झँदै गैरीगाउँकी सानुमाया राई भन्छिन्, मेरा दिदीभेना र नानीलाई खोलाले बगायो । भेना र नानीको शव भेटिएन । म आफैं पनि ३ घण्टा खोलाले बगाएर बाँचेकी हुँ । आफन्त गुमाएको पीडा र खोलाको सधैंको त्रासका माझ अहिले निर्वाचनको मुखमा भने अनेक दल र विचारका नेताहरू यो वस्तीमा आइरहेका छन् । कोही जग्गा नम्बरी गरिदिने त कोही रोजीरोटीको व्यवस्था गरिदिने भन्दै भोट माग्न आउनेहरू दिनहुँ थपिएका छन् । सुरुमा तटबन्ध हालिदिने भन्दै वाचा गर्नेलाई भोट हालेका थियौं तर केही भएन, उनी भन्छिन्, नेताहरूले बुढीखोलामा तटबन्ध हालिदिए हुने थियो । जग्गाको पुर्जा पनि छैन, सुकुम्बासी हुनुको हैरानी बेहोर्दै बसिरहेका छौं । सुकुम्बासी बस्तीका अगुवा मार्मिक राईले चुनावताका उम्मदेवारले लालपुर्जा उपलब्ध गराउने भने पनि विश्वस्त हुन नसकिएको बताए । नेताहरूले जग्गा नम्बरी बनाउँछु भन्छ । तर मलाई यो एउटा नेताको जिम्मेवारीको कुरा होइनजस्तो लाग्छ, उनले भने, यो त सरकारले गर्ने काम हो । उम्मेदवारहरूले कम्तीमा पिछडिएको स्थानका लागि विशेष एजेन्डा लिएर आउनुपर्यो । उनका अनुसार गैरीगाउँमा मात्रै ३ सय २० घरधुरी सुकुम्बासी छन् । धरान१५ सकुम्बासी बस्तीकी सानु परियारले सुकुम्बासीहरूको हितमा काम गर्ने उम्मेदवारलाई भोट दिने बताइन् । सुनसरी१ बाट सुकुम्बासी नेता कुमार कार्की प्रतिनिधिसभा सदस्यका स्वतन्त्र उम्मेदवार छन् । सुकुम्बासीको संस्था नेपाल बसोबास बस्ती संरक्षण समाजका केन्द्रीय अध्यक्षसमेत रहेका कार्कीले आफ्ना घोषणापत्रमा फास्ट ट्र्याकमा स्थानीय बसोबासको लालपुर्जा उपलब्ध गराउनेसहित सुकुम्बासीमुक्त राष्ट्र घोषणा गर्ने उल्लेख गरेका छन् । धरान सुनसरी१ र इटहरी निर्वाचन क्षेत्र २ मा पर्छ । हाल धरान क्षेत्रमा मात्र २६ हजार ८ सय र इटहरीमा १६ हजार ९ सय सुकुम्बासी मतदाता रहेको तथ्यांक छ । सुकुम्बासीको मुद्दालाई सधैं ओझेलमा पारिएको भन्दै कार्कीले भने, दलहरूले सुकुम्बासीको समस्यालाई कहिल्यै प्राथमिकता दिएनन् । सुनसरी१ मा गठबन्धनका उम्मेदवार मुक्साहाङ मेन्याङबोले पनि आफू व्यवस्थित बसोबास र अधिकारका पक्षमा रहेको बताउँछन् । सुकुम्बासी र अव्यवस्थित बसोबासलाई फास्ट ट्र्याकबाट धनीपुर्जा उपलब्ध गराउन मेरो भूमिका हुनेछ, उनले भने, सुकुम्बासीका लागि ऐनकानुन बनेको छ, त्यो अपर्याप्त छ, मेरो तर्फबाट यो ऐनलाई परिमार्जन गर्ने भूमिका विशेष रहनेछ । सुनसरी१ मा १ लाख ४१ हजार ९ सय ७६ र २ मा १ लाख ४९ हजार ५ सय ६६ मतदाता छन् ।"
मानव अधिकार आयोगको स्तर घटाउन सिफारिस,"(काठमाडौं)  राष्ट्रसंघको मानव अधिकार परिषद्मा सन् २०१७ र २०२० मा उम्मेदवारी दिँदा नेपालले विश्वका अन्य देशसँग आफू निर्वाचित हुनुपर्नाको कारणमा पेस गरेको मुख्य तर्क थियो नेपालको राष्ट्रिय मानव अधिकार आयोग स्वायत्त र स्वतन्त्र छ । कुनै पनि मुलुकको मानव अधिकार आयोग स्वतन्त्र र स्वायत्त हुनु भनेको अन्तर्राष्ट्रिय मञ्चमा सम्मान उच्च हुनु हो । यस्तो आयोगलाई अन्तर्राष्ट्रिय रूपमा क श्रेणीको दर्जा दिइन्छ, जो स्थापनाको २१ वर्षदेखि नेपालले पाउँदै आएको थियो । दक्षिण एसियामा नेपालबाहेक भारतसँग मात्रै भएको यो श्रेणीको प्रतिष्ठा अब छिट्टै समाप्त हुनेछ । किनभने, जेनेभास्थित राष्ट्रिय मानव अधिकार आयोगहरूको अन्तर्राष्ट्रिय सञ्जाल (गानरी) ले नेपाललाई ख श्रेणीमा झार्न सिफारिस गरेको छ । सञ्जालले हरेक तीन वर्षमा विश्वभरका आयोगको स्वायत्तता र स्वतन्त्रताको पुनरावलोकन गर्छ । अर्को वर्ष त्यो पुनरावलोकनको पालो आउँदै छ, जसमा समितिको सिफारिसअनुसार नेपालको स्थान घटुवा हुनेछ । यो भनेको साह्रै लज्जास्पद कुरा हो, आयोगका पूर्वअध्यक्ष अनुपराज शर्माले भने, ख श्रेणीमा झर्यो भने नेपालले विश्वमा मानव अधिकारको सम्मान गर्ने देशका रूपमा बनाउँदै आएको छवि नासिनेछ, यसलाई जसरी पनि रोक्नुपर्छ ।०७७ मंसिर ३० मा केपी ओली सरकारले संविधान मिचेर संवैधानिक परिषद्मार्फत गरेको सिफारिसअनुसार आयोगलगायत संवैधानिक निकायमा पदाधिकारी नियुक्त भएका थिए । उक्त नियुक्ति असंवैधानिक भएको भन्दै सबैका विरुद्ध सर्वोच्च अदालतमा परेको रिट दुई वर्षदेखि विचाराधीन छ । राष्ट्रिय मानव अधिकार आयोगमा भएको असंवैधानिक नियुक्तिपछि आयुक्तहरू सरकारको छाया बनेको र त्यसले मानव अधिकारको रक्षा गर्ने योग्यता आयोगले गुमाएको भन्दै उजुरी परेपछि गानरीले यसबारे छानबिन गर्न उपसमिति बनाएर सोधखोज गरेको थियो । त्यसपछि नै गानरी नेपालको स्थान घटुवा गर्नुपर्ने निष्कर्षमा पुगेको हो । शर्मालगायत पाँचै पूर्वआयुक्तहरूले आइतबार विज्ञप्ति जारी गर्दै मुलुकको साख जोगाउन आयुक्तहरूलाई संयुक्त रूपमा राजीनामा दिन आग्रह गरेका छन् । नेपालले पाउँदै आएको गरिमापूर्ण स्थान खारेज हुनबाट रोक्ने एउटै उपाय भनेको पदाधिकारीहरूको राजीनामा हो, आयोगकी पूर्वआयुक्त मोहना अन्सारी भन्छिन्, तर मलाई लाग्दैन उहाँहरूले राजीनामा गर्नुहुन्छ, त्यसो हुँदा तत्काल सर्वोच्चबाट त्यो असंवैधानिक नियुक्ति खारेज हुन सके राम्रो हो । राष्ट्रसंघका मानव अधिकारसम्बन्धी महासन्धि मुलुकहरूले पालना गरेनगरेको निरीक्षण गर्ने विभिन्न समिति हुन्छन् । क श्रेणीको आयोग भएका देशहरू मात्रै यस्ता समितिमा बस्न योग्य हुन्छन् । हालसम्म नेपालले अन्तर्राष्ट्रिय मञ्च र यस्ता समितिहरूमा बस्ने गरिमापूर्ण अवसर पाउँदै आएको थियो, आयोगका पूर्वअध्यक्ष शर्मा भन्छन्, तर त्यो अब गुम्ने भएको छ । राष्ट्रसंघको मानव अधिकार परिषद्मा आबद्ध बेलायत, जर्मनी, अमेरिका र क्यानडाजस्ता मुलुकले नेपाललाई गर्दै आएको सहयोग र विकास अनुदानमा समेत घटुवाको असर पर्नेछ । स्वयं राष्ट्रसंघले गर्दै आएको सहयोगमा पुनरावलोकन हुनेछ, अन्सारी भन्छिन्, ख श्रेणीको हुनु भनेको देशको मानव अधिकारको अवस्था नराम्रो भएको प्रस्ट सन्देश जानु हो ।हालसम्मको साख खस्कन लागेकामा आयोगका कर्मचारीहरू असन्तुष्ट छन् । उनीहरू पनि आयुक्तहरूले राजीनामा गरे हुने भन्ने चर्चा गर्न थालेका छन् । हामीले यति दुःख गरेर आर्जन गरेको प्रतिष्ठा केही मानिसको जागिर र नियुक्तिका लागि गुम्न हुँदैन, एक अधिकारीले भने, उहाँहरू सबैले राजीनामा गर्ने वातावरण बनाउने कसरी भनेर हामी छलफलमा छौं । आयुक्तहरूले भने कुनै पनि हालतमा राजीनामा नगर्ने बताएका छन् । हामीलाई असंवैधानिक भन्ने अधिकार कसैलाई छैन, असंवैधानिक भएको भए त सर्वोच्चले नियुक्ति बदर गरिहाल्थ्यो नि, आयोगका आयुक्त सूर्य ढुंगेलले भने, गानरीको त्यो सिफारिस नै पक्षपातपूर्ण छ, त्यो बदर हुनुपर्छ भनेर हामीले भर्खरै पत्र पठाएका छौं । सिफारिस निर्णयमा परिणत हुन अझै एक वर्ष लाग्ने भएकाले त्यो समयभित्र आयोगले कामहरू गरेर देखाउने उनको दाबी छ ।"
पाण्डे र पौडेलमाथि स्वतन्त्रका ढकालको दबाब,"(चितवन)  पूर्वअर्थमन्त्री सुरेन्द्र पाण्डे र अर्थशास्त्री विश्वनाथ पौडेल प्रतिनिधिसभा सदस्य पदका लागि उम्मेदवार रहेको चितवन१ मा नयाँ दल राष्ट्रिय स्वतन्त्र पार्टीका उम्मेदवार हरि ढकालको पनि चर्चा उत्तिकै छ । एमालेको परम्परागत आधार क्षेत्र मानिएको यो क्षेत्रमा पाण्डे चुनाव जितेर ह्याट्रिक गर्ने ध्याउन्नमा छन् । एमाले विभाजनको असर र ५ दलीय सत्ता गठबन्धनको बलमा पौडेल सेफ जोन मा रहेको कांग्रेसी नेताहरू दाबी गर्छन् । तर, दलमाथिको वितृष्णा, नयाँ अनुहार, युवालगायत कारण ढकालको पक्षमा बढिरहेको जनमत हेर्दा पाण्डे र पौडेल दुवैमाथि दबाब बढ्दो देखिन्छ ।चितवनमा एमालेले पञ्चायतकालदेखि नै चुनाव लड्दै आएको हो । यहाँ तत्कालीन माले (पछि एमाले बनेको) का उम्मेदवार जागृतप्रसाद भेटवालले ०४३ को राष्ट्रिय पञ्चायत चुनाव जितेका थिए । त्यो जितले एमालेलाई जिल्लाको पूर्वी क्षेत्रमा संगठन फैलाउन मद्दत मात्रै गरेन, स्वयं भेटवालले चितवन१ बाट बहुदल आएपछिका ०४८ र ०५१ का चुनाव लगातार जित्न सफल पनि भए ।०६४ को संविधानसभा निर्वाचनमा देशभर राम्रो नतिजा ल्याउन नसक्दा पनि एमालेले चितवन१ मा जित हात पारेको थियो । ०७० र ०७४ मा एमाले उम्मेदवार पाण्डे नै थिए । ०७० मा एक्लै लड्दा र ०७४ मा वाम गठबन्धन हुँदा पाण्डेले सहजै जितेका थिए । अहिले तेस्रो पटक उम्मेदवार भइरहँदा पाण्डे चुनौतीको चाङमा उभिएका छन् ।०४३ यता चुनाव जित्दै आएका भेटवाल ०५६ को संसदीय चुनावमा भने पराजित भए । निर्वाचनमा जितको ह्याट्रिक गरे पनि बहुदलीय शासन पद्धतिमा भएका चुनावमा समेत जितको ह्याट्रिक गर्ने भेटवालको चाहनामा बिराम लागेको थियो । पार्टीमा आएको फुटले भेटवालले जित्न सकेका थिएनन् । अहिले पाण्डेका सामुन्ने पनि यस्तै चुनौती छ ।चितवन१ मा राप्ती, खैरहनी र रत्ननगर नगरपालिकाका सबै वडा पर्छन् । ०७४ को स्थानीय चुनावमा यी तीनै स्थानीय तहमा एमालेले सहज जित निकालेको थियो । तर, गत वैशाखको चुनाव भने उसका लागि सन्तोषजनक रहेन । तीनै स्थानीय तह प्रमुखमा एमाले उम्मेदवार पारजित भएका थिए । खैरहनी र रत्ननगर नगरपालिकामा उपप्रमुख जित्दा सबैभन्दा राम्रो जनाधार रहेको मानिएको राप्ती नगरपालिकामा दुवै मुख्य पद गुमाएको थियो ।०५६ मा एमालेका भेटवाल कांग्रेसकी सावित्री बोगटी पाठकसँग ९११ मतले पराजित भएका थिए । त्यो बेला एमाले फुटेर माले भएको थियो । मालेका उम्मेदवार कृष्ण पन्तले १ हजार १८४ मत ल्याएका थिए । तिनै पन्त अहिले एमाले फुटेर बनेको नेकपा (एकीकृत समाजवादी) का जिल्ला अध्यक्ष छन् । राप्तीका बासिन्दा पन्तकै नेतृत्वमा गत स्थानीय निर्वाचनमा एकीकृत समाजवादीका उम्मेदवार शमशेर लामा नगर प्रमुख निर्वाचित भएका थिए ।विगतको यस्तै चुनावी चरित्रका कारण कांग्रेसका पौडेल उत्साहित नदेखिएका हौइनन् । तर, उनका लागि पनि सहज अवस्था छैन । पौडेल रत्ननगरमा जन्मिए पनि जिल्लामा राजनीति गरेनन् । अर्थशास्त्रमा पीएचडी गरेका, थुप्रै राष्ट्रिय अन्तर्राष्ट्रिय संघसंस्थामा संलग्न भएका र राष्ट्रिय योजना आयोगको उपाध्यक्ष भएर १४ महिना काम गरेका पौडेल राजनीतिमा भिजेका व्यक्ति पनि होइनन् ।पौडेल उम्मेदवार उठ्ने चर्चा चलिरहँदा कांग्रेस चितवन सभापति राजेश्वर खनालले पौडेललाई नचिन्ने सार्वजनिक अभिव्यक्ति नै दिएका थिए । यद्यपि अहिले खनाल पौडेलको चुनावी अभियानमा सरिक भइरहेका छन् । अर्कोतर्फ, पौडेलले मनोनयन दर्ता गराएपछि कांग्रेसका पुराना नेता राजेन्द्र बुर्लाकोटीले स्वतन्त्र उम्मेदवारी दिए । उनी ०७० र ०७४ मा चितवन१ मा कांग्रेसका उम्मेदवार थिए । लगातार २ पटक पराजित बुर्लाकोटी गठबन्धन बनाएर जित्ने सम्भावना रहेका बेलामा टिकट नपाउँदा रुष्ट बनेका थिए । मनोनयन फिर्ता लिने समयसम्म पनि उनी कायमै रहे । पछि पार्टी सभापति तथा प्रधानमन्त्री शेरबहादुर देउवाले राष्ट्रिय सभामा लैजाने आश्वासन दिएपछि मात्रै उनी उम्मेदवारी निष्क्रिय पार्न सहमत भएका थिए । तर, पौडेलप्रतिको असन्तुष्टि यत्तिमै सीमित छैन । सभापति देउवासँगको निकटताका कारणले नै उनले टिकट पाएको कांग्रेसका जिल्ला नेताहरू नै बताउँछन् । चितवन१ मा अर्का अर्थशास्त्री स्वर्णिम वाग्ले पनि कांग्रेसबाटै टिकटका आंकाक्षी थिए । तर, देउवा र आरजु राणाका कारण वाग्लेले टिकट नपाएको बुझाइ स्थानीय कांग्रेस नेताकार्यकर्ताको छ । वाग्ले पनि अझैसम्म चितवन१ को चुनावी अभियानमा देखिएका छैनन् । पौडेल र वाग्लेजी निकै निकटको साथी हो । एकले अर्कालाई अगाडि बढाउन सरसहयोग छ, रहन्छ पनि । राष्ट्रिय जिम्मेवारी रहेका कारण चुनावमा यता आइनपुग्नु भएको हो । तर, अन्तिम चुनावीसभालाई वाग्लेजीले सम्बोधन गर्नुहुनेछ, कांग्रेस चितवन सचिव सूर्य अर्यालले भने ।वाग्ले खुल्न बाँकी रहँदा गोरखाबाट बसाइँ सरेर आएका मतदाताले के गर्लान् भन्ने डर चितवन कांग्रेसमा छ । चितवन पनि घर भएका वाग्लेको पुर्ख्यौली थलो गोरखा हो । त्यसैगरी, धादिङ, नुवाकोटबाट बसाइँ सरेर आएका मतदाताले पार्टीभन्दा व्यक्ति पनि हेर्ने प्रवृत्तिका कारण धादिङ पुर्ख्यौली थलो रहेका पाण्डेलाई लाभ मिल्ने हो कि भन्ने संशय पनि कांग्रेसलाई छ । यसका साथै वडा तहमा एमालेको अझै पनि पकड रहेका कारण गठबन्धन भए पनि पौडेललाई जितका लागि चुनौती कम देखिँदैन ।चितवन१ मा १ लाख ३९ हजार ८ सय ४५ मतदाता छन् । यो क्षेत्रमा तीनै पालिकाका गरी ४२ वडा छन् । गत स्थानीय निर्वाचनमा सत्तारुढ गठबन्धनविरुद्ध एमाले एक्लैले २० वटा वडाध्यक्ष जितेको थियो । राप्ती७ मा एमालेका विरुद्ध सुमिता डल्लाकोटी बागी उठेर पनि विजयी भएकी थिइन् । कांग्रेसले उठाएका१८ जना र १ जना कांग्रेसका विद्रोहीले वडाध्यक्षजितेका थिए । गठबन्धनका बाँकी दल माओवादी र एकीकृत समाजवादीको पोल्टामा एकएक वडाध्यक्ष पुगेको थियो ।पार्टीमा विभाजन आएलगत्तै स्थानीय निर्वाचन भएका कारणले केही समस्याहरू देखिएको एमाले केन्द्रीय सदस्य तथा राप्ती नगरपालिकाकी पूर्वप्रमुख प्रभा बरालले स्विकारिन् । स्थानीय चुनावमा कहाँ के समस्या भयो भन्ने स्पष्ट भइसकेकाले अहिले त्यसमा सुधार गरेका छौं । अचानक जाँदा स्थानीय चुनावमा सोचेजस्तो नभए पनि नतिजा सन्तोषजनक नै थियो । अहिले सुधार गरेर गएको हुँदा हामी ढुक्क छौं, उनले भनिन् ।एमालेको चुनौती यत्तिमै सकिँदैन । नयाँ दल राष्ट्रिय स्वतन्त्र पार्टीको चर्चाले पनि झस्काएको छ । उक्त पार्टीका उम्मेदवार हरि ढकाल स्थानीय र युवा मात्रै होइन, एमाले निकटको विद्यार्थी संगठन अनेरास्ववियुका पूर्वनेता पनि हुन् । २ पटक चुनाव जितेका पाण्डे फेरि उम्मेदवार बनेकाले मतदाताले नरुचाएर युवा रोज्लान् कि भन्ने पिर एमाले पंक्तिमा देखिन्छ । यसका कारण आफ्ना उम्मेदवारलाई फाइदा पुग्ने आकलनकांग्रेसको छ ।एमालेभित्रै एकता छैन । फेरि हरि ढकाल उठेका छन् । उनलाई जाने भोट एमालेकै हो । पौडेलविरुद्ध उठेका स्वतन्त्र उम्मेदवारले मनोनयन निष्क्रिय पारिसकेकाले चुनाव हाम्रो पक्षमा छ, कांग्रेस प्रचार विभागअन्तर्गत सूचना तथा अनुगमन समिति सदस्य वासु चौधरीले भने । स्वतन्त्र पार्टीका केन्द्रीय अध्यक्ष रवि लामिछाने चितवन२ मा उम्मेदवार रहेकाले पनि त्यसकै प्रभावले ढकालको पनि माहोल बढ्दो छ ।"
भोटै नहाली देश छाड्नेको व्यथा,"प्रतिनिधिसभा र प्रदेशसभा निर्वाचन आउन साता पनि बाँकी छैन । दलीय रूपमा प्रतिबद्धबाहेकका नागरिकहरू कसलाई भोट हाल्ने भनेर निर्क्योल गर्दै छन्, तथापि देश र नागरिकको भाग्यभविष्यको दिशा कोर्नेकोर्नुपर्ने निर्वाचनले सबै मतदातालाई छुन सकेको छैन । चुनावका मुखमा बझाङका बाढीपहिरोपीडित परिवारहरू ऋण काढ्दै भारत गैरहेको समाचार यसको एउटा प्रतिनिधि उदाहरण हो । थप दुईचार दिन कुरेर भोट पनि नहाली बिदेसिन लागेकाहरूले भनेका छन्, दुःख देख्ने को छन् र भोट दिनु ! उनीहरूको यो भनाइ सम्बन्धित जनप्रतिनिधिहरूको व्यवहारमाथि निर्मम टिप्पणी मात्र होइन, हाम्रो शासकीय चरित्रको एक झलक पनि हो ।जिल्लाका बाढीपहिरोबाट विस्थापित १ हजार ७ सय परिवारलाई पुनःस्थापना गर्न सरकारले बेवास्ता गर्दा केही परिवार ऋण काढेर भारत हिँडिसके, केही ऋण जुटाउँदै छन् । यसबाट एकसाथ कैयौं शासकीय नालायकी उजागर भएका छन् । पहिलो त, बाढीपहिरोबाट बेघरबार भएको वर्षदिन बित्दा पनि उनीहरूलाई पुनःस्थापना गर्ने चाँजो राज्यले मिलाउन सकेनचाहेन । दोस्रो, सरकारका रोजगारीका कार्यक्रमहरू पनि उनीहरूसम्म पुगेनन् । र, तेस्रो हो भविष्यप्रति पनि उनीहरू आशावादी छैनन्, सरकारसितको भरोसाको डोरी छिनिसकेको छ । चुनावले पनि उनीहरूमा कुनै आशा जगाउन सकेको छैन । यसरी विपत्तिपीडित नागरिकलाई पुनःस्थापनामा नसघाएर राज्यले आफ्ना निष्फलता प्रदर्शन गर्नु जति उदेकलाग्दो छ, त्योभन्दा बढी चिन्तालाग्दो छ उनीहरूमा चुनाव र परिवर्तनप्रति पनि कुनै आशा जगाउन नसक्नु । निर्वाचनका मुखमा देश छाड्दा वा छाड्न लाग्दा उनीहरूले जुन निराशा अभिव्यक्त गरेका छन्, त्यो सामान्य पक्कै छैन । युगौंदेखि रोजीरोटीका लागि भारत आउनेजाने भैरहन्छ मात्रै भनेर यो कथालाई सामान्यीकरण गर्न मिल्दैन । बझाङका जनप्रतिनिधि मात्र होइन, प्रदेश सरकार र संघीय सरकार पनि संवेदनशील बन्नुपर्ने मामिला हो यो । विपत्तिपीडितको जीवनमा सरकार कसरी गयल छ भन्ने उदाहरण बुझ्न बमबहादुर दमाईको उदाहरण पर्याप्त छ । पहिरोले घरबारी बगाएपछि एक वर्षदेखि छिमेकीको गोठमा आश्रय लिइरहेका दमाई सरकारले एक वर्षसम्म नहेरेपछि यहाँ बसेर काम छैन भन्ने निर्क्योलमा पुगेका हुन् । नौ जनाको परिवारसहित भारत पस्न बाटोखर्चका लागि ऋण खोज्दै छन् । तीनचार वर्षपछि घर बनाउने पैसा बनाएर फर्किने उनको योजना छ । चुनावमा देखाउने प्रतिबद्धताप्रति उनीहरूको विश्वास छैन । पहिरोले घरबारविहीन भएर वर्षदिनसम्म दुःख पाउँदा पनि के कसरी बसिरहेका छौ भनेर सोध्न कोही नआएको उनीहरूको गुनासो छ । गत वैशाखमै भारत जान सोचेका केही परिवार स्थानीय तह चुनावमा नेताहरूले दिएका आश्वासनका कारण रोकिएका रहेछन् । नेताहरूले चुनावपछि तिमीहरूको घर सरकारले बनाइदिन्छ, राहत पनि दिन्छ भनेका रहेछन् । तर चुनावपछि नेताहरूले वाचा बिर्सिए, स्थानीय सरकार बनेको छ महिना बितिसक्दा पनि उनीहरूको समस्या जस्ताको तस्तै रह्यो । त्यति बेला भारत जान जुटाएको रकम पनि घरखर्चमै सकियो । यसरी निरुपाय भएरै उनीहरू भारतिन लागेका हुन् । आश्वासन त संघ र केन्द्रका ठूला नेताहरूले पनि दिएकै हुन् । विपत्पछि प्रधानमन्त्री, गृहमन्त्री, मुख्यमन्त्री लगायत सरकारका उच्चपदस्थले हेलिकप्टरमार्फत जिल्ला भ्रमण गरेर आश्वासन दिएका थिए । राष्ट्रिय विपद् जोखिम न्यूनीकरण तथा व्यवस्थापन प्राधिकरणले बझाङका जयपृथ्वी नगरपालिका, थलारा, खप्तडछान्ना र बित्थडचिर गाउँपालिकालाई विपद्ग्रस्त घोषणा गरेको पनि थियो । क्षति भएका संरचनाको पुनर्निर्माण तथा पीडितको पुनःस्थापना गर्न विशेष कार्यक्रम लागू गर्ने पनि भनेको थियो । तैपनि अहिलेसम्म कुनै प्रगति नहुनुले हाम्रा राज्य संरचनाहरूको प्रभावकारिता कुन हदसम्म भुत्ते छ र राज्य सञ्चालन गर्ने नेताहरू कतिसम्म गैरजवाफदेह छन् भन्ने उदाहरण दिन्छ । २०७८ असोज ३१ देखि कात्तिक ३ सम्मको अविरल वर्षासँगै आएको बाढीपहिरोले खप्तडछान्नामा मात्रै २ सय २८ परिवार घरबारविहीन भएका थिए । तीमध्ये ७६ परिवारका घरहरू पूर्ण रूपमा क्षतिग्रस्त भएका थिए भने १ सय ५२ घरमा बस्न नमिल्ने गरी क्षति भएको थियो । पूर्ण रूपमा घर क्षति भएका ७६ परिवारले जिल्ला प्रशासन कार्यालयबाट २० हजार रुपैयाँ र रेडक्रसबाट भाँडाकुँडा राहत पाएका थिए । अन्यलाई मापदण्ड नपुगेको भन्दै राहतबाट पनि वञ्चित गरिएको थियो । जिल्लाभर ३ सय ५० घर पूर्ण रूपमा क्षतिग्रस्त भएका थिए । १ हजार २ सय ४८ घर बस्न नमिल्ने बनेका थिए । थप १ हजार ६ सय ८० घर जोखिममा परेका थिए । यही क्रममा पूर्ण रूपमा विस्थापित भएका १ हजार ७ परिवार अहिलेसम्म पुनःस्थापित हुन नसकेका हुन्, जसमध्ये कति त पहिल्यै सपरिवार भारततिर विस्थापित भइसकेका छन् । गाउँ छाड्न बाँकी पनि चुनावको कुनै मतलब नगरी यति बेला देश छाड्न तम्तयार भैरहेका हुन् । स्रोतविहीन भएकाले पुनःस्थापना गर्न नसकिएको दुखेसो खप्तडछान्ना पालिकाको छ । सुदूरपश्चिम सरकारले चालु वर्षको नीति तथा कार्यक्रम र बजेटमा विपद्पीडितलाई सम्बोधन गर्ने कुनै शब्दसम्म राखेको छैन । संघीय सरकारले घर बनाउने रकम दिए जग्गा नभएकालाई जग्गा व्यवस्थापन गर्ने र पुनर्निर्माणको अनुगमन गर्ने स्थानीय सरकारको भनाइ मननीय छ । यसका लागि पीडितको यथोचित विवरण अद्यावधिक गरी उसले संघलाई प्रभावकारी ढंगले घचघच्याउनुपर्छ । र चुनावपछि बन्ने संघीय सरकारले जसरी हुन्छ स्रोतको चाँजो मिलाउनुपर्छ । यथाशीघ्र पुनःस्थापनाको प्रबन्ध मिलाएर बाढीपहिरोपीडितमाझ राज्यले आफ्नो उपस्थिति जनाउनुपर्छ ।"
सम्पादकलाई चिठी,"यो समाचार पढेर साह्रै चित्त दुख्यो । जब उम्मेदवारहरू चुनाव जितेर उच्च पदमा पुग्छन्, तब न जनताको समस्या बुझ्छन्, न त तिनका लागि केही गर्छन् । चुनेर पठाएका नेताहरूले नै नहेरेपछि के गर्ने ? रोजगार अनि कमाइधन्दा गर्न नपाएपछि भारत लाग्नुको विकल्प छैन । अबका उम्मेदवारले यस विषयमा केही पहल गर्छन् कि ! बोधनाथ पौडेलिििनेताहरूले मतदाताको यस्तो दुःख दैलोमै गएर बुझिदिए कति राम्रो हुन्थ्यो । कठैबरा देशको राजनीति ! रूपेश शर्मािििमेरो पालामा यस्तो, उसको पालामा उस्तो भनी दोहोरी मात्रै खेलेर बस्ने नेताहरूको ध्यान यतातिर पनि जाओस् । श्रीकुमार मल्लिििअझै पुरानालाई भोट दिएर गल्ती नगरौं । पवनिििजनताको हविगत यस्तो छ, नेताहरू अमेरिकाअस्ट्रेलिया बनाउँछु भन्दै भोट माग्दै छन् । कमल मगरििियस्तो विजोग देखिरहँदा पनि नेताहरूमा कहिल्यै चेत पलाएन । सुरेन्द्र खड्कािििसुदूरपश्चिमको यस्तो नियति देखेर कसको मन नदुख्ला र ? नारायण भण्डारीििियस्तो त छ जनताको हालत । मातृभूमिको दुर्भाग्य ! ज्ञानबहादुर तामाङिििविलासितामा डुबेका नेताहरू जनताको पीडा कहाँ देख्छन् र बरै ! रामप्रसाद भुसाल"
मिडियामा दलित किन अझै पछि ?,"अबको रणनीतिनयाँनयाँ लेखक जन्माउनÙ उनीहरूमा दलित मुद्दामा ज्ञान, क्षमता र लेखनसीप विस्तार गर्न तथा उनीहरूका लेखरचना मूलधारका अखबारमा नियमित छाप्न सकिने सम्भावना बढ्दो छ । त्यसको उपयोगका लागि प्रशिक्षण, मेन्टरसिप र व्यवस्थापन गर्नमा दूरदृष्टि, इच्छाशक्ति र स्रोतसाधनको जरुरत हुन्छ । जुनसुकै समुदायका न्याय र समताको पक्षधर लेखक र सम्पादकले पनि प्रशिक्षण र मेन्टरसिपका लागि कुनै न कुनै दायित्व वहन गर्न सक्छन् । दलित लेखनप्रति सम्पादक र लेखकहरूमा संवेदनशीलता बढेको अवस्थामा दलित मुद्दामा लेख्ने जनशक्तिको विकासका लागिÙ उपलब्ध जनशक्तिको ज्ञान, क्षमता र सीपमा अभिवृद्धिका निम्ति मिडियामा पहुँच विस्तार गर्न सबै दलित संघसंस्थाको पनि मिडियारणनीति बनाउन सके बेस हुन्छ । अपएड सम्पादक, कार्यकारी सम्पादक र सम्पादकहरूसँग सम्बन्ध विस्तारÙ उनीहरूसँग मधुर सम्बन्ध रहेका गैरदलित लेखकसम्पादकसँग सहकार्य त्यस्ता रणनीति हुन सक्छन् । दलित जनशक्तिको विकास गर्नुको उद्देश्य दलित र गैरदलितहरूमा जात व्यवस्था र दलित सवालबारे दलितकै नजरबाट बुझाइ र गहन आलोचनात्मक लेखाइको विकाससँगै मूलधारका मिडियामा पहुँच र स्पेस विस्तारका लागि सक्षम बनाउनु हुन सक्छ ।त्यस्तै, मिडियाले कर्पोरेट सामाजिक दायित्व को नाममै भए पनि आफ्ना संस्थामा दलित जनशक्ति विस्तारका लागि लगानी गर्ने नीति र कार्यक्रम बनाउन सक्छ । मिडियामा पनि लोकतन्त्रीकरण, दलित स्पेस र दलितप्रति संवेदनशीलता विस्तारका लागि व्यवस्थापकसम्पादकहरूलाई प्रभावमा पार्न र दबाब दिन सकिन्छ । दलित र सबै उत्पीडितजनका पक्षमा मिडियाको लोकतन्त्रीकरण वा पुनःसंरचना कुनै समुदाय र अभियन्ताको मात्रै दायित्व होइन, आफूलाई लोकतन्त्रको मसिहा ठान्ने राजसत्ता र मिडियासत्तासँगै विचारनिर्माता लेखकहरूको फनि कर्तव्य हो कि ?"
पूर्वाधारका अपत्यारिला वाचा,"घोषणापत्र राजनीतिक दलविशेषको आगामी कार्यदिशा निर्धारण गर्ने दस्तावेज हो । सामान्यतया निर्वाचनमा भाग लिनुअघि नै सार्वजनिक गर्नुपर्ने यो दस्तावेजले यसपालि कम प्राथमिकता पायो । दलहरूले निर्वाचन प्रचारप्रसार थाल्नुभन्दा एकदुई दिनअगाडि मात्र आआफ्ना घोषणापत्र सार्वजनिक गरे । यसबाट कामका लागि जुटाउनुपर्ने स्रोत र कार्ययोजनाप्रति दलहरूमा चासो नरहेको बुझियो । आयोजना सञ्चालन सम्बन्धी हाम्रो अनुभव हेर्दा, दुई दशकअघि सुरु गरिएका राष्ट्रिय गौरवका आयोजनाहरू पर्याप्त मात्रामा बजेट विनियोजन गर्न नसक्दा लामो समयसम्म पूरा नहुने र लागत रकम दोब्बर नाघ्ने गरेको छ । समयमा काम नहुँदा राष्ट्रिय गौरव भनिएका आयोजनाहरूको लागत ४ खर्बभन्दा माथि गैसकेको छ । त्यस्ता आयोजनाउपर सरकारको नजर नै फरक पर्न थालेको छ । यसै क्रममा आयोजना कार्यान्वयन तथा समस्या समाधान र मूल्यांकन सम्बन्धमा प्रधानमन्त्रीको अध्यक्षतामा बस्नुपर्ने राष्ट्रिय समस्या समाधान आयोगको बैठक २०७७ माघपछि नियमित तवरमा हुन सकिरहेको छैन । यसले गर्दा आयोजनाको कार्यप्रगतिबारे समीक्षा नै हुन सकेको छैन । बजेट कार्यान्वयन पक्ष मध्यकालीन खर्च संरचनाबारे संसद् र संसदीय समितिमा छलफल हुन सकेको छैन । यस वर्ष त विकास कार्यहरूको लेखाजोखा तथा समीक्षा गर्नुपर्ने संसदीय समितिहरू नै नियमित तवरमा चल्न सकेका छैनन् । यसले गर्दा सरकारले संसद्मा प्रस्तुत गरेर सञ्चालन गरेको बजेटमा समेत मनोमानी ढंगले काम भएको छ । अघिल्ला वर्ष महालेखाले प्रचलित कानुनविपरीत हुने गरी ५ खर्ब ९७ अर्ब वा कुल बजेटको ४० प्रतिशत विनियोजित बजेट एउटा शीर्षकबाट अन्यत्र रकमान्तर गरेको कुरा सार्वजनिक गरेको छ । नेताहरूले आफूअनुकूल सडक, टावर, सभाहल, भैपरी, सवारीसाधन खरिदजस्ता काममा खर्च गरेका छन् । यो खर्च बजेट अनुशासनभन्दा नितान्त बाहिर गएर भएको छ । संसद्प्रति सरकारको सार्वजनिक जवाफदेही देखिँदैन । ठूला दलहरूले घोषणापत्रहरूमा रेल, सडक, सुरुङ, विमानस्थल, विद्युत्, औद्योगिक क्षेत्र लगायतका ठूला पूर्वाधार आयोजना पाँच वर्षभित्र प्राथमिकताका साथ सम्पन्न गर्ने भनेका छन् । तर ठूला आयोजनाहरूको कार्यान्वयन अवस्था हेर्दा त्यो पत्याइहाल्न सकिन्न । सिक्टा सिँचाइ, मध्यपहाडी लोकमार्ग, बुढीगण्डकी जलविद्युत्, काठमाडौंतराई द्रुतमार्ग, हुलाकी लोकमार्ग, बाहिरी चक्रपथजस्ता आयोजनाहरू सुरु भएको एक दशक नाघिसकेको छ । यतिका समय बितिसक्दा पनि ती आयोजनाहरूको काम भने आधाआधीसम्म पनि भएको छैन । यसबाट आयोजना लागत अत्यधिक बढ्ने पक्का छ । यसो हुनुमा विगतदेखिका सरकारहरूकै कमजोरी हो । ठूला आयोजनाहरूमा सरकारको स्रोत लगानीको अवस्थासमेत नाजुक छ । चालु आर्थिक वर्षमा सरकारले सार्वजनिक गरेको १७ खर्ब ९३ अर्बको बजेटमध्ये करिब ५ खर्बको घाटा बजेट छ । राजस्व बक्यौता २ खर्बबाट बढेर ३ खर्ब नाघेको छ । तीन वर्षयता आयोजनाका लागि औसत २ खर्ब ११ अर्ब मात्र पुँजीगत खर्च हुने गरेको छ । अघिल्लो वर्ष वैदेशिक ऋण सहायता ३ खर्ब ६० अर्ब रुपैयाँमध्ये ५८ प्रतिशत मात्र खर्च भएको छ । यसबाट प्रस्ट हुन्छ, निर्माणाधीन आयोजनामै स्रोत लगानी जुटाउन सकिएको छैन र जुटेकामा पनि उपयोग गर्ने क्षमता देखिँदैन । साथै सरकारले अध्ययन भैरहेका, अध्ययन सम्पन्न भएका, निर्माणाधीन आयोजनाका लागि नै पर्याप्त लगानी जुटाउन सकिरहेको छैन । यसबाट आयोजना परिचालन एवं व्यवस्थापनको अवस्था दयनीय रहेको पुष्टि हुन्छ । दलले सार्वजनिक गरेको घोषणापत्र अनुसार काम गर्ने हो भने ठूलो मात्रामा रकम जोहो गर्नुपर्ने हुन्छ । सरकार र निजी क्षेत्रसँग पर्याप्त वित्तीय स्रोतको अभाव छ । यतिखेर सरकारी खर्चमा ठूलो हिस्सा सामाजिक सुरक्षाका लागि रकम जोहो गर्नुपर्ने अवस्था छ । सेना, प्रहरी, निजामती र शिक्षकका लागि तलबभत्ता रकम बढ्दो अवस्थामा छ । सरकारले प्रदेशका नाममा खर्च बढाइरहेको छ । विभिन्न पदाधिकारीका सुविधा, अर्थ बजेट एवं भैपरी खर्च कटौती गर्न सकिएको छैन । कतिपय आयोग र प्रतिष्ठानका नाममा खर्च बढिरहेको छ । कर छली एवं राजस्व चुहावटमा सरकारी पदाधिकारीहरू नै संलग्न छन् । यसर्थ आम्दानीभन्दा साधारण प्रशासन खर्च धान्न मुस्किल परिरहेको अवस्थामा आफूले घोषणा गरेका कार्यक्रमका लागि स्रोत जुटाउने सन्दर्भमा दलहरू नै मौन छन् । निर्वाचनका बेला राजनीतिक दलहरूले सम्भवअसम्भव आधारमा तयार पार्ने घोषणापत्रको वास्तविकताबारे कसैले प्रश्न गर्दैन । करिब तीन दशकदेखि शासन गरिरहेका दलहरूका घोषणापत्रप्रति सार्वजनिक तवरमा चासोसम्म राखिने गरेको छैन । अर्कातर्फ, दलहरूले जिम्मेवारी अर्थात् जवाफदेही लिँदैनन् । चुनावका बेला असम्भव ठूला आयोजनाहरू देखाउने अनि सञ्चालनका लागि स्रोतसाधनको परबाहै नगर्ने प्रवृत्ति रहिआएको छ । आयोजना तथा कार्यक्रमहरू र सरकारको नीतिकार्यक्रम र बजेटबीच तालमेल हुनु जरुरी छ । वर्तमान अवस्थामा बजारको मूल्यवृद्धि, रोजगारी, व्यापार घाटा, आर्थिक वृद्धिदरले पनि विशेष महत्त्व राख्छ । दलहरूले जथाभावी खर्च गर्दा र निर्वाचन आचारसंहिता परिपालना नगर्दा आगामी दिनमा अर्थतन्त्रमा झनै समस्या आउने देखिन्छ । यसमा ठूला दलहरू नै बढी जिम्मेवार बन्नुपर्ने हुन्छ । आर्थिक गतिविधिमा सचेत नहुने दलहरूले मुलुकलाई कसरी अगाडि बढाउँछन् भन्ने प्रश्न गम्भीर रूपमा उठेको छ । दलहरूका घोषणापत्रले पुनः झुक्याउने काम नगरून्, मतदाता विगतमा भन्दा धेरै चनाखो भैसकेका छन् । मुलुकलाई श्रीलंका हुनबाट जोगाउनु नै अहिलेको टड्कारो आवश्यकतासमेत भएको छ ।"
महिलाको अवैतनिक कामको मूल्य,"लैंगिक समानताको क्षेत्रमा भइरहेका प्रयासलाई विशेषतः पुरुष वर्गसम्म नपुर्याए लैंगिक समानता हासिल गर्न कठिन हुनेछ । योजना निर्माण, कार्यान्वयन तथा उपयोगमा महिलापुरुष र अन्य लिंगको समान सहभागिता भए मात्र लैंगिक विकास हुन सक्छ । महिलामाथि भइरहेको अनेकन विभेद कम गर्न नेपालले समावेशीकरणका लागि बाध्यकारी कानुन तथा नीति त लिएको छ तर अझै महिलाले पारिश्रमिकबिना घरभित्र गरिरहेको १८ घण्टे कामको भने हिसाबकिताब गरिन्न । घरको सफाइ, परिवारका लागि खान पकाउनु, लूगा घोइदिनु तथा अन्य सेवालाई राष्ट्रिय आयमा गणना गरिँदैन । केन्द्रीय तथ्यांक विभागको एक अध्ययनमा पारिश्रमिकबिनाको सेवामूलक काममा कुल महिला जनसंख्याको ७५ प्रतिशत संलग्न भएको देखिन्छ । पारिश्रमिक या नगदमा तलब प्राप्त नहुने काममा परिवार तथा समाजले नै महिलालाई लगाएको छ । घरबाहिर नगदमा पारिश्रमिक पाउने, नेतृत्वदायी भूमिकामा रहने काम भने पुरुषलाई दिइन्छ, तिनको अधिकार होजस्तो ठानिन्छ । विडम्बना महिलामाथिको यस्तो असमानता झन् बलियो र गाढा हुँदै गइरहेको छ ।सेवामुखी अवैतानिक घरायसी कामको अत्यधिक बोझका कारण महिला अन्य क्षमता विकास गर्ने, पढाइलाई निरन्तरता दिने, नगद पारिश्रमिकको काम खोज्ने, व्यवसाय चलाउन सीप सिक्ने, राजनीतिमा भाग लिनेजस्ता काममा संलग्न हुन पाएका छैनन् । उनीहरू नगदका लागि परिवारका पुरुष सदस्यसँग निर्भर हुनुपरिरहेको छ । महिलावादी अर्थशास्त्रीहरूले यस सम्बन्धमा धेरै अध्ययन गरेका छन् । महिलाका कार्य भनेर बुझिएका पारिश्रमिकबिनाका सेवामूलक कार्यको बोझले महिलाको समग्र विकास कमजोर भएको छ । यस्तो सेवामूलक कार्य राष्ट्रिय आयमा समेटिनुपर्छ भनेर कुरा उठिरहे पनि अझै त्यसले मूर्तरूप लिएको छैन । सेवा क्षेत्र अर्थतन्त्रको अभिन्न अंग हो । त्यसैले सेवा क्षेत्रका सबै अवयवको गणना राष्ट्रिय आयमा गरिनुपर्छ । तर समाजले महिलामाथि बिनापैसै घरायसी काममा लगाइरहेको छ । यस्तो परिस्थिति रहुन्जेल लैंगिक समानता स्थापित हुन सक्दैन । महिलाका कार्य भनेर बुझिएका पारिश्रमिकबिनाका काम पितृसत्तात्मक संरचना र सोचको उपज हो । घरायसी कामको सबै बोझ महिलामाथि थुपार्ने र काम गरेको चित्त नबुझे परिवारका सदस्यबाट हिंसा तथा हत्या नै भएका डरलाग्दो तथ्यांक पनि छ । पारिश्रमिक पाउने सेवामा खटिएका महिलाले पनि घरायसी काममा घोटिनैपर्छ । परिवारका अन्य सदस्य कामको बाँडफाँट गर्न अगाडि सर्दैनन् । यस्तो महिलालाई झन् गाह्रो छ । उनीहरू घर र जागिरलाई जेनतेन थामिरहेका हुन्छन् । कार्यालय ढिला पुग्छन्, काममा त्यति ध्यान दिन पाउँदैनन् । एक तंथ्याक अनुसार विकसित देशमा प्रत्येक दिन महिलाले घरायसी काममा ४ घण्टा २० मिनेट र पुरुषले २ घण्टा १६ मिनेट बिताउँछन् । नेपालमा भने प्रत्येक दिन महिलाले ४ घण्टा र पुरुषले ५६ मिनेट मात्र घरायसी काम गर्छन् । एक अन्तर्राष्ट्रिय अध्ययनले महिला समानता र सशक्तीकरणका लागि महिलाहरूको बेतलबी सेवामूलक कार्य प्रमुख अवरोधका रूपमा पहिचान गरेको छ । परिवारका सदस्य तथा पशुचौपायाको हेरचाह, तिनको खानपिन र अरू सेवा दिलाउनै महिलाको धेरै समय र ऊर्जा खर्च हुन्छ । तर यस्तो कामबापत नगद पाइँदैन । कतिपय अवस्थामा महिलाले मिहिनेत गरेर खेतबारीमा उत्पादन गरेका तरकारी तथा अन्य नगदेबाली बेचेर आएको पैसा पनि पुरुष सदस्यले नै लिने गरेका छन् । त्यसमा महिलाको हिस्सेदारी हुँदैन । अझ अबुझ, काँठे स्वभावका पुरुष त्यही नगद खल्तीमा हाली दिनभरि तास खेल्ने र राति रक्सी खाएर उल्टै श्रीमती तथा छोराछोरी कुट्ने गर्छन् । बेतलबीअवैतनिक कार्यका रूपमा महिलाहरूले घर, परिवार र समुदायस्तरमै पनि धेरै काम गरेका हुन्छन् । यस्तो हेपाहा कार्यलाई प्रश्रय दिइरहेको सामाजिक संरचना भत्काउनैपर्छ । परिवार, समुदाय र समाजमा विद्यमान पुरुषवादी सोचलाई लोकतान्त्रिक रूपान्तरण नगरेसम्म महिलाका गुण, कार्यकुशलतालाई कसैले पत्याउनेवाला छैन । र, यो एकल प्रयासले असम्भव छ । अदृश्य रूपमा रहेको महिलाको घरायसी सेवामूलक कार्यलाई पुनर्वितरण गर्नुका साथै यस्ता सेवाको उत्पादन र वितरण व्यवस्थित गर्ने उपायको खोजी गर्न ढिला भइसकेको छ । राज्यले महिलाको अवैतनिक कामको वैतनिक रूपान्तरण गर्नैपर्छ । कुल गार्हस्थ्य उत्पादनमा महिलाले घरायसी काममा पुर्याएको योगदानको हिसाब देखाउनैपर्छ । यसका लागि दबाब सृजना गर्नु महिला आन्दोलनको प्रमुख मुद्दा बन्नुपर्छ । नेपालमा लैंगिक समानताका लागि ज्यालामा समानता, छात्रवृत्ति तथा जागिरमा आरक्षणको व्यवस्था गरियो । संविधानमा लैंगिक विभेदयुक्त कानुनको परिमार्जन, लैंगिक विभेदको अन्त्यजस्ता महत्त्वपूर्ण विषय समावेश गरिएको छ । यसको कार्यान्वयनका लागि सरकारले पहलकदमी लिनु जरुरी भइसकेको छ । आयको दृष्टिबाट हेर्दा महिला मुख्यतः दुई किसिमले ठगिएका छन् । पहिलो अधिकांश महिलालाई पारिश्रमिक नपाउने काममा संलग्न गराइएको छ । दोस्रो वैतनिक काममा संलग्न भए पनि ज्यालामा असमानता कायमै छ । धेरै शिक्षित महिला घरधन्दामा सीमित छन् । यस्ता जनशक्तिलाई उद्यमशीलता र आयआर्जनमा कसरी जोड्ने भन्नेमा राज्यको ठोस योजना तथा नीति चाहिन्छ । कानुनी हिसाबमा लौंगिक समानताको सुनिश्चित गरे पनि व्यवहारमा विभेद कायमै छ । यस्तो विरोधाभासको अन्त्य हुनु आवश्यक छ । अचेल संसारभरि महिला उद्यमशीलताका क्षेत्रमा प्रशस्त कम भइरहेका छन् । महिलाको रोजगारी तथा आयआर्जनका योजना बनाइएको छ । नेपालमा भने धेरै काम गर्न बाँकी छ । ठूला उद्यममा महिला स्वामित्व शून्यप्रायः छ । साना तथा मध्यम उद्यममा महिलाको स्वामित्व करिब ५ प्रतिशत छ । घरजग्गामा भने २७ प्रतिशत हाराहरी छ । धेरै पुरुषले जग्गासम्पत्ति धितो राखेर उद्यममा हात हालेका हुन्छन् । तर महिला भने यस्तो कामबाट वञ्चित छन् । बेतलबी घरायसी कामको बोझले गर्दा घरबाहिरका कामबारे महिलामा जानकारी तथा सूचनाको अभाव छ । सूचना पाए पनि सोअनुरूप योजना बनाउन सक्दैनन् । लैंगिकताका आधारित श्रम विभाजन प्रणालीलाई भत्काई श्रम बजारमा महिलाको सहभागिता वृद्धि गर्न सीप सिकाइका कार्यक्रम ल्याउनुपर्छ । समान ज्यालाको बाध्यकारी व्यवस्था हुनुपर्छ । सकारात्मक विभेदका नीतिहरूको प्रभावकारी र पूर्ण कार्यान्वयन जरुरी छ । चुनावी सरगर्मी बढिरहेको छ, यस्तोमा महिलाका अवैतनिक सेवामूलक कामको वैतनीकरण र राष्ट्रिय आयमा गणना हुने अनि त्यसबापत महिलाले नगद पाउने व्यवस्था गर्नुपर्छ भनेर उम्मेदवारहरूलाई झक्झकाउनुपर्छ । यस विषयमा उनीहरूको जवाफ मागौं र सोका आधारमा भोट हालौं ।"
सी र बाइडेनबीच द्वन्द्व अन्त्यको प्रतिबद्धता,"एजेन्सीहरू (बाली, इन्डोनेसिया)  चिनियाँ राष्ट्रपति सी चिनफिङ र अमेरिकी समकक्षी जो बाइडेनले दुई देशबीच सबै प्रकारका द्वन्द्व अन्त्य गर्ने प्रतिबद्धता जनाएका छन् । व्यापार युद्ध, युक्रेन मामिला र आर्थिक तथा सैनिक मामिलाका कारण सम्बन्ध चिसिएका बेला दुई नेताबीच सोमबार इन्डोनेसियामा भेटवार्ता भएको हो । सीले सन् २०१९ मा तत्कालीन अमेरिकी राष्ट्रपति डोनाल्ड ट्रम्पसँग प्रत्यक्ष भेटवार्ता गरेका थिए । कोभिड१९ महामारी सुरु भएयता सीको यो दोस्रो विदेश भ्रमण हो । जी२० सम्मेलनका लागि इन्डोनेसिया पुगेका दुई नेताबीच सोमबार करिब तीन घण्टा कुराकानी भएको हो । त्यस क्रममा दुवै नेताहरू ताइवान र अन्य विषयमा महिनौंदेखि जारी तनाव अन्त्यका लागि सहमत भएका अन्तर्राष्ट्रिय सञ्चार माध्यमहरूले जनाएका छन् । भेटपछि अमेरिकी राष्ट्रपति बाइडेनले वासिङ्टन र बेइजिङले मतभेद व्यवस्थापन गर्न, प्रतिस्पर्धालाई द्वन्द्वमा परिणत हुनबाट रोक्न सक्छन् भनेर विश्वलाई देखाउन जिम्मेवारीहरू साझा गरेको बताएका छन् । मैले अमेरिका र चीनबीच द्वन्द्व चाहेको छैन र दुई देशबीच शीतयुद्ध हुने छैन, बाइडेनले भनेका छन् । पछिल्ला केही दशकयता चीनको सबैभन्दा शक्तिशाली नेताका रूपमा स्थापित राष्ट्रपति सी हालै तेस्रो कार्यकालका लागि निर्वाचित भइसकेका छन् । त्यसयता उनले अमेरिकी राष्ट्रपतिसँग पहिलो पटक भेटवार्ता गरेका हुन् । राष्ट्रपति निर्वाचित भएपछि बाइडेनको पनि सीसँग यो पहिलो भेट हो ।भेटका क्रममा सीले चीन र अमेरिकाले सम्बन्धलाई व्यवस्थापन गर्न सक्नेमा विश्व समुदाय आशावादी रहेको जनाएका छन् । चीन र अमेरिकाले सम्बन्धलाई राम्रोसँग सम्हाल्छन् भन्ने विश्वले अपेक्षा गरेको छ, चिनियाँ राष्ट्रपति सीले भनेका छन् । हामीले अनुभवहरू हासिल गर्यौं र विभिन्न पाठ सिक्यौं । इतिहास नै सबैभन्दा ठूलो पुस्तक हो र हामीले इतिहासलाई ऐनाका रूपमा हेर्नुपर्छ, सीले बाइडेनसँग भनेका छन्, दुई देशबीच हाल निकै कठिन सम्बन्ध छ र हामी यसबारे चिन्तित छौं । त्यसकारण हामीले सही बाटो पहिल्याउनुपर्नेछ । राष्ट्रपति बाइडेनले अमेरिका एक चीन नीतिमा प्रतिबद्ध रहेको बताएका छन् । भेटका क्रममा आफूले अमेरिकाको एक चीन नीति परिवर्तन नभएको बताएको र ताइवानमा शान्ति कायम गर्ने विषयमा सीसँग प्रतिबद्धता जनाएको बताएका छन् । बीबीसीका अनुसार दुई नेताबीच रुसयुक्रेन युद्धका विषयमा पनि कुराकानी भएको थियो । त्यस क्रममा बाइडेन र सी परमाणु हतियार युद्धलाई निरुत्साहित गर्न सहमत भएका जनाइएको छ । उत्साहजनक सार्वजनिक भनाइहरूको बावजुद, दुवै देशहरू एकअर्काप्रति बढ्दो शंका गरिरहेका छन्, अमेरिकालाई चीनले ताइवान कब्जा गर्ने समयसीमा बढाएको भन्ने डर छ । अमेरिकी अधिकारीहरूले बैठकअघि बाइडेनले चीनसँगको सम्बन्धमा गार्डरेल स्थापना गर्ने र विश्वका दुई ठूला अर्थतन्त्रलाई द्वन्द्वमा धकेल्न सक्ने रेड लाइन बाट कसरी बच्न सकिन्छ भन्नेबारे आकलन गर्ने आशा व्यक्त गरेका थिए । दुई देशबीचको सबैभन्दा संवेदनशील विषय ताइवान मामिला हो । स्वशासित क्षेत्र ताइवानलाई चीनले आवश्यक परेको खण्डमा मुख्य भूमिमा गाभ्ने बताउँदै आएको छ । अमेरिकाले भने ताइवानलाई समर्थन बढाइरहेको छ । गत अगस्टमा अमेरिकी संसद्की सभामुख नान्सी पेलोसीले ताइपेईको भ्रमण गरेपछि चीनले अभूतपूर्व सैन्य अभ्यास गरेको थियो ।सीसँगको वार्ताअघि बाइडेनले कम्बोडियामा दक्षिणपूर्वी एसियाली शिखर सम्मेलनका क्रममा जापानी प्रधानमन्त्री फुमियो किसिदा र दक्षिण कोरियाका राष्ट्रपति युन सुक योलसँग भेटवार्ता गरेका थिए ।"
सुध्रिँदै चीनअस्ट्रेलिया सम्बन्ध,"(अस्ट्रेलिया)  तीन वर्षयता चिसिएको अस्ट्रेलियाचीन सम्बन्धमा सुधारको संकेत देखिएको छ । अस्ट्रेलियामा ५ महिनाअघि लेबरले सरकार गठन गरेपछि विदेशमन्त्री पेनी वोङ्गले चिनियाँ विदेशमन्त्री वाङ यीसँग पहिलो पटक औपचारिक भेट गरेसँगै दुई देशबीच संवादको क्रम बाक्लो बनेको छ । कम्बोडियामा भइरहेको आसियान सम्मेलनमा प्रधानमन्त्री एन्थोनी अल्बानिजीले आइतबार चिनियाँ प्रधानमन्त्री ली खछ्याङसँग अनौपचारिक भेट गरेका छन् । उक्त भेटसँगै दुई देशबीचको कूटनीतिक सम्बन्धमा थप सुधार आउने विश्लेषण गरिएको छ । यसअघि अस्ट्रेलिया सरकारले चिनियाँ टेली कम्युनिकेसन कम्पनी हुवावेलाई अस्ट्रेलियामा ५जी नेटवर्क विस्तार गर्न नदिने र वैदेशिक हस्तक्षेपसम्बन्धी कानुन पारित गरिएसँगै दुई देशबीच तिक्तता सुरु भएको थियो । त्यसपछि कोरोना भाइरसको उत्पत्तिका विषयमा अनुसन्धान गरिनुपर्ने सवालमा अस्ट्रेलियाले लिएको कडा अडानपछि सम्बन्ध बिग्रेको थियो । कोरोना भाइरसको उत्पत्तिका विषयमा छानबिन हुनुपर्ने माग उठाएपछि रुष्ट चीनले अस्ट्रेलियासँगको अर्बौं डलर बराबरको व्यावसायिक सम्बन्धमा असर पर्ने गरी विभिन्न निर्णय गरेको थियो । चीनले अस्ट्रेलियाबाट आयात गरिने करिब २० अर्ब डलर बराबरको खनिज, मासु, वाइन, जौलगायत आधा दर्जन बढी वस्तुमा कर लगाउनुका साथै रोकसमेत लगाएको थियो । त्यसयता समस्या समाधानका लागि अस्ट्रेलियाली पक्षले पहल गर्दै आएको भए पनि त्यसलाई चिनियाँ पक्षले बेवास्ता गर्दै आएको थियो । तर नयाँ सरकार आएपछि वार्ता अघि बढाउँदै अल्बानिजी सरकारले चीनसँगको सम्बन्ध सुधारको पहल थालेको थियो । आफ्नो व्यावसायिक साझेदारमध्येको पहिलो देश भएका कारणसमेत अस्ट्रेलियालाई चीनसँगको सम्बन्धमा सुधार ल्याउन आवश्यक रहेको र चीनले पनि अस्ट्रेलियासँगको कूटनीतिक सम्बन्ध लामो समयसम्म अप्रिय राख्न नसक्ने विज्ञहरूले विश्लेषण गर्दै आएका थिए । सोही क्रममा जी२० समूहको बैठकमा सहभागी हुन इन्डोनेसियाको बाली पुगेका प्रधानमन्त्री अल्बानिजीले चिनियाँ राष्ट्रपति सी चिनफिङसँग भेट हुन सक्ने सम्भावनाको संकेत मात्र गरेका छैनन् कि सीसँगको भेट सकारात्मक हुने प्रतिक्रिया दिएका छन् । यसअघि मरिसन सरकारका पालामा चीनले वाइन, मासुलगायत विभिन्न सामग्री निर्यातका रोक लगाएपछि तत्कालीन मन्त्रीहरूले चिनियाँ पक्षसँग वार्ताको कोसिस गरेपनि चीनले बेवास्ता गरिदिएको थियो । विज्ञहरूले व्यावसायिक सम्बन्धमात्र नभई कूटनीतिक रूपमा समेत चीन अस्ट्रेलियाका लागि महत्त्वपूर्ण साझेदार भएकाले सम्बन्धमा आएको तिक्तता लामो समयसम्म राख्न नहुने सुझाव दिएका थिए । अस्ट्रेलियाले व्यावसायिक रूपमा चीनप्रतिको निर्भरतासमेत कम गर्नुपर्ने सुझाव उनीहरूको छ । अस्ट्रेलियाली वाइन, मासु, जौ, खनिजलगायतका वस्तुको प्रमुख आयातकर्ता चीनले करमा व्यापक वृद्धि र आयात ठप्प पारिदिएपछि कृषकहरूले समेत चीनसँगको सम्बन्ध सुधारका लागि सरकारलाई दबाब दिँदै आएका छन् । त्यसका साथै अस्ट्रेलियाको अर्थतन्त्रको मुख्य स्रोतका रूपमा रहेको विदेशी विद्यार्थीको संख्यामा चीन पहिलो नम्बरमा रहेका कारणसमेत द्विदेशीय सम्बन्धमा आएको तिक्तता हटाउन सम्बन्धित क्षेत्रका व्यवसायीले अनुरोध गर्दै आएका छन् । सन् २०१६ मा अस्ट्रेलियाका तत्कालीन प्रधानमन्त्री माल्कम टर्नबुल र चिनियाँ राष्ट्रपति सीबीच औपचारिक भेटवार्ता भएयता दुई देशका सरकार प्रमुखबीच दोहोरो संवाद हुन सकेको छैन । बालीमा हुने जी२० समूह र बैंककमा हुन लागेको एपेक सम्मेलनमा सी र अल्बानिजीबीच भेट भएको खण्डमा दुई देशबीचका तिक्तता कम हुने विश्वास लिइएको छ । भेटका विषयमा यकिन नगरिएको भए पनि दुई देशका सरकार प्रमुखबीच भेट गराउन अस्ट्रेलियाका लागि चिनियाँ राजदूत झाओ क्वान लागिपरेका स्थानीय सञ्चारमाध्यमले जनाएका छन् । अस्ट्रेलियाली विदेशमन्त्री वोङ्गले दुई देशबीचको भिन्नतालाई बुद्धिमानीपूर्वक सम्बोधन गर्नुपर्ने बताउँदै जलवायु परिवर्तनलगायतका मुद्दामा चीनसँग अझ नजिकबाट सहकार्य गरेर काम गर्न सकिने बताएकी छन् । उक्त जी२० बैठकमा अस्ट्रेलिया तथा चीनका विदेशमन्त्रीस्तरीय वार्ता हुने कार्यक्रम तय भएको समाचारमा जनाइएको छ ।पछिल्लो समयमा दुई देशबीच संवादको क्रम बढ्दै जानु सकारात्मक भएको बताइएको छ । सिड्नीस्थित युनिभर्सिटी अफ टेक्नोलोजी सिड्नीस्थित अस्ट्रेलिया तथा चीन रिलेसन इन्स्टिच्युटका निर्देशक जेम्स लरेन्सनले सी र अल्बानिजीबीचको भेट सकारात्मक हुने अल जजिरासँग बताएका छन् । त्यस क्रममा चीनमा बन्दी बनाएका अस्ट्रेलियाली नागरिक र चीनले लगाएको निर्यात प्रतिबन्ध लगायतका समस्या समाधानका लागि पहल हुने उनको भनाइ छ ।"
विदेशी लगानी भित्र्याउँदै श्रीलंका,"कोलम्बो (एजेन्सी) श्रीलंकाले विदेशी लगानी आकर्षित गर्न नयाँ आर्थिक क्षेत्र स्थापना गर्ने जनाएको छ । श्रीलंकाका राष्ट्रपति रानिल विक्रमासिंघेले विदेशी लगानी आकर्षित गर्न श्रीलंकाका पश्चिमी र उत्तर पश्चिमी प्रान्तका साथै हम्बनटोटा र त्रिन्कोमाली जिल्लामा नयाँ आर्थिक क्षेत्र स्थापना गर्ने बताएका हुन् । राष्ट्रपति विक्रमासिंघेले सन् २०२३ को बजेट संसद्मा प्रस्तुत गर्ने क्रममा प्रत्येक क्षेत्रका लागि कम्तीमा एक हजार एकड जमिन छुट्याइने सोमबार बताएका हुन् । उनले लगानी र बाह्य व्यापार प्रवर्द्धनका लागि अनुकूल वातावरण सिर्जना गर्न नयाँ एजेन्सी स्थापना गरिने जनाए । आगामी १० वर्षमा वार्षिक तीन अर्ब अमेरिकी डलर बराबरको प्रत्यक्ष वैदेशिक लगानी भित्र्याउने श्रीलंकाको योजना रहेको उनको भनाइ छ । राष्ट्रपति विक्रमासिंघेले सरकारी राजस्व वृद्धिका लागि सार्वजनिक सेवा र करसम्बन्धी मूल्यांकन र सिफारिस गर्न राष्ट्रपति आयोग गठन गरिने बताए । उनले परिमाणात्मक र गुणात्मक तथ्यांकका आधारमा उत्पादकत्वका विषयमा अनुसन्धान र अध्ययन गर्न राष्ट्रिय उत्पादकत्व आयोग गठन गर्न पनि प्रस्ताव गरेका छन् । आयोगले व्यापार समायोजन कार्यक्रमका सम्बन्धमा सुझाव दिने र उद्योग, वाणिज्य र व्यापारसम्बन्धी लघु आर्थिक नीतिका सम्बन्धमा सरकारलाई सुझाव दिनेछ ।अन्तर्राष्ट्रिय मुद्रा कोष (आईएमएफ) ले प्रस्ताव गरेको सुधार आर्थिक स्थायित्वमा केन्द्रित भएकाले सरकारको आर्थिक सुधार अन्तर्राष्ट्रिय मुद्रा कोष (आईएमएफ) सँग भएको सम्झौतामा मात्र सीमित नहुने उनको भनाइ छ । सरकारले सुधार र आधुनिकीकरणमार्फत सातदेखि आठ प्रतिशतको उच्च आर्थिक वृद्धिदर हासिल गर्ने अपेक्षा गरेको विक्रमासिंघेले बताए । विक्रमासिंघेले आर्थिक रूपान्तरणका लागि आवश्यक विधायिकी संशोधन र नयाँ विधेयक छिट्टै संसद्मा पेस गरिने जनाए । सन् २०२२ को जुलाई २१ मा राष्ट्रपति बनेका विक्रमासिंघेले हाल श्रीलंकाको अर्थ मन्त्रालयको समेत जिम्मेवारी सम्हालेका छन् ।"
बलियो बन्दै नेरु,"काठमाडौं (कास) केही दिनयता अमेरिकी डलरको तुलनामा नेपाली मुद्रा (नेरु) बलियो बन्दै गएको छ । यस अवधिमा अमेरिकी डलरको विनिमय दर घटिरहेकाले नेपाली मुद्रा बलियो बनेको हो । यही कात्तिक ३ मा नेपाली रुपैयाँसँग एक अमेरिकी डलरको विनिमय दर १३३१४ रुपैयाँ थियो । यो हालसम्मकै उच्च हो । त्यसयता निरन्तरजसो अमेरिकी डलर कमजोर बन्दै गएको हो । गएको एक वर्षमा अमेरिकी केन्द्रीय बैंक फेडरल रिजर्भ (फेड) ले ५ पटकसम्म ब्याजदर बढाइसकेको छ । मूल्यवृद्धि चार दशककै उच्च बिन्दुमा पुगेपछि ब्याजदर वृद्धिमार्फत नागरिकको उपभोग क्षमतामा कमी ल्याउने रणनीतिमा त्यहाँको केन्द्रीय बैंकले ब्याजदर बढाएको हो । ब्याजदर वृद्धि भएपछि विश्व बजारमै अमेरिकी डलरप्रति लगानीकर्ताको आकर्षण बढेको छ । सोही कारण डलरको भाउ बढेर निरन्तर उकालो लागिरहेको थियो । पछिल्लो पटक गत बुधबार (नोभेम्बर १०, २०२२) मा पनि फेडले ब्याजदर बढाएको छ । तर बिहीबार त्यहाँको तथ्यांक विभागले मुद्रास्फीतिसम्बन्धी तथ्यांक सार्वजनिक गरेको छ । मुद्रास्फीतिका नयाँ तथ्यांक सुधारिएर आएका छन् । यसरी मुद्रास्फीतिको अवस्थामा सुधार भएकाले आउँदा दिनमा त्यहाँको केन्द्रीय बैंकले ब्याजदर नबढाउने प्रक्षेपणका आधारमा शुक्रबारदेखि अमेरिकी डलरको भाउ घटिरहेको राष्ट्र बैंकका पूर्वकामु डेपुटी गभर्नर कृष्णबहादुर मानन्धरले बताए । मुद्रास्फीतिसम्बन्धी प्रतिवेदनमा सुधार भएपछि अब ब्याजदर बढ्दैन भन्ने प्रक्षेपण लगानीकर्ताको छ, उनले भने, यही कारण पछिल्ला केही दिनमा डलरको भाउ घटिरहेको हो । अमेरिकी मुद्रास्फीतिमा सुधार भएकाले अन्तर्राष्ट्रिय बजारमा डलरको मागमा केही कमी आएको विभिन्न विदेशी सञ्चारमाध्यमले उल्लेख गरेका छन् । नेपाल राष्ट्र बैंकले मंगलबारका लागि एक अमेरिकी डलरको विनिमयदर १३०३२ रुपैयाँ (बिक्रीदर) तोकेको छ । सोही दिनको खरिद दर १२७७२ रुपैयाँ छ । यो करिब चार सातायताकै कम हो । गएको एक वर्षसम्म विश्व बजारमा डलरको माग बढिरहेकाले त्यसको भाउ बढेको थियो । डलरको भाउ बढेपछि भारु हुँदै नेपाली मुद्राको मूल्य घटेको थियो । नेरु र भारुबीच स्थिर विनिमय दर छ । अहिले डलर कमजोर बन्दै गएपछि भारु पनि बलियो बन्दै गएको छ । सोही क्रममा सोमबार साँझसम्म अमेरिकी डलरको विनिमय दर भारु ८११८ छ । यसअघि अमेरिकी डलरको विनिमय दर भारु ८३०९ सम्म पुगेको थियो । यसरी भारु बलियो बन्दै गएपछि त्यसको प्रभाव नेरुमा पनि परेको हो । स्थिर विनिमय दरसँगै नेपालको कुल वैदेशिक व्यापारको ठूलो हिस्सा भारतमा निर्भर छ । यसकारण भारुको विनिमय दर घटबढ भएपछि नेरु पनि प्रत्यक्ष प्रभावित हुन्छ । अहिले पनि त्यही भएको हो ।"
घट्यो तास आयात,"काठमाडौं (कास) गत आर्थिक वर्ष पहिलो त्रैमासको तुलनामा चालु आर्थिक वर्षको सोही अवधिमा ५८ दशमलव ८४ प्रतिशतले तास आयात घटेको छ । चाडपर्वमा धेरै तास खपत हुने भए पनि यस वर्ष प्रतिबन्धका कारण आयात घटेको हो । मुद्रा सञ्चिति घटेपछि सरकारले वैशाख १३ देखि भदौ १४ सम्म तास आयातमा प्रतिबन्ध लगाएको थियो । गत आर्थिक वर्षको साउन, भदौ र असोजमा ८ करोड ७२ लाख ४१ हजार रुपैयाँ बराबरको तास आएको थियो । यस वर्ष सोही अवधिमा ३ करोड ५९ लाख १० हजार रुपैयाँ बराबरको मात्र आयात भएको भन्सार विभागको तथ्यांक छ । चालु आर्थिक वर्षको साउन, भदौ र असोजमा १६ लाख ९६ हजार २१२ प्याकेट तास आयात हुँदा गत वर्ष सोही अवधिमा ४३ लाख ३० हजार आएको थियो । मुद्रा सञ्चिति घटेपछि सरकारले गत वैशाख १३ मा राजपत्रमा सूचना प्रकाशन गरी तास, मोबाइल, टीभी, मोटरसाइकललगायत १० वस्तु आयात बन्देज गरेको थियो । पछि भदौ १४ मा राजपत्रमा सूचना प्रकाशन गरी ६ प्रकार (चुरोट तथा सुर्ती, हीरा, टीभी, खेलौना, तास, कुरकुरेलेज) वस्तुको प्रतिबन्ध फुकुवा गरेको थियो । चार वस्तुको प्रतिबन्ध भने यथावत् नै छ । विभागको तथ्यांकले बर्सेनि तास आयात बढ्दै गएको देखिएको छ । आर्थिक वर्ष ०७५७६ मा २५ करोड ६ लाख ६१ हजारको तास भित्रिँदा ०७६७७ मा भने २३ करोड ५४ लाख ९३ हजार रुपैयाँ बराबरको आयात भएको छ । आर्थिक वर्ष ०७७७८ मा २८ करोड ६२ लाख ६४ हजार रुपैयाँ बराबरको ०७८७९ मा २१ करोड ५४ लाख ४५ हजार रुपैयाँ बराबरको आयात भएको थियो । आर्थिक वर्ष ०७५७६ मा १ करोड ५७ लाख २५ हजार ५ सय २१ प्याकेट भित्रिएको छ । आर्थिक वर्ष ०७६७७ मा १ करोड ३२ लाख ६७ हजार ६ सय २२ प्याकेट तास आयात भएको थियो । ०७७७८ मा एक करोड ३९ लाख ६९ हजार १ सय ३५ प्याकेट तास आयात भएको छ । आर्थिक वर्ष ०७८७९ मा १ करोड ९ लाख ६० हजार ५४७ प्याकेट भित्रिएको छ ।"
पुरानो पुस्तालाई अन्तिम मौका,"पेरिस (एएफपी) बेल्जियम र क्रोएसियाका स्टार खेलाडी सबै लगभग ढल्कँदो उमेरका छन् । यी दुवै टिमका ती खेलाडीसामु विश्वकपमा अन्तिम पटक आफ्नो खेल देखाउने अवसर हुनेछ अनि उनीहरूलाई समूहमा चुनौती दिने काम गर्नेछन् प्रतिद्वन्द्वीलाई डर दिलाउन सक्ने मोरक्को र विश्वकपमै दोस्रोपल्ट खेलिरहेको क्यानडाले । यी चारै टिम समूह एफ बाट नकआउट चरण पुग्नका लागि प्रयासरत रहनेछन् । तर त्यसमध्ये बलियो भने रोबर्टो मार्टिनेजको बेल्जियम रहनेछ । बेल्जियम किन बलियो छ भने टिममा केभिन डी ब्रुयना, रोमेलु लुकाकु र इडेन हाजार्ड जस्ता खेलाडी छन् । फ्रान्समा भएको पछिल्लो विश्वकपमा क्रोएसिया उपविजेता रहेको थियो । यो टिमको नेतृत्व गर्नेछन् सदाबहार र भेट्रान खेलाडी लुका मोड्रिचले । उनी र उनका साथीबाट यसपल्ट कतारमा पनि ठूलो अपेक्षा रहनेछ । सन् २०१८ मा बेल्जियम तेस्रो स्थानमा आएको थियो । तर यो टिमलाई लिएर धेरै प्रश्न भने रहेका छन्, विशेषतः रक्षापंक्तिमा । बेल्जियमका दुई प्रमुख खेलाडी हुन् सेन्टरब्याक टोबी एल्डरविरेल्ड र जान भेर्टोनघान । उनीहरू दुवै अचेल आफ्नै घरेलु क्लबबाट खेल्नछन् । यतिमात्र होइन, अन्य भूमिकामा खेल्ने खेलाडीलाई लिएर पनि उत्तिकै प्रश्न छन् । गत सिजनको सुरुदेखि रियल म्याड्रिडका लागि ११ खेलमा मात्र सुरुदेखि खेलेका हाजार्ड नै बेल्यिमका कप्तान हुन् । अर्कोतर्फ चोटका कारण लुकाकुले दुई खेलमा सब्स्टिच्युटकै रूपमा खेलेका छन् । अगस्तयता उनी पूर्णतः फिट छैनन् । मार्टिनेजले पछिल्लो महिना भनेका थिए, के इडेन हाजार्ड हाम्रो राष्ट्रिय टिमका प्रमुख सदस्य हुन् त ? हुन्, शतप्रतिशत नै हुन् । मेरा लागि उनको अनुभव निकै बहुमूल्य छ । जसरी उनले प्रतिद्वन्द्वी खेलाडीलाई छक्याउँछन् र दबाबमा राख्छन्, त्यस आधारमा उनी वास्तवमै विपक्षी टिमका लागि चुनौती हुन् । मेरा लागि उनी अझै विश्वका उत्कृष्ट खेलाडी हुन् । जसरी उनी खेल्छन्, त्यो गजब छ ।त्यसो त रेड डेभिल्स अझै पनि फिफा वरीयताको दोस्रो स्थानमा छ, मात्र ब्राजिलको पछाडि । बेल्जियम चाहन्छ, कम्तीमा यसपल्ट यस्तो स्थिति आओस्, जसबाट उनको त्यस्तो छवि नरहोस्, प्रतियोगिताको सफलता नजिक पुगेर चुक्ने । सन् २०१२ को युरोमा छनोट हुन असफल भएको एक अवसरबाहेक बेल्जियम ठूला सबै प्रतियोगिताको क्वाटरफाइनल पुगेको छ । नोभेम्बर २३ मा हुने आफ्नो पहिलो खेलमा बेल्जियमले क्यानडाको सामना गर्नेछ । उत्तर अमेरिकी देश क्यानडा सन् १९८६ यता पहिलोपल्ट विश्वकप खेलिरहेको छ । क्यानडा सायद कमजोर टिम रहेको अनुभव गलत हुन सक्छ, किनभने जोन हेर्डमनको युवा टिम कन्काकाफबाट विश्वकपको अन्तिम चरण पुगेको हो । इंग्लिस प्रशिक्षक हेर्डमनले सन् २०१५ को महिला विश्वकपमा क्यानडालाई क्वाटरफाइनलसम्म पुर्याएका थिए । छनोटका क्यानडाका लागि सबैभन्दा बढी गोल गरेका केल लारिन बेल्जियम क्लब ब्रुगबाट खेल्छन् । यस्तै बायर्न म्युनिकका विङ्सब्याक अल्फान्सो डेभिस लयमा छन् । उनी कोभिडका कारण उत्पन्न मुटुको समस्याबाट मुक्त भइसकेका छन् । बेल्यिममका लागि चार वर्षअगाडि रुसमा बिताएको चार साता सुन्दर रहेको थियो । त्यसमध्ये एक खेलमा बेल्जियमले अर्जेन्टिनालाई ३० ले हराएको थियो भने अर्को खेलमा इंग्ल्यान्डलाई सेमिफाइनलमा हराएको थियो । छनोटकै बेला मात्र प्रशिक्षक बनेका ज्लाट्को डालिच अहिले क्रोएसियाली टिमका मुख्य योजनाकार हुन् । नेसन्स लिगको फाइनल पुगेको अनुभव बटुल्दै उनको टिम कतार पुग्नेछ । विश्वकप विजेता फ्रान्स र युरो २०२० मा सेमिफाइनल खेलेको डेनमार्कसम्मलित समूहमा क्रोएसिया पहिलो भएको थियो । पछिल्लो विश्वकपपछि मारियो मान्डुजविच र इभान राकिटिकले संन्यास लिइसकेका छन् । तर ३७ वर्षीय कप्तान लुका मोड्रिच, विंगर इभान पेरिसिच र मिडफिल्डर माटेओ कोभासिच पनि टिमै छन् । क्रोएसियाको पहिलो खेल मोरक्कोविरुद्ध रहेको छ ।"
परीक्षण गर्दै नेपाली टोली,"(काठमाडौं)  नेपालले डिसेम्बर पहिलो साता नामिबिया गएर विश्वकप लिग २ को महत्त्वपूर्ण खेल खेल्दै छ । नेपालले प्रतिस्पर्धा गर्ने छ नामिबिया र स्कटल्यान्डसँग । यी दुई कठिन प्रतिद्वन्द्वीमात्र नभएर एकदिवसीय अन्तर्राष्ट्रिय मान्यता जोगाउन ती नेपालका निर्णायक खेलहरू पनि हुन् । यूएईसँगको एकदिवसीय अन्तर्राष्ट्रिय शृंखला नेपालको नामिबिया तयारीका लागि हो । त्यसैले हुनसक्छ यूएईविरुद्ध सोमबार पहिलो खेलमा नेपालको प्लेयिङ लिस्ट नै अनौठो देखिएको थियो । निकै संयमितका साथ टिकेर खेल्ने आरिफ शेख होस् वा हालका दिनहरूमा राम्रो प्रदर्शन गर्दै आएका मोहम्मद आदिल आलम प्लेयिङ ११ मै थिएनन् । अर्जुन साउद, आसिफ शेख, ज्ञानेन्द्र मल्ल, कुशल भुर्तेल, हरिशंकर शाहलाई प्लेयिङमा राखिएको थियो । यी सबै ओपनिङ ब्याटिङ गर्ने खेलाडी हुन् । नेपाली टोलीमा पुनरागमन गरे पनि यसअघि ओपनिङमा जमेर खेल्ने कुशल यूएईविरुद्ध सातौं नम्बरमा ब्याटिङ गर्न आएका थिए । नेपाली टोलीमा हाल १६ खेलाडी छन्, त्यसमध्ये १४ जना नामिबिया जाने छन् । त्यसैले सबै खेलाडी एक हिसाबले ट्रायल फेज मा छन् । नेपाली टोली यूएईविरुद्ध त्यही परीक्षणको रूपमा देखिएको थियो । आसिफ शेख र अर्जुन साउदले ओपनिङमा राम्रो साझेदारी दिइरहेका छन्, त्यसैले अहिलेको स्थितिमा कुशल मध्यक्रमकै ब्याटिङमा ठिक देखिन्छन्, एकदिवसीय अन्तर्राष्ट्रियमा नेपाली कप्तानको रूपमा पहिलो खेल खेलेका रोहित पौडेलले भने, नामिबिया भ्रमणका लागि हामीले सबै खेलाडीको परीक्षण गरिरहेका छौं । तीन खेलमा सबै खेलाडीले अवसर पाउनेछन्, त्यसपछि कुन खेलाडी कहाँ फिट हुन्छन् भन्ने पनि थाहा हुनेछ ।अर्जुन र दीपेन्द्रको अर्धशतकका बावजुद यूएईले पहिलो एकदिवसीय अन्तर्राष्ट्रियमा नेपाललाई ८४ रनले पराजित गर्यो । ६४ रनको लक्ष्य लिएर आएको नेपालले ५० ओभरमा ९ विकेट गुमाई १ सय ७९ रनमात्र बनाउन सक्यो । ब्याटिङमा निकै कमजोर सुरुआत गरेको नेपालबाट अर्जुनले ५१ र दीपेन्द्रले ५४ रन बनाए । एकदिवसीय अन्तर्राष्ट्रियमा डेब्यु गरिरहेका अर्जुनले ७९ बल खेल्दै ५ चौका प्रहार गरे । उनका ओपनिङ जोडी आसिफ शेख १२ रनमा आउट भए । पूर्वकप्तान ज्ञानेन्द्र मल्ल दुई बल खेलेर डकआउट भए ।मंगलबार १७ औं जन्मदिन मनाउनेक्रममा रहेका यूएईका आयन खानले नेपाली ब्याटिङलाई भताभुङ्ग बनाइदिए । एकदिवसीय अन्तर्राष्ट्रियमा आफ्नो पहिलो खेल खेलिरहेका देव्रेहाते स्पिनर उनले आसिफ र ज्ञानेन्द्रसहित रोहित पौडेलको विकेट लिए । रोहितले १ रनमात्र जोड्न सके । डेब्यु गरिरहेका हरिशंकर शाह ८ रनमा आउट भए । त्यसपछि अर्जुन र दीपेन्द्रले नेपाली इनिङ्स सम्हाल्न प्रयास गरेका थिए । दीपेन्द्रले ८४ बल खेल्दै ६ चौका प्रहार गरे । कुशल ६ र सोमपाल कामी ३ रनमा आउट भए । कुशललाई पनि आउट गरेका आयनले १० ओभरमा ४ मेडन राख्दै १४ रन खर्चे । करण केसी ३ रनमा आउट भए । गुलशन झा १९ र ललित राजवंशी ६ रनमा अविजित रहे । ९ बलर प्रयोग गरेको यूएईबाट वसिल अहमदले २ तथा रोहन मुस्ताफा र जाहुर खानले ११ विकेट लिए ।यसअघि त्रिवि क्रिकेट मैदान कीर्तिपुर टस हारेपछि ब्याटिङमा आएको यूएईले निर्धारित ५० ओभरमा ७ विकेट गुमाई २ सय ६३ रन बनाएको थियो । मोहम्मद वासिम र वृत्य अरविन्दले १५ ओभरभित्र ७५ रन जोडेर यूएईलाई राम्रो सुरुआत दिलाए । गुलशन झाले वासिमलाई बोल्ड गर्दै साझेदारी तोडे । सोही ओभरमा उनले कप्तान सीपी रिजवानलाई एलबीडब्लू आउट गरेपछि नेपालको आस जगाएका थिए ।वासिमले ४१ बल खेल्दै ६ चौका र १ छक्का प्रहार गरेर ४४ रन बनाए । २७ औं ओभरमा दीपेन्द्रले अरविन्दलाई आउट गरे । अरविन्दले ८२ बल खेल्दै ६ चौका प्रहार गर्दै ४० रन बनाए । टोलीमा पुनरागमन जनाएका रोहन मुस्ताफाले अर्धशतक बनाए । नेपालविरुद्ध प्रायः राम्रो खेल्दै आएका उनले ७३ बल खेल्दै ७ चौका प्रहार गरेर ५३ रन बनाए ।त्यसपछिका तीन विकेट नेपालले रनआउटमा लिएको थियो । अलिसान सराफुले २९ रन बनाए । ३९ बल खेल्दै २ चौका प्रहार गरेका उनलाई कप्तान रोहित पौडेल र आसिफले मिलेर आउट गरे । वसिल हमिदले १४ रन बनाए । आयन खान र अहमद राजाले सातौं विकेटमा ४८ रनको साझेदारी गरेर यूएईलाई बलियो स्थितिमा ल्याए । आयनले २८ बल खेल्दा १ चौका र १ छक्का प्रहार गर्दै २६ रन बनाए ।गुलशनले ६ ओभरमा २२ रन खर्चेर २ विकेट लिए । सोमपाल कामीले १ विकेट लिनेक्रममा १० ओभरमा ६७ रन खर्चे । दीपेन्द्रले ८ ओभरमा ३० रन खर्चेर १ विकेट लिए । ललित राजवंशीले कुनै विकेट नलिए पनि १० ओभरमा १ मेडन राख्दै ३६ रनमात्र खर्चे । नेपालले यूएईविरुद्ध दोस्रो खेल बुधबार खेल्नेछ ।"
योद्धाहरूको सम्झनामा दौड,"(लन्डन)  गोर्खा वेलफेयर ट्रस्टको सहयोगार्थ लन्डनमा नेपालीले च्यारिटी दौड आयोजना गरेका छन् । विश्वयुद्धमा ज्यान गुमाएका योद्धाहरूको सम्झनामा रिमेम्बरेन्स डे भइरहँदा नोभेम्बर १३ तारिखमा नेपाल रन यूकेले गरेको नर्थल्ट १०के मा सयौं नेपालीले उत्साहजनक सहभागिता जनाए ।बेलायतको वित्तीय सेवामा अग्रणी एस्टार फाइनान्सियल सोलुसन्स प्रमुख प्रायोजक रहेको दौड नर्थला फिल्ड पार्कमा भएको हो । दौडमा करिब २ सय नेपाली तथा बेलायतीको सहभागिता रहेको आयोजकले जनाएको छ । दौड सुरु हुनु लन्डनस्थित नेपाली दूतावासकी उपनियोग प्रमुख रोशन खनाल र गोर्खा वेलफेयर ट्रस्टकी प्रतिनिधि केटा हन्टले शुभकामना दिएका थिए । भूतपूर्व गोर्खा निर्मल थापाले पाइपर धुन बजाएपछि विश्वयुद्धमा ज्यान गुमाएका योद्धाको सम्झनामा दुई मिनेट मौनधारण गरिएको थियो । उपनियोग प्रमुख खनालले यस खालका इभेन्टले नेपालीलाई तन्दुरुस्त रहन प्रेरित गर्ने मात्र नभई सामाजिक एकता र सद्भावमा समेत सघाउने बताइन् । खुलातर्फ पुरुषमा जोनाथन होरान प्रथम, सदेश राई द्वितीय र हरि बोखिम तृतीय भए । उनीहरूलाई ए स्टार फाइनान्सियल सोलुसन्सका निर्देशक मीन दर्लामीले ट्रफी प्रदान गरे ।महिलातर्फ फ्रान्सिस्का बोटी प्रथम, सराह कामिनिस्की द्वितीय र सलिना राजभण्डारी तृतीय भए । बोटीले पुरस्कारस्वरुप एभरेस्ट म्याराथनको टिकट पाइन् । विजेतालाई रुडेन भुटिया रन्डरबोल्टले ट्रफी प्रदान गरिन् । भेट्रान पुरुषमा सत्नम सिंह र महिलामा भेनेसा पलले ट्रफी जिते । उनीहरू सञ्जय साहले ट्रफी प्रदान गरे । सुपर भेट्रानमा पुरुषतर्फ स्टेफेन प्लमर र महिलातर्फ गुर्मित ललीले ट्रफी जिते । उनीहरूलाई पूर्वखेलाडी सुरज कार्कीले ट्रफी प्रदान गरे । स्वर्गीय दामन गुरुङको सम्झनामा पुरुषतर्फ तिलविक्रम साम्बाहाम्फे र महिलातर्फ समिक्षा गुरुङ क्लब विजेता भए । उनीहरूलाई दामनका बुवा चित्रबहादुर गुरुङले ट्रफी दिए । च्यारिटीलक्षित भएकाले दौडलाई सहयोग गरिएको ए स्टारका निर्देशक मीन दर्लामीले बताए । नेपाल रनका संयोजक सन्तोष राईले दौड आयोजनाले नेपाली र स्थानीय समुदायबीच आपसी सम्बन्ध अभिवृद्धि गर्न टेवा पुग्ने आस व्यक्त गरे ।ए स्टारले विगतदेखि नै युवा खेलाडीलक्षित गर्दै क्रिकेट, फुटबल र बास्केटबल लिगमा मुख्य प्रायोजन गरेको थियो ।"
विश्वकपले ईपीएल ६ साता विश्राम,"द गार्डियन (लन्डन)  इंग्लिस प्रिमियर लिग (ईपीएल) ले अहिलेसम्म कहिल्यै नभएको ६ साताको विश्राम लिँदै छ । कारण हो, कतारमा हुने विश्वकप । यो सप्ताहन्तका खेल सबै सकिएका छन् । अब फेरि डिसेम्बर २६ देखि मात्र खेल सुरु हुनेछ । विश्वकप आफैं नोभेम्बर २० मा सुरु भएर डिसेम्बर १८ मा सकिनेछ । यस्तोमा प्रश्न हो, विश्वकप विश्रामअघि ईपीएलको वास्तविक स्थिति कस्तो छ त ? यो प्रश्न किन महत्त्वपूर्ण छ भने यो लिग नै त्यस्तो प्रतियोगिता हो, जसबाट सबैभन्दा बढी खेलाडीले विश्वकप खेल्नेछन् । आर्सनल लिगको शीर्षस्थानमा छ । टोलीलाई दोस्रो स्थानमा रहेको डिफेन्डिङ च्याम्पियन म्यानचेस्टर सिटीमाथि ५ अंकको अग्रता प्राप्त छ । सन् २००७०८ को सिजनयता आर्सनल क्रिसमसअघि लिग तालिकाको शीर्षस्थानमा रहेको पहिलोपल्ट हो । आर्सनलको १४ खेलबाट ३७ अंक छ । उसले आफ्नो इतिहासकै सबैभन्दा राम्रो सुरुआत पाएको छ । महत्त्वपूर्ण तथ्य के छ भने सुरुआती १४ खेलमध्ये १२ मा विजयी रहने सबै टिमले अहिलेसम्म अन्त्यमा लिग जितेको छ । त्यतिमात्र होइन, पछिल्लो १३ सिजनमा क्रिसमसका बेला शीर्ष रहने टिममध्ये १० ले अन्ततः लिग उपाधि पनि जितेको छ । यसले आर्सनललाई उत्साहित बनाउने नै छ । तर निराश हुनुपर्ने तथ्य पनि छ । डिसेम्बर २५ मा शीर्षस्थानमा रहेर आर्सनल पाँचपल्ट लिग अन्त्यमा विजेता नरहेको इतिहास छ । न्युकासल युनाइटेड भने तेस्रो स्थानमा छ र यो टोलीका लागि एक प्रकारले अनेक्षित हो । न्युकासल आर्सनलभन्दा ७ अंकले पछाडि छ । सन् २००१०२ यता पहिलोपल्ट न्युकासल यो स्थितिमा पुगेको हो । टोटेनहम थप एक अंक पछाडि छ न्युकासलभन्दा । यसरी लिगको शीर्ष चारको स्थिति छ भने त्यस पछाडि म्यानचेस्टर युनाइटेड र लिभरपुल छन् । म्यानेस्टर लयमा फर्कन प्रयासमा छ भने लिभरपुलको प्रदर्शन कहिले राम्रो त कहिले खराब भइरहेको छ । चेल्सीले लिगका पछिल्ला ५ खेलमध्ये कुनैमा पनि जित निकाल्न सकेको छैन । टोली आठौं स्थानमा छ । यो चेल्सीका लागि निकै गाह्रो समय छ । वास्तवमै निकै रमाइलो स्थिति के छ भने चेल्सी पछाडिका सबै टिमले आफूलाई रेलिगेसन दबाब महसुस गर्नेछ । अझ भनौं, रेलिगेसन क्षेत्रमै छन् । नवौंमा रहेको फुलहम र १८ औं स्थानमा रहेको नटिङ्घम फरेस्टबीच जम्माजम्मी ६ अंकको मात्र भिन्नता छ । उल्भस सबैभन्दा पछाडि छ, सुरक्षात्मक स्थितिबाट ४ अंक पछाडि । त्यसैले सायद भन्न सकिन्छ, यस सिजन रेलिगेसन पर्ने कुनै टिम पहिलो हुनेछ भने त्यो उल्भस नै हुनेछ, अरू होइन । विश्वकप सुरु हुन ठ्याक्कै अगाडि दुई टिमले व्यवस्थापक फेरेका छन् । उल्भसका स्टिभ डेविसको स्थानमा जुलेन लोपेटेगुइ आएका छन् भने साउथह्याम्पटनले नयाँ प्रशिक्षक पाएको छ नथान जोन्सका रूपमा । साउथह्याम्पटन पुछारबाट दोस्रोमा छ । सट्टेबाजका लागि अब बर्खास्त हुने प्रशिक्षकका रूपमा मानिएका छन् एभरटनका फ्रान्क लाम्पार्ड । रेलिगेसन क्षेत्रबाट एक अंक माथि रहेको एभरटनले पछिल्लो ३ खेलमा हार बेहोरेको छ । डिफेन्डिङ च्याम्पियन सिटीका १६ खेलाडीले विश्वकप खेल्नेछन् । यो कुनै पनि क्लबका लागि कीर्तिमान हो । ब्रेन्टफोर्डविरुद्ध हालै पराजित खेलमा १६ मध्ये १० खेलाडीले सुरुदेखि खेले । त्यसमध्ये एक खेलाडीले विश्वकप खेल्ने छैनन् । उनी हुन् नर्वेका इर्लिङ हल्यान्ड । नर्वे छनोट नै हुन सकेनन् । म्यानचेस्टर युनाइटेडका १५ खेलाडी कतार जानेछन् । चेल्सीका १२, टोटेनहमका ११ र आर्सनलका १० । अचम्मले न्युकासलका ५ र लिभरपुलका ५ खेलाडीमात्र कतार जानेछन् । हुनसक्छ, विश्वकपले लिभरपुललाई धेरै फाइदा गराउन सक्छ । किनभने विश्वकपपछि फेरि लिग सुरु हुँदा उसको टिममा थाकेका खेलाडी धेरै हुने छैनन् । मोहम्मद सलाहको इजिप्ट नै छनोट भएको छैन, त्यसैले उनले यो विश्राममा राम्रै आराम पाउने छन् । साउथ ह्याम्पटन र बर्नमाउथबाट समान दुई तथा लिड्सबाट तीन खेलाडीले मात्र विश्वकप खेल्नेछन् । यस्तोमा यी टिमले पनि विश्वकपपछि राम्रो प्रदर्शन गर्न सक्नेछन् ।"
पदक विजेता सम्मानित,"काठमाडौं (कास) ललितपुर जिल्ला खेलकुद विकास समितिले नवौं राष्ट्रिय खेलकुदका पदक विजेता ललिपतुरका खेलाडी सोमबार नगदसहित सम्मान गरेको छ । विभिन्न १९ खेलका स्वर्ण, रजत र कांस्य गरी ७३ पदक विजेतालाई सम्मान गरिएको हो । ललितपुरका खेलाडीले २० स्वर्ण, ३१ रजत र २२ कांस्य जितेका थिए । स्वर्णलाई ५ हजार, रजतलाई ३ हजार र कांस्यलाई २ हजार रुपैयाँसहित प्रशंसापत्र प्रदान गरियो ।उनीहरूलाई ललितपुर महानगरपालिकाका मेयर चिरिबाबु महर्जन, गोदावरी नगरपालिकाका मेयर गजेन्द्र महर्जन, ललितपुर जिल्ला खेलकुद विकास समितिका अध्यक्ष विनोद महर्जन, नेपाली कांग्रेसका नेता मदनबहादुर अमात्य, ललितपुर क्षेत्र २ ख का कांग्रेसका उम्मेदवार रामकृष्ण चित्रकारलगायतले सम्मान प्रदान गरे ।"
जेनिथ र निम्स विजयी,काठमाडौं (कास) जेनिथ र डिफेन्डिङ च्याम्पियन निम्स आठौं रेडियन्ट कप अन्तरविद्यालय बास्केटबल प्रतियोगिताको सिनियर ब्वाइजमा फाइनल पुगेका छन् । सोमबार जेनिथले ओसिसलाई ५४३२ ले पराजित गर्यो । जेनिथका सुशील शाहीले २८ स्कोर गरे । सफल नेपालीको ८ स्कोर सहयोगमा निम्सले एचएचसीएलाई ३८१४ ले हरायो ।सिनियर गर्ल्समा संस्कृति र डिफेन्डिङ च्याम्पियन निम्सले उपाधि भिडन्त पक्का गरे । संस्कृतिले आयोजक रेडियन्ट पब्लिकलाई १९१३ तथा निम्सले न्यु भिजन एकेडेमीलाई १५७ ले हराए । संस्कृतिकी त्रिशा श्रेष्ठले ८ र निम्सकी टिना लिम्बुले ४ स्कोर गरे ।जुनियर ब्वाइजमा ग्रिनफिल्डले इडेन ब्रिज एकेडेमीलाई १९१८ र युनिकले स्किब्सलाई ८५ ले पन्छाए । ग्रिनफिल्डका पूजन उप्रेतीले १४ तथा युनिकका सन्चित रिमालले ४ अंक जोडे । फाइनल मंगलबार हुनेछ ।

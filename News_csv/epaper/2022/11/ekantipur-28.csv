शीर्षक,विवरण
आफ्नै निर्वाचन क्षेत्रमा पराजित ६ मन्त्री निर्धक्क सिंहदरबारमा,"(काठमाडौं)  सरकारमा रहेका ६ मन्त्री प्रतिनिधिसभामा पराजित भएका छन् तर राजीनामा दिएका छैनन् । आफ्नै निर्वाचन क्षेत्रमा अस्वीकृत भएपछि राजीनामा दिनु आधारभूत नैतिकताको विषय भए पनि उनीहरूले बेवास्ता गरेका छन् । प्रधानमन्त्री र सम्बन्धित दलले पनि मतदाताको सन्देशलाई कदर गर्न आवश्यक ठानेका छैनन् ।गृहमन्त्री बालकृष्ण खाँण, ऊर्जा जलस्रोत तथा सिँचाइमन्त्री पम्फा भुसाल, पर्यटनमन्त्री जीवनराम श्रेष्ठ, खानेपानीमन्त्री उमाकान्त चौधरी, खेलकुदमन्त्री महेश्वरजंग गहतराज र मन्त्रिपरिषद् कार्यालयका राज्यमन्त्री उमेश श्रेष्ठ यो निर्वाचनमा पराजित भएका छन् । गृहमन्त्री खाँण प्रधानमन्त्रीपछि दोस्रो वरीयतामा कायमै छन्, अरू मन्त्रीले पनि उनीभन्दा फरक देखिन आवश्यक ठानेका छैनन् । खाँण रूपन्देही३ बाट राप्रपाका दीपक बोहरासँग पराजित भएका हुन् । शनिबार सम्पन्न मतगणनामा बोहराले ३६ हजार ७ सय १७ मत ल्याउँदा कांग्रेस उम्मेदवार खाँणले ३४ हजार ३६ मत मात्रै पाए । यद्यपि श्रीमती मञ्जु खाँण कांग्रेसको समानुपातिक सूचीमा खसआर्यतर्फ छैटौं नम्बरमा छिन् । उनी सांसद बन्ने पक्कापक्की छ । गृहमन्त्रीका भाइ रामकृष्ण रूपन्देहीको तिलोत्तमा नगरपालिकाका मेयर छन् । राजनीतिक शक्तिलाई परिवारमा केन्द्रित गरेको भनेर कार्यकर्ताको चर्को असन्तुष्टिबीच गृहमन्त्री खाँण पराजित भएका हुन् । राजीनामाका विषयमा प्रतिक्रिया लिन खोज्दा उनी उपलब्ध हुन चाहेनन् । निजी सचिव नरेन्द्र केसीले भने गृहमन्त्रीले राजीनामा दिन खोजे पनि प्रधानमन्त्रीले तत्काल कुनै निर्णय नगर्न निर्देशन दिएकाले राजीनामा रोकिएको बताए । गृहमन्त्री आफैं पराजित हुनु भनेको चुनाव निष्पक्ष रूपमा सम्पन्न भएको प्रमाण हो, उनले भने, पराजित भएपछि गृहमन्त्रीले राजीनामा दिने सोच बनाउनुभएको हो तर प्रधानमन्त्रीले तत्काल कुनै निर्णय नगर्न भन्नुभएको छ । थप छलफलका लागि प्रधानमन्त्री शेरबहादुर देउवाले खाँणलाई सोमबार बालुवाटार बोलाएको पनि उनले जानकारी दिए । खाँण आइतबार मात्रै रूपन्देहीबाट काठमाडौं फर्केका छन् ।खानेपानी तथा सरसफाइमन्त्री उमाकान्त चौधरी पनि बारा१ बाट पराजित भएका छन् । उनी एमालेका अच्युतप्रसाद मैनालीसँग ९ हजार १ सय ३९ मतान्तरले पराजित भएका हुन् । मैनालीले ३९ हजार १ सय ९५ मत ल्याउँदा चौधरीले ३० हजार ५६ मत पाएका छन् । उनी कांग्रेस नेता कृष्णप्रसाद सिटौलाको कोटाबाट मन्त्री भएका हुन् । सिटौला पनि झापा३ मा राप्रपाका राजेन्द्र लिङ्देनसँग पराजित भएका छन् ।आइतबारसम्म बारामै रहेका उनले काठमाडौं फर्किएपछि प्रधानमन्त्रीलाई भेटेर सल्लाह गर्ने र आवश्यक निर्णय गर्ने बताए । मैले मन्त्री पदबाट राजीनामा दिने विचार गरेको छु, काठमाडौं पुगेपछि प्रधानमन्त्रीसँग सल्लाह गरेर त्यही अनुसार अघि बढ्छु, उनले भने । ऊर्जा जलस्रोत तथा सिँचाइमन्त्री भुसाल ललितपुर३ मा तेस्रो भइन्, त्यो पनि फराकिलो अन्तरले । स्वतन्त्र पार्टीकी तोसिमा कार्कीले ३१ हजार १ सय ३६ मत ल्याउँदा एमालेका अमृत खड्काले १२ हजार ९ सय ६३ र माओवादीकी भुसालले ८ हजार ७ सय ६९ मत पाए । यो क्षेत्रमा भुसालको तेस्रो प्रतिस्पर्धा हो । २०६४ मा माओवादीबाट निर्वाचित उनी २०७० मा मोहन वैद्यको नेतृत्वमा चुनाव बहिष्कारमा सक्रिय थिइन् । पछि माओवादीमा फर्किएर २०७४ को चुनावमा वाम गठबन्धनका तर्फबाट ललितपुर३ बाटै निर्वाचित भएकी थिइन् । कांग्रेससहित पाँच दलको गठबन्धनबाट तेस्रो प्रयास गर्दा उनी तेस्रो भइन् । माओवादी प्रतिनिधित्व गर्ने युवा तथा खेलकुदमन्त्री गहतराज बाँके१ मा एमाले उम्मेदवार सूर्यप्रसाद ढकालसँग पराजित भएका छन् । २०७४ मा वाम गठबन्धनको साझा उम्मेदवार बनेर जितेका उनले यसपालि १९ हजार ६ सय ३२ मत पाए, एमालेका ढकाल भने २५ हजार २६ मत ल्याएर विजयी भए । माओवादीबाट मन्त्री बनेका भुसाल र गहतराजले नैतिकताका आधारमा राजीनामा दिन पनि पार्टीको निर्देशन पर्खेर बसेका छन् । माओवादी अध्यक्ष पुष्पकमल दाहालका स्वकीय सचिव रमेश मल्लले पराजित भएपछि राजीनामाबारे प्रश्न उठे पनि निर्णय नभएको बताए । मन्त्रीहरू काठमाडौं आउँदै हुनुहुन्छ, पार्टीको औपचारिक बैठक बसेपछि के गर्ने भन्ने हुन्छ होला, उनले भने । काठमाडौं८ बाट उम्मेदवार बनेका संस्कृति, पर्यटन तथा नागरिक उड्डयनमन्त्री श्रेष्ठ पनि तेस्रो भए । राष्ट्रिय स्वतन्त्र पार्टीका विराजभक्त श्रेष्ठले १० हजार १ सय ५ मत ल्याएर जित्दा हाम्रो नेपाली पार्टीका सुमन सायमी ५ हजार ८ सय ८९ मत ल्याएर दोस्रो भए । एकीकृत समाजवादीका उम्मेदवार श्रेष्ठले भने ४ हजार ८ सय ७७ मत पाए । उनी पनि मन्त्रीकै जिम्मेवारीमा छन् । मन्त्री श्रेष्ठका स्वकीय सचिव भीमसेन राजवाहकले प्रधानमन्त्री देउवाले राजीनामा दिन नभनेकाले त्यो विषयमा नसोचिएको प्रतिक्रिया दिए । प्रधानमन्त्रीले केही भन्नुभएको छैन, नयाँ सरकार आएपछि स्वतः छाड्नुहुन्छ, उनले भने । प्रधानमन्त्री तथा मन्त्रिपरिषद् कार्यालयका राज्यमन्त्री उमेश श्रेष्ठ चितवन२ मा राष्ट्रिय स्वतन्त्र पार्टीका सभापति रवि लामिछानेसँग असाधारण अन्तरले पराजित भएका छन् । लामिछानेले ४९ हजार २ सय ६४ मत ल्याउँदा श्रेष्ठले १४ हजार ९ सय ८३ मत ल्याएका छन् । उनी पनि प्रधानमन्त्री तथा मन्त्रिपरिषद् कार्यालयमै छन् । श्रेष्ठ २०७४ मा समानुपातिकबाट सांसद बनेर मन्त्री भएका थिए । मन्त्रिपरिषद् कार्यालय सरुवा हुनुअघि उनी स्वास्थ्य राज्यमन्त्री थिए । राजनीतिशास्त्रका प्राध्यापक खड्ग केसीले निर्वाचनमा पराजित भएपछि मन्त्रीहरूले राजीनामा नदिनु अस्वाभाविक हुने प्रतिक्रिया दिए । आमनिर्वाचनमा पराजित भएपछि मन्त्री पदबाट राजीनामा दिनु आधारभूत नैतिकताको विषय हो, जनमतको कदर गर्ने कोही पनि यसरी पदमा बस्दैन, उनले भने ।"
दोलखाका १० केन्द्रको मतदान रद्द,"गणना नसकिँदै बाहिरिए खनालविपक्षमा नतिजा आउने देखिएपछि पूर्वप्रधानमन्त्रीसमेत रहेका सत्तारूढ दल एकीकृत समाजवादीका नेता झलनाथ खनाल इलाम१ को गणना नसकिँदै काठमाडौं फर्किएका छन् । उनी मतदानमा धाँधली भएको आरोप लगाएर गणना नसकिँदै आइतबार काठमाडौं फर्किएका हुन् । खनाललाई एमालेका महेश बस्नेतले पराजित गरेका छन् । खनालले शनिबार इलाममा पुनः मतदानको माग गरेका थिए । त्यही विवादका कारण मतगणना शनिबार दिउँसो अवरुद्ध भएको थियो । तर, खनालको आग्रहलाई बेवास्ता गरेर आयोगले गणना अघि बढाएको थियो ।(प्रदेश ब्युरोहरूको सहयोगमा)"
सिन्धुलीमा ४ प्रतिशत मत बदर,"(सिन्धुली)  आसन्न प्रतिनिधिसभा र प्रदेशसभाको प्रत्यक्ष निर्वाचनमा जिल्लाभर खसेको मतमध्ये ४ प्रतिशत बदर भएको छ । प्रतिनिधिसभाका २ निर्वाचन क्षेत्रमा १ लाख १८ हजार ८ सय ४० मत खसेकोमा ४ हजार ९ सय २९ मत बदर भएको हो । प्रदेशसभातर्फका चार क्षेत्रमा १ लाख १९ हजार ९ सय ९३ जनाले मतदान गरेकोमा ३ हजार ८ सय ९२ मत बदर भएको छ । यो खसेको मतको ३ प्रतिशत हो ।क्षेत्र१ मा ६३ हजार २ सय ९६ मत खसेकोमा २ हजार ५ सय ७ मत बदर भएको छ । क्षेत्र२ मा ५६ हजार ६ सय ३३ मत खसेकोमा २ हजार ४ सय २२ मत बदर भएको मुख्य निर्वाचन अधिकृतको कार्यालयले जनाएको छ ।मत बदर हुनुमा मतदाता शिक्षा नपाउनुलाई मुख्य कारण औंल्याइएको छ । मतदाता शिक्षा दिने नाममा निर्वाचन आयोगले निर्णय मात्रै गरेको तर कार्यान्वयनमा ध्यान नदिएकाले धेरै मत बदर भएको सञ्चारकर्मी वरुण लामिछाने बताउँछन् । गाउँमा मतदाता शिक्षा पुगेकै छैन । सदरमुकाममा नमुना मतदान भनेर कर्मचारी र पत्रकारले फोटो खिच्छन् । यसैबाट मतदाता शिक्षा पुर्याएको भन्दै जिल्ला निर्वाचन कार्यालयले झारा टार्छ । अनि मत बदर हुने नै भयो नि, उनले भने । निर्वाचन गराउन मतदान केन्द्रमा खटिने कर्मचारीले नबुझाइदिँदा पनि बदरको दर धेरै रहेको अर्का स्थानीय ईश्वर बस्नेतले बताए । कर्मचारीहरूले मतदाताले मत दिएको चुनाव चिह्न हेर्न त मिल्दैन तर नजान्नेलाई एउटा मतपत्रमा एउटा मात्र छाप लगाउनुपर्नेछ जस्ता सामान्य ज्ञान दिन भने सकिन्छ, उनले भने, हाम्रो क्षेत्रमा यस्तै अलमलमा परेका मतदाताको मत बदर हुन पुगेको हो ।मत बदर हुनुको अर्को कारण अशिक्षा पनि हो । कतिपय ठाउँमा दलकै कार्यकर्ताले पनि चाहिनेभन्दा बढी ठाउँमा स्वस्तिक छाप लाउन सिकाएको पाइएको उनको भनाइ छ । जिल्ला निर्वाचन कार्यालयले भने बदर मत संख्या न्यून गर्न जिल्लाका ९ वटै स्थानीय तहमा नमुना मतदान गरी मतदाता शिक्षा अभियान चलाएको जनाएको छ । धेरैजसो मतदाता साक्षर नरहेकाले घरदैलो गर्दा दलका नेताकार्यकर्ताले पनि मतदाता शिक्षा दिन जरुरी रहेको कार्यालय प्रमुख पुष्पा झा बताउँछिन् । हामीले मतदाता शिक्षा दिन सक्दो प्रयास गरेकै हौं, ठूलो क्षेत्र र कम जनशक्ति भएकाले दलहरूले पनि मतदातालाई जागरुक बनाउन कोसिस गर्नुपर्थ्यो, उनले भनिन् ।"
वाग्मतीमा सरकार बनाउन गठबन्धनलाई पर्याप्त मत,"(मकवानपुर)  आसन्न प्रदेश तथा प्रतिनिधिसभा निर्वाचनको प्रत्यक्षतर्फ मतगणना अन्तिम चरणमा पुगेसँगै वाग्मती प्रदेशमा कांग्रेस पहिलो दल बन्ने भएको छ । दोलखाबाहेक १२ जिल्लामा मतगणना सम्पन्न हुँदा कांग्रेसले प्रत्यक्षतर्फ २४ सिट जितेको छ । माओवादी केन्द्रले १४, एमालेले १२, राप्रपाले ७, नेकपा (एकीकृत समाजवादी) ले ५, हाम्रो नेपाली पार्टीले १ र नेपाल मजदुर किसान पार्टीले १ स्थानमा विजय हासिल गरेका छन् ।वाग्मती प्रदेशमा प्रत्यक्षतर्फ ६६ सिटका लागि निर्वाचन भएको हो । ४४ सामानुपतिकसहित प्रदेशसभामा १ सय १० जना सांसद रहनेछन् । गत निर्वाचनमा प्रत्यक्षतर्फ तेस्रो स्थानमा रहेको कांग्रेस अहिले पहिलो दल बनेको छ । यसअघि पहिलो स्थानमा रहेको एमाले भने तेस्रो स्थानमा पुगेको छ । माओवादी केन्द्र भने यसअघिकै स्थानमा कायम छ ।समानुपातिकतर्फको पूरा मत गनिसकेपछि मात्रै सांसदको संख्या टुंगो लाग्ने र सदनको दोस्रो र तेस्रो ठूलो दल को बन्ने भन्ने निश्चित हुनेछ । हालसम्म समानुपातिकतर्फ पहिलो स्थानमा रहेका कारण एमाले दोस्रो दलको हैसियतमा प्रदेशसभामा रहने देखिन्छ । गत निर्वाचनमा २ सिटमा सीमित राप्रपाले यसपटक आकार बढाएको छ । यसअघिका २ सांसद पनि समानुपातिक मतबाट छनोट भएका थिए । अहिले राप्रपाका ५ जना उम्मेदवार प्रत्यक्षबाटै निर्वाचित भइसकेका छन् । यसबाहेक, हाम्रो नेपाली पार्टीले १ सिटमा विजयी हुँदै नयाँ दलका रूपमा सदनमा प्रवेश पाएको छ ।हाल सत्तारूढ गठबन्धनमा रहेका कांग्रेस, माओवादी र एकीकृत समाजवादीले प्रत्यक्षतर्फ जितेको सांसदको हालसम्मको (दोलखाबाहेक) संख्या ४३ पुगेको छ । सरकार बनाउन ५६ सिट भए पुग्छ । समानुपातिकबाट १३ सिट सहजै पुग्ने भएकाले गठबन्धनकै सरकार निर्माण हुने निश्चित जस्तै छ ।प्रदेशसभामा निर्वाचित सांसदहरूमा केही पुरानै अनुहार दोहोरिए पनि अधिकांश नयाँ छन् । केही सांसदले दोहोरिएर उम्मेदवार बने पनि पराजय भोग्दै दोस्रो पटक सदनमा प्रवेश पाउन यसपल्टलाई विराम लागेको छ । प्रदेशका बहालवाला मन्त्री तथा पूर्वमन्त्रीहरूमध्ये पनि केही मात्रै विजयी हुन सकेका छन् । निवर्तमान सभामुख सानुकुमार श्रेष्ठ काठमाडौंमा राप्रपाका सुनील केसीसँग पराजित भए । श्रेष्ठलाई एमालेले भावी मुख्यमन्त्रीका रूपमा अगाडि सारेको थियो । उपसभामुख राधिका तामाङ भने नुवाकोटबाट पुनः निर्वाचित भएकी छन् ।मन्त्रीहरू माओवादीका रत्नप्रसाद ढकाल, कुमारी मोक्तान, शालिकराम जम्मकट्टेल पुनः निर्वाचित हुँदा श्रम तथा यातायातमन्त्री रहेका माओवादीकै घनश्याम दाहाल भने चितवनमा पराजित भए । पूर्वसामाजिक विकासमन्त्री युवराज दुलाललाई पनि पुनः सदनमा देख्न सकिने भएको छ । जम्मकट्टेललाई माओवादीबाट मुख्यमन्त्रीको दाबेदारका रूपमा हेरिएको छ । उनी यसअघि प्रदेशमा दुई पटक मन्त्री भइसकेका छन् । मन्त्रीमा कांग्रेसबाट टिकट पाउनेमा दीपेन्द्र श्रेष्ठ मात्रै थिए । उनी पुनः निर्वाचित भएका छन् । कांग्रेसले यसअघि समानुपातिकबाट सांसद भएकाहरूको नामसमेत बन्द सूचीमा समावेश गरेको छैन । जसका कारण कांग्रेसबाट समानुपातिकतर्फ प्रदेशसभा सदस्य बन्ने सबै नयाँ अनुहार हुनेछन् ।कांग्रेस संसदीय दलका नेता इन्द्रबहादुर बानियाँले मकवानपुरबाट निर्वाचित हुँदै मुख्यमन्त्रीका रूपमा आफ्नो दाबेदारी यसपटक पनि प्रस्तुत गरेका छन् । यसअघि आलोपालो सरकारको नेतृत्व गर्ने सत्ता गठबन्धनभित्र लिखित सहमति भए पनि उनी मुख्यमन्त्री बन्नबाट वञ्चित भएका थिए । जसका कारण यसपल्ट उनलाई मुख्यमन्त्रीको मुख्य दाबेदारका रूपमा हेरिएको हो । उनी कांग्रेस सभापति एवं प्रधानमन्त्री शेरबहादुर देउवानिकट हुन् । एकीकृत समाजवादीबाट मन्त्री बनेका कृष्णप्रसाद शर्मा खनाल र वसन्तप्रसाद मानन्धर पनि पुनः निर्वाचित भएका छन् । यस दलबाट अन्य मन्त्री तथा राज्यमन्त्रीहरू उम्मेदवार बनेनन् । मुख्यमन्त्री एवं एकीकृत समाजवादीका प्रदेश संसदीय दलका नेता राजेन्द्रप्रसाद पाण्डे भने प्रतिनिधिसभामा निर्वाचित भएका छन् । पूर्वमुख्यमन्त्रीद्वय डोरमणि पौडेल र अष्टलक्ष्मी शाक्य चुनावी मैदानमै उत्रिएनन् । एमालेबाट प्रदेशसभामा मन्त्री भएका रामेश्वर फुयाँल प्रदेशमा, कैलाशप्रसाद ढुंगेल र सरेश नेपाल प्रतिनिधिसभामा पराजित भए । चितवनबाट सांसद भएका जगन्नाथ थपलिया प्रदेशमा एमाले संसदीय दलको नेता हुने सम्भावना रहेको उनीनिकट नेताहरू दाबी गर्छन् । यसअघि प्रदेशसभामा मुख्य सचेतक रहेका एमालेका दीपक निरौला पराजित हुँदा कांग्रेसका सचेतक छिरिङ दोर्जे लामा, प्रभात तामाङ, एकीकृत समाजवादीकी रमा आलेमगर, नेमकिपाका सुरेन्द्रराज गोसाईं भने पुनः निर्वाचित भएका छन् । छिरिङ, प्रभात, रमा र सुरेन्द्र अघिल्लो पटक पनि प्रत्यक्षबाटै निर्वाचित भएका थिए ।"
सदनमा पाका नेताको पहिलो पाइला,"(चितवन)  वाग्मती प्रदेशसभामा चितवनका ६ क्षेत्रबाट चुनिएकामध्ये दोहोरिने एक जना मात्रै छन् । पहिलो पटक प्रदेशसभामा पाइला राख्ने ५ मध्ये ३ जना राजनीतिमा तीन दशक गुजारेका अनुभवी व्यक्ति छन् । स्थानीय निकाय सञ्चालन गरेको अनुभव बटुलेका उनीहरू पहिलो पटकको प्रयासमै प्रदेशसभा सदस्य निर्वाचन जित्न सफल भएका हुन् ।चितवन१ (१) बाट प्रदेश सांसद बनेका एमालेका जगन्नाथ थपलिया ०३६ सालको विद्यार्थी आन्दोलनमा सरिक थिए । ०१४ साल भदौमा जन्मेका उनी अनेरास्ववियुको केन्द्रीय सचिवसमेत भए । उनी ०३६ र ०३८ सालमा काठमाडौं मीनभवन क्याम्पसको स्ववियु सभापति पनि चुनिए । ०३९ सालमा तत्कालीन मालेको पार्टी सदस्यता लिएका थपलिया ०६७ सालमा एमाले चितवनको अध्यक्ष पनि भए ।राजनीति मात्रै होइन, थपलिया शैक्षिक व्यक्तित्व पनि हुन् । उनी भरतपुरस्थित सप्तगण्डकी क्याम्पसको प्रमुखसमेत भए । राजनीतिमा लामो अनुभव भए पनि थपलिया संसदीय क्षेत्रमा अहिलेसम्म उम्मेदवारसमेत भएका थिएनन् । जबकि उनी ०५४ सालमा तत्कालीन जिविस उपसभापति भएका थिए । प्रदेशसभामा पहिलो पटक पार्टीले टिकट दिएकोमा थपलिया विजयी पनि भए । प्रदेशका पहिलो मुख्यमन्त्री डोरमणि पौडेलको प्रमुख राजनीतिक सल्लाहकार भइसकेका थपलिया प्रदेशसभा प्रभावकारी बनाउने विषयमा आफ्नो अनुभव खर्च गर्ने बताउँछन् । जनताहरूले संघीयता र प्रदेशसभाका विषयमा प्रश्न गर्न थालेका छन् । समस्या होलान्, सुधार गर्नु आवश्यक छ । के सुधार गर्ने, कसरी जाने भन्नेमा म आफ्नो राजनीतिक अनुभवका आधारमा भूमिका खेल्नेछु, उनले भने ।चितवन२ (१) बाट प्रदेशसभामा विजयी एमालेका कृष्णप्रसाद सिलवाल पनि उमेरले परिपक्व तथा राजनीति र कानुन विषयमा अनुभवी व्यक्ति पनि हुन् । ०२५ सालमा जन्मिएका सिलवालले ०४७ सालमा एमालेको पार्टी सदस्यता लिएका थिए । कानुनमा स्नातक सिलवाल अधिवक्ता भएर केही समय वकालत पनि गरे । उनी ०५४ सालमा तत्कालीन दारेचोक गाविस उपाध्यक्ष पनि भए । ०५० सालमै एमालेको जिल्ला समिति सदस्यमा चयन भएका सिलवालले संसदीय फाँटमा पहिलो पटक प्रदेशसभाको टिकट पाएका हुन् । पहिलो प्रयासमै उनले निर्वाचन जिते पनि ।राजनीतिमा लागेको केही अनुभव छ । कानुनको विद्यार्थी पनि हुँ । संघीयतालाई बलियो बनाउन कसरी भुमिका खेल्ने, प्रदेश सभालाई प्रभावकारी बनाउन केके गर्ने भन्ने खाकाहरू बनाएको छु । क्षेत्रको विकासका साथै यता पनि ध्यान दिनेछु, उनले भने । ठाकुर ढकालसँग स्थानीय तह सञ्चालन गरेको लामो अनुभव छ । ०११ सालमा जन्मेका ढकाल माडीका बासिन्दा हुन् । ढकाल पनि ०३६ सालको विद्यार्थी आन्दोलनले उत्पादन गरेका नेता हुन् । हाल माओवादी केन्द्रका केन्द्रीय सदस्य रहेका ढकाल चितवन३ (२) बाट विजयी भए । उनी सत्तारूढ गठबन्धनबाट माओवादी केन्द्रका उम्मेदवार थिए । उनी ०४९ सालमै तत्कालीन गर्दी गाविसको अध्यक्ष भएका थिए । त्यसबेला दक्षिण चितवनको माडी क्षेत्रमा चार गाविस थिए । त्यसमध्येको एक गर्दीको ०५४ सालको अध्यक्ष पनि उनै दोहोरिए । संघीय व्यवस्था लागू भएपछि ती ४ वटै गाविस गाभेर माडी नगरपालिका घोषणा भयो । ०७४ सालमा भएको स्थानीय निर्वाचनमा माओवादी केन्द्रका उम्मेदवार रहेका ढकाल नै प्रमुखमा विजयी भए । स्थानीय तह र पार्टीभित्र लामो अनुभव भए पनि ढकालले यो पटक मात्रै संसदीय फाँटमा पहिलो पटक प्रदेशसभाको टिकट पाएका हुन् । चितवनबाट प्रदेशसभामा विजयी भएका बाँकी ३ जनामध्ये चितवन१ (२) बाट विजयी नेकपा (एकीकृत समाजवादी) का कृष्णप्रसाद शर्मा खनाल मात्रै दोहोरिएका हुन् । पहिलो पटक एमालेबाट सोही क्षेत्रमा विजयी खनाल पार्टी फुटपछि एकीकृत समाजवादीतिर लागेर मन्त्री पनि भए । यो पटक सत्तारूढ गठबन्धनका साझा उम्मेदवार भएका उनी दोहोरिएर प्रदेशसभामा पुगेका छन् ।चितवन२ (२) बाट विजयी कांग्रेसका उत्तम जोशी र चितवन३ (१) बाट विजयी राष्ट्रिय प्रजातन्त्र पार्टीका गिरबहादुर तामाङ जिल्लामा राजनीति गर्दागर्दै प्रदेशसभामा पुगेका युवा हुन् । जोशी र गुरुङ दुवै जनाले पहिलो पटकको प्रयासमै प्रदेशसभामा प्रवेश पाएका छन् । चितवनले उमेरले परिपक्वदेखि राजनीतिमा अनुभवी, प्रदेश सदस्यको पनि अनुभव लिएका र युवा व्यक्तिसम्मलाई प्रदेशसभामा पठाएको छ ।"
पूर्वी पहाडमा जसपा झन् कमजोर,"(ओखलढुंगा)  प्रदेश १ का पहाडी जिल्ला बेलाबेला पहिचानको बहसले तातिन्छन् । प्रदेशसभाको पहिलो कार्यकाल सकिनुपूर्व नामकरणमा पहिचानको विषय बहसमा थियो । संघ र प्रदेश निर्वाचनका बेला गठबन्धनबाट चुनावमा होमिएका दलहरूले पहिचानको मुद्दा खुसुक्कै लुकाए र विकासका सस्तो नारा लिएर परम्परागत शैलीमै चुनावमा होमिए ।पहिचानको मुद्दालाई पेवा मान्ने जनता समाजवादी पार्टी (जसपा) ले प्रदेश १ का सबै पहाडी जिल्लामा उम्मेदवारी दिए पनि बलियो उपस्थिति देखाउन सकेन । ०७४ को निर्वाचनमा तत्कालीन नयाँ शक्ति पार्टी र संघीय समाजवादी फोरम एक्लाएक्लै चुनावमा थिए । ०७६ मा एकीकरण भई जसपा बन्यो तर निर्वाचनअघि नै पार्टी विभाजन भयो ।गत स्थानीय तह निर्वाचनमा ओखलढुंगाको खिजिदेम्बा गाउँपालिका अध्यक्षमा जसपाका उम्मेदवार गम्बु शेर्पा २ हजार ८ सय ८२ मत प्राप्त गरी निर्वाचित भए । प्रतिनिधिसभा निर्वाचनमा भने ओखलढुंगामा जसपाका उम्मेदवारले ८ सय ९७ मत मात्रै पाए । प्रदेशसभा (१) का उम्मेदवारले १ हजार ८० र प्रदेशसभा (२) का उम्मेदवारले ५ सय ६८ मत प्राप्त गरे । समानुपातिकतर्फ खिजिदेम्बा गाउँपालिकाबाट जसपालाई ७ सय २० मत मात्र प्राप्त भयो । समानुपातिकमा जसपाले ओखलढुंगामा १ हजार ४ सय ५० मत पाएको छ । यो तथ्यांकले खिजिदेम्बा गाउँपालिका अध्यक्ष चयनमा जसपाले पार्टीको मतभन्दा बढी व्यक्तिगत मत प्राप्त गरेको पुष्टि भएको छ ।प्रतिनिधिसभातर्फ खोटाङका कृष्णकुमार राई र पाँचथरका प्रेमराज लावतीले १ हजार मत कटाए । प्रदेशसभा सदस्यमा धनकुटाका उम्मेदवार रकम चेम्जोङले ८ हजार २ सय ४७ मत पाए । चेम्जोङबाहेक सबै उम्मेदवारको जमानत जफत हुने देखिन्छ । जसपा खोटाङका सचिव सुनिल चाम्लिङ चुनावमा पार्टीले मुख्य मुद्दाबारे मतदातालाई बुझाउन नसकेको स्विकार्छन् । अधिकांश मतदाता परम्परागत दललाई हेर्ने दृष्टिबाट विमुख हुन नसकेकाले पहिचानको मुद्दालाई बुझाउन नसकेको उनले बताए । पहिचानको मुद्दा हिजो माओवादीलगायत पार्टीले बोकेर छोडेका हुन्, चाम्लिङले भने, हामीले यो मुद्दा स्थापित गर्यौं भने उनीहरू कमजोर हुन्छन् भन्ने मानसिकताबाट खेल खेल्ने काम भयो ।जसपा पाँचथरका सचिव कमलराज नेम्बाङ अपेक्षित जनमत नदेखिएको स्विकार्छन् । यसमा आन्तरिक र बाह्य दुवै कारण रहेको उनको भनाइ छ । हामीले प्रदेश नामकरणको एजेन्डालाई प्रमुख एजेन्डा बनाउन नसकेकै हो, उनले भने, नेपालका ठूला भनिएका राजनीतिक दल र मूलधारका मिडियाले सधैं पहिचानको मुद्दालाई जातीय मुद्दाका रूपमा भ्रम फैलाएका कारण पनि एजेन्डा बुझाउन गाह्रो भयो । जसपा नेता तथा सोलुखुम्बुबाट प्रतिनिधिसभाका उम्मेदवार लाक्पा शेर्पा पूर्वी पहाडमा यस पटकको मत सुधारोन्मुख भएको बताउँछन् । सांगठनिक र मतदाता संख्या दुवै हिसाबले पहिलेभन्दा बढेको छ, उनले भने, अहिले आएको नयाँ लहरका कारण केही मतमा असर परे पनि पूर्वी पहाडमा समग्रमा हाम्रो मत बढेको हो । बिस्तारै पहिचानको एजेन्डासमेत बुझाउने क्रम जारी रहेको उनले बताए ।पहिलो संविधानसभा विघटन हुने बेला सडकदेखि सदनसम्म जातीय पहिचान र संघीयताको माग चर्किएको थियो । एमालेभित्र अशोक राई, मोहम्मद रिजवान अन्सारी, विजय सुब्बा, पृथ्वीसुब्बा गुरुङ, अजम्बर काङमाङलगायतले पहिचानको मुद्दालाई पेचिलो बनाएका थिए । संविधानसभा विघटनसँगै तत्कालीन एमालेका उपाध्यक्ष अशोक राई पार्टीबाट अलग्गिए र संघीय समाजवादी पार्टी स्थापना गरे । पार्टी स्थापनासँगै पहिचानलाई मुख्य मुद्दा बनाएर पूर्वी पहाडका अधिकांश जिल्लामा संगठन विस्तार गरे । त्यसअघि माओवादीले जातीय पहिचानलाई राजनीतिक मुद्दा बनाएको थियो । त्यसको नेतृत्व माओवादीले गर्न नसकेको भन्दै असन्तुष्ट जनजाति नेताहरू अशोक राईको पार्टीमा समाहित भए । ०७० को निर्वाचनमा अशोक राईको पार्टीले पूर्वी पहाडी जिल्लामा सम्मानजनक मत ल्यायो ।लगत्तै संघीय समाजवादी र मधेसी जनअधिकार फोरमबीच एकीकरण भयो । पछि नयाँ शक्ति मिसियो र राष्ट्रिय जनता पार्टीसँग पनि एकता भयो । एकीकृत हुँदै ठूलो बनेको जसपा ०७९ को निर्वाचनसम्म आइपुग्दा भने टुक्राटुक्रा भयो । पहिचानको एजेन्डालाई बलियो बनाएर मधेसदेखि पहाडसम्म नेतृत्व गर्ने उद्देश्य बोकेको जसपा आकारमा झन् खुम्चिएको छ । संघीय समाजवादीका संस्थापक नेता अजम्बर काङमाङ हाल माओवादीमा छन् । जसपा बनिसकेपछि माओवादी प्रवेश गरेका काङमाङ वैचारिक नेताका रूपमा चिनिन्छन् । जसपाले पहिचानको मुद्दालाई सही तरिकाले नेतृत्व गर्न नसकेको उनको बुझाइ छ । पहिचानको मुद्दा कमजोर भएको होइन, यसलाई राजनीतिक वस्तु विनिमयको साधन बनाइयो, त्यो खतरनाक हो, पहिचानको मुद्दा पहिचानवादीहरूबाटै खतरामा छ, उनले भने । काङमाङका अनुसार राम्रो मुद्दाको नेतृत्व गलत मान्छेले गरे । फलतः मुद्दा नै थला परेको जस्तो देखियो ।अजम्बरकै कुरालाई मान्ने हो भने जसपा मधेसकेन्द्रित दल हो भन्नेबाहेक अरू सन्देश पहाडमा जान सकेन । संघीय समाजवादी पार्टी र मधेसी जनअधिकार फोरमबीच एकीकरण भइसकेपछि संघीय समाजवादीको जुन अर्गानिक स्वाद पहाडमा थियो, त्यो रहेन । तत्कालीन मधेसी जनअधिकार फोरमसँग एकीकरण गर्दा पहाडले भित्रैदेखि स्वीकार गरेन, संघीय समाजवादीलाई पनि मधेसले मनदेखि स्वीकार गरेन, अजम्बर भन्छन्, कहिलेकाहीं राजनीतिमा शक्ति विचारको आधारमा मिल्यो भने दूधमा चिनी मिसाएजस्तो हुन्छ तर तत्कालीन मधेसी जनअधिकार फोरम र संघीय समाजवादीको एकीकरण दूधमा कागती मिसाएजस्तो भयो । पछि नयाँ शक्ति पार्टीका रूपमा बाबुराम भट्टराई मिसिए । उनी आफैं विकास र नेतृत्वको हिसाबले टावरिङ पर्सनालिटी भए पनि संगठनको हिसाबले कमजोर थिए । त्यसपछि जसपा थप थला परेको विश्लेषण जसपा छोडेका नेताहरूको छ । संगठन तलबाट माथि बन्दै जानुपर्नेमा माथिमाथि मात्रै नेताहरू मिल्दा जरा बलियो नभएको देखिन्छ । लामो समय पहिचानका विषयमा कलम चलाएका धरानका पुराना पत्रकार भवानी बरालले जसपा पूर्वी पहाडमा स्थापित हुन नसक्नुको कारण गलत गठबन्धनलाई मान्छन् । नश्लवादी र संघीयतालाई खारेज गर्नुपर्छ भन्ने पक्षसँग गठबन्धन गर्नु गलत भएको उनको ठम्याइ छ । प्रदेश १ नामकरणकै विषय कुनै दलको मुद्दा बन्न सकेन, उनले भने, जसपाले चुनावी समीकरण एमालेसँग गर्छ अनि प्रदेश नामकरणमा पहिचानको एजेन्डा कसरी ल्याउन सक्छ ? जसपा एक्लै चुनाव लडेको भए पनि अहिले आउने बराबरको सिट ल्याउने थियो । अशोक राई र उपेन्द्र यादवजस्ता ठूला नेता जिताउन गरेको गठबन्धन गलत हुँदा पहाडमा झन् कमजोर भएको उनको तर्क छ । पहिचान भनेको उत्पीडन, भाषा, संस्कृतिको मुद्दा भएकाले यो ओझेलमा पर्दैन, उनले भने, कुनै न कुनै दिन यसले अर्को उतारचढाव ल्याउँछ । अल्पसंख्यकहरूले पहिचानको मुद्दा स्थापित गर्न सक्छन् ।विश्लेषक चन्द्रकिशोर झाले जसपाजस्ता पार्टी सबैतिर स्थापित हुन नसक्नुका चारवटा कारण बताउँछन् । कुनै पनि दलले कुनै खास भूगोल र समुदायमा प्रभाव बढाउन पहिलो काम आफ्नोबारेमा जे बुझाइराखेको छ, त्यो क्षेत्र र समुदायलाई बुझाउन सक्नुपर्छ, उनले भने, जसरी मधेसले आफ्नो पहिचानको कुरा गर्यो, संघीयताको कुरा गर्यो, त्यो कुरा उसले ओखलढुंगालाई पनि बुझाउन सक्नुपर्छ कि संघीयता भयो भने ओखलढुंगालाई फाइदा हुन्छ । क्षेत्र र समुदायलाई आफ्नो मान्यताबारे कन्भिन्स गर्न सक्नुपर्छ ।दोस्रो कारणका रूपमा दलको आन्तरिक संरचनामा विभिन्न क्षेत्र र समुदायको अर्थपूर्ण सहभागिता हुनुपर्ने उनको बुझाइ छ । पहाडका मान्छे जसपामा छन् तर ऊ त्यो पार्टीको निर्णय प्रक्रियामा निर्णायक छ कि छैन ? अवसर उसले कत्तिको पाउँछ, त्यसले अर्थ राख्ने विश्लेषक झाले बताए । तेस्रो कारणका रूपमा दलहरूले संरक्षण गर्ने क्षमता रहेको उनले बताए । उनले भने, नयाँ दलमा आन्दोलनको भावना हुन्जेल मान्छे जोडिन्छन्, जब सत्ताको राजनीति सुरु हुन्छ, त्यहाँ संरक्षण प्राप्त गर्न सक्ने अवस्था देखिँदैन, अनि ठूला दलकै ओत लाग्नुपर्ने अवस्थाले त्यहाँबाट विमुख हुन्छन् । चौथो कारण जसपाले एजेन्डाभन्दा सत्तालाई प्राथमिकतामा राखेकाले निश्चित क्षेत्रबाट माथि उठ्न नसकेको उनले बताए ।"
सधैं एउटै गाउँबाट सांसद,"(अर्घाखाँची)  अर्घा गाउँबाट राजनीतिमा लागेकाहरू निर्वाचित हुने क्रम अर्घाखाँचीका अन्य बस्तीको तुलनामा अग्रणी छ । यहाँबाट सधैं सांसद चुनिने क्रमलाई टोपबहादुर रायमाझीले निरन्तरता दिएका छन् । माओवादी छाडेर एमालेमा गएका उनी यस पटक पनि प्रतिनिधिसभा सदस्यमा निर्वाचित भएका छन् । जिल्लामा ०४८ देखि ०७९ सम्म भएका निर्वाचनमा अर्घाबाटै सांसद चुनिएका छन् । हालका एमाले सचिव रायमाझी चौथो पटक निरन्तर चुनावमा विजयी भएका हुन् । लुम्बिनीको प्रदेशसभा१ मा एमालेका चेतनारायण आचार्य निर्वाचित भए । उनी पनि अर्घाकै हुन् । आचार्य प्रदेश सांसदमा दोस्रो पटक निर्वाचित भएका हुन् । ०७४ मा पनि यही क्षेत्रबाट निर्वाचित भएर लुम्बिनी प्रदेश सरकारको आन्तरिक मामिला तथा कानुनमन्त्री भएका थिए । अर्घाकै रेवतीप्रसाद भुसाल कांग्रेसबाट ०४८ र ०५१ मा सांसदमा निर्वाचित भएर पर्यटन राज्यमन्त्री भएका थिए । ०५६ मा राजमोबाट डिलाराम आचार्य निर्वाचित भए, उनी अहिले माओवादी केन्द्रको केन्द्रीय सचिव छन् । पञ्चायतकालमा रेवतीप्रसादका पिता नारायणप्रसाद भुसाल ०१९ देखि ०२८ सालसम्म लगातार चार पटक चुनाव जितेर जिल्ला पञ्चायत सदस्य भएका थिए । अर्घा गाउँ सन्धिखर्क नगरपालिका१ मा पर्छ । हरेक चुनावमा आफ्नै गाउँका उम्मेदवारले चुनाव जित्दा अर्घावासी उत्साहित छन् । अर्घा रजस्थल माविका पूर्वशिक्षक शालिकराम भुसालले सधैंका चुनावमा अर्घाकै सांसद चुनिनु गौरवको विषय भएको बताउँछन् । यसरी एउटै गाउँका व्यक्ति निरन्तर सांसद हुनु राजनीतिप्रतिको लगाब हो, उनले भने, चुनाव जितेपछि हरेक सांसदले गाउँको विकासमा योगदान पुर्याएका छन् । अर्घा गाउँ विकासमा नमुना नै भएको उनी बताउँछन् । सदरमुकाम सन्धिखर्कधरमपानीमिनिकोटअर्घा सडक कालोपत्र भएको छ । टोलबस्तीमा व्यवस्थित सडक छन् । घरघरमा बिजुली र खानेपानीका धारा पुगेका छन् । अधिकांश बालबालिका विद्यालयको पहुँचमा छन् । इन्टरनेटको सुविधा छ । गाउँमै स्वास्थ्य चौकी छ । स्कुल भवन, मठमन्दिरसहित पूर्वाधारका योजनामा अझै काम धमाधम भइरहेका छन् । मसुरपाटामा खेलकुद मैदान तयार हुँदै छ । अर्घा प्राकृतिक सुन्दरतासहितको धार्मिक पटकीय स्थल हो । बाइसेचौबिसे राज्य छँदा अर्घामा राजाले शासन चलाएका थिए । नेपाल एकीकरणको सन्दर्भमा अर्घा र खाँचीका राजाले खर्कमा सन्धि गरे । त्यसपछि जिल्लाको नाम अर्घाखाँची र सदरमुकामको नाम सन्धिखर्क रहन गएको बूढापाका बताउँछन् । अर्घाका अन्तिम राजा दलजित राई थिए । यसरी लगातार उम्मेदवार, सांसद र मन्त्री एउटै गाउँका हुनु राजनीतिप्रतिको सक्रियता भएको अधिवक्ता जगन्नाथ भुसालले बताउँछन् । कसैको निजी रहरले एउटै गाउँका सधैं उम्मेदवार बन्ने अवस्था आउँदैन, उनले भने, राजनीतिप्रतिको क्रियाशीलता, लगाब, त्याग, समर्पण र देनले यो सब हुने हो ।आशा परियार अर्घा गाउँमा सहरमा जस्तै सुविधा भएको बताउँछिन् । यहाँबाट विजय भएर गएका सांसदले गाउँको विकास गरेकै छन्, त्यसैमा हामी खुसी छौं, उनले भनिन्, नेताहरूलाई जागिर लगाइदेऊ भनेर भनेका छैनौं । गाउँको विकास गरिदिए हामीलाई पुग्छ । अहिलेसम्म यहाँबाट विजयी भएर गएका सांसदले नराम्रो काम गरे, भ्रष्टाचारमा मुछिए भन्ने सुन्न नपरेकामा आफूहरूलाई खुसी लागेको स्थानीय झविलाल परियारले बताए । पाखुरा बजारेर, दुःख गरेरै ज्यान पाल्छौं, उनले भने, जागिर देऊ भनेर सताउँदैनौं । देशको नेतृत्व गरून्, राम्रो काम गरून्, यसैमा हामीलाई गर्व छ । प्रतिनिधिसभा सदस्यका लागि एउटा सिट भएको अर्घाखाँचीबाट यस पटक रायमाझी ४२ हजार ६ सय ७५ मतले विजयी भएका हुन् । उनका निकटतम प्रतिस्पर्धी कांग्रेस नेतृ पुष्पा भुसालले ४० हजार ९ सय ४५ मत ल्याइन् ।"
सम्पादकलाई चिठी,धन्यवाद कित्तिया ! फोटोसपसहितको यो फोटोका लागि । यसले नेपालको हिम चितुवाको प्रचारप्रसार भएको छ । नर्वदा श्रेष्ठिििनेपाली सञ्चारकर्मी तथा समाचार एजेन्सीहरू सब अरूका पछि कुद्दा रहेछन् भन्ने कुरा प्रस्ट भयो । अनि समाचार पढ्नेहरूको के कुरा । कित्तियाले नेपालको हिमाली क्षेत्रमा हिउँ चितुवा भन्दै फोटो सार्वजनिक गर्दा वाहवाह गरे । अहिले त्यही फोटो झुटो प्रमाणित भएपछि उनको बदनामी गर्दै छन् । पासाङ जिम्बािििविदेशी पत्रकार नेपाल आएर विश्वलाई बेवकुफ बनाउन गरिएको दुष्प्रयास ! युवराज खड्कािििछोटै समय भए पनि कित्तियाले अनौठो सत्य स्थापित गर्न खोजिन् । कृष्ण दाहाल
मौलाउँदो अराजनीतिका शासकीय जोखिमहरू,"पहिचान र स्थायित्वनेपालमा पहिचानको राजनीतिका आधार जातीय, क्षेत्रीय, भाषिक, सांस्कृतिक अनेकौं रूपबारे धेरैथोरै वकालत भएका छन् । यीमध्ये क्षेत्रीयसांस्कृतिक पहिचानको तराई आन्दोलनले सबभन्दा बलशाली ढंगले पहिचानको राजनीतिलाई स्थापित गर्यो । यसले उपेन्द्र यादव र राजेन्द्र महतोजस्ता पात्रहरूलाई राष्ट्रिय राजनीतिमा ल्यायो । महन्थ ठाकुरजस्ता आजीवन मूलधारको राजनीति गरेका व्यक्तित्व क्षेत्रीय पहिचानको राजनीतिमा लागे । तर, यस पटकको चुनावको परिणामले यादव र महतो प्रवृत्तिको राजनीतिलाई किनारमा धकेलेको छ । त्यति मात्र होइन, उनीहरूको सट्टा एमालेजस्तो तराईमधेशविरोधी छवि बनाएको पार्टीलाई त्यहाँ पुनःस्थापित गरेको छ र पहिचानको राजनीतिको नयाँ जिम्मेवारी सीके राउत र रेशम चौधरीहरूका हातमा सुम्पिएको छ । यो मतादेशको महत्त्वपूर्ण संदेश के हो भने, तराईका जनताले एमालेसँगको साइनो, त्यो दलसँग गठबन्धन गरेपछि, यादवमार्फत राख्नुको सट्टा सीधै राख्न चाहे । पहिचानको राजनीतिलाई ज्युँदो राख्ने तर मूलधारको राजनीतिबाट अलग नहुने चाहना तराईमधेशले एमाले र कांग्रेसका उम्मेदवारहरूलाई क्षेत्रीय दलहरूका तुलनामा अत्यधिक संख्यामा जिताएर दिएको छ । चुनावको परिणामले फेरि त्रिशंकु संसद् र जोडघटाउको गठबन्धन सरकारका लागि ढोका खोलेको छ । यससँगै राजनीतिक स्थायित्वको प्रश्न अगाडि आएको छ । स्थायित्वका दुईवटा पक्ष छन् । पहिलो, कुनै खास स्वरूपको सरकारको स्थायित्व, जसलाई अहिले एमालेका नेताहरूको छलफलमा ल्याएका छन् । दोस्रो, राजनीतिक प्रणाली र संवैधानिक स्थायित्व । समयमै सम्पन्न भएका स्थानीय तह र संसदीय दुवै आवधिक चुनावहरूपछि प्रणालीगत स्थायित्वमा महत्त्वपूर्ण योगदान पुगेको छ । त्यसबाट उदाएका नयाँ शक्ति र पात्रहरूले पुराना स्थापित भनिएका दलहरूको अनिवार्य र युगसापेक्ष रूपान्तरणका लागि एजेन्डा दिएका छन् र व्यवहार बदल्न राम्रै दबाब सृजना गरेका छन् । उनीहरूको आफ्नै लोकतान्त्रिक पहिचानलाई संस्थागत गर्ने आन्तरिक चुनौती उत्तिकै ठूलो छ । यी सकारात्मक गतिशीलता हुन् जसलाई स्थायित्वको आवश्यकताको तर्कले खण्डित गर्नु आवश्यक छैन । यसको अर्थ सरकारको स्थायित्व महत्त्वपूर्ण छैन भन्ने होइन । तर प्रणालीलाई नै अस्थिर बनाउने पात्रहरूलाई सत्ताबाट विस्थापित नै गर्न नसक्ने प्रकृतिको स्थायित्व लोकतान्त्रिक राजनीतिक प्रणालीले कल्पना गर्न सक्दैन । यदि अहिलेको संसदीय प्रतिनिधित्वको व्यवस्थाले हत्तपत्त बहुमतको सरकार बन्न नसक्ने अवस्था सृजना गरेको र त्यही कारण सुशासन, समृद्धि र सेवाको पहुँचमा बाधा पुगेको हो भने बहसको दिशा प्रतिनिधित्विको सूत्र थप व्यावहारिक बनाउनेतर्फ अग्रसर हुनुपर्छ । त्यो बहस प्रतिक्रियात्मक, छुद्र र क्षणिक राजनीतिक स्वार्थप्रेरित होइन, अहिलेको भन्दा उन्नत विकल्प दिन सक्षम हुनुपर्छ ।अन्त्यमा, अबको वास्तविक बहस मुलुकको जर्जर अर्थतन्त्र, धराशायी भएको शिक्षा प्रणाली, भूराजनीतिक प्रतिस्पर्धाले निम्त्याएका जोखिम, चरम प्रतिभा पलायन, अपुग पूर्वाधार, कमजोर शासकीय क्षमता र आम जनताका पहुँचबाट अझै टाढै रहेका सार्वजनिक सेवामा विद्यमान समस्याहरू समाधान गर्ने, उर्वर हुनुपर्छ । जुन रङ, समीकरण वा गठबन्धनको सरकार बने पनि मुलुकका प्राथमिकता र कार्यसूची अहिलेलाई यिनै हुन् । यसका लागि प्राध्यापक मेरियमले सूत्रबद्ध गरिदिएकै मार्गचित्र पर्याप्त छ । अबको राजनीतिको दिशा त्यही हो । नयाँ संसद् र सरकारले सत्ता छिनाझपटीको बाँझो अराजनीतिक बहसमा समय खेर फाल्नु बिलकुलै हुँदैन । त्यो बाटो राजनीतिक दल र मुलुक दुवैका लागि जोखिमपूर्ण साबित हुनेछ ।"
नयाँ अनुहार र परिवर्तन,"निष्कर्ष र समाधानप्रजातन्त्र पुनःस्थापनापछि पनि निर्वाचित जनप्रतिनिधि तथा सदस्यहरूले आफूलाई पुरानो संस्था वा व्यवस्थाको संस्थागत तर्कबाट ज्ञान, व्यवहार र कार्यशैलीमा विच्छेद गर्न नसकेका हुनाले असफलता पाएको निष्कर्ष निकाल्न सकिन्छ । त्यस कारण राजनीतिक व्यवहार अध्ययनमा संस्थागत तर्क सिद्धान्तको विच्छेदीकरण एउटा महत्त्वपूर्ण मार्गदर्शक सिद्धान्त हो ।संस्थागत तर्क सिद्धान्त अनुसार संस्थाहरूको निर्माण गर्न सकिन्छ र अर्को संस्था निर्माण गर्न बलिया संस्थागत संरचनाहरू हुनु जरुरी छ । तर ती बलिया संस्थागत संरचनाहरू ससाना र मसिना भिन्नताबाट निर्माण गर्न सकिन्छ, जस्तो नियमहरूको पालना, असल संस्कारको प्रदर्शन इत्यादिबाट ।बलिया संस्थाहरूको निर्माणका लागि नीतिनियमको कठोर कार्यान्वयन, जनचेतना वृद्धिका कार्यक्रमहरू प्रभावकारी हुन सक्छन् । जस्तै मन्त्रीहरू, जनप्रतिनिधि, कार्यालय प्रमुखले आफैं नियमलाई पालना गरेर, लाइनमा बसेर असल व्यवहार प्रदर्शन गरी बलियो संस्था निर्माण गर्न सक्छन् । ससाना कार्यहरू साधारण लाग्न सक्छन्, तर यिनै बलियो संस्था निर्माणका आधार हुन् ।न्यौपाने भारतको ओपी जिन्दल ग्लोबल विश्वविद्यालयमा व्यवहारजन्य अर्थशास्त्र तथा बजारशास्त्र विषय प्राध्यापन गर्छन् ।"
जलवायु विपत्को क्षतिपूर्ति पहिले छिमेकीबाट,"नेपालको भूमिका१२ जुन १९९२ मा जलवायु परितर्वन सम्बन्धी संयुक्त राष्ट्रसंघीय संरचना महासन्धिमा हस्ताक्षर गरेको नेपाल सन् १९९४ देखि यूएनएफसीसीसीको पक्ष मुलुक भएको हो । यूएनएफसीसीसीमा अहिले १९७ मुलुक सदस्य छन् । सन् १९९५ मा जर्मनीको बर्लिनमा सुरु भएदेखि पक्ष मुलुकहरूको सम्मेलन निरन्तर भइरहेको छ । यसपालि कोप२७ मा महिला, बालबालिका तथा ज्येष्ठ नागरिकमन्त्री उमा रेग्मी नेतृत्वको नेपाली प्रतिनिधिमण्डलमा वनसचिव, सहसचिव, विभिन्न सरकारी तथा गैरसरकारी संस्थाका प्रतिनिधि सहभागी थिए । हिमाल पग्लिने क्रम रोकिनुपर्ने एवं थप नोक्सानी र क्षति बेहोर्ने पक्षमा छैनौं भन्ने मूल आशयका साथ सम्मेलनमा नेपालले आफ्नो सरोकार राखेको बताइए पनि, सरकारप्रमुख नै अनुपस्थित भएकाले मुख्य कार्यक्रममा भाग लिन पाएन, त्यसैले यस्तो दाबी तर्कसंगत छैन । यस अर्थमा दर्जनौं प्रतिनिधि सरकारी ढुकुटी सकेर घुमेर आए ।अन्त्यमा, कोप२६ मा प्रधानमन्त्री शेरबहादुर देउवा नेतृत्वको प्रतिनिधिमण्डलले प्रस्तुत गरेको महत्त्वाकांक्षी राष्ट्रिय निर्धारित योगदान (एनडीसी) कार्यान्वयनको चरणमा पुगेको छैन । हालसम्म २४ देशले मात्र एनडीसी बुझाएका छन् । अर्कातिर नेपालका दुई ठूला छिमेकी संसारका धेरै प्रदूषण गर्ने देश हुन् र तिनले कार्बन उत्सर्जन शून्य बनाउने आफ्नो लक्ष्य स्पष्ट निर्धारण गरेका छैनन् । सन् २०६० मा चीन र सन् २०७० मा भारतले सो लक्ष्य पूरा गर्ने बताइरहे पनि कार्यान्वयन हुन्छ कि हुँदैन, हेर्न बाँकी छ । भारत र चीनजस्ता विशाल देशहरूले फाल्ने प्रदूषित कार्बनले नेपालको वातावरण, हिमाल तथा जैविक विविधतामा कस्तो असर पारेको छ भनेर पहिचान हुन बाँकी छ । क्षतिपूर्तिको आकलन गर्नुपूर्व यसको पहिचानका लागि गर्नुपर्ने अनुसन्धानमा समेत यी ठूला देशहरूले सघाउनुपर्छ । कार्बन उत्सर्जन गर्ने दुई ठूला देशबीचको नेपालले आफूले नगण्य कार्बन उत्सर्जन गरेर पनि जलवायु परिवर्तनको निकै ठूलो असर भोग्नुपरिरहेको छ । त्यसैले नेपालले क्षतिपूर्तिको मागको सुरुआत भारत र चीनबाट गर्नुपर्छ । जलवायु परिवर्तनजन्य विपत्का हिसाबले नेपाल उच्च जोखिम छ । ठूला भूकम्प आउने सम्भावना पनि धेरै छ । त्यसैले यस्ता जोखिमलाई ख्याल गर्दै विमानस्थल, हाइड्रोपावर वा बाँध लगायतका ठूला भौतिक पूर्वाधार बनाउनुपूर्व वातवरणीय मूल्यांकनमा निष्पक्ष रूपमा तेस्रो पक्षलाई गराउनु आवश्यक छ । सर्वोच्च अदालतले वातावरणीय कानुन निर्माण र पालनाका लागि दिएको निर्देशनलाई पनि सरकारले आत्मसात् गर्नु जरुरी छ । पौड्याल सफा ऊर्जा कम्पनीका संस्थापक र निर्देशक हुन् ।"
चीनमा राष्ट्रपतिको राजीनामा माग्दै प्रदर्शन,"एजेन्सीहरू (बेइजिङ)  चीनमा कोरोना भाइरस नियन्त्रणका लागि लागू गरिएका कडा प्रतिबन्धको विरोधमा देशव्यापी प्रदर्शनहरू भएका छन् । सांघाई सहरमा सयौं मानिसहरूले राष्ट्रपति सी चिनफिङको राजीनामा माग्दै प्रदर्शन गरेका भिडियोहरू अन्तर्राष्ट्रिय सञ्चारमाध्यमहरूले सार्वजनिक गरेका छन् । त्यहाँका सडकहरूमा सर्वसाधारणले प्रहरीका गाडीमा अवरोध पुर्याएका बीबीसीले उल्लेख गरेको छ । त्यस्तै राजधानी बेइजिङ र नान्जिङका अधिकांश विश्वविद्यालयमा विद्यार्थीहरूले प्रदर्शन गरेका छन् । नान्जिङ कम्युनिकेसन युनिभर्सिटीमा सबैभन्दा ठूलो प्रदर्शन भएको जनाइएको छ । सामाजिक सञ्जाल तथा अनलाइनहरूमा विद्यार्थीहरूले प्रदर्शन गरेका तस्बिर तथा भिडियो सार्वजनिक भएका छन् । चिनियाँ कम्युनिस्ट पार्टी र नेतृत्वविरुद्ध भएको पछिल्लो प्रदर्शन निकै दुर्लभमध्येको एक भएको बताइएको छ । आज्ञाकारी र सौम्य चिनियाँ समाजमा खुला रूपमा राष्ट्रपति सीको राजीनामा मागिनु उनीविरुद्ध बाहिर देखिएको अहिलेसम्मकै कडा खालको आलोचना हो । निषेधाज्ञाका समयमा उरुम्चीस्थित एक अपार्टमेन्टमा फैलिएको आगलागीमा १० जनाको ज्यान गएको थियो । उनीहरूको मृत्युपछि निकालिएको जुलुस चीनको शून्य कोभिड नीतिप्रति आक्रोशमा बदलिएको थियो । चिनियाँ अधिकारीहरूले भने कोरोना भाइरससम्बन्धी प्रतिबन्धका कारण उनीहरूको ज्यान गएको अस्वीकार गरेका छन् । तर कैयौं इन्टरनेट प्रयोगकर्ताहरूले उरुम्चीमा भएको मृत्युका लागि आवासीय घरहरूमा लगाइएको कडा लकडाउन कारक भएको जनाएका छन् । चीनको ठूलो सहर तथा विश्वव्यापी व्यापारिक केन्द्र सांघाईमा भएको प्रदर्शनका सहभागीले सी चिनफिङ राजीनामा देऊ, कम्युनिस्ट पार्टी राजीनामा देऊ भन्दै नाराबाजी गरेका जनाइएको छ । सेतो ब्यानर बोकेका कतिपय सहभागीले पीसीआर परीक्षण चाहिँदैन, हामीलाई स्वतन्त्रता देऊ लगायतका नारा लगाएका थिए । त्यस्तै केहीले मैनबत्ती बाल्नुका साथै फूल राखेर मृतकहरूप्रति सम्मान व्यक्त गरेका अन्तर्राष्ट्रिय सञ्चारमाध्यमहरूले जनाएका छन् । प्रदर्शन चर्कंदै गएपछि व्यापक मात्रामा सुरक्षाकर्मी तैनाथ गरिएको बीबीसीले उल्लेख गरेको छ । सांघाईको प्रदर्शनमा सहभागी एक युवकले बीबीसीसँग कुरा गर्दै सर्वसाधारणहरू सडकमा उत्रिएकामा आश्चर्यचकित र उत्साहित भएको बताएका छन् । लकडाउनले आफूलाई दुःखी, आक्रोशित र आशाहीन बनाएको बताइन् । मानिसहरू प्रदर्शनमा उत्रेकोमा कस्तो लागिरहेको छ ? भनेर एक युवतीले प्रहरी अधिकारीलाई सोधेकी र त्यसको जवाफमा उनले तपाईंलाई जस्तै भनेर जवाफ दिएका बीबीसीले उल्लेख गरेको छ । उनीहरूले सरकारी पोसाक लगाएका छन्, त्यसैले आफ्नो कतर्व्य निर्वाह गरिरहेका छन्, उनले भनिन् । चीनले कोरोना भाइरसविरुद्ध शून्य सहनशीलता नीति अख्तियार गर्दै आएको छ । पछिल्लो समय दर्जनौं सहरका दसौं लाख मानिसहरू लकडाउनबाट बाँच्न बाध्य छन् । जसका कारण सरकारको शून्य कोभिड नीतिका सुत्रधार राष्ट्रपति सीको आलोचना भएको हो । आर्थिक र सामाजिक रूपमा दबाब सिर्जना भए पनि सरकार आफ्नो नीतिबाट पछि हटेको छैन । भाइरसको परीक्षण र कडा लकडाउनमा जोड दिइएको भए पनि त्यही रूपमा खोप लगाउने काम भने हुन सकेको छैन । खोप लगाउन सर्वसाधारणलाई अनिवार्य गरिएको छैन भने स्थानीयस्तरमा उत्पादित खोप लगाउनुपर्ने व्यवस्था गरिएको छ । तर विभिन्न अनुसन्धानले ती खोप अन्तर्राष्ट्रिय रूपमा उत्पादित अन्य खोपको तुलनामा कम प्रभावकारी भएको पुष्टि भइसकेको छ । जसका कारण करिब डेढ अर्ब मानिसको जीवनयापन कष्टकर बनिरहेको छ । तर चीनले भाइरसको असरलाई सफलतापूर्वक निकै न्यून स्तरमा राख्न सफल भएको छ । यदि सबैतिर खुला गरियो भने भाइरस निकै तीव्र रूपमा देशभर फैलनेमा चिनियाँ अधिकारी चिन्तित छन् । जसका कारण शून्य कोभिड नीति कहिले अन्त्य होला भन्नेचाहिँ कुनै टुंगो छैन । भाइरस फैलिएयता चीनले सारा विश्वबाट टाढा बस्ने प्रयत्न गरिरहेकाले आर्थिकलगायतका मूल्य चुकाइरहेको छ । तर अब लामो समयसम्म यसै गरिरहन भने सम्भव छैन ।"
तीन वर्षपछि फर्कियो मौसमी रुघाखोकी,"(काठमाडौं)  जाडोयाम सुरु हुनासाथ मौसमी रुघाखोकी (सिजनल इन्फ्लुएन्जा) को संक्रमण बढेको छ । कोभिड संक्रमण उत्कर्षमा रहेको समय आम व्यक्ति र चिकित्सकले खासै चासो नलिने मौसमी रुघाखोकी संक्रमितहरूलाई पुनः हैरान बनाउन थालेको छ । पछिल्लो तीन वर्षयता मौसमी रुघाखोकी संक्रमण खासै चर्चामा थिएन ।बिस्तारै चिसो बढ्दै गर्दा उपत्यकामा मौसमी रुघाखोकीका बिरामी बढेका छन् । सामान्य ठानेको रुघाखोकीले गाह्रो पार्न थालेपछि राजधानीका अस्पतालहरूमा बिरामीको चाप बढ्दा स्वास्थ्यकर्मीहरूको पनि ध्यानाकर्षण भएको छ । मौसम परिवर्तनसँगै देखिन थाल्ने रुघाखोकी, ज्वरोलाई सामान्य मानिए पनि कोभिडकालमा व्यापक स्तरमा यो खासै देखिएको थिएन, टेकुस्थित शुक्रराज ट्रोपिकल तथा सरुवा रोग अस्पतालका डा सन्तोषानन्द झाले भने, अहिले हामीकहाँ दिनहुँ १०१५ जना सिजनल इन्फ्लुएन्जाका बिरामी आउने गरेका छन् । उनका अनुसार जँचाउन आउनेमध्ये विद्यालय उमेरका बालबालिकाको संख्या बढी छ । उनीहरूमा घाँटीमा खसखस, खोकी, सिँगान बग्ने, मध्यम ज्वरो, थकाइ, जीउ दुख्नेलगायत लक्षण पाइएको छ ।इपिडिमियोलोजी तथा रोग नियन्त्रण महाशाखाअन्तर्गतको महामारी व्यवस्थापन शाखा प्रमुख डाअभियान गौतम तथ्यांकले पछिल्लो समय मौसमी रुघाखोकीका बिरामी बढेको देखिएको बताउँछन् । उनका अनुसार पछिल्लो समय मुलुकमा मौसमी रुघाखोकीको इन्फ्लुएन्जा ए (एच१एन१) पीडीएम ०९ अर्थात् पहिले बोलीचालीको भाषामा भनिने स्वाइन फ्लु र इन्फ्लुएन्जा ए (एच३) देखिएको छ ।विश्व स्वास्थ्य संगठन (डब्लूएचओ) का अनुसार मौसमी रुघाखोकीको भाइरस ए, बी, सी र डी गरी चार प्रकारको हुने भए पनि मुख्य रूपमा महामारी भने इन्फ्लुएन्जा ए र बी भाइरसको कारणले फैलिने गर्छ ।चिकित्सकहरूका अनुसार मौसमी रुघाखोकीको लक्षण सामान्यतया एक साता आफैं हराएर जान्छ भने केहीमा भने जटिल समस्या निम्त्याउँछ । बर्सेनि सामान्य भनिने यस्तै रुघाखोकीले बूढापाका, दीर्घरोगी, क्यान्सर, रोग प्रतिरोधक क्षमता कम भएका मधुमेही र बालबालिकाको मृत्युसमेत हुन गरेको छ ।विज्ञहरूका अनुसार कोरोना महामारीका बेला इन्फ्लुएन्जा रिपोर्ट हुने गरेको थिएन । महाराजगन्जको त्रिवि शिक्षण अस्पतालका वरिष्ठ छाती रोग विशेषज्ञ डासन्तकुमार दास पनि पछिल्ला दिनमा मौसमी रुघाखोकीको केसहरू बढेको बताउँछन् । करिब तीन वर्षको कोरोनाकालमा पहिलो पटक पुनः यो वर्ष मौसमी रुघाखोकीको चर्चा भइरहेको छ, डादासले भने, कोरोनाकालमा मौसमी रुघाखोकी कम देखिएको थियो र त्यसमाथि यसको रिपोर्टिङ, परीक्षण आदिसमेत अत्यन्त न्यून भयो ।कोरोना महामारीका बेला मास्क प्रयोग, सामाजिक दूरीलगायत स्वास्थ्य मापदण्ड पालनाले पनि मौसमी रुघाखोकीको विस्तार हुन नसकेको उनको भनाइ छ । मौसमी रुघाखोकीका लक्षण भएकाहरू सकेसम्म अरूको सम्पर्कबाट दूरी बनाएर बस्ने, खोक्दा हाच्छिउँ गर्दा मुख छोप्ने र मास्क लगाएको खण्डमा संक्रमण फैलन पाउँदैन । हाल देखिएको मौसमी रुघाखोकीको संक्रमणबाट जोगिन कोभिडकालमा जस्तै मास्कको उपयोग, सामाजिक दूरी, हातको सरसफाइ, चिसोबाट बच्नुलगायत उपाय सबैले पालना गर्न डा दास सुझाव दिन्छन् ।उनका अनुसार उच्च ज्वरो, रुघाखोकी, घाँटीको खसखसलगायत लक्षण भएकाहरूले कम्तीमा ७२ घण्टा घरमै आराम गर्ने र तागतिला झोल पदार्थ सेवन गरेको खण्डमा संक्रमणको असर बिस्तारै कम हुँदै जान्छ । डादास भन्छन्, १०३ डिग्री फरेनहाइटभन्दा बढी ज्वरो आइरहे वा रुघाखोकीको लक्षणसँगै लगातार बान्ता, झाडापखाला, खाना नरुच्ने, सास फेर्न गाह्रो भए तुरुन्त डाक्टरसँग सल्लाह लिनुपर्छ ।डब्लूएचओका अनुसार मौसमी रुघाखोकीको संक्रमणका बेला लापरबाही गरे बिरामीको ज्यान जान सक्ने जोखिम हुन सक्छ । विश्वभर हरेक वर्ष मौसमी रुघाखोकीका ३० लाखदेखि ५० लाख केस पहिचान हुने गरेको छ भने त्यसले २ लाख ९० हजारदेखि ६ लाख ५० हजार जनासम्मको श्वासप्रश्वासका समस्या बढेर मृत्यु हुन्छ ।"
हरियो व्यवसाय,इलामको कन्यामस्थित बगानमा चियाका मुना टिप्दै किसान । यो क्षेत्र पर्यटकका लागि पनि चर्चित छ । तस्बिर ः प्रकाशचन्द्र तिमिल्सेनाकान्तिपुर
कर्जा र निक्षेपको ब्याज अन्तर घट्यो,"समीक्षामा गरिएका नयाँ व्यवस्था ि वाणिज्य बैंकको स्प्रेड ४, विकास बैंक र वित्त कम्पनीको ४६ प्रतिशत ि प्रिमियमसम्बन्धी व्यवस्थाको नियमित अनुगमन ि ०७९ माघदेखि लघुवित्तले नियमित आधार दर प्रकाशन गर्नुपर्ने ि सीडी अनुपात कार्यान्वयनमा लचकता ि तोकिएको क्षेत्रमा कर्जा प्रवाह नगरे पनि ०८० पुसदेखि हर्जाना गणना ि कृषि क्षेत्रसँग सम्बन्धित पब्लिक लिमिटेड कम्पनीले दोस्रो बजारमा जारी गरेको ऋणपत्रमा बैंक तथा वित्तीय संस्थाले लगानी गर्न पाउने"
पुस १७ मै सुरु गर्न पोखरा विमानस्थल तयार,"अन्तर्राष्ट्रिय विमानस्थल सञ्चालनमा ल्याउनुपूर्व अन्तर्राष्ट्रिय नागरिक उड्डयन संगठन (आइकाओ) को एरोनटिकल इन्फर्मेसन पब्लिकेसनमा उक्त विमानस्थलबारे ४२ दिनअघि नै जानकारी समावेश गर्नुपर्छ । नागरिक उड्डयन प्राधिकरणले मंसिर १ मा आइकाओलाई विवरण जानकारी गराइसकेको छ । कुनै भवितव्य नआए पुस १७ बाट उडान सुरु गर्न कुनै समस्या नरहने प्राधिकरणका पोखरा कार्यालय प्रमुख विक्रम गौतमको भनाइ छ । क्यालिब्रेसन फ्लाइटको प्रतिवेदन आएपछि प्राधिकरणले विमानस्थल खुला भएको जानकारी गराउँछ । आन्तरिक उडान त्यहीँबाट सञ्चालन गर्छ । अन्तर्राष्ट्रिय उडानका लागि एयरलाइन्स कम्पनीलाई आह्वान गर्छ । पुरानो विमानस्थलको सम्पूर्ण व्यवस्थापन नयाँमा सारेर तोकिएकै मितिमा उडान सुरु गर्न हामी तम्तयार छौं, गौतमले भने, अब यसलाई पूर्ण रूपमा सञ्चालन गरेर व्यवसाय बढाउन प्रदेश सरकार, स्थानीय तह, निजी क्षेत्रको भूमिका महत्त्वपूर्ण रहन्छ । विमानस्थलले लक्ष्य राखेको व्यवसाय गर्नेमा उनी आशावादी छन् । विमानस्थल सञ्चालनपछि पोखराको पर्यटनले नयाँ उचाइ लिने उनको विश्वास छ । विशेष गरी धार्मिक पर्यटनलाई विमानस्थलले थप प्रवर्द्धन गर्ने उनी बताउँछन् । नयाँ विमानस्थलका लागि १ सय ५० कर्मचारी आवश्यक पर्छन् । हालको विमानस्थलमा २८ कर्मचारी छन् । प्राधिकरणको केन्द्रीय कार्यालयले २३ प्राविधिक कर्मचारी पोखरा पठाइसकेको छ । अध्यागमन, भन्सार, मेडिकल, सुरक्षा व्यवस्थालगायतका सम्पूर्ण तयारी एक महिनाभित्र पूरा हुने उनले बताए । विमानस्थल सञ्चालनमा आएपछि बिहानदेखि रातिसम्म उडान हुनेछ । यसअघि हालको विमानस्थलमा उडान र अवतरणका लागि ५ किमिसम्मको भिजिबिलिटी आवश्यक पर्नेमा नयाँ विमानस्थलमा भने ८ सय मिटर मात्रै देखिए पुग्छ । मौसम खराबीका कारण जहाज नचल्ने समस्या हट्छ । भारतका बनारस, दिल्ली र देहरादुनमा पोखरा अन्तर्राष्ट्रिय विमानस्थलबाट उडान गर्ने बुद्ध एयरको तयारी छ । नागरिक उड्डयन प्राधिकरणले पोखरा क्षेत्रीय अन्तर्राष्ट्रिय विमानस्थल सन् २०२३ को जनवरीदेखि सञ्चालनमा आउने जानकारी दिएको छ, कम्पनीले भनेको छ, त्यहाँबाट हुने पहिलो उडानका रूपमा बुद्ध एयरले पोखराबनारसपोखरा उडान गर्नेछ । पोखराबनारसपोखराको उडान सातामा तीन दिन आइतबार, मंगलबार र बिहीबार हुने कम्पनीको भनाइ छ ।एयर ट्राफिक रुटका लागि नेपाल सरकारले भारत सरकारसमक्ष पहल गरिरहेको भन्दै भारत सरकारबाट रुट र स्लट प्राप्त भएपछि पोखरादिल्लीपोखरा रुटमा दैनिक दुई उडान गरिने कम्पनीले जनाएको छ । कम्पनीले पोखरादेहरादुनपोखरा रुटमा सातामा तीन वडा उडान गर्ने जनाएको छ । इन्जिनियरिङ, प्रोक्योरमेन्ट र कन्स्ट्रक्सन (ईपीसी) मोडलमा आइकाओको मापदण्डअनुसार फोर डी श्रेणीमा विमानस्थल बनिरहेको छ । निर्माण पूरा भएपछि १ सय ५० देखि १ सय ८० सिट संख्या भएका एयरबस ३२० र बोइङ ७५७ वा सोसरहका जहाज आउजाउ गर्न सक्छन् । फोर डी श्रेणीको भएकाले यसको रनवेको लम्बाइ २ हजार ५ सय मिटर छ ।विमानस्थलमा अन्तर्राष्ट्रिय उडान सिंगल अप्रोच बाट हुनेछ । पूर्वपट्टिबाट मात्रै अन्तर्राष्ट्रिय जहाजले उडान र अवतरण गर्नेछन् । आन्तरिकतर्फ रनवेको दुवैतर्फबाट उडान तथा अवतरण गर्न मिल्छ । विमानस्थलमा ११ जहाज पार्किङ गर्न सकिनेछ । तीन अन्तर्राष्ट्रिय, चार एटीआर र चार वटा ट्वीनअटर जहाज पार्किङ गर्न सकिन्छ । आन्तरिकतर्फ दैनिक ४८ र अन्तर्राष्ट्रियतर्फ ६ वटा उडान तथा अवतरण गर्ने नागरिक उड्डयन प्राधिकरणको तयारी छ । विमानस्थलले वार्षिक आठ लाख यात्रुलाई सेवा दिन सक्छ ।"
अर्थ संक्षेप,"सामसङ टीभीमा ३० प्रतिशतसम्म छुट काठमाडौं (कास) सामसङले फुटबल सिजन लक्षित एक्सपेरियन्स द एक्साइटमेन्ट नामक अफर ल्याएको छ । यस अफरअन्तर्गत सामसङका टीभी किन्दा निःशुल्क इन्स्टलेसन र क्यूएलईडी प्रिमियम यूएचडी टीभी खरिदमा निःशुल्क साउन्डबारसहित ३० प्रतिशतसम्म क्यासब्याक दिइने कम्पनीले जनाएको छ । ग्राहकले आफूले छानेका आउटलेटबाट टीभी किन्दा शून्य प्रतिशत ब्याजदरमै किस्ताबन्दी, डिस्काउन्ट भौचरसहित रेस्टुराँहरूमा स्वादिष्ट भोजनको सुविधासमेत रहेको कम्पनीको भनाइ छ । ७५ इन्च वा त्यसभन्दा माथिको क्रिस्टल फोरके यूएचडी टीभी किन्दा छुटका साथ निःशुल्क साउन्डबारसमेत पाउन सकिने कम्पनीले जनाएको छ । हुन्डाईको ॅरोड टु फिफा वर्ल्ड कप फाइनल का विजेता घोषित काठमाडौं (कास) नेपालमा हुन्डाईको आधिकारिक वितरक लक्ष्मी इन्टरकन्टिनेन्टलले रोड टु फिफा वर्ल्ड कप फाइनल का विजेता घोषणा गरेको छ । नक्सालको सोरुममा एक विशेष कार्यक्रम गरी विजेता छानिएको हो । कन्ज्युमर आई नेपालकी अध्यक्ष विमला खनाल र राष्ट्रिय फुटबल टिमका पूर्वकप्तान अनिल गुरुङले हुन्डाई नेपालको आधिकारिक फेसबुक पेजबाट लाइभमार्फत लक्की ड्र गरी विजेताको घोषणा गरे । अभियानमा आफ्नो नाम रजिस्टर गरेका ८८७ प्रमाणित ग्राहकमध्ये नयाँपालबहादुर पाण्डे भाग्यशाली विजेता बनेका हुन् । विजेताका रूपमा उनी विश्वकप फाइनल प्रत्यक्ष हेर्न कतार जान पाउनेछन् । एनसेलको सिमकार्डलाई ईसिममा अपग्रेड गर्न सकिने काठमाडौं (कास) एनसेलका ग्राहकले अब आफ्नो सिम ईसिममा अपग्रेड गर्न सक्ने भएका छन् । ग्राहकले ईसिम चल्ने मोबाइलमा यसको प्रयोग गर्न सक्ने एनसेल आजियाटाले बताएको छ । ईसिम अर्थात् इम्बेडेड सिम अहिले प्रयोगमा रहेको भौतिक सिमको सट्टा प्रयोग गर्न मिल्ने डिजिटल सिम हो । भौतिक रूपमा प्रयोग हुने सिमभन्दा यो सिम सुरक्षित मानिन्छ । केही गरी आफ्नो मोबाइल हराए वा चोरी भए पनि ईसिम उक्त मोबाइलबाट झिक्न वा हटाउन नमिल्ने कम्पनीले जनाएको छ । एनसेलका ग्राहकले एसएमएसमार्फत अनुरोध पठाई सजिलै आफ्नो सिम ईसिममा अपग्रेड गर्न सक्ने कम्पनीको भनाइ छ । यसका लागि ग्राहकले आफ्नो नागरिकता नम्बर, इमेल ठेगाना टाइप गरी १७१२५ मा एसएमएस पठाउनुपर्दछ । ईसिम सुरु गनुअघि ग्राहकले एनसेलको प्रतिनिधिबाट ग्राहक पहिचानका लागि कल प्राप्त गर्छन् । एसएमएस पठाउन र सिम अपग्रेड गर्न कुनै शुल्क नलाग्ने पनि कम्पनीले जनाएको छ । विदेशका नेपालीलाई सीआरएन लिन आग्रह काठमाडौं (कास) सीडीएससीले विदेशमा रहेका नेपालीलाई प्राथमिक सेयर (आईपीओ) भर्ने प्रयोजनका लागि अनिवार्य सीआरएन (सीआस्बा रजिस्ट्रेसन नम्बर) लिन आग्रह गरेको छ । आईपीओ भर्दा विदेशमा रहेका नेपालीलाई १० प्रतिशत आरक्षणको व्यवस्था भएसँगै सीडीएससीले यस्तो आग्रह गरेको हो । विदेशमा रहेका नेपालीले आफ्नो रेमिट्यान्स बचत खाता भएको बैंकमार्फत यस्तो सीआरएन लिनुपर्छ । सीआरएन लिइसकेपछि विदेशमा रहेका नेपालीले मेरो सेयर अनलाइन प्रणालीमार्फत आईपीओ भर्न सक्नेछन् । कुनै पनि संगठित संस्थाद्वारा निष्कासित प्राथमिक सेयरको १० प्रतिशत विदेशमा रोजगारी गरिरहेका नेपालीका लागि छुट्याई बाँडफाँट गर्नुपर्ने व्यवस्था छ । त्यसैले अब आईपीओ खोल्ने कम्पनीले विदेशमा रहेका नेपालीलाई आरक्षण कोटा छुट्याउनुपर्नेछ । वर्ल्डलिंकका ७ ग्राहकलाई ४३ इन्चको स्मार्ट टीभी काठमाडौं (कास) वर्ल्डलिंक कम्युनिकेसन्सले देशभरबाट छनोटमा परेका ७ जना ग्राहकलाई ४३ इन्चको स्मार्ट टीभी कोसेली दिएको छ । वर्ल्डलिंकले सेवा सुरु गरेको २७ वर्षमा ७ लाख ग्राहक बनाउन सफल भएको अवसर पारी ७ ग्राहकलाई टीभी कोसेली दिएको हो । टेलिभिजन कोसेली पाउनेमा हेटौंडाका नीरज बराइली, बिर्तामोडकी मनीषा राई, बुटवलका विजय थापा, सुर्खेतका शिवराम रोकाया, भक्तपुर गट्ठाघरका भीमबहादुर कुमाल, पोखराका रवीन थापा र बालाजुका हुमनाथ अधिकारी छन् । सिभिलले थाल्यो टेम्पोमा क्यूआर भुक्तानी काठमाडौं (कास) सिभिल बैंकले वार्षिकोत्सवका अवसरमा क्यूआर स्क्यानमार्फत टेम्पोको भाडा भुक्तानी गर्न सकिने व्यवस्था गरेको छ । राष्ट्र बैंकको नगदरहित कारोबारलाई प्रोत्साहन गर्ने नीतिअनुरूप बैंकले सफा टेम्पोको भाडा क्यूआर कोडमार्फत भुक्तानी गर्ने कार्यको थालेको हो । जावलाखेलमा आयोजित एक कार्यक्रममा राष्ट्र बैंकका गभर्नर महाप्रसाद अधिकारीले उक्त अभियानको उद्घाटन गरे । नगदरहित अर्थतन्त्र अहिलेको आवश्यकता भएको र यसले सिंगो राष्ट्रलाई समृद्धिको पथमा लैजाने उनको भनाइ छ । अब उक्त क्षेत्रका सफा टेम्पोमा यात्रा गर्ने यात्रीले आफ्नो मोबाइल बैंकिङ एप अथवा स्मार्ट वालेटमार्फत बिनाझन्झट भुक्तानी गर्न सक्नेछन् । बैंकको जावलाखेल शाखामा प्रायोरिटी बैंकिङ सेवा सुरु गरेको छ ।"
नेयमर फर्कने ब्राजिलको विश्वास,"दोहा (एएफपी) छैटौंपल्ट विश्वकप जित्ने अभियानमा रहेको ब्राजिललाई विश्वास रहेको छ, विश्व फुटबलका सबैभन्दा महँगा खेलाडी नेयमर चोटबाट फर्केर टिमको नेतृत्व गर्न सक्षम हुनेछन् । कतारमा ब्राजिलको पहिलो खेलमा नेयमरको घुँडामा चोट लागेको थियो । सर्बियाविरुद्ध प्राप्त २० जितमा उनी खेलको अन्त्यतिर मैदानबाट बाहिर निस्केका थिए । पछि उनको एको चोट लागेको निश्चित भएको थियो । समूह जी मा ब्राजिलले स्विट्जरल्यान्डको सामना गर्दा उनले नखेल्ने निश्चित मानिएको छ । डर त के थियो भने सम्भवतः उनले पूरा प्रतियोगिता नै खेल्न सक्ने छैनन् । डिसेम्बर १८ को फाइनल अगाडि उनी चोटबाट मुक्त हुन संघर्षरत रहने सम्भावना थियो । तर डिफेन्डर तथा पेरिस सेन्ट जर्मेन (पीएसजी) का साथी खेलाडी मारक्विन्होले नेयमर गहन उपचारमा संलग्न रहेको र पूर्ण निको भएर मैदानमा फर्कन प्रयासरत रहेको बताएका छन् । आइतबार आयोजित पत्रकार सम्मेलनमा मारक्विन्होले भने, अहिले उनलाई गाह्रै भइरहेको छ ।उनी भन्छन्, पहिलो खेलपछि उनी दुःखी थिए । यो सामान्य पनि हो, किनभने यही विश्वकपका लागि उनले कति धेरै सपना बुनेका छन् । अहिले परीक्षण र उपचार पनि उनी २४ घण्टा नै फिजियोथेरापी गरिरहेका छन् । यसले पनि देखाउँछ, उनी कति धेरै टिममा फर्कन चाहन्छन् । उनी ठ्याक्कै कहिले खेल्न सक्षम हुनेछन्, त्यो हामीलाई थाहा छैन । तर हाम्रो विश्वास छ, यो चाँडोभन्दा चाँडो हुनेछ । ब्राजिली प्रशिक्षक टिटेले सर्बियाविरुद्धको खेललगत्तै नेयमरले प्रतियोगिताकै क्रममा खेल्न सक्षम हुने बताएका थिए । अहिले तिनै प्रशिक्षक ३० वर्षीय खेलाडीको खेल्न सम्भावनाबारे बचेर बोलिरहेका छन् । उनी नेयमर मात्र होइन, राइट ब्याक डानिलोले खेल्न नखेल्नेबारे दाबी गर्न सकिरहेका छैनन् । टिटे भन्छन्, मलाई पूरा विश्वास छ, नेयमर र डानिलो यसै प्रतियोगितामा खेल्न सक्षम हुनेछन्, किनभने यो विश्वकप हो । तर चिकित्सकीय र आधिकारिक रूपमा यस्तै हुनेछ भनेर भन्न सक्ने स्थिति छैन । हामीलाई के विश्वास छ भने नेयमर मात्र होइन, डानिलोले पनि यसै विश्वकपमा खेल्नेछन् ।स्टेडियम ९७४ मा हुने खेलमा ब्राजिल स्विट्जरल्यान्डमाथि विजयी रहे, समूह चरणको एक खेल अगाडि नै त्यो अन्तिम १६ मा प्रवेशका लागि पर्याप्त रहन सक्नेछ । तर त्यसका लागि समूह जी मा क्यामरुन र सर्बियाबीचको खेलको नतिजा भने कुर्नुपर्नेछ । त्यो हो भने डिसेम्बरको ५ अथवा ६ मा ब्राजिलले अन्तिम १६ को खेल खेल्नेछ । युभेन्ट्सका ३१ वर्षीय खेलाडी डानिलो पनि घुँडाको चोटबाट गुज्रिरहेका छन् र उनले पनि यो चोट सर्बियाविरुद्धको खेलमै बोकेका थिए ।उनले खेल्न नसक्ने स्थितिमा स्विस टिमविरुद्ध रियल म्याड्रिडका एडेर मिलिटाओ अथवा ३९ वर्षीय डानी एलाभेसलाई उतारिनेछ । तर चर्चाको केन्द्रबिन्दु भने नेयमर नै रहेका छन् । ब्राजिली टिमको प्रदर्शन धेरे हदसम्म नेयमरकै खेलमा भर पर्ने मानिन्छ । सन् २०१४ को ब्राजिलमै भएको विश्वकपमा पनि नेयमर कोलम्बियाविरुद्धको क्वाटरफाइनल खेलमा घाइते भएका थिए । त्यसैले उनी जर्मनीविरुद्ध ७१ को खेलमा उपस्थित थिएनन् ।"
अफ्रिकालाई धेरै स्थान दिन माग,"दोहा (एएफपी) घानाका प्रशिक्षक ओटो एडोले अफ्रिकी टिमले विश्वकपको अन्तिम चरणसम्मको यात्रा तय गर्ने सम्भावना कम रहेको बताउँदै विश्व फुटबलको सबैभन्दा ठूलो प्रतियोगितामा आफ्नो महादेशलाई बढी स्थान दिनुपर्ने आइतबार दाबी गरेका छन् । अफ्रिकाका कुनै पनि टिम अहिलेसम्म विश्वकपको क्वाटरफाइनलभन्दा अगाडि जान सकेका छैनन् । सन् २०१० को विश्वकपमा घाना सेमिफाइनलको नजिक रहे पनि टाइब्रेकरमा पराजित रहेको थियो । समूह एच को दक्षिण कोरियाविरुद्ध हुने खेल अगाडि बोल्दै एडोले अफ्रिकामा ५४ देश रहेकाले पनि विश्वकपमा बढी सहभागिता आवश्यक रहेको बताए । उनले भने, विश्वकप छनोटमा सबैले समान सम्भावना पाएका छैनन् । फिफा इतिहासमै यस्तो भएको छैन । अफ्रिकाका पाँच टिमले मात्र विश्वकपमा खेल्न पाउने हुन्छ । युरोपले के कति पाउँछ, त्यो मलाई थाहा छैन, तर उसको लिग चरणबाट अगाडि बढ्ने सम्भावना पक्कै पनि बढी हुन्छ ।कतारमा विश्वकप खेलिरहेका ३२ मध्ये १३ टिम युरोपका छन् । एसियाबाट छ टिमले प्रतिनिधित्व गरेका छन् भने दक्षिण अमेरिका र कनकाकाफबाट ४४ टिमले खेलिरहेका छन् । कतारमा यसपल्ट लिग चरणमा जित निकाल्ने सेनेगल र मोरक्को मात्र छन् । चार वर्ष अगाडि रुसमा भएको विश्वकपमा पाँच अफ्रिकी टिममध्ये कुनै पनि नकआउट चरणसम्म पुग्न सकेनन् । सन् २००६ मा घानाले विश्वकपमा डेब्यु गर्दा अन्तिम १६ मा पुगेको थियो र त्यति बेला एडो खेलाडी थिए ।उनी भन्छन्, त्यसो त सबैलाई सुरुमा उत्तिकै अवसर छ, कसैलाई केही बढी, कसैलाई केही कम । तर म के प्रार्थना गरिरहेको छु भने कम्तीमा एक अथवा दुई अफ्रिकी टिम नकआउट चरण पुग्न सक्छन् । पोर्चुगलविरुद्धको खेल ३२ ले गुमाएको घानाले सोमबार आफ्नो दोस्रो खेलमा दक्षिण अफ्रिकाको सामना गर्नेछ । मिडियासामु बोल्ने क्रममा प्रशिक्षक एडोले पोर्चुगलविरुद्धको खेलमा अमेरिकी रेफ्री इस्माइल इलफतहको निर्णयको पनि आलोचना गरे ।पोर्चुगलले पाएको पेनाल्टी गलत भएको उनको दाबी थियो । उनले भनेका छन्, त्यस खेलपछि म निकै भावुक भएको थिएँ । त्यति बेला म केही कडा ढंगले पेस भएको भए पनि अहिले माफी माग्न चाहन्छु । अब त यो पनि पुरानो कुरा भइसकेको छ । अब त्यसमा कुनै परिवर्तन गर्न सकिन्न । मैदानमा रहेका सबैले भूल गर्न सक्छन्, मैले पनि भूल गर्न सक्छु । त्यति क्षणका लागि किन भार प्रयोग गरिएन, त्यसमा म आश्चर्यमा छु ।"
सन फरक रूपमा देखिने,"दोहा (एएफपी) दक्षिण कोरियाली प्रशिक्षक पाउलो बेन्टोले घानाविरुद्ध सोमबार हुने खेलमा फरक सन ह्वेङमिन देखिने दाबी गरेका छन् । विश्वकप २०२२ को पहिलो खेलमा सन फेस मास्क लगाएर उत्रेका थिए । समूह एच मा उरुग्वेविरुद्ध गोलरहित बराबरीमा टुंगेको खेलमा उनी मास्क लगाएर उत्रेका थिए । यस महिनाको सुरुमा टोटेनहमका लागि खेल्ने क्रममा उनको बायाँ आँखाको वरिपरि चोट लागेको थियो ।पोर्चुगाली प्रशिक्षकले उरुग्वेविरुद्ध आफ्नो दक्षिण कोरियाली टिममा निर्णायक र आक्रामक रूप नदेखिएकामा कुनै चिन्ता नभएको बताए । उनले आइतबार मिडियासँग कुराकानी गर्दै भनेका छन्, कुनै पनि ठूलो प्रतियोगिताको पहिलो खेलमा यस्तो हुनु स्वाभाविक हो । जहाँसम्म ह्युङमिनको कुरा छ, उनी फेस मास्क लगाएर अभ्यस्त हुने प्रयासमा छन् । उनी थप्छन्, सबैभन्दा मुख्य आफ्ना साथी र प्रतिद्वन्द्वी खेलाडीसँग उनले सामान्य महसुस गर्नॅपर्छ । त्यसैले यो दोस्रो खेलमा उनको भूमिका फरक हुनेछ । उरुग्वेविरुद्ध पनि उनी ९० मिनेट खेल्न सक्षम रहे । उनी जत्तिको खेलाडीले राम्रो खेल्ने हो भने टिमले धेरै फाइदा लिन सक्छ । उनले घानालाई आफ्नो टिमबारे हल्का नलिन पनि चेतावनी दिए ।प्रशिक्षक बेन्टोले भने, हामीसँग इंग्लिस प्रिमियर लिगमा खेलिरहेका अन्य खेलाडी पनि छन् । हामीलाई थाहा छ, घानाको सामना गर्दा त्यो सजिलो हुने छैन । तर हामीले आफूले सक्दो खेल्नुपर्नेछ । पहिलो खेलमा पनि राम्रो खेलेका थियौं । दोस्रो खेलमा हाम्रा खेलाडीको व्यक्तिगत प्रदर्शन अझ राम्रो हुनेछ ।"
बेल्जियममाथि मोरक्कोको सनसनी,"कोस्टारिकासँग जापान स्तब्धजापानले नकआउट चरणमा पुग्ने सम्भावनालाई बलियो बनाउने मौका गुमाएको छ । केयसर फुलरले अन्तिम समयमा गरेको गोलमा कोस्टारिकाले जापानलाई १० ले पराजित गर्यो । जर्मनीमाथि ऐतिहासिक जित हात पारेको जापानलाई रक्षात्मक खेल्दै निराश बनाएको थियो । कोस्टारिका अघिल्लो खेलमा स्पेनसँग ७० ले पराजित भएको थियो । कोस्टारिका र जापान दुवैको समान ३ अंक छ । जापानले खेलमा ५ खेलाडी परिवर्तन गरेको थियो, जुन रणनीतिक हिसाबमा टोलीलाई महँगो परेको थियो ।"
सुदूरपश्चिममा मिलनको प्रभाव,"काठमाडौं (कास) सुदूरपश्चिम प्रदेशले वाइवाइ यू१९ राष्ट्रिय क्रिकेट प्रतियोगितामा लगातार तेस्रो जित हात पारेको छ । मिलन बोहराले ६ विकेट लिएपछि सुदूरपश्चिमले आइतबार त्रिवि क्रिकेट मैदान कीर्तिपुरमा गण्डकी प्रदेशलाई १ सय १३ रनले पराजित गर्यो । मिलनको उत्कृष्ट बलिङपछि २ सय १४ रनको लक्ष्य लिएर आएको गण्डकी ३२५ ओभरमा १ सय रनमा अलआउट भयो । प्लेयर अफ द म्याच मिलनले ९५ ओभरमा ४ मेडन राख्दै ११ रन खर्चंदै गण्डकीलाई धराशायी बनाए । आकाश चन्दले २ र नरेन साउदले १ विकेट लिए । गोविन्द विक र अर्जुन कुमालले १० ओभरभित्र ४२ रन जोडी गण्डकीलाई राम्रो सुरुआत दिलाएका थिए । तर मिलनको सानदार बलिङ प्रदर्शनमा गण्डकीले अन्तिम ९ विकेट केवल ३५ रनमा गुमाएको थियो । गोविन्दले २२ र अजुन कुमालले २० रन जोडे । त्यसपछि दोहोरो स्कोर बनाउनेमा करण पंगेनी (१५) र कप्तान सुवास भण्डारी (१६) मात्र थिए ।यसअघि टस जितेर ब्याटिङमा आएको सुदूरपश्चिम निर्धारित ५० ओभरको खेलमा ४९३ ओभरमा २ सय १३ रनमा अलआउट भएको थियो । तल्लोक्रममा ब्याटिङ गर्दै आकाश चन्दले सर्वाधिक ४० रन बनाए । उनले ४५ बल खेल्दै ३ चौका र १ छक्का प्रहार गरे । कप्तान अनुराग सिंह ३७ रन बनाई रनआउट भए । उनले ४१ बल खेल्दै ४ चौका प्रहार गरे । नरेन २८, मिलन २४, गजेन्द्र बोहरा, सुनील चन्द र हेमन्त धामी समान १९ तथा दीपक बोहरा ११ रनमा आउट भए । गण्डकीका सुवासले १० ओभरमा १ मेडन राख्दै ३० रन खर्चेर ३ तथा सुदीप अर्याल, निर्तेश गिरी, शिशिर भुसाल, सिब्रिन श्रेष्ठ, अर्जुन र सचिनराज अधिकारीले ११ विकेट लिए ।राउन्ड रोबिन लिगमा सात प्रदेश एकअर्कासँग आमनेसामने भएपछि शीर्ष दुई टोली फाइनल खेल्ने प्रावधान छ । सुदूरपश्चिमले जस्तै वाग्मतीले पनि पहिलो तीनै खेल जितेको छ । त्यसको विपरीत गण्डकीले पहिलो तीनै खेलमा पराजय भोगेको छ । कर्णालीले तेस्रो खेलमा आएर पहिलो जित हात पारेको छ । कर्णालीले मधेस प्रदेशलाई २ विकेटले पराजित गर्यो । मधेसले दुवै खेल हारेको छ । टस जितेर ब्याटिङमा आएको मधेस ४१५ ओभरमा १ सय ३५ रनमा अलआउट भयो । ओपनर शैलेन्द्र शाहले सर्वाधिक ३१ रन बनाए । उनले ४८ बल खेली ५ चौका प्रहार गरे । अर्का ओपनर मायन यादव १८, सरफराज मन्सुरी १७, मेघराज राम १६ र दब्लु मलिकले १५ रन बनाए । युनिश सिंहले ५ विकेट लिँदै मधेसको इनिङ्सलाई खुम्चाए । प्लेयर अफ द म्याच उनले १० ओभरमा २ मेडन राख्दै ३५ रन खर्चे । मोहन विक र आवास शाहले २२ तथा गणेश डडेलले १ विकेट लिए । तल्लोक्रममा मोहनले अविजित ३८ रन बनाएपछि कर्णालीले ३५ औं ओभरमा लक्ष्य पूरा गर्यो । उनले ४० बल खेल्दै ६ चौका प्रहार गरे । ओपनर मनीष थापाले ३४ बल खेली ५ चौका र १ छक्का प्रहार गरी ३२ रन बनाए । अनिरुध कवर १६, सुवास ऐर १४ र आवासले १२ रन बनाए । मधेसका रञ्जित कुमारले ५ विकेट लिए । उनले १० ओभरमा ३ मेडन राख्दै २३ रन खर्चे । अविजितले २ र राजेश यादवले १ विकेट लिए ।"

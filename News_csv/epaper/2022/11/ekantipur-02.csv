शीर्षक,विवरण
"ल्यापटप दिने घोषणा, पुस्तकसमेत अभाव","सार्वजनिक शिक्षामा लगानी वृद्धि र निजी लगानीलाई नियमन गर्दै दुईखाले शिक्षा प्रणालीमा रहेको विषमता हटाउने संयुक्त घोषणापत्रमा उल्लेख थियो । एमालेमाओवादीले २०७४ को निर्वाचनमा शिक्षा क्षेत्रको नेतृत्व राज्यले गर्दै दुई वर्षभित्र परिमार्जित शिक्षा नीति लागू गर्ने प्रतिबद्धता मतदातासामु गरेका थिए । शिक्षा नीति बने पनि शिक्षाका ऐन नियम जारी हुन सकेनन् । विद्यार्थीहरूलाई ल्यापटपलगायत आधुनिक शिक्षण सामग्री उपलब्ध गराइने सपना बाँडिएको थियो तर चालु शैक्षिक सत्रमा बालबालिकाले समयमा पाठ्यपुस्तक नै समेत पाउन सकेनन् । आगामी पाँच वर्षमा सबै नागरिकलाई साक्षर तुल्याइने भनिएको थियो तर १ सय ८० भन्दा धेरै पालिका अझै साक्षर घोषणा हुन सकेका छैनन् । काठमाडौं विश्वविद्यालय शिक्षा संकायका डिन बालचन्द्र लुइँटेल शिक्षा क्षेत्रमा के गर्ने भनेर पार्टीहरूसँग स्पष्ट योजना र खाका नै नभएको बताउँछन् । राजनीतिक वृत्तले वास्तविकता र आवश्यकताका आधारमा काम गर्न छाडेको छ, शिक्षाप्रतिको बुझाइ स्पष्ट छैन, उनले भने, विद्यालयविश्वविद्यालयमा कार्यकर्ता भर्ती गर्ने हो कि साँच्चैको सुधार गर्ने हो, नेताहरू स्पष्ट हुनुपर्छ । एमालेले मंगलबार सार्वजनिक गरेको घोषणापत्रमा अधिकांश आश्वासन यसअघि नै व्यक्त गरिएका अधुरा प्रतिबद्धता छन् । प्राविधिक धारको शिक्षाको हिस्सा ७० प्रतिशत पुर्याउने घोषणा दोहोर्याइएको छ । प्राविधिक तथा व्यावसायिक महाविद्यालय, बहुप्राविधिक शिक्षालयको स्थापना गरिने घोषणापत्रमा उल्लेख छ । आगामी दुई वर्षमा देशलाई पूर्ण साक्षर बनाइने २०७४ को घोषणा दोहोर्याइएको छ । माध्यमिक तहसम्मको शिक्षा निःशुल्क र अनिवार्य, आर्थिक दूरवस्थाका कारण विद्यालय जानबाट वञ्चित हुने वा बीचैमा पढाइ छोड्नुपर्ने अवस्थाको अन्त्य, शैक्षिक वर्षको सुरुमा विद्यालय भर्ना अभियान सञ्चालन, आगामी दुई वर्षमा विद्यार्थी भर्नादर शतप्रतिशत पुर्याउने घोषणा पनि पुरानै एजेन्डा हुन् ।एमालेले विज्ञान र प्रविधिका क्षेत्रमा विश्वस्तरको अध्ययन, अध्यापन र अनुसन्धान प्रतिष्ठान स्थापना गर्ने जनाएको छ । उच्च शिक्षाका निम्ति विदेश जानुपर्ने बाध्यकारी अवस्थाको अन्त्य गरिने पनि घोषणापत्रमा उल्लेख छ । आगामी ५ वर्षभित्र विद्यालयका भौतिक पूर्वाधार व्यवस्थित गरिसक्ने एमालेको प्रतिबद्धता छ । दुर्गम क्षेत्रमा आवासीय शिक्षाको व्यवस्था गर्ने वाचालाई उसले पुनः दोहोर्याएको छ ।२०७० यता सबैभन्दा बढी शिक्षा मन्त्रालयको नेतृत्व गर्ने पार्टी माओवादी केन्द्र हो । तर उसले पनि दशक पहिले प्रतिबद्धता गरेका शैक्षिक एजेन्डा पूरा गर्न चुकेको शिक्षाकर्मी टिप्पणी गर्छन् । संघीय शिक्षा ऐन जारी गर्न, निःशुल्क शिक्षा र राज्यको कुल वार्षिक बजेटको २० प्रतिशत शिक्षामा लगानी गर्न माओवादी पनि चुकेको छ । देशव्यापी साक्षरता अभियान सञ्चालन गरेर पाँच वर्षभित्र निरक्षरता उन्मूलन गरिने १० वर्षअघिको घोषणा पनि अधुरै छ । १५ वर्षमाथिको साक्षरता दर ५८ प्रतिशत मात्रै पुगेको छ । सार्वजनिक शिक्षाको गुणस्तरमा आएको ह्रासको छानबिन गरी गुणस्तर वृद्धि गर्न प्रभावकारी कदम चालिने घोषणा पूरा भएको छैन । २०६८६९ मा एसएलसीको उत्तीर्ण दर ४७ प्रतिशत रहेकामा अहिले पनि एसईईको उक्त दर ५० प्रतिशतभन्दा उकालो लाग्न सकेको छैन । शिक्षा क्षेत्रमा बढ्दो व्यापारीकरण र विकृति विसंगतिलाई नियन्त्रण गर्ने माओवादीको विगतको एजेन्डा थियो । तर झनै निजीकरण र व्यापारीकरण मौलाउँदै गएको शिक्षाविद्हरू टिप्पणी गर्छन् । २०७० सालको चुनावी घोषणापत्रमा वर्तमान शिक्षा प्रणालीमा आमूल परिवर्तन गरेर कक्षा आठदेखि नै ठाउँ सुहाउँदो सीपमूलक शिक्षा दिइने र विद्यालयपछि बहुप्राविधिक (पोलिटेक्निक) र प्राविधिक शिक्षालाई व्यापक बनाइने भनिएको थियो । अहिले पनि माओवादी घोषणापत्रमा शिक्षा प्रणालीमा आमूल परिवर्तन गर्ने महत्त्वाकांक्षी प्रतिबद्धता कायमै छ । उच्च शिक्षामा निम्न वर्ग र समुदायको पहुँच स्थापित गर्न विशेष छात्रवृत्ति र छात्रावास सुविधाका साथै सरल र सुलभ शैक्षिक ऋणको व्यवस्था गरिने घोषणा पटकपटक शिक्षा मन्त्रालयको नेतृत्व गर्दा पनि माओवादीले पूरा हुन सकेको छैन ।वर्षौंदेखि सामुदायिक विद्यालयमा ५० हजारभन्दा बढी शिक्षक दरबन्दी अभाव छ । कक्षा १११२ मा एउटै शिक्षक दरबन्दी छैन । माओवादीले यसपालि विद्यालयका राहत, करारलगायत शिक्षक र आंशिक प्राध्यापकलाई कानुनी व्यवस्था गरी स्थायी प्रक्रियामा सहभागी गराउने प्रतिबद्धता जनाएको छ । शिक्षक र निजामती कर्मचारीको सेवासुविधामा रहेका विभेद अन्त्य गरी एकरूपता कायम गर्ने, विद्यालय तहमा कार्यरत कर्मचारीको सेवा, सर्त र सुविधालाई व्यवस्थित गरी समस्याको समाधान गरिने पनि घोषणापत्रमा उल्लेख छ ।कक्षा १२ सम्मको शिक्षालाई निःशुल्क साथै अनिवार्य बनाउने प्रतिबद्धता माओवादीको पनि छ । कक्षा १२ पास गरेका कुनै पनि विद्यार्थी बेरोजगार बन्न नपर्ने गरी सैद्धान्तिक एवं व्यावहारिक पक्षबीच सन्तुलन हुने गरी पाठ्यक्रममा परिवर्तन गरिने घोषणापत्रमा भनिएको छ । सरकारी र निजी क्षेत्रको शैक्षिक गुणस्तर र उत्पादनमा रहेको अन्तरलाई न्यूनीकरण गर्दै ५ वर्षभित्र सबै शिक्षण संस्थालाई समस्तर कायम गरिने वाचा माओवादीले गरेको छ । शैक्षिक सत्र सुरु हुनुभन्दा एक महिनाअघि पाठ्यपुुस्तक शिक्षण संस्थामा पुग्ने व्यवस्था मिलाइने त भनिएको छ तर माओवादीले शिक्षा मन्त्रालयको नेतृत्व गर्दा विद्यार्थीले समयमै पाठ्यपुस्तक हात पार्न सकेनन् । नेपालको अर्थ राजनीति, सामाजिक, सांस्कृतिक रूपान्तरणमा योगदान गरेका जनयुद्ध, जनआन्दोलन, मधेस, जनजाति, थारू, दलित र महिला आन्दोलनसम्बन्धी जानकारी पाठ्यक्रममा समावेश गरिने घोषणापत्रमा उल्लेख छ । शिक्षा क्षेत्रमा भइरहेको राज्यको लगानी क्रमशः वृद्धि गर्दै ५ वर्षमा कुल बजेटको २० प्रतिशत विनियोजन गरिने घोषणा दोहोर्याइएको छ । विश्वविद्यालयहरूलाई संघीय संरचनाअनुरूप हुने गरी पुनःसंरचना गर्ने, प्रत्येक प्रदेशमा कम्तीमा एउटा प्रादेशिक विद्यालय स्थापना गर्ने, त्रिभुवन विश्वविद्यालयको आंगिक क्याम्पस प्रत्येक जिल्लामा स्थापना गर्न पहल गर्ने प्रतिबद्धता जनाइएको छ । प्रत्येक प्रदेशमा विश्वविद्यालय खोल्ने नारा पनि पुरानै हो ।त्रिवि राजनीतिकशास्त्र विभाग प्रमुख रामकृष्ण तिवारीले सधैं उही एजेन्डा पुनरावृत्ति भइरहेको बताए । दलहरूले गरेका प्रतिबद्धता र नेताहरूले बोलेको कुरा त पूरा हुनैपर्ने हो तर त्यो अवस्था देखिन्न, उनले भने, दलहरूले कार्यान्वयन पक्षमा ध्यान दिनुपर्ने हुन्छ । चुनावी घोषणापत्रमाथि पब्लिक अडिट गर्ने प्रणालीको व्यवस्था नभएसम्म त्यसको कुनै अर्थ नहुने उनले बताए । मतदाताले पनि प्रतिबद्धता पूरा गरेनगरेको लेखाजोखा गरेर मात्र मतदान गर्नुपर्छ, तर हाम्रोमा अध्ययन गर्ने र त्यसको आधारमा मतदान गर्ने कल्चर नै छैन, उनले भने ।"
दलको चुनाव खर्च अधिकतम साढे ५ करोड,समानुपातिक मत प्राप्तिका लागि खर्च सीमाएमाले ५ करोड ५० लाख कांग्रेस ५ करोड ४१ लाख माओवादी ५ करोड २७ लाख राप्रपा ५ करोड २७ लाख एस ५ करोड २१ लाख जसपा ४ करोड ७३ लाखराष्ट्रिय स्वतन्त्र २ करोड १४ लाख
त्रिदेशीय सडकमा 'चट्टानी तगारो,"(ताप्लेजुङ)  धेरैले चिन्ने र नाम लिने गरेको ओलाङचुङगोलादेखि २५ किलोमिटर दूरीमा छ चिनियाँ नाका टिपताला । सीमावर्ती बिन्दु टिपतालादेखि गोलासम्मै २ लेनको गाडीबाटो बनिसकेको छ । गोलाबाट तल सदरमुकाम फुङलिङ झर्ने क्रममा पाटी भन्ने स्थानसम्म पनि १० किलोमिटर ट्र्याक खुलेको छ । यता फुङलिङबाट मित्लुङसिवातापेथोकलेलेपइलाडाँडा हुॅदै सुकेपानीसम्मको ट्र्याक सडकमा साना सवारीसाधन चल्छन् । बीचमा करिब १२ सय मिटरको चट्टान छ । त्यही चट्टान फोर्ने काम अड्किँदा दुवैतर्फका सडक जोडिन सकेका छैनन् । चट्टान तगारो बनेको खण्ड विराटनगरको जोगबनी (रानी भन्सार) बाट धनकुटाको मूलघाटदोभान हुँदै तमोर नदीको किनारैकिनार टिपताला जोड्ने सडकअन्तर्गत पर्छ । निर्माण पूरा भएपछि जोगबनीटिपताला नेपालभारतचीन जोड्ने सबैभन्दा छोटो (करिब ३ सय किमि) त्रिदेशीय सडक बन्नेछ । तर चट्टानका कारण काम अवरुद्ध भएकै एक वर्ष भइसकेको छ । सदरमुकाम फुङलिङबाट ६८ किलोमिटर दूरी पार गरेर सुकेपानी पुगेका गाडी त्यहींबाट फर्कन्छन् । राज्य संयन्त्र, जिल्लाका नेता र मन्त्रीसमेत लागिपर्दा पनि प्रशासनतन्त्रभित्रको मनोमालिन्यले चट्टानको अवरोध हटाउन नसक्दा ट्र्याक अधुरै छ, उत्तरदक्षिण (मूलघाटदोभानओलाङचुङगोला) सडक योजनाअन्तर्गत फुङलिङगोलाटिपताला सडक निर्माण योजनाका प्रमुख ठेकेदार पेम्बा शेर्पाले भने । विस्फोट गर्नुपर्ने चट्टान कञ्चनजंघा संरक्षण क्षेत्रभित्र पर्छ । चट्टान फोर्ने अनुमति पाइहालिने विश्वासमा सडक आयोजना र ठेकदार कम्पनीले ब्लास्टिङका सबै उपकरण कार्यस्थलमा ल्याएर थन्क्याएका छन् । तर ट्र्याक खोल्न ३१ हेक्टर जमिनको रूख हटाउनुपर्ने र जमिनको सट्टाभर्ना राष्ट्रिय निकुञ्ज तथा वन्यजन्तु संरक्षण विभागलाई दिनुपर्ने अनौठो सर्त ले सडकसम्पर्कको योजना तामेलीमा बसेको छ । वन क्षेत्रले ओगटेको ३१ हेक्टर जमिनको मूल्य होइन, जमिन नै सट्टाभर्नामा चाहिने विभागको अडान अनौठो छ, यो सडक क्षेत्र समेटिने फक्ताङलुङ७ का वडाध्यक्ष छेतेन वलुङ (शेर्पा) भन्छन्, सट्टाभर्ना दिनलाई नम्बरी यति जमिन त सिंगो ओलाङचुङगोला क्षेत्रमा खोजी गरेर पनि भेटिन्न । चट्टान रहेको क्षेत्रमा पर्ने रूख (६ सय २७ वटा) हटाउन र जमिनको क्षतिपूर्तिका लागि अर्थ मन्त्रालयले ५ करोड ५० लाख रुपैयाँको स्रोत पनि सुनिश्चित गरिसकेको छ । यो सडक सञ्जालमा आइपरेको अवरोध हटाउन जिल्लाका नेता योगेश भट्टराईसहितले विगतमा निकै सहयोग गरे पनि वन मन्त्रालयभित्रको तदर्थवादी कार्यशैलीले गाँठो नफुकेको वडाध्यक्ष वलुङ बताउँछन् । तीन देश जोड्ने, त्यसमाथि यस भेगकै आर्थिक तथा सामाजिक चहलपहल बढाउने सडकलाई पूरा गर्न सबैको चासो हुनुपर्ने हो तर ओलाङचुङगोलावासीको मात्रै सरोकार हो झैं गरी सबै पन्छिरहेका छन्, उनले भने । मन्त्रिपरिषद् बैठकले गत वैशाख १४ मा इलाडाँडासुकेपानीमाथिको चट्टानी भूभाग र आसपासको रूख कटानी गर्ने सहमति दिए पनि निर्णयमा उक्त कार्य कानुनअनुसार गर्नू भनेर दोहोरो आशय राखेको थियो । स्रोतबापतको रकम बुझी सडक निर्माणको बाटो खोलिदिनू या राष्ट्रिय महत्त्वको सडक भएकाले बिनाअवरोध निर्माण गर्नू भन्ने निर्णय मन्त्रिपरिषद्ले गरिदिएको भए यति उल्झन बेहोर्नु नपर्ने वडाध्यक्ष वलुङ बताउँछन् । मन्त्रिपरिषद्को निर्णय कार्यान्वयन गर्न विभाग हुॅदै कञ्चनजंघा संरक्षण क्षेत्रसम्म आउनुपर्ने हुन्छ । संरक्षण क्षेत्र व्यवस्थापन परिषद्का अध्यक्ष खगेन्द्र फेम्बूले यो सडक सञ्जाल सबैलाई आवश्यक रहेको उल्लेख गर्दै यससम्बन्धी दोधार तत्काल हट्नुपर्ने पक्षमा आफू रहेको प्रतिक्रिया दिए । निर्माण कम्पनीका अनुसार काम रोकिएपछि सातवटा एक्स्काभेटर मेसिन, एउटा जेसीभी, दुईवटा ट्र्याक्टर, एउटा डिजेल ढुवानी ट्यांकर, दुईवटा बोलेरो र ब्लास्टिङका लागि कम्प्रेसरलगायतका मेसिन थन्किएका छन् । यही काममा खटिएका ४५ जना कामदार पनि त्यत्तिकै छन् । ओलाङचुङगोलामा जन्मेर देश(विदेशमा रहेका गाउँलेको समूहले स्वेच्छामा रकम संकलन गर्दर् ैगोलादेखि चिनियाँ सीमा टिपतालासम्म आफैं सडक खनाएका हुन् । गोलामै जन्मेहुर्केका नेत्र विशेषज्ञ डा सन्दुक रुइत, अमेरिकामा व्यवसाय गर्ने तेन्जिङ उक्याव, समाजसेवी याङकिला शेर्पा, तामला उक्यावसहितले समूहमा मिलेर सडक निर्माणका लागि करिब चार करोड रुपैयाँ उठाएका थिए । फक्ताङलुङ७ का वडाध्यक्ष छेतेन वलुङ (शेर्पा) का अनुसार टिपतालासम्म पुग्ने सडकको ट्र्याक खुलेपछि दुई वर्षजति चिनियाँ साना सवारीसाधन ओलाङचुङगोलासम्मै आउन थालेका थिए । तर, करिब तीन वर्षअघि कोरोना संक्रमण बढेपछि चीनबाट सवारीसाधन आउन बन्द भयो, यो सडकको मर्मत सम्भार पनि रोकियो । अहिले पनि चिनियाँ कम्पनीका डोजर, क्रेनसहितका केही गाडी गोलाटिपताला सडकमै अलपत्र देखिन्छन् । गोलाटिपताला मात्र नभएर गोलादेखि तल इलाडाँडा पारिसम्मै ट्र्याक खन्ने जिम्मा चिनियाँ कम्पनीले लिएको थियो । कोरोना संक्रमणको लहर र चीनले टिपताला नाका बन्द गरेपछि चिनियाँ कम्पनी गोलातर्फ छिरेको छैन । त्रिदेशीय सम्पर्क हुने नाकाको महत्त्व बुझेर चीनले टिपतालामा सुक्खा बन्दरगाह निर्माण गरिसकेको छ । रानीपुलदेखि ओलाङचुङगोलासम्मको ३७ किलोमिटर लामो माथिल्लो खण्ड निर्माणको ठेक्का पेम्बा ठिले शेर्पाले लिएका छन् । यही खण्डमा करिब १२ सय मिटरको चट्टानको तगारो छ । यो आर्थिक वर्षभर म पहल गर्छु, भएन भने सबै योजना र सपना अन्त्य हुन्छ, पेम्बा ठिलेले भने । जोगबनीटिपताला सडकअन्तर्गत मूलघाटसुवाङखोला सडक खण्ड (९५ किमि) परियोजनाका प्रबन्धक कुवेर नेपाली राज्य संयन्त्र र निजी क्षेत्रको सहयोग र सहकार्यमा अवरोध हटाएर काम अघि बढाउनुपर्ने धारणा राख्छन् । राष्ट्रिय गौरवको आयोजना नभए पनि प्राथमिकतामा रहेको यस सडक आयोजना पूरा भएपछि नेपालकै नमुना बन्न सक्ने उनको भनाइ छ । यसै अन्तर्गतको मूलघाटसुवाङखोला खण्ड जग्गा अधिग्रहणबिनै सर्वपक्षीय सहमतिमा अघि बढेको छ, उनले भने ।तमोर करिडरअन्तर्गत सुवाङ खोलादोभानओलाङचुङगोला सडक योजनाका प्रबन्धक अमिन्द्र खड्काले इलाडाँडासुकेपानीमाथिको चट्टान हुँदै सडक खोल्ने हकमा जग्गाको सट्टा जग्गा दिनुपर्ने सरकारको निर्णयले जटिलता आइपरेको बताए । त्यहाँको रूख काट्ने अनुमति रहे पनि राष्ट्रिय वन र संरक्षण वनका हकमा रहेको फरक व्यवस्थाका कारण कठिनाइ आएको हो, उनले भने, राष्ट्रिय वनका हकमा पैसा दिएर सट्टाभर्ना गर्न मिल्छ तर संरक्षण वनका हकमा यसो गर्न नमिल्ने रहेछ । तर सिंगो क्षेत्रको सामाजिकआर्थिक सरोकारलाई हेरेर राष्ट्रिय सहमतिमा उक्त क्षेत्रको वन र जग्गा उपयोग गरेबापत पैसा सट्टाभर्ना दिने प्रबन्ध मिलाउनुपर्ने उनले सुझाए । वन सचिव पेमनारायण कँडेलले चट्टान फोर्ने विषयमा वन मन्त्रालय र कानुन मन्त्रालयसहितले गम्भीरतापूर्वक अध्ययन गरिरहेको बताए । हालै वन नियमावली२०७९ आएको छ, यसले संरक्षण क्षेत्रका विषयमा पनि सहजीकरणको उपाय दिएको छ, उनले भने । नयाँ नियमावलीमा संरक्षित क्षेत्रमा सडक निर्माण वा अरु विकास संरचनाका काम गर्दा जग्गा सट्टाभर्ना दिन नसके पैसा दिन सकिने प्रबन्ध गरिएको उनको भनाइ छ । ओलाङचुङगोला जोडिने सडक आयोजनाको इलाडाँडासुकेपानी क्षेत्रको अवरोध छिट्टै हटाउने गरी कानुन मन्त्रालयसँग परामर्श गरिरहेका छौं, उनले भने, केही महिनाभित्रै सडकको तगारो हटिसक्छ ।"
स्टार क्याम्पेनर ओली,"काठमाडौं (कास) आफ्नो दल वा उम्मेदवारप्रति मतदाता आकर्षित गर्न आमसमुदायको ध्यान खिच्न सक्ने व्यक्तिलाई चुनावमा स्टार क्याम्पेनर का रूपमा अघि सार्ने चलन विभिन्न मुलुकमा छ । दलहरूले नेताको अनुहार देखाएर उनका लागि मत माग्ने र भावी सरकारको स्वरूप र त्यसका कार्यक्रमको खाका ल्याउने गर्छन् । नेपालमा चुनावअघि दलहरूले घोषणापत्र सार्वजनिक गरे पनि भावी प्रधानमन्त्रीका रूपमा पार्टीले व्यक्ति तोक्ने अभ्यास विरलै छ । एमालेले भने अध्यक्ष ओलीलाई भावी प्रधानमन्त्री घोषणा मात्र गरेको छैन, प्रतिनिधिसभा र प्रदेशसभा चुनावको मूल अभियानकर्ता स्टार क्याम्पेनर का रूपमा पनि अघि सारेको छ । मूल चुनावी नारा नै मंसिर चार, ओली सरकार तय गरिएको छ । आफ्नो सरकार बनेमा गर्ने कामको सूची पनि घोषणापत्रमार्फत ओली आफैंले सार्वजनिक गरेका छन् । विगतमा पार्टी कार्यालय वा कुनै पार्टीका फोरममार्फत चुनावी अभियान वा घोषणापत्र सार्वजनिक गर्दै आएको एमालेले यस पटक कर्पोरेट शैली अपनायो । कम्युनिस्ट पार्टीको घोषणापत्र पाँचतारे होटलमा सार्वजनिक गरियो । कार्यक्रमको सम्पूर्ण डिजाइन ओलीलाई ब्रान्डिङ गर्ने खालको थियो । विगतमा जस्तो कार्यक्रमको सञ्चालक पार्टीकै कुनै नेता थिएनन् । प्रोफेसनल कार्यक्रम प्रस्तोता पूर्वमिस नेपाल सदीक्षा श्रेष्ठले कार्यक्रम चलाइन् । घोषणापत्र विगतमा जस्तो कसैले मौखिक वाचन गरेन । डिजिटल भिज्युअलाइजेसन गरियो । घोषणापत्रका मुख्य बुँदा सार्वजनिकपछि ओलीसँग लाइभ डिबेट कार्यक्रम राखियो, जसको सञ्चालन पूर्वबैंकर अनिलकेशरी शाहले गरे । एमालेले २०५६ सालको चुनावमा तत्कालीन अध्यक्ष मनमोहन अधिकारीलाई भावी प्रधानमन्त्रीका रूपमा अघि सारेको थियो, तर अहिलेको तहमा अभियान थिएन ।"
चुनावको 'इपिसेन्टर काठमाडौं२,"जितको आधारगठबन्धनकी उम्मेदवार घर्तीले आफ्नो योजना र गठबन्धनको मतका आधारमा चुनाव जित्ने बताउँछिन् । अहिले म लडेको एक्लै होइन, गठबन्धनले हो । स्थानीय तहमा हामीले राम्रो गरेका थियौं । यसपटक चुनावमा पनि त्यस्तै नतिजा आउनेछ, उनले भनिन्, समग्र क्षेत्रको विकासका लागि हामीले जे योजना बनाएका छौं, त्यसका आधारमा चुनाव जित्छौं ।गत स्थानीय चुनावमा काठमाडौंका वडाहरूमा पाँच दल र कागेश्वरी मनोहरामा कांग्रेस र माओवादीबीच गठबन्धन भएको थियो । कागेश्वरी मनोहरामा एकीकृत समाजवादी एक्लै चुनाव लडेको थियो । कांग्रेसका उम्मेदवारले प्रमुख जित्दा माओवादीका उपप्रमुख उम्मेदवार पराजित भएका थिए । एमालेले उपप्रमुख जितेको थियो । वडाध्यक्षका उम्मेदवारको मतका हिसाबले एमाले पहिलो दल देखिन्छ । एमालेले १७ हजार ३ सय २८, कांग्रेसले १४ हजार १ सय २९, एकीकृत समाजवादीले ७ हजार ९ सय ११, राप्रपाले ७ हजार २ सय र माओवादीले ३ हजार १ सय ३१ मत प्राप्त गरेका थिए । एमालेका उम्मेदवार फुयाल स्थानीय तहको चुनावलाई आधार मानेर जितहारको आकलन गर्न नसकिने बताउँछन् । २०७० सालमा हामीले १० हजार मतान्तरले जितेका थियौं तर २०७१ को उपनिर्वाचनमा हामी लगभग ५ हजार मतले हार्यौं, उनले भने । राप्रपाकी पोखरेलले यस क्षेत्रमा राप्रपा पहिलेभन्दा राम्रो अवस्थामा रहेको बताइन् । गत वैशाखको चुनावमा शंखरापुर नगरपालिकामा राप्रपाले जितेको थियो । शंखरापुर नगरपालिका जितेर खाता खोलेका छौं । यो राप्रपाको उपत्यकामा प्रवेश गर्ने ठाउँ हो । यसबीचमा धेरै काम भएको छ, उनले भनिन् । राष्ट्रिय स्वतन्त्र पार्टीकी गौतम पुराना दलहरूको भूमिकाबाट आजित भएका मतदाताले आफूलाई जिताउने बताउँछिन् ।"
भारतद्वारा सवारीसाधन सहयोग,काठमाडौं (कास) आगामी मंसिर ४ का लागि तोकिएको आमनिर्वाचनका लागि भारतले नेपाललाई २ सय वटा सवारीसाधन सहयोग गरेको छ । नेपालका लागि भारतीय राजदूत नवीन श्रीवास्तवले मंगलबार अर्थमन्त्री जनार्दन शर्मालाई ती सवारीसाधन हतान्तरण गरेका हुन् । जसमध्ये १ सय २० वटा सुरक्षा निकायले र ८० वटा निर्वाचन आयोगले प्रयोग गर्ने भएका छन् ।
चितवनमा लामिछानेको आक्रामक प्रचार,"(चितवन)  राष्ट्रिय स्वतन्त्र पार्टी गठन गरेर राजनीतिमा होमिएका रवि लामिछानेको दौडधुप यतिबेला चितवन क्षेत्र नम्बर२ मा केन्द्रित छ । टेलिभिजनमार्फत निर्माण गरेको सार्वजनिक छविलाई उनले मतदाता भेटघाटमा पनि प्रयोग गरिरहेको देखिन्छ । स्थानीय तह निर्वाचन र त्यसअघिका संसदीय चुनावको गणित केलाउँदा यस क्षेत्रमा एमाले र कांग्रेस बलियो शक्तिका रूपमा छन् । यसपालि भने यी मुख्य दलका लागि लामिछानेको उपस्थिति चुनौतीपूर्ण हुने निश्चित छ । सदरमुकाम भरतपुर, नारायणगढ बजार र पहाडी भेगसमेत पर्ने कालिका नगरपालिका र इच्छाकामना गाउँपालिका समेटिएको यो क्षेत्रमा सत्ता गठबन्धनबाट नेपाली कांग्रेसका उमेश श्रेष्ठ र एमालेबाट कृष्णभक्त पोखरेल उम्मेदवार छन् । पश्चिमी भेग र नारायणगढमा भेटिएका दर्जनभन्दा बढी मतदाताले आफूहरूको मनमा घण्टी बज्न थालेको बताए । यसरी भेटिएका अधिकांश मतदाता कांग्रेस र एमाले समर्थित थिए । उनीहरूले लामो समयदेखि दलले टिकट दिएका उम्मेदवारलाई भोट हालेको तर यसपाला समानुपातिकमा आफ्नो दललाई दिए पनि प्रत्यक्षमा विचार गर्ने आशय सुनाए । मतदाताको यस्तो मनसायका पछाडि एमालेका उम्मेदवारलाई पटकपटक मत दिइसकेको र कांग्रेसका उम्मेदवार पुरानै दलका पुरानै मान्छे हुन् भन्ने दिग्दारी बुझिन्छ । कांग्रेसका एक पुराना र सक्रिय स्थानीय नेताले लामिछानेप्रतिको आकर्षण कांग्रेसीहरूमै धेरै देखिएको बताए । त्यसो हुनुका पछाडि स्थानीय कांग्रेससँग समन्वय र सहकार्यको पृष्ठभूमि नभएका र व्यापारिक पृष्ठभूमिका मान्छेलाई कांग्रेसले उम्मेदवार बनाएको असन्तुष्टि पनि देखियो । रविलाई नचिन्ने कोही छैनन् । उनी सबैको घरघर पुग्न खोजिरहेका छन्, उत्साही हुँदै ती नेताले भने, हाम्रै उम्मेदवारले उनको चुनौतीलाई चिर्न केही मिहिनेत गरेको देखिन्न । एकीकृत समाजवादीका जिल्ला सदस्यसमेत रहेका नेपाल बसोबास बस्ती संरक्षण समाज चितवनका अध्यक्ष छविलाल देवकोटा आँपटारीमा छेउमा रहेको सकुम्बासी बस्तीमा बस्छन् । मिलन टोल र इन्द्रणी टोल रहेको यी बस्तीमा करिब ३ सय ५५ घरधुरी छन् । यी टोलमा परम्परागत भोट शैली हेर्दा एमाले र माओवादीको प्रभाव धेरै देखिन्छ । देवकोटाले आफूहरूको बस्तीमा सत्ता गठबन्धन, एमालेसहितका कुनै पनि उम्मेदवार नआएपछि भित्रभित्रै लामिछानेको चर्चा सुरु हुन थालेको बताए । कृष्णभक्तले बारम्बार जिते पनि के दिए भन्ने प्रश्न छ, कांग्रेसका उम्मेदवारलाई पनि पुरानो दलको नेता भन्ने बुझाइ छ, उनले सुनाए, यही टोलका एमाले, एकीकृत समाजवादी र कांग्रेसकै केही मतदाता रविको पक्षमा खुल्न थालेका देखिन्छन् । पुराना दलले केही नगरेको भन्ने गुनासोसहितको पृष्ठभूमिमा लामिछानेले मतदातासँग कसम खाएको शैलीमा मन जित्न खोजिरहेका छन् । बाह्रघरेमा भेटिएका एक स्थानीय कांग्रेसी नेताले लामिछानेलाई कम आँक्न नहुने बताए । म कांग्रेसको कट्टर समर्थक हुँ, तर घरभित्रैकालाई रविको पक्षमा जानबाट रोक्न सक्ने देखिएन, उनले भने ।क्षेत्र नम्बर२ का मतदाताहरूमा बेलाबखत उम्मेदवार हेरेर फरक दलमा मत हाल्ने गरेको पृष्ठभूमि पनि छ । यही क्षेत्रमा पर्ने भरतपुर महानगरपालिकाका १० वडामध्ये वडा नम्बर ३ मा गएको स्थानीय तह निर्वाचनमा धेरैले सोचेभन्दा फरक नतिजा आयो । सत्ता गठबन्धनका कारण महानगरमा एमालेले नराम्ररी हार बेहोर्दा माओवादीसहित चुनावमा होमिएका कांग्रेसका वडाध्यक्षका उम्मेदवार भरत लामिछानेले वडा नम्बर ३ मा हार बेहोरे । कमजोर मानिएको एमालेका उम्मेदवार विकास थापाले सत्ता गठबन्धनका उम्मेदवारको भन्दा ६ सय मत बढी ल्याए । २०४८ सालयता भएका निर्वाचनमा यो वडामा एमालेले पहिलोपटक जितको रेकर्ड राख्यो । २०७४ को स्थानीय चुनावमा यहाँ कांग्रेसका चन्द्रमित्र पण्डित १ हजार ५ सय ३० मत ल्याएर विजयी हुँदा निकटतम् प्रतिद्वन्द्वी एमालेका उम्मेदवारले ८ सय ३८ मत मात्रै ल्याएका थिए ।स्थानीय नेतासँग समन्वय नगरी केन्द्रले टिकट दिएपछि कांग्रेसीले मतमार्फत संस्थापनसँग बदला लिँदा यस्तो अनपेक्षित नतिजा आएको पुराना कांग्रेसी नेताले बताए । कांग्रेस उम्मेदवारले स्थानीय कांग्रेसीजनमा देखिएको असन्तुष्टि सम्बोधन गर्न सकेनन् र आक्रामक प्रचारमा होमिएका रविको माहोल रोक्न सकेनन् भने सोचेजस्तो सजिलो देखिन्न, उनले भने । वैदेशिक रोजगारीका लागि युरोप, अमेरिका, जापान गएकाहरूको बाहुल्य क्षेत्र मानिने लंकुका मतदातामा पनि लामिछानेप्रतिको आकर्षण देखिन्छ । उनको पार्टीले लिएको नीति र सिद्धान्तबारे जानकार नभए पनि उनको छविकै कारण माहोल बढेको स्थानीय अगुवा बताउँछन् । हरिकीर्तन चोकमा भेटिएका तुलसी रेग्मीले तीसौं वर्ष दलको झोला बोकेकाहरू पनि लामिछानेको पछि लागेको सुनाए । उनले भने, मान्छेहरू हलो देखियो, रूख भोगियो, घाम हेरियो अब घण्टी बजाउने हो भन्छन् । पुरानै दललाई भोट दिँदादिँदा जनता थाकिसके । उनले आफूहरूले अहिलेसम्म दलहरूबाट गतिलो उम्मेदवार नपाएको गुनासो गर्दै थपे, हामी त दाता हो । भिक्षा माग्न आएका जोगीलाई चामल दिएजस्तो न हो । जोगीले त्यो चामलले खिर पकाएर खान्छ कि, भात पकाएर खान्छ कि बेचेर रक्सी खान्छ के थाहा ? भरतपुर११ विशाल चोकस्थित प्रतीक्षालयमा भेटिएका ९१ वर्षीय गिरिनाथ सापकोटाले टोलमा उम्मेदवार नआए पनि मोबाइलमा देखिन थालेको सुनाए । यहाँको आँपटारी हाकिम चोक जाने बाइपास रोड नबनेको ७ वर्ष बितेको उनको गुनासो छ । भन्न त घण्टी भन्न थालेका छन् । तर अन्तिम समयमा मन बदल्न पनि सक्छन्, उनले भने । अर्का स्थानीय टीकाराम पौडेलले काठमाडौं महानगरमा स्वतन्त्र उम्मेदवारले जितेर काम गरेको र मिडियामा चर्चा छाएको देखेर नयाँ मान्छेप्रति आशा देखिएको बताए । युवा मान्छे हो । केही गर्छ कि भन्ने छ । तर चुनाव जितेपछि अरूले के गर्न देलान् ? उनले भने । भरतपुर१२ जागृति चोकका गुरुदत्त तिमल्सेना भने लामिछानेको चर्चाको कारण युट्युब र फेसबुक भएको बताउँछन् । मतदातामा आवेग देखिए पनि त्यो मतदानको दिनसम्म कायम रहन्छरहन्न यसै भन्न नसकिने उनको भनाइ छ । रवि एउटालाई पठाएर के हुन्छ, पार्टीको मान्छे पठायो भने भनसुन गरेर बजेट त ल्याउँछ, एउटा पार्टीको सक्रिय कार्यकर्ता बताउँदै उनले तर्क गरे, पत्रकारिता गरेजस्तो राजनीतिमा कहाँ हुन्छ र । टीभीमा त कुरो मिलाएर बोल्दिए मात्र हुन्छ । राजनीतिमा त गरेरै देखाउनुपर्छ ।भरतपुर५ आनन्दपुरका शिक्षक हरिहर खनाल लामिछानेमाथि मतदाताका केही प्रश्न रहेको बताउँछन् । एकथरीले प्रमुख दलको बहुमत रहेको संसद्मा लामिछाने एक्लैले बोलेर के हुन्छ भन्ने संशयदेखि बाहिरी जिल्लाको मान्छे भएकाले जितेर गएपछि फेरि फर्केलान् भन्ने जस्ता संशय स्थानीयमा रहेको उनले सुनाए । एकथरी दुःखी गरिबको सेवा गर्ने मान्छे हो जिताउनुपर्छ भनिरहेका छन्, तर सामाजिक सञ्जाल र भेटघाटमा देखिएको भीड मतमा बदलिन्छ कि बदलिन्न भन्ने बेला अझै भइसकेको छैन, उनले भने । चितवन२ की मतदाता शारदा क्षेत्री लामिछाने र उनको चुनाव चिह्न घण्टीको चर्चा बढी भए पनि मतदानका दिनसम्म यो माहोल कायम रहनेमा शंका व्यक्त गर्छिन् । समाजशास्त्रकी अध्यापक क्षेत्रीले स्थानीय निर्वाचनमा काठमाडौं, धरान, धनगढीलगायत ठाउँमा स्वतन्त्रले जित्दा पुराना दल र नेताप्रति मतदाताको आकर्षण घटेको र त्यो प्रभाव यहाँ पनि देखिएको बताइन् । तर भोट हाल्ने बेला मतदाताले केही न केही सोच्छन् । किनकि यो स्थानीय तहको चुनाव हैन, उनले भनिन्, त्यसैले संसद् बनाउने व्यक्तिका बारेमा केही फरक आधार मतदाताले खोज्छन् नै ।"
उम्मेदवारी कायमै,काठमाडौं (कास) सर्वोच्च अदालतले ललितपुर क्षेत्र नम्बर ३ बाट प्रतिनिधिसभामा डा तोसिमा कार्कीको उम्मेदवारी कायमै राख्न आदेश दिएको छ । नेपाल मेडिकल काउन्सिलको सदस्य रहेकाले उनले लाभको पद लिएको र त्यस्तो व्यक्ति उम्मेदवार बन्न अयोग्य हुने भन्दै निर्वाचन आयोगले उम्मेदवारी खारेज गरेको थियो । आयोगको निर्णयविरुद्ध अदालत पुगेकी कार्कीको निवेदनमा सुनुवाइ गर्दै न्यायाधीश कुमार चुडालको इजलासले मंगलबार उम्मेदवारी कायम गर्न निर्वाचन आयोगले अन्तरिम आदेश दिएको हो । कार्की नेपाल स्वतन्त्र पार्टीबाट ललितपुर३ प्रतिनिधिसभा सदस्यको उम्मेदवार बनेकी थिइन् ।
चुनावमा बिर्सिइएको 'बम्बई रोग,"२०५० को दशकको मध्यतिर सुदूरपश्चिममा एचआईभी संक्रमितको संख्या निकै बढेको थियो । भारतका विभिन्न सहरमा मजदुरी गर्न जानुपर्ने अवस्थाका कारण त्यहाँ फैलिरहेको एचआईभीको जोखिममा परेका थिए उनीहरू । सचेतनाको कमी, अज्ञानता वा लापरबाहीवश श्रीमान्हरूको असुरक्षित यौनसम्पर्कको सजाय घरमा रहेका श्रीमती र कतिपय अवस्थामा छोराछोरीले पनि भोग्नुपर्यो । उतैबाट आएकाले जनबोलीको बम्बई रोग त्यस बेला प्रमुख राजनीतिक मुद्दा बनेको थियो । अहिले यस मुद्दालाई उति बेलाको जस्तो जोडतोडका साथ नउठाइए पनि समस्या भने बाँकी नै छ । तसर्थ, रोजीरोटीका निम्ति भारतिनुपर्ने नियति रहिरहुन्जेल विशेष गरी सुदूरपश्चिममा बम्बई रोग को रोकथामका लागि निरन्तर राजनीतिक पहल चाहिन्छ । एचआईभी संक्रमणको सुरुआती चरणमा सुदूरपश्चिममा यो रोग फैलनुका पछाडिका जेजे कारण औंल्याइएका थिए, ती अझै कुनै न कुनै रूपमा विद्यमान छन् । दोस्रो संघीय निर्वाचनको संघारमा मुलुक आइपुग्दा पनि फेरि उही बम्बई रोग नियन्त्रणको बहस गर्नुपर्ने अवस्था आफैंमा विडम्बनापूर्ण छ । अहिले निर्वाचनको तयारी गरिरहेका राजनीतिक दलहरूको प्राथमिकतामा यो मुद्दा परेकै छैन । राजनीतिक दलहरूको आश्वासन र ध्यान मुख्यतः भौतिक पूर्वाधार त्यसमा पनि सडक सञ्जाल विस्तार गर्नेतिर बढी छ भने सुदूरपश्चिमलाई कार्यक्षेत्र बनाएका अधिकांश गैरसरकारी संस्थाका परियोजना महिला सशक्तीकरण तथा विपद् व्यवस्थापनका क्षेत्रमा केन्द्रित छन् । सुदूरपश्चिमको राजनीतिले रोजगारी र उद्यम सृजनाका साथै एचआईभी नियन्त्रणजस्तै अन्य सामाजिक मुद्दालाई कहिल्यै समाएन । परिणामतः भारतिनुपर्ने नियति बदलिएको छैन, बम्बई रोग को डढेलो रोकिएको छैन । अछाममा मात्रै, जिल्ला स्वास्थ्य कार्यालय अनुसार, २०७८७९ मा ५७ नयाँ संक्रमित भेटिएÙ ८ संक्रमितको मृत्यु भयो भने औषधि सेवन गर्ने संक्रमितको संख्या ६४२ छ । यो अवस्था भारतिनुपर्ने सुदूरपश्चिम र कर्णालीका कतिपय भेगको प्रतिविम्ब पनि हो । यो तथ्यांकले एक पटक लगानी गरेपछि चलिहाल्छ नि भन्ने सरकारी र गैरसरकारी संस्थाको ठम्याइलाई पनि गलत साबित गरेको छ । भारतको मौसमी रोजगारीले सुदूरपश्चिमका धेरै घरमा चुलो बलिरहेको छ, तर त्यसैको एउटा सामाजिक पक्ष एचआईभी संक्रमण र यसको नियन्त्रणलाई भने राजनीतिक दलहरूले निरन्तर उपेक्षा गर्नु दुःखलाग्दो छ, जुन अब रहिरहनु हुन्न । कुनै पनि सामाजिक मुद्दालाई राजनीतिक दलहरूले बलियो गरी आत्मसात् गरेमा त्यसले प्रतिफल दिन्छ भन्ने उदाहरण स्वयं यही मुद्दा हो । पचासको दशकमा सुदूरपश्चिमको राजनीति र राष्ट्रिय बहसको केन्द्रमा बम्बई रोग रोकथामका लागि आवश्यक सचेतना र संक्रमित भइसकेकाका लागि औषधोपचारका उपाय हुने गर्थे । त्यस बेला यसको नियन्त्रणका लागि औषधोपचारका क्षेत्रमा गरिएको लगानी अझै पनि फलदायी नै छ । संक्रमित हुँ भनेर खुलेर आउन सक्नेहरूलाई जिल्लामा रहेका स्वास्थ्य केन्द्रहरूले औषधि वितरण गरिरहेका छन् । औषधि खाएनखाएको बारे बुझ्ने, औषधि कति बाँकी छ भन्ने रेकर्ड राख्ने गरेको पनि पाइन्छ । संक्रमितको स्वास्थ्यका लागि पोषिलो खानेकुराका बारे सुसूचित पनि गराइरहेका छन् । एचआईभी संक्रमितहरूलाई गरिने भेदभावपूर्ण व्यवहारमा केही हदसम्म कमी आएको पनि छ । फलतः संक्रमितहरूको जीवन पहिलेको तुलनामा धेरै हदसम्म सामान्य भइरहेको छ । अर्कातिर, पहिले अनजानवश संक्रमित हुनेहरूको संख्या बढी थियो भने अहिले एचआईभी सम्बन्धी ज्ञान भएरै पनि संक्रमित हुनेहरू धेरै छन् । त्यसैले अझै सचेतनाकै खाँचो छ । सुरक्षित यौनसम्पर्कका तरिका, समयमै परीक्षण र संक्रमित भइसकेपछि कसरी संक्रमण फैलन नदिने भन्नेबारे स्थानीय समुदायलाई सुसूचित गर्नु जरुरी छ । कमजोर आर्थिक स्थिति र समाजमा आइपर्ने अवहेलनाका कारण अझै पनि आफ्नो अवस्थाबारे जानकारी भएर समेत संक्रमितहरू लुक्ने गरेका छन्, तिनलाई खुलेर स्वास्थ्य उपचारका लागि आउने वातावरण बनाउन पनि उत्तिकै आवश्यक छ । सुदूरपश्चिममा आम्दानीका विकल्प यति कम छन् कि, संक्रमित भइसकेपछि पनि भारत जानेहरू प्रशस्तै भेटिन्छन् । कतिको त उतै मृत्यु भएका उदाहरण छन् । भारत पुगेपछि सामान्यतया छ महिनासम्म उतै रहने संक्रमितहरूलाई नियमित औषधिको अभाव हुन्छ । यता नेपालमा एक पटकमा दुई महिनाका लागि आवश्यक पर्ने औषधि मात्र स्वास्थ्य संस्थाहरूले दिने गरेका छन् । उता भारतमा, मौसमी आप्रवासीहरूले औषधोपचार पाउने कुरै भएन । यसको प्रत्यक्ष मारमा उनीहरू छन् । तसर्थ भारत रहुन्जेलका लागि आवश्यक औषधि लैजाने प्रबन्ध मिलाउन आवश्यक देखिन्छ । र, परिवारजनसँगै बसेर आरामसाथ आयआर्जनमा संलग्न हुने वातावरण बनाउनमा पनि ध्यान जानु जरुरी छ । अझ श्रीमान् बितिसकेपछि, संक्रमित श्रीमती र छोराछोरीको जीविकोपार्जनको सवाल झनै पेचिलो बनिरहेको छ । आम्दानीको अभावमा उनीहरूले स्वास्थ्यमा ध्यान दिन सकिरहेका छैनन्, मानसिक स्वास्थ्य झन् संकटग्रस्त भइरहेको छ । तिनको रोजगारी, शिक्षा र मनोवैज्ञानिक सहायताका सरकारीस्तरबाटै पहलको आवश्यकता छ । सम्पूर्ण राजनीतिक दलहरूले यो पक्षलाई राजनीतिक मुद्दा बनाएर सुदूरपश्चिमलाई बम्बई रोग बाट मुक्त गराउनु अपरिहार्य छ ।"
सम्पादकलाई चिठी,"यो सजायसहित मागदाबी गर्नु कानुनसम्मत छ । विनोद योञ्जनिििकरणी भएको पुष्टि भयोभने कानुनी कारबाही हुनैपर्छ जोसुकै होस् । गैरीलाल कार्कीिििउन्मादले मातिएको मान्छे उड्न नजानेर नराम्ररी पछारिन्छ, यसको एउटा उदाहरण यिनी हुन् । संगीता जगेबूिििअनि नाम कहलिएका व्यक्तिले चाहिँ गलत गर्दैनन् भन्ने मानसिकता । कि नाम कमाएकाले जे पनि गर्न पाउनुपर्ने हो ? सम्झना हुमागाईिििकुनै पनि काम गरेर जनतामाझ चर्चित हुनेबित्तिकै नियम कानुनविपरीत अपराधकर्म गर्न पाइँदैन ! कानुनी कारबाही हुनुपर्छ, नत्र भने बलात्कार अझै बढ्छ । विष्णुप्रसाद सेढाईििियस्तो कारबाहीको खबरसुन्दा मन नै शान्त हुन्छ । म महान् हुँ भन्ने व्यक्तिहरूको वास्तविकता अझै पर्दाफास गर्न पाए धेरै महिलाले न्याय पाउने थिए ! सविना वाग्लेिििन्यायालयले सामान्य गल्ती ठहराए माफी पनि देला, अपराध ठहराए कानुन बमोजिम सजाय देला योभन्दा माथि कसैको केही लाग्दैन ! हरिप्रसाद पराजुलीिििकानुनभन्दा माथि कोही छैन, गल्ती गरे कानुन बमोजिम सजाय हुन्छ, बस ! धुव्र पोख्रेलिििसुन होस् वा हीरा कानुनले अपराधी ठहराएमा सक्किगो नि ! मिहिन ह्याङ"
आर्थिक रणनीतिको एबीसीडी,"(जी) ग्रिन इकोनोमी (हरित अर्थतन्त्र)जलवायु जोखिम सूचकांकका आधारमा नेपाल विश्वमा दसौं धेरै प्रभावित तथा जोखिमयुक्त राष्ट्र हो । हामी आफ्नो कारणले भन्दा अन्य मुलुकले गर्ने प्रदूषण र हरितगृह ग्यास उत्सर्जनले गर्दा बढी प्रभावित छौं । हाम्रा छिमेकी चीन र भारत विश्वमा धेरै कार्बन उत्सर्जन गर्नेमध्ये पहिलो र तेस्रो राष्ट्र हुन् । जलवायु परिवर्तनको असर न्यूनीकरण र अनुकूलन गर्दै सरकारले राखेको सन् २०४५ सम्म शून्य उत्सर्जन र सन् २०५० सम्म ऋणात्मक उत्सर्जनको लक्ष्य प्राप्त गर्नु छ । राज्यले हरित योजना अन्तर्गत सही प्राथमिकीकरण गर्ने र आम नागरिक पनि जलवायुबारे सचेत हुने हो भने ती लक्ष्यहरू समयअगाडि नै हासिल गर्न सकिन्छ र विश्वकै लागि उदाहरण बन्न सकिन्छ । प्रविधि विकास हुँदै जाँदा नयाँ सम्भावनाहरू पनि उघारिँदै जानेछन् । बढी हरितगृह ग्यास उत्सर्जन गर्ने विश्वका दुई ठूला राष्ट्रको छिमेकी भएकाले हाम्रो अर्थतन्त्रलाई हरितकरण गर्दै लान सके विश्वमा नमुना राष्ट्रका रूपमा स्थापित हुने र सोही अनुरूप अन्तर्राष्ट्रिय संघसंस्था तथा बजारबाट ठूलो मात्रामा हरित लगानी जुटाउन सकिनेछ । हरित लगानी अवधारणालाई शीघ्र मूर्तरूप दिन सके मुलुकले ठूलो आर्थिक, सामाजिक तथा वातावरणीय लाभ पाउनेछ । माथि उल्लिखित आर्थिक रणनीति अवलम्बन गर्दै सो अनुरूप राष्ट्रका नीति तथा परियोजना प्राथमिकीकरण गर्दै कार्यान्वयन गर्न सके समृद्ध नेपालको अभिलाषा प्राप्त गर्न धेरै टेवा मिल्नेछ । पर्यटन र जलविद्युत् हाम्रा लागि सधैं महत्त्वपूर्ण क्षेत्र हुनेछन् भने भारत र चीन सदैव महत्त्वपूर्ण छिमेकी रहिरहनेछन् । तर हामीले विकासको कुरा गरेको र आवधिक योजना लागू गरेको करिब सात दशकको अवधिमा पनि यी दुई विषयमा उल्लेख्य विकास हुन नसकेको पृष्ठभूमिमा मुलुकले समय अनुरूप सम्भावनाका नयाँ क्षेत्र पनि पहिचान गर्दै जानुपर्छ । साथै भारत र चीनजस्ता ठूला छिमेकीको बृहत् आर्थिक विकासबाट पनि कुनै ठोस लाभ लिन नसकिएको र थप परनिर्भर हुँदै गएको स्थितिलाई वस्तुनिष्ठ रूपमा समीक्षा गर्दै रणनीतिको नयाँ खाका कोर्नुपर्छ । विगतको अनुभव विश्लेषण गर्दा विकासका लागि भारत र चीनप्रति परनिर्भर हुने आर्थिक नीतिबाट मुलुकले विकास र समृद्धिको फड्को मार्ने सम्भावना न्यून देखिन्छ । त्यसैले एकातिर पर्यटन र जलविद्युत्, अर्कातिर भारत र चीनभन्दा परको विकासको मोडल पहिचान गरेर मुलुकको अत्यधिक परनिर्भर आर्थिक संरचनालाई रूपान्तरण गर्दै समृद्धिको लक्ष्य प्राप्त गर्नुपर्छ ।"
आईएस परिवार फर्काउँदै अस्ट्रेलिया,"अस्ट्रेलिया (कास) अस्ट्रेलियाले सिरियामा रहेका इस्लामिक स्टेट (आईएस) सदस्यका परिवारलाई उद्धार गरेको छ । सिरियास्थित डिटेन्सन सेन्टरमा रहेका ४ महिला तथा १३ बालबालिकालाई केही दिनअघि न्यु साउथ वेल्स ल्याइएको छ । फिर्ता ल्याइएका सबै अस्ट्रेलियाली नागरिक भए पनि निर्णयप्रति विपक्षी दल लिबरलका केही नेताले भने असन्तुष्टि जनाएका छन् । अस्ट्रेलियाली गृहमन्त्री क्लेयर ओनिलले १७ जनालाई उद्धार गरेर न्यु साउथ वेल्स ल्याइएको एक विज्ञप्तिमार्फत पुष्टि गरेकी छन् । फिर्ता ल्याइएकामा अस्ट्रेलियाबाट आईएसको तर्फबाट युद्ध गर्न गएकाहरूको परिवार रहेको समाचार माध्यममा जनाइएको छ । स्थानीय सञ्चार माध्यमका अनुसार सिरियाली शिविरमा रहेका उनीहरूलाई बिहीबार उक्त स्थानबाट ३० किलोमिटर इराकी सीमासम्म ल्याएर विमानमार्फत अस्ट्रेलिया फर्काइएको हो । सिरियास्थित रोज डिटेन्सन सेन्टरमा रहेका ६० अस्ट्रेलियालीमध्ये अत्यन्तै जोखिममा रहेका ती १७ जनालाई उद्धार गरिएको अधिकारीहरूले जनाएका छन् । आगामी महिनाहरूमा त्यहाँ रहेका इस्लामिक स्टेटका अन्य सदस्यका अस्ट्रेलियाली परिवारलाई पनि उद्धार गरिने अधिकारीहरूको भनाइ छ । उद्धारपछि गृहमन्त्री ओनिलले विज्ञप्ति जारी गर्दै ४ महिला तथा १३ बालबालिकालाई सिरियाको शिविरबाट राष्ट्रिय सुरक्षा संयन्त्रहरूको मूल्यांकनका आधारमा उद्धार गरिएको बताएकी छन् । आफ्नो मुख्य ध्यान सम्पूर्ण अस्ट्रेलियालीको सुरक्षामा केन्द्रित रहेको जनाउँदै ओनिलले उनीहरूलाई घर फर्काउनुअघि सुरक्षा संयन्त्रको सल्लाह, समुदायको सुरक्षा, कल्याण लगायतका विषयलाई ध्यानपूर्वक विचार गरेर निर्णय गरिएको बताएकी छन् । उद्धार गरिएकाहरू गैरकानुनी गतिविधिमा संलग्न भएको विषयमा अनुसन्धान हुने ओनिलको भनाइ छ । त्यसका साथै न्यु साउथ वेल्स सरकारले फिर्ता ल्याइएका महिला तथा बालबालिकालाई विभिन्न सहयोग प्रदान गर्नेसमेत उल्लेख गरिएको छ । सरकारले यसपहिले स्कट मरिसन प्रधानमन्त्री रहँदा गरिएको उद्धार प्रक्रियाकै क्रमलाई पछ्याउँदै यो निर्णय गरिएको बताए पनि विपक्षी दल लिबरलका केही नेताले भने सरकारको कदमप्रति असन्तुष्टि जनाएका छन् । पूर्वगृहमन्त्री करेन एन्ड्रुजले उनीहरूले आफ्नो इच्छाले सिरिया गएका र उद्धार गरेर ल्याइएकालाई कानुनअनुसार कारबाही हुनुपर्ने बताएकी छन् । सिरिया जाने उनीहरूको आफ्नो निर्णय भएको बताउँदै उनले तिनीहरूमा कट्टरपन्थी सोच अझै रहेको हुन सक्ने बताइन् ।"
मीठो फेस्टिभल !,फ्रान्सको पेरिसमा आयोजित चकलेट फेस्टिभलमा आएका अवलोकनकर्ता । गत शुक्रबार सुरु भएको फेस्टिभल मंगलबारसम्म चलेको थियो । तस्बिर ः सिन्ह्वा
धितोपत्र लाइसेन्स प्रक्रिया रोकियो,"(काठमाडौं)  सर्वोच्च अदालतको अल्पकालीन अन्तरिम आदेशपछि नेपाल धितोपत्र बोर्डले स्टक एक्सचेन्ज, कमोडिटी एक्सचेन्ज र स्टक ब्रोकरको नयाँ लाइसेन्स वितरण प्रक्रिया रोकेको छ । बोर्डले मंगलबार सूचना प्रकाशन गरेर अर्को निर्णय नभएसम्मका लागि उक्त प्रक्रिया यथास्थितिमा राख्ने निर्णय भएको जनाएको छ । सर्वोच्च अदालतबाट यही कात्तिक ४ मा जारी अल्पकालीन अन्तरिम आदेशअनुरूप बोर्डबाट गत असोज २ मा प्रकाशित सूचनाबमोजिमका आवेदन लिनेलगायत थप कामकारबाही अर्को निर्णय नभएसम्मका लागि यथास्थितिमा राख्ने निर्णय भएको व्यहोरा सम्बन्धित सरोकारवालाका लागि जानकारी गराइन्छ, बोर्डद्वारा जारी सूचनामा भनिएको छ । सर्वोच्चले स्टक एक्सचेन्ज, कमोडिटी एक्सचेन्ज र स्टक ब्रोकरको नयाँ लाइसेन्स वितरण प्रक्रियाविरुद्ध परेको रिटमा सुनुवाइ गर्दै न्यायाधीश तिलप्रसाद श्रेष्ठको एकल इजलासले यही कात्तिक ४ मा अल्पकालीन अन्तरिम आदेश दिएको थियो । तत्काल स्टक एक्सचेन्ज, कमोडिटी एक्सचेन्ज र स्टक ब्रोकरको नयाँ लाइसेन्स दिने प्रक्रिया रोक्न माग गर्दै अधिवक्ता दीपकविक्रम मिश्रले रिट निवेदन दिएका थिए । रिट निवेदनमा अदालतले अर्को सुनुवाइ नहुँदासम्म लागू हुने गरी अल्पकालीन अन्तरिम आदेश जारी गरेको हो । प्रधानमन्त्री तथा मन्त्रिपरिषद्को कार्यालय, अर्थ मन्त्रालय, नेपाल धितोपत्र बोर्ड र नेपाल स्टक एक्सचेन्ज लिमिटेडलाई प्रतिवादी बनाउँदै अधिवक्ता मिश्रले कात्तिक १ मा सर्वोच्चमा रिट दायर गरेका थिए । अदालतले सुनुवाइ गर्दै दुवै पक्षलाई छलफलका लागि उपस्थित गराउने र निष्कर्षमा पुग्ने भन्दै तत्कालका लागि अल्पकालीन अन्तरिम आदेश दिएको हो । यस विषयमा छलफलका लागि अदालतले दुवै पक्षलाई कात्तिक २२ मा बोलाएको छ । निवेदकले अन्तरिम आदेशसमेत जारी गरी पाउन माग गरेतर्फ विचार गर्दा दुवै पक्षलाई छलफलमा राखेर मात्र उचित निष्कर्षमा पुग्न मनासिब हुने देखिँदा यही कात्तिक २२ मा छलफल हुने मिति तोकी छलफलमा उपस्थित हुन विपक्षीहरूलाई सूचना दिनू, अदालतको आदेशमा भनिएको छ, सोबमोजिम छलफल भई अन्यथा आदेश नभएसम्मका लागि धितोपत्र बजार सञ्चालन (दोस्रो संशोधन नियमावली) ०७९ र नेपाल धितोपत्र बोर्डद्वारा गत असोज २ मा प्रकाशित सूचनाबमोजिमका कामकारबाही थप अघि नबढाई यथास्थितिमा राख्नू भनी विपक्षीहरूका नाममा अल्पकालीन अन्तरिम आदेश जारी गरिदिएको छ, आदेशको जानकारी विपक्षीहरूलाई दिनू ।आमनिर्वाचनको आचारसंहितासमेत लागू भइसकेको समयमा प्रधानमन्त्री शेरबहादुर देउवा र अर्थमन्त्री जनार्दन शर्माको ठाडो निर्देशनमा धितोपत्र बोर्डले एकै पटक ठूलो संख्यामा लाइसेन्स बाँड्न खोजेको थियो । त्यसका लागि बोर्डले गत असोज २ मा एउटा स्टक एक्सचेन्ज, दुई वटा कमोडिटी एक्सचेन्ज र धेरै संख्यामा ब्रोकर लाइसेन्स वितरणका लागि सूचना निकालेको छ । ३० दिन म्याद दिएकाले ब्रोकरका लागि आवेदन दिने समय असोज ३१ मा सकिएको छ । ब्रोकरका लागि ४५ वटा आवेदन परेको नेप्सेले जनाएको छ । स्टक एक्सचेन्ज र कमोडिटी एक्सचेन्जको हकमा ४५ दिनको म्याद दिइएको छ । उक्त म्याद यही कात्तिक १५ मा सकिँदै छ । यद्यपि सोमबारसम्म स्टक एक्सचेन्ज र कमोडिटी एक्सचेन्जका लागि कुनै पनि आवेदन परेको छैन । आमनिर्वाचनको आचारसंहितासमेत लागू भइसकेका बेला सरकारले विभिन्न व्यवसायमा वितरण गर्न लागेको व्यापारिक लाइसेन्स प्रक्रिया रोक्न नेकपा एमालेले पनि निर्वाचन आयोगमा उजुरी दिएको थियो । यसअघि आफूले दिएको उजुरीउपर आयोगले कारबाही प्रक्रिया अघि नबढाएको भन्दै उपभोक्ता हित संरक्षण मञ्चले पूरक उजुरी (दोस्रो उजुरी) हालेको थियो । नेकपा एमालेले पनि लाइसेन्स वितरण प्रक्रिया रोक्न माग गर्दै उजुरी दर्ता गराएको हो । नेकपा एमालेले आयोगमा दर्ता गराएको उजुरीमा पनि आचारसंहिताविपरीत र अर्थतन्त्रलाई दूरगामी प्रभाव पार्ने गरी धितोपत्र बजार, धितोपत्र बोकर, बिमा कम्पनी, वस्तु बजारलगायत क्षेत्रमा वितरण गर्न लागिएको व्यापारिक लाइसेन्स प्रक्रिया रोक्न माग गरिएको छ । उजुरीका आधारमा आयोगले अर्थ मन्त्रालय, धितोपत्र बोर्ड र बिमा समितिलाई स्पष्टीकरण पनि सोधेको थियो । तीन वटै निकायले निर्धारित समयमै स्पष्टीकरणको प्रत्युत्तर पनि पठाइसकेका छन् । तर बोर्डले निर्वाचन आयोगलाई झूटा विवरणसहित प्रत्युत्तर पठाएको पाइएको थियो । प्रत्युत्तरमा लाइसेन्स वितरण नियमित कार्य भएको, वार्षिक नीति तथा कार्यक्रममा समावेश भएको, निर्वाचन आचारसंहिता लागू हुनुअघि नै लाइसेन्स वितरणका लागि सूचना जारी भएको, सरकार (अर्थ मन्त्रालय) र ऐनले पनि स्टक एक्सचेन्जको लाइसेन्स वितरण अधिकार बोर्डलाई नै दिएकोलगायत कारण उल्लेख छन् । तर लाइसेन्स वितरण कार्य बोर्डको नियमित कार्य नभई विकासात्मक हो । आर्थिक वर्ष ०७९८० को बोर्डको धितोपत्र बजार तथा वस्तु विनिमय बजारसम्बन्धी नीति तथा कार्यक्रमको विकासात्मक कार्यअन्तर्गत समग्र बजारको विकाससम्बन्धी कार्यक्रमको बुँदा १० मा वस्तु बजार सञ्चालन गर्न आवश्यक कानुनी सुधार तथा अनुमतिपत्र प्रदान गरिने भनिएको छ ।नीति तथा कार्यक्रमको बुँदा ११ मा धितोपत्र ब्रोकर संख्या थप्ने र नयाँ धितोपत्र व्यापारी (स्टक डिलर) लाई अनुमतिपत्र प्रदान गर्ने उल्लेख छ । निर्वाचन आचारसंहिता लागू भइसकेपछि नियमितबाहेक विकासात्मक काम गर्न पाइन्न । त्यसैले बोर्डले आफूले वार्षिक नीति तथा कार्यक्रममा विकासात्मक शीर्षकमा राखेका कार्यक्रमलाई पनि नियमित कार्यक्रम भनेर आयोगलाई झूटा विवरण पठाएको पुष्टि हुन्छ । नयाँ स्टक एक्सचेन्जको लाइसेन्स वितरण गर्ने विषय नीति तथा कार्यक्रममा पनि छैन । नीति तथा कार्यक्रमको कानुन निर्माण तथा सुधार शीर्षकमा बजारलाई प्रतिस्पर्धी बनाइनेछ भन्ने मात्र उल्लेख छ । तर जसरी भए पनि निर्वाचनअघि नै लाइसेन्स वितरण गरिसक्ने ध्याउन्नमा बार्ड रहेकाले उक्त प्रक्रियामा अवरोध नहुने गरी झूटा विवरण समेटेर निर्वाचन आयोगलाई पत्र पठाइएको स्रोतको दाबी छ ।"
बर्खाले सडकमा ३ अर्बको क्षति,"(काठमाडौं)  बर्खाका कारण आएको बाढीपहिरोले सडक पूर्वाधारमा ३ अर्ब रुपैयाँको क्षति भएको छ । असोजसम्म परेको पानीका कारण आएको बाढीपहिरोले सबैभन्दा बढी क्षति कर्णाली राजमार्गमा भएको छ । दसैंका बेला लगातार पानी परेपछि चाडबाडमा घर हिँडेकाहरू पहिरोका कारण बीच बाटोमै अलपत्र परेका थिए । अहिले पनि केही सडक ठप्प रहेको सडक विभागले जनाएको छ । सुरुमा कर्णाली राजमार्गका दर्जनभन्दा बढी ठाउँमा पहिरो खसेर समस्या भए पनि अहिले धेरै स्थानको सडक खुलेको विभागका महानिर्देशक अर्जुनजंग थापाले बताए । पछिल्लो समय कर्णालीमा अवरुद्ध सडक खण्डमा पहिरो पन्छाउने काम भइरहेको छ, थापाले भने, खुलालुसिमीकोट खण्डमा भने अहिलेसम्म सवारी सञ्चालनमा ल्याउन सकिएको छैन । बाढीपहिरोबाट यस पटक सडक पूर्वाधारमा ठूलो क्षति भएको छ । कतै कालोपत्रे सडक बगेको छ, कतै ठूला ढुंगा खसेर सडक भत्किएका छन् । क्षतिको विवरण सबैतिरबाट मागेका छौं, थापाले भने, सडकलाई पहिलेकै अवस्थामा ल्याउन अनुमानित ३ अर्ब रुपैयाँ लाग्ने देखिन्छ । करिब तीन महिनादेखि अवरुद्ध बाजुराको साँफेबगरमार्तडीकोल्टी सडकमा गत आइतबारबाट सवारी गुड्न थालेका छन् । दसैंपछि यो खण्डमा काम गर्न सजिलो भयो, उनले भने, लामो मिहिनेतपछि सडक चलाउन सकिएको हो । उक्त सडक गत साउन १८ देखि अवरुद्ध थियो । लेदोसहितको पहिरो खस्ने क्रम नरोकिँदा दसैंमा सडक सञ्चालनमा आउन सकेन । सडक अवरुद्ध हुँदा आवतजावत मात्र होइन, खाद्यान्न ढुवानीसमेत ठप्प बनेको थियो । सवारी चल्ने ठाउँसम्म खाद्यान्न ल्याउने त्यहाँबाट मान्छेले बोकेर गाडी चल्ने ठाउँसम्म लग्नुको विकल्प थिएन । बर्खाले कर्णाली राजमार्गको सुर्खेतबाटै समस्या आएको थियो, सुर्खेत र दैलेख खण्डमा समस्या आउनेबित्तिकै पहिरो पन्छाएर सवारी चलाइयो, उनले भने, तर सडक बगेका ठाउँमा समस्या भएको छ । ठूला ढुंगा आएर सडकमा बसेकाले पन्छाउन समस्या भएको हो । मान्माजुम्ला सडकखण्डमा अझै समस्या छ । सबैभन्दा बढी क्षति नाग्मा खण्डमा भएको सडक विभागको भनाइ छ । यस क्षेत्रमा सडक साँघुरा छन्, एक लेनको सडक भएको र पहिरोले भत्किँदा सवारी सञ्चालनमा कठिनाइ भएको छ, थापाले भने, कालीकोटको पिलीदेखि अघिदेखि ७ किमि सडक अझै ठप्प छ । उक्त खण्डमा ठूला ढुंगा झरेर बसेकाले फुटाएर सडक चलाउने तयारी भइरहेको छ । कति सडक त खोलै किनारबाट भत्किएका छन्, सडकमा खोलो छ, उनले भने, त्यस्ता सडकमा ग्याबिन पर्खाल लगाएर सञ्चालन गर्ने काम हुँदै छ । खोड्पेबझाङ सडक दसैंलगत्तै अवरुद्ध बन्यो । पहिरो खसेर ठप्प सडक अहिले सञ्चालनमा आएको महानिर्देशक थापाले बताए । कर्णाली करिडोरको खुलालुबाट ४ किमिअघिको सडकमा २ सय मिटर माथिबाट ढुंगा खसेर सडक बन्द छ । यस खण्डमा ढुंगा खसिरहेकाले पहिरो पन्छाउने मेसिनसमेत लग्न सकिएको छैन, उनले भने, ढुंगा खस्ने क्रम नरोकिएसम्म यस खण्डमा काम गर्न सक्ने अवस्था छैन । दसैंताका मुस्ताङ र मनाङ जोड्ने सडक पनि पहिरोले ठप्प थिए । अहिले ती खण्डमा समस्या नभएको सडक विभागको दाबी छ । धेरै सडक एकतर्फी भए पनि चलेका छन्, थापाले भने, पानी परिहाले समस्या हुने हो, नत्र हिउँदमा मर्मत गरेर पहिलाकै अवस्थामा सडकलाई पुर्याइनेछ । सडक मर्मतका लागि सडक बोर्ड नेपालबाट २० करोड रुपैयाँ आएको र त्यसैले सामान्य पहिरो पन्छाउने काम भएको उनको भनाइ छ ।"
भैरहवाबाट हिमालयको मलेसिया चार्टर उडान,"काठमाडौं (कास) चिनियाँ र यती एयरलाइन्सको लगानी भएको हिमालय एयरलाइन्सले बिहीबारदेखि भैरहवाबाट मलेसिया उडान गर्ने भएको छ । नेपाल नागरिक उड्डयन प्राधिकरणले आठ दिनभित्र आठ वटा चार्टर उडानको अनुमति दिएको हो । हिमालयले नियमित उडानमा जानुअघि भैरहवाबाट चार्टर उडानका लगि मंगलबार अनुमति मागेको थियो, प्राधिकरणका सहायक प्रवक्ता ज्ञानेन्द्र भूलले भने, उसलाई प्राधिकरणले बिहीबारदेखि नै उडान गर्न अनुमति दिएको छ । हिमालयले कात्तिक १७ देखि २४ सम्म दैनिक एउटा उडान गर्ने प्राधिकरणले जनाएको छ । मलेसियासँग नेपाल सरकारले भैरहवाबाट व्यावसायिक उडान गर्ने सम्झौता नगरेसम्म उसले चार्टरकै अनुमति लिई मलेसिया उडान गर्नेछ । काठमाडौंबाट मलेसियाको क्वालालम्पुरका लागि उडेको हिमालयको जहाज मलेसियाबाट भने फर्किंदा पहिला भैरहवा आउनेछ । त्यहाँबाट यात्रु लिएर पुनः मलेसिया पुगेर त्यही जहाज काठमाडौं फर्किने अनुमति छ । यसका लागि हिमालयले दुई सेट चालक दल राख्नुपर्नेछ, जसमध्ये एक सेट पहिल्यै मलेसियामा रहनेछ । प्राधिकरणले नेपालका दुइटा अन्तर्राष्ट्रिय विमानस्थललाई जोडेर एउटा मिक्स उडान गर्न दिएको यो पहिलो पटक हो । भैरहवामा इन्जिनियनिङ बेस नभएकाले उसको जहाज चौथो उडानमा काठमाडौं नै फर्किनेछ । अहिले मलेसियामा आउजाउ गर्ने नेपालीहरूको संख्या वृद्धि भएकाले हामी भैरहवाबाट यो महिनाभर उडान गर्ने योजनामा छौं, हिमालय एयरलाइन्सका उपाध्यक्ष विजय श्रेष्ठले भने, सरकारले भैरहवामा सेल्फ ग्राउन्ड ह्यान्डलिङ दिए हामी उताबाट नियमित उडान गर्ने योजनामा छौं । प्राधिकरणले हाल हिमालयलाई काठमाडौंबाट सातामा १० वटा उडानको अनुमति दिएको छ । नेपाल वायुसेवा निगमले भने सातामा ५ वटा उडानको अनुमति पाएको छ । प्राधिकरणसँग हिमालयले सातामा १४ र निगमले ७ उडान मागेका थिए । मलेसियाबाट दुइटा विदेशी वायु सेवाले नेपालमा उडान अनुमति पाएका छन् । तर उनीहरूले श्रमिकभन्दा तेस्रो मुलुक जाने यात्रुलाई प्राथमिकता दिएकाले हिमालयले कनेक्टिङ उडान भएका यात्रुलाई नभई एउटा विन्दुबाट अर्को विन्दुसम्म मात्रै जाने प्वाइन्टटुप्वाइन्ट यात्रुलाई प्राथमिकता दिँदै मलेसिया उडानका लागि भैरहवाबाट पनि उडान गर्न लागेको हो । उसले भैरहवाबाट उड्ने वा अवतरण गर्ने यात्रुलाई बससेवा पनि दिने भएको छ । काठमाडौंबाट उड्न नपाएका यात्रुलाई बसमा भैरहवा लैजान्छौं, भैरहवामा अवतरण भएका काठमाडौं आसपासका यात्रुलाई त्यहाँबाट काठमाडौंसम्म बसमै ल्याइदिनेछौं, उपाध्यक्ष श्रेष्ठले भने ।"
हातैले बुनेका ढाका रुचाउँछन् पर्यटक,"(पाल्पा)  पाल्पाली हातैले बुनेका ढाका र यसबाट बनेका सामग्रीको बिक्री बढेको छ । आन्तरिक पर्यटक र तिहारको कोसेलीका रूपमा दिदीबहिनीले दाजुभाइलाई उपहार दिने भएकाले ढाकाबाट उत्पादित टोपी, पछ्यौरा, रुमाल, पर्स, स्टकोट, झोला, टाईलगायतको व्यापार बढेको हो ।ढाकाबाट बनेका सामग्री उपहारका रूपमा प्रदान गर्ने प्रचलन छ । दसैंपछि आन्तरिक पर्यटकको आगमन अत्यधिक भएपछि बिक्री पनि बढेको तानसेन, सिल्खानटोलका ढाका व्यवसायी हरि रायमाझीले बताए । दुई वर्ष कोरोना संक्रमणले व्यापारमा कमी आएको थियो । यस वर्ष ढाकाको व्यापार राम्रो भएको पाल्पाली ढाका संघका सचिव तथा उद्योगी मनोजराज शर्मा पौड्यालले जानकारी दिए ।दसैंपछि तिहारसम्म ढाका कपडाको राम्रो व्यापार भयो, उनले भने, विगत दुई वर्ष कोरोनाले थला नै पारेको थियो । यस वर्ष राम्रो व्यापार भएको छ । आन्तरिक तथा बाह्य पर्यटकले समेत ढाकाका सामग्री उपहारका रूपमा लैजाने उनको भनाइ छ । अघिल्ला दुई वर्षभन्दा यस वर्ष अत्यधिक ढाकाका सामग्री बिकेको व्यापारी सितम भण्डारीको भनाइ छ । यस वर्ष उल्लेख्य व्यापार भयो, उनले भनिन्, आन्तरिक तथा बाह्य पर्यटकका साथै स्थानीय बजारमा पनि राम्रो खपत भयो । दैनिक कारोबार पाँच गुनासम्म बढेको उनले बताइन् । व्यापारीहरूका अनुसार दैनिक १०१५ हजारको कारोबार हुने गरेकामा तिहारको मौकामा एक लाखभन्दा बढीको व्यापार भएको हो ।आन्तरिक पर्यटकको पहिलो रोजाइ पाल्पाली ढाका नै भएको ढाका कपडाका संस्थापक स्व गणेशमान महर्जनकी श्रीमती पूर्णमाया महर्जनले जनाइन् । ढाका बिक्री बढी भएको नाममा पाल्पालीको नाममा नक्कली ढाका बिक्री नगर्न उनको आग्र्रह छ । पाल्पाली ढाकाको व्यापार राम्रो भए पनि यसमा पाल्पाली भनेर नक्कली ढाका बेच्नु भएन, उनले भनिन्, ग्राहकलाई जे हो, त्यही बताएर बिक्री गर्नुपर्छ ।तानसेनस्थित जानकी ढाका पसलका राजु भट्टराईले पनि दसैंपछि बिक्रीदर एक्कासि बढेको स्विकारे । अन्य समयको तुलनामा तिहारका बेला ढाकाको माग ७० प्रतिशतले वृद्धि भएको उनले बताए । बाहिरी जिल्लाबाट भ्रमणमा आउने आन्तरिक तथा बाह्य पर्यटकले समेत ढाकाका सामग्री लैजाने हुँदा माग बढेको हो । ढाकाका सामग्री आफ्ना लागि सम्झना र परिवारका लागि कोसेली लैजाने गर्छन् । हातले बुन्न धेरै समय लाग्ने भएकाले मागअनुसार अन्य स्थानमा पाल्पाली ढाका आपूर्ति गर्न कठिन छ ।पोखरा, काठमाडौं, बुटवल, नारायणगढ, भैरहवा, दाङ, भक्तपुरलगायत स्थानमा यहाँको ढाका पठाउने गरिएको जिल्ला उद्योग वाणिज्य संघका अध्यक्ष राजु महर्जनले बताए । यहाँको ढाका कुनै बेला गुणस्तरीय थियो । विगतमा पाल्पाली ढाका खाडीदेखि युरोपियन मुलुकमा निर्यात हुने गर्थ्यो । अहिले पूर्वेली र भारतीय सीमामा बुनेका कपडाले बजार ढाकेपछि बाहिर निर्यात गर्न छाडिएको छ ।जिल्लाको प्रमुख उद्योग व्यवसाय बनेको ढाकाले १० हजार बढीलाई रोजगारी दिएको थियो । घरेलु तथा साना उद्योग कार्यालयका अनुसार अहिले १ हजार जतिले मात्र रोजगारी पाएका छन् । पाल्पाबाहेक पोखरा, काठमाडौं, बुटवल, नारायणगढ, भैरहवा, दाङ, भक्तपुरलगायत स्थानमा पाल्पामा उत्पादित ढाका र यसबाट बनेका सामग्रीको माग हुने गर्छ । पाल्पामा ढाकाका २४ भन्दा बढी उद्योग छन् । घरघरमै ढाका बुनेर २ सय बढी महिलाले राम्रो आम्दानी गर्छन् । पाल्पाली ढाकाको १० करोडको हाराहारीमा वार्षिक व्यापार हुने संघले जनाएको छ ।"
खाद्यमा बेथितिबारे अख्तियार र सतर्कता केन्द्रको छानबिन,"(काठमाडौं)  खाद्य व्यवस्था तथा व्यापार कम्पनीको बेथितिबारे अख्तियार दुरुपयोग अनुसन्धान आयोग र राष्ट्रिय सतर्कता केन्द्रले चासो दिएका छन् । झूटा बिल भर्पाइ गर्ने कर्मचारीलाई कारबाही नगरी कामु डीजीएम बनाएपछि दुवै निकायले छानबिन प्रक्रिया थालेका छन् । अख्तियारले विभिन्न मितिमा पत्र पठाएर आवश्यक कागजातसमेत मागेको छ । खाद्यको बेथिति र विशेषगरी झूटा बिल भर्पाइ गर्ने कर्मचारीलाई कारबाही नगरी कामु डीजीएम बनाएको विषयमा अख्तियार र सतर्कता केन्द्रले पत्र पठाएको छ, कम्पनीका एक अधिकारीले भने । हाल दसौं तहमा कार्यरत श्रीमणिराज खनालले ०६८ सालमा थापाथलीमा तह८ मा कार्यरत रहँदा एकाउन्टेन्टसँगको मिलोमतोमा ५५ लाख बैंक जम्मा गरेको नक्कली भौचर हिनामिना गरेको आरोप लागेको थियो । त्यसको एक वर्षपछि आन्तरिक लेखापरीक्षकको कार्यालयले समेत पुष्टि गर्दै सञ्चालक समितिको ०६९ फागुन १७ को बैठकले उनलाई कारबाही गर्ने निर्णय गरेको थियो । तर कारबाहीको निर्णयको प्रक्रिया टुंगो नलाग्दै तह९ मा बढुवा भएको र उक्त निर्णय हालसम्म कारबाही नभएको भन्दै सतर्कताले पनि पत्र पठाएको छ । सतर्कता केन्द्रले पनि गत असोज २४ मा कागजातसहितको जवाफ उपलब्ध गराई खाद्यलाई पत्राचार गरेको छ ।खाद्य कम्पनीका अनुसार अख्तियारले ०७९ असार २० मै उद्योग वाणिज्य तथा आपूर्ति मन्त्रालयमा पत्र पठाएको थियो । पत्रअनुसार १५ दिनभित्र आवश्यक कागजातसहित राय प्रतिक्रिया मागिएको थियो । मन्त्रालयले चासो नदिएपछि अख्तियारले गत भदौ २ मा पुनः मन्त्रालयलाई पत्र पठाएको थियो । अख्तियारले पठाएको पत्रमा १५ दिनभित्र छानबिन गरी सम्बद्ध कागजातसहितको राय प्रतिक्रिया दिन भनिएको छ । अख्तियारको पत्रसँगै तालुक उद्योग वाणिज्य तथा आपूर्ति मन्त्रालयले पनि छानबिन समिति गठन गरेको जनाएको छ । अख्तियारको पत्रपछि मन्त्रालयले पनि छानबिन कमिटी गठन गरेको छ, मन्त्रालयका एक उच्च अधिकारीले भने । अख्तियारले थप विवरणका लागि खाद्य कम्पनीलाई पनि पत्र पठाएको छ । अख्तियारको पत्रमा कम्पनीमा कार्यरत कामु नायब महाप्रबन्धक श्रीमणिराज खनालको जागिर सुरु भएदेखि हालसम्मको व्यक्तिगत विवरण तथा तलबी विवरण आयोगमा बुझाउनू भनिएको छ ।अनुसन्धानको सिलसिलामा आवश्यक परेकाले कम्पनीमा कार्यरत कामु नायब महाप्रबन्धक श्रीमणिराज खनालको सुरु नोकरीदेखि हालसम्मको व्यक्तिगत विवरण तथा तलबी विवरण यस आयोगको महाशाखा नम्बर १२, कोठा नम्बर १३ मा इमेलमार्फत छानबिन अधिकृतले प्राप्त गर्ने गरी उपलब्ध गराइदिनू, अख्तियारले खाद्यलाई लेखेको पत्रमा भनिएको छ । निरन्तर घाटामा रहेको कम्पनी साविक खाद्य संस्थान हुँदा रकम अपचलन गरेका कर्मचारीले कम्पनी भएपछि पनि विवादास्पद काम गरिरहेका छन् । कामु नायब कार्यकारी पदका विषयमा मात्र होइन, खनालमाथि अरू पनि आरोप छन् । ०६९ माघ २६ मा आपूर्ति मन्त्रालयको छानबिन प्रतिवेदनमा खनालले बजेटबेगर विभिन्न शीर्षकमा झूटा बिल भर्पाइ बनाई आफूखुसी खर्च गरेको र १ करोड ५० लाखभन्दा बढी रकम असुल गर्नुपर्ने आरोप छ । ०५५५६ ताका शाखा कार्यालय भैरहवामा कार्यरत रहँदा कारागारलाई चामल बेचेको रकम आफ्नै निजी खातामा जम्मा गरी भ्रष्टाचार गरेकोसमेत आरोप छ ।"
सवा २ लाख विद्यार्थीको भविष्यमाथि त्रिविको खेलबाड,"(काठमाडौं)  भोजपुरकी युङनुमा राईले बीबीएस प्रथम वर्षको परीक्षा दिएर बसेको १५ महिना पुग्यो । नियमित तालिका लागू भएको भए यतिखेर उनी तेस्रो वर्ष पढ्ने सुरसारमा हुन्थिन् । तर, पहिलो वर्षकै नतिजा प्रकाशन भएको छैन । नियमित पढाइ भएको भए यतिखेर बीबीएस तेस्रो वर्षमा पढ्दै गरेको हुन्थ्यौं, कोटेश्वरस्थित सिनास क्याम्पसकी छात्रा राईले भनिन्, दोस्रो वर्ष पढेजस्तो मात्रै भएको छ । पहिलो वर्षको नतिजा त कहिले हो कहिले ?डोल्पाकी विष्णु शाहीलाई पनि १५ महिनासम्म नतिजा नआउँदा अत्यास लागेको छ । तेस्रो वर्षमा पढ्नुपर्ने बेलामा पहिलो वर्षकै रिजल्ट आएको छैन, ब्याक लाग्यो भने साह्रै गाह्रो हुनेछ, बानेश्वरस्थित गोल्डेनगेट इन्टरनेसनल कलेजकी छात्रा शाही भन्छिन्, सेमेस्टर सिस्टम पढ्नेको सरासरी जाँच र रिजल्ट हुन्छ । हामी वार्षिक प्रणालीमा पढ्नेको शैक्षिक भविष्यमाथि विश्वविद्यालयले खेलबाड गरिरहेको छ । राई र शाही त्रिभुवन विश्वविद्यालय व्यवस्थापन संकायअन्तर्गत चारवर्षे बीबीएस हाल दोस्रो वर्षका विद्यार्थी हुन् । परीक्षा नियन्त्रण कार्यालयले गत वर्ष साउनमा लिएको परीक्षामा १ लाख २५ हजारभन्दा बढी सामेल थिए । यसैगरी, शिक्षाशास्त्र बीएडमा ६४ हजार र मानविकीतर्फ तीनवर्षे बीएमा ३५ हजारभन्दा बढीले पन्ध्र महिना बितिसक्दासम्म नतिजा पाउन सकेका छैनन् । नियमित पठनपाठन गराउनु, परीक्षा लिनु र तोकिएकै समयमा नतिजा प्रकाशन गर्नु हरेक शैक्षिक संस्थाका दायित्व हो । तर, त्रिविले शैक्षिक क्यालेन्डर लागू गर्न नसक्दा लाखौं विद्यार्थीको शैक्षिक भविष्यमाथि खेलबाड भइरहेको छ । एकातर्फ त्रिविमा महिनौं तालाबन्दी हुन्छ, अर्कोतर्फ वर्ष बितिसक्दासमेत परीक्षाको नतिजा प्रकाशित नहुँदा विद्यार्थीमा नैरास्य छाएको छ । कलेज अफ नेसनल एकेडेमी स्क्वायरका प्रमुख परशुराम राई त्रिविले क्यालेन्डर लागू गर्न नसक्दा ३ वर्षे कोर्स सक्न ६ वर्ष लाग्ने गरेको बताए । तीन महिनामा नतिजा आएको भए विद्यार्थी जोसजाँगर लगाएर पढ्थे, प्रमुख राईले भने, वर्ष दिन बितिसक्दासमेत नतिजा नआउँदा विद्यार्थीलाई नकारात्मक असर पुगेको छ । त्रिविले सस्तो शुल्कमा वार्षिक प्रणाली सञ्चालन गर्नुले सस्तो बेसारले पखाला चलाएझैं भएको कलेजका उनको भनाइ छ । एक आंगिक क्याम्पसका प्रमुखले नतिजामात्र नभई विश्वविद्यालयको समग्र प्रणाली सुस्त हुँदा त्रिविको छविमा गिरावट आएको बताए । देशको उच्च शिक्षामा ८० प्रतिशत भार त्रिविले धानेको छ, उनले कान्तिपुरसँग भने, तर त्रिवि सेवा आयोगको अध्यक्ष नियुक्ति नहुनेदेखि विश्वविद्यालय सेवा प्रवेशमा हुनुपर्ने शिक्षक र कर्मचारीको गुणस्तरदेखि समग्र प्रणालीमा सुस्तता छाएको छ । यसले विश्वविद्यालयको अन्तर्राष्ट्रिय छविमा आँच पुग्नेछ । परीक्षा नियन्त्रण कार्यालयले भने कोरोनाकालमा भएको बन्दाबन्दीले नतिजा प्रकाशनमा ढिलो भएको बहाना बनाउँदै आएको छ । परीक्षा सहनियन्त्रक महेश ओझाका अनुसार कोरोना संकटमा दुर्गममा रहेका विद्यार्थीलाई आफू अनुकूलको परीक्षा केन्द्रबाट जाँच दिलाउँदा नतिजा प्रकाशनमा ढिलाइ भएको हो । लकडाउनका बेला विद्यार्थी आआफ्नो गाउँघर फर्किएकाले पायक ठाउँबाट जाँच दिन लगायौं, उनले भने, अहिले उत्तरपुस्तिका, सिम्बोल नम्बरका आधारमा छुट्याउन प्राविधिक समस्या भएकाले नतिजा ढिलो भएको छ । अर्कातर्फ दक्ष जनशक्तिको पनि अभाव छ । नतिजा प्रकाशन प्रक्रियाअन्तर्गत उत्तरपुस्तिका परीक्षा, सम्परीक्षण र अंक प्रविष्टि महत्त्वपूर्ण कार्य हुन् । कम्प्युटर प्रणालीमा दक्ष जनशक्तिको अभाव रहेको नियन्त्रण कार्यालयका अधिकारीले समस्या दोहोर्याउँदै आएका छन् । आठ जना हुनुपर्नेमा दक्ष प्राविधिक कर्मचारी २ जना मात्र छन् । त्यसमा पनि जान्ने एक जना छन् । ती कर्मचारी २०५४ सालदेखि कार्यरत हुन् । उमेर हदका कारण अवकाश पाए पनि दक्ष प्राविधिक कर्मचारीको अभावमा पुनः करार नियुक्ति दिएर काम गराइएको परीक्षा नियन्त्रक पुष्पराज जोशीले जनाए । त्रिविमा उत्तरपुस्तिका परीक्षणमा पनि समस्या छ । देशभरका क्याम्पसबाट उत्तरपुस्तिका राजधानीको बल्खुस्थित परीक्षा नियन्त्रण कार्यालयमा ल्याउने र त्यसपछि विषय शिक्षकलाई घरघरमै पुर्याएर जाँच्न लगाउने गरिएको छ । त्रिविले हालसम्म क्षेत्रीय तहमा उत्तर पुस्तिका जाँच्ने व्यवस्था गर्न सकेको छैन ।"
सशस्त्रका दुई सई निलम्बित,"(काठमाडौं)  सशस्त्र प्रहरी बल मुख्यालयले दुई जना नायब निरीक्षक (सई) लाई निलम्बन गरेको छ । सप्तरीको छिन्नमस्तास्थित सशस्त्र प्रहरी बोर्डर आउट पोस्ट (बीओपी) का कमान्डर कृष्णबहादुर मगर र कपिलवस्तुमा रहेको सशस्त्रको २८ नम्बर गणमा कार्यरत गोविन्द सुवेदी निलम्बनमा परेका हुन् ।गत असोज २० मा छिन्नमस्ता बीओपीका सहायक निरीक्षक (असई) सत्यनारायण यादव भारतीय भूमिमा मृत अवस्थामा फेला परेका थिए । उनको मृत्यु शंकास्पद देखिएपछि घटनाको अनुसन्धानका क्रममा बीओपीकै जवान होमबहादुर खत्री पक्राउ परेका थिए । स्रोतका अनुसार खत्रीले नेपालतर्फ हत्या गरेर भारतीय भूमिमा लगेर शव मिल्काएका थिए । खत्री हाल जिल्ला प्रहरी कार्यालयको हिरासतमा छन् । सशस्त्र प्रहरी प्रधान कार्यालय सूचना शाखा प्रमुख डीएसपी शैलेन्द्र थापाले घटनाको प्रारम्भिक छानबिनका क्रममा विभागीय नीति र आदेशविपरीत काम गरेको देखिएपछि थप अनुसन्धानका लागि कमान्डर मगरलाई निलम्बन गरिएको बताए ।असईको मृत्युसम्बन्धी घटनाको अनुसन्धान गर्न सशस्त्र प्रहरी महानिरीक्षक राजु अर्यालले एआईजी चन्द्रप्रकाश (सीपी) गौतमको नेतृत्वमा डीआईजी र एसपी सम्मिलित टोलीलाई पठाएका थिए । समितिको प्रतिवेदनकै आधारमा सई मगर निलम्बनमा परेका हुन् । उनी सशस्त्र प्रहरी बल प्रदेश २ तालिम शिक्षालय दरबन्दी भई घटनाको केही समयअघि मात्रै बीओपी कमान्डरका रूपमा खटिएका थिए ।यसैगरी कपिलवस्तुको बाणगंगा३ सिउटीस्थित तौलिहवाजितपुर सडकखण्डमा निर्वाचन सुरक्षा बेस स्थापनार्थ टोली पुर्याएर गण फर्कने क्रममा कात्तिक ४ मा सशस्त्र प्रहरीको ट्रक दुर्घटना भएको थियो । त्यसमा सहायक हवल्दार, हवल्दार, जवान र साइकल यात्री अम्बर तङनमी गरी चार जनाको मृत्यु भएको थियो । सवारी कमान्डर थिए सई गोविन्द सुवेदी । उनीसहित सशस्त्र सिपाही र प्रहरीका वरिष्ठ हवल्दार घाइते भएका थिए ।गाडीमा रहेका सुरक्षाकर्मीको नेतृत्व सशस्त्र प्रहरी बल २८ नम्बर गण कपिलवस्तुमा कार्यरत सुवेदीले गरेका थिए । सशस्त्रको स्थलगत छानबिनले सई सुवेदीको लापरबाही र तोकिएको जिम्मेवारी पूरा नगरेको देखिएको थियो । सोही आधारमा थप अनुसन्धान गर्न उनलाई निलम्बन गरिएको सूचना शाखाका डीएसपी थापाले बताए । सवारी र खटिएका सुरक्षाकर्मीलाई कमान्डमा राख्न नसक्दा घटना भएको आरोपमा उनी निलम्बनमा परेका हुन् ।"
अंकितको शतकमा प्रदेश १ विजयी,"आजका खेलकर्णालीविरुद्ध गण्डकी, कीर्तिपुरवाग्मतीविरुद्ध लुम्बिनी, मूलपानी"
विश्वकपलाई जापानी टिम घोषणा,"टोकियो (एएफपी) जापानी फुटबल टिमका व्यवस्थापक हाजिमे मोरियसुले कतारमा हुने विश्वकपका लागि मंगलबार टिम घोषणा गर्दै आफ्नो टिम फुटबलको सबैभन्दा ठूलो पीडाको बदला लिने भावना मा नरहेको बताएका छन् ।उनले बार्सिलोना युवा टिमका पूर्वस्टार ताकेफुसा कुबो र ब्राइटनका काओरो मितोमालाई समेट्दै जापानले विश्वकपका लागि २६ खेलाडीको टिम घोषणा गरेको हो । समूह ई मा रहेको जापानले जर्मनी, स्पेन र कोस्टारिकाविरुद्ध प्रतिस्पर्धा गर्नेछ । जापानले पछिल्ला ६ वटै विश्वकप खेलेको छ तर पहिलोपल्ट सन् १९९४ (अमेरिका) को संस्करणमा खेल्ने उसको प्रयासलाई दोहामा भएको छनोटको अन्तिम खेलको अन्तिम मिनेटमा इराकले गोल गरेपछि असफल पारिदिएको थियो । उक्त खेललाई जापानले दोहा त्रासदी को रूपमा लिने गर्छ । उक्त खेल खेलेका मोरियसु भने यो महिना त्यो भूत बिर्साउन तयार रहेको बताउँछन् ।दोहा यस्तो ठाउँ हो, जहाँ हाम्रो विश्वकप सपना असफल भएको सत्य हो र यो स्थानले निरास बनाउँछ । मेरा लागि दुखद हो । तर, मैले बदला लिने सोचिरहेको छैन, टोकियोमा आफ्नो टिम घोषणा गरेपछि मोरियसुले भने, हामीसँग उत्कृष्ट खेलाडीको समूह छ । समर्थकहरू छन् र यसलाई कतारमा हुने विश्वकपमा अगाडि बढाउने हेरिरहेको छु । उनले थपे, मेरो अनुभव दुखद छ तर म समयलाई उपयोग गर्दै दोहा त्रासदीलाई दोहा हर्षमा परिणत गर्न चाहन्छु । साउथह्याम्पटनका पूर्वडिफेन्डर माया योसिदाको विश्वकपमा जापानी टिमको कप्तानी गर्नेछन् । उनीसँगै लेफ्टब्याक युतो नागातोमो र गोलकिपर इजी कावासिमा चौथोपल्ट विश्वकप टिममा छनोट भएका हुन् । इन्ट्रयाक्ट फ्य्रांकफर्टका एट्याकर दाइची कामादा र मोनाकोका ताकुमी मिनामिनो पनि टिममा समेटिँदा घरेलु लिग खेलिरहेका ६ खेलाडीले मात्रै स्थान पाएका छन् । अघिल्ला दुई विश्वकप खेलेका स्ट्राइकर युया ओसाका बाहिरिएका छन् । सेल्टिकका दुई खेलाडी क्योगो फुरुहासी र रेयो हाताते पनि टिममा स्थान बनाउन असफल रहे । डिफेन्डर कोउ इताकुरा गत सेप्टेम्रमा घुँडामा चोट लागेपछि बोरुसिया मोन्चेनग्लाडबाचमा नखेले पनि टिममा परेका छन् ।प्रशिक्षक मोरियसुले तीनपल्ट अन्तिम १६ बाट बाहिरिए पनि यसपालि पहिलोपल्ट क्वाटरफाइनलमा पुग्ने लक्ष्य रहेको बताएका छन् । उनले भने, यो सजिलो लक्ष्य होइन । तर, हाम्रा सबै समर्थक हामीसँग छन् । हामी यो लक्ष्यमा पुग्नेमा म विश्वस्त छु । उनले रियल सोसिडाडका फरवार्ड कुबो र ब्राइटनका विंगर मितोमाले कतारमा विपक्षीविरुद्ध उत्कृष्ट प्रदर्शन गर्ने आशा व्यक्त गरे ।२१ वर्षीय कुबोलाई ९ वर्षको छँदै बार्सिलोनाको ला मासिया एकेडेमीमा बोलाइएको थियो । उनी करिअरको सुरुआतमा जापानी मेसी को रूपमा परिचित भएका थिए । रियल मड्रिडबाट लोनमा केहीपल्ट पठाइएका उनी यो सिजनको सुरुमै स्थायी रूपमा सोसिडाडमा आबद्ध भएका हुन् । उनले जापानका लागि १९ खेल खेलिसकेका छन् । बेल्जियमको युनियन एसजीमा लोनमा एक वर्ष बिताएका मितोमा गत समरमा ब्राइटन पुगेका हुन् । चोटले तनाब दिए पनि उनी चोटमुक्त हुँदै टिममा फर्किएका हुन् ।खेलाडीहरूले यो बेलासम्म के गरेका छन्, उनीहरू कस्तो अवस्थामा छन् र विश्वकपमा हाम्रा लागि के राम्रो हुन्छ भन्नेलाई मैले हेरेको छु, प्रशिक्षक मोरियसुले भने, जसले जोड्न सक्छ, सँगै काम गर्न सक्छ, संगठित रूपमा खेल्न सक्छ, उही खेलाडीहरूलाई छनोट गरेको छु । जापानले जर्मनीविरुद्ध नोभेम्बर २३ मा खेल्दै विश्वकप सुरु गर्नेछ । त्यसपछि कोस्टारिकाविरुद्ध नोभेम्बर २७ र स्पेनविरुद्ध डिसेम्बर १ मा खेल्नेछ । जापानी टिमगोलकिपर ः सुइची गोन्डा (सिमिजु एसपल्स), इजी कावासिमा (स्ट्रासबर्गफ्रान्स), डानियल स्मिड्ट (सेन्टट्रुइडेनबेल्जियम)डिफेन्डर ः युतो नागातोमो (एफसी टोकियो), माया योसिदा (साल्केजर्मनी), ताकेहिरो तोमियसु (आर्सनलइंग्ल्यान्ड), हिरोकी साकाइ (उरावा रेड्स), युता नाकायामा (हडर्सफिल्ड टाउनइंग्ल्यान्ड), सोगो तानिगुची (कावासाकी फ्रन्टेल), कोउ इताकुरा (बोरुसिया मोन्चेनग्लाडबाचजर्मनी), मिकी यामाने (कावासाकी फ्रोन्टेल), हिरोकी इतो (स्टटगार्टजर्मनी)मिडफिल्ड ः वातारु इन्डो (स्टुटगार्टजर्मनी), हिदेमासा मोरिता (स्पोर्टिङपोर्चुगल), एओ तानाका (फेर्चुना डुसेलडर्फजर्मनी), दाइची कामदा (इन्ट्र्याक्ट फ्रयांकफर्टजर्मन्)ी, जुनाया इतो (रेइम्सफ्रान्स), काओरो मितोमा (ब्राइटनइंग्ल्यान्ड), ताकुमी मिनामिनो (मोनाकोफ्रान्स), युकी सोमा (नागोया ग्राम्पस), गाकु सिबासाकी (लेगानेसस्पेन), ताकेफुसा कुबो (रियल सोसिडाडस्पेन), रित्सु डोआन (फ्रेइबर्गजर्मनी)फरवार्ड ः दाइजेन माएदा (सेल्टिकस्कटल्यान्ड), ताकुमा आसानो (बोचुकजर्मनी), आयसे उएदा (सर्कल ब्रुगबेल्जियम)"
तनावपूर्ण जितले इंग्ल्यान्डको आशा जीवितै,"ब्रिसवेन (एएफपी) जितका लागि अर्जुनदृष्टि साधेको इंग्ल्यान्डले न्युजिल्यान्डलाई मंगलबार २० रनले पराजित गर्दै ट्वान्टी२० विश्वकपलाई जीवन्त पारेको छ । गाबामा प्राप्त तनावपूर्ण जितपछि इंग्ल्यान्डको आफ्नै आशा पनि जीवित रह्यो । यो खेल गुमाएको भए प्रतियोगितामा इंग्ल्यान्डको चुनौती समाप्त हुने थियो, तर जितपछि ग्रुप१ को शीर्ष दुई स्थानमा उक्लेको छ । एक चरणको खेल बाँकी छँदा न्युजिल्यान्ड शीर्षमा छ । प्रत्येक समूहको शीर्ष दुई टिमले सेमिफाइनल यात्रा तय गर्नेछन् । यो नतिजाले आयोजक तथा डिफेन्डिङ च्याम्पियन अस्ट्रेलियामाथि चर्को दबाब सिर्जना गरेको छ । आफ्नो अन्तिम खेलमा अस्ट्रेलियाले अफगानिस्तानलाई पराजित गरेर मात्र पुग्ने छैन, इंग्ल्यान्ड र न्युजिल्यान्डको खराब प्रदर्शनका लागि प्रार्थना पनि गर्नुपर्नेछ । जितपछि इंग्लिस कप्तान जस बटलरले भने, आयरल्यान्डविरुद्ध हाम्रो प्रदर्शन खराब रह्यो । तर हाम्रो आत्मविश्वास कायम छ । उनले ४७ बलमा ७३ रन बनाए । त्यसकै मदतमा इंग्ल्यान्डले ६ विकेटमा १ सय ७९ रन बनायो । त्यसमा एलेक्स हल्सले पनि अर्धशतक बनाए । बटलरले थपे, हामी १ सय ६० वा १ सय ६५ को स्कोर खडा गर्ने योजनामा थियौं, तर त्यसभन्दा बढी बनाउन सक्यौं । यसै कारण न्युजिल्यान्ड दबाबमा आयो ।न्युजिल्यान्डले विजयी लक्ष्य पछ्याउँदा इंग्ल्यान्डले उत्कृष्ट सुरुआत पायो । डेभन कन्वे बलर क्रिस वक्सको सिकार भए । त्यसका लागि बटलरले निकै आकर्षक डाइभ गर्दै क्याच लिएका थिए । लगत्तै फिन एलेन पनि साम कुरानको बलमा आउट भएपछि न्युजिल्यान्ड २ विकेट गुमाई २८ रनको खराब स्थितिमा पुग्यो । इंग्ल्यान्डको कसिकसाउ बलिङ अगाडि न्युजिल्यान्डका ब्याटरले संघर्ष गरे । टोलीले ६ विकेट गुमाएर १ सय ५९ रन मात्र बनाउन सक्यो । हारका बावजुत पनि न्युजिल्यान्ड ५ अंकसहित शीर्षस्थानमा छ र बलियो स्थितिमा छ । उसको यो पहिलो हार हो । इंग्ल्यान्ड पनि ५ अंकमै दोस्रो स्थानमा उक्लेको छ । तेस्रो स्थानको अस्ट्रेलियासँग पनि ५ अंक छ । श्रीलंका र आयरल्यान्डको पनि सम्भावना कायम छ । श्रीलंकाको ४ र आयरल्यान्डको ३ अंक छ । अन्तिम चरणको खेलमा न्युजिल्यान्डले आयरल्यान्ड, इंग्ल्यान्डले श्रीलंका तथा अस्ट्रेलियाले अफगानिस्तानको सामना गर्नेछन् । यो स्थितिमा शीर्ष दुई टिमको निर्णय नेट रनरेट ले हुनेछ । त्यसअगाडि मंगलबार पहिलो खेलमा श्रीलंकाले अफगानिस्तानलाई ६ विकेटले पराजित गरेको थियो । हारले अफगानिस्तान भने प्रतियोगिताबाट बाहिरिएको छ । जितका लागि १ सय ४५ रनको लक्ष्य पाएको श्रीलंकाले १८३ ओभरमा ४ विकेट गुमाएर १ सय ४८ रन विजयी रन बटुल्यो । टोलीका धनन्जय डी सिल्भाले निर्णायक तथा नटआउट इनिङ्स खेले । उनले ६६ रन बनाए । सिल्भाले ४२ बल खेल्दा ६ चौका र २ छक्का प्रहार गरे । उनको यो तेस्रो ट्वान्टी२० अर्धशतक हो । हारले अफगानिस्तानको चुनौती समाप्त भएको छ । टोली ४ खेलबाट २ अंकमै सीमित रहेर लिग तालिकाको पुछारमा रह्यो । अफगानिस्तान चारै खेलमा जितविहीन छ । प्रतियोगितामा कायम रहन निश्चित जित आवश्यक रहेको खेलमा टस जितेर पहिले ब्याटिङ गरेको अफगानिस्तानले ८ विकेट गुमाएर १ सय ४४ रन बनाएको थियो ।"
बेलबारी कपमा रोलिङ क्लबको सुरुआत,(विराटनगर)  पाँचौं संस्करणको बेलबारी गोल्डकप फुटबल प्रतियोगिताको उद्घाटन खेलमा झापाको रोलिङ क्लब धुलाबारीले विजयी भएको छ । लक्ष्मीमार्ग खेलमैदानमा मंगलबार झापाले पेम्बा युथ क्लब विराटनगरलाई १० गोलले हरायो । झापाको जितमा रेजिन सुब्बाले ५१ औ मिनेटमा गरेको गोल नै निर्णायक बन्यो । उनले बक्स क्षेत्रमा एन्जल गुरुङको क्रसलाई वान टचमै गोलमा परिणत गरे । जितले रोलिङ क्वाटरफाइनल पुगेको छ । खेलको पाँचौं मिनेटमा विराटनगरका प्रकाश बुढाथोकीको फ्रिकिक प्रहारमा झापाका गोलरक्षक दीप कार्की बाधक बने । २२ औ मिनेटमा पनि प्रकाशकै प्रहारले पोस्टको दिशा लिन सकेन । ४६ औं मिनेटमा सुदिल राई वान भर्सेस वानमा गोल गर्न चुक्दा विराटनगरले खेलमा फर्कने अवसर गुमायो । खेलको ७१ औ मिनेटमा सुदिलकै प्रहार बाहिरियो । म्यान अफ द म्याच झापाका गोलरक्षक दीप कार्की भए । उनले ५ हजार रुपैयाँ पुरस्कार पाए । विजेताले ८ लाख १ हजार र उपविजेताले ४ लाख १ हजार रुपैयाँ पुरस्कार पाउने उत्तरी मोरङको ग्रामीण क्षेत्रको यो प्रतियोगितामा तीन विदेशीसहित १० टिम प्रतिस्पर्धी छन् । बुधबार एमएम एफसी वेस्ट बंगाल र सिरहाको सहलेस युथ क्लबबीच प्रतिस्पर्धा हुनेछ ।
छोटकरी,"संगीनालाई दुबईमा सम्मानकाठमाडौं (कास) दुबई भ्रमणमा रहेकी नेपाली ओलम्पियन संगीना वैद्यलाई नेपाल मगर संघ शाखा यूएईले सम्मान गरेको छ । बलिहाङ पर्वको अवसरमा देउसीभैलो, शुभकामना आदानप्रदान तथा सम्मान कार्यक्रममा तेक्वान्दो खेलाडी तथा प्रशिक्षक संगीना सम्मानित भएकी हुन् । उनलाई नेपाल आदिवासी जनजाति महासंघ यूएईकी अध्यक्ष विजयालक्ष्मी राईले सम्मानपत्र प्रदान गरिन् । उनलाई पञ्चेबाजासहित स्वागत गरिएको थियो । आयोजक संघकी कार्यबाहक अध्यक्ष मनु गाहामगर, महासचिव नयन घर्तीमगरले नेपालमा खेलकुदलाई अन्तर्राष्ट्रिय स्तरमा थप परिचित बनाउन संगीनाको योगदान रहेकाले उनको खेलजीवनको उच्च मूल्यांकन गर्दै सम्मान प्रदान गरिएको चर्चा गरेका थिए ।राइजिङलाई दीपावली गोल्डकपपाँचथर (कास) जिल्लास्तरीय दीपावली खुला पुरुष नकआउट प्रतियोगितामा प्रतिस्पर्धी एफसीटी फालेलुङलाई हराउँदै राइजिङ स्टार फिदिमले उपाधि जितेको छ । विजेताले ४० हजार र उपविजेताले २० हजार रुपैयाँ पुरस्कार पाए । खेलाडीलार्य फिदिम नगरका प्रमुख मित्रप्रसाद काफ्लेले पुरस्कृत गरे । स्पर्धाको आयोजक मनापजुम युवा क्लब हो ।कुस्ती भिडन्त सुरुलुम्बिनी (कास) रूपन्देहीको रोहिणी गाउँपालिका३ स्थित धकधईमा मंगलबारदेखि खुला कुस्ती प्रतियोगिता सुरु भएको छ । रोहिणी गाउँपालिकाको आयोजनामा श्रीराम नरेश यादव आदर्श नमूना माविको प्रांगणमा नेपाल र भारतका पहलमान प्रतिस्पर्धी रहेका छन् । प्रतियोगिताको उद्घाटन गर्दै गाउँपालिका अध्यक्ष विद्याप्रसाद यादवले लोप हुन लागेको कुस्ती खेलको संरक्षण गर्न प्रतियोगिता गरिएको बताए । उनले खेलकुद क्षेत्रको विकासलाई गाउँपालिकाले प्राथमिकतामा राखेको बताए । युवालाई प्रोत्साहन गर्न यो खेल गरेका हौं, उनले भने, कुस्ती खेलको संरक्षण पनि एउटा पाटो हो । यस खेल संरक्षणका लागि पालिकाले ५ लाख बजेट विनियोजन गरेको छ । विजेताले १ लाख १ हजार १ सय ११, दोस्रोले ५० हजार ५ सय ५५, तेस्रोले २५ हजार २ सय २५ रुपैयाँ पुरस्कार पाउने छन् । सान्त्वना हुनेलाई १५ हजार १ सय २५ रुपैयाँ प्रदान गरिने प्रवक्ता वीरबहादुर क्षेत्रीले बताए । पहलमानलाई प्रोत्साहनका लागि साइकल र टेलिभिजनको व्यवस्था गरिएको उनले बताए । प्रतियोगिता बुधबारसम्म चल्नेछ ।"

शीर्षक,विवरण
प्रमुख दलको प्रक्षेपण कति ?,"सत्ता गठबन्धन कसिलो बने प्रत्यक्षतर्फ ४० देखि ४५ सिटसम्म जित्न सकिने एमाले नेताहरूको आन्तरिक हिसाबकिताब छ । केही नेताहरूले भने ०७४ मा जितेका ८० सिट यस पटक पनि नघट्ने दाबी गर्छन् । कतिपयले प्रत्यक्षमा सय र समानुपातिकमा ४१ सिट ल्याउने सार्वजनिक अभिव्यक्ति दिइरहेका छन् । गठबन्धनभित्र देशव्यापी असन्तुष्टि छ । मतदाताले स्वार्थका लागि बनेको गठबन्धनको पक्षमा मत हाल्दैनन्, हामीले एक सय सिट ल्याउँछौं, एमालेका वरिष्ठ उपाध्यक्ष ईश्वर पोखरेलले भने । राष्ट्रवाद लाई मुख्य चुनावी मुद्दा बनाएको एमालेले प्रतिनिधिसभाका १ सय ६५ मध्ये १ सय ४१ क्षेत्रमा उम्मेदवारी दिएको छ । गठबन्धनविरुद्ध लड्दा पनि स्थानीय तहमा पाएको सम्मानजनक मत र सिट, सबैभन्दा बढी उम्मेदवारी दिने दल, मधेसमा जसपासँग तालमेल, राप्रपा अध्यक्ष राजेन्द्र लिङ्देनदेखि कमल थापा र परिवार दलका अध्यक्ष एकनाथ ढकालदेखि कांग्रेसका बागीसँगको सहकार्यलाई एमालेले बढी सिट जित्ने प्रमुख आधार बनाएको छ । कांग्रेसका शेखर कोइराला र गगन थापा समूहसँग अघोषित सहकार्य पनि अर्को आधार भएको एमाले नेताहरूको दाबी छ ।प्रतिनिधिसभाका ४६ क्षेत्रमा उम्मेदवारी दिएको माओवादीले मत ट्रान्सफरमा प्रभावकारी भए ३५ सिट जित्न सक्ने आन्तरिक आकलन गरेको छ । रोल्पा, रुकुम, गोरखालगायतका परम्परागत सिट सहजै सुरक्षित हुने, अन्यमा कांग्रेस र अन्य दलको मत प्राप्त हुने, संसद् विघटनलगायतका एमाले अध्यक्ष केपी शर्मा ओलीका कदमविरुद्धका मत आफ्नो पार्टीले पाउने जस्ता आधारमा बढी सिट जित्ने हिसाब माओवादीले गरेको हो । कांग्रेसको सबै मत आफ्ना उम्मेदवारले नपाउने हो कि भन्ने भय भने माओवादीमा कायमै देखिन्छ । माओवादीका वरिष्ठ उपाध्यक्ष नारायणकाजी श्रेष्ठ भने ४० सिटमा जित निकाल्न सकिने दाबी गर्छन् । गठबन्धन बलियो बन्दै गएको छ । हामीले उम्मेदवारी दिएका अधिकांश क्षेत्रमा राम्रो छ । स्थानीय तहको चुनावमा भोट ट्रान्सफर नहुने हो कि भन्ने थियो तर राम्रो तरिकाले ट्रान्सफर भयो । अहिले झन् त्यो समस्या देखिँदैन, उनले भने । एकीकृत समाजवादीका नेताहरूले प्रत्यक्षमा १२ देखि १५ सिट जित्न सकिने आन्तरिक आकलन गरेका छन् । सार्वजनिक रूपमा भने कम्तीमा १७ सिट जित्न सकिने बताउने गरेका छन् । अध्यक्ष माधवकुमार नेपाललगायत केही नेताको सिट आफ्नै शक्तिमा बचाउन सकिने र अन्यमा गठबन्धनबाट ६०७० प्रतिशत मत आए जितिने एकीकृत समाजवादीको हिसाब छ । उसले एमालेभित्रको अन्तरविरोधको फाइदा आफ्नो पार्टीलाई हुने र ओलीविरोधी मत पनि पाउने अपेक्षा गरेको छ । तर अधिकतर सिटमा गठबन्धन दलकै भर पर्नुपर्ने भएकाले चुनौती पनि उत्तिकै रहेको एकीकृत समाजवादीका नेताहरू बताउँछन् । कांग्रेसबाट शतप्रतिशत भोट ट्रान्सफर भएन भने पनि हामी १७ सिट जित्छौं । एमालेमा ठूलो असन्तुष्टि छ, त्यहाँबाट भोट तान्छौं, एकीकृत समाजवादीका एक पदाधिकारीले भने । एकीकृत समाजवादीले प्रतिनिधिसभाका २१ क्षेत्रमा उम्मेदवार उठाएको छ । माओवादी नेता हरिबोल गजुरेल कांग्रेसमा मात्रै नभएर गठबन्धनका सबै दलमा केही न केही समस्या रहेको तर एमालेले अपेक्षा गरेजस्तो समस्या नभएको बताउँछन् । कुन पार्टीले कस्तो उम्मेदवार दिएको छ, त्यसका आधारमा मत ट्रान्सफर कमबेसी हुन सक्छ, उनले भने, यस्तो समस्या सबै पार्टीमा धेरथोर छ तर परिणामलाई प्रभावित पार्ने खालको अवस्था देखिँदैन । माओवादी र एकीकृत समाजवादीका उम्मेदवारलाई कांग्रेसको धेरै भोट नजाने र ओलीको राष्ट्रवादी छविले प्रक्षेपण हासिल गर्न सम्भव हुने एमालेको बुझाइ छ । तर बलियो गठबन्धन, टिकट बाँडफाँटमा पार्टीभित्रै असन्तुष्टि र विद्रोहले प्रक्षेपण हासिल गर्न एमालेका लागि चुनौती देखिन्छ । अर्कातर्फ रवि लामिछाने नेतृत्वको राष्ट्रिय स्वतन्त्र पार्टी र स्वतन्त्र उम्मेदवारहरूले पनि भोट काट्ने भय एमालेमा छ । अध्यक्षले भन्न त बहुमत हासिल गर्छौं भनिरहनुभएको छ । तर टिकट बाँडफाँट र नेतृत्वको कार्यशैलीलाई लिएर पार्टीमा धेरै असन्तुष्टि छ । त्यो असन्तुष्टि भुसको आगोजस्तो भित्रभित्र फैलिएको छ, एमाले स्थायी कमिटीका एक सदस्यले भने, नेतृत्वले पार्टीभित्रको असन्तुष्टि हल गर्न सके प्रतिनिधिसभामा एमालेले सन्तोषजनक सिट जित्न सक्छ ।"
विवादमा आयोगका 'सोसल मिडिया कन्टेन्ट,"असफल अभियानमंसिर ४ को निर्वाचनलाई लक्ष्य गरेर आयोगले सामाजिक सञ्जालमा राखेका सामग्रीहरूले कुनै आकर्षण पैदा नगर्ने, कुनै कुरालाई स्पष्ट नपार्ने र दुविधासमेत नहटाउने विज्ञहरूले औंल्याएका छन् । ती खाली चुनाव प्रचार र मतदान शिक्षाका लागि केही गर्नुपर्छ भनेर औपचारिकताका लागि मात्रै बनाएजस्तो देखिने वरिष्ठ पत्रकार दाहालले बताए । भाषागत रूपमा, बनावट र संवेदनाको हिसाबमा ती स्तरीय नभएको उनको भनाइ छ । आयोगले केही समयअघि महिला भनेका घरधन्दा मात्रै गर्ने हुन्, आशयको पोस्टर सार्वजनिक गरेपछि सामाजिक सञ्जालमा ठूलो विरोध भएको थियो । निर्वाचन आयोगले महिलालाई घरको कामधन्दा कहिले गर्ने भनेर महिलाको स्थान बताइरहेको छ, मानवअधिकार आयोगकी पूर्वआयुक्त मोहना अन्सारीले ट्वीट गरेकी थिइन्, पुरुषका लागि पनि केही सुझाव छ आयोगज्यू, भोलि के गर्ने भनेर ? उनको ट्वीटमा प्रशस्त प्रतिक्रियाहरू आएका थिए, धेरैले उक्त पोस्टर बनाउँदा आयोग लैंगिक हिसाबले संवेदनशील नभएको उल्लेख गरेका थिए । आयोगले बनाएका कतिपय चित्र, पोस्टरहरू र तिनमा समाविष्ट संवादहरू हेर्दा संवेदनशीलतामा परिपक्वता नभएको देखिन्छ, वरिष्ठ पत्रकार दाहालले भने, आयोगले जेजस्तो सन्देश सम्प्रेषण गर्न खोजेको हो वा जेजस्तो शिक्षा मतदातासम्म पुर्याउन खोजेको हो, त्यो राम्रोसँग प्रवाह भइरहेको छैन । जे काम गरिएको छ त्यो निष्फल भइरहेको छ । बजेट खर्च गरिएको छ भने त्यो खेर गएको मान्नुपर्यो । सामाजिक सञ्जालमा विवादित वा हँसीमजाकको विषय बनेपछि आयोगले कतिपय सामग्री र सन्देशहरू फिर्ता लिने र केहीमा संशोधन गर्ने गरेको छ । आफ्ना सामग्रीको राम्रो रिभ्यु नगरीकन वा कसैको फिडब्याक नलिई सम्प्रेषण गरेको हुनाले यस्तो अवस्था आएको आमसञ्चारका प्राध्यापक रामकृष्ण रेग्मी बताउँछन् । एकदुईपल्ट कसैलाई देखाएर प्रतिक्रिया लिएको भए विवादित हुनुपर्ने थिएन, उनी भन्छन्, यसअघिका मतदान शिक्षासम्बन्धी कार्यक्रमहरू कत्तिको प्रभावकारी थिए भनेर अध्ययन पनि गरिएको देखिएन । उनका अनुसार आयोगले बनाएका मतदाता शिक्षासम्बन्धी सोसल मिडिया कन्टेन्ट र अन्य अभियानहरूले भोट हाल्न मात्रै सिकाइरहेको छ । मतदान भनेको भोट हाल्ने प्रक्रिया मात्रै नभएर शासन सत्तामा जनताको सहभागिता पनि हो भन्ने मर्मलाई समेट्न नसक्दा मतदाता उत्साहित नभएको प्रा रेग्मीले बताए ।आफूले जारी गरिसकेको सन्देश सच्याउनुपर्ने वा स्पष्टीकरण दिनुपर्ने, सिधै माफी नमागे पनि प्रकारान्तरले आत्मालोचित हुनुपर्ने स्थिति आयोगजस्तो संस्थालाई आइपर्नु सुहाउँदो कुरा नभएको विज्ञहरूको भनाइ छ । आयोगका सूचना अधिकारी सूर्यप्रसाद अर्याल चाहिँ कमीकमजोरीबाट सिक्दै जाने र राम्रा सामग्रीहरू मतदाताको आँखामा परिसकेको प्रस्टीकरण दिन्छन् । आयोगप्रति जुन खालको अपेक्षा थियो, त्योअनुसार (सामग्री) उत्पादन गर्न सकिएन होला, उनले भने, त्यस कुरालाई मनन गरेर आयोगले मतदाताको रुचिलाई मध्यनजर गर्दै राम्रोभन्दा राम्रो चिजहरू सम्प्रेषण गर्ने उद्देश्य लिएको छ । आयोगका कन्टेन्ट लाई लिएर सामाजिक सञ्जालमा चर्चा हुनु भनेको धेरैभन्दा धेरै मतदाताहरूकोमा सन्देश पुगिरहेको र मतदाताहरूको चेतनास्तर बढिरहेको हिसाबले बुझ्न सकिने उनको तर्क छ ।"
पौडेललाई चार चुनौती,"(तनहुँ)  व्यास नगरपालिका१, गल्बुबेसीका ८० वर्षीय प्रेमबहादुर खत्री कांग्रेस नेता रामचन्द्र पौडेलका दौंतरी हुन् । पौडेल चुनावको धपेडीले थकित भइरहँदा उनी भने दिनभर दमौली बजारको अनशन चौतारीमा गफिँदै बस्छन् । पहिले चुनावको दुईचार दिन अगाडि आएर भोट माग्थे, जितिहाल्थे, शनिबार दिउँसो अनशन चौतारीमै भेटिएका खत्रीले भने, यसपालिको चुनावमा बहुतै दुःख गरेका छन्, जिल्ला छाडेका छैनन् ।खत्रीले भनेझैं यस पटकको निर्वाचनमा पौडेलले विगतमा भन्दा बढी मिहिनेत गरिरहेका छन् । तनहुँ१ मा सत्ता गठबन्धनको साझा उम्मेदवार रहेका उनी अंकगणितमा भने निकै बलियो देखिन्छन् । गत स्थानीय तह निर्वाचनमा एमालेका वडाध्यक्षले ल्याएको मतभन्दा गठबन्धनको मत झन्डै दोब्बर छ । गठबन्धनको मत ४२ हजार ४ सय ७२ र एमालेको मत २२ हजार २ सय १० छ । पौडेलसँग एमालेका एकबहादुर राना प्रतिस्पर्धामा छन् । तैपनि उनी ढुक्क हुन सकिरहेका छैनन् ।कांग्रेसका जिल्ला सचिव लक्ष्मीभक्त खनालका अनुसार पौडेलका लागि कैंची चुनाव चिह्न लिएर लडेका पूर्वकांग्रेस नेता गोविन्दराज जोशी पहिलो चुनौती बनेका छन् । प्रतिनिधिसभाको गत निर्वाचनमा बागी उम्मेदवारी दिएका जोशीलाई कांग्रेसले ०७७ साउनमा ५ वर्षका लागि पार्टीको साधारण सदस्यसमेत नरहने गरी निष्कासन गरेको थियो । तैपनि तनहुँ कांग्रेसमा जोशीको प्रभाव घटेको छैन । उहाँ (जोशी) को प्रभाव त बढेको छैन, तर उत्पात पनि कम भएको छैन, खनाल भन्छन्, हाम्रा लागि सबैभन्दा ठूलो चुनौती नै जोशीको उम्मेदवारी हो ।तनहुँ१ मा कांग्रेस एक्लैको मत एमालेभन्दा करिब १० हजारले बढी छ । त्यसमा गठबन्धनका साझेदार दलहरू माओवादी केन्द्र र एकीकृत समाजवादीको मत थपिएको छ । पार्टी सचिव खनाल जोशीले कांग्रेसको करिब १० हजार काटे पनि गठबन्धनबाट थपिने मतले पौडेल विजयी हुने दाबी गर्छन् । सत्ता गठबन्धन निर्माणको प्रमुख नेता भएकाले माओवादी केन्द्र र एकीकृत समाजवादीले पौडेललाई धोका नदिने उनको विश्वास छ । जोशीले कांग्रेसको मत लिनेमा कुनै शंका छैन, तर गठबन्धनका अन्य दलले धोका दिने सम्भावना नरहेकाले चुनाव जितिन्छ भन्ने विश्वासमा छौं, उनले भने ।०४८ देखि तनहुँबाट निरन्तर चुनाव जित्दै आएका पौडेल पहिलो पटक ०७४ को निर्वाचनमा एमाले (हाल एकीकृत समाजवादी) का कृृष्णकुमार श्रेष्ठसँग ६ हजार ८ सय २ मतान्तरले पराजित भएका थिए । उतिबेला पौडेलविरुद्ध जोशीले बागी उम्मेदवारी दिएका थिए । तर निर्वाचन आयोगले उम्मेदवारी खारेज गरेपछि उनले श्रेष्ठलाई सहयोग गरेर जिताएका थिए । सोही आरोपमा कांग्रेसले जोशीलाई अनुशासनको कारबाही गर्दै पार्टीबाट निष्कासन गरेको थियो । जोशी पार्टीमा नरहे पनि पार्टीको असन्तुष्ट पक्ष र जनस्तरमा रहेको बलियो प्रभावका कारण पौडेलले चुनौती महसुस गरिरहेका छन् । गत स्थानीय तह निर्वाचनमा जोशीले आफ्नो छोरा दीपकराज जोशीलाई व्यास नगरपालिकाको मेयरमा कैंची चुनाव चिह्नबाट स्वतन्त्र उम्मेदवार बनाएका थिए । एमालेको समेत सहयोग रहेका दीपकराज कांग्रेसका वैकुण्ठनाथ न्यौपानेसँग २ सय ५२ मतान्तरले पराजित भएका थिए । जोशीको व्यास नगरपालिकामा पर्ने दमौली बजार र भानु नगरपालिकाको रूपाकोट क्षेत्रमा बलियो पकड रहेको छ । दीपकराजले विगतमा गरेको कामका कारण अहिले पनि आफ्नो बुबाको प्रभाव जनस्तरमा बलियो रहेको दाबी गरे । बुबाले आफू शक्तिमा भएका बेला जिल्लामा सडक, शिक्षालगायतमा देखिने काम गर्नुभयो । उहाँले गरेको कामलाई बिर्सिने गरी अरू नेताले काम गर्न सकेनन्, उनले कान्तिपुरसँग भने, त्यसैले पार्टीभित्र र राज्यबाट ठूलो षड्यन्त्र हुँदा पनि जनताको मनमा बस्न सक्नुभएको छ ।गोविन्दराज जोशीले शिक्षामन्त्री भएका बेला तनहुँमा करिब ३ सय विद्यालय खोलेका थिए । कांग्रेस जिल्ला सचिव खनाल त्यसरी खोलिएका विद्यालय जोशीको राजनीतिमा बलियो आधार बनेको बताउँछन् । उतिबेला राखिएका शिक्षक र गाउँकै विद्यालयमा अध्ययनको अवसर पाएका विद्यार्थी जोशीका लागि बलिया आधार बनेका छन्, उनले भने, यस्तै कारणले पार्टी र राज्यसत्तामा नरहे पनि उहाँको प्रभाव कायमै भएको हुन सक्छ । जोशी बलियो भइरहनु पौडेलका लागि चुनौती भएको उनले बनाए ।पौडेलका लागि दोस्रो चुनौती युवा पुस्ता र नयाँ मतदातासँग उनको घुलमिल कम हुनु हो । राष्ट्रिय राजनीतिमा सक्रिय भइरहनुपर्ने कारणले पौडेल गृहजिल्लामा कमै बस्ने गर्छन् । देशको शीर्ष नेता भए पनि गाउँका समस्यासँग पर्याप्त परिचित हुन नसक्नु उनको कमजोरी रहेको कांग्रेसकै एक जिल्लास्तरीय नेता बताउँछन् । उनका अनुसार पौडेलले जिल्लामा बाक्लो आवतजावत थालेकै गत स्थानीय तहको निर्वाचनपछि मात्र हो । गाउँमा बस्ने नयाँ पुस्तासँग उहाँको चिनजान हुन सकेन । पुरानो पुस्ताका कोही जोशीतिर लागेका छन्, कोहीसँग सम्पर्क नै छैन, उनले भने, त्यसैले यस पटकको चुनावमा धेरै दौडधुप गर्नुपरेको हो ।पौडेलको दौडधुप यति धेरै छ कि, गठबन्धनको शीर्ष नेता भए पनि उनले पार्टी र गठबन्धनका तर्फबाट अन्य जिल्लाका चुनावी सभामा जान पाएका छैनन् । उनी असन्तुष्ट र सम्पर्क टुटेका कांग्रेस कार्यकर्तालाई रिझाउन घरदैलोमा व्यस्त देखिन्छन् । शनिबार मात्र उनले व्यास नगरपालिकाका करिब एक दर्जन बस्तीमा घरदैलो भ्याएका थिए । व्यास१२, छिर्काने भन्ज्याङको घरदैलोमा सहभागी भएका कांग्रेस जिल्ला कार्यसमिति सदस्य राजकुमार श्रेष्ठले पौडेलको चुनावी अभियान अत्यन्तै चुस्त र सूक्ष्म रूपमा भइरहेको बताए । जनताको घरघरमै पुगिरहनुभएको छ, यसले जनतासँगको सम्बन्ध थप मजबुत बनाएको छ, उनले भने । जिल्लाको विकासलाई जोडेर गरिने आलोचना पौडेलका लागि अर्को चुनौती हो । उनी पटकपटक मन्त्री, उपप्रधानमन्त्री र सभामुख भए । तर जिल्लामा देखिने गरी विकास ल्याउन नसकेको आरोप उनले खेपिरहेका छन् । यस पटक पनि प्रमुख प्रतिस्पर्धी एमाले र जोशीले पौडेलमाथि काम गर्न नसक्ने नेता भन्दै जनमत भड्काइरहेका छन् । पौडेलमाथि लागेका यी आरोपको खण्डन गर्न उनको चुनावी टिमलाई हम्मे भइरहेको छ । नेपाल सरकारको इन्जिनियरिङ सेवाबाट भरखरै अवकाश पाएका भानु नगरपालिका५ का विश्वराज पौडेल विगतमा पौडेलले तत्कालीन क्षेत्र नं २ मा विकासका राम्रा काम गरेका तर क्षेत्र अदलबदलका कारण विकास गर्न नसकेको आरोप खेप्नुपरेको बताउँछन् । गाउँगाउँमा जाने अधिकांश सडक उहाँले नै बनाउनुभएको हो, बरु अन्य नेताको क्षेत्रमा विकास हुन नसक्दाको आरोप खेपिरहनुभएको छ, उनले भने । कांग्रेस जिल्ला सचिव खनाल तनहुँ हाइड्रो र दमौलीपृथ्वी राजमार्गको वैकल्पिक मार्गका रूपमा रहेको बुद्धसिंह मार्गजस्ता दीर्घकालीन महत्त्वका विकास योजना पौडेलकै पहलमा भएको बताउँछन् । विकास कार्यको सही रूपमा प्रचारप्रसार हुन नसक्दा केही पनि काम नगरेजस्तो देखिएको उनले बताए । पौडेल पटकपटक मन्त्री भए पनि प्रधानमन्त्री, अर्थमन्त्रीजस्तो बजेट छुट्याउने भूमिकामा कहिल्यै रहनुभएन, यसले गर्दा पनि सोचेजस्तो गर्न नसक्नुभएको होला, उनले भने । कांग्रेसभित्रको अविश्वासले पनि पौडेललाई चुनौती थपेको छ । तनहुँमा पौडेलविरुद्ध कांग्रेसका तीनथरी असहयोगी पक्ष देखिन्छन् । एउटा पक्ष कारबाही खेपेर भए पनि जोशीसँग खुलेरै लागेको छ । पार्टीका पूर्वजिल्ला सचिव विश्व बाँस्तोला, चूडामणि दाहाल, महेश्वर भट्टराईलगायत नेताहरू जोशीको प्रचार अभियानमा सक्रिय छन् । अर्को पक्ष विगतमा पौडेलजोशी टकरावमा जोशीको समूहमा आबद्ध तर अहिले पार्टीमै रहेकाहरू छन् । ती नेताहरू चुनाव प्रचारप्रसारमा खासै देखिँदैनन् । पौडेलजोशीको पुरानो टकरावमा पार्टीको केन्द्रबाट सिर्जित गुटले समस्यालाई थप बल्झाएको छ । सभापति शेरबहादुर देउवानिकट शंकर भण्डारी र नेता कृष्णप्रसाद सिटौलानिकट प्रदीप पौडेललगायत नेताहरूले पनि जिल्लाको पार्टी राजनीतिमा शक्ति अभ्यास गरिरहेका छन् । पार्टीका एक जिल्ला पदाधिकारीले कांग्रेसको आन्तरिक किचलोले पनि पौडेललाई असर पार्ने बताए । सोझो हिसाबले हेर्ने हो भने त कांग्रेसको एक्लै मतले एमालेलाई जित्न पर्याप्त छ, तर आफैंमा विश्वास नभएर मिहिनेत गर्नुपरिरहेको छ, ती नेताले भने ।तनहुँ१ मा अहिलेको अवस्था हेर्दा पौडेलजोशीरानाबीच त्रिपक्षीय प्रतिस्पर्धा हुने देखिन्छ । तर अन्तिम समयमा जोशी र रानाबीच साँठगाँठ हुने सम्भावनाबारे पनि जिल्लामा चर्चा हुने गरेको छ । एमालेका एक नेताका अनुसार गत स्थानीय तह निर्वाचनकै बेला जोशी र एमालेबीच संसदीय निर्वाचनमा पनि सहकार्य गर्ने भद्रसहमति भएको थियो । यस पटक उम्मेदवारी दिँदा केके गडबडी भयो थाहा हुन सकेन, तर मतदानको दिनसम्म सहमति हुने सम्भावनालाई नकार्न मिल्दैन, ती नेताले भने ।यिनै चुनौतीबीच ७८ वर्षीय नेता पौडेल आफ्नो राजनीतिक जीवनको सम्भवतः अन्तिम चुनावी अभियानमा खटिइरहेका छन् । उनको चुनावी दौडाहा र खटाइ पहिलो पटक चुनावी प्रतिस्पर्धामा उत्रिएको कुनै युवा उम्मेदवारको भन्दा कम देखिँदैन । कांग्रेस जिल्ला सचिव खनाल सत्ता गठबन्धनको मत धेरै भए पनि विभिन्न चुनौतीका कारण बढी मिहिनेत गर्नुपरेको स्विकार्छन् । चुनौती नभएको भए यो स्तरको राष्ट्रिय नेताले आफ्नो निर्वाचन क्षेत्रमा यति धेरै मिहिनेत गर्नुपर्ने थिएन, उनले भने, उहाँले मात्र होइन, पार्टीले चुनाव जित्नका लागि सबै प्रयास गरिरहेको छ ।"
काठमाडौं १ : जोगिन्छ कि भत्कन्छ ?,"(काठमाडौं)  काठमाडौं१ बाट २०६४, २०७० र २०७४ को संविधानसभा र संसदीय निर्वाचन जितेका कांग्रेस नेता प्रकाशमान सिंह अहिले चौथोपटक उम्मेदवार छन् । उनीसँगै अन्य ३२ जना उम्मेदवार प्रतिस्पर्धामा छन् । स्वतन्त्र उम्मेदवार मात्रै ११ जना छन् । मत माग्ने क्रममा स्वतन्त्र र अन्य दलका उम्मेदवारहरू प्रकाशमानमाथि बढी आक्रामक बन्ने गरेका छन् तर कांग्रेसको पक्षमा स्थायी मतदाता रहेकाले आफ्नो विरासत जोगिनेमा प्रकाशमान ढुक्क देखिन्छन् । राष्ट्रिय मुद्दामा पुराना दलहरूले निर्वाह गरेको भूमिकामाथि नयाँ उम्मेदवारको स्वर केन्द्रित भएको पाइन्छ । २०७४ मा प्रकाशमानसँग ८ सय १८ मतले पराजित भएका रवीन्द्र मिश्र राप्रपाबाट उम्मेदवार बनेका छन् । अघिल्लो निर्वाचनमा उनले साझा पार्टीको उम्मेदवारको हैसियतमा पाएको मत जोगाउन उनलाई ठूलै कसरत गर्नुपर्ने देखिन्छ । काठमाडौं१ मा ४५ हजार १८ मत छ भने बुद्धनगर, बानेश्वर र बानेश्वर हाइट, भोटेबहाल शान्तिमार्ग, गुहेश्वरी मावि थापाथली, बबर महल, त्रिपुरेश्वर, डिल्लीबजार, शंखमूल, शान्तिनगर, मीनभवन क्षेत्र समेटिएका छन् । स्थानीय निर्वाचनमा स्वतन्त्र उम्मेदवारका पक्षमा आएको लहरका कारण पुराना पार्टीका उम्मेदवारले यसपटक स्वतन्त्रलाई चुनौतीका रूपमा लिएका छन् । स्थानीय निर्वाचनमा स्वतन्त्रलाई मत दिनेहरूले अहिले कसलाई रोज्लान् भन्ने यकिन छैन । काठमाडौं१ अन्तर्गत महानगरका १०, ११, २९ र ३१ वडा पर्छन् । स्वतन्त्रबाट निर्वाचित महानगर प्रमुख बालेन्द्र शाहले यी वडाबाट ९ हजार ६ सय ७४ मत पाएका थिए भने कांग्रेसकी सिर्जना सिंहले ६ हजार ५ सय १६ र एमालेका केशव स्थापितले ४ हजार ७ सय ७४ मत पाएका थिए । कांग्रेसको गढ मानिएको यो क्षेत्रबाट बालेनले भन्दा कांग्रेस उम्मेदवार सिर्जनाले ३ हजार १ सय ५८ मत कम पाएकी थिइन् । त्यतिबेला बालेनलाई रोज्नेहरूको मत नै अहिले निर्णायक बन्न सक्ने अनुमान गरिएको छ । स्थानीय निर्वाचनमा पार्टीले पाएको मत कायम राख्न सके भने प्रकाशमानलाई जित निकाल्न सहज हुन सक्छ तर एमाले उम्मेदवार पौडेललाई त्यतिले मात्रै पुग्दैन । एमालेको मत कांग्रेसको भन्दा १ हजार ७ सय ४२ कम छ । आफ्नो संगठनको मत स्वतन्त्र वा अन्यलाई नजाने भएकाले जित सुनिश्चित भएको दाबी पौडेलको छ । महानगरका चार वडामध्ये कांग्रेसले ३ र एमालेले एउटा जितेका छन् । चारै वडाका अध्यक्षले पाएको कुल मत भने कांग्रेसको ९ हजार ८ सय ९५ र एमालेको ९ हजार ५ सय ४१ छ । यो मतका आधारमा कांग्रेस ३ सय ५३ मतले मात्रै अगाडि छ । वडा ३१ मा कांग्रेसभन्दा एमालेले झन्डै १ हजार ८ सय मत बढी पाएको थियो । चारवटै वडामा गरी राप्रपाको १ हजार ३ सय ७६ र माओवादीको करिब १ हजार १ सय ५९ मत छ ।एमाले उम्मेदवार किरण पौडेलले मुख्यतः युवाको प्रतिनिधित्वलाई नाराको रूपमा अघि सारेका छन् । उनले तीनपटक जितेका प्रकाशमानप्रति मतदाताको धेरै गुनासो रहेको कान्तिपुरसँग बताए । उनले पूर्वाधार विकासलाई प्राथमिकता दिने बताए । कांग्रेस उम्मेदवार प्रकाशमानले मुख्यतः आफूले तीनपटक जित्दा बाँकी रहेको वाचा पूरा गर्ने नारा दिएका छन् । शिक्षा, स्वास्थ्य र सहरी सफाइलाई प्राथमिकता दिने उनले बताए । संविधानको सही कार्यान्वयनमार्फत संघीय मर्मअनुसारको कानुन निर्माणमा महत्त्वपूर्ण भूमिका निर्वाह गर्ने उनको भनाइ छ । सुशासन पार्टीका संयोजक रमेश खरेलले सरकारी सेवामा रहँदा देखाएको इमानदारितालाई संसद्मा देखाउने नारा अघि सारेका छन् । सामाजिक अभियानबाट उदायका राष्ट्रिय स्वतन्त्र पार्टीका उम्मेदवार पुकार बमले सीप, रोजगार र उत्पादन शिक्षालाई अघि सारेका छन् । वैदेशिक रोजगारी र अध्ययन गर्न गएका नेपालीले भोट हाल्न पाउने विषयमा पहल गर्नेछु, उनले भने । राप्रपाका मिश्रले सुशासन, राजसंस्थाको स्थापना, हिन्दु धर्म र संघीयता खोरेजीको मुद्दा अघि सारेका छन् । उनले स्थानीय विकासका लागि आफूले संघीय संसद्मा सक्दो भूमिका निर्वाह गर्ने बताए । निर्वाचन नजिकिँदै गर्दा यो क्षेत्रको थापाथलीस्थित वाग्मती किनारका सुकुम्बासीको मुद्दा सबै उम्मेदवारले उठाएका छन् । सुकुम्बासीले बर्सेनि कुनै न कुनै उम्मेदवारलाई मत दिँदै आएका छन् तर उनीहरूको समस्याजस्ताको तस्तै छ । सुकुम्बासी बस्तीमा बस्ने कमला रणपालीलाई डोजरसँग डर लाग्छ । उनी रातभरि सुत्न सक्दिनन् । दिनमा नगरपालिकाले ठेला उठाएर व्यवसाय गर्न नदिने अर्को त्रास त छँदै छ । उनी १७ वर्षदेखि अस्थिर बसोबासको त्रासमा छिन् । यो अवधिमा तीनपटक नेतालाई निर्वाचनमा मत खसाल्ने मौका पाइन् तर उनीहरूको बोली बालुवामा पानी खन्याएजस्तै छ ।कमलाले अब नेतालाई सुन्ने, भोट नदिने मनसाय बनाएको बताइन् । हामी केका लागि भोट दिने ? उनी भन्छिन्, न बस्ने बास छ, न बाँच्ने आधार । संविधानमा सुकुम्बासीलाई एकीकृत र व्यवस्थित बसोबास गराउने प्रतिबद्धतासमेत पूरा गर्न नसकेका नेताप्रति उनीहरूको उदासीनता बढेको छ । सुकुम्बासी टोलकै ५८ वर्षीय तुलाबहादुर केसी नयाँ अनुहारले पनि सुकुम्बासीका दुःख महसुस गर्न नसकेको बताउँछन् । सुकुम्बासी संघर्ष समितिका अध्यक्ष मीनकुमार रानामगरका अनुसार सुकुम्बासी टोलमा १ सय ४३ घर धुरीमा १ सय ५० मतदाता छन् । बास र व्यवसाय दिन सक्ने नेतालाई मात्रै मत दिने तयारी रहेको अध्यक्ष रानामगरले बताए । न बास छ, न गाँस, छैन नेताको आश, उनले दुखेसो पोखे, नयाँ अनुहार भए पनि सुकुम्बासीको मन बुझ्ने नेता पाएका छैनौं । खोला किनारमा जीवन बिताउन बाध्य सुकुम्बासीले व्यस्ती व्यवस्थापनसहितको मापदण्ड जरुरी रहेको बताएका छन् । डेढ दशकदेखि वाग्मती खोलामै छाप्रोमा बसेकी ६६ वर्षीया गसरा केसीको बुढ्यौली चाहना आफ्नै सुकिलो घर बनाएर बस्ने छ । त्यही आसमा उनले धेरैपटक नेता जिताइन् तर उनको चाहना अधुरै छ ।"
काठमाडौं ७ : नयाँ अनुहारको परीक्षा,"(काठमाडौं)  प्रतिनिधिसभा सदस्यका लागि काठमाडौं७ मा २९ जनाले उम्मेदवारी दिएका छन् । गठबन्धनकी ३६ वर्षीया मानुषी यमी भट्टराई र एमालेबाट ६८ वर्षीय श्यामकुमार घिमिरेबीच मुख्य प्रतिस्पर्धा हुने देखिएको छ । मानुषी र पूर्वकर्मचारी पृष्ठभूमिका घिमिरे संसदीय चुनावका नयाँ अनुहार हुन् । यस क्षेत्रका निर्वतमान सांसद एवं पूर्वसहरी विकास राज्यमन्त्री ५९ वर्षीय रामवीर मानन्धर र पूर्व संघीय मामिला तथा सामान्य प्रशासन मन्त्री ६२ वर्षीय राजेन्द्र श्रेष्ठसमेत चुनावी प्रतिस्पर्धामा छन् । एमालेबाट बागी मानन्धर र जसपाबाट श्रेष्ठले भित्रभित्रै चुनावी अभियान चलाएको मतदाताहरूले बताए । १६ जना स्वतन्त्र उम्मेदवार समेत चुनावी दौडमा रहेकाले ६१ हजार २ सय ९१ मतदाताको जोडघटाउ झनै पेचिलो बनेको स्थानीयबासी बताउँछन् । यहाँबाट लगातर दुई पटक सांसद निर्वाचित मानन्धरले स्वतन्त्र उम्मेदवारी दिएको र पार्टी फुटको अवस्थाले घिमिरेलाई जित निकाल्न सकस हुन सक्ने विश्लेषकको अनुमान छ । आफ्नै जनमतका आधारमा मानुषी कमजोर उम्मेदवार हुन् । यद्यपी कांग्रेस, माओवादी, एकीकृत समाजवादीसहितको गठबन्धनको मतको बल उनका लागि सहज बन्न सक्ने देखिन्छ । बाबु बाबुराम भट्टराई र आमा हिसिला यमीको जोडबलमा मानुषीले टिकट पाएको टिप्पणी हुँदै आएको छ । तर, उम्मेदवारीदेखि नै उनी क्षमतावान् र आसलाग्दो युवा व्यक्तित्व भएको चर्चा सामाजिक सञ्जालदेखि मतदाताबीच हुने गरेको छ । उनी २०६५ सालमा सर्वाधिक मतसहित त्रिवि कीर्तिपुर क्याम्पसको स्ववियु सचिव निर्वाचित भएकी थिइन् भने राजनीतिशास्त्रको स्नातकोत्तरमा गोल्ड मेडिलिस्ट समेत हुन् । कांग्रेस महाधिवेशन प्रतिनिधि सुशील भट्ट गठबन्धनको तागतमा मानुषीसहित प्रदेश उम्मेदवारको जित निश्चित रहेको दाबी गर्छन् । क्षेत्र नम्बर ७ मा आफ्नो प्रतिस्पर्धी नै नभएको एमाले उम्मेदवार घिमिरेले तर्क गरे । २०४७ सालदेखि नै एमालेले जित्दै आएको छ, एमालेप्रतिको आकर्षण घटेको छैन, गठबन्धनले कुनै असर गर्दैन, उनले भने, जनताले गठबन्धन र एमाले छाडेर अर्को कित्तामा लागेकालाई पत्याउँदैनन् । घिमिरेले विविध संग्रहालयको विकास गर्ने, पुरातात्विक महत्वको सम्पदा, संस्कृति, संस्कारको संरक्षण गर्ने, पर्यटक पूर्वाधार बनाउने, संघ, प्रदेश र स्थानीय तहको समवन्य गरेर पूर्वाधार निर्माणलाई निरन्तरता दिने एजेन्डा अघि सारेका छन् । अर्कोतर्फ बागी उम्मेदवार मानन्धरले घिमिरेले टिकट किनेको आरोप सार्वजनिक रूपमै लगाउँदै आएका छन् । यस क्षेत्रका अधुरा काम पूरा गर्न आफूले स्वतन्त्र रूपमा उम्मेदवारी दिनुपरेको उनको भनाइ छ । हिजोदेखि गरेका कामले मलाई मतदाताले मत दिन्छन्, मेरो नैतिकता र इमानदारीले पनि जनताको माया पाउँछु, उनले भने, यो मेरो लागि अन्तिम चुनाव हो । काठमाडौं७ मा २०७० को संविधानसभा चुनावमा मानन्धरले हिसला यमीलाई हराएका थिए भने र २०६४ मा यमीले मानन्धरलाई हराएकी थिइन् । आफु जन्मे हुर्केको ठाउँ, गठबन्धन र कार्यकर्ताको बलियो साथ रहेकाले जितका लागि अवस्था अनुकूल रहेको मानुषीले दाबी गरिन् । उनले गठबन्धनका तर्फबाट साझा प्रतिबद्धतापत्र सार्वजनिक गरेर प्रचारलाई तिव्रता दिएकी छन् । गठबन्धनबाहिरको मतसमेत मैले पाउने माहोल बन्दै गएको छ, स्वतन्त्र उम्मेदवारको समेत प्रतिनिधि म गर्न सक्छु, उनले थपिन्, चुनाव जितेपछि पनि भेदभाव नगरी मिलेर काम गर्नुछ, सबैलाई ढुक्क हुन अपिल गरेको छु । शिक्षा, स्वास्थ्य, सुशासन, भौतिक पूर्वाधार विकास, सम्पदा संरक्षण, युवा, खेलुकद, रोजगारी, कृषि पशुपालनको प्रवर्द्धनलगायत उनका चुनावी संकल्प रहेका छन् । अर्का उम्मेदवार श्रेष्ठ विगतका कामले चुनावमा आफ्नो जित सहज बन्ने दाबी गर्छन् । ठूला पार्टी र गठबन्धन हुँदैमा चुनाव जितिन्छ भन्ने हुँदैन, उनले भने, मैले २० वर्षअघि सुरु गरेका काम अहिले पनि अलपत्र छन्, त्यसलाई पूरा गर्न जनताले मौका दिनेछन् । उनले विकास निर्माण, रोजगारी, शिक्षा, स्वास्थ्य, सञ्चार, कानुन निर्माणलाई मुख्य चुनावी एजेन्डा बनाएका छन् । यो क्षेत्रमा राजकुमार कोइराला, हेमबहादुर ढुंगेल, प्रशन्नकुमार अर्याल, भरत तामाङ, लक्ष्मण गजुरेल, ईश्वर अर्याल, मञ्चु माया तामाङ, प्रकाश कुँवर, यादवलाल कायस्थ, लोकप्रसाद सिम्खडा, रवीन्द्रकुमार श्रेष्ठ, सुजनरत्न बज्राचार्य, रोजिना अवाले, किरण केसी स्वतन्त्र चुनाव लडेका छन् । राष्ट्रिय स्वतन्त्र पार्टीका गणेश पराजुली, राप्रापाका धुव्रविक्रम मल्ल, नेमकिपाका किरण महर्जन, हाम्रो नेपाली पार्टीका प्रवेन्द्र पोख्रेल, नेपालका लागि नेपाली पार्टीबाट राम नेपाली, राप्रपा नेपालका कुमार खाकी श्रेष्ठ, राष्ट्रिय जनमुक्तिका जुजुकाजी महर्जन, कांग्रेस बीपीबाट कमला भुसाल, नेपाल आमा पार्टीका कृष्णप्रसाद दवाडी, जनसमाजवादीका शैलेशराज श्रेष्ठ पनि प्रतिनिधिसभा सदस्य उम्मेदवार छन् ।काठमाडौं महानगरपालिका, तारकेश्वर र नागार्जुन नगरपालिकाका १० वटा वडा यस निर्वाचन क्षेत्रमा पर्छन् । महानगरका १६, १७, १८, २५ वडाका म्हैपी, बालाजु, क्षेत्रपाटी, नयाँबजार, सोह्रखुट्टे, ठमेल, धोबीचौर, ठहिटी, भुरुङखेल, नरदेवी, न्हयौखा, मछिन्द्रटोल, तारकेश्वर नगरपालिकाका ३, ४, ५ का तिनपिपले, गोलढुंगा, लोलाङ र नागार्जुन नगरपालिकाका १, २, ३ का रानीवन, ठूलोभर्याङ, गैरीगाउँ यस क्षेत्रमा पर्छन् । गत वैशाखको स्थानीय निर्वाचनको मतअनुसार सबैभन्दा ठूलो दल कांग्रेस हो । उसले १४ हजार १ सय ६७ मत पाएको छ । गठबन्धनमा सहभागी एकीकृत समाजवादीको ३ हजार ८ सय ३९ र माओवादीको ५ सय ७६ मत रहेको छ । एमालेले १२ हजार २ सय ८२ मत ल्याएको छ । निर्वाचन आयोगका अनुसार कांग्रेस ६ वटा वडामा बिजयी हुँदा एमालेले ४ वडामा जित निकालेको थियो । स्थानीय तहको मतका आधारमा ६ हजार २ सय ३७ मतले सत्तागठबन्धन बलियो देखिए पनि २०७४ को प्रतिनिधि र प्रदेशसभाको मत परिणाम भने फरक छ ।"
रोजगारी सृजनाको अग्निपरीक्षा,"नेपाली कांग्रेसको चुनावी घोषणापत्रका दुई सवाल चर्चामा छन् एउटा ६५ वर्षमै वृद्ध भत्ता, अर्को वार्षिक अढाई लाखलाई रोजगारी । भन्नै पर्दैन, यी दुवै लोकप्रियतावादी कार्यक्रम हुन् । पछिल्लो अत्यावश्यक पनि छ भने अघिल्लो विवादास्पद । तर, कांग्रेस अब फेरि सरकारमा पुग्यो भने कुन चाहिँ योजना सजिलै लागू होला त ? निःसन्देह अघिल्लो, जुन सरकारले बजेटमा समावेश गरेकै भरमै लागू हुन सक्छ । मुलुकका खास प्राथमिकता नछुट्याउने र स्रोतको दिगोपन नसोच्ने हो भने ६५ वर्षमाथिकालाई वृद्धभत्ता बाँड्न मुस्किल पर्दैन । तर, सरकारले चाहँदा पनि सानो तारतम्यले वर्षमा अढाई लाखलाई रोजगारी जुटाउन सम्भव छैन ।कांग्रेस मात्र होइन, माओवादी केन्द्रले त झन् अधिकारसम्पन्न राष्ट्रिय रोजगार प्राधिकरण स्थापना गरेर पाँच वर्षमा २० लाख अर्थात् वार्षिक ४ लाख युवालाई छोटो माध्यमबाट रोजगार र स्वरोजगार बनाउने भनेको छ । एमालेले त अझ सबैका लागि काम र नियमित कमाइको सुनिश्चितता गर्ने भन्दै स्वरोजगारीसहित वार्षिक ५ लाख रोजगारी सृजना गर्ने अति महत्त्वाकांक्षी घोषणा गरेको छ । तर, यी प्रमुख दलहरूको विगतको कार्यसम्पादन हेर्दा के सजिलै भन्न सकिन्छ भने उल्लेख्य रोजगारी सृजना अबका वर्षमा पनि सहज छैन । तसर्थ, दिगो रोजगारी सृजनाका खातिर सरकार सञ्चालन गर्ने दलहरू तदर्थवादी सोच र शैलीबाट माथि उठ्नैपर्छ । मुलुकका युवाशक्तिलाई देशमै अड्याउने भरपर्दा उपायहरू पहिल्याउनैपर्छ । श्रम शक्ति सर्वेक्षण२०१८ अनुसार नेपालमा ७० लाख ८६ हजार जना श्रमशक्ति छन् । सरकारी क्षेत्र तथा राज्यको स्वामित्व भएका निकायमा झन्डै पौने ७ लाख छन् भने सरकारी निकायमा अभिलेखित औपचारिक क्षेत्रमा पौने २७ लाख । वैधानिक हैसियतबिना सञ्चालन भएका अनौपचारिक क्षेत्रमा साढे ४४ लाख छन् । अन्तर्राष्ट्रिय श्रम संगठनको प्रतिवेदन अनुसार सन् २०१९ मा नेपालमा बेरोजगारी दर ६१ प्रतिशत पुगेको थियो । कोभिड महामारीका कारण यो संख्या अहिले अझ बढी हुन सक्छ । रोजगारी गुमाएर भारतसहित प्रमुख गन्तव्य मुलुकबाट १० लाख नेपाली स्वदेश फिरेका छन् । पछिल्लो श्रमशक्ति सर्वेक्षण अनुसार अर्धबेरोजगारी दर ३० प्रतिशत र युवा अर्धबेरोजगारी दर ३५८ प्रतिशत रहेको अनुमान छ । अहिले वार्षिक ५ लाख हाराहारी जनशक्ति श्रम बजारमा प्रवेश गर्छन् । र, नयाँपुराना गरी त्यति नै संख्यामा रोजगारीका लागि बिदेसिन्छन् । भूमण्डलीकृत विश्वमा तुलतात्मक रूपमा थप सुखद अवसर र भविष्यका लागि बिदेसिनु त अन्यथा होइन, त्यसप्रति सुर्ता लिइरहन जरुरी पनि छैन, तर धेरैजसो युवा परिवारको हातमुख जोड्न तथा सामान्य औषधिमुलो गर्न र सन्तानका निम्ति साधारण शिक्षादीक्षा जुटाउनकै लागि बिदेसिइरहेका छन्, त्यो भने चिन्ताको विषय हो । सामान्य रकमका लागि जोखिमपूर्ण काम गर्न यसरी बिदेसिनुपर्ने विडम्बनाको अन्त्य हुनुपर्छ । यसका निम्ति रोजगारी सृजनाको विषय दलहरूको चुनावी घोषणापत्रमा मात्र सीमित हुनु हुन्न । सत्तामा पुग्ने दलले ठोस र समष्टिगत उपाय अवलम्बन गर्नुपर्छ । सरकारी र निजी क्षेत्रमा उपलब्ध रोजगारीले श्रमबजार प्रवेश गर्नेमध्ये दसांशलाई पनि धान्दैन । कृषि पनि जीविकामुखीबाट माथि उठ्न सकेको छैन । सीमित परिवारबाहेकका हकमा त जीविका पनि वर्षैभरि चल्दैन । स्वरोजगारीका निम्ति सरकारी ढाडस पर्याप्त छैन । यतै केही गर्ने मनसुबा राखेर स्वदेश फर्किएकाहरू केही समयपछि निराश भएर फेरि बिदेसिएका उदाहरण कैयौं छन् । श्रम रोजगार तथा सामाजिक सुरक्षा मन्त्रालयका अनुसार अहिले देशभर साढे ८ लाख बेरोजगार छन् । नेपाली बजारसित नियमित रोजगारी दिने सामर्थ्य नभएकाले उनीहरूको विकल्प पनि बिदेसिनु नै हो । नीतिनिर्माताहरू झकझकिनुपर्ने तथ्य यही हो । विरोधाभासपूर्ण त के छ भने, नेपालमा कुन सीपका कति जनशक्ति आवश्यक छ भन्ने रेखांकन पनि सरकारसित छैन । सन् २०१७ मा नेपालबाट ३ अर्ब अमेरिकी डलर विप्रेषणका रूपमा भारत र झन्डै डेढ अर्ब डलर चीन पुगेको विश्व बैंकको तथ्यांकले नै धेरै कुरा बोल्छ । जबकि त्यही वर्ष नेपालले भारतबाट मुस्किलले सवा अर्ब डलर मात्र विप्रेषणका रूपमा भित्र्याएको थियो । निश्चय पनि आजको विश्वमा विदेशी कामदारहरूका लागि सम्पूर्ण रूपमा छेकबार लगाउन सकिन्न, तर ती अवसरहरूमा बढीभन्दा बढी कसरी नेपालीलाई नै संलग्न गराएर सस्तो श्रम बेच्न बिदेसिनबाट रोक्ने भन्ने सोच चाहिँ सरकारसित अवश्य हुनुपर्छ । ठूलो संख्यामा मुलुकमै रोजगारी सृजना गर्न किन पनि जरुरी छ भने, अहिले उपलब्ध श्रमशक्ति देश बनाउने एउटा महत्त्वपूर्ण आधार हो । आज नेपालसित भएको ठूलो पुँजी नै यही मानव संसाधन हो । अतः जनसंख्या वृद्धिदर घट्दो रहेकाले उपलब्ध जनसांख्यिक लाभांशबाट आफ्नै देश बनाउन राजनीतिक नेतृत्वको ध्यान पुग्नुपर्छ । जनसांख्यिक लाभांशको यस्तो सुनौलो मौका सितिमिति आउँदैन र सधैंलाई टिक्दैन पनि । केही दशकपछि मुलुकमा ज्येष्ठ नागरिक अर्थात् अरूमा आश्रितहरूको संख्या बढ्नेछ भने सक्रिय रूपमा काम गर्नेहरू घट्नेछन्, र राज्यले सामाजिक सुरक्षामा थप लगानी बढाउनुपर्नेछ । त्यसैले उपलब्ध श्रमशक्तिको उचित सदुपयोगका लागि मुलुकमै रोजगारीका अवसरहरू सृजना गर्न सरकार र राजनीतिक दलहरूले सक्दो बुद्धि लगाउनुपर्नेछ । सरकारले विगतमा सञ्चालन गरेका रोजगारी सम्बन्धी कार्यक्रमहरू साह्रै झारा टार्ने खालका छन् । खासमा ती कार्यकर्तालाई रकम वितरण गर्ने उपायजस्ता मात्रै प्रमाणित भएका छन् । नियमित खाना, शिक्षा र स्वास्थ्य सुविधाजस्ता आधारभूत आवश्यकता पूरा गर्न २४० दिनको नियमित रोजगारी चाहिन्छ । प्रधानमन्त्री कृषि आधुनिकीकरण परियोजना होस् या साना व्यवसायी स्वरोजगार कोष या प्रधानमन्त्री रोजगार कार्यक्रम, यी कुनैले पनि दिगो रूपमा उत्पादनशील रोजगारी दिएका छैनन् । कुनै मन्त्रालय विशेषका टुक्रे कार्यक्रमबाट अब रोजगारी सृजना गर्न र जनसांख्यिक लाभ लिन सम्भव छैन । यसका लागि कुनकुन क्षेत्रमा कति रोजगारी उपलब्ध छ, लेखाजोखा गरेर त्यसका लागि नेपाली श्रमशक्तिमा सीप विकास गर्नुपर्छ । ठूलो संख्यामा रोजगारी सृजना गर्न भने यतिले मात्र पुग्दैन, सरकारले योजना पनि ठूलै र प्रभावकारी खालको ल्याउनुपर्छ । निजी क्षेत्रसित विश्वासिलो हातेमाले गरेर अघि बढ्नुपर्छ । यसो गर्न सिंगै मुलुकको पहल चाहिन्छ, राजनीतिक नेतृत्वले दृढ संकल्पका साथ स्पष्ट परिकल्पना अगाडि सारी विज्ञ तथा सरोकारवालाहरूको व्यापक सहभागितामा योजना र कार्यक्रमहरू बनाइनुपर्छ ।"
सम्पादकलाई चिठी,"वर्षौंदेखि स्याहार नपाएर जीर्ण बनेका घरहरू तथा बाँझो खेतबारी देख्दा कसको मन नरोला र ! छोराछोरी ठूला भएपछि कोही बिहे भएर जाने त कोही कामको सिलसिलामा बाहिरै बस्ने र तिनका सन्तान पनि स्वास्थ्य तथा शिक्षाका लागि सहर तिरै बस्ने भएपछि घरमा बूढा बाआमाले सकुन्जेल गर्छन् । नसकेपछि बाध्य भएर गाउँघर छाडेर छोराछारीसँगै गएर बस्नुपर्ने हुन्छ । यशोदा श्रेष्ठिििपहाडबाट मधेश, मधेशबाट काठमाडौं र काठमाडौंबाट युरोपअमेरिका । बसाइँसराइको नयाँ चलन हो यो । मित्रबन्धु ढकालििियो निर्वाचनमा पनि कुनै पार्टीको योजना बसाइँसराइको विकल्प खोज्नेतिर छैन । सुविधाकै लागि बसाइँ सर्ने हो । गाउँमै पनि ३०४० घरसम्म व्यवस्थित बस्ती बसालेर बजारीकरण सुरु गराए, जमिनको उत्पादकत्व पनि बढ्ने देखिन्छ । गणेश राईिििअविकासले मात्र मानिस पुर्ख्यौली थलोबाट बसाइँ हिँडेका होइनन् । सजिलो जीवन निर्वाहको आशाले प्रेरित भएर पनि हुन् । युवाहरू उज्यालो भोलिको खोजीका लागि पनि, पुर्खाको निर्वाह मात्रको दुःखजिलो थलोमा अडिन नसकेर अभिभावकलाई समेत नयाँ ठाउँ सर्न प्रेरित गर्दा हुन् । यो चलन गुल्मी पहाडको मात्रै नभएर देशका सबै भागमा प्रचुर मात्रामा विशेष बाहुनछेत्री समुदायमा व्याप्त छ । सम्वेद शर्मा चापागाईिििग्रामीण भेगबाट तराईको भेग तथा सहरहरूमा बसाइँसराइ बाध्यता हो । नारायण शर्मािििक्यार्नुहुन्छ ? जागिर, योजना, अनुदान सबै दलका कार्यकर्ता, नेताहरूका आसेपासेले कब्जामा लिन्छन् । अब हलो झाडीमा फालेर, श्रमतीलाई घरमा छाडेर खाडीमा उड्नुबाहेक विकल्प के नै रह्यो र ? अमृत घिमिरे"
पथविचलित राजनीति,"अन्योल र अस्थिर राजनीतिसंविधानसभाबाट जारी संविधान अनुरूप राज्य व्यवस्था सञ्चालन हुने प्रणाली स्थापित भएपछि राजनीतिक स्थायित्वसहित देश राजनीतिक, आर्थिक, शैक्षिक र सुरक्षा लगायतका विषयमा स्पष्ट बाटोमा अगाडि बढ्ने जनताको आकांक्षा थियो । राजनीतिक दलहरूले पनि त्यस्तै घोषणा र वाचा गरेका थिए । तर यस्तो जनआकांक्षा अधुरै हुने हो कि भन्ने आशंका राजनीतिक दलहरूका चुनावी घोषणा र साँठगाँठले उब्जाएका छन् । निकै ठूलो अभ्यासबाट आएको संविधानद्वारा निर्दिष्ट सबल राष्ट्रियता, समाजवादउन्मुख राज्य, आत्मनिर्भर राष्ट्रिय अर्थतन्त्र, नागरिक अधिकार, स्वतन्त्र परराष्ट्र नीति, सुशासन, संविधानको सर्वोच्चता र कानुनी राज्य जस्ता अत्यन्त महत्त्वपूर्ण दायित्व पूरा गर्नेतर्फ अपेक्षित परिणामहरू देखिन सकेका छैनन् ।गठबन्धनमा आबद्ध कतिपय राजनीतिक दलहरूले संविधानमा नभएका तथा संविधानसभा र निर्वाचनमा अभिव्यक्त जनमतद्वारा अस्वीकृत राजनीतिक र शासकीय स्वरूप परिवर्तनका कुरा उठाएर मूल समस्याबाट जनताको ध्यान अन्यत्र मोड्ने प्रयत्न गरेको देखिन्छ । विभिन्न दलले प्रत्यक्ष निर्वाचित राष्ट्रपति र प्रधानमन्त्री, जातीय आधारमा प्रदेशहरूको पुनःसंरचना, निर्वाचन प्रणालीमा परिवर्तन, विदेशी र दलाल पुँजीपतिहरूको पक्षपोषणजस्ता कुरा उठाएका छन् । देश र जनताको आवश्यकता एवं हितमा संविधान संशोधन गर्न सकिने भए पनि संविधानमा उल्लिखित सबै प्रबन्धको पूरा प्रयोग हुनै नपाई राष्ट्रिय राजनीतिलाई पुनः अस्थिर बनाउने धन्दा सुरु गरिएको छ । राजनीतिक दल तथा राज्य सञ्चालनको बागडोर हातमा हुनेहरूका गलत, अक्षम र अनुचित क्रियाकलापहरूलाई संविधान संशोधनको हल्लाले छोप्ने धृष्टता हुँदै छ । २००७ सालदेखि नै नेपाललाई प्रयोगशाला बनाउँदै स्वार्थ सिद्ध गर्ने बाह्य शक्तिहरूको चलखेलको चक्रव्यूहमा फँसाइरहने किसिमका कुरा र व्यवहार देखिँदै छन् । यस्तै परिस्थितिको आडमा बढ्दै गएको बाह्य हस्तक्षेप एवं प्रभाव आगामी दिनहरूमा घट्नुको साटो बढ्न सक्ने स्थिति सृजना हुँदै छ । देशलाई सबै दृष्टिबाट बलियो बनाउन संविधानमा राखिएका प्रावधानहरूको कार्यान्वयनमा उदासीन हुने तर सत्ता र पद स्वार्थको जोडघटाउलाई मूलमन्त्रका रूपमा लिने प्रवृत्ति र चरित्र दलहरूका चुनावी घोषणापत्र र क्रियाकलापमा छताछुल्ल भइरहेको छ । कसले कुन दल, समूह र गुटसँग साँठगाँठ गर्दा को कसरी प्रधानमन्त्री र मन्त्री बन्न सक्छ, कसलाई राष्ट्रपति र सभामुख बनाउन सकिन्छ भन्ने विषयलाई केन्द्रमा राखेर चुनावी कामकुरा भइरहेका छन् । दल गठन एवं सञ्चालनका सिद्धान्त, दर्शन र कार्यक्रमका आधारमा राजनीतिक सहकार्य अत्यन्त गौण र महत्त्वहीनझैं बनेको छ । यसरी त संविधानको मार्गनिर्देशन वा दलको विचारधारा र कार्यक्रम अनुरूप राज्य सञ्चालन गर्न तथा सोही अनुसार सुनिश्चित गन्तव्यतर्फ देशलाई डोर्याउन सकिँदैन । कसैले पनि स्पष्ट बहुमत ल्याउन नसक्ने गरी दलहरूले नै साँठगाँठ र अनुचित मिलेमतो गरिरहेको अवस्थामा संसद् र प्रदेशसभा प्रधानमन्त्री र मन्त्रीको भागबन्डा वा सत्तास्वार्थको खेल मैदानमा परिणत हुने सम्भावना छ । राज्यका विभिन्न अंग र निकायमा मोलतोल, साँठगाँठ र मिलीजुली पद एवं अवसरको भागबन्डा गर्ने विगतको अत्यन्त हानिकारक र अनुचित अभ्यास झनै व्यापक हुन सक्नेछ । यसो हुँदा राजनीतिक प्रणालीप्रति जनताको वितृष्णा अझ बढेर जान्छ । यस्तो स्थिति आउन नदिन जनसमुदायको खबरदारी आवश्यक छ । राजनीतिक दलहरूका अधिकारप्राप्त नेताहरूले पनि विगतमा गरेका वाचा, संविधानको व्यवस्था र कार्यदिशा, आफ्नै दलको विधान एवं जनताको आकांक्षा र देशको आवश्यकतालाई मनन गरी आत्मसमीक्षाका साथ सुधार र परिवर्तनको दिशा समातेर देश, जनता र स्वयंप्रति इमानदार हुने हो कि ? विचलन र विकृति हानिकारक छ ।"
मुद्रा तथा बैंकिङ व्यवस्थापनमा राष्ट्रिय चिन्तन,"पार्टीहरूका घोषणापत्रमा बैंकिङ तथा मौद्रिक नीतिको पुनःसंरचनानेपालमा बैंक तथा वित्तीय संस्थाहरूका आर्थिक तथा सांगठनिक संरचना कस्ता छन् ? कति नैतिक धरातलमा उभिएका छन् ? बैंकमा कस्ता समूह र वर्गको वर्चस्व छ ? उत्पादनमूलकभन्दा अनुत्पादक क्षेत्रमा बैंकिङ लगानीहरूले किन प्रश्रय पाउने गरेका छन् ? लगभग ४ सय परिवारमा कुल ऋण प्रवाहको करिब ८० प्रतिशत हिस्सा किन केन्द्रित हुने गरेको छ ? करिब ६० लाख घरपरिवार सस्तो ब्याजदरको ऋण पाउनबाट किन वञ्चित हुने गरेका छन् ? यस्ता प्रश्नमाथि सार्वजनिक बहस नगण्य रूपमा हुन्छ । पहिलो संविधानसभा (सन् २००८१२) मा बाफियालाई लिएर राष्ट्र बैंकको संरचना, काम, कर्तव्य र अधिकारमाथि एक चरण लामै बहस चलेको थियो । बाफियामा राष्ट्रिय वाणिज्य बैंकहरूको संरचनागत स्वामित्व, निक्षेपको जगेर्ना र ऋणप्रवाह नीतिमाथि छलफल गरेर सहमतिको दस्तावेजका रूपमा फुलहाउसमा प्रस्तुत गरिए पनि तत्कालीन सरकार र बैंकर्सहरूको मिलोमतोमा त्यो विधेयक तुहाइयो । पछि दोस्रो संविधानसभामा निजी क्षेत्रका बैंकर्सहरूले चाहे बमोजिम बाफिया कानुन बन्यो र मुलुकको आवश्यकता अनुसार बैंक तथा वित्तीय संस्थाहरूको जसरीे लोकतन्त्रीकरण हुन आवश्यक थियो, त्यो कडी टुट्यो । कानुनमा सुधार नहुँदा गणतन्त्रात्मक व्यवस्थामा पनि वाणिज्य बैंकहरूको अनैतिक स्वामित्व (एउटै परिवारले बैंक, उद्योग र इन्सुरेन्सको स्वामित्व आफैं ग्रहण गर्ने परिपाटीलाई अनैतिक भन्न खोजिएको हो) मा जकडियो । वास्तवमा त्यो कानुन पास भएपछि जोन मिन्यार्ड किन्सले सन् १९३० मा ट्रिटिज अन मनी मा विस्तारपूर्वक वर्णन गरेको वित्तीय प्रवाह (फाइनान्सियल सर्कुलेसन) तथा औद्योगिक प्रवाह (इन्डस्ट्रियल सर्कुलेसन) बीच भिन्नता छुट्याएर अलग्गै कर्जा प्रवाह गर्ने प्रबन्ध मिलाउने काम पनि थाती नै रह्यो । नेपालमा किन रोजगारीमूलक औद्योगिकीकरण सम्भव भएन ? किन आर्थिक वृद्धिदरले डबल डिजिटको बाइपंखी घोडा चढ्न सकेन ? मुलुक किन जम्माजम्मी ४४ प्रतिशतको औसत वृद्धिमा टाक्सियो ? सरकार र केन्द्रीय बैंकको लगानी नीति र बैंक तथा वित्तीय संस्थारूपी संस्थागत औजारहरू कसरी चलिरहेका छन् ? यी प्रश्न मुलुकको दीर्घकालीन रणनीतिसँग जोडिन्छन् । हामी सबैलाई थाहा छ, निजी क्षेत्रका बैंकहरू नाफा आर्जन गर्नकै लागि खोलिन्छन् । नाफा आर्जन गर्नुपर्छ तर नाफाको नैतिक धरातल कसले तय गर्ने ? कुरा वाणिज्य बैंकहरूको मात्र होइन, केन्द्रीय बैंक र उसले तय गर्ने मौद्रिक नीति, सरकारसँगको सहकार्य, वाणिज्य बैंकहरूमाथि उसको निगरानी र नियमनकारी भूमिकामाथि विगतदेखि वर्तमानसम्म बग्रेल्ती प्रश्नहरू उठ्ने गरेका छन् र भोलि पनि उठ्नेछन् ।द लिभरमा आबद्ध पत्रकार म्याथ्यु कनिङ्घमकुक तथा एन्ड्र्यु पेरेजले अमेरिकामा मध्यावधि निर्वाचनलाई केन्द्रित गरेर केन्द्रीय बैंक फेडरल रिजर्भले ब्याजदर बढाउने, आम मानिसले जागिर गुमाउने र सत्तारूढ डेमोक्र्याट्सले चुनाव हार्ने शीर्षकमा लेख लेखेझैं, नेपालमा बैंक तथा वित्तीय संस्थाले ब्याजको प्रिमियम जथाभावी बढाउँदैमा एवं राष्ट्र बैंकले ब्याजदर, मुद्रास्फीति, लगानी नियमन नगर्दैमा नेपालका सत्तापक्ष र प्रमुख प्रतिपक्षलाई असर गर्दैन भन्ठानेको देखिएको छ । समष्टिगत अर्थतन्त्रमा वित्तीयमौद्रिक नीति तय गर्दा राष्ट्र बैंकले विगतको भन्दा कसरी भिन्न भूमिका निर्वाह गर्नुपर्छ भन्ने नै उनीहरूले ठानेनन् । किनकि ती दलमा आबद्ध अर्थशास्त्री तथा बैंकर्सहरू केन्द्रीय बैंकलाई स्वतन्त्र निकायका रूपमा छाडा छाड्नुपर्ने मान्यता राख्छन् । हुन त समष्टिगत नीति बनाई त्यसलाई संस्थागत रूपमा लागू गर्नु अर्थ मन्त्रालय र केन्द्रीय बैंकको मूल जिम्मेवारी रहेको विश्वव्यापी मान्यता छ । बैंक र सरकारबीच समन्वय गरिएन भने वित्तीय अस्थिरता हुन्छ, बजार उद्यमीले भरिन्छ र लगानीकर्ताको आत्मविश्वास टुट्छ । वित्तीय नीतिले सरकारी कर र खर्चको व्यवस्थापन गर्छ, त्यसको मूल उद्देश्य दीर्घकालीन आर्थिक वृद्धि र वितरणलाई ध्यानमा राखिन्छ । केन्द्रीय बैंकले मौद्रिक नीति तय गर्दा छोटो अवधिको ब्याजदर र ऋण परिचालनमा सम्भव हुने वृद्धिलाई मापन गर्छ ताकि अत्यावश्यक वस्तु तथा सेवाको मूल्य स्थिरता कायम रहोस् र विनिमय दरको स्थायित्वको जिम्मेवारी वहन हुन सकोस् । जब सरकार र केन्द्रीय बैंकले एकअर्कालाई उपेक्षा गर्छन्, तब आइपर्ने वित्तीय तथा मौद्रिक संकट झेल्न सम्भव हुन्न ।माथि गरिएको सैद्धान्तिक तथा वैचारिक विश्लेषणका आधारमा के भन्न सकिन्छ भने, नेपाल राष्ट्र बैंक र नेपालका वाणिज्य बैंकहरू सैद्धान्तिक, संरचनागत तथा नैतिक क्रियाकलापका हिसाबले अत्यन्त कमजोर धरातलमा उभिएका छन् । ठीक ठाउमा ऋण तथा कर्जा प्रवाह गर्ने विषयमा होस् या बेलाकुबेला प्रिमियम बढाउन, निक्षेप जम्मा गर्न वा सम्पत्ति अधिग्रहण (लिलाममार्फत कर्जा असुली) गर्नमा, तिनीहरू खोटमुक्त देखिन्नन् ।आम निर्वाचनमा होमिएका मूल राजनीतिक पार्टीहरू के भन्छन् ? बढ्दो महँगी, हुर्कंदो बेरोजगारी, सुक्दो खेती, उर्लंदो वैदेशिक रोजगारी हल गर्न राज्यलाई कसिलो र भरपर्दो टेवा दिने राष्ट्र बैंक र वाणिज्य बैंकहरूको संस्थागत विकास, सुधार र समन्वय कसरी गर्ने भन्नेबारे तिनीहरूले घोषणापत्रमा कस्तो एजेन्डा उल्लेख गरेका छन् ? जीडीपी सय खर्बको पुर्याउने, वैदेशिक लगानी बढाउने र सहुलियत दरको ऋणमार्फत विकास गर्ने गफ दिइरहेका पार्टीहरू बैंक तथा वित्तीय संस्थाहरूको संरचनागत परिवर्तन गरी यिनलाई आम मानिसको पहुँचमा पुर्याएर यिनको प्रजातन्त्रीकरण गर्नुपर्छ भन्ने ठान्छन् कि ठान्दैनन् ? तिलस्मी विकासको सपना बाँडेका पार्टीहरूले हाल आर्थिक विचलन र अस्थिरताको साधन बनेका वित्तीय संस्था र ऋण तथा बचत सहकारीका सम्बन्धमा कस्तो नीति लिएका छन् र सार्वजनिक सम्पत्तिको रक्षार्थ कस्तो उपाय सुझाएका छन् ? मुद्रास्फीतिसित लड्न ज्याला तथा मूल्य नियन्त्रण सम्बन्धी नीति के छ ? विश्व डेढ वर्षदेखि मुद्रास्फीतिबाट ग्रस्त छ, अमेरिका र संयुक्त अधिराज्यजस्ता विकसित मुलुकहरूसमेत आगामी दुई वर्ष लामो आर्थिक मन्दीमा जाने र विश्व अर्थव्यवस्था स्ट्यागफ्लासन को चपेटामा पर्ने बताइँदै गरेको अवस्थामा हाम्रा पार्टीहरूले आन्तरिक र बाह्य वित्तीय र मौद्रिक प्रभावसँग जुझ्न कस्तो रणनीति अख्तियार गरेका छन् ? सबै पार्टीका घोषणापत्रहरू पढ्नुभयो भने निराशा हात लाग्नेछ । सायद मुख्य पार्टीहरूमा आबद्ध विद्वान् अर्थशास्त्री तथा नीतिनिर्मातालाई समग्र समाजका लागि टाउकोदुखाइ बनेको वित्तीय तथा मौद्रिक क्षेत्रको संस्थागत रूपमा संरचनागत सुधार रुचिकर विषय थिएन । काकताली हो कि संयोग, सबै मुख्य पार्टीका चुनावी घोषणापत्रहरू सैद्धान्तिक र कार्यक्रमिक रूपमा समान छन् । अर्थात्, समान रूपमा हावादारी !"
कतारमा विश्वकपले कोरिदिएको नयाँ बाटो,"२ डिसेम्बर २०१० । यस दिनलाई कतार र कतारी जनताले सायदै भुल्नेछन् । विश्वका शक्तिशाली मुलुकहरूलाई पछारेर विश्वकप फुटबल२०२२ को आयोजकको जिम्मेवारी पाउनु कतार मात्र नभएर समस्त अरब जगत्कै लागि ऐतिहासिक उपलब्धि थियो । अहिले विश्वको ध्यान कसरी कतार यहाँसम्म आइपुग्यो भन्नेमा केन्द्रित छ । आगामी २० नोभेम्बरदेखि १८ डिसेम्बरसम्म हुन लागेको विश्वकपका लागि चाहिने पूर्वाधार बनाउन कतारले अथाह लगानी गरेको छ । त्यसमा नेपाली कामदारको श्रम पनि लागेको छ । पूर्वाधार बनाउने क्रममा आप्रवासी श्रमिकहरूमाथि भएको शोषणका एकपछि अर्का प्रमाण सार्वजनिक हुन थालेपछि कतारको विश्वकप तयारीलाई लिएर प्रशस्तै प्रश्न उठेका थिए । विश्वलाई वैभव देखाउन तल्लीन कतारमा २४ लाख आप्रवासी कामदार थिए, छन् । यो संख्या कुल जनसख्याको ८० प्रतिशत हाराहारी हो र यसको १२५ प्रतिशत हिस्सा नेपाली कामदारले ओगटेका छन् । चर्को घाममा विश्वकपका पूर्वाधार बनाउन पाखुरा बजारिरहेका आप्रवासीको अवस्था भने निकृष्ट थियो । उनीहरूले मरीमरी काम गरे पनि तलब पाउने ग्यारेन्टी थिएन । पाइहाले पनि एकदमै न्यून थियो । न्यूनतम तलबसम्म तोकिएको थिएन । कामदार भर्ना प्रक्रियामा रोजगारदाताले कबोल गरेको तलब कामदारले पाएका थिएनन् । करारपत्रको फेरबदल भइरहन्थ्यो । भेडाबाख्रालाई जसरी कामदारलाई क्याम्पमा कोचिन्थ्यो । कामदारको व्यक्तिगत जीवन हुँदैनथ्यो । पौष्टिक खानाको व्यवस्था थिएन । क्याम्पको बसाइ कार्यस्थलको भन्दा असुरक्षित थियो । दिनभर काम गरेर क्याम्पमा पुगेकाहरू ओछ्यानमै मृत भेटिन्थे । हृदयाघात, सडक र कार्यस्थल दुर्घटना, आत्महत्या लगायतका कारणबाट मृत्यु हुने नेपालीहरूको संख्या वार्षिक सरदर १ सय ७० हुन्थ्यो । कामदारको राहदानी रोजगारदाताकै कब्जामा हुन्थ्यो । करारपत्र समाप्त भएपछि मात्रै स्वदेश पठाइन्थ्यो । तोकिएको कम्पनीबाहेक अन्त काम गर्न बन्देज थियो । आफ्नो रोजगारदाताले अनुमति दिए मात्र अर्को रोजगारदातासँग श्रम सम्बन्ध कायम गर्न पाइन्थ्यो । क्याम्पबाहिर जानेदेखि घर फर्किन दिने कि नदिने भन्ने अधिकार रोजगारदातालाई मात्रै थियो । रोजगारदाताको यस्तो व्यवहारविरुद्ध कानुनी लडाइँ लड्ने आँट भने कामदारसँग थिएन । बाहुबली प्रकृतिका रोजगारदाता सामुन्ने कामदार निर्बल देखिन्थे । कामदारको यस्तो अवस्थालाई विश्वसमुदायले आधुनिक दास भनेको थियो । यसमै टेकेर अन्तर्राष्ट्रिय मानव अधिकारकर्मीहरूले कामदारको अधिकार सुनिश्चित नगरी विश्वकप हुनु हुँदैन भनेर अभियान चलाउन थाले । अभियानको नेतृत्व अन्तर्राष्ट्रिय ट्रेड युनियन महासंघ (आईटीयूसी) ले गरेको थियो । नेपाल ट्रेड युनियन महासंघ (जिफन्ट), बीडब्लूआई लगायतको सहयोगमा आईटीयूसीले अन्तर्राष्ट्रिय श्रम संगठन (आईएलओ) मा कतारविरुद्ध मुद्दा दायरा गर्यो । कामदारहरूलाई कसरी आधुनिक दास बनाइएको छ भनेर प्रमाण जुटाउन थालियो । एमनेस्टी, ह्युमन राइट्स वाच, इक्विडेयमजस्ता संस्था र अन्तर्राष्ट्रिय मिडियाहरूले कामदारको दयनीय अवस्थालाई निरन्तर उजागर गर्न थाले । विभिन्न प्रतिवेदन पनि आए । मानव अधिकारवादी संस्थाहरू एकै ठाउँमा उभिएर भने, कतारमा श्रमिकहरूमाथि भइरहेको श्रम शोषणको जिम्मा फिफाले पनि लिनुपर्छ । यस्तो दबाबले गर्दा कतार र फिफालाई कामदार सम्बन्धित कानुन, नीति तथा नियम परिवर्तन नगरी सुखै भएन । कतारसामु कि कामदारसम्बन्धी परम्परागत कानुन सुधार्ने कि त विश्वकप छोड्ने विकल्प रह्यो । बाध्य भएर कामदारको हितका लागि कदम चाल्ने प्रतिबद्धता कतारले जाहेर गर्यो । कतारले प्रतिबद्धता जाहेर गरेर मात्रै पुग्दैन्थ्यो, नतिजा नै देखाउनुपर्ने अवस्था थियो । सबैभन्दा पहिला कामदारको तलबको सुरक्षा गर्ने कानुन ल्यायो । २०१५ नोभेम्बरमा प्रत्येक महिनाको पहिलो हप्ताभित्र बैंकबाट तलब दिनुपर्ने नीति ल्यायो । यसले हातहातमा नगद थाप्नुपर्ने चलनको अन्त्य गरिदियो । सँगै बैंक खातामा रकम जम्मा नगरिदिने कम्पनीको कारोबार बन्द हुन थाल्यो । कामदारको सुरक्षाका लागि यो कदम मात्र पर्याप्त थिएन । बाध्यकारी श्रम हटाउन कतार आफ्ना परम्परागत कानुनलाई सुधार गर्ने पक्षमा उभियो । त्यसका लागि आईएलओसँग प्राविधिक सहयोग लिन र दोहामा आईएलओको कार्यालय खोल्न सहमत भयो । विश्वसमुदायले चाहेको पनि यही थियो । ३० अप्रिल २०१८ मा दोहामा आईएलओको कार्यालय खुल्यो । श्रममैत्री र बाध्यकारी श्रम हटाउने गरी कतारले हरेक वर्ष नयाँनयाँ कानुन जारी गर्यो । यस्तो सुधारले खाडीमै कतारलाई नमुना बनायो । पहिला घरेलु कामदारलाई श्रम ऐनभित्र समेटिएको थिएन । अगस्ट १७ पछि घरेलु कामदारलाई श्रम ऐनभित्र समेटियो, जसमा आईएलओको महासन्धि नम्बर १८९ बमोजिमका अधिकारहरू प्रत्याभूत गरिएको थियो । तलब नपाएका पीडित कामदारलाई तीन हप्ताभित्रै न्याय दिलाउन २०१८ मार्चमा श्रम विवाद समाधान समिति बनाइयो । आवासीय भिसा पाउने ग्यारेन्टीका लागि स्वदेशमै भिसा प्रक्रियाको काम सकियोस् भनेर कतार भिसा सेन्टर (क्यूबीसी) सञ्चालनमा ल्याइयो । यो नीतिका कारण अहिले काठमाडौंमै आवासीय भिसाका सबै प्रक्रिया पूरा हुन्छन् । र उड्नुअघि नै कामदारको हातमा सक्कली करारपत्र पर्छ । आप्रवासीको कतार प्रवेश, फिर्ती र आवास सम्बन्धी सन् २०१५ को कानुन नम्बर २१ लाई सेम्टेम्बर २०१८ थप परिमार्जन गरियो । यसले करारपत्र समाप्त भएपछि रोजगारदाता परिवर्तन गर्न सजिलो बनाइदियो । कामदारले चाहेका बेला रोजगारदाता परिवर्तन गर्न पाउने व्यवस्था पनि लागू गरियो । रोजगारदाता घाटामा गएमा वा भागेमा कामदार रित्तो हात फर्कनुपर्ने बाध्यता थियो । अक्टोबर २०१८ मा कामदार सहयोग तथा बिमा कोष स्थापना भएसँगै यसको पनि अन्त्य भयो । तलब नपाए राज्य कोषबाट पाउने वातावरण बन्यो । सबैभन्दा महत्त्वपूर्ण सुधार कफला प्रणाली (स्पोन्सरसिप सिस्टम) को अन्त्य गर्नु थियो । अर्थात्, अब कामदारहरू आफूले चाहेका बेला बिनारोकतोक स्वदेश फिर्न पाउने भए । कतारले १६ जनवरी २०२० देखि श्रम कानुन लागू हुने कामदारलाई एक्जिट परमिट नचाहिने व्यवस्था लागू गर्यो । घरेलु कामदार पनि आफूले चाहेका बेला स्वदेश फिर्न पाउने भए । पाँच प्रतिशत कामदारलाई मात्रै एक्जिट परमिट का लागि रोजगारदाताको स्वीकृति चाहिने व्यवस्था ल्याइयो । कफला प्रणालीलाई कतारले सधैं आफ्नो सुरक्षासँग जोडेर हेर्दै आएको थियो । यो कतारका नागरिक वा रोजगारदाता कम्पनीका लागि पनि आफू शक्तिमा रहने निकै शक्तिशाली अस्त्र थियो । खाडीमै पहिलो पटक घरेलु कामदारलाई पनि समेटेर २३ मार्च २०२१ मा कामदारको विभेदरहित न्यूनतम तलब तोकियो । यसअघि रोजगारदाता र कामदारको सहमति अनुसार तलब तोकिन्थ्यो । अब रोजगारदाताले न्यूनतम तलब १ हजार रियाल, खाना ३ सय र आवासबापत ५ सय रियाल दिनुपर्छ । तर, खाना र आवासको सुविधा दिए १ हजार रियाल तलब मात्रै दिए हुन्छ । यो कानुन कार्यान्वयनमा आएसँगै खाडीमा सबैभन्दा बढी न्यूनतम तलब सुनिश्चित गर्ने देश भयो कतार । कामदारलाई गर्मीको रापबाट जोगाउनका लागि २६ मे २०२१ मा लागू हुने गरी १ जुनदेखि १५ सेप्टेम्बरसम्म बिहान १० बजेदेखि दिउँसो साढे ३ सम्म खुला क्षेत्रमा काममा लगाउन नपाइने नीति पनि आयो । यस्ता सुधारको फाइदा प्रत्यक्ष रूपमा नेपाली कामदारहरूले पाउन थालेका छन् । यतिका सुधार गरेर पनि कार्यस्थल र सडक दुर्घटनामा परी मृत्यु भएका बाहेक कामदारका आश्रित परिवारले क्षतिपूर्ति पाएका छैनन् । विश्वकपको पूर्वसन्ध्यामा यो सवाल जोडतोडले उठिरहेको छ, जसको सुनुवाइ हुनुपर्छ । पछिल्लो एक दशकमा आप्रवासी श्रमिकका हित र अधिकारको पक्षमा जेजति नीतिगत परिवर्तनहरू भएका छन्, ती सबै विश्वकपको तयारीका उपज हुन् । कतारमा यस्तो प्रयत्न भइसकेको अवस्थामाझ विश्वकप सुरु हुनै लाग्दा अन्तर्राष्ट्रिय फुटबल महासंघ (फिफा) का पूर्वअध्यक्ष सेप ब्लाटरले विश्वकप २०२२ को आयोजना अधिकार कतारलाई दिनु भूल भयो भनेका छन्, जसको अब त्यति तुक छैन । उनको कटाक्षलाई चिर्न कतारले नीतिगत रूपमा मात्र होइन व्यावहारिक रूपमा पनि आफूलाई खुला श्रम बजारका रूपमा परिणत गर्नुफर्नेछ ।"
भुटानमा सैनिक तालिम अनिवार्य,"थिम्पु (एजेन्सी) भुटानले १८ वर्ष उमेर पुगेका नागरिकलाई आधारभूत सैनिक तालिम अनिवार्य गरेको छ । भुटानको दुवै सदनले राष्ट्रिय सेवा (ग्याल्सुङ) सम्बन्धी ऐनलाई सर्वसम्मत रूपमा पारित गरेसँगै १८ वर्ष उमेर पुगेका वा १२ कक्षा अध्ययन पूरा गरेका नागरिकले तीनमहिने तालिम लिनुपर्ने भएको हो ।आधारभूत सैनिक तालिमपछि घर निर्माण प्रविधि, कम्प्युटिङ र कृषिमा सीप विकास गर्ने उद्यमको विषयमा तालिम दिइने ग्याल्सुङको वेबसाइटमा उल्लेख गरिएको छ । भुटानी राजा जिग्मे खेशर वाङचुकले २०१९ डिसेम्बर १७ मा एक वर्षे राष्ट्रिय सेवाको घोषणा गरेका थिए । ग्याल्सुङको उद्देश्य युवालाई सशक्त, स्वतन्त्र चिन्तक र देशका लागि सेवाको क्षमताका लागि विकासका लागि दिशानिर्देश तथा प्रेरित गर्ने रहेको छ, कार्यक्रममा भनिएको छ । कार्यक्रमले भुटानी युवाहरूको आर्थिक तथा क्षेत्रीय पृष्ठभूमिलाई वास्ता नगरी भुटानी नागरिक सबैलाई एकै स्थानमा ल्याउने र अनुभव आदानप्रदान गराउने कार्यक्रमले जनाएको छ । सन् २०२४ देखि सुरु हुने कार्यक्रममा प्रत्येक वर्ष करिब १३ हजार जना सहभागी हुने अनुमान छ ।"
हिमाचल प्रदेशमा भाजपा र कंग्रेसबीच टक्कर,"(नयाँदिल्ली)  पहाडी र हिमाली क्षेत्र रहेको भारतीय राज्य हिमाचल प्रदेशमा शनिबार विधानसभाका लागि निर्वाचन भएको छ । भारतीय सञ्चारमाध्यमहरूका अनुसार ६८ निर्वाचन क्षेत्रका लागि ४ सय १२ जना प्रतिस्पर्धामा उत्रिएका छन् । राज्यमा कुल मतदाता ५५ लाख छन् । हाल भारतीय जनता पार्टी (भाजपा) नेतृत्वको सरकार रहेको हिमाचलमा भाजपा र विपक्षी कंग्रेसबीच प्रतिस्पर्धा छ । प्रधानमन्त्री नरेन्द्र मोदी, भाजपा पार्टी अध्यक्ष जेपी नड्डा, गृहमन्त्री अमित शाहसहितका नेताहरू पार्टीलाई जिताउन प्रचारमा जुटेका थिए । त्यस्तै, कंग्रेस नेतृ प्रियंका गान्धीको नेतृत्वमा पार्टी नेताहरू प्रचारमा थिए । आम आदमी पार्टी (आप) पनि चुनावी प्रतिस्पर्धामा छ । तर, आपले यस पटक हिमाचलमा आफ्नो स्पेस मात्रै बनाउने गरी प्रचारप्रसार गरेको देखिएको छ । मतगणना भने एक महिनापछि ८ डिसेम्बरमा मात्रै हुनेछ । यही महिना गुजरातमा समेत विधानसभा चुनाव हुने भएकाले आयोगले दुवै प्रदेशको गणना एकैसाथ गर्ने मिति सार्वजनिक गरेको छ । हिमाचलमा प्रत्येक पाँच वर्षमा सरकार फेरिने चलन देखिएको छ । विपक्षमा रहेको कंग्रेसले त्यसको लाभ मिल्ने आशा गरेको छ । त्यस्तै, टिकट वितरणमा भएको असन्तुष्टिका कारण भाजपाभित्र दर्जनौं ठाउँमा बागी उम्मेदवार छन् । अर्कोतिर, कर्मचारी तथा पूर्वकर्मचारी बाहुल्य रहेको हिमाचलमा कंग्रेसले पुरानो पेन्सन योजना ल्याउने घोषणा गरेर उक्त वर्गलाई आकर्षित गरेको छ । अहिले कर्मचारीको योगदानमा आधारित पेन्सन योजनाबाट कर्मचारी वर्ग असन्तुष्ट छन् ।भाजपा अध्यक्ष नड्डाको गृह राज्य रहेकाले उनीसमेत शीर्ष नेताहरूले कुनै पनि हालतमा आफ्नो शक्ति गुम्न नदिने गरी पूरा मिहिनेत गरेका छन् । कंग्रेसले उक्त प्रदेश हत्याउन र भाजपाले प्रदेश जोगाउन प्रयत्न गरेका छन् । सन् १९८५ यता भएका सबै निर्वाचनमा ५ वर्षपछि यहाँ फरक पार्टीको सरकार बनेको छ । पालैपालो कंग्रेस र भाजपाले सरकार बनाउँदै आएका छन् । १९८५ मा कंग्रेस, १९९० मा भाजपा, १९९३ मा कंग्रेस, १९९८ मा भाजपा, २००३ मा कंग्रेस र २००७ मा भाजपाको सरकार बनेका थिए । त्यस्तै, २०१२ मा कंग्रेसले र २०१७ यता भाजपाले सरकार चलाइरहेको छ । त्यही परम्परा कायम रहे आगामी सरकार कंग्रेसले बनाउने देखिन्छ । तर, उत्तराखण्डको यस्तै परम्परा भने यस वर्ष तोडिइसकेको छ । त्यहाँ भाजपाले लगातार दोस्रो पटक सरकार गठन गरिसकेको छ । सरकारले राम्रो काम गरेकाले उत्तराखण्डकै अभ्यास हिमाचलमा पनि दोहोरिने भाजपा नेताहरूले दाबी गर्दै आएका छन् ।"
रुसी सेना हटेपछि खेर्सनमा उत्सव,"एजेन्सीहरू (किभमस्को)  युक्रेनको दक्षिणी सहर खेर्सनबाट रुसी सेना फिर्ता भएपछि स्थानीयले उत्सव मनाएका छन् । रुसी फौज बाहिरिएसँगै खेर्सनमा युक्रेनी सेना पुगेपछि युक्रेनी झन्डा बोकेका सर्वसाधारणहरूले सडकमा नाराबाजी गर्दै खुसी मनाएका सञ्चारमाध्यमहरूमा सार्वजनिक तस्बिरहरूमा देख्न सकिन्छ । त्यस अवसरमा कपितयले राष्ट्रिय गान गाएका थिए । उत्तर एट्लान्टिक सन्धि संगठन (नाटो) को सदस्यता लिने तयारी गरेपछि रुसले गत फेब्रुअरी २४ मा युक्रेनमाथि आक्रमण सुरु गरेको हो । त्यसयता रुसी सेनाले पूर्णरूपमा कब्जा गरेको एक मात्र प्रमुख युक्रेनी सहर खेर्सन हो । रुसले बुधबार एक घोषणा गर्दै खेर्सनबाट पूर्ण रूपमा सेना फिर्ता गर्ने जनाएको थियो । रुसी जनरल सर्गेई सुरोभिकिनले रुसी सरकारी टेलिभिजनमार्फत सम्बोधन गर्दै सेना फिर्ताको घोषणा गरेका थिए । सुरोभिकिनले खेर्सनमा खटिएका आफ्ना सेनाका लागि आवश्यक सामग्री आपूर्ति गर्न सम्भव नभएको बताएका थिए । रुसले उक्त क्षेत्रमा तैनाथ ३० हजार सेना फिर्ता भइसकेको जनाएको बीबीसीले उल्लेख गरेको छ । त्यसका साथै, ५ हजार वटा सैन्य सामग्री, हतियार तथा प्रविधि पनि त्यहाँबाट हटाइएको रुसी सेनाले जनाएको छ । रुसी सेना फिर्ता भएको घटनालाई अमेरिकी राष्ट्रपति कार्यालय ह्वाइटहाउसले युक्रेनको असामान्य जित भनेको छ । युक्रेनी राष्ट्रपति भ्लोदिमिर जेलेन्स्कीले देशका लागि यो ऐतिहासिक दिन भएको बताएका छन् । तर युक्रेनी विदेशमन्त्रीले युद्ध अझै निरन्तर रहने प्रतिक्रिया दिएका छन् । युद्धभूमिमा हामी विजयी भइरहेका छौं । तर युद्ध निरन्तर रहनेछ, कम्बोडियामा बोल्दै विदेशमन्त्री दिमित्रो कुलेबाले भने । युक्रेनी राष्ट्रपति जेलेन्स्कीले भने सैन्य फिर्तापछि पनि आफूहरूले सावधानी अपनाउनुपर्नेमा जोड दिएका बीबीसीले जनाएको छ । यसअघि अमेरिकी राष्ट्रपति जो बाइडेनले खेर्सनमा रुसी सेना समस्यामा परेका कारण त्यहाँबाट फिर्ता हुने निर्णयमा पुगेको दाबी गरेका थिए । यद्यपि, सेना फिर्ता हुने निर्णय सकारात्मक भएको उनको भनाइ छ । त्यस्तै, रुसी सेना फिर्ताको निर्णय युक्रेनका लागि निकै प्रगतिको विषय भएको बेलायती प्रधानमन्त्री ऋषि सुनकको भनाइ छ । खेर्सनबाट रुसी सेना फिर्ता भएको कदमलाई युक्रेनको विजय भएको हुनु नाटो प्रमुख जेन्स स्टोल्टनबर्गले दाबी गरेका छन् ।"
बलेफी ए ले थाल्यो उत्पादन,"काठमाडौं (कास) सिन्धुपाल्चोकको बलेफी खोला करिडोरमा निजी क्षेत्रको लगानीमा निर्मित ३६ मेगावाटको माथिल्लो बलेफी ए आयोजनाबाट विद्युत् परीक्षण उत्पादन सुरु भएको छ । यसै साताभित्रै व्यावसायिक उत्पादन सुरु हुने योजना रहेको बलेफी हाइड्रोपावर कम्पनी लिमिटेडका अध्यक्ष उमेश कसजूले बताए । बिजुली राष्ट्रिय प्रसारण लाइनमा जोड्ने काम सुरु भइसकेको छ । अब धेरै दिन लाग्दैन, उनले भने । आयोजना आफैंले प्रसारण लाइन निर्माण गरेको छ । जिल्लाको विकट क्षेत्रका रूपमा पारिगाउँ नामबाट चिनिने गोल्चे र गुम्बाकोबीच लिदी गाउँमुनि बाँध र गोल्चे एवं पाङताङबीच स्थानीय वैकुण्ठेमा विद्युत् गृह निर्माण गरिएको छ । उत्पादित बिजुली १ सय ३२ केभीको प्रसारण लाइनमार्फत लामोसाँघुस्थित नेपाल विद्युत् प्राधिकरणको सबस्टेसनमा जोडिएको छ । जिल्लामै निर्माण भएर उत्पादन सुरु गरेको २२ मेगावाटको माथिल्लो चाकु ए कै लगानीकर्ताले बलेफी बनाएका हुन् ।"
अफ्ताब आलमलाई मुक्त गर्छौं : फिरदोस,"यहाँको ठूलो परिचय मोहम्मद अफताव आलमको छोराका रूपमा हो । उहाँको विवादास्पद छवि छ र अहिले जेलमा हुनुहुन्छ । तपाईं कुन मुद्दा लिएर मतदातामाझ पुग्नुभएको छ ?मेरो सबैभन्दा मुख्य एजेन्डा भनेको तपाईंले भन्नुभएको विवादास्पद एजेन्डा पनि हो । यो सबै जालझेल र षड्यन्त्र हो । यो सबै असत्य हो । त्यो तथाकथित घटना हो, जुन राजपुर नगरपालिकामा भएको भनिएको छ । त्यही नगरपालिकामा मेरो भाइलाई अधिकतम मत दिएर जनताले जिताइसकेका छन् । यसबाट पनि प्रस्ट हुन्छ कि यो केपी ओली नेतृत्वको सरकार र केही स्थानीय नेताहरूले रचेको षड्यन्त्र हो । केही मिडियाका साथीहरूले पनि यसलाई बढाइचढाइ अतिरञ्जित बनाए । अफ्ताव आलम विवादास्पद होइन, जनप्रिय नेता हो ।तपाईंहरूसँग यत्रो जनमत छ, यत्रो शक्ति र सम्पत्ति छ, त्यति सजिलो छ र फसाउन ?सरकारभन्दा जो पनि कमजोर नै हुन्छ । विशेषतः तत्कालीन केपी ओलीको करिब दुई तिहाइको सरकारभन्दा बलियो यहाँ कोही पनि थिएन । त्योभन्दा त कमजोर जो पनि हुन्छ । अफ्ताव आलम पनि जनता नै हो । ०६४ चैत २७ मा भएको त्यो घटनालाई ०७६ सम्म दबाएर राखिएको थियो । भनेपछि सत्ता र शक्ति त तपाईंहरूसँगै थियो नि ?सर्वोच्च अदालतले पुनः अनुसन्धान गर्नु भनेको हो, मुद्दा लगाउनु भनेको होइन । पहिला पनि तथ्यगत अनुसन्धान भइसकेको मुद्दा हो तर त्यसलाई पूरै बहिष्कार गरेर नयाँ अनुसन्धानमा लगियो । भौतिक प्रमाण केही छैन । गवाही खडा गरिएको छ ।०७६ मा अफ्ताव आलम पक्राउ पर्दा यहाँको पुलिस चौकीलाई सुरक्षा दिन जनकपुर र वीरगन्जबाट गाडीका गाडी प्रहरी मगाउनुपर्यो । ब्यारेक नै स्थापना गर्नुपर्यो भनेपछि त्रास त कसले फैलायो भन्ने देखिन्छ नि ?त्यतिबेलाको प्रहरी प्रशासनले मिडियालाई गुमराह गर्नका लागि सदरमुकामभन्दा एक मिटर पनि भित्र आउन दिएन । मिडियालाई भनियो कि त्यहाँ नजानुस्, हामी सुरक्षा दिन सक्दैनौं । मिडियालाई यथार्थबाट टाढा राख्यो ।डीएसपी नवीन कार्कीले पक्राउ गर्दा तपाईंको बुबाले ॅतपाईंले ठट्टा ठान्नुभएको छ ? यहाँ आग लाग्छ, भन्नुभएको थियो । त्यसैले प्रशासन सतर्क भयो होला नि ?आवेशमा मान्छेले जे पनि भन्छ । उहाँले बारम्बार भन्नुभएको छ, म चोर डाँका होइन । म आफैं हिँडिरहेको छु मलाई किन जबर्जस्ती गरेको ? पक्राउ पुर्जी छैन । उहाँलाई त विश्वासै थिएन कि यस्तो पनि हुन सक्छ भनेर । तपाईं भिडियो राम्ररी सुन्नुहोला । कान्तिपुरले नै रिलिज गरेको हो । हैन हजुर हैन भनेर उक्साएर बोल्न लगाएको हो । यो मुद्दापछि तपाईंहरूको पटकपटक बुबासँग पनि भेट भएको छ । उहाँको अहिलेको मनस्थिति के छ ?उहाँलाई पूर्ण विश्वास छ र हामीलाई पनि विश्वास छ कि उहाँले न्याय पाउनुहुन्छ । यो घटनाले उहाँलाई मात्रै होइन, यहाँको रौतहट क्षेत्र नम्बर २ का जनता पनि दुःखी छन् । उहाँलाई जालझेल र षड्यन्त्र गरेर फसाइएको छ ।रौतहट२ भनेपछि देशमा त्रासद राजनीति भइरहेको ठाउँ भन्ने बुझिन्छ । यस्तो छवि के कारणले बन्यो ?त्यस्तो छवि यहाँ बनाइएको छ र त्यो त्यतिबेलाको केपी ओली नेतृत्वको सरकारले यस्तो बनाएको हो । अब तपाईंहरू पनि राज्यशक्तिको प्रयोग गरेर उहाँलाई जेलमुक्त गर्ने योजनामा हो ?हामी उहाँलाई मुक्त गर्ने कुरामै छौं । हामीलाई थाहा छ, अदालतबाट उहाँले न्याय पाउनुहुन्छ । अहिले अदालती प्रक्रियामा छ, हामीलाई विश्वास छ, उहाँले न्याय पाउनुहुन्छ ।जसले सुरुमा मुद्दा हाल्नुभएको थियो, उहाँहरूले बयान फेर्नुपर्ने अवस्था किन आयो जस्तो लाग्छ ?जुन बयान प्रहरी प्रशासनमा गरिएको थियो, त्यो लजिकल नै थिएन । असत्य कुरा त आफैं फेरिन्छ नि ।बुबाको विरासत र कांग्रेसको संगठनबाहेक तपाईंको आफ्नो एजेन्डाचाहिँ के छन् ?अबको समय भनेको विकास र समृद्धिको हो । यो पनि नेपाली कांग्रेसकै नेतृत्वमा हुँदै छ, यो स्पष्टै छ । यो यहाँका सबै जनताले बुझेका छन् । अब मैले शिक्षा, स्वास्थ्य र सिँचाइ गरेर मुख्य तीन वटा एजेन्डाहरू लिएर अगाडि बढ्दै छु ।"
फ्रान्सलाई इतिहास दोहोरिने डर,"पेरिस (एएफपी) फ्रान्सले विश्वकप फुटबलको उपाधि रक्षाको अभियान सुरु गर्दा इतिहासलाई हेर्दै चुनौती बेहोर्ने निश्चित छ । फ्रान्सले चार वर्षअघि रुसमा गरेजस्तै समूह चरणमा उत्कृष्ट सुरुआत गर्ने प्रयास गर्नेछ ।लेस ब्लुज ले सन् २०१८ मा जस्तै विश्वकप यात्रा अस्ट्रेलियाविरुद्धको प्रतिस्पर्धाबाट सुरु गर्नेछ । त्यसैगरी समूह डी मा डेनमार्कविरुद्ध पनि खेल्नेछ । लगातारमा एउटैमात्र फरक भनेको पेरुको स्थानमा ट्युनिसिया हुनु हो । पेरु विश्वकप छनोटको अन्तरमहादेशीय प्लेअफमा सकरुरज सँग हारेको थियो ।फ्रान्स यो विश्वकपमा सबै किसिमले उपाधिका लागि एउटा बलियो टिम भएर आइपुगेको छ । तर, फ्रान्सलाई विगतको अनुभव पाठको रूपमा रहनेछ । ब्राजिलले सन् १९६२ मा उपाधि रक्षा गरेपछि त्यसयता कुनै पनि टिमले विश्वकपको ट्रफी जोगाउन सकेको छैन । पछिल्लोपल्ट उपाधि रक्षा गर्ने अभियानमा विश्वकप पुगेको फ्रान्स लज्जास्पद हार बेहोर्दै घर फर्किएको थियो ।फ्रान्सले घरेलु भूमिमा १९९८ मा विश्वकप जितेको थियो । चार वर्षपछि दक्षिण कोरियाजापान पुग्दा फ्रान्स युरोपेली च्याम्पियन पनि थियो र अर्को विश्वकप जित्नका लागि सबैभन्दा बलियो टिमको रूपमा रहेको थियो । तर जिनेदिन जिदानको चोटले असर गर्यो । पहिलो खेलमै फ्रान्स सेनेगलको सिकार भइदियो । र, फ्रान्सेली टिम गोलको खाता पनि नखोल्दै समूह चरणबाटै बाहिरिएको थियो ।प्रशिक्षक डिडियर डेसच्याम्पले त्यस्तै इतिहास दोहोरिने कल्पना पनि गरेका छैनन् । उनको टिमको आक्रामण केलियन एमबाप्पे र हालै बालोन डीअर अवार्ड जितेका करिम बेन्जेमाले सम्हाल्ने छन् । एन्टोइन ग्रिजमन, क्रिस्टोफर एन्कुन्कु र ओसमन डेम्बेले पनि छन् । त्यसैले फ्रान्सेली टिममा गोल गर्नेमा समस्या नहुन सक्छ । तर, टिममा सबैतिर समस्या भने छ ।चार वर्षअघि मिडफिल्डमा पहिलो रोजाइमा रहेका पाउल पोग्बा र एनगोलो कान्टे चोटको कारण टिमबाहिर छन् । अरू केही खेलाडी पनि फिटनेसका लागि संघर्षरत छन् । हामी अन्तिम खेलमा चोटले संकटमा थियौं तर हाम्रो मानसिकतामा कुनै शंका छैन कि जो कसैलाई पनि विश्वकप कति कठिन हुन्छ भन्नेमा हामी जानकार छौं, प्रशिक्षक डेसच्याम्पले भने, फ्रान्स अझै पनि प्रतिस्पर्धात्मक टिम हो तर हामीलाई थाह छ कि हामीले अझै धेरै गर्नु छ । क्रिस्टियन इरिक्सन मैदानमै अचेत भएपछि पनि डेनमार्क युरो २०२० को सेमिफाइनल पुगेको सबैलाई जानकारी छ । त्यसैले पनि डेनमार्कको सहभागितालाई खतरनाक मानिएको छ । डेनमार्कले १० मध्ये ९ खेल जितेर छनोट पार गरेको थियो । टोलीले हालैको यूईएफए नेसन्स लिगमा फ्रान्सलाई घरेलु मैदान र विपक्षी भूमिमा पराजित गरेको छ ।डेनमार्कका प्रशिक्षक कास्पर हजुलमान्डले भने, धेरै राम्रो छ र संगठित रूपमा निकै प्रगति गरिरहेको छ । हामीले एकअर्काको त्यागलाई निरन्तरता दियौं भने हामी वास्तवमै धेरै राम्रो हुने छौं । उनको टिममा म्यानचेस्टर युनाइेडका मिडफिल्डर इरिक्सन फर्किसकेका छन् ।फ्रान्स र डेनमार्क समूहको दोस्रो खेलमा भिड्नेछन् । समूहको शीर्षस्थानमा को रहने भन्नेमा उक्त खेल निर्णायक बन्न सक्छ । अर्कोतिर अर्जेन्टिनाले अन्तिम १६ मा पर्खेर बस्न सक्ने खतरा हुने नै छ । एसियाली टोली अस्ट्रेलियाले सन् २००६ पछिको विश्वकपमा समूह चरण पार गर्न सकेको छैन । टोलीले पछिल्ला दुई संस्करणमा कुनै खेल पनि जितेन ।ग्राहम आर्नोल्डको टिम कठिन परिस्थितिबाट उक्सिँदै कतारमा हुने विश्वकपका लागि छनोट भएको हो । त्यसैले उसका लागि यसपालि खेल जित्नु नै सबैभन्दा ठूलो उपलब्धि हुनेछ । आर्नोल्डलाई युरोपका मुख्य लिगहरूमा खेलेका खेलाडीहरूको कमी पनि छ ।विश्वकपमा छैटौंपल्ट सहभागी ट्युनिसियाले पहिलोपल्ट समूह चरण पार गर्ने सपना बुनेको छ । द कार्थेज इगल्स २०१८ मा इंग्ल्यान्डलाई बराबरीमा रोक्नबाट केही सेकेन्डमात्रै टाढा थियो । त्यसबाट प्रेरित भएर ट्युनिसियाले राम्रो प्रदर्शन गर्न सक्छ । जलिल काड्रीको टिमले दोस्रो खेलमा अस्ट्रेलियालाई पराजित गर्ने लक्ष्य बनाएको छ, जसले ट्युनिसियालाई इतिहास रच्दै नकआउट चरणमा पुर्याउन सक्छ । ट्युनिसियाको अग्रपंक्ति क्रोर्सिकोनमा जन्मिएका वाहब खाजरीबाट प्रेरित हुनेछ । हामीलाई थाह छ कि हामी फेभरेट टिम होइनौं । तर, ठूला प्रतियोगितामा सबथोक सम्भव हुन्छ र हामी आश्चर्य पार्न प्रयास गर्नेछौं, कोलोनका मिडफिल्डर एलियस साखिरीले भने । उनी फ्रान्समा जन्मिएका अर्का ट्युनिसियाली खेलाडी हुन् ।"
समूह 'डी,"डेनमार्कविश्वकप ः छैटौं सहभागिताविश्वकपमा उत्कृष्ट ः १९९८ मा क्वाटरफाइलनअन्य सफलता ः १९९२ को युरोपियन कप विजेताफिफा वरीयता ः १० औंमुख्य क्लबहरू ः एफसी कोपेनहेगन, मिडट्जील्यान्ड, ब्रोन्डबीछनोट यात्रा ः युरोपियन छनोटको समूह ॅएफ को समूह विजेताप्रशिक्षक ः कास्पर हजुलमान्डउनी २०२० यता डेनमार्कको प्रशिक्षक छन् । ५० वर्षे हजुलमान्डले थोमस टचेललाई स्थानान्तरण गर्दै २०१४१५ मा जर्मन टोली मेन्जको प्रशिक्षण सम्हालेका थिए । गत वर्ष यूरो २०२० मा उनकै प्रशिक्षणमा डेनमार्क सेमिफाइल पुगेको थियो । इंग्ल्यान्डसँग विवादास्पद पेनाल्टी शुटआउटमा डेनमार्कले पराजय भोगेको थियो । प्रमुख खेलाडी ः क्रिस्टियन इरिक्सनविश्वकपमा उनले जनाउन लागिरहेको सहभागितालाई एक शब्दमा चमत्कार भन्दा हुन्छ । गत वर्ष यी प्लेमेकरलाई यूरो २०२० मा खेल्दा मैदानमै हृदयघात भएको थियो । त्यो घटनालाई पाँच मिनेटका लागि मृत्यु पनि भन्ने गरिन्छ । इटालियन कानुनले त्यसपछि उनलाई इन्टर मिलानबाट खेल्न दिएन । आठ महिनापछि मैदानमा फर्किंदै उनले ब्रेन्टफोर्डबाट खेले । त्यहाँको प्रदर्शनले उनलाई म्यानचेस्टर युनाइटेडसम्म पुर्यायो । इरिक टेन हगको युनाइटेडबाट यस सिजनमा नियमित खेलिरहेका उनी विश्वकपमा तेस्रो पटक सहभागिता जनाउँदै छन् ।"
एपीएफ च्याम्पियन,"(काठमाडौं)  प्रधानमन्त्री कप क्रिकेट जितेपछि अब एपीएफ क्लबलाई मज्जाले भन्न सकिनेछ, यो हो नेपालको एकदिवसीय च्याम्पियन । शनिबार कीर्तिपुरस्थित त्रिवि क्रिकेट मैदानमा भएको फाइनलमा एपीएफले आर्मीलाई ४ विकेटले हराएको थियो । खेल आफैंमा सुरुदेखि तनावपूर्ण रह्यो । विवाद भए अनि तर्क वितर्क भए । तर अन्त्यमा एपीएफले किन जित्यो भने सुझबुझपूर्ण खेल देखायो । सँगै संयमित रह्यो । आर्मीले किन जितेन भन्दा आगेवमा खेल्यो । आर्मीले के बुझेन भने रिसाउँदै खेल्दा कसलाई पो फाइदा भएको छ र ? खेल आफैंमा दुई घण्टा हाराहारी ढिला सुरु भएको थियो । खेल हुन्छ वा हुन्न त्यसमै शंका थियो । सोमपाल कामीलाई खेलाउन दिनु हुन्छ या हुन्न भन्ने विषयले सुरुमै खेललाई तनावपूर्ण बनाइदियो । नतिजाका लागि खेल ४०४० ओभरमा झारियो । त्यसमाथि टस एपीएफको पक्षमा गयो । कप्तान शरद भेषवाकरले त्यही निर्णय गरे, जुन आवश्यक थियो । त्यो हो पहिले फिल्डिङ । खेल सकिँदा कीर्तिपुरमा लगभग अँध्यारो भइसकेको थियो, तर माहोल अझै गरम देखिन्थ्यो । खेलका सच्चा नायक भने एपीएफका भुवन कार्की रहे । उनले उत्कृष्ट शतकीय इनिङ्स खेले । त्यसैले उनी प्लेयर अफ द म्याच पनि चुनिए । उनकै मदतमा एपीएफले १ सय ८० रनको लक्ष्य ३८३ ओभरमा पूरा गरेको थियो । भुवन अन्त्यमा रनआउट भएका थिए । तर त्यतिबेलासम्म खेल एपीएफको बलियो पकडमा आइसकेको थियो । उनले ८२ बल खेलेर ५५ रन बनाए । भुवनले आफ्नो अर्धशतक ७० बलमै पूरा गरेका थिए । उनले ४ चौका र १ छक्का प्रहार गरे । भुवनसँग मिलेर जितको आधार तयार पार्ने काम गरे सुमित महर्जनले । सुमितले ४५ बलमा ५ चौका मदतमा ३४ रन बनाए । पाँचौं विकेटमा भुवन र सुमितले ७५ रनको साझेदारी गरे । यो साझेदारी ९१ बलमा तयार भएको थियो । यसमा दुवै ब्याटरको समान भूमिका रह्यो । त्यसैले सुमितको योगदान पनि बिर्सन मिल्ने छैन । अन्य प्रमुख ब्याटरको पनि ठीकठाक योगदान रह्यो । कप्तान शरद आफैं १६ रन बनाएर नटआउट रहे । आर्मीले भने पहिले ब्याटिङ गर्दै ३९ ओभरमा सबै विकेट गुमाउनु अगाडि १ सय ७९ रन बनाएको थियो । यस इनिङ्सका मुख्य दुई आधार रहे । सबैभन्दा पहिले रोहित पौडलले ५६ बलमा ४९ रन बनाए । अघिल्लो दिनमात्र राष्ट्रिय टोलीको कप्तानी जिम्मेवारी पाएका उनले तीन चौका प्रहार गरे । उनी अर्धशतक नजिक पुगेर पनि चुके र टिम आफैं दबाबमा रह्यो । आर्मी एक समय ९ विकेट गुमाएर १ सय ३२ रनको स्थितिमा थियो । जतिबेला खेल ३१२ ओभरमात्र चलिरहेको थियो, लागिरह्यो खेल चाँडै सकिनेछ । तर अन्तिम विकेटका लागि सुसन भारी र जितेन्द्र मुखियाले फरक पटकथा लेखे । यी दुईले अन्तिम विकेटका लागि ४७ रनको साझेदारी गरे, त्यो पनि मात्र ४६ बलमा । सुसनले १९ र जितेन्द्रले २४ रन बनाए । तर अन्त्यमा यसको पनि धेरै अर्थ रहेन । एपीएफको बलिङ पनि प्रभावशाली रह्यो, अमरसिंह राउटेला र मौसम ढकालले समान तीन विकेट लिए । किशोर महतोको नाममा दुई विकेट रह्यो । अन्त्यमा एपीएफ दोस्रोपल्ट प्रधानमन्त्री कपको उपाधि जित्न सफल भयो । उसको भागमा विजेताका रूपमा १० लाख रुपैयाँ पुरस्कार रह्यो । आर्मीले ५ लाख रुपैयाँमै चित्त बुझायो ।"
सनसहित कोरियाली टिम घोषणा,"सोल (एएफपी) अनुहारमा गम्भीर चोट लागेका टोटेनहम हर्टस्परका स्ट्राइकर सन ह्युङ मिनलाई समेट्दै दक्षिण कोरियाले कतार विश्वकपका लागि टिम घोषणा गरेको छ ।दक्षिण कोरियाली टिमका कप्तान तथा मुख्य खेलाडी सनको बायाँ आँखाको हाड गत साता च्याम्पियन्स लिगको खेलका क्रममा भाँचिएको थियो । हामी उनीसँग सम्पर्कमा छौं र टोटेनहमको मेडिकल विभागसँग पनि, दक्षिण कोरियाका पोर्चुगिज प्रशिक्षक पाउलो बेन्टोले सनलाई समेटेदै टिम घोषणा गरेपछि बताए, हामीसँग धेरै सूचना छैन तर कुनै निश्चित दिनमा उनले टिमसँग अभ्यास गर्न सक्छन् । हामीले प्रतीक्षा गर्नु आवश्यक छ । हरेक दिन हामीले परिस्थितिको विश्लेषण गर्नु आवश्यक छ ।हामीसँग निर्णय गर्न समय छ । सबैभन्दा महत्त्वपूर्ण भनेको उनी सम्भव भएसम्म चाँडै रिकोभर हुनेछन् । उनले सहज महसुस गरेका छन् । त्यसपछि अन्तिम निर्णय लिनेछौं, बेन्टोले भने । उनले ओ ह्योनग्युसहितको २७ सदस्यीय टिम घोषणा गरेका छन् । कतारमा टिमसँगै प्रशिक्षण गर्ने ओले सन चोटमुक्त नभएमा टिममा उनको स्थान लिनेछन् । दक्षिण कोरियाले पहिलो खेलमा नोभेम्बर २४ मा उरुग्वेको सामना गर्नेछ ।सनले कोरियाका लागि १ सय ६ खेलमा ३५ गोल गरेका छन् । उनले सामाजिक सञ्जालमा आफ्नो सुन्दर देशको प्रतिनिधित्व गर्न व्यग्र प्रतीक्षा गरिरहेको लेखेका थिए । कोरियाले समूह एच मा घाना र पोर्चुगलविरुद्ध पनि खेल्ने छ । सन र युरोपमा खेलिरहेका खेलाडीको अनुपस्थितिमा पनि दक्षिण कोरियाले शुक्रबार घरेलु मैदानमा भएको मैत्रीपूर्ण खेलमा आइसल्यान्डलाई १० ले हराएको थियो ।"
वसन्तले खोले गृहनगरमा फुटबल एकेडेमी,"(पोखरा)  पूर्वराष्ट्रिय खेलाडी वसन्त गौचनले आफ्नो नाममा पोखरामा फुटबल एकेडेमी स्थापना गरेका छन् । गौचनले शनिबारदेखि पोखरा२७ रिठ्ठेपानीमा वसन्त गौचन (बीजी) फुटबल एकेडेमी सञ्चालनमा ल्याए । रिठ्ठेपानीस्थित दुर्गा टोलमा १५ रोपनी जग्गा भाडामा लिएर एकेडेमी सञ्चालन गरिएको छ । तीन महिनाअघि प्रशिक्षण दिन सुरु गरिएको एकेडेमीमा हाल नियमित र आंशिक गरी ५६ जनाले प्रशिक्षण लिइरहेका छन् । त्यसमध्ये २० जना कक्षा ९ र १०, २० जना कक्षा ८ देखि मुनि अध्ययनरत विद्यार्थीले सातामा एक दिन प्रशिक्षण लिन्छन् । विभिन्न उमेर समूहका १६ विद्यार्थीले दैनिक २ घण्टा फुटबल अभ्यास गर्छन् । एकेडेमीको मुख्य प्रशिक्षकमा शम्भु केसी छन् । एकेडेमीका अध्यक्ष वसन्त गौचनले जापानको टोकियोमा रहेको फन रुट्स एकेडेमीमा लामो समयदेखि प्रशिक्षण दिँदै आएका छन् । त्यसैबाट प्रभावित भएर उनले आफ्नो गृहनगरमा एकेडेमी सञ्चालनमा ल्याएको बताए । उनका अनुसार भविष्यमा फन रुट्ससहित जापानका विभिन्न एकेडेमी र जर्मनीको जुगेन्ड फुटबल एकेडेमीसँग द्विपक्षीय सम्बन्ध विस्तारका लागि सम्झौता भइसकेको छ । नेपालको फुटबलले नै आफूलाई नाम दिएको स्मरण गर्दै उनले त्यो नाम बचाइराख्न नेपाली फुटबलमा योगदान दिन चाहेको बताए । नेपाली फुटबललाई एसियालीस्तरमा चिनाउन बच्चाबाटै सिकाउन जरुरी देखिन्छ, उद्घाटनका अवसरमा उनले भने, १० वर्ष जापानमा सिकेको फुटबल प्रशिक्षणलाई नेपालमा प्रयोग गर्नेछु । व्यवस्थापकीय हिसाबले चुनौतीपूर्ण रहेकाले उनले स्थानीयको साथसहयोगको अपेक्षा गरे । एकेडेमी उद्घाटन गर्दै अखिल नेपाल फुटबल संघ (एन्फा) का वरिष्ठ उपाध्यक्ष वीरबहादुर खड्काले खेलाडी उत्पादन कठिन भइरहेको अवस्थामा गौचनको प्रयास तारिफयोग्य रहेको बताए । अहिले पैसा तिरेर पनि फुटबल सिक्छु भन्दा नपाइरहेको अवस्था छ, उनले भने, एन्फाले यस्ता एकेडेमीलाई सहयोग गर्छ । प्रशिक्षक चाहिन्छ भने पठाउँछौं । खेल सामग्रीको अभाव हुन दिन्नौं । एन्फाले मंसिर १० गतेदेखि ८ देखि १८ वर्षसम्मकालाई फुटबल प्रशिक्षण सुरु गर्न लागेको जानकारी उनले गराए । उनले कास्कीको माछापुच्छ्रे गाउँपालिकास्थित भिडाबारीमा बहुउद्देश्यीय फुटबल तालिम केन्द्र बनाउने योजना रद्द नभइसकेको बताए । स्थानीय तह र प्रदेश सरकारले खोला किनारको जग्गाको संरक्षण गर्न चासो दिनुपर्ने र चुनावलगत्तै छलफल अगाडि बढाउने उल्लेख गरे । पोखरा महानगर२७ का वडाध्यक्ष पूर्णबहादुर गुरुङले एकेडेमीको संरक्षणका लागि वडाबाट हुने हरप्रकारको सहयोग गर्न तत्पर रहेको प्रतिवद्धता जनाए । उक्त एकेडेमीकै नामबाट रिठ्ठेपानी चिनिन पाउनु गौरवको विषय भएको भन्दै उनले विशिष्ट खेलाडी उत्पादन गर्न एकेडेमी सक्षम रहने आशा व्यक्त गरे । एकेडेमीका निर्देशक एवं एन्फा प्रशिक्षक राजेन्द्र तामाङले ससाना बालबालिकालाई फुटबलमा दक्ष र अनभवी बनाउनु र आधुनिक फुटबलसँग परिचित गराउनु मुख्य उद्देश्य रहेको बताए । एकेडेमीले स्थानीय विकेनभाग्य भुलेजलाई एक वर्षका लागि छात्रवृत्ति प्रदान गरेको घोषणा गर्नुका साथै खेल सामग्री पनि हस्तान्तरण गर्यो ।"
प्रदीप र अभिलाषाले जिते टेनिस उपाधि,"काठमाडौं (कास) प्रदीप खड्का र अभिलाषा विष्टले दोस्रो वीर गणेशमान सिंह राष्ट्रिय टेनिस प्रतियोगितामा एकल उपाधि जितेका छन् । सातदोबाटोस्थित टेनिस कोर्टमा शनिबार पुरुष फाइनलमा नेपालका नम्बर एक खेलाडी प्रदीपले ऋतिक रानालाई ६४, ६४ ले पराजित गर्दै उपाधि जिते । प्रदीप नवौं राष्ट्रिय खेलकुदका स्वर्णविजेता हुन् । निशान श्रेष्ठ र प्रणव खनाल संयुक्त तेस्रो स्थानमा रहे ।महिलातर्फ अभिलाषाले सुनिरा थापालाई ६२, ७६ ले हराइन् । महिलातर्फ आइसा डोल्कर गुरुङ र सर्भांनी श्रेष्ठ संयुक्त तेस्रो भए । महिला र पुरुष एकल विजेताले ८० हजार, उपविजेताले ४० र तेस्रो हुनेले २० हजार रुपैयाँ पुरस्कार पाएका थिए । पुरुष डबल्सको उपाधि ऋतिक र निशानको जोडीले जित्यो । उनीहरूले प्रदीप र प्रणवको जोडी हराए । सक्षमविक्रम शाह र राजवीर प्रधान तथा केशव गौचन र सौरभ पन्तको जोडी तेस्रो भए ।पुरुष ३५ वर्षमाथिको एकल उपाधि कमलबहादुर भण्डारीले जिते । उनले जितेन्द्र परियारलाई हराए । सन्तोष खत्री र सीमान्त गुरुङ तेस्रो भए । ४५ वर्षमाथि उपाधि महेश श्रेष्ठले उपाधि जिते । विमलकुमार गुरुङ दोस्रो तथा रोहित सुनुवार र मनोजविक्रम शाह तेस्रो भए ।५५ वर्षमाथिको उपाधि विमलकुमार गुरुङले हात पारे । उनले उत्तमकुमार लामालाई हराए । जीवन घिमिरे र नीराजन श्रेष्ठ संयुक्त तेस्रो भए । ६५ वर्षमाथिको उपाधि विदुर विष्टले जिते । ज्ञानेन्द्रमान ताम्राकार दोस्रो र हर्कबहादुर गुरुङ तेस्रो भए । ३५ वर्षमाथि पुरुष डबल्समा भण्डारी जोडी कमल र यज्ञले उपाधि जितेका छन् । सन्तोष खत्री र सीमान्त गुरुङको जोडी दोस्रो भयो । राजु क्षेत्री र ईश्वर जिसी तथा नरेशबहादुर र विनयमान तुलाधरको जोडी तेस्रो भए । पुरुष ४५ वर्षमाथि डबल्स उपाधि डिगेन्द्र श्रेष्ठ र चन्द्र शाहीको जोडीले हात पार्यो । सुदर्शन विष्ट र राजु क्षेत्रीको जोडी दोस्रो भयो । ५५ वर्षमाथि पुरुष डबल्स उपाधि कृष्ण घले र सुवर्ण धाख्वाको जोडीले जित्यो । यू८ गर्ल्सको उपाधि सारा पन्तले थिया श्रेष्ठलाई हराएर जितिन् । निम्ति कुँवर र प्रकृति ज्ञवाली तेस्रो भए । यू८ ब्वाइजको उपाधि आर्यशराज पौडेलले सभ्यजंग कार्कीलाई हराएर जिते । यू९ ब्वाइजको उपाधि आर्यशले नै जिते । यू९ गर्ल्सको उपाधि अनुश्री धोजुले जितिन् । जेनिशा ज्ञवाली दोस्रो भइन् । यू१० को ब्वाइजतर्फ सुजन कुइँकेलले उपाधि जित्दा युभेनमान श्रेष्ठलाई हराएका थिए । यू१० गर्ल्समा साल्भी शेरचनले मेरिसा थापालाई हराएर उपाधि जितिन् । यू१२ गर्ल्समा शिभाली गुरुङ पहिलो र स्वस्तिका विष्ट दोस्रो भए । यू१२ ब्वाइजको उपाधि वृजेश अर्यालले जित्दा असभ हाडा दोस्रो भए ।यू१४ गर्ल्सको उपाधि सुनिरा थापाले जित्दा सिभाली गुरुङ दोस्रो भइन् । सोही विधामा ब्वाइजतर्फ आयुषमान हजुर घलेले बोरिस अधिकारीलाई हराएर उपाधि जिते । जुनियरबाहेक सबै इभेन्टका विजेता खेलाडीले नगद पुरस्कार पाएका थिए । वीर गणेशमान सिंह स्पोर्ट्स कमिटीको आयोजनामा भएको प्रतियोगितामा २३ इभेन्टमा प्रतिस्पर्धा भएको थियो ।विजेता खेलाडीलाई नेपाली कांग्रेसका नेतृ सिर्जना सिंह, नेपाल लनटेनिस संघका अध्यक्ष ज्योति राणा, प्रतियोगिता संयोजक भाष्करमान सिंह, आयोजक संयोजक सन्जिव तुलाधर, कमिटीका सल्लाहकार राजीव श्रेष्ठलगायतले पुरस्कृत गरे ।"
छोटकरी,"तिलोत्तमा टाइटन विजयीतिलोत्तमा (कास) तिलोत्तमा टाइटनले शनिबार रूपन्देही जुनियर स्टार क्रिकेट लिगमा बुटवल युनाइटेडलाई ९५ रनले हराएको छ । देवदहस्थित क्रिकेट मैदानमा टस जितेको तिलोत्तमाले ४० ओभरमा ९ विकेट गुमाई २ सय १० रन बनायो । लक्ष्मण कुमालले ४१ रन बनाए । सन्दीप यादवले ३७ र अंकित बीएमले ३४ रन जोडे । बुटवल युनाइटेडका सचिन अर्यालले ३ र हरिकेश मोरियाले १ विकेट लिए । जवाफमा बुटवल युनाइटेड २६१ ओभरमा १ सय १५ रनमै अलआउट भयो । हरिकेशले ३० र सन्दीप ढकालले २६ रन बनाए । तिलोत्तमाका विपर्सन केसीले ५ र लक्ष्मण यादवले २ विकेट लिए । विपर्शन म्यान अफ द म्याच भए ।रेडियन्ट सेमिफाइनलमाकाठमाडौं (कास) आयोजक रेडियन्ट पब्लिक आठौं रेडियन्ट कप अन्तरविद्यालय बास्केटबलको सिनियर गर्ल्सतर्फ शनिबार सेमिफाइनल तय गरेको छ । घरेलु कोर्टमा रेडियन्टले स्वर्णिमलाई १८११ ले पराजित गर्दा प्रशंसा बुढाथोकीले १० स्कोर जोडिन् । न्यु भिजन एकेडेमीले इनोभेटिभलाई १३१२ र साबिक विजेता निम्सले रिब्सलाई २८४ ले हराएर सेमिफाइनल सुरक्षित गरे । न्यु भिजनकी मान्यता भट्टराई र निम्सकी निरु तामाङले ८८ स्कोर जोडे । सिनियर ब्वाइजमा जेनिथले हार्टल्यान्डलाई ५०३६ ले, काठमाडौं जेभियरले बौद्ध चिल्ड्रेन हेभनलाई ३४३१ ले, साबिक विजेता निम्सले विल्सन एकेडेमीलाई ४८२९ ले, ओसिसले श्री नवीनज्योतिलाई ३८६ ले, एचएचसीएले पिपुल्स एकेडेमीलाई ३८२१ ले, ग्रिनफिल्डले इडेन ब्रिज एकेडेमीलाई ३६३५ ले, पुष्पसदनले स्वर्णिमलाई ४१२० ले र आयोजक रेडिअन्टले विस्डमलाई ३११७ स्कोरले हराए । विजेता आठै टोली क्वाटरफाइनलमा पुगेका छन् । सिद्धार्थले जित्यो फुटसल कप काठमाडौं (कास) सिद्धार्थ बैकले दोस्रो कामना सेवा फुटसल कपको उपाधि जितेको छ । शनिबार धञ्यन्तरी फुटसलमा भएको फाइनलमा सिद्धार्थले प्रभु बैंकलाई पेनाल्टी शुटआउटमा ३२ ले उपाधि जित्यो । निर्धारित समयको खेल गोलरहित बराबरीमा टुंगिएको थियो । पेनाल्टीमा सिद्धार्थका शान्तिराम कार्की, सन्जिव श्रेष्ठ र राजु श्रेष्ठले गोल गरे । प्रभुका केशव योगी र विकास तामाङले गोल गर्दा अमनराज वज्राचार्य चुके । सिद्धार्थका शान्तिराम कार्की उत्कृष्ट खेलाडी चुनिए । उत्कृष्ट गोलकिपर प्रभुका इराज डंगोल र सर्वाधिक गोलकर्ता ज्योति विकासका सुरज महर्जन चुनिए । महिलाको उपाधि कामना सेवा विकास बैंकले जितेको छ । फाइनलमा कामनाले माछापुच्छ्रे बैंकलाई २१ ले हरायो ।"

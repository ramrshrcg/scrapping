शीर्षक,विवरण
मन्त्री हटाउन प्रतिस्पर्धा,"कोइरालाले सम्हालेको मन्त्रालयको जिम्मेवारी भने प्रधानमन्त्री देउवाले सरकारका प्रवक्तासमेत रहेका सूचना तथा सञ्चारमन्त्री ज्ञानेन्द्रबहादुर कार्कीलाई तोकेका छन् । संघीय सरकारमा आफ्ना मन्त्री बर्खास्तगीमा परेपछि जसपाबाट मधेस मुख्यमन्त्री बनेका राउतले पनि कांग्रेस, माओवादी र एकीकृत समाजवादीका मन्त्री हटाउनेबारे पार्टी अध्यक्ष उपेन्द्र यादवसँग आन्तरिक परामर्श थालेका छन् । प्रधानमन्त्रीले फायर खोलेपछि मधेसमा पनि जवाफी फायर खोल्ने अवस्था आउन सक्छ, प्रवक्ता मनिष सुमनले भने । मधेस प्रदेश सरकारमा कांग्रेसका तीन, एकीकृत समाजवादीका तीन र माओवादीका एक मन्त्री छन् । आफ्ना मन्त्री हटाएको विषयमा जसपा अध्यक्ष यादवले देउवाको अविवेकी निर्णय भएको टिप्पणी गरेका छन् । प्रधानमन्त्रीले निर्वाचन आचारसंहिताको सम्मान गर्ने र विवेक पुर्याउने काम गर्नुभएन, यादवले कान्तिपुरसँग भने, प्रधानमन्त्रीको यो कदमले निर्वाचन निष्पक्षतामाथि नै प्रश्न उब्जाएको छ । तत्कालीन प्रधानमन्त्री केपी शर्मा ओलीले ०७८ जेठ ८ गते संसद् विघटनपछि गरेको मन्त्रिपरिषद् पुनर्गठनलाई त्यतिबेला सर्वोच्च अदालतले बदर गरिदिएको थियो । त्यतिबेला मन्त्रिपरिषद् नै पुनर्गठन गरिएको थियो भने यस पटक मन्त्रीलाई पदमुक्त गर्ने काम मात्रै भएको हो, बालुवाटार स्रोतले भन्यो, नयाँ मन्त्री नियुक्ति गर्न मिल्दैन, प्रधानमन्त्रीले गर्नुहुन्न । हटाउने विषयमा पनि प्रधानमन्त्रीले निर्वाचन आयोगसँग परामर्श लिनुभएको थियो । ०७४ को निर्वाचनका बेला पनि यस्तै घटना भएको थियो । माओवादी सरकारमै रहेर प्रमुख प्रतिपक्ष एमालेसँग निर्वाचन गठबन्धन गर्न पुगेको थियो । देउवाले त्यति बेला मन्त्रीहरूलाई पदमुक्त नगरी जिम्मेवारीबाट मात्रै हटाएका थिए । यस पटक भने मन्त्रीलाई पदमुक्त नै गरिदिएका छन् । स्रोतका अनुसार सत्ता गठबन्धन सम्बन्धित रणनीतिक योजना र महत्त्वका सूचना गोप्य हुने भएकाले प्रधानमन्त्रीले जसपाका मन्त्रीलाई जिम्मेवारीबाट मात्रै नभएर पदमुक्त नै गर्ने निर्णय गरेका हुन् । जसपा प्रवक्ता मनीष सुमनले प्रधानमन्त्रीको यो कदमले निर्वाचनको निष्पक्षतामाथि गम्भीर प्रश्न उठेको बताए । निष्पक्ष र स्वतन्त्र निर्वाचन गराउन हाम्रो पनि योगदान होस् भनेरै एमालेसँग तालमेल गरे पनि सरकार छाडेका थिएनौं तर प्रधानमन्त्रीले आचारसंहिता, सर्वोच्च अदालतको नजिरसमेतलाई अवज्ञा गरेर जुन कदम उठाउनुभयो, यसले निर्वाचन निष्पक्ष र धाँधलीरहित हुन्न भन्ने शंका बढाएको छ, उनले भने । तत्कालीन प्रधानमन्त्री ओलीले प्रतिनिधिसभा विघटन गर्दा जसपाले अग्रमोर्चामा रहेर त्यसको विरोध गरेको मात्रै थिएन, ओलीलाई सत्ताच्युत गरेर देउवालाई प्रधानमन्त्री बनाउने मुख्य भूमिका निर्वाह गरेको थियो । स्थानीय तहको निर्वाचनमा एउटै गठबन्धनमा रहे पनि संघको निर्वाचनमा भागबन्डामा कुरा नमिल्दा जसपा अलग्गिएको थियो । सत्ता गठबन्धनबाट अलग्गिएलगत्तै उसले प्रमुख प्रतिपक्ष एमालेसँग चुनावी तालमेल गरेको छ । हामीले देउवालाई प्रधानमन्त्री बनाउन मुख्य भूमिका खेल्यौं, अहिले आग्रह र पूर्वाग्रहको दृष्टिले निर्वाचनलाई प्रभावित पार्ने गरी प्रधानमन्त्रीले निर्णय लिनुभएको छ, जसपा प्रवक्ता सुमनले भने ।"
चुनावी संघारमा नौ थरी व्यापारका लाइसेन्स,नयाँ लाइसेन्सको तयारी१ स्टक एक्सचेन्ज २ सेयर ब्रोकर३ लघु बिमा४ कमोडिटी एक्सचेन्ज५ ब्रोकर शाखा ६ विशिष्टीकृत लगानी कोष व्यवस्थापक ७ क्रेडिट रेटिङ८ निकुञ्जभित्र होटल९ निकुञ्जभित्र विद्युत् आयोजना
"त्यो गोग्राहा, यो विराटनगर","(विराटनगर)  सय वर्षअघिको कुरा हो । गोग्राहा एउटा सानो बजार थियो । बजार अड्डा, शंकरपुर, मेनरोड, हाटखोला, तीनपैनी चोक, मधुमारा र गहेली चोकमा गरेर बढीमा डेढ सय घर थिए । मुख्य बजार जस्ताले छाएका काठको खम्बा र बार्दली भएका घर नै गोग्राहको परिचय थियो । घना जंगल र बाघको आक्रमण हुन सक्ने डरले एक बस्तीबाट अर्को बस्ती पुग्न ठूलै आँट जुटाउनुपर्थ्यो । यो दस दशकअघिको कुरा हो । समय फेरियो । अब यो अवस्थाबाट कायापलट भएर नयाँ स्वरूप भइसकेको छ विराटनगरको । शताब्दीअघिको गोग्राहाको यो अवस्था धेरैका लागि कथाजस्तो लाग्छ । नयाँ पुस्तालाई त गोग्राहाकै विकसित रूप अहिलेको विराटनगर हो भन्नेसम्म थाहा छैन । नयाँ पुस्ता यहाँको ऐतिहासिकतासँग परिचित नभए पनि अग्रजहरू राम्ररी जानकार छन् । तीमध्येका एक हुन् २००० सालदेखि विराटनगरलाई बुझ्दै आएका ८७ वर्षीय विश्वराज पाण्डे । उनका अनुसार १९७० सालमा २२ किलोमिटरपूर्वको रंगेलीबाट सदरमुकाम त्यतिबेलाको गोग्राहा सारेपछि यो ठाउँको विकास सुरु भएको हो ।औद्योगिक क्रान्ति एवं राजनीतिक आन्दोलनको अगुवाइ गर्ने विराटनगरका बारेमा भन्ने गरिन्छ विराटनगरले आज जे सुरु गर्छ, मुलुकले त्यसलाई भोलि अवलम्बन गर्छ र त्यही बाटोमा जान्छ । ऐतिहासिक घटनाक्रम, औद्योगिक विस्तारको पक्ष अनि राजनीतिक रूपमा मुलुकको नेतृत्व सम्हाल्ने हैसियतका कारण विराटनगरबारे भनिएको उक्त विशेषता ठ्याक्कै मेल खान्छ ।सदरमुकाम सरेपछि १९७६ सालमा तत्कालीन प्रधानमन्त्री चन्द्रशमशेरका छोरा केशरशमशेर सिकार खेल्न गोग्राहा आएका थिए । सिकार खेल्ने क्रममा उनी सीमावर्ती बुधनगरमा पर्ने विराट राजाको दरबार क्षेत्र पुगे । महाभारतकालमा पाण्डवहरूले आश्रय लिएको विश्वास गरिने उक्त क्षेत्रमा भेटिएका भग्नावशेष हेरेपछि उनले पिता चन्द्रशमशेरलाई यो क्षेत्रको नाम गोग्राहा साँघुरो भएको भन्दै विराटनगर राख्न बिन्ती गरे । चन्द्रशमशेरले छोराको आग्रहअनुसार गोग्राहाको नाम विराटनगर राखेका हुन्, पाण्डेले सुनाए, त्यसअघि गोग्राहाको नाम फेरेर नेपालगन्ज वा चन्द्रगन्ज राख्ने तयारी हुँदै थियो ।विराटनगरमा अहिले पनि गोग्राहा नामको चोक छँदै छ तर एउटा सानो बस्तीका रूपमा, जुन विराटनगर महानगरपालिकाको वडा ३ मा पर्छ । रंगेलीबाट गोग्राहामा सदरमुकाम सारेपछि तत्कालीन सरकारले १९७१ सालमा भारतको कुश्माबाट सुगनमल चाँदमल दुगड, सुरजमल चाँदमल सेठिया, वीरराज बेनचन्द नाहाटा, प्रेमचन्द छतमल लुनिया र धनराज प्रेमचन्द पारख मारवाडी समुदायका ५ परिवारलाई दुईदुई बिघा जमिन उपलब्ध गराएर व्यापार गर्न लगाएको इतिहास छ । पाण्डेका अनुसार त्यतिबेलाको विराटनगरमा सरकारी कार्यालयबाहेक कुनै पनि व्यक्तिका पक्की घर थिएनन् । १९९८ सालमा पदमबहादुर बस्नेतले नगरमै पहिलो पक्की घर बनाएको पनि उनले बताए । उनले त्यतिबेला पक्की घर बनाउने मिस्त्री हतपती नपाइने भएकाले भारत वा काठमाडौंबाटै मिस्त्री ल्याउने गरिएको बताए । थोरै दक्ष जनशक्तिको भरमा काम गर्दा पक्की घर बनाउन महिनौं लाग्ने गरेको अनभुव साट्दै उनले भने, मैले पक्की घर बनाउन २००३ सालमा थालें, २००५ मा सकियो । अनेक डिजाइनका अग्लिँदै गरेका मल र निजी घर देख्नेहरूलाई विराटनगरका मौलिक घरको कथा अनौठो लाग्न सक्छ । विराटनगरको पुराना तस्बिर नियाल्दा खबटाले छाएका, काठको दोस्रो तला र बार्दली भएका घर देखिन्छन् । पाण्डेले सुनाए, त्यसबेला विराटनगरमा घना जंगल थियो, बाघ अत्यधिक लाग्थे । तिनैबाट जोगिन यस्ता घर बनाइन्थ्यो ।२००७ सालदेखि विराटनगरमा बसोबास बाक्लिन थाल्यो । २०१७ सालपछि राजा महेन्द्रले पुष्पलाल चोक, घिनाघाट, सम्झना चोक र मानगढको जंगल फँडानी गरेर बसोबास गराएपछि विराटनगर फैलिँदै गयो । शताब्दी पहिला जम्मा सात गाउँमा समेटिएको गोग्राहा अहिले आधुनिक महानगरतर्फ उन्मुख छ । १९ वटा वडा रहेको ७६९९ वर्ग किलोमिटर क्षेत्रफलको यो सहर पूर्वमा कटहरी र जहदा गाउँपालिका, पश्चिममा सुनसरी जिल्लासम्म फैलिएको छ । उत्तरतिर मोरङकै बुढीगंगा, ग्रामथान गाउँपालिका र दक्षिणमा भारतीय सीमासँग जोडिएको छ ।२०४६ सालको परिवर्तनपछि विराटनगर नगर पञ्चायतबाट उपमहानगर पालिकामा परिणत भयो । करिब ३ लाख जनसंख्या भएको हालको विराटनगर अघिल्लो स्थानीय निर्वाचनको संघारमा महानगरपालिकामा परिणत भएको हो । विराटनगरको अहिलेको चमकधमकका पछाडि यो सहरसँगै सुरु भएको औद्योगिक विकासको पनि उत्तिकै हात छ । मारवाडी समुदायका ५ परिवारबाट सुरु भएको व्यापार फैलिएर विराटनगर अहिले औद्योगिक सहरमा रूपान्तरित भइसकेको छ । १९९३ सालमा मुलुकको पहिलो उद्योग विराटनगर जुट मिल्स स्थापना भएपछि विराटनगरको औद्योगिक यात्रा सुरु भएको थियो । जुट मिलपछि खुलेका अशोक टेक्सटाइल, गणपति कटन मिल, साहा उद्योग, जुद्ध म्याच फ्याक्ट्री र रघुपति जुट मिलमध्ये रघुपतिमात्र अस्तित्वमा छ । यो मिलले यसै वर्ष हीरक जयन्ती मनाएको छ । पुराना उद्योगी ताराचन खेतान जुट मिल्सको यात्राबाटै सुनसरीमोरङ औद्योगिक करिडरको बाटो बनेको बताउँछन् । अहिले यो करिडोर सीमावर्ती जोगवनीदेखि सुनसरीको इटहरीसम्म फैलिएको छ, जहाँ सानाठूला गरी ५ सयभन्दा बढी उद्योग सञ्चालनमा छन् । करिब ५० हजारले प्रत्यक्ष रूपमा रोजगारी पाएका छन् ।५५ वर्षदेखि विराटनगरलाई कर्मथलो बनाउँदै आएका ८१ वर्षीय खेतानका अनुसार आफूले कारोबार सुरु गर्दा विराटनगरमा गोल्छा, दुगड, धनावत, चैनवाला लगाएर करिब डेढ दर्जन औद्योगिक र व्यापारिक घराना थिए । अहिले पाइलैपिच्छे व्यापारी र औद्योगिक घराना छन् । खेतानले व्यापार थाल्दा धान, चामल र जुट नै विराटनगरको मुख्य कारोबार थियो तर अहिले विराटनगर उत्पादनदेखि सेवा विस्तारसम्मै फैलिएको छ । कुनै समय विराटनगरमा धान र चामलको कारोबारमा अच्युत मिल, चन्द्रशिव राइस मिल, मोरङ मिल र जुगल मिलले ख्याति कमाएका थिए । तीमध्ये अहिले चन्द्रशिव राइस मिल मात्र सञ्चालनमा छ । यी मिलले धान खरिद गरी चामल उत्पादन गरेर स्थानीय बजार र भारत निर्यात गर्थे तर त्यो दृश्य पूरै बदलिएको छ ।खेतानको बुझाइमा १९६८ सालमा भारतको फारबिसगन्जबाट जोगबनीसम्म रेलमार्ग बनेपछि भारतसँग व्यापार बढ्दै गयो । पछिल्ला वर्ष विराटनगर पूर्वी तराईका मात्र नभएर पहाडी जिल्लाको पनि व्यापारिक केन्द्र बन्दै गएको छ । सात दशक पहिलासम्म विराटनगरमा रामलाल गोल्छा, मदनलाल चिरञ्जीवीलाल अग्रवाल, तोलाराम दुगड, मालचन भिकमचन अग्रवाल, रामकिशन राठी र कुलेश्वर चेनवालाका ठूला गोला अर्थात् कारोबार घरहरू थिए । ती अधिकांश गोलामा खाद्यान्न र जुटको कारोबार हुन्थ्यो । जुटका सामान विदेश पठाएर सुनको भुक्तानी लिने चलन थियो । खेतानले सुनाए, त्यसबेला जुटका चट्टी अमेरिका, सुत्ली सिंगापुर र जुट भारतलगायत युरोपेली मुलुकमा निकासी हुन्थ्यो । ती सामान निकासी गर्न राष्ट्र बैंकले बोनसका नामले चिनिने पहेंलो पत्र दिन्थ्यो । त्यही पत्रका आधारमा वाणिज्य विभागले आयात गर्न लाइसेन्स दिन्थ्यो ।भारतबाट लत्ताकपडा र घरेलु प्रयोजनका सामग्री आयात हुन्थ्यो । केही सीमित व्यापारिक घरानाको उत्पादनको निर्यात र भारतबाट लत्ताकपडा र घरेलु प्रयोजनका सामग्री आयात गरेर धानिएको विराटनगरको व्यापार अहिले धेरै फराकिलो भइसकेको छ । विराट व्यापार संघका पूर्वअध्यक्ष सुजन थापाका अनुसार महानगरभित्र १५ हजारभन्दा बढी सानाठूला व्यापारिक पसल छन् ।पूर्वका अन्य ससाना व्यापारिक केन्द्रभन्दा विराटनगरको गति तीव्र देखिनुका पछाडि यहाँ निर्माण भएको पूर्वाधारहरूको पनि मुख्य भूमिका देखिन्छ । जस्तो कि विराटनगरमा पहिलो पटक २००१ सालमा सरकारी अड्डामा बिजुली बत्ती बलेको इतिहास छ । इतिहासका जानकार पाण्डेका अनुसार पदमशमशेरले उत्तरी मोरङको हालको लेटाङमा (सिकारवास) पावर हाउस खडा गरी डाइनामोबाट बिजुली निकालेर २००१ सालमा विराटनगरका सरकारी अड्डामा बत्ती बालेको र २००२ देखि सर्वसाधारणलाई बिजुली उपलब्ध गराएको देखिन्छ ।छिमेकी जिल्लामा सञ्चारको सुरुवात नहुँदै विराटगरमा आकाशवाणीको सेवा सुरु भएको देखिन्छ । भारत र अन्य मुलुकमा फोन गर्न भारतको जोगवनी धाउनुपरेको इतिहास अहिले पनि विराटनगरका पुराना बासिन्दाको सम्झनामा ताजै छ । खेतानले एक पटक त जोगवनीको आकाशवाणी पनि बिग्रेपछि रेलमार्ग हुँदै तीन रुपैयाँ भाडा तिरेर ११५ किलोमिटर टाढाको कटिहारसम्म पुगेको सुनाए । कुनै समय व्यापारीका लागि नेपाल बैंक र वाणिज्य बैंकको सुविधा मात्रै रहेको विराटनगरमा अहिले सरकारीबाहेक निजी क वर्गका २७ बैंक, ख वर्गका दुई दर्जन, दर्जनौं वित्तीय संस्था र लघुवित्त कम्पनी सञ्चालनमा छन् ।विराटनगरका पछिल्लो वैभवको विस्तार भने प्रदेश १ को राजधानी बनेपछि सुरु भएको देखिन्छ । २००० सालसम्मै कच्ची गोरेटो सडक रहेको विराटनगरमा अहिले ७ सय ५० किलोमिटर सडक पूर्वाधार निर्माण भएको छ । महानगरलाई आधुनिक सहरमा परिणत गर्न एसियाली विकास बैंकको ६ अर्बभन्दा बढी लगानी छ । पक्की सडक देख्नका लागि २०१४०१५ साल कुरेको विराटनगरमा अहिले क्षेत्रीय सहरी विकास परियोजनाअन्तर्गत एसियाली विकास बैंकको लगानीमा विराटनगरभित्र ८३ किलोमिटर कालोपत्र सडक, सडकसँग जोडिएको ८१ किलोमिटर र ठूलो ३८ किलोमिटर नाला निर्माण सम्पन्न भएको छ । विराटनगरको इतिहासका जानकार पाण्डेका अनुसार २०१४ सालतिर हालको तीनपैनी चोकदेखि बजार अड्डासम्म करिब दुई किलोमिटर पिच सडक बनेपछि यहाँ मोटरसाइकल गुड्न थालेका थिए । यस्तो सहर अहिले अटो रिक्सादेखि महँगा गाडी र मोटरसाइकलले भरिएको देख्दा उनी अचम्म मान्छन् । ७९ वर्षीय सुरेशकुमार शर्मा हेर्दाहेर्दै बदलिएको विराटगर सम्झिँदा अचम्मै मानेजस्तो गर्छन् । उनले एकाध मारवाडी, धनीमानी र केही सरकारी कर्मचारीले मोटरसाइकल र साइकल चलाएकोदेखि गाडीको ताँतीसम्म यही सहरमा देखेका छन् । एक समय कच्ची सडकमा धरानविराटनगर सामान बोक्ने लहरीबाट सुरु भएको यो सहरमा विराटनगर र धरानमा दन्तकाली र अशोक मोटर्सले सेवा सुरु गरेपछि यातायात विस्तार भयो । शर्माका अनुसार ती मोटर सेवाले भारत र बेलायतबीचको द्वन्द्वमा विस्थापित भएका चारचक्के गाडी ल्याएर चलाएका थिए ।पूर्वाधारमा फड्को मार्दै अघि बढेको विराटनगरले समयक्रममा सहरिया शैली र स्वादको विविधा पनि अँगाल्दै गयो । कुनै समय विराटनगरमा हालको पुरानो डीएसपी कार्यालयअगाडि काली बंगालीको काली मिष्ठान भण्डार र हालको गुदरी चोकमा टाटा मिष्ठान भण्डार चिया र मिठाईका लागि प्रख्यात थिए । शर्माले भने काली मिष्ठान भण्डारमा चिया र मिठाई नपाउँदा आधा किलोमिटर दक्षिण हिँडेर चिया खान टाटा मिष्ठान भण्डार जाने गरेको सुनाए । अहिले हरेक पाइलामा आधुनिक साजसज्जासहितका क्याफे र रेस्टुरेन्टको ताँती देख्ने धेरैलाई विराटनगरको त्यो इतिहास कथाजस्तो लाग्ने शर्माले बताए । सेवा क्षेत्रमा पनि विराटनगरले पछिल्लो दशकमा ठूलो फड्को मारेको छ । एक समय थियो, विराटनगर बाहिरबाट यहाँ झर्नेहरू खान र बस्न आफन्ती वा चिनारुको घर खोज्दै हिँड्थे । साधु सन्तहरू देवकोटा चोकपूर्वको वनसखण्डी मन्दिर र गोपीनाथ धर्मशालाको छहारीमा बस्थे । शर्माका अनुसार २००२ सालमा सत्यनारायण मन्दिर बनेपछि बाहिरका मानिसको रात्रिकालीन बसोबास यता पनि सर्यो ।मारवाडी समुदायले २०२७ सालमा मेन रोडमा अतिथि सदन स्थापना गरेपछि बाहिरबाट आउनेको बसोबास यतातिर हुन थाल्यो । इतिहास खोतल्दै जाँदा विराटनगरमा २०३२ सालमा होटल स्थापना भएको भेटिन्छ । अहिलेको जनआन्दोलन चोक उत्तरमा पहिलो राणा होटल स्थापना भएसँगै मिलन र दोभान होटल स्थापना भएको इतिहास होटल एसोसिएसन विराटनगरका अध्यक्ष राजन श्रेष्ठले सुनाए । सुरुमा खुलेका तीन वटा होटल दशकसम्म चले । त्यसपछि २०३९ सालमा नमस्कार होटल खुलेसँगै विराटनगरमा व्यावसायिक रूपमा होटल खुल्ने क्रम बढेको उनले बताए । एसोसिएसनका अनुसार अहिले विराटनगरमा पर्यटकस्तरीय २६ वटा ठूला तारे होटल र करिब दुई सय साना होटल र लज छन् ।तेह्रथुम जलजलेको मास्के समाजले २००९ सालमा विराटनगरमा जलजला सिनेमा हल खोलेपछि विराटनगरले नयाँ संसार देख्न थाल्यो । मास्के समाजका सदस्य राजेश मास्केका अनुसार समाजले २००९ सालमा सीमावर्ती जोगवनीमा खोलेको जलजला हल चार वर्षपछि हालको तीनपैनी चोकमा सारेको थियो । जुन २०१८ सालमा हालको मेनरोडमा सारियो । जलजला हल खुलेपछि विराटनगरमा हिमालय टाकिज, अरुण टाकिज र इन्द्र चलचित्र हल खुले । दशकयता ती सबै सिनेमा हलको अस्तित्व छैन । महानगरमा पछिल्लो समय डिपार्टमेन्ट स्टल र आधुनिक सिनेमा हल निर्माण हुने क्रम बढ्दो छ । पछिल्ला वर्ष भाटभटेनीसहित सिटी मल र आरके महल निर्माणसँगै सपिङ कल्चर सुरु भएको छ । महेन्द्र मोरङ क्याम्पसका उपप्राध्यापक सुशीलकुमार अधिकारीले दशकअघि सुरु गरिएको विराटनगरधरान ६ लेनको सडक निर्माण भएपछि विराटनगर झनै फैलिएको बताए । भारतको लगानीमा संयुक्त भन्सार जाँच चौकी निर्माण भएपछि र भारतको बथनादेखि कटहरीसम्म मालवाहक रेल्वेमार्गको निर्माण सुरु भएपछि महानगरको आवादी थप बढ्यो । कृष्णप्रसाद कोइरालाले १९७२७३ सालमा दुई वटा विद्यालय खोलेपछि सुरु भएको शिक्षाको यात्रा अहिले निजी क्षेत्रका दर्जनभन्दा बढी कलेजदेखि दुई मेडिकल कलेज र पूर्वाञ्चल विश्वविद्यालयसम्म आइपुगेको छ । यसका अलावा कोसी अस्पतालसहित आधा दर्जनभन्दा बढी निजी अस्पतालजस्ता पूर्वाधार बनिसकेका छन् ।शतक लामो यात्रा हिँडेर अहिलेको बिन्दुसम्म आइपुगे पनि विराटनगरका सामुन्ने चुनौती पनि उत्तिकै छन् । मोरङ व्यापार संघका अध्यक्ष नवीन रिजाल सस्तो मूल्यमा उपभोग्य वस्तु पाइने नाममा उपभोक्ता सीमावर्ती जोगवनीतर्फ आकर्षित हुँदा विराटनगर बजार सुनसान बन्दै गएको र यसले समयक्रममा स्थानीय उद्योगी व्यापारीलाई पलायन गराउन सक्ने जोखिम रहेको बताउँछन् । कुनै समय पूर्वी पहाडी जिल्लाबाट सामान खरिद गर्न विराटनगर झर्नेहरू अहिले जोगवनी किन पुग्छन् भन्ने प्रश्नको उत्तर खोज्नुपर्ने उनको तर्क छ ।"
ऐतिहासिक खेल फड्का,"विराटनगरको पुरानो परिचय यहाँका व्यापारी र उद्योगीहरूबीच फड्का अर्थात् बाजी लगाउने खेलबिना अपूरै हुन्छ । एक समय विराटनगरमा फड्का खेल्न भारतबाट समेत ठूल्ठूला व्यापारी आउने गरेको स्मरण गर्छन् पुराना उद्योगीहरू । खेतानले सुनाए, त्यतिबेला पनि फड्कामा लाखौंको कारोबार हुन्थ्यो ।अहिलेको जैन भवनमा कुनै समय साँझ परेपछि व्यापारीहरू भेला भएर फड्का खेल्थे । सयौं मन अन्न, जुटको पनि मौखिक किनबेच हुन्थ्यो । अहिले सात आना मन सनपाटको मूल्य छ, अब ६ महिनापछि वैशाखमा कुन भाउमा बिक्री गर्ने भनेर पहिले नै दाम छिनेर राखिन्थ्यो । तर, आर्थिक लेनदेन तत्कालै हुँदैनथ्यो । पछि वैशाख महिनामा सनपाटको भाउ बढेको होस् कि घटेको होस् किन्ने र बेच्नेले सोही भाउमा कारोबार गर्नुपर्थ्यो । त्यसरी नै फड्काको कारोबार हुन्थ्यो । अर्को आज पानी पर्छ कि पर्दैन, एक घण्टामा बाटोमा कति मान्छे हिँड्छन् जस्ता विषयमा पनि लाखौं रुपैयाँको फड्का हुन्थ्यो । अहिले पनि अतिथि सदन अगाडि फड्का खेलिन्छ तर पहिलेको तुलनामा अहिले निकै कम ।"
खोसियो कमाइको आधार,"काठमाडौंको थापाथलीमा शर्मिला तामाङले राखेको ठेला पसल बिहीबार अपराह्न नियन्त्रणमा लिँदै महानगर प्रहरी । लमजुङकी तामाङ २ वर्षदेखि प्रसूति गृह अस्पताल आसपास ठेलामा चिया र खाजा बेच्दै आइरहेकी थिइन् । बिरामी श्रीमान्को उपचार, २ वर्षको काखे बच्चासहित परिवारको सबै खर्च यही व्यापारको कमाइले धान्ने गरेको बिलौना गरे पनि महानगर प्रहरीले सुनेन । ठेला र त्यहाँ रहेका सामग्री लिइछाडे । पछिल्लो समय महानगरले अभियानकै रूपमा मापदण्डविपरीतका संरचना भत्काउनुका साथै सडकपेटीमा गरिएको व्यापारव्यवसाय हटाउँदै आएको छ ।तस्बिर ः दीपेन्द्र रोक्काकान्तिपुर"
उपत्यकामा ३ ठूला दलका १६ नयाँ अनुहार,"(काठमाडौं)  मुख्य तीन ठूला दल कांग्रेस, एमाले र माओवादीले प्रतिनिधिसभा सदस्यका लागि उपत्यकाका तीन जिल्ला काठमाडौं, भक्तपुर र ललितपुरमा धेरैजसो पुरानै उम्मेदवारलाई दोहार्याएका छन् । लामो समय पुरानै अनुहार हाबी भएको भन्दै युवा उमेरका, नयाँ सोच र विचारका उम्मेदवारको चर्चा भए पनि ठूला दलले पुरानैलाई निरन्तरता दिएका हुन् ।उपत्यकाका १६ निर्वाचन क्षेत्रमा तीन ठूला दलमा १६ मात्र नयाँ अनुहारले अवसर पाएका छन् । गठबन्धनका कारण आफूले पाएको सिटमा कांग्रेसले सबैभन्दा कम उम्मेदवार नयाँ अनुहारलाई बनाएको छ । उपत्यकामा सचेत मतदाताको भावनाअनुसारको उम्मेदवार छनोट भएको देखिन्न । एमालेले काठमाडौंका १० मध्ये ६ क्षेत्रमा सबैभन्दा धेरै नयाँ अनुहारलाई अघि सारेको छ । एमालेले हालसम्म संसदीय निर्वाचनमा उम्मेदवार नबनेका भक्तपुरमा १ र ललितपुरमा २ जनालाई अघि सारेको छ । कांग्रेसले गठबन्धनका कारण काठमाडौंमा ६ क्षेत्रमा उम्मेदवारी दिएकामा २ जना मात्र नयाँ अनुहार परेका छन् । भक्तपुरमा १ जना नयाँ नेताले अवसर पाएका छन् । माओवादीले काठमाडौंमा ३ र भक्तपुरमा १ जनालाई नयाँ अनुहारको रूपमा अघि सारेको छ । माओवादीले काठमाडौंमा अघि सारेका उम्मेदवारमध्ये २ जना उपत्यकाका लागि नयाँ भए पनि यसअघि संविधानसभा सदस्य र सभामुख भइसकेका छन् ।कांग्रेसले काठमाडौंमा प्रतिनिधिसभाका १० मध्ये क्षेत्र नम्बर १, ३, ४, ५, ६ र १० गरी ६ वटा निर्वाचन क्षेत्रमा उम्मेदवार उठाएको छ । जसमा ४ क्षेत्रमा पुरानै अनुहार छन् । काठमाडौं१ मा एमालेका युवा किरण पौडेल नयाँ अनुहार हुन् । उनी एमाले भातृसंस्था युवा संघका अध्यक्ष हुन् । उनी पहिलो पटक निर्वाचनमा प्रतिस्पर्धा गरिरहेका छन् । कांग्रेसका उम्मेदवार प्रकाशमान सिंह गठबन्धनका उम्मेदवार हुन् । उनी निर्वाचित भएर पटकपटक मन्त्री भइसकेका व्यक्ति हुन् भने पार्टीको महामन्त्री पनि भइसकेका छन् । २०७४ को निर्वाचनमा उनी यही क्षेत्रबाट तत्कालीन साझा पार्टीका रवीन्द्र मिश्रसँग ८ सय १८ मतले विजयी भएका थिए । मिश्र अहिले राष्ट्रिय प्रजातन्त्र पार्टीबाट प्रतिनिधिसभा सदस्यको उम्मेदवार बनेका छन् । कांग्रेस बीपीका निषम भट्टराई, विवेकशील साझाका शंकर बञ्जाडे, राष्ट्रिय स्वतन्त्र पार्टीका पुकार बम, नेपालका लागि नेपाली पार्टीका बालकृष्ण न्यौपाने, नेपाल सुशासन पार्टीका रमेश खरेललगायत यो क्षेत्रका नयाँ प्रतिस्पर्धी अनुहार हुन् ।काठमाडौं२ मा एमालेका मणिराम फुयाँल प्रतिनिधिसभाका लागि नयाँ अनुहार हुन् । गठबन्धनको साझा उम्मेदवार माओवादीकी ओनसरी घर्ती छिन् । यो क्षेत्रका लागि उनी नयाँ अनुहार भए पनि संविधानसभा र संसद्मा पटकपटक प्रतिनिधित्व गर्दै आएकी छन् । सभामुख भइसकेकी घर्तीले यसअघि रोल्पाबाट प्रतिनिधिसभामा जितेकी थिइन् । सचेत नेपाली पार्टीका पुण्यप्रसाद प्रसाईं, राप्रपाका महेश गौतम, राष्ट्रिय स्वतन्त्र पार्टीका शोभिता गौतम, नेपाली कांग्रेस बीपीका हेमविक्रम सिलवाल, विवेकशील साझाका धनेश थापालगायतका नयाँ अनुहार प्रतिस्पर्धामा छन् । मुख्य प्रतिस्पर्धा भने फुँयाल र घर्तीबीच नै हुने अनुमान छ ।कांग्रेसका सन्तोष चालिसे काठमाडौं३ मा प्रतिनिधिसभा सदस्यको उम्मेदवार छन् । उनी पहिलो पटक आमनिर्वाचन लड्दै छन् । यसअघि गोर्णेश्वर नगरपालिका प्रमुख रहिसकेका उनी पार्टीको उक्त क्षेत्रको क्षेत्रीय सभापति पनि हुन् । उनका मुख्य प्रतिस्पर्धीमध्ये एमालेका कृष्णकुमार राई र स्वतन्त्र उम्मेदवार छन् । राई२०७४ को निर्वाचनमा सोहीक्षेत्रबाट प्रतिनिधिसभामा निर्वाचित भएका थिए ।काठमाडौं५ मा प्रदीप पौडेल कांग्रेसका नयाँ अनुहार हुन् । तनहुँका पौडेल नेपाल विद्यार्थी संघका पूर्वअध्यक्ष र पार्टीको १४ औं महाधिवेशनमा महामन्त्रीका प्रत्यासी थिए । उक्त क्षेत्रमा एमालेका वरिष्ठ उपाध्यक्ष ईश्वर पोखरेल पनि चुनावी मैदानमा छन् । पोखरेल यसअघि सोही क्षेत्रबाट प्रतिनिधिसभामा निर्वाचित भएका थिए । पटकपटक मन्त्री भएका पोखरेल गत निर्वाचनमा एमालेमाओवादी गठबन्धनको साझा उम्मेदवार थिए । उक्त क्षेत्रमा राष्ट्रिय स्वतन्त्र पार्टीका प्रणयशम्शेर राणा, स्वतन्त्रबाट रञ्जु दर्शना (न्यौपाने) लगायतले पनि प्रतिस्पर्धा गर्दै छन् । काठमाडौं४ मा मुख्य दलका उम्मेदवार पुरानै अनुहारका छन् । कांग्रेसका गगनकुमार थापा र एमालेका राजन भट्टराईबीच दोस्रो पटक प्रतिस्पर्धा हुँदै छ । २०७४ को निर्वाचनमा थापाले भट्टराईलाई पराजित गरेका थिए । यहाँ राप्रपाका ठाकुर मोहन श्रेष्ठलगायतका उम्मेदवार पनि प्रतिस्पर्धामा छन् । उनीहरूमध्ये धेरै नयाँ अनुहारका छन् । काठमाडौं६ मा मुख्य दल एमालेका सर्वेन्द्र खनाल नयाँ अनुहार हुन् । उनी पूर्वप्रहरी महानिरीक्षक हुन् । खनाल र कांग्रेसका भिमसेनदास प्रधानबीच प्रतिस्पर्धा हुने अनुमान छ । प्रधान २०७४ को निर्वाचनमा पनि सोही क्षेत्रबाट निर्वाचित भएका थिए । उनी २०७० पछि मन्त्री पनि भइसकेका छन् । उक्त क्षेत्रमा राष्ट्रिय स्वतन्त्र पार्टीका शिशिर खनाल, विवेकशील साझाका अजित खड्कालगायतका नयाँ उम्मेदवार चुनाव लड्दैछन् ।काठमाडौं७ मा माओवादी केन्द्रको चिह्नबाट अस्मिता सिंह (मानुषी यमि भट्टराई) नयाँ उम्मेदवार हुन् । एमालेका श्यामकुमार घिमिरे पनि नयाॅ हुन् । २०७४ मा सोही क्षेत्रबाट रामवीर मानन्धरले जितेका थिए । उनलाई एमालेले उम्मेदवार नबनाएपछि स्वतन्त्र रुपमा उम्मेदवारी दर्ता गरेका छन् ।काठमाडौं८ मा एमालेले शिव सुन्दरराज वैद्यलाई उम्मेदवार बनाएको छ । उनी नयाँ अनुहार हुन् । एकीकृत समाजवादीले जीवनराम श्रेष्ठलाई उम्मेदवार बनाएको छ । हाम्रो नेपाली पार्टीका सुमन सायमी, राप्रपाका प्रकाश रिमाल, राष्ट्रिय स्वतन्त्र पार्टीका विराजभक्त श्रेष्ठलगायतका नयाँ अनुहार यहाँ प्रतिस्पर्धामा छन् । काठमाडौं९ मा माओवादीबाट कल्पना धमला उम्मेदवार छिन् । उनले २०६४ को संविधानसभा निर्वाचनमा धादिङबाट संविधानसभा सदस्य जितेकी थिइन् । एमालेका कृष्णगोपाल श्रेष्ठले यहींबाट उम्मेदवारी दिएका छन् । २०७४ को निर्वाचनमा जितेका उनी मन्त्री पनि भइसकेका छन् । उक्त क्षेत्रमा राप्रपाका देवेन्द्र प्रधान, कांग्रेस बीपीका रमेश थापालगायत नयाँ उम्मेदवार छन् । साझा पार्टी नेपालका मिलन पाण्डे पनि यसै क्षेत्रका उम्मेदवार हुन् । उनी २०७४ को निर्वाचनमा प्रतिनिधिसभातर्फ उम्मेदवार बनेका थिए । त्यतिबेलाको मतपरिणामअनुसार उनी तेस्रो स्थानमा रहेका थिए ।काठमाडौं१० मा एमाले उम्मेदवार हिमेश केसी नयाँ अनुहार हुन् । कांग्रेसले भने राजेन्द्र कुमार केसीलाई उम्मेदवार बनाएको छ । २०७४ को निर्वाचनमा केसीले सोही क्षेत्रबाट जितेका थिए ।ललितपुर२ मा गठबन्धनबाट एकीकृत समाजवादीले कृष्णलाल महर्जन र एमालेले प्रेमबहादुर महर्जनलाई उम्मेदवार बनाएको छ । प्रेम नयाँ अनुहार हुन् । राप्रपाका रघुवर राज थापा, स्वतन्त्र पार्टीका बुद्धरत्न महर्जनले पनि यहीं प्रतिस्पर्धा गर्दै छन् । ललितपुर३ मा एमालेका अमृत खड्का र माओवादी केन्द्रकी पम्फा भूसाल उम्मेदवार छन् । भुसालले यसअघि पनि सोही क्षेत्रबाट जितेकी थिइन् । अमृत भने नयाँ हुन् । ललितपुर१ मा एमाले र कांग्रेसका पुरानै अनुहारबीच प्रस्पिर्धा हुनेछ । कांग्रेसले उदयशम्शेर राणा र एमालेले नवराज सिलवाललाई उम्मेदवार बनाएको छ । सिलवालले यसअघि पनि सोही क्षेत्रबाट जितेका थिए । उनी पूर्वडीआईजी हुन् । राणा थोरै मतले पराजीत भएका थिए ।भक्तपुर१ मा भने गठबन्धनबाट माओवादीले सुनील गोठेलाई नयाँ अनुहारका रूपमा अघि सारेको छ । नेपाल मजदुर किसान पार्टीबाट प्रेम सुवाललाई उम्मेदवार बनाइएको छ । २०७४ को निर्वाचनमा पनि उनी सोही क्षेत्रबाट प्रतिनिधिसभा सदस्यका रूपमा निर्वाचित भएका थिए । नेककिपाको प्रभाव मानिएको क्षेत्रमा गोठेलाई कांग्रेस र एकीकृत समाजवादीको समर्थन छ । उक्त क्षेत्रमा एमालेले नवराज गेलाललाई उम्मेदवार बनाएको छ । उनी यसअघि जिसस प्रमुख थिए ।भक्तपुर२ मा कांग्रेसले दुर्लभ थापालाई नयाँ उम्मेदवारको रुपमा अघि सारेको छ । उनी पार्टीका जिल्ला सभापति हुन् । लामो समयदेखि विद्यार्थी राजनीतिमा संलग्न थापालाई माओवादी र एकीकृत समाजवादीको पनि समर्थन रहेको छ । यो क्षेत्रमा एमालेले महेश बस्नेतलाई उम्मेदवार बनाएको छन् । उनले २०७४ को निर्वाचनमा सोही क्षेत्रबाट प्रतिनिधिसभा सदस्य जितेका थिए । एमाले पोलिटब्युरो सदस्य उनी मन्त्री पनि भइसकेका छन् ।"
विरासतको संघर्षमा कोइराला दाजुबहिनी,"(मोरङ)  कोइराला परिवारबाट मातृकाप्रसाद, बीपी र गिरिजाप्रसाद दाजुभाइले प्रधानमन्त्री भएर सरकार हाँकिसकेका छन् । त्यसपछिको पुस्ता भने पार्टी र सरकार दुवैको नेतृत्वमा पुगेको छैन । बीपीपुत्र शशांक कांग्रेसमा अघिल्लो कार्यकाल महामन्त्री थिए, उनका काका केशवका छोरा शेखर गएको महाधिवेशनमा पार्टी सभापति र गिरिजापुत्री सुजाताले उपसभापतिमा प्रतिस्पर्धा गरेका थिए तर दुवै पराजित भए । आसन्न प्रतिनिधिसभा सदस्य निर्वाचनमा शशांक नवलपरासी (बर्दघाट सुस्तापूर्व) १ मा उम्मेदवार छन् । कोइराला परिवारको राजनीतिक विरासत रहेको मोरङमा भने शेखर र सुजाताले उम्मेदवारी दिएका छन् । मोरङमा २०७४ को निर्वाचनमा कोइराला परिवारबाट शेखरले मात्र उम्मेदवारी दिएका थिए । तर तत्कालीन वाम गठबन्धनबाट उम्मेदवारी दिएका एमालेका लालबाबु पण्डितसँग झिनो मतान्तरले पराजित भए । त्यो पराजयले पार्टी राजनीतिको आन्तरिक प्रतिस्पर्धामा मात्रै नभई समग्र राष्ट्रिय राजनीतिमा नै उनको भूमिका खुम्चिएको थियो । त्यसअघि पहिलोपटक दोस्रो संविधानसभा निर्वाचन (२०७०) मा भाग लिदा पनि शेखर तत्कालीन लोकतान्त्रिक फोरमका अध्यक्ष विजयकुमार गच्छदारसँग पराजित भएका थिए । उपचुनावमा भने उनी लोकतान्त्रि फोरमका चुमनारायण तवदारलाई पराजित गरेर संविधासनसभा सदस्य भएका थिए । गत वर्षको पार्टीको १४ औं महाधिवेशनपछि कांग्रेसमा भूमिका शेखरको भूमिका फराकिलो भएको छ । महाधिवेशनमा भाइ शशांक र बहिनी सुजाताले साथ नदिए पनि पार्टी सभापतिमा प्राप्त ४० प्रतिशत मतले शेखर थप बलियो बनेका हुन् । उनले अहिले संस्थापनइतर समूहको नेतृत्व गरिरहेका छन् । शेखरले प्रतिनिधिसभा निर्वाचनमा पनि विजयी भएर संसदीय राजनीतिमा पनि आफ्नो भूमिकालाई पनि बढाउन चाहेका छन् । शेखर मोरङ६ र सुजाता मोरङ२ का उम्मेदवार हुन् । ७२ वर्षीय शेखरको प्रतिस्पधा अहिले पनि ६३ वर्षीय पण्डितसँगै छ । आफ्नो क्षेत्रको चुनावी प्रचारसँगै आफ्नो समूहका नेताको प्रचारमा खटिने जिम्मेवारीमा रहेका शेखरले मोरङ६ मा निर्वाचनको तयारी मिति घोषणा हुनुभन्दा अगाडिदेखि नै थालेका थिए । उनले आफ्नो प्रत्यक्ष उपस्थितिमा टोल समिति, पार्टीका प्रत्येक सदस्यका साथै समर्थकलाई समेत क्रियाशील बनाएका छन् । कांग्रेसको बलियो संगठन रहेका कारण पार्टीका सबै एकजुट भए शेखरलाई चुनाव जित्न मुस्किल नहुने स्थानीय कार्यकर्ता बताउँछन् । अघिल्लो चुनावमा पराजित भए पनि शेखर राष्ट्रिय राजनीतिमा सामेल हुँदै आफ्नो क्षेत्रमा हुने विवाह, व्रतबन्धमा शुभकामना दिन, मृत्यु भएकाको परिवारमा समवेदना दिन छुटाउने गरेका छैनन् । चुनाव आएपछि मात्रै मतदातामाझ जाने उम्मेदवारहरूविपरीत राजनीतिमा आएदेखि नै आफ्नो क्षेत्रलगायत जिल्लाजिल्लामा पार्टीको गतिविधि सञ्चालन गर्दै आउने नेतामा शेखर पर्छन् । आफूले जहिल्यै क्षेत्रवासीको सुखदुःखमा साथ दिँदै आएकाले यसपालिको चुनावमा कुनै समस्या नहुने उनी बताउँछन् । तर चुनावी दौडमा सहभागी भइसकेपछि ढुक्क भएर बस्न मिल्दैन, शेखरले भने । उनले स्थानीयको माग र मुद्दालाई नजिकबाट बुझेकाले पूरा गराउन पहल गर्दै आएको बताए । चुनाव आएपछि यो गर्छु वा त्यो गर्छु भन्ने झूटो आश्वासन नबाँड्ने पनि उनको भनाइ छ । विराटनगर विमानस्थललाई अन्तर्राष्ट्रिय विमानस्थलमा स्तरोन्नति गर्ने, सडक, बाटो, खानेपानी, सुकुम्बासी समस्या, औद्योगिक ग्राम, औद्योगिक प्रदर्शनी स्थल निर्माणसँगै गरिब, मजदुर, उद्योगी व्यवसायीको समस्यालाई नै शेखरले चुनावी एजेन्डा बनाएका छन् । सुकुम्बासी समस्याको दिगो समाधानका लागि उनकै पहलमा विराटनगर १२ मा बस्ती निर्माण भइरहेको छ । अघिल्लो चुनावमा मोरङ६ मा १ लाख १० हजार ३ सय २२ मतदातामध्ये ७९ हजार १ सय २८ जनाले मतदान गरेका थिए । सदर ७४ हजार ८ सय ७३ मतमध्ये शेखरले ३३ हजार २ सय ६६ र पण्डितले ३३ हजार ९ सय ४१ मत प्राप्त गरेका थिए । सुन्दरहरैंचा नगरपालिकाका वडा २, ३, ४, ५, ६ र ७, बुढीगंगा गाउँपालिका र विराटनगर महानगरका वडा ४, ५, ६, ७, ८, ९, ११ र १२ समेटिएको मोरङ६ मा यसपटक १ लाख २६ हजार ७ सय ६१ मतदाता छन् । अघिल्लो चुनावमा माओवादीसँगको गठबन्धनमा एमालेका उम्मेदवार पण्डितसँग झिनो मतले पराजित शेखर यसपटक ढुक्क देखिन्छन् । एमालेबाट विभाजन भएको एकीकृत समाजवादी, माओवादी केन्द्र र अघिल्लो चुनावमा १ हजार १ सय १८ मत प्राप्त गरेको महन्थ ठाकुर नेतृत्वको पार्टीसँग पनि यसपटक कांग्रेसको गठबन्धन छ । स्थानीय तहको निर्वाचनमा वडाध्यक्षका उम्मेदवारहरूले प्राप्त गरेको मतमा कांग्रेस अगाडि छ । स्थानीय चुनावमा ७ वटा वडा रहेको बुढीगंगा गाउँपालिकाको अध्यक्ष, उपाध्यक्षसहित ४ वटा वडाध्यक्ष कांग्रेसले जितेको छ । एमाले एउटा र माओवादी केन्द्र दुइटा वडामा विजयी भएका थिए । सुन्दरहरैंचाका ६ वटा वडामध्ये ३ वटा कांग्रेस, २ वटा एमाले र एउटा स्वतन्त्रले तथा विराटनगरका ७ वटा वडामध्ये ४ वटा कांग्रेस, २ वटा एमाले र एउटा जनता समाजवादी पार्टीले जितेका छन् । कांग्रेसका वडाध्यक्ष उम्मेदवारहरूले २८ हजार ४ सय २८, एमालेकाले २५ हजार २ सय ३६, माओवादी केन्द्रकाले ५ हजार ३ सय ५६, जनता समाजवादी पार्टीकाले ३ हजार ७ सय ३५, एकीकृत समाजवादीकाले २ हजार ३ सय ५० र लोकतान्त्रिक समाजवादी पार्टीकाले १ हजार १ सय ९ मत पाएका थिए । सत्तारूढ गठबन्धनका कांग्रेस, माओवादी, एकीकृत समाजवादी र लोसपाका वडाध्यक्ष उम्मेदवारहरूले पाएको कुल ३७ हजार २ सय ४३ हुन्छ । विपक्षी गठबन्धन एमाले र जसपाका वडाध्यक्षको कुल मत २८ हजार ९ सय ७१ मत छ । यहा कांग्रेस वडाध्यक्षहरूले पाएको मत संरक्षण गर्ने र एमाले बढाउने दाउमा छन् । अघिल्लो चुनावमा झिनो मतान्तरले विजय भएर मन्त्री भएका पण्डितसग शेखरको यो दोस्रो चुनावी प्रतिस्पर्धा हो । पण्डित एमालेको संगठनात्मक मतका साथै मधेसी समुदायको सहानुभूति मतले जित्ने रणनीतिमा छन् । एमालेले यहाँ मधेसकेन्द्रित जसपासँगै तालमेल गरेको छ । यो मधेसी र थारू बाहूल्य क्षेत्र हो । आफूले सुरु गरेको विकासे योजनालाई पुनः निर्वाचित भएर पूरा गर्ने एजेन्डा लिएर मतदातामाझ चुनावी प्रचारमा होमिएको र सफल हुने पण्डित बताउँछन् । पहिले सुनसरीबाट चुनावी प्रतिस्पर्धा गरेकी ६८ वर्षीया सुजाताले यसपटक मिनेन्द्र रिजाललाई पाखा लगाएर मोरङ२ मा उम्मेदवारी दिएकी हुन् । उनको मुख्य प्रतिस्पर्धा एमाले जिल्ला अध्यक्ष ऋषिकेश पोखरेलसँग हुने देखिएको छ । उक्त क्षेत्रमा गिरिजाप्रसाद कोइराला निर्वाचित हुँदै आएकाले बुबाको सपना साकार गर्न उम्मेदवारी दिएको सुजाताको भनाइ छ । सुजाता पहिलो संविधानसभा निर्वाचनमा सुनसरी५ मा उठेकी थिइन् । दोस्रो संविधानसभा निर्वाचनमा क्यान्सर रोगबाट पीडित भएपछि उनी प्रतिस्पर्धा छाडेर समानुपातिकबाट चुनिइन् र पछि उपप्रधानमन्त्रीसमेत भइन् । उनी २०७४ को चुनावमा पनि समानुपातिकबाटै प्रतिनिधिसभा सदस्य भइन् । पार्टीको बलियो संगठनका कारण कांग्रेस नेताहरूको पहिलो रोजाइमा मोरङ २ पर्दै आएको हो । उनीसँगै चुनावी दौडमा रहेका पोखरेल दोस्रो संविधानसभा निर्वाचनमा मोरङ२ बाट निर्वाचित भएका थिए । पोखरेल स्थानीयको सुखदुःखमा साथ दिने नेताका रूपमा चिनिन्छन् । उनी २०७४ को चुनावमा कांग्रेसका रिजालसँग २ हजार ८ सय ७ मतान्तरले पराजित भएका थिए । यस क्षेत्रमा तेस्रो पटक उम्मेदवार बनेका पोखरेलको कांग्रेसका फरकफरक उम्मेदवारसँग प्रतिस्पर्धा भएको छ । दोस्रो संविधानसभा निर्वाचनमा उनले कांग्रेसका आमोदप्रसाद उपाध्यायलाई पराजित गरेका थिए । सुजाता काठमाडौंमा बस्ने भएकाले मतदाताले स्थानीय उम्मेदवार पोखरेललाई रोज्ने एमाले कार्यकर्ताको दाबी छ । अघिल्लो चुनावमा पनि रिजालविरुद्ध पोखरेलले यस्तै चुनावी नारा दिए पनि जित निकाल्न सफल भएनन् । त्यति बेला एमालेलाई माओवादीको समेत साथ थियो । यसपटक कांग्रेसको साथमा एमालेबाट विभाजन भएको एकीकृत समाजवादीका साथै, माओवादी केन्द्र, लोकतान्त्रिक समाजवादी पार्टीको साथ छ । जसपाले भने पोखरेललाई साथ दिएको छ । तर अघिल्लो चुनावमा २ हजार ५ सय ९५ मत प्राप्त गरेका जसपाका नेता युवराज कार्कीले पार्टी परित्याग गरिसकेका छन् । १ लाख २४ हजार ७ सय २९ मतदाता रहेको मोरङ २ मा सुनवर्षी र रतुवामाई नगरपालिका, रंगेली नगरपालिकाका वडा १, २, ३, ८ र ९, पथरीशनिश्चरे नगरपालिकाका वडा ५ र ६ र कानेपोखरी गाउँपालिकाका वडा १, २ र ३ छन् । स्थानीय तहको निर्वाचनमा वडाध्यक्षका उम्मेदवारहरूले प्राप्त गरेको मतका आधारमा थोरै मतले पनि कांग्रेस गठबन्धन नै अगाडि देखिन्छ । स्थानीय तहको चुनावमा एमालेका वडाध्यक्ष उम्मेदवारलाई ३१ हजार ३ सय ३७, कांग्रेसकालाई २८ हजार ६ सय १७, माओवादी केन्द्रकालाई ७ हजार ३ सय १, जनता समाजवादी पार्टीकालाई ४ हजार ५ सय १०, लोकतान्त्रिक समाजवादी पार्टीकालाई ४ सय ९० र एकीकृत समाजवादीकालाई १ सय ८० मत परेको थियो । वडाध्यक्ष उम्मेदवारको मतका आधारमा कांग्रेस गठबन्धन दलको ३६ हजार ५ सय ८८ र एमाले गठबन्धन दलको ३५ हजार ८ सय ४७ मत हुन्छ । एमालेले १६, कांग्रेसले ११ र माओवादीले २ वटा वडाध्यक्ष जितेका छन् । स्थानीय तहको चुनावी नजिता उत्साहजनक नरहेको अवस्थामा सुजाताले गिरिजाप्रसादको साख जोगाउने हुन् कि होइनन् भन्नेमा चासो बढेको छ ।"
प्रत्यक्षतर्फ ४ करोड मतपत्र छाप्न सुरु,"काठमाडौं (कास) प्रतिनिधिसभा र प्रदेशसभामा उम्मेदवारको मात्रै चिह्न समेटेर डिजाइन गरिएको मतपत्र बिहीबारदेखि छाप्न थालिएको छ । प्रत्यक्षतर्फ हरेक क्षेत्रको फरक मतपत्र छाप्न लागिएको हो । एउटा क्षेत्रमा जति उम्मेदवार छन्, तिनलाई प्रदान गरेको चिह्न समेटेर मतपत्र छपाई थालिएको आयोगका प्रवक्ता शालिग्राम पौडेलले बताए । प्रत्येक निर्वाचन क्षेत्रको फरकफरक मतपत्र हुने भएकाले प्रतिनिधिसभाको प्रत्यक्षतर्फ १ सय ६५ र प्रदेशमा ३ सय ३० प्रकारका मतपत्र हुनेछन् । आयोगका अनुसार प्रत्यक्षतर्फ ४ करोड मतपत्र छाप्नुपर्ने हुन्छ । मतपत्र जनक शिक्षा सामग्री केन्द्रमा छापिरहेको छ । समानुपातिकतर्फको मतपत्रमा उम्मेदवार नै नभएका दलको चिह्नसमेत राखेर छपाइ सकिएको छ । प्रतिनिधिसभाको मतपत्रमा उम्मेदवार नभएको दलको चुनाव चिह्न हुनेछ । मंसिर ४ मा हुने निर्वाचनमा कुल ५ सय ३ प्रकारका मतपदत्र हुनेछन् । समानुपातिकमा ४ करोड ५५ लाख मतपत्र छपाइ सकिएको छ । प्रतिनिधिसभाको समानुपातिकमा १ करोड ९८ लाख ७१ हजार र प्रदेशसभा सदस्यतर्फ २ करोड १ लाख ८४ हजार मतपत्र छापिएको हो । आगामी निर्वाचनमा १ करोड ७९ लाख ८८ हजार ५ सय ८८ मतदाता छन् । निर्वाचनलाई स्वच्छ, स्वतन्त्र, निष्पक्ष र भयरहित बनाउन आयोगले आचारसंहितामा कडाइ गर्ने जनाएको छ । निर्वाचन आचारसंहिता केन्द्रीय अनुगमन समितिको बिहीबार बसेको बैठकले आचारसंहिता उल्लंघनको घटना अनुगमन गर्न नेपाल प्रहरी र राष्ट्रिय अनुसन्धान विभागको टोली परिचालन गर्ने निर्णय गरेको छ । आयोगले तोकेको सीमाभित्र खर्च गरे नगरेको र निर्वाचन आचारसंहिता पालना भएनभएको सम्बन्धमा तल्लो तहबाट नै निगरानी गर्न प्रहरी तथा राष्ट्रिय अनुसन्धान विभागलाई पत्र पठाउने निर्णय गरेको हो । ७७ जिल्लाका निर्वाचन आचारसंहिता अनुगमन अधिकृत कोष तथा लेखा नियन्त्रक कार्यालय प्रमुखलाई तोकिएको छ । कसैको निजी घरजग्गा वा सार्वजनिक भवन, सार्वजनिक उद्यान, सडकका पोल वा कुनै पनि सार्वजनिक स्थानमा दलको झन्डा, दल वा उम्मेदवारको निर्वाचन चिह्न राखेमा सम्बन्धित निर्वाचन क्षेत्रको उम्मेदवारले राखेको मानेर कारबाही गर्न स्पष्टीकरण सोध्ने र कारबाहीका लागि सिफारिस गर्ने अधिकार कोलोनिका प्रमुखलाई दिइएको छ । सामाजिक सञ्जालमार्फत मत माग्ने कर्मचारी, शिक्षक, प्राध्यापक, सुरक्षाकर्मीसमेतलाई विभागीय कारबाही गर्न आयोगले विभागीय प्रमुखलाई निर्देशन दिएको छ । आयोगले आउँदो निर्वाचनमा मत सर्वेक्षणमा पनि रोक लगाएको छ । उम्मेदवारको मनोनयनपत्र दर्ता भएको मितिदेखि मतदान सम्पन्न नभएसम्म उम्मेदवार वा राजनीतिक दलको मत परिणामका सम्बन्धमा कुनै मत सर्वेक्षण गर्न, परिणाम घोषणा गर्न रोक लगाएको हो ।"
अनुगमन संयन्त्र हटाउन माग,"काठमाडौं (कास) निर्वाचन आयोगको प्रेस अफिस नामक संरचनामा सेना र प्रहरीको साइबर ब्युरो राखेर सञ्चारमाध्यम र सामाजिक सञ्जाल अनुगमन गरेको भन्दै सरोकारवालाले विरोध गरेका छन् । उनीहरूले प्रेस अफिसलाई अभिव्यक्ति र प्रेस स्वतन्त्रताविरोधी संयन्त्रका रूपमा टिप्पणी गरेका छन् । प्रेस काउन्सिल नेपालले बिहीबार आयोजना गरेको कार्यक्रममा प्रेस काउन्सिलका पूर्वअध्यक्ष राजेन्द्र दाहालले आयोगको प्रेस अफिसमा जंगी कर्मचारीलाई समावेश गर्नु गलत भएको बताए । आयोगले निर्वाचन आचारसंहिता कार्यान्वयन गराउन छुट्टै संयन्त्र बनाउन सक्छ तर मिडिया अनुगमन आयोग आफैंले गर्नु ठीक होइन, उनले भने । प्रेस काउन्सिल नेपालका अध्यक्ष बालकृष्ण बस्नेतले निर्वाचनका बेला सञ्चारमाध्यम र सञ्चारकर्मीलाई आचारसंहिता कार्यान्वयन गराउन थप सक्रिय हुने बताए । उनले आयोग र काउन्सिलबीच कुनै द्वन्द्व नरहेको र समन्वयमै काम भइरहेको जानकारी दिए । नेपाल पत्रकार महासंघका सचिव गोविन्द चौलागार्इंले सेना र प्रहरी राखेर सञ्चारमाध्यम अनुगमन गर्नु गलत भएको बताए । प्रेस चौतारीका अध्यक्ष गणेश बस्नेतले आयोगले सेना र प्रहरीसमेत संयन्त्रमा राखेर शाहीकालीन झल्को दिएको बताए । ब्रोडकास्टिङ एसोसिएसन अफ नेपालका अध्यक्ष कुमार भट्टराई, सामुदायिक रेडियो प्रसारक संघका अध्यक्ष अर्जुन गिरी, क्रियाशील पत्रकार महिला (डब्लूडब्लूजे) की अध्यक्ष निर्मला आचार्य, मिडिया नेपालका गोपाल पौडेल, माओवादीनिकट प्रेस सेन्टरका महासचिव सन्तोष पौडेल र समाजवादी प्रेसका महासचिव भूपराज खड्काले पनि प्रेस अफिसको संरचनाप्रति आपत्ति जनाए ।"
कलिंग साहित्य महोत्सव भोलिदेखि,"काठमाडौं (कास) नेपाल र भारतको कला, साहित्य, संस्कृति र सभ्यतामा केन्द्रित रहेर राजधानीस्थित होटल हिमालयनमा दुईदिने कलिंग साहित्य महोत्सव हुने भएको छ । आयोजक समूहले बुधबार पत्रकार सम्मलेन गरेर साहित्य महोत्सवबारे जानकारी गराएको हो । यशस्वी फाउन्डेसन, हिमालयन डेरी, राष्ट्रिय साहित्य प्रतिष्ठान र नेपाल कलिंग लिटरेचर फेस्टिभल काठमाडौं संस्करणको सहकार्यमा असोज २९ र ३० गते हुन गइरहेको महोत्सवमा नेपाल र भारतका स्रष्टा र विशिष्ट व्यक्तिहरूबीच कला, साहित्य, संस्कृति तथा सभ्यतामा केन्द्रित रहेर बहस र छलफल हुनेछन् । आयोजकका अनुसार भारत र नेपाल सभ्यताको यात्रा र आत्माको खोजी मूल नाराका साथ हुने महोत्सवले दुई देशबीचको सम्बन्धलाई अझै सुमधुर बनाउने विश्वास छ । महोत्सवमा भारतबाट चर्चित साहित्यकार अशोक बाजपेयी, बलिउड गायकअभिनेता पीयूष मिश्रा, संगीतकार राज शेखर, मालिनी अवस्थी, गीताञ्जली श्री, सुधीर चन्द्रजस्ता स्रष्टा सहभागी हुनेछन् । नेपालबाट तुलसी दिवस, माया ठकुरी, दिनेश अधिकारी, अशेष मल्ल, भागिरथी श्रेष्ठ, कुमारी लामा, अर्चना थापा, राजकुमार बानियाँ, रामलाल जोशीलगायत व्यक्तित्वहरूको सहभागितामा कला, साहित्य, संस्कृति र ऐतिहासिक पक्षमा विभिन्न शीर्षकमा बहस र विमर्श हुनेछन् ।"
राष्ट्रिय खेलकुदको सफलताका सर्त,"घरेलु खेल जगत्को सबैभन्दा ठूलो महोत्सव राष्ट्रिय खेलकुदको नवौं संस्करण आज गण्डकीमा सुरु हुँदै छ । समावेश खेल र सहभागी खेलाडी संख्याका आधारमा यो खेलकुद नेपाली इतिहासकै ठूलो प्रतिस्पर्धा हुनेछ । कात्तिक ३ सम्म आयोजना हुने प्रतियोगितामा सात प्रदेश, तीन विभागीय टिम र एक गैरआवासीय नेपाली टिम सहभागी हुनेछन् । यसमा दुई प्रदर्शन खेलसँगै ३६ खेल समावेश गरिएका छन्, जहाँ ६ हजारभन्दा बढी खेलाडीले ४ सय ७ स्वर्ण लगायत पदकका लागि प्रतिस्पर्धा गर्नेछन् ।एक पटकको स्थगन र अन्योलबीच यो राष्ट्रिय खेलकुद हुन लागेको हो, जसका केही खेल सुरु भइसकेका छन् । औपचारिक रूपमा उद्घाटन समारोह आज हुन लागेको हो । प्रतियोगितासँगै अबको एक साता नेपाली खेलकुद निकै व्यस्त रहनेछ । टिम र खेलाडीको उत्कृष्ट प्रदर्शनसँगै कीर्तिमानका समाचार आउनेछन् । ठूलो संख्यामा नेपाली खेलाडी, प्रशिक्षक, व्यवस्थापक, रेफ्री र अन्य प्राविधिक जनशक्तिका लागि यो प्रतियोगिता आफ्नो खेलकौशल प्रदर्शन गर्ने सबैभन्दा ठूलो अवसर हो ।नेपाल अन्तर्राष्ट्रिय रूपमा ओलम्पिक, एसियाली खेलकुद र दक्षिण एसियाली खेलकुदमा सहभागी हुने गर्छ । अन्तर्राष्ट्रिय स्तरका ती प्रतियोगिताका आफ्नै पहिचान र सान छन् । त्यहाँसम्म पुग्नका निम्ति आफूलाई तिखार्ने अवसर भने यस्तै घरेलु प्रतियोगिताहरूले उपलब्ध गराउँछन् । यसकै निम्ति जुनसुकै देशमा पनि प्रायः यस्तै ढाँचा र शैलीमा बृहत् खेल महोत्सव आयोजना गरिन्छन् । हाम्रो सन्दर्भमा पनि खेलकुदलाई अझ लोकप्रिय र आम जनमानसको पहुँचसम्म पुर्याउन मद्दत गर्ने यो प्रतियोगिता आफैंमा अर्थपूर्ण छ । सबैभन्दा महत्त्वपूर्ण त, यस प्रतियोगिताले खेल भावना र सद्भाव बढाउन मद्दत गर्छ । स्वास्थ्य र अनुशासित जीवनको सन्देश पनि दिन्छ । खेल आयोजना क्षेत्रको भौतिक पूर्वाधार निर्माणमा मात्र होइन, आर्थिक विकासमा पनि टेवा पुर्याउँछ । साथै, प्रतियोगितामा खेलाडीले गर्ने उत्कृष्ट प्रदर्शनहरू स्वयंमा राष्ट्रिय गौरवका उपलब्धि हुन् । यस अर्थमा राष्ट्रिय खेलकुदलाई सफल, भव्य र व्यवस्थित रूपमा सञ्चालन र सम्पन्न गर्नु अपरिहार्य छ, अनि मात्रै खेल महोत्सवको यो संस्करण सफल रहनेछ । यसबारे संशय किन गर्नुपर्छ भने, घरेलु खेलकुदको हाम्रो इतिहास नै त्यस्तै छ । चार दशक पुरानो इतिहास भएको राष्ट्रिय खेलकुद प्रतियोगिता नियमित आयोजना हुन सकेकै छैन । प्रत्येक दुई वर्षमा हुनुपर्ने आयोजना नियमित हुन्थ्यो भने २०३८ सालदेखि सुरु यस प्रतियोगिताको अहिले २० औं संस्करण सम्पन्न भैसक्नुपर्थ्यो, बल्ल नवौं संस्करण भैरहेको छ । यसबाटै अनुमान गर्न सकिन्छ सरकार र खेल निकाय प्रतियोगिता आयोजनामा मूलतः उदासीन छन् । बल्लबल्ल प्रतियोगिता भैहाले सुखद संयोग मान्नुपर्ने अवस्था छ ।त्यसमाथि, अहिलेसम्म जति पनि राष्ट्रिय खेलकुद भए, व्यवस्थापनका हिसाबले ती सबै कमजोर थिए । केही खास खेलका आयोजना अस्तव्यस्त नै भएका उदाहरण पनि छन्, खालि खेलका लागि खेल भएका छन् । प्रतियोगिताको आयोजनापछि आर्थिक अनियमितताका गम्भीर आरोप लाग्ने गरेको पाटो त छँदै छ । अहिलेको चुनौती नै यही हो कि, नवौं राष्ट्रिय खेलकुद यी सबै गलत उदाहरणका सन्दर्भमा अपवाद बन्न सक्नुपर्छ । आर्थिक अनियमितता त त्यसै पनि वर्जित छ, यस पाटोमा राज्यका सम्बन्धित निकायहरूको ध्यान पुग्नु जरुरी छ । तीन वर्षअघि नेपालले आयोजना गरेको १३ औं दक्षिण एसियाली खेलुकदका केही खेल पोखरामै भएका थिए । त्यति बेला बनेको पूर्वाधारले यस राष्ट्रिय खेलकुद आयोजनाका लागि गण्डकी प्रदेश तयार बनेको हो । यस क्रममा भएका पूर्वाधारको पनि स्तरोन्नति गरिएको छ । प्रतियोगिताको समाप्तिपछि पनि यी पूर्वाधारहरूको व्यवस्थित ढंगले संरक्षण गर्नु उत्तिकै आवश्यक छ । खेल विकासमा भौतिक पूर्वाधारको यथोचित व्यवस्थापनको निकै ठूलो भूमिका हुन्छ । गलत व्यवस्थापन र बेवास्ताले यसअघिका राष्ट्रिय खेलकुदका लागि तयार गरिएका भौतिक पूर्वाधारहरू अधिकांश दयनीय र जीर्ण अवस्थामा पुगेकाले पनि यो पाटो मननीय छ । अर्को, प्रतियोगिताको समाप्तिपछि यसको गम्भीर र वैज्ञानिक विवेचना गर्नु अपरिहार्य छ । किनभने, प्रतियोगिताका क्रममा टिम तथा खेलाडीले गर्ने प्रदर्शनको मानकले अन्तर्राष्ट्रिय खेलकुदमा हामी कहाँ छौं भन्ने प्रस्ट देखाउनेछ । अनि यही नतिजाका आधारमा नेपाली खेलकुदले भविष्यका लागि आफ्नो योजना र कार्यक्रम बनाउन सक्नुपर्छ । यी सबै पक्षमा खरो उत्रन सकेमा मात्रै नवौं राष्ट्रिय खेलकुद सफल रहेको मान्न सकिनेछ, जसका निम्ति सरकार, खेलकुद तथा युवा मन्त्रालयसँगै राष्ट्रिय खेलकुद परिषद् दत्तचित्त भएर लाग्नैपर्छ ।"
दलहरूको अलोकतान्त्रिक व्यवहार,"आसन्न प्रतिनिधिसभा तथा प्रदेशसभा सदस्यका लागि झन्डै १० हजार उम्मेदवारले आआफ्नो क्षेत्रबाट उम्मेदवारी दिइसकेका छन् । यीमध्ये केही व्यक्तिको भ्रष्टाचार र अन्य अभियोगमा मुद्दा चलिरहेको छ, यस्ता व्यक्तिले कुनै हिसाबमा निर्वाचनमा भाग लिन पाउनु हुन्न । कानुनी छिद्रको साहारमा यस्ता व्यक्तिहरूले टिकट पाइरहँदा पनि राजनीतिक दलका नेताहरूले कुनै प्रतिक्रिया दिएका छैनन् । भ्रष्टाचार र अन्य अभियोग लागेकाहरूले निर्वाचनमा उम्मेदवारी दिनु कानुनी र नैतिक दुवै हिसाबले गलत हो । संविधान, कानुनी र निर्वाचन आचारसंहिताको उल्लंघन गर्दै सत्ताको बागडोर समालिरहेका प्रमुख भनिएका दलहरूले नै फौजदारी अभियोगमा संलग्नलाई उम्मेदवार बनाउनु लोकतन्त्रमाथिकै भद्दा मजाक हो । आफूलाई लोकतन्त्रको हिमायती दाबी गर्ने सत्ता गठबन्धनको नेपाली कांग्रेसबाट भ्रष्टाचार मुद्दामा विशेष अदालतमा मुद्दा खेपिरहेका पूर्वउपप्रधानमन्त्री विजयकुमार गच्छदारलाई सुनसरी ३ बाट उठाउन कुन नौतिकताले दिन्छ ? अरू पनि यस्ता थुप्रै नाम छन्, कतिको निर्वाचन आयोगले उम्मेदवारी रद्द गरिदियो, कतिको भने बाँकी छ । केही गरी यस्ता उम्मेदवारले निर्वाचन नै जितिहाले भने पनि संसद् बैठकमा भाग लिन पाउने छैनन् । यो कुरा जान्दाजान्दै पनि उनीहरूलाई देशको कानुन निर्माण गर्ने थलोमा लान किन लान खोजेको ? के यस्तो व्यवहार अलोकतान्त्रिक होइन ? मुख्य दलहरूले नै यस्तो गर्न थालेपछि भोलि यसको सिको अरू दलले पनि गर्नेछन् । के यसले शासन व्यवस्थामै बेथिति निम्त्याउँदैन ? तिलक न्यौपाने, माछापोखरीचोक, काठमाडौं"
धरापमा लोकतन्त्र,"लोकराज बरालको लेख के लोकतन्त्र टिक्ला ? सामयिक छ । तीन दशकभन्दा बढी समयदेखि भइरहेको राजनीतिक परिवर्तन र डेढ दशकपहिले स्थापित लोकतन्त्रले विकासको नाममा माखो मार्न नसकेको तीतो सत्य जगजाहेरै छ । लेखकका अनुसार छिमेकी भारतमा लामो समयदेखि ७ प्रतिशतभन्दा बढीको आर्थिक वृद्धि भइरहँदा नेपालमा आर्थिक र सामाजिक रूपान्तरण हुन नसकेको स्थिति चिन्ताजनक सन्दर्भ बनेको छ । यो विषयमा थप विमर्श आवश्यक छ । नेताकार्यकर्ताले मुलुकका गाउँसहर ढाके पनि कुनै नेतृत्वले अझै समृद्धिको खाका कोर्न सकेनन् । मुलुकको व्यथा २० को १९ हुन नसकेको अवस्थामा तिनका पिछलग्गु, अनुयायीबाट मुलुकमाथि विकासको साटो दुश्चक्र थपिने अवस्था देखिएको छ । विगतलाई हेर्दा राजनीतिक दलहरूको सैद्धान्तिक विचलन, कानुन र संविधानको अपहेलना, दलीय र व्यक्तिगत स्वार्थबाहेक मुलुकको उन्नतिमा कसैको ध्यान पुगेको पाइँदैन । वर्षौंदेखि फरक सिद्धान्त बोकेका दलहरूले केवल सत्ता हत्याउने उद्देश्य राखेर चुनावका बेला अँगाल्ने गरेका गठबन्धन हास्यास्पद मात्र नभई दलका समर्थकलाई किंकर्तव्यविमूढको स्थितिमा पुर्याएको छ । सहरदेखि गाउँसम्मका अधिकांश नेताले राजनीति कमाउ धन्दाको पर्याय मान्न थालेपछि जनताको दुःखदर्दभन्दा भ्रष्टाचारबाट आफ्नो भुँडी भर्ने ध्येय राखेर समय बिताइरहेका छन् । जिम्मेवार सांसदहरू महत्त्वपूर्ण राष्ट्रिय सवालमा मौन रहने, संसद्मा उपस्थित नहुने, भए पनि निदाएर बस्ने, भत्ता लिने बेला तँछाडमछाड गर्दै अघि बढ्ने सन्दर्भ केन्द्रमा देखिएका विकृति हुन् । उता शिक्षा, निजामती कर्मचारी तथा न्यायालयभित्र पनि बढ्दो दलीय प्रभावले लोकतन्त्र झन् खोक्रो बनाउँदै लगेको छ । शीर्ष नेतृत्वमा अनुशासन, जवाफदेहिता तथा जिम्मेवारी नहुनु, बकम्फुसे भाषणमा समय बिताउनु, विज्ञको राय नमान्नु, दोषजति अरूमाथि थोपर्नु, गालीगलौजमा उत्रनु लोकतन्त्रका घातक सन्दर्भ हुन् । अब पनि वर्तमान शैलीबाट जिम्मेवार नेतृत्वले मुलुक अगाडि बढाउने चेष्टा गरेमा लोकतन्त्र धरापमा पर्ने निश्चित छ । भुवनेश्वर शर्मा, चन्द्रागिरि२, काठमाडौं"
सहकारी : लाइसेन्स प्राप्त मिटरब्याजी,लघुवित्तबाट ऋण लिएर व्यवसाय गर्ने कोही उँभो लागेको थाहा छैन । कटारी बहुउद्देश्य कृषि केन्द्र
"चुनाव, गठबन्धन र प्रश्नहरू","दलमाथिका प्रश्नहरूगठबन्धनका आधारमा निर्वाचनमा मत माग्दै गरेका दलहरूसँग उनीहरूले गएको संसद्मा खेलेको भूमिका र आउने योजनाका सम्बन्धमा मतदाताहरूले प्रश्न गर्ने अवसर पनि यही हो । जस्तो, गएको संसदीय निर्वाचनमा एमाले र माओवादी केन्द्रको वाम गठबन्धनले राजनीतिक स्थिरता दिन्छु भनेको थियो । उक्त गठबन्धनलाई नै तीन वर्षमा छिन्नभिन्न किन बनाइयो ? बहुमतप्राप्त गठबन्धनलाई ओली र प्रचण्डले किन टिकाउन सकेनन् ? अघिल्लो निर्वाचनमा मानिसहरूलाई आकर्षित गरेको चीननेपाल रेल सञ्जाल किन बनेन ? कति रोजगारी सृजना गरिए ? नेपालको विकासको स्तर कहाँ पुग्यो ? यिनैले फेरि बहुमत पाए भने राजनीतिक स्थिरता कायम गर्छन् र विकास गर्छन् भनेर विश्वास कसरी गर्ने ? चीन, भारत र अमेरिकासँगको सम्बन्धमा सन्तुलन कायम हुन किन सकेन ? एमसीसी प्रकरणमा किन दुईजिब्रे नीति लिइयो र जनतालाई झुक्याइयो ? संवैधानिक निकायहरू र सबै सार्वजनिक संस्थाहरूलाई किन अति राजनीतीकरणको सिकार बनाइयो ? नागरिकता ऐन सम्बन्धमा दोगला चरित्र किन देखाइयो ? अब बहुमत पायौं भने नेपालको सामाजिकआर्थिक रूपान्तरण गर्ने भरपर्दो योजना के छ र कसरी विश्वास गर्ने ? यस्ता प्रश्नहरू एमाले र माओवादी केन्द्र दुवैलाई सोध्न सकिन्छ ।यसै गरी, जनताले प्रतिपक्षमा बस्न दिएको जनादेशविपरीत सत्तामा जान किन हतारिएको ? न्यायपालिकासँग साँठगाँठ गरेको सन्देश जाने गरी प्रधानन्यायाधीशका जेठानलाई मन्त्री बनाउँदै लोकतन्त्रको खिल्ली किन उडाएको ? दल विभाजन सम्बन्धी अध्यादेश ल्याएर आफूखुसी संविधान मिच्दै किन हिँडेको ? प्रधानन्यायाधीशमाथि महाभियोग ल्याउने तर संसद्मा प्रक्रिया लम्ब्याएर असरल्ल छाड्ने अराजक निर्णय किन गरेको ? भारतसँग लाभहानिका पर्याप्त विश्लेषण नगरी र नेपालको राष्ट्रिय हितलाई प्राथमिकतामा नराखी धमाधम जलविद्युत् परियोजनाहरू भारतलाई किन सुम्पेको ? जनताको दैनिक जीवनमा कष्ट थपिने गरी भइरहेको महँगी नियन्त्रण गर्ने र न्यून आय भएका जनतालाई राहत दिने योजना किन नल्याएको ? यस्ता प्रश्नहरू नेपाली कांग्रेस र उसको नेतृत्वको गठबन्धनलाई सोधिन सक्छन् ।दुवै पक्षलाई सोध्नुपर्ने एकै खाले प्रश्नहरू पनि छन् । खास गरी देशभित्र रोजगारी सृजना गर्ने, उद्योगको विस्तार गर्ने, निर्यात बढाउनेजस्ता दीर्घकालीन हितका विषयमा उनीहरूले के गरे ? यी प्रश्नहरूसँगै जनताको जीवनसँग जोडिएका राजनीतिक, आर्थिक र सामाजिक क्षेत्रमा दलहरूको धारणाबारे प्रश्न गरेर चित्तबुझ्दो उत्तरका आधारमा मत दिने अवस्था बन्यो भने मात्र देशले निर्वाचनपछि गति समात्छ । दलहरूको परम्परागत मताधार, पैसाको प्रयोग, सत्ताको दुरुपयोग, असैद्धान्तिक र अराजनीतिक गठजोडका आधारमा मत लिनेÙ बहुमत ल्याउने र सरकार चलाउनेले बनाउने देश अहिलेकै जस्तो बेहाल हुने हो । दल र मतदाता दुवै यसप्रति सजग हुन जरुरी छ ।"
चुनावी सत्यकथाहरू !,"सत्यकथा तीन तेस्रो सत्यकथामा दुई पात्र छन् पात्र तीन चुनावमा खटिएका एक कार्यकर्ता हुन्Ù पात्र चार भने चुनावमा रमाएर भोट हाल्ने अनि सधैं मुख मिठ्याएर राजनीतिक गफ गर्न मन पराउने मतदाता हुन् । पात्र तीन सबैभन्दा धेरै टिकटक हेर्छन्, समाचार सबै फेसबुकमा पढ्छन् अनि राजनीति बुझ्न युट्युबमा फेमस विश्लेषक लाई सुन्छन् । उनले युट्युब सुनेर थाहा पाएको सबैभन्दा महत्त्वपूर्ण विषयबारे मलाई भने नागरिकता विधेयक पास गर्यो भने केही वर्षमा यो देशको अस्तित्व नामेट हुनेछ, विदेशीले आएर यहाँ पूरै कब्जा जमाउनेछन् र हामी सबै बरबाद हुनेछौं । तथ्याङ्क तेर्स्याएर फरक तस्बिर देखाउन खोज्दा पनि उनी युट्युबबाट प्राप्त विश्लेषणमा ढुक्क र विश्वस्त देखिन्छन् । यो चुनावमा विपक्षीको विरोध गर्ने विषय नै नागरिकता विधेयकलाई बनाउन खटिने उनको दृढता छ । यसै सिलसिलामा सोधिएको एक प्रश्नमा उनको जवाफ थियो, पत्रिकाको बीचमा छापिने सम्पादकीय र विचार पेज कहिल्यै पढेको छैन । पात्र चार मतदाता हुन्, हरेक चुनावले उनको रौसमा वृद्धि गर्छ । उनी जाँगर चलाएर चिनारुसँग गफ गर्छन् । गफकै सिलसिलामा सोधिएको एउटा प्रश्नको जवाफ दिँदै उनले भने, भोट हाल्ने भनेकै विकास गर्न त हो नि ! जसले मेरो जग्गा छोएर जाने दुईतिरको बाटो पिच गर्छु भन्छ, उसैलाई भोट दिने हो । स्थानीय सरकारले गर्ने काम संघीय सांसदबाट खोज्दा नपाउन सकिन्छ भन्दा, उनले त्यस्तो होइन भनेर करिब दस मिनेट कुन सांसदले कुनकुन बाटा, कुन मन्दिर र बिजुलीको कुन ट्रान्समिटर जोडे भनेर कथा हाले । अन्त्यमा, लोकतन्त्र जीवन्त बन्न सूचनाको चुस्त प्रसार हुनुपर्छ, आम मान्छे दिनप्रतिदिन बढीभन्दा बढी सचेत र आलोचनात्मक बन्दै जानुपर्छ । व्यवस्था सञ्चालनार्थ निर्माण गरिएका सरकारी, सार्वजनिक, गैरसरकारी संस्थाले स्वायत्त ढंगले आफ्ना जिम्मेवारी पूरा गर्नुपर्छ । मेयर र सांसदबीच फरक छुट्याउन सक्ने कार्यकर्ता र मतदाताको संख्यामा वृद्धि हुनुपर्छ । नेता आफ्नो वैचारिक अडान स्पष्ट बताउन सक्ने गरी आत्मविश्वासी हुनुपर्छ । पार्टी अध्यक्षलाई मालिक बनाएर, आदेश शिरोपर मात्रै गरिरहने सांसदले व्यवस्था सुदृढ बनाउन सक्दैन । आफ्नो वैचारिक कन्भिक्सन कै बलमा चुनाव जित्ने आत्मविश्वास नभएको उम्मेदवारले लोकतन्त्र सबल तुल्याउन सक्दैन । सतहमा हेर्दा चिल्ला र राम्रा देखिए पनि, यस्ता उम्मेदवारको बाहुल्य भएको चुनाव रद्दी खेल मात्र हुन्छ ।"
मतपत्र र मतगणनामा जापानी अनुभव,"त्यसो भए के गर्ने त ?जापानीे निर्वाचनमा प्रयोग भैरहेको पद्धति नेपालका लागि केही हदसम्म सुहाउँदो हुन सक्छ । उदाहरणका लागि, गएको स्थानीय तह चुनावको कुरा गरौं । नेपालमा चुनावमा भाग लिने दलहरूको संख्या धेरै हुँदा मतपत्रको आकार पनि ठूलो हुने गरेको छ । त्यसैले हरेक कुरामा झन्झट हुने गरेको छ । अब मतपत्र ठूलो होइन, १० रुपैयाँको नोटजत्रो सानो बनाऔं । त्यो सानो मतपत्रमा मतदान अधिकृतको दस्तखत लगायत अन्य आवश्यक विवरण भरौं, चुनाव चिह्न होइन । अब मतदान केन्द्र हेरी जुनजुन राजनीतिक दलहरू तथा स्वतन्त्र उम्मेदवारहरू प्रतिस्पर्धामा छन्, बुथबुथमा तिनीहरूका चुनाव चिह्नका छाप मात्र राखौं । यदि कुनै केन्द्रमा १० जना प्रतिस्पर्धी छन् भने १० वटा नै छाप राखौं । स्थानीय तह चुनावमा पनि यसै गरी सबै पदमा बन्दोबस्त गर्न सकिन्छ । अहिले मतदानस्थलमा मतपत्र लिएपश्चात् आफूलाई योग्य लागेको उम्मेदवारको चुनाव चिह्नमा स्वस्तिक छाप लगाई मतदान गरिन्छ । यसरी छाप लगाउँदा कतिपय अवस्थामा स्वस्तिक छाप दुईवटा चिह्नमा पर्न गई मत बदर हुने सम्भावना धेरै रहेको देखिएको छ । हरेक मतदाताको मत उत्तिकै निर्णायक हुन्छ भन्ने कुरा कतिपय ठाउँमा भएको झिनो अन्तरका कारण हुने जितहारको नतिजाले पनि देखाउँछ । अत्यधिक मतपत्र बदर हुनु अथवा मतपत्रको कदर हुन नसक्नुको पूरा जिम्मा मतदाता स्वयं र निर्वाचन आयोगको पनि हो ।जापानले प्रयोग गर्दै आइरहेको मतपत्र र मतगणनाको विधिबाट यो समस्या धेरै हदसम्म समाधान हुन सक्छ । किनकि हरेक मत बदर नभईकन गणना हुनुपर्छ । माथि भनेझैं गरेर मतदान गर्दा बदर हुने सम्भावना शून्य नै हुन्छ । किनभने दसको नोट बराबरको मतपत्रमा एक उम्मेदवारको चुनाव चिह्नको छाप मात्रै लगाइएको हुनेछ ।यसपालिको स्थानीय तह चुनावमा पाँच पार्टीको गठबन्धन भई केही पदमा गठबन्धनको एक पार्टी र बाँकी पदमा गठबन्धनकै अर्को पार्टीका उम्मेदवार भएकाले मतदाताले झुक्किएर उम्मेदवारै नउठेको चुनाव चिह्नमा छाप लगाउनाले मतपत्र बदर हुने अवस्था थियो । जबकि, जापानी शैलीमा, हरेक पदका लागि छुट्टाछुट्टै बुथ हुँदा उम्मेदवारी नै नरहेका पदमा सो पार्टी वा स्वतन्त्र उम्मेदवारको चुनाव चिह्नको छाप नराख्दा बदर हुने सम्भावना नै हुनेछैन । यसले गर्दा बदर मतको संख्या स्वतः घट्नेछ । जापानमा उम्मेदवारको चुनाव चिह्नको छाप लगाउनुको सट्टा नाम लेख्ने प्रचलन पनि छ, जुनचाहिँ पूर्ण साक्षरता नभएको नेपालको परिवेशमा सम्भव नहोला । अर्को कुरा, मतपत्र सानो हुँदा त्यसको व्यवस्थापन पनि सजिलो हुनेछ । मतपेटिकाहरू मतगणनास्थल ल्याइसकेपछि कर्मचारीहरूले एकै किसिमका चुनाव चिह्नलाई एक ठाउँमा चाङ लगाउँछन् । मतपत्र सानो र एउटा मात्रै छाप भएको हुँदा चुनाव चिह्न अनुसार छुट्याउन समस्या हुँदैन । मतपत्र छुट्याउने काम उम्मेदवारहरूका प्रतिनिधिकै रोहवरमा पनि गर्न सकिन्छ । अनि एकै किसिमका छाप भएका मतपत्रहरूलाई बैंकमा प्रयोग हुने पैसा गन्ने मेसिनबाट सजिलैसँग एकै छिनमा गन्न सकिन्छ । यसले गर्दा मतपत्र गणना गर्दा लाग्ने समय घट्न गई खर्चमा पनि भारी कटौती हुनेछ । सुरक्षा चुनौती घट्नेछ । मतदाताहरूले पनि आफ्नो मतको परिणाम छिट्टै थाहा पाउनेछन् । त्यसैले अहिले प्रयोग भइरहेको मतपत्रको आकार, मतदान अनि मतगणना गर्ने प्रणाली एवं महँगो र आयातित विद्युतीय भोटिङ मेसिनको साटो जापानी प्रणालीलाई नै नेपालका सन्दर्भमा थोरै परिमार्जित गर्दै किन प्रयोग नगर्ने ? यसो गर्दा बदर मतको संख्या उल्लेख्य रूपमा घट्न सक्छ, निर्वाचनको नतिजा पनि छिट्टै प्राप्त हुन्छ, निर्वाचन खर्चका साथसाथै निर्वाचनको समयमा हुने सम्भावित हिंसा पनि घट्छ ।"
ग्रामीण भेगका गर्भवतीको वेदना,"वर्षौंपहिले सुदूरपश्चिमको बैतडीमा पर्ने मेरो गाउँकी काकीको लामो समयसम्म व्यथा लाग्दा पनि सुत्केरी हुन नसकेर मृत्यु भयो । मलाई अझै उहाँ वेदनामा छटपटाएको दृश्य सम्झना हुन्छ । त्यस बेला गाउँका अरू महिलाको पनि यसरी नै मृत्यु हुने गर्थ्यो । स्वास्थ्य संस्थाहरू टाढा हुँदा, यातायात सुविधा नहुँदा यस्तो खबर बारम्बार सुन्नुपर्थ्यो । यातायात पूर्वाधार र स्वास्थ्य क्षेत्रमा हिजोको तुलनामा आज निकै प्रगति भइसक्यो । तैपनि दुर्गम गाउँका महिलाहरूको हालत अझै मेरी काकीको जस्तै छ । सुत्केरी हुन नसकेर, घरमै, बाटामै सुदूरपश्चिम तथा कर्णालीका महिलाहरूले ज्यान गुमाइरहेका समाचार आइरहन्छन् । यसो हुनुमा भौगोलिक विकटता एउटा कारण होला तर मुख्यतः सरकारको लापरबाही नै हो । एक सरकारी तथ्याङ्कअनुसार नेपालमा हरेक वर्ष करिब ४ लाख गर्भवतीमध्ये ६ हजारको घरमै सुत्केरी हुने गरेको छ । र, घरमै सुत्केरी हुनेहरू प्रायः दुर्गम भेगका महिला हुन् । सुत्केरी अवस्थामा एकै पटक दुई ज्यान जोखिममा हुन्छन् । त्यसैले स्वास्थ्य सेवामा सरकारले निकै लगानी गर्नुपर्ने हुन्छ । तर नेपालमा सहरी भेगमा सुविधासम्पन्न अस्पताल भए पनि, ग्रामीण क्षेत्रमा त्यति छैन । २०७६ सालपछि, एक अध्ययन अनुसार लकडाउनमा मातृ मृत्युदर २०० प्रतिशतले बढेको थियो । लकडाउनको पहिलो महिनामा ५३ सुत्केरीले ज्यान गुमाएका थिए । यसरी मृत्यु हुनेमा ग्रामीण भेगका महिला नै धेरै थिए । लकडाउनको समयमा गाउँमा उपचार हुन नसकेपछि हेलिकप्टरमा संखुवासभाबाट काठमाडौं ल्याइएकी एक सुत्केरीको भेन्टिलेटर अभावका कारण मृत्यु भएको थियो । यस्ता खबर त्यति बेला आइरहे । त्यस बेला स्थिति निकै दयनीय थियो । गत महिना मुगुको खत्याड रोलकी जौकला तथा रुकुम पश्चिमकी पार्वती विकले स्वास्थ्य संस्थामा पुग्न नपाउँदै बाटामै बच्चा जन्माए । उनीहरूको भाग्य बलियो भएर होला, शिशुसहित सकुशल घर फिर्ता भए । सबैको भाग्य यस्तो हुन्न । स्वास्थ्य सेवा निर्देशनालयका अनुसार कर्णाली प्रदेशमा अघिल्लो वर्ष ११ जना तथा पछिल्ला ९ वर्षमा १ सय ६६ सुत्केरीको उपचार अभावमा मृत्यु भएको थियो । हुम्लाको चंखेली गाउँपालिका५ का महिलाहरू स्वास्थ्य चौकीमा आधुनिक सुविधासम्पन्न प्रसूतिगृह नहुँदा अझै सुँडेनीको सहयोगमा गोठमै सुत्केरी हुन बाध्य छन् । प्रसूतिगृहको अभावमा सो क्षेत्रका कतिपय स्थानमा आउने प्रसूति भत्तासमेत फिर्ता जाने गरेको रहेछ । अर्को गोठमा सुत्केरी हुने महिला तथा शिशुहरूमा संक्रमणको सम्भावना उच्च हुन्छ । फिर्ता जाने भत्ता बरु उनीहरूको पोषिलो खाना तथा तातो लुगामा खर्च गर्न सकिन्थ्यो । यहाँका महिलाबारे न परिवारका सदस्य न सरकारले नै गम्भीर भएर सोच्ने गरेका छन् । सुदूरपश्चिमका कतिपय पुरुष जाँडरक्सी, चुरोट, तम्बाखु खाएर लट्ठ परेरै समय बिताउँछन्, तिनका श्रीमतीहरू भने बिहानदेखि बेलुकासम्मै घरायसी र खेतीका काममा लागिरहनुपर्छ । त्यस्ता पुरुषलाई श्रीमतीको पीडाबारे सोच्नेसम्म फुर्सद हुँदैन । एकातिर गरिबीले पिल्सिएका, अर्कातिर ज्ञानको कमी र पोषिलो खानाको अभाव, त्यसमाथि रूढिवादी विचारले दुर्गम भेगका प्रायः महिलालाई गाँजेको हुन्छ । केहीअघि बैतडीकी २० वर्षीया विन्दु धामीको गर्भमै शिशुको मृत्यु हुँदा बल्लतल्ल सुर्खेतस्थित कर्णाली प्रादेशिक अस्पताल पुर्याई शल्यक्रिया गरेपछि ज्यान जोगियो । तर धेरैको सुत्केरी अवस्था जटिल हुँदा बाँच्ने सम्भावना निकै कम हुन्छ । गोठमा, गुफामा सुत्केरी हुँदा समेत संक्रमणको जोखिम बढेर आमा तथा बच्चाको ज्यान खतरामा पर्ने गरेको छ । दुर्गम गाउँमा कतिपय सुत्केरीलाई पेटभरि पोषिलो खानासमेत दिइँदैन । त्यसमाथि अन्धविश्वासका कारण पनि उनीहरू खानाबाट वञ्चित हुने गर्छन् । घरमै सुत्केरी हुने सयौं महिलालाई न्वारनको दिनसम्म दूध, दही, मही, घिउ लगायत पोषिला खानेकुरा दिइँदैन । कतिपय ठाउँमा त ६ महिनासम्म मासुसमेत खान दिइँदैन । २२ दिनसम्म सुत्केरीलाई भान्सामा जान दिइँदैन । घरमा एक्लै हुँदा दूध पनि तताएर खान मिल्दैन । बच्चालाई मामाघरमा आँखा लाग्छ भन्दै कम्तीमा पनि ६ वर्षसम्म सुत्केरीलाई माइतीघर जान दिइँदैन । मसँगको भेटमा केहीअघि सीएमए पढेकी सुदूरपश्चिमकै बहिनीले कसैको आँखा लागे बच्चा बिहान उठ्नेबित्तिकै रुन थाल्छन् भनेकी थिइन् । कुपोषणका कारण यस्तो हुन्छ, तर ती बहिनीले सानैदेखि घरमा यही भनेको सुन्दै आएकाले हुनुपर्छ, सीएमए पढिसक्दा पनि अन्धविश्वासले छोडेन । बिरामी बालबालिकालाई अस्पताल लग्नुको सट्टा धामीझाँक्रीकहाँ लैजाने चलन हटेको छैन । उदाहरण प्रशस्तै भेटिन्छन्, केही महिनाअघि बाजुराको हिमाली गाउँपालिकाकी २१ वर्षीया महिलाले मृत शिशुलाई जन्म दिइन्, अत्यधिक रक्तस्राव हुँदा पनि उनलाई स्वास्थ्यचौकी नलगेर झाँक्रीकहाँ लागियो, पछि उनको मृत्यु भयो । हालै अछाममा गर्भवतीलाई सर्पले टोकेपछि अस्पताल लग्नुको सट्टा झाँक्रीकहाँ लगियो, जसका कारण उनको मृत्यु भयो । सरकारले २० वर्षमुनिको विवाहलाई गैरकानुनी भनिरहे पनि डोटी जिल्लामा मात्र आर्थिक वर्ष २०७६७७ मा स्वास्थ्य जाँच गराउने गर्भवतीमध्ये ११ प्रतिशत २० वर्षभन्दा कम उमेरका थिए, २०७४७५ मा २० प्रतिशत थियो । सानै उमेरमा गर्भवती हुँदा प्रजनन अंगहरू राम्ररी विकसित भएका हुँदैनन् । यसले मातृ मृत्युदरलाई बढाउनुका साथै आङ खस्ने समस्या पनि निम्त्याउने गर्छ । तैपनि गाउँघरमा बालविवाहको चलन हटेको छैन । दुर्गम भेगमा सुत्केरी अवस्था जटिल भए, तत्काल स्वास्थ्य सुविधा पुर्याउने उद्देश्यसहित राष्ट्रपति महिला उत्थान कार्यक्रम सरकारले चलाइरहेको छ । यो कार्यक्रमले दुर्गम भेगका आमाहरूलाई जोगाए पनि मातृ मृत्युदरमा सोचेअनुरूप कमी आउन सकेको छैन । अस्पताल लान ढिलो भएकै कारण धेरै गर्भवतीको मृत्यु भइरहेको छ । राहतमा हेलिकप्टरमा अस्पताल पुर्याए पनि ढिलो भएका कारण कतिपय महिलाको ज्यान जोगाउन सकिएको छैन । गर्भवती जोगाउने हवाई सेवाको उपाय देशका लागि निकै खर्चिलो पनि छ । तसर्थ सरकारले मातृ तथा शिशु मृत्युदरमा कमी ल्याउन स्थानीयस्तरमा सुविधासम्पन्न अस्पताल बनाउनुका साथै दक्ष जनशक्ति र आवश्यक उपकरणको व्यवस्था गर्नुपर्छ । प्रत्येक स्थानीय तहसम्म पुग्न यातायात पूर्वाधार विकासमा जोड दिनुपर्छ । स्थानीय तथा प्रदेश सरकारले मातृ तथा शिशु मृत्यु दर कम गर्न स्वास्थ्य सेवा प्रत्येक गाउँ पुर्याउन दीर्घकालीन उपायको खोजी गर्नुपर्छ ।"
अस्ट्रेलियाले विद्यार्थीलाई पूर्णकालीन काम गर्न नदिने,"(अस्ट्रेलिया)  अस्ट्रेलियाले अन्तर्राष्ट्रिय विद्यार्थीलाई दिएको पूर्णकालीन काम गर्ने अधिकार कटौती गरेको छ । गृह मन्त्रालयले एक विज्ञप्ति जारी गर्दै अर्को आर्थिक वर्षको सुरुवातदेखि विद्यार्थीलाई तोकिएको भन्दा बढी काम गर्न दिइएको अधिकार बन्द गरिने जनाएको हो । अस्ट्रेलियामा अध्ययनका लागि आउने अन्तर्राष्ट्रिय विद्यार्थीलाई दुई सातामा ४० घण्टा काम गर्न पाउने कानुनी व्यवस्था गरिएको छ । तर कोरोना भाइरसको संक्रमण सुरु भएको केही समयपछि अस्ट्रेलियाले उक्त प्रावधान खुकुलो बनाएको थियो । लामो समयसम्म भएको सीमाबन्द, कोरोना संक्रमणका कारण कामदारको नियमित अभाव भएकाले सरकारले विद्यार्थीलाई पूर्णकालीन काम गर्न पाउने अधिकार दिएको थियो । जसअन्तर्गत विद्यार्थीले दुई साताको ८० घण्टासम्म कानुनी रूपमा काम गर्न पाउने अधिकार पाएका थिए । तर गृह मन्त्रालयको अध्यागमन तथा नागरिकता विभागले एक सार्वजनिक सूचना जारी गर्दै उक्त अधिकार आगामी सन् २०२३ जुन ३० पछि बन्द गरिने बताएको छ । त्यसपछि विद्यार्थीले साताको ४० घण्टाभन्दा बढी काम गर्न पाउने छैनन् ।मन्त्रालयले जारी गरेको विज्ञप्तिमा विद्यार्थीलाई विद्यार्थी भिसाका सबै नियमलाई पालना गर्न आग्रह गरिएको छ भने शिक्षण संस्थामा सन्तोषजनक अध्ययनको प्रगति, कक्षा उपस्थिति हुनुपर्ने उल्लेख गरिएको छ । यसैगरी सरकारले विशेष क्षेत्रमा रहेको कामदार अभाव पूर्ति गर्नका लागि उच्च शिक्षा अध्ययन गरिसकेपछि दिइने पोस्टस्टडी वर्क राइट्स को समयसीमा गरिएको फेरबदललाई भने कायमै राखेको छ । दक्ष कामदार अभाव भएका क्षेत्रमा अध्ययन गरेका विदेशी विद्यार्थीलाई अध्ययनपश्चात् काम गर्न दिने समयसीमा बढाउने निर्णय गृहमन्त्री क्लेयर ओनिलले केही साताअघि सार्वजनिक गरेकी थिइन् । अस्ट्रेलियाले पछिल्लो समयमा हरेक क्षेत्रमा देखिएको कामदार अभावलाई तत्कालका लागि पूर्ति गर्न विद्यार्थीलाई सहुलियत दिएको भए पनि यस निर्णयलाई समयअनुसार मूल्यांकन गरिने जनाएको थियो । सोही योजनाअन्तर्गत नै सरकारले यो सहुलियत बन्द गर्ने निर्णय गरेको विज्ञहरूको भनाइ छ । अस्ट्रेलियाका अर्थशास्त्री तथा सरकारका पूर्व आर्थिक सल्लाहकार डा कृष्ण हमाल यो अपेक्षित निर्णय भएको बताउँछन् । आगामी वर्षदेखि बन्द गर्न गरिएको यो निर्णय फेरबदल हुने सम्भावना नरहेको उनको बुझाइ छ । तत्कालीन समयमा कामदार अभाव पूरा गर्न यो नियम लागू गरिएकाले विद्यार्थीलाई दिइएको यो सुविधा निरन्तर हुने सम्भावना कम छ, हमालले भने । अर्कोतिर यहाँ रहेका कामदारका संगठनहरूले समेत रोजगार अभावको अल्पकालीनभन्दा दीर्घकालीन समाधानको माग गरिरहेकाले सरकारले विभिन्न भिसा कार्यक्रमअन्तर्गत दक्ष कामदार भित्र्याउने योजना सार्वजनिक गर्दै आएको छ । अध्यागमन तथा विद्यार्थी भिसाको क्षेत्रका जानकारहरू सरकारको निर्णय अपेक्षित भए पनि यसले विद्यार्थीलाई आर्थिकलगायतका समस्या सृजना गर्न सक्ने बताउँछन् । सिड्नीमा रहेर यस क्षेत्रमा काम गरिरहेका अर्जुन थपलियाले सरकारको पछिल्लो निर्णयमा विद्यार्थीहरू आर्थिक समस्यामा पर्न सक्ने बताए ।"
नाटोले युक्रेनको प्रतिरक्षा प्रणाली मजबुत पार्ने,"एजेन्सी (बसेल्सकिभ)  उत्तर एट्लान्टिक सन्धि संगठन (नाटो) गठबन्धनले युक्रेनको हवाई प्रतिरक्षा प्रणाली मजबुत गराउने घोषणा गरेको छ । त्यसका लागि बेलायत, क्यानडा, फ्रान्स र नेदरल्यान्ड्सले आधुनिक क्षेप्यास्त्र र राडारहरूसहितका हतियार दिने बताएका हुन् । जर्मनीले यसअघि नै युक्रेनलाई एउटा उच्च प्रविधिको प्रतिरक्षा प्रणाली सहयोग गरेको थियो भने अमेरिकाले पनि केहि दिनअघि नै त्यस्तो वाचा गरेको थियो । युक्रेनमा पछिल्लो समय रुसले भीषण क्षेप्यास्त्र प्रहार गरेपछि पश्चिमा सैन्य गठबन्धन नाटोको मुख्यालय बेल्जियमको राजधानी ब्रसेल्समा भेला भएका ५० देशका नेताहरूले सहयोगको घोषणा गरेका हुन् । उक्त सम्मेलन अभूतपूर्व भएको युक्रेनी अधिकारीको भनाइ छ । रुसी फौजले गत सोमबार र मंगलबार युक्रेनका प्रमुख सहरहरूमा गरेको क्षेप्यास्त्र आक्रमणमा २० जनाको मृत्यु भएको थियो । युक्रेनी अधिकारीका अनुसार रुसले ऊर्जा पूर्वाधार र अन्य गैरसैनिक केन्द्रमा लक्षित गरी कम्तीमा एक सय क्षेप्यास्त्र प्रहार गरेको थियो । रुसी आक्रमणपछि कतिपय युक्रेनी सहरमा विद्युत् तथा पानीको संकट उत्पन्न भएको जनाइएको छ । रुसलाई क्राइमियासँग जोड्ने केर्च पुलमा गरिएको विस्फोटको जवाफमा युक्रेनमाथि भीषण क्षेप्यास्त्र आक्रमण गरिएको रुसी राष्ट्रपति भ्लादिमिर पुटिनको भनाइ छ । केर्च पुलमा भएको प्रहारको जवाफमा युक्रेनमा आक्रमण गरिएको उनको भनाई छ । क्राइमियालाई मस्कोले सन् २०१४ मा आफूमा गाभेको थियो । केर्च पुलमा गरिएको विस्फोटमा युक्रेनको हात रहेको रुसी दाबी भने किभले अस्वीकार गर्दै आएको छ । पुटिनले बिहीबार कजखस्तानमा टर्कीका राष्ट्रपति रेसेप तैयप इर्दोगानसँग भेटवार्ता गरेका छन् । तर दुई नेताबीच भेटवार्ता भएका बेला रुसले युक्रेनी राजधानीमा थप आक्रमणहरू गरेको बीबीसीले जनाएको छ । रुसको क्षेप्यास्त्र आक्रमणलगत्तै अमेरिकी राष्ट्रपति जो बाइडेनले युक्रेनका लागि थप सैन्य सहयोगको घोषणा गरेका थिए । त्यसका साथै, बेलायतले हवाई प्रतिरक्षासम्बन्धी क्षेप्यास्त्र प्रणाली र सयौं ड्रोनहरू सहयोग गर्ने भएको हो । बेलायती सहयोगमा लामो दूरीमा प्रहार गर्न सकिने १८ वटा हाविज्जर आर्टिलरी गनसमेत रहेका जनाइएको छ । बेलायतले यसअघि नै युक्रेनलाई ६४ वटा त्यस्ता हतियार उपलब्ध गराएको थियो । युक्रेनलाई सहयोग गरेका हतियारले रुसी आक्रमणबाट युक्रेनले आफ्नो आकाशको रक्षा गर्न र क्षेप्यास्त्र प्रतिरक्षा बलियो पार्न सघाउने बेलायती रक्षामन्त्री बेन वालेसले भनाइ छ । ब्रसेल्समा बुधबार बोल्दै अमेरिकी रक्षामन्त्री लोइड अस्टिनले युक्रेनको सुरक्षाका लागि आफूहरूले सक्ने सबै कुरा गर्ने बताएका बीबीसीले उल्लेख गरेको छ । त्यस्तै, फ्रान्सेली राष्ट्रपति एमानुएल माक्रोंले युक्रेनलाई हवाई प्रतिरक्षा प्रणाली सहयोग गर्ने बताए । यद्यपि, उनले उक्त प्रतिरक्षा प्रणालीका विषयका बारेमा भने प्रस्ट पारेनन् । त्यसैगरी, नेदरल्यान्ड्सले युक्रेनलाई डेढ करोड युरो पर्ने हवाई रक्षासम्बन्धी क्षेप्यास्त्र प्रणाली दिने भएको छ । क्यानडाले पनि भूउपग्रह सञ्चार र ड्रोन क्यामेरासहित ४ करोड ७० लाख क्यानाडेली डलर बराबरको सैन्य सहयोग दिने जनाएको छ । युक्रेनी राष्ट्रपति भ्लोदिमिर जेलेन्स्कीले लामो समयदेखि नाटो तथा अन्य पश्चिमा साझेदार राष्ट्रहरूलाई हवाई प्रतिरक्षा प्रणालीहरू उपलब्ध गराउन आग्रह गर्दै आएका थिए । तर रुसले भने युक्रेनका साझेदारहरूलाई त्यस्ता परिष्कृत हतियार प्रणाली उपलब्ध गराउने कदमविरूद्ध चेतावनी दिँदै आएको छ । यसैबीच, युक्रेनले दक्षिणी क्षेत्रमा रुसी नियन्त्रणमा रहेका थप भूभाग फिर्ता लिएको जनाएको छ । पछिल्ला महिनाहरूमा रुसले युक्रेनमाथिको आक्रमण क्रमशः कम पार्दै गएको थियो । तर रुसी नियन्त्रणमा रहेका केही सहरमाथि युक्रेनले पुनः कब्जा जमाएपछि रुसले युक्रेनका ४ भूभागमा जनमतसंग्रह गरी ४ वटा क्षेत्रलाई आफ्नो देशमा गाभेको थियो । पाँच दिन लामो जनमतसंग्रहको नतिजाअनुसार भन्दै रुसले युक्रेनको दक्षिण पूर्वमा रहेका रणनीतिक रूपमा महत्त्वपूर्ण क्षेत्रहरू लुहान्स्क, दोनेत्स्क, जापोरिजिया र खेर्सनलाई दस दिनअघि आफूमा गाभेको हो ।"
उत्तर कोरियाद्वारा क्षेप्यास्त्र प्रहार,"सोल (एजेन्सी) उत्तर कोरियाले बिहीबार लामो दूरीका दुईवटा क्षेप्यास्त्र परीक्षण गरेको छ । लामो दूरीका क्षेप्यास्त्रको क्षमता बढाउने उद्देश्यअनुरूप ती परीक्षण गरिएको कोरियाली सेन्ट्रल न्यूज एजेन्सी (केसीएनए) ले जनाएको छ ।उत्तर कोरियाली नेता किम जोङउनले परीक्षणको परिणामप्रति सन्तुष्टि जनाउँदै राष्ट्रिय सेनाको अथक प्रयास र आणविक क्षमता विकास गर्न उनीहरूले निर्वाह गरेको भूमिकाको प्रशंसा गरेका केसीएनएले जनाएको छ । अमेरिका, दक्षिण कोरिया र जापानले हालै गरेको संयुक्त सैन्य अभ्यासको जवाफी प्रतिक्रिया स्वरूप प्योङयाङले लामो दूरीका क्षेप्यास्त्र परीक्षण गरेको जनाइएको छ ।"
सबैभन्दा बढी रोपाइँ २०७९ मा,"बर्दिया र कैलाली क्षेत्रको धान डुबानमामनसुन औसतभन्दा पछाडि धकेलिँदा बर्दिया र कैलाली क्षेत्रमा लगाइएको धान डुबानमा परेको छ । करिब एक साता आएको लगातारको वर्षाले बर्दियाको राजापुर र कैलालीको केही क्षेत्रमा असर पुगेको कृषि मन्त्रालयले जनाएको छ । बर्दियाको मुख्य उत्पादन हुने क्षेत्र राजापुर र कैलाली क्षेत्रको धानबाली डुबानमा छ, त्यस क्षेत्रमा समस्या देखिएको छ, रेग्मीले भने, अन्य जिल्लामा भने त्यति समस्या छैन । मन्त्रालयका अनुसार धेरै ठाउँमा किसानले धान काटेका छैनन् । पानीले डुबानमा परे पनि गत वर्षको जस्तो नोक्सानी नगर्ने उनको भनाइ छ । गत वर्ष बेमौसमी वर्षाले मुलुकभर ८ अर्ब २६ करोड ८० लाख रुपैयाँको धान क्षति भएको थियो । ७ वटा प्रदेशमा २ लाख ८५ हजार ५ सय ९ हेक्टरमा रोपिएको धानबालीमा असर पुगेको थियो । यसमध्ये ८५ हजार ५ सय ८० हेक्टर क्षेत्रफलको धानमा क्षति पुगेको थियो । अहिले पुनः दुई जिल्लामा समस्या देखिएको हो । बर्दियाको हकमा वडा कार्यालयसँगको सहकार्यमा निगरानी गरिरहेका छौं, उनले भने । धेरै जिल्लामा कलिलो धान ढलेर नोक्सान भएको कृषक समूह महासंघ नेपालका अध्यक्ष नवराज बस्नेतले जनाए । सरकारसँग ५५ हजार टन मल मौज्दातकृषि सामग्री कम्पनी र साल्ट ट्रेडिङसँग हाल ५५ हजार टन मात्र मल मौज्दात रहेको कृषि मन्त्रालयले बताएको छ । युरिया, डीएपी र पोटास गरी ५५ हजार टन मल मौज्दात रहेको मन्त्रालयका प्रवक्ता प्रकाशकुमार सञ्जेलको भनाइ छ । थप मल आयात हुने क्रममा रहेकाले आगामी सिजनमा मल अभाव नहुने उनको दाबी छ । कृषि सामग्री कम्पनी र साल्ट ट्रेडिङसँग युरिया मल ७ हजार ९८०, डीएपी ४२ हजार ९९३ र पोटास ४ हजार ३२२ टन मौज्दात रहेको सञ्जेलले जनाए । साल्ट ट्रेडिङको ३० हजार टन युरिया मल भारतको विशाखापट्टनम बन्दरगाहमा नेपालका लागि लोडिङ भइरहेको र असोज ३१ सम्म वीरगन्ज आइपुग्ने मन्त्रालयले बताएको छ । कृषि कम्पनीको अर्को ३० हजार टन युरिया पनि विशाखापट्टनम बन्दरगाहमा ब्यागिङ भई रेलवे रिसिप्ट क्रममा रहेको मन्त्रालयले जनाएको छ ।"
ब्याजदर घटाउन स्प्रेड र प्रिमियम कम गर,"(काठमाडौं)  उच्च ब्याजदरमा कमी ल्याउन कर्जानिक्षेपबीचको ब्याजअन्तर (स्प्रेड) र प्रिमियम दर घटाउन सकिने सुझाव एक सरकारी अध्ययन समितिले दिएको छ । बढेको ब्याजदरलाई घटाउने सम्बन्धमा सुझाव दिन अर्थमन्त्री जनार्दन शर्माले गठन गरेको अध्ययन समितिले उक्त सुझाव दिएको हो । ब्याजदरमा हस्तक्षेप नगरी स्वतन्त्र छाड्नुपर्ने तर राष्ट्र बैंकले प्रभावकारी नियमनमार्फत स्प्रेड र प्रिमियम दरमा कमी ल्याउन सकिने समितिको भनाइ छ । गत सोमबार अर्थमन्त्री शर्मासमक्ष पेस आर्थिक वित्तीय र मौद्रिक क्षेत्र सुधारसम्बन्धी प्रतिवेदन ०७९ मा वित्तीय क्षेत्र सुधारका लागि विभिन्न सुझाव छन् । खुला बजारमा ब्याजदर बजार शक्तिबाट नै निर्धारण हुनुपर्दछ । तर सबल नियमन जरुरी छ । आधार दर र प्रिमियम दर निर्धारणमा प्रतिस्पर्धा कायम गराउन पहल गरिनु जरुरी छ, प्रतिवेदनमा भनिएको छ, नेपालमा प्रिमियम दर र आधार दर उच्च देखिन्छ । प्रिमियम सम्बन्धमा राष्ट्र बैंकले समुचित नियमन गर्नुपर्छ । आधार दर वाञ्छित तहमा हुने गरी निर्धारण गर्न संयन्त्र विकास गर्नुका साथै प्रिमियम निर्धारण गर्ने मापदण्ड निर्माण गर्न जरुरी छ । यसका लागि प्रतिस्पर्धी, कार्यकुशलता र समुचित नियमन जरुरी देखिएको पनि प्रतिवेदनमा उल्लेख छ । प्रिमियम निर्धारणमा राष्ट्र बैंकले नियमन गरी प्रतिस्पर्धा र बजारका मूल्य मान्यताअनुकूल ब्याजदर निर्धारण गर्न प्रिमियम दरलाई विश्वव्यापी मान्यताअनुरुप २ देखि ४ प्रतिशतसम्म राख्न सकिने देखिन्छ, प्रतिवेदनमा भनिएको छ । हाल केही बैंकले आधार दरमा ७ प्रतिशतसम्म पनि प्रिमियम थप गरेको सर्वसाधारणको गुनासो छ । हालको ४४ प्रतिशत स्प्रेड दरलाई घटाएर ३७५ देखि ४ प्रतिशतसम्म झार्न सकिने सुझाव पनि प्रतिवेदनमा छ । राष्ट्र बैंकले थप अध्ययन गरी आवश्यक नीति तय गर्न सक्छ । यसलाई महत्तम तहमा कायम गरी बैंक तथा वित्तीय संस्थाको उत्प्रेरणा पनि कायम राख्ने र लगानीको लागत पनि न्यून हुने गरी कर्जा र निक्षेपबीचको अन्तर कायम गर्न जरुरी छ, प्रतिवेदनमा उल्लेख छ । राष्ट्र बैंकले बैंक तथा वित्तीय संस्थाले ग्राहकबाट लिने सेवा शुल्क तोकिदिए पनि घुमाउरो बाटोबाट धेरै शुल्क लिइरहेको भन्दै त्यसलाई नियन्त्रण गर्न नियामक निकायले प्रभावकारी नियमन गर्नुपर्ने पनि सुझावमा उल्लेख छ । कर्जासम्बन्धी कारोबार गर्दा वाणिज्य बैंकहरूले ऋणीसँग ०७५ प्रतिशतसम्म सेवा शुल्क लिन सक्छन् । यो एक पकट लाग्ने शुल्क भए पनि यस्तो शुल्क पटकपटक कारोबार देखाएर लिने र कतिपय बैंक तथा वित्तीय संस्थाले त्रैमासिक रूपमा पनि लिने गरेको सम्बन्धमा राष्ट्र बैंकले अनुगमन गरी नियमन गर्न जरुरी छ, प्रतिवेदनमा भनिएको छ, ब्याजदर घटाउने एउटा मूलभूत माध्यम भनेको तरलता बढाउन सक्नु पनि हो । यसका लागि बाह्य भुक्तानीको चाप कम गरी निर्यात र रेमिट्यान्स बढाउन जरुरी छ ।अध्ययन समितिले घुमाउरो पाराले अहिलेको परिवेशमा नेपालका बैंक दर र नीतिगत दर नै व्यावहारिक रहेको पनि स्विकारेको छ । वर्तमान आर्थिक परिवेशमा मुद्रास्फीतिलाई ७ प्रतिशतमा सीमित गर्ने लक्ष्य उपयुक्त नै देखिएको र नीतिगत दर तथा बैंकदर विद्यमान आन्तरिक र बाह्य परिवेशमा व्यावहारिक नै देखिएको हुँदा बैंक तथा वित्तीय संस्थाहरूमा कार्यकुशलता कायम गरी प्रिमियम र शुल्क पुनरवलोकन गरी प्रतिस्पर्धामा आधारित ब्याजदर कायम गर्नुपर्ने देखिन्छ, प्रतिवेदनमा उल्लेख छ । मौद्रिक नीतिले लिएको परिलक्ष्य वर्तमान अवस्थामा उचित नै भए पनि कार्यान्वयनजन्य कुशलतामा समस्या देखिएकाले चालु आर्थिक वर्षको पहिलो त्रैमासमा बैंक तथा वित्तीय संस्थाले उक्त नीतिअनुसार उत्पादनशील क्षेत्रमा कर्जा प्रवाह गरे नगरेको अनुगमन गरी नीति कार्यान्वयन गर्नुपर्ने सुझाव पनि प्रतिवेदनमा छ । कर्जाको ब्याजदरमा भएको वृद्धिले उत्पादन, कच्चापदार्थ तथा उत्पादित वस्तुको मूल्य, बजार माग, करको दर, विनिमय दर, ब्याजदरलगायतले लगानीलाई असर गर्ने हुन्छ । यसैले ब्याजदरमा उल्लेख्य वृद्धि भई लगानी निरुत्साहित हुने अवस्था आउन दिनुहुँदैन । अहिलेको अवस्थामा बाह्य क्षेत्र स्थायित्व खल्बिलिँदा हुने बहुआयामिक प्रत्यक्ष र परोक्ष प्रभावलाई ध्यानमा राखी लगानी प्रोत्साहित गर्ने उपाए पहिल्याउन पनि प्रतिवेदनले सुझाएको छ । नेपालको वित्तीय संरचना (प्रणाली) कै कारणले आधार दर र ब्याजदर उच्च रहेकाले समग्र वित्तीय प्रणालीलाई नै पुनरवलोकन गर्न जरुरी रहेको पनि प्रतिवेदनले औंल्याएको छ । नेपालको सन्दर्भमा आधार दर उच्च छ भने अर्कोतिर सञ्चालन लागत उच्च रहँदा लगानीको साधनको लागत (ब्याज) उच्च छ । यस सन्दर्भमा नेपालको वित्तीय प्रणालीको पुनरवलोकन जरुरी देखिन्छ, प्रतिवेदनमा भनिएको छ ।"
शाखारहित बैंकिङबाट करोडौं हिनामिना,"(भैरहवा)  रूपन्देहीको सम्मरीमाई५ की शारदा लोधले श्रीमान्ले कतारबाट कमाएर पठाएको पैसा गाउँमै खोलिएको एउटा बैंकको सेवा काउन्टरमा जम्मा गर्न थालिन् । ४ लाखभन्दा धेरै रुपैयाँ जम्मा गरेको बैंकको भौचर र एटीएम कार्ड पनि उनीसँग सुरक्षित छ । जम्मा गरेको पैसा उनले निकालेकी छैनन् । तर उनले जम्मा गरेको पैसा बैंक खातामा भने छैन । गत साउनमा केही पैसा आवश्यक परेर लिन खोज्दा जम्मा गरेको पैसा बैंकमा हुँदै नभएको बल्ल थाहा पाएँ, शारदाले भनिन्, बैंकमा पैसा डुबेको जानकारी विदेशमा रहेका श्रीमान्लाई गराउँदा रातदिन गाली खाएर बसिरहेकी छु ।सम्मरीमाई५, रोहिणीहवाकै दयाराम अहिरको अवस्था पनि उस्तै छ । ठूला ठेकेदारसँग केही काम माग्दै सानोतिनो पेटी ठेकेदारका रूपमा वर्षौंदेखि काम गर्दै कमाएर जम्मा गरेको पैसा उनको पनि डुबेको छ । गाउँमै खोलिएको बैंकको सेवा काउन्टरमार्फत जम्मा गरेको १५ लाख ८० हजार रुपैयाँको अहिले अत्तोपत्तो छैन । उक्त रकम जम्मा गरेका २१ वटा बैंक भौचर उनीसँग सुरक्षित छन् । शारदा र दयाराम मात्र होइन, यस क्षेत्रका १ हजारभन्दा धेरै विपन्न परिवारको अवस्था उस्तै छ । माछापुच्छ्रे बैंक लिमिटेडले ०७५ सालमा रूपन्देहीको सम्मरीमाई गाउँपालिका५ रोहिणीहवामा सञ्चालन गरेको शाखारहित बैंकिङ सेवा कार्यालयमा स्थानीयले जम्मा गरेको करोडौं रुपैयाँ हिनामिना भएको खुलेको छ । जम्मा गरेको निक्षेपको अवस्था अलपत्र छ । उक्त कार्यालयमा केही बदमासी भएको चाल पाएपछि बैंकले उक्त सेवा कार्यालय नै एउटा सूचना टाँसेर बन्द गरिदिएको छ । सेवा कार्यालयमा न कुनै कर्मचारी छन्, न त सेवा कार्यालय सञ्चालन गर्न भनी बैंकले नियुक्त गरेका व्यावसायिक प्रतिनिधि । यस क्षेत्रका १ हजारभन्दा धेरै घरपरिवारको पैसा डुब्यो, हामी बर्बाद भयौं, दयारामले भने, हामी पीडित भयौं भन्दा सुरुमा बैंकले हामीलाई थुमथुम्यायो । पैसा फिर्ता हुने आश्वासन दियो । अहिले कुनै वास्ता गर्दैन । उक्त सेवा कार्यालयबाट पीडित स्थानीयले दिएको जाहेरी र उजुरीसमेत बैंकको लुम्बिनी र भैरहवा शाखाले नलिएर फर्काइदिने गरेको दयारामले बताए । त्यस क्षेत्रका सयौं गरिब घरपरिवारको करोडौं रुपैयाँ निक्षेप डुबाउनुमा सेवा कार्यालय सञ्चालन गर्न भनी बैंकले नियुक्त गरेका व्यावसायिक प्रतिनिधि र स्वयं बैंकका जिम्मेवार कर्मचारीको समेत संलग्नता तथा मिलोमतो रहेको पीडित परिवारको आरोप छ । आफ्नो रकम डुबेको र फिर्ता हुने विश्वासिलो आधार नपाएपछि पीडित परिवार आक्रोशित छन् । स्थानीय पीडितका अनुसार जम्मा गरेको रकम बैंकमा नदेखिएपछि केहीले बैंकको भैरहवा शाखामा आई मौखिक उजुरी गरे । भैरहवा शाखाले निक्षेपकर्ताले रकम जम्मा गरेको भौचरअनुरूप खातामा चेक गर्दा रकम जम्मा नभएको थाहा पायो । भैरहवा शाखाका व्यवस्थापकले बैंकको लुम्बिनी शाखामा गई निवेदन दिन भने । पीडित लिखित निवेदनका साथ लुम्बिनी शाखामा पुगे । तर उक्त शाखा हामीले केही गर्न सक्दैनौं भनी पन्छियो । हामीले बुटवलस्थित बैंकको प्रदेश शाखाका प्रमुखसँग कुरा गर्दा उनले साता दिनमा सबैको हिसाब मिलाउने भन्दै अन्यत्र यसबारेमा कुनै जानकारी वा हल्ला नगर्न भने, दयारामले भने, हामी पैसा फिर्ता पाउने आशामा चुपचाप बस्यौं । दुई महिनादेखि रकम फिर्ता लिन धाइरहेका छौं । हामीलाई आश्वासन दिने मात्रै काम भइरहेको छ । उक्त सेवा कार्यालयबाट कति निक्षेपकर्ताको कति रकम हिनामिना भएको हो भन्नेबारे आधिकारिक तथ्यांक भने बाहिर आएको छैन । माछापुच्छ्रे बैंकको भैरहवा शाखा र लुम्बिनी प्रदेश शाखाका प्रमुख यसबारे आफूहरूले आधिकारिक रूपमा केही बोल्न नमिल्ने बताउँछन् । स्थानीय पीडित भने सम्मरीमाई गाउँपालिका५ र नजिकै पर्ने लुम्बिनी सांस्कृतिक नगरपालिका२ मुजानामा पनि सञ्चालित शाखारहित बैंकिङ सेवा कार्यालयबाट समेत गरी १ हजारभन्दा धेरै निक्षेपकर्ता र उनीहरूबाट करिब ३ करोड रुपैयाँ जम्मा भएको दाबी गर्छन् । स्थानीय निरञ्जन पाठकलाई शाखारहित बैंकिङ सेवा सञ्चालन गर्न बैंकले एजेन्ट तोकेर कारोबार गर्न जिम्मा लगाएको र पछि त्यस कार्यालयको कारोबार सन्तोषजनक नदेखिएपछि शाखा बन्द गरी छानबिन तथा अनुसन्धान गरिरहेको माछापुच्छ्रे बैंकका लुम्बिनी प्रदेश प्रमुख नारायण केसीले जनाए । यसबारे विस्तृत बुझ्नुपरे बैंकको केन्द्रीय कार्यालयमै प्रवक्तासँग सम्पर्क राख्नुपर्छ, उनले भने, पीडित ग्राहकको उजुरी आयो भने हामीले अनुसन्धानका लागि बैंकको केन्द्रीय कार्यालयमा पठाउँछौं । केसीले यसो भनिरहँदा उनकै सामु कतै पनि उजुरीसमेत नलिइएको भन्दै एक जना पीडित ग्राहक हातमा निवेदन लिएर उभिएका थिए । उनलाई पनि केसीले यसबारे अनुसन्धान भइरहेको भन्दै केन्द्रमै गएर उजुरी बुझाउन भनिरहेका थिए । शाखारहित बैंकिङ सेवा सञ्चालन गर्न बैंकले तोकेका एजेन्ट तथा प्रतिनिधि पाठकले भने बैंकसँग आफूले गरेको सम्झौता २ वर्षको मात्र रहेको र त्यस अवधिमा यस खालका कुनै पनि गुनासो नआएको दाबी गरे । ०७५ सालमा सेवा सञ्चालन गर्न मसँग सम्झौता भएपछि कार्यालय सञ्चालनका लागि सिकन्दर ठाकुर नामका स्थानीयलाई बैंकसमेतको रोहवरमा कर्मचारी नियुक्त गरिएको हो, उनले भने, मसँगको सम्झौता सकिएपछि सिकन्दरले नै सञ्चालन गरेका हुन् । यता माछापुच्छ्रे बैंकका प्रवक्ता सुनिल खतिवडाले भने यसबारे आधिकारिक रूपमा कुनै पनि उजुरी वा गुनासो नआएको र दुईचार दिनअघि मात्र अनौपचारिक रूपमा बदमासी भएको सुन्नमा आएकाले बैंकले आफ्नै ढंगले अनुसन्धान र छानबिन थालेको बताए । बैंकका तर्फबाट सेवा कार्यालयमा बेलाबेल गरिने अनुगमनमा त्यहाँको कारोबार राम्रो नभएको देखिएपछि सेवा कार्यालय बन्द गरिएको हो, खतिवडाले भने, हाम्रो आफ्नो प्रारम्भिक छानबिनबाट बदमासी भएकै देखिए प्रशासनिक सहयोग लिएर छानबिन अघि बढाउँछौं । उक्त सेवा कार्यालयबाट स्थानीय ठगिएको जानकारी प्राप्त भएपछि समाचार संकलनका क्रममा बिहीबार सञ्चारकर्मीहरू उक्त सेवा केन्द्र रहेको स्थानमा पुग्दा पीडित स्थानीयको भीडले गाउँमा सानोतिनो हाटबजार लागेको भान हुन्थ्यो । सबैको हातहातमा आफूले जम्मा गरेको रकमको बैंक भौचर र बैंकको एटीएम कार्डसमेत थियो । स्थानीय पीडित आफ्नो डुबेको रकम फिर्ता पाउने आशाले सञ्चारकर्मीलाई आआफ्नो नाम लेखाउँदै बैंक भौचर देखाइरहेका थिए ।"
यूएईद्वारा रोजगार कानुन संशोधन,"काठमाडौं (कास) संयुक्त अरब इमिरेट्स (यूएई) ले रोजगारसम्बन्धी कानुन संशोधन गरेको छ । यूएईले रोजगार क्षेत्र नियमनसम्बन्धी नियमावलीलाई संशोधन गरेको हो । त्यहाँको मानव संशोधन तथा इमिरातीसेसन मन्त्रालयका अनुसार रोजगार करारपत्र नवीकरण गर्दा रोजगारदाता र कामदारबीच आपसी सहमतिअनुसार करारपत्रको निश्चित समय तोकिएको हुनुपर्छ । नियमावलीमा रोजगार अवधि तोकिएको छैन ।यूएईका मानव संसाधनमन्त्री डा अब्दुलरहमान अल अवारले आगामी ५० वर्षको श्रम बजारलाई मध्यनजर गरी नियमावलीलाई सुधार गरिएको बताए । यूएईको आगामी ५० वर्षको विकासको मागलाई हेरेर यूएई सरकारले नियम कानुन बनाउँदै आएको छ । यो कानुन र नियमावलीले व्यापारव्यवसायका लागि वातावरण बनाउँछ, उनले भने, यसले मानवअधिकारको रक्षालाई सम्मान गरेको छ । यसले यूएईको विकास र स्थायित्वलाई सुनिश्चित गरेको छ ।नेपालले यूएईको रोजगारीका लागि दुई वर्षको करारपत्र भएपछि मात्रै श्रम स्वीकृति जारी गर्छ तर करारपत्र नवीकरण गर्ने बेला रोजगारदाता र कामदारबीच आपसी सहमतिका आधारमा हुँदै आएको छ । रोजगारदाताको करार अवधि समाप्त भएपछि कामदार आफैंले नयाँ काम खोज्न वा मुलुक छोड्न पाउने सुविधा दिइएको छ । यूएईले गत फेब्रुअरी २ देखि नयाँ श्रम कानुन (२०२१ को कानुन नम्बर ३३) कार्यान्वयनमा ल्याएको थियो । नयाँ श्रम कानुन रोजगारदाता र श्रमिकका लागि निकै लचिलो बनाएको यूएईको दाबी छ । जसअनुसार घण्टाका आधारमा काम गर्न पाइने, तीन वर्षे करारपत्रको समय तोक्नुका साथै संयुक्त रोजगारी (सियर जब) को मोडललाई श्रम बजारमा प्रवेश गराएको छ । नयाँ श्रमिक यूएई पुग्दा काम चित्त नबुझेमा उसले स्वदेश नफर्की अर्को रोजगारदातासँग करारपत्र सम्झौता गरी काम गर्न पाइनेछ । ६ महिनाभित्र कम्पनी परिवर्तन गर्नुपरेमा एक महिनाको सूचना दिनुपर्नेछ । ६ महिना पूरा गरेपछि भने दुई साताको पूर्वसूचना दिई कम्पनी परिवर्तन गर्न पाइनेछ । श्रमिक भर्ना प्रक्रियामा लागेको खर्च भने रोजगारदाताले पुरानो रोजगारदातालाई सोधभर्ना गर्नुपर्ने व्यवस्था गरेको छ । नयाँ श्रम कानुनले करार अवधि समाप्त हुनासाथ रोजगारदाताले श्रमिकको इच्छाविपरीत स्वदेश पठाउन पाइने छैन । यूएईले अझै न्यूनतम तलब तोकेको छैन । साथै, सामूहिक सौदाबाजीको अधिकारलाई यूएईले स्वीकार गरेको छैन । यूएईमा झन्डै तीन लाख नेपाली कार्यरत छन् ।"
चुनौतीको चाङ र उत्साह,"व्यवस्थापनमा चर्को चुनौतीऔपचारिक उद्घाटन शुक्रबार हुने भए पनि क्रिकेट, ह्यान्डबल, फेन्सिङ, फुटबल, भलिबल र हकीको प्रतिपर्धा यसअघि नै सुरु भइसकेको छ । पहिलो स्वर्णको फैसला भएको एक महिना बित्न लाग्यो । कीर्तिपुर मैदान (काठमाडौं) मा भएको पुरुष क्रिकेटको फाइनलमा आर्मीलाई हराएर पुलिसले नवौं राष्ट्रिय खेलकुदको पहिलो स्वर्ण हात पारेको थियो । नेपाल क्रिकेट संघ (क्यान) ले नेपाल टी२० लिग आयोजना गर्ने भन्दै प्रतियोगिता अगाडि सार्न राखेपसँग आग्रह गरेपछि पुरुष क्रिकेट राजधानीमै सञ्चालन गरिएको थियो, जुन भदौरे झरीसँगै सम्पन्न भएको थियो ।सुटिङ रेन्जको अभावमा सुटिङको प्रतिस्पर्धा सातदोबाटो (ललितपुर) मा हँॅदै छ । बाँकी ३४ खेल गण्डकी प्रदेशका आठ जिल्लामा सञ्चालन हुँदै छन् । यो अवसरबाट मनाङ, मुस्ताङ र लमजुङ छुटेका छन् । कास्की, नवलपुर, तनहँॅ, गोरखा, म्याग्दी, स्याङ्जा, पर्वत र बागलुङले प्रतियोगिता सञ्चालन गर्ने अवसर पाएका छन् । अधिकांश खेल पोखरा रंगशाला परिसरमा हुनेछन् । पौडी सर्ट कोर्समा हुँदै छ भने भलिबललगायत केही इन्डोर (हलभित्र खेल्नुपर्ने) खेल खुला आकाशमै आयोजना गरिँदै छ । पोसाक वितरण, खेल सामग्रीको अभाव, खेल र होटल व्यवस्थापनको चर्को चुनौती राखेपले बेहोरिरहेको छ ।काठमाडौंबाट २०३८ सालमा सुरु भएको राष्ट्रिय खेलकुद पूर्वाधार निर्माण र खेलाडी उत्पादन गर्ने लक्ष्यसहित प्रत्येक दुई वर्षमा आयोजना गर्ने भनिएको थियो । सुरुआतको ४१ वर्ष हँॅदासम्म बल्ल नवौं संस्करण आयोजनाको संघारमा आइपुगेको छ । सुरुमा १४ अञ्चलका टिम सहभागी थिए । त्यसपछि २०५५ सालमा ५ विकास क्षेत्र र २ विभागीय टिम (आर्मी र पुलिस) को टिम बन्यो । पाँचौं संस्करण (२०६५) मा माओवादीको पीएलए र एपीएफ थपिए, नौ टिम बन्यो । यसैमा राजनीति घुस्यो र पीएलए ल्याएको विरोधमा आर्मीले प्रतियोगिता नै छाड्यो ।आर्मीले अर्को संस्करण (२०६८) पनि खेलेन, जहाँ विश्वविद्यालय नयाँ टिम बन्यो । सातौं (२०७३) मा आएर पीएलए र विश्वविद्यालय बाहिरिएसँगै आर्मी प्रतियोगितामा फर्कियो । पुनरागमनमा आर्मीले सर्वाधिक स्वर्ण जित्यो । आठौं (२०७६) मा आएर फेरि संरचना फेरियो । सात प्रदेश, तीन विभागीय टिम र नवप्रवेशी गैरनेपाली आवासीय संघ (एनआरएनए) गरी ११ टिमले खेल्यो । फेरि आर्मीले सबभन्दा बढी स्वर्ण कब्जा गर्यो । यसपालि आर्मी शीर्षस्थानमा ह्याट्रिक गर्ने योजनामा छ भने प्रदेशले विभागीय टिमको वर्चस्वलाई केही कमजोर पार्ने प्रयास गर्नेछन् ।"
खेल सुरु हुने बेला पूर्वाधार बन्दै,"(बागलुङ)  नवौं राष्ट्रिय खेलकुद प्रतियोगिताका लागि बागलुङमा ढिला गरी पूर्वाधार बनाइएको छ । तीन दिनदेखि यहाँ आईटीएफ तेक्वान्दो लािग पूर्वाधार निर्माणको काम भइरहेको हो । समय ढिला भएकाले रातदिन गरेर खेलस्थल निर्माण भइरहेको हो । राष्ट्रिय खेलकुद परिषद्ले आईटीएफ तेक्वान्दो सञ्चालन गर्ने निर्णय ढिला दिएपछि पूर्वाधारको काममा पनि ढिलाइ भएको हो । खेलका लागि अधिकांश प्रदेशका खेलाडी बागलुङ आइसकेका छन् । नेपाली सेना, सशस्त्र प्रहरी र नेपाल प्रहरीका टिम बुधबारै आइसकेका थिए । अन्य खेलाडी पनि बिहीबार बेलुकीसम्म आइपुगेको आईटीएफकी महासचिव अञ्जु रावतले जानकारी दिइन् । भवन बनेर सम्पन्न भइनसकेको बागलुङ नगरपालिका१ को तेक्वान्दो कभर्डहललाई रंगरोगन लगाउने र बाहिरी खण्डमा खाल्डा पुर्ने र सम्याउने काम भइरहेको छ । नगर प्रमुख वसन्तकुमार श्रेष्ठ, प्रमुख जिल्ला अधिकारी रमेश ढकालसमेत पूर्वाधार निर्माण र व्यवस्थापनमा खटिएका छन् । राखेपबाट बजेट नआएको, जिल्ला खेलकुद विकास समितिलगायत विषयगत संघलाई समेत जानकारी नभएपछि बागलुङ नगरपालिकाले आफ्नै लगानी गरेर पूर्वाधार निर्माण गरेको हो । प्रतियोगिता व्यवस्थापनको जिम्मा बागलुङ नगरपालिकाले लिएर तीन दिन अघिदेखि पूर्वाधार निर्माण, व्यवस्थापनलगायत काम थालेको नगर प्रमुख श्रेष्ठले बताए । सात प्रदेश, नेपाली सेना, सशस्त्र प्रहरी र नेपाल प्रहरी गरी ९ वटा टिमका २ सय ५० खेलाडीले प्रतियोगितामा भाग लिनेछन् । तेक्वान्दोमा ४५ स्वर्ण, ४५ रजत र ३० कांस्य पदकका लागि प्रतिस्पर्धा हुने आईटीएफका सचिव राजु खड्काले बताए । उनका अनुसार प्रतियोगितामा महिलातर्फ ४५ केजीदेखि ७० केजी र पुरुषतर्फ ५० केजीदेखि ८५ केजी तौल समूहका खेलाडीबीच प्रतिस्पर्धा गर्ने व्यवस्थापन मिलाइएको हो । पूर्वाधार निर्माणलाई सकेर असोज २९ गते उद्घाटन गर्न आईटीएफकी महासचिव अञ्जु रावतसहित केन्द्रीय पदाधिकारी, जिल्लास्थित विषयगत संघ, जिल्ला खेलकुद विकास समिति र नगरपालिकाले संयुक्त रूपमा काम गरेको हो । खेलाडीलाई स्वस्थ खाना खुवाउने, सुरक्षा व्यवस्था र पर्यटकीय स्थलको भ्रमण गराउनेसमेतको व्यवस्थापन भएको आईटीएफका सचिव तथा बागलुङ नगरपालिकाका उपप्रमुख राजु खड्काले जानकारी दिए ।"
तनहुँमा महिला बास्केटबल,"(तनहुँ)  नवौं राष्ट्रिय खेलकुद प्रतियोगिताअन्तर्गत तनहुँमा महिला बास्केटबल प्रतियोगिता हुने भएको छ । व्यास नगरपालिकास्थित निर्मल माध्यमिक विद्यालयको खेल मैदानमा सञ्चालन हुने प्रतियोगिताको तयारी पूरा भएको छ । महिला बास्केटबलको तयारी अन्तिम चरणमा पुगेको जिल्ला खेलकुद विकास समितिका अध्यक्ष अनिल पाण्डेले बताए । ६ दिनसम्म चल्ने प्रतियोगितामा १४ प्रतियोगी टिमको सहभागिता रहनेछ । प्रतियोगितामा सहभागी हुन आउने खेलाडी, दर्शक र अतिथिको स्वागतका लागि निर्मल माविले सांस्कृतिक कार्यक्रमसाथ स्वागत गर्ने तयारी गरेको छ । खेल अवधिभर खेलाडीको बासस्थान र खाना, खाजाको व्यवस्था सदरमुकामस्थित होटल तथा रेस्टुरेन्टमा गरिएको समितिले जनाएको छ । पाण्डेले भने, हामीले समन्वय गरेका हौं । खेल मैदान मर्मत र आवश्यक तयारीका लागि जिल्लाका स्थानीय तहसँग केही सहयोग मागिएको छ तर सबै पालिकाबाट रकम प्राप्त भइसकेको छैन । व्यास नगरपालिकाको आर्थिक सहयोगमा मैदान तयार पारिएको छ । व्यासले उक्त कार्यका लागि ७ लाख ६३ हजार रुपैयाँ सहयोग गरेको छ । अन्य नगरपालिकासँग ११ लाख र गाउँपालिकासँग ५०५० हजार रुपैयाँ सहयोगका लागि आग्रह गरिएको पाण्डेले बताए । इतिहासमै पहिलो पटक तनहुँले राष्ट्रिय खेलकुद प्रतियोगिताको एक खेल जिल्लामा खेलाउन पाउँदै छ, यो हामी तनहुँवासीका लागि गर्वको कुरा हो, उनले भने, यसपछिका खेल पनि जिल्लामै ल्याउन आवश्यक पूर्वाधार निर्माणमा स्थानीय तह र सम्बन्धित निकायले ध्यान दिनुपर्छ ।तनहुँबाट एथलेटिक्स, कबड्डी, भलिबल, फुटबल, कराते, तेक्वान्दो, बक्सिङ, पौडीलगायत खेलमा खेलाडी सहभागी छन् । जिल्लामै हुन गइरहेको खेलका कारण यहाँका खेलाडीमा पनि उत्साह थपिएको छ । यसले गर्दा जिल्लामै खेलकुदका लागि अन्य पूर्वाधार थप हुनेमा पनि आशावादी बनाएको छ । प्रतियोगिताले खेलकुदको मात्र नभई यहाँको पर्यटकीय क्षेत्रलाई पनि उजागर गर्न मद्दत पुर्याउने व्यासका नगर प्रमुख वैकुण्ठ न्यौपाने बताउँछन् । देशका कुनाकाप्चाबाट खेलाडी र उनीहरूसँगै प्राविधिक टोली पनि आउँछन्, उनले भने, यहाँ बसिन्जेल फुर्सदको समयमा जिल्लाका पर्यटकीय क्षेत्र, धार्मिक क्षेत्र अवश्य पनि घुम्नेछन् र उनीहरूमार्फत नै यहाँका क्षेत्रहरूको प्रचारप्रसारमा टेवा पुग्नेछ ।जिल्लामा सुविधा सम्पन्न खेल मैदानलगायतका पूर्वाधारको विकास नहुँदा पनि अन्य खेल जिल्लामा ल्याउन नसकिएको उनले बताए । महिला बास्केटबल प्रतियोगिता शुक्रबार १ बजे उद्घाटन हुने भएको छ । उक्त प्रतियोगिताका लागि दमौली बजारदेखि खेल मैदानसम्मको सडक तुलब्यानरले सजाइएको छ ।"
१४ बलमै जित,मैदानले हक्की प्रभावितपुरुष हक्कीमा नेपाल आर्मीले पहिलो खेल जितेको छ । हेम्जास्थित गौरीशंकर खेल मैदानमा आर्मीले घरेलु टोली गण्डकीलाई ४० गोलले पराजित गर्यो । नवौं मिनेटमा राजेन्द्र कार्कीको गोलमा अग्रता लिएको आर्मीबाट २८ औं मिनेटमा उनैले दोस्रो गोल गरे । ३७ औं मिनेटमा प्रदीप राजवंशी र ४२ औं मिनेटमा रोमन रानाले गोल थपे । मैदान समयमै तयार नभएकाले खेलको उद्घाटन प्रभावित बनेको थियो । तालिकाअनुसार सुदूरपश्चिम प्रदेश र प्रदेश १ बीच पहिलो खेल हुने कार्यक्रम थियो । तर पहिलो खेलको समय गुज्रिएपछि आर्मी र गण्डकीबीच खेल भएको थियो । मैदानमा अघिल्लो दिनसम्म खेल्न योग्य बनेको थिएन । घाँस काट्ने क्रम र रोलर लगाउने काम भइरहेको थियो । मैदान तयार नहुनुका साथै खेलाडीले समयमा आवश्यक पोसाकसहित खेल सामग्री नपाउनाले समयमा खेल हुन नसकेको हक्कीका एक पदाधिकारीले बताए । महिला हक्की गण्डकी बोर्डिङ स्कुल लामाचौरको मैदानमा बिहीबार सुरु हुने तालिका भए पनि हुन सकेन ।
गण्डकी विजयी,"उधारोमा प्रतियोगिताभलिबल प्रतियोगितामा ११ टिमका खेलाडी, प्रशिक्षक र व्यवस्थापक गरी ६ सय १७ जनामध्ये विभागीय टोली आर्मी, प्रहरी र सशस्त्रबाहेक सबैलाई होटल व्यवसायीको समन्वयमा होटलहरूमा राखिएको छ । प्रतियोगितामा आउने खेलाडी, प्रशिक्षक, व्यवस्थापक तथा दर्शकहरूको स्वागतका लागि बजारवासीले घरघरमा जलघडा, तुलब्यानर राखी भव्य स्वागत गरेका थिए । प्रतियोगिता सुरु हुनुअघि जिल्लाका विभिन्न जाति तथा जनजाति, धार्मिक तथा सामाजिक संघसंस्थाहरूले झाँकी, पञ्चेबाजासहित बजार परिक्रममा गरी बेनी खेल मैदानमा पुगेर जिल्ला समन्वय समितिका संयोजक राजकुमार थापाले उद्घाटन गरे ।तर यत्रो प्रतियोगिता म्याग्दीमा सञ्चालन तथा व्यवस्थापन गर्न राष्ट्रिय खेलकुद परिषद्ले कुनै बजेट नपठाएको जिल्ला खेलकुद विकास समितिले गुनासो गरेको छ । स्थानीय सरकार, सामाजिक तथा राजनीतिक क्षेत्रबाट सहयोग र संयोजनमा जुटाएर हामीले खेलाडी, प्रशिक्षक, व्यवस्थापकको स्वागत सत्कार र सम्मानमा कुनै कमी हुन नदिन भरमग्दुर प्रयत्नमा छौं, राष्ट्रिय महिला भलिबल तथा तेक्वान्दो खेल प्रतियोगिता उद्घाटन कार्यक्रममा बोल्दै जिल्ला खेलकुद विकास समितिका अध्यक्ष दिनेश केसीले भने, तर आयोजक र राष्ट्रिय खेलकुद परिषद्बाट आजका मितिसम्म हामीले व्यवस्थापन गर्न एक सुका बजेट पाएका छैनौं । सबै काम उधारोमा गरेका छौं । महिला भलिबलमा म्याग्दीका दुई खेलाडीले दुई वटा टिमको कप्तानी सम्हालेका छन् । म्याग्दीको रघुगंगा गाउँपालिका३ पिप्लेकी अरुणा शाहीले गण्डकी प्रदेश र मालिका गाउँपालिका२ रुमकी कमला पुनले नेपाल प्रहरीको विभागीय टिमको कप्तानी सम्हालेका हुन् ।"
दीप प्रज्वलित गर्ने प्रदेशका ओलम्पियन,"(पोखरा)  धावक टीकाबहादुर बोगटीले खेल्न छाडेको धेरै भइसकेको छ । अहिले त आफ्नै गाउँमा कृषि पेसामा रमाउन थालेका छन् । तर खेलकुदमा आफूले गरेको मिहिनेतकै कारण आफ्नो प्रदेशको सान बढाउने मौका पाएका छन् । नवौं राष्ट्रिय खेलकुदको आज (शुक्रबार) पोखरा रंगशालामा हुने उद्घाटन समारोहमा ओलम्पिक टर्च उनको नेतृत्वमा प्रज्वलित गरिनेछ । म्याराथन धावक बोगटीले सन् १९८८ को सोल र १९९६ को एटलान्टा ओलम्पिकमा सहभागिता जनाएका थिए । सन् १९९५ को सातौं मद्रास सागमा म्याराथनबाट स्वर्ण पदक दिलाएका बोगटीसँग सागकै अरू दुई पदक पनि छ । चौथो इस्लामाबाद साग (तत्कालीन साफ) देखि सहभागिता जनाउँदै आएका उनले पाँचौं र छैटौं सागमा कांस्य जितेका थिए । गोरखा नगरपालिका२ कोठे बोहरा गाउँका स्थायी बासिन्दा उनी अहिले उतै कृषि कर्ममा रमाइरहेका छन् । भन्छन्, घर व्यावहारिक कारणले गर्दा अहिले कृषि पेसामा छु । फुर्सदका बेला वडा, जिल्लामा खेलकुदतिर लाग्छु अनि सामाजिक कार्यतिर पनि सक्रिय हुन्छु । उनी ६० वर्षका भइसके । ०५४ सालमा नेपाली सेनाबाट रिटायर्ड भएपछि उनी खेलकुद प्रशिक्षणतिर लागेका थिए । ओलम्पियन खेलाडी भएको नाताले उनी ओलम्पिक टर्च टिममा यसअघि पनि समावेश भएका छन् । उनले आफ्नै देशमा भएको आठौं दक्षिण एसियाली खेलकुदमा वैकुण्ठ मानन्धरले नेतृत्व गरेको ओलम्पिक टर्च टिममा सहभागी भएका थिए । राष्ट्रिय खेलकुदमा भने उनले सातौं संस्करणमा भाग लिएका थिए । ओलम्पिक बाल्न पाउनुलाई मैले भाग्यमानी ठानेको छु, खेलाडी हुनुको नाताले यो अवसर पाउॅदा गौरवान्वित भएको छु, अघिल्लो दिन बोगटीले आफ्नो खुसी यसरी व्यक्त गरेका थिए । जुनसुकै देशको ठूल्ठूला खेलकुद महोत्सवहरूमा ओलम्पियन खेलाडीको कदर गर्दै उद्घाटन समारोहमा ओलम्पिक टर्च बाल्ने मौका दिइन्छ । जुन प्रतियोगिता अवधिभर प्रज्वलित भइरहन्छ ।संघीय संरचनामा राष्ट्रिय खेलकुद आयोजना भएकाले यसपालि गण्डकी प्रदेशमै रहेका ओलम्पिक खेलाडीले उद्घाटनमा ओलम्पिक ज्योति प्रज्वलित गर्ने भएका हुन् । बोगटीको नेतृत्वमा रहने टर्च टिममा सागका अर्का स्वर्णधारी धावक राजेन्द्र भण्डारी, अर्का धावक ज्ञानबहादुर बोहरा, पौडीका सीताराम शाही, सुटिङकी भगवती केसी र तेक्वान्दोका नारायण गुरुङ रहनेछन् । १० औं सागमा स्वर्ण जितेका राजेन्द्रले २००४ को एथेन्स ओलम्पिक खेलेका थिए । ज्ञानबहादुर र भगवतीले २००४ को सिड्नी ओलम्पिक, सीतारामले १९९६ को एटलान्टा र नारायणले ११९२ को बार्सिलोना ओलम्पिक खेलेका थिए ।उक्त टिमलाई ओलम्पिक टर्च हस्तान्तरण गर्नुअघि बुद्ध जन्मस्थल लुम्बिनीबाट दीप प्रज्वलन गरेर ल्याइएको थियो । काठमाडौंबाट गएको उक्त ओलम्पिक टर्च टिममा ओलम्पियन खेलाडीहरू बक्सिङका उमेश मास्के, भारोत्तोलनका राजेन्द्र प्रधान, एथलेटिक्सका मुकुन्दहरि श्रेष्ठ, एथलेटिक्सकै राजकुमारी पाण्डे, बक्सिङका रामबहादुर गिरी, एथलेटिक्सका अर्जॅन पण्डित र भगवती केसी रहेका थिए ।"

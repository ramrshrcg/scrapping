शीर्षक,विवरण
महँगो दसैं : खाद्यवस्तु किलोमै ३०० रुपैयाँसम्म वृद्धि,"जरिवाना तिराइएका फर्म गोप्य ?संयुक्त बजार अनुगमन टोलीले दिनमा ४० देखि ५० वटासम्म फर्ममा अनुगमन गरिरहेको छ । खाद्यवस्तु, होटल, डिर्पाटमेन्ट स्टोर, रेडिमेड तथा कपडा, औषधि, तरकारीलगायत क्षेत्रमा अनुगमन भइरहेको टोलीको भनाइ छ । तर जरिवाना गरिएका फर्म गोप्य राखिएको छ । अनुगमन टोलीले असोज २ मा ५१ फर्ममा अनुगमन गरेर १० वटालाई जरिवाना तोकेको थियो । ती फर्मलाई ५ हजारदेखि २० हजार रुपैयाँसम्म जरिवाना तोकिएको जनाए पनि फर्मको पहिचान खुलाइएको छैन । टोलीले असोज ३ मा ४३ फर्ममा अनुगमन गर्दा १० फर्मले ५ हजारदेखि ५० हजार रुपैयाँसम्म जरिवाना तिर्नुपर्ने देखियो । असोज ४ मा ५० फर्ममा अनुगमन गरेर १२ फर्मलाई ५ हजारदेखि २ लाख रुपैयाँसम्म जरिवाना तोकिएको छ । अनुगमनको क्रममा गुणस्तर, मूल्य र नापतौल र रिलेबलिङ लगायतको कसुरमा जरिवाना निर्धारण गरिएको हो तर कारबाहीको विवरण गोप्य राखिएको छ । विभागले अनुगमन र कारबाहीको विवरणमा फर्मको नाम, सम्पर्क र जरिवाना तथा कारबाहीको स्पष्ट कारण खुलाइएको छैन । कारबाहीमा परेका कम्पनीको विवरण सार्वजनिक नगर्नुले विभागको भूमिका शंकास्पद रहेको देखाउँछ । गम्भीर कसुरमा सम्बन्धित फर्मलाई संरक्षण दिइएको अनुभूति भएको छ, उपभोक्ता अधिकार अनुसन्धान मञ्चका अध्यक्ष माधव तिमिल्सिनाले भने, यसबाट सर्वसाधारण ठगिने सम्भावना झन् बढी हुन्छ । उपभोक्ता संरक्षण नियमावली २०७६ अनुसार अनुगमनमा खटिएको निरीक्षण अधिकृतको विवरण, खाद्यवस्तु, डिपार्टमेन्टल स्टोर, कसुरको कारण र विवरण र नामठेगाना स्पष्ट खुलाउनुपर्छ । विवरण गोप्य राख्दा चलखेल गर्न सकिन्छ, बार्गेनिङ गर्न सकिन्छ, विभागकै एक अधिकारीले भने, कारबाहीमा परेको कम्पनीको विवरण सार्वजनिक नगर्नु भनेकै चलखेल गर्ने नियत हो । महानिर्देशक भट्टराईले जरिवाना भइसकेको फर्मको विवरण कानुनले मिल्नेसम्म सार्वजनिक गर्न सकिने बताए । अनुगमनका क्रममा केही कम्पनीको कागजात मगाइएको र अनुसन्धानकै क्रममा रहेकाले सबै सार्वजनिक गर्न नसकिएको बताए । उपभोक्ता ठगीको विषय लुकाउने होइन, सार्वजनिक नै गर्ने हो । कानुनले दिएसम्ममिलेसम्म सार्वर्जनिक गर्छौं, उनले भने ।"
कांग्रेसभित्र टिकट वितरण संघर्ष उत्कर्षमा,"अहिले समानुपातिक सूची सच्याउन छलफल भइरहेको छ, बैठकमा सहभागी एक नेताले भने, शेखरदा सभापतिजीको बचनप्रति आशावादी देखिनुभयो तर गगनजीहरूले खासै आशावादी हुनुको अर्थ छैन भन्नुभएको छ ।महामन्त्री थापाले शुक्रबार सार्वजनिक रूपमै सभापति देउवाप्रतिको त्यस्तो निराशा पोखे । उनले चुनाव जित्नकै लागि मात्रै हुन लागेको गठबन्धन निरर्थक रहेको दाबी गरे । महामन्त्री थापाले परिणाममुखी राजनीतिका लागि अहिले पार्टी भित्रै विद्रोह गर्नुपर्ने परिस्थिति बनिरहेको बताए । हामीले आफ्नै पार्टीभित्र ठूलो शुद्धीकरण अभियान चलाउनुपर्ने बेला आएको छ, पार्टीमा न्याय भएन भन्ने यति ठूलो आवाज उठिरहेको छ तर नेतृत्वले सुनेको छैन, थापाले भने, अहिलेको परिस्थितिले मलाई आफ्नै पार्टीको विरुद्ध लाग्ने मोडमा पुर्याएको छ । पार्टीलाई केवल सत्ताप्राप्तिको हतियारमात्रै बनाउनबाट जोगाउनुपर्ने आवश्यकता महसुस गरिरहेको छु ।कांग्रेसमा सभापतिले पार्टीभित्रको प्रतिपक्षीलाई अन्याय गर्ने अभ्यास नयाँ होइन । वर्तमान सभापति देउवा स्वयं झन्डै डेढ दशकसम्म पार्टीभित्र प्रतिपक्षी भएर संघर्ष गरेर आएका हुन् । तर, अहिले उनैले सबैलाई न्याय गर्न नसक्नु दुःखद् भएको नेताहरूको भनाइ छ । पार्टीमा भागबन्डाको संस्कार उहाँले नै बसाउनुभएको हो, कोइरालानिकट नेता घिमिरे भन्छन्, अहिले हामीले त न्यायोचित वितरण होस् भनिरहेका छौं । उनले देउवा सानो कोटरीभित्र सीमित हुँदा संस्थापन पक्षकै पुराना नेताकार्यकर्तालाई समेत अन्याय भएको बताए ।कोइरालाले सभापति देउवासँग आफूले निश्चित प्रतिशत वा सिट संख्या पाउनुपर्ने भनेर भागबन्डा गर्न भनेका छैनन् तर उनीनिकट टिकटका आकांक्षी नेताहरू भागबन्डा नमाग्दा टिकट नै नपाउने भयले त्राहीमाम छन् । उनीहरूले भागबन्डा मागेर जानुपर्ने भन्दै कोइरालामाथि दबाब बनाइरहेका छन् । कांग्रेसको विवादले सत्ता गठबन्धनमा समेत सिट बाँडफाँटको गाँठो खुकुलिएको छैन । चुनावी तालमेल गर्दा कांग्रेसले १०० सिट राख्नुपर्ने दाबी गरिरहेको कोइराला समूहले गठबन्धनमा ८०८५ सिट मात्रै लिएर तालमेल भएको अवस्थामा पार्टीभित्र आफूपक्षीय नेताहरूको उम्मेदवारीको ग्यारेन्टी खोजिरहेको छ ।टिकटका लागि ७७ वटै जिल्लाका निर्वाचन क्षेत्रहरूमा कोइराला समूहका नेताहरूले लबिइङ गरिरहेका छन् । तर, महाधिवेशनमा प्रतिस्पर्धी भएकै कारण सभापति देउवाले भेदभावपूर्ण व्यवहार गर्ने विषयले कोइराला समूहका नेता भयभीत देखिन्छन् । हामीलाई टिकट नदिने गरी सिट बाँडफाँटमै षड्यन्त्र भइरहेको छ, सभापतिजीको व्यवहारले चुनावको मुखमा साथीहरू ढुक्क भएर जनताको बीचमा जान सक्नुभएको छैन, नेता जगदीश्वरनरसिंह केसीले भने, जहाँ कोइराला समूहको नेताको राम्रो सम्भावना छ, त्यो क्षेत्र अर्को दललाई दिने र जहाँ आफूनिकट कार्यकर्ता उठ्न चाहन्छ, त्यो सिटमात्रै कांग्रेसले लिने गरी सिट बाँडफाँट गर्ने षड्यन्त्र रचिएको छ । अहिले हाम्रो खबरदारीमात्रै हो, व्यवहारमै त्यस्तो भयो भने अप्रिय निर्णय लिनुपर्ने हुन सक्छ ।गठबन्धनमा कांग्रेसले ८५ सिट लिए आफूहरूले कम्तीमा ३५ सिट पाउनुपर्ने कोइराला समूहका नेताहरूको भनाइ छ । राजनीतिक दलका लागि चुनाव भनेको अवसर हो, काम गरेर देखाउने ठाउँ हो, यस्तो अवसरको वितरण गर्दा त्यो न्यायसंगत हुनुपर्छ भन्ने हो, नेता घिमिरेले भने, न्यायसंगत भयो भने हामीले प्रश्न उठाउने कुरै हुँदैन, त्यहाँ गणित गौण बन्छ तर नेतृत्वले विभेदकारी सोच राखेर निर्णय लिन्छ भने हामी चुप लागेर बस्ने कुरा हुँदैन ।कोइराला समूहबाट नेता कोइराला, उपसभापति धनराज गुरुङ, महामन्त्री थापा, सहमहामन्त्री बद्री पाण्डेलगायत केही नेताबाहेक सबैजसो नेताहरूको टिकट जोखिममा छ । महाधिवेशनमा कोइरालालाई सभापति बनाउने अभियानमा लागेका र कोइराला समूहबाट उम्मेदवार बनेर पराजित भएकाहरू टिकट नपाउने त्रासमा छन् । कोइराला समूहका सिनियर नेताहरू बलबहादुर केसी, अर्जुननरसिंह केसी, मीनेन्द्र रिजाल, चन्द्र भण्डारीलगायत नेताहरूले नै टिकट नपाउने जोखिम छ । केसीद्वय हाल केन्द्रीय सदस्य हुन् । ०४० सालमै नेपाल विद्यार्थी संघको सभापति बनेका बलबहादुर केसी सभापति देउवाको उमेर समूहका नेतामध्येमा पर्छन् तर उनको क्षेत्र सोलुखुम्बुबाटै उनको नाम सिफारिस भएर आएको छैन । ०७४ मा माओवादी केन्द्रका हेमकुमार राईसँग पराजित केसी पुनः प्रत्यक्षमै चुनाव लड्न चाहन्छन् तर गठबन्धनमा सिट बाँडफाँट हुँदा सोलुखुम्बु कांग्रेस वा माओवादी कसको भागमा पर्छ, निश्चित छैन । पूर्वसहमहामन्त्री अर्जुननरसिंह केसीको नाम पनि जिल्लाबाट समानुपातिकतर्फ सिफारिस भएको थियो । त्यसमा उनले असहमति जनाएका थिए तर निर्वाचन आयोगमा बुझाइएको सूचीमा उनको नाम छैन । उनी नुवाकोट२ बाट चुनाव लड्न चाहन्छन् । महाधिवेशनमा कोइराला समूहबाट उपसभापतिको प्रत्याशी रहेका भण्डारी र महामन्त्रीको प्रत्याशी रहेका रिजाल पार्टीको केन्द्रीय समितिमै छैनन् । उपसभापतिमै पराजित विजयकुमार गच्छदारदेखि पदाधिकारीमा पराजित अधिकांश नेता केन्द्रीय सदस्य मनोनीत भए तर सभापति देउवाले रिजाल र भण्डारीलाई केन्द्रीय सदस्यमा ल्याएनन् ।०७४ मा वामगठबन्धन हुँदासमेत मोरङ२ बाट निर्वाचित भएका रिजाल फेरि त्यहींबाट उम्मेदवारका आकांक्षी हुन् । उक्त क्षेत्रमा सुजाता कोइरालाको समेत दाबी छ । अब सभापति देउवाले मोरङ२ मा महाधिवेशनमा सहयोगी बनेकी कोइरालालाई रोज्लान् वा रिजाललाई नै टिकट देलान् ? कोइराला समूहका नेताहरू सशंकित छन् । भण्डारी भने गुल्मी१ बाट उम्मेदवारका आकांक्षी छन् ।महाधिवेशनमा कोइराला समूहबाट सहमहामन्त्रीका प्रत्याशी रहेका रामकृष्ण यादव फेरि धनुषा२ बाटै उम्मेदवार बन्न चाहन्छन् । तर, गठबन्धनमा सो क्षेत्र कांग्रेसले लिने वा माओवादी केन्द्रलाई दिने भन्ने निश्चित छैन । कोइराला समूहबाटै टिकटको लबिइङ गरिरहेका स्वर्णिम वाग्ले, चतुरबहादुर चन्द, सरिता प्रसाईं, राजीव कोइराला, किरण यादव, मधु आचार्य, सञ्जय गौतम, अजयबाबु शिवाकोटी, गोविन्द पोखरेललगायत नेताहरू टिकट नपाउने त्रासमा छन् । अर्थशास्त्री वाग्ले चितवन१ बाट उम्मेदवार बन्न चाहन्छन् तर त्यहींबाट अर्का अर्थशास्त्री विश्व पौडेल र राज्यमन्त्री उमेश श्रेष्ठसमेतको नाम सिफारिस भएको छ । त्यस्तै, बैतडीबाट जिल्ला सभापति चतुरबहादुर चन्द उम्मेदवारका आकांक्षी छन् । कोइराला समूहका नेता उनी नेपाल क्रिकेट संघ (क्यान) का अध्यक्ष भइसकेका नेता हुन् । ०७४ मा प्यूठानबाट चुनाव लडेका केन्द्रीय सदस्य पोखरेल फेरि त्यहींबाट उठ्न चाहेका छन् । तर, गठबन्धनमा उक्त क्षेत्र राष्ट्रिय जनमोर्चाले पाउने सम्भावना छ । गठबन्धनकै कारण झापा२ मा केन्द्रीय सदस्य प्रसाईं, दोलखामा केन्द्रीय सदस्य शिवाकोटी, सुनसरी२ मा राजीव कोइराला, काभ्रे२ मा मधु आचार्य र बर्दिया१ मा सञ्जयकुमार गौतमलगायतले टिकट पाउनेनपाउने निश्चित छैन । झापा२ र दोलखामा माओवादीले दाबी गरेको छ भने बर्दिया१ मा बामदेव गौतमको चर्चा छ । प्रवक्ता प्रकाशशरण महत भने गठबन्धनमा सिट बाँडफाँटको टुंगो लागेपछि पार्टीले योग्य, सक्षम र बलियो व्यक्तिलाई उम्मेदवारका रूपमा उभ्याउने दाबी गर्छन् । यो वा त्यो गुटको भन्ने होइन, कहाँ कसले जित्न सक्छ, कसको राम्रो जनमत छ, त्यो हेरेर पार्टीले उम्मेदवार चयन गर्ने हो, उनले भने । कांग्रेसको विधानअनुसार केन्द्रीय संसदीय समितिले उम्मेदवार चयन गर्छ । संसदीय समिति नै अपुरो छ । २५ सदस्य हुनुपर्ने समितिमा अहिले १४ जना मात्रै छन् । सभापति देउवाले पदाधिकारीबाहेक रामचन्द्र पौडेललाई मात्रै समितिमा मनोनीत गरेका छन् । देउवाले उम्मेदवार चयनमा पूर्वपदाधिकारी र वरिष्ठ केन्द्रीय सदस्यहरूलाई समेत बोलाएर छलफल गर्दै आएका छन् । विधानअनुसार संसदीय समितिले सकेसम्म सर्वसम्मत, नभए बहुमतले निर्णय गरेर उम्मेदवार छान्न सक्ने व्यवस्था छ । हाल रहेको १४ सदस्यीय समितिमा कोइराला समूहबाट उपसभापति गुरुङ, महामन्त्री थापा, सहमहामन्त्रीद्वय बद्री पाण्डे र जीवन परियारमात्रै छन् । संसदीय समितिमा देउवाको पक्षमा प्रस्ट बहुमत छ ।"
मेलामेलामा भलिबल,"हरिहरसिंह राठौर (जाजरकोट), हरि गौतम (रुकुम पश्चिम) र वसन्तप्रताप सिंह (बझाङ)"
यात्रुवाहक बसमा गस्ती,"हेटौंडा (कास) यात्रुवाहक बसमा रात्रिकालीन सुरक्षाजाँच तथा हतियारसहितका प्रहरी गस्तीमा खटिएका छन् । चाडपर्वलक्षित विशेष सुरक्षा योजनाअन्तर्गत जिल्ला प्रहरी कार्यालय र जिल्ला ट्राफिक प्रहरी कार्यालय मकवानपुरको संयुक्त प्रहरी टोलीले रात्रिकालीन बसमा गस्ती सुरु गरेका हुन् । हतियारसहितका प्रहरीलाई बसमा राखेर बारा र मकवानपुरको सिमाना हेटौंडाको चुरियामाईदेखि मकवानपुर र चितवनको सिमाना मनहरीको लोथरसम्म गस्ती सुरु गरिएको हो । चाडपर्वका समयमा नागरिकको यात्रा सुरक्षित होस् भन्ने उद्देश्यले हतियारसहितको गस्ती सुरु गरिएको जिल्ला प्रहरी कार्यालयका प्रहरी उपरीक्षक वामदेव गौतमले बताए । हेटौंडाको बसपार्कबाट पूर्वपश्चिम रुटमा चल्ने यात्रुवाहक बसलाई रोकी जाँच गर्नुका साथै रातको समयमा हुन सक्ने लुटपाट तथा डकैतलाई मध्यनजर गरी रात्रिकालीन बसमा चुरियामाईदेखि मनहरीको लोथरसम्म प्रहरी टोलीले गस्ती गर्ने उपरीक्षक गौतमले बताए । विशेषगरी चार्डपर्वमा काठमाडौंबाट गन्तव्यतर्फ जान लागेका यात्रुको सुरक्षालाई मध्यनजर गरी यस्तो काम सुरु गरिएको प्रहरी उपरीक्षक गौतमले बताए । यसैबीच, प्रहरीले हेटौंडा१ तिरतिरे धारामा हेटौंडाभीमफेदीकाठमाडौं चल्ने सानाठूला सवारीसाधनलाई रोकी चालकको लागूपदार्थ सेवन जाँच गर्न थालेको छ । प्रहरीले जाँच गर्ने क्रममा ३ चालकलाई नियन्त्रणमा लिई अनुसन्धान गरिरहेको छ ।"
चाइना कम्पनीबाट नदी दोहन,"(सिन्धुली)  सुनकोसीमरिण डाइभर्सन बहुउद्देश्यीय आयोजना सुरुङ मार्गको ठेक्का पाएको चिनियाँ कम्पनी चाइना ओभरसिज इन्जिनियरिङ ग्रुप कम्पनी (कोभेक) ले मरिण खोला दोहन गरेको छ । चाडबाडको मौका पारेर सुरुङ मार्ग निर्माणस्थलमा प्रयोग गर्न मरिण खोलाको बहाव र पुल क्षेत्रबाट अवैध दोहोन गरेको हो । चार वटा मेसिन प्रयोग गरेर मरिण खोला बहाव क्षेत्रभित्र र पुल रहेको ५० मिटर पेरीफेरी क्षेत्रमा समेत दोहन गरेर ढुंगा, बालुवा निकालेको स्थानीयले बताएका छन् । साताअघि कमलामाई नगरपालिकाका प्रमुख उपेन्द्र पोखरेलसहितको टोलीले ठेकेदार चाइन ओभरसिजले अवैध दोहन गरेको भन्दै ढुंगा लोड भएको दुई ट्रक नियन्त्रणमा लिएर कारबाही गरेको थियो । स्थानीयका अनुसार दसैं बिदाको मौका पारेर ठेकेदार कम्पनीले ढुंगा, गिट्टी, बालुवाका लागि मरिण खोला अवैध ढंगले दोहन गरिरहेको हो । एक स्थानीयका अनुसार चार वटा मेसिन प्रयोग गरेर खोलाको बहाव क्षेत्रबाटै सयौं ट्रक ढुंगा, बालुवा निकालिएको छ । नगरपालिकाको वातावरण शाखा प्रमुख सागरकुमार ढकालका अनुसार राजमार्गको पुलभन्दा ५० मिटरको क्षेत्र र बहाव क्षेत्रबाट ढुंगा, बालुवा निकाल्नु अवैध हो । त्यस्तो भएमा जुनसुकै निकाय पनि कारबाहीको भागीदार हुन्छन् । सुनकोसीमरिण डाइभर्सनअन्तर्गत १३ दशमलव तीन किलोमिटर सुरुङ निर्माणका लागि ठूलो परिमाणमा ढुंगा, बालुवा र गिट्टीको आवश्यकता पर्छ । वातावरणीय प्रभाव मूल्यांकन गरेर मरिणका खहरेबाट आयोजनाले निकाल्ने अनुमति लिन्छ । गत आवमा ११ हजार घनमिटरको अनुमति लिएर चाइना ओभरसिजले १६ हजार घनमिटरभन्दा बढी खहरेबाट ढुंगा निकालेको थियो । पछि नगरपालिकाले कारबाही अगाडि बढाएपछि पुनः नाप गरेर राजस्व जम्मा गर्न लगाइएको थियो ।नगर प्रमुख पोखरेलले नदी दोहन गरे कारबाही गर्ने बताए । कानुनतः उपलब्ध हुने स्थानबाट मात्र निकाल्नुपर्यो, उनले भने, त्यसका लागि वडा कार्यालयलाई रसिद काट्ने जिम्मा दिएका छौं, पुल वरिपरि र बहाव क्षेत्रबाट निकालेको पाइए छाड्दैनौं ।"
सुक्खा पहिरो हटाउन ३ दिन लाग्ने,"नुवाकोट (कास) नुवाकोटत्रिशूलीगल्छी सडक खण्डको बुधसिङघाट थालडाँडामा झरेको सुक्खा पहिरो हटाउन अझै २३ दिन लाग्ने भएको छ । बेलकोटगढी नगरपालिका७ बुधसिङघाटमा बिहीबार अपराह्न ५ बजे सुक्खा पहिरो झरेपछि सडक अवरुद्ध भएको छ । काठमाडौंगल्छी, हेटौंडा, नारायणगढ हुँदै नुवाकोट र रसुवा प्रवेश गर्ने सवारी भारवहन गाडी महादेवफाँटदेखि पहिरो नजिकसम्म रोकिएका छन् भने नुवाकोट र रसुवा हुँदै गल्छीतर्फ जाने गाडी काशीटारमा रोकिएका छन् । रसुवागढी नाकाबाट सामान लिएर छुटेका कन्टेनरलाई पनि समस्या भएको छ । पहिरो खुलाउने प्रयास जारी रहेको नुवाकोटका प्रमुख जिल्ला अधिकारी नारायणप्रसाद रिसालले बताए । चाडबाडको बेला छ । छिट्टै खुलाउने प्रयासमा लागेका छौं, उनले भने । अवरोध भएको स्थानमा थप क्षति हुन नदिन सुरक्षाकर्मीसमेत परिचालन गरिएको जिल्ला प्रहरी कार्यालयका एसपी रमेश पण्डितले बताए । यात्रु तथा सवारीका लागि वैकल्पिक मार्ग छहरेटोखा र पासाङ ल्हामुमार्गको सडकखण्ड प्रयोग गर्न भनिएको छ ।पहिरो पन्छाउन गल्छीत्रिशूलीस्याफ्रुबेंसीरसुवागढी सडक आयोजनाका ४ वटा एक्स्काभेटरले काम गरिरहेका छन् । पहिरो गएको स्थानमा बिजुलीका २ वटा पोल ढलेका छन् भने अरू पोल ढल्ने अवस्थामा छन् । पहिरो झरेको स्थानभन्दा माथि ९ घर छन् । उनीहरूलाई पठाइएको विद्युत् काटेर दिइएको छ । बेलैमा लाइन काटिएकाले मानवीय क्षति हुन नपाएको स्थानीय राजेन्द्र भण्डारीले बताए । गल्छी हुँदै नुवाकोट र रसुवाका लागि सञ्चालित फोन र इन्टरनेट सेवा अवरुद्ध भएको छ । अप्टिकल फाइबर पहिरोले चुँडालिदिएपछि दुई दिनदेखि मोबाइल फोन लाग्न सकेको छैन । इन्टरनेट सेवासमेत प्रभावित छ ।"
दसैंमा सडक सास्ती,विमल खतिवडा (काठमाडौं) र राजकुमार कार्की (सिन्धुली)
बजारमा चाडबाडका सामान पाउनै मुस्किल,"(काठमाडौं)  सातायता व्यापारिक केन्द्रमा रौनक छाएको छ । बिहानको समय होस् या साँझ, हरेक पसलमा सर्वसाधारणको भीड बाक्लो छ । व्यापारिक केन्द्र न्युरोड, असन, मखनलगायत क्षेत्रमा हिँड्न पनि मुस्किल छ । तर चाडबाड (मुख्यतः दसैं) का लागि चाहिने सामान भने बजारमा पर्याप्त छैनन् । जसले सर्वसाधारणसँगै व्यापारी पनि खुसी छैनन् । दसैं आगमनले सुनका गहना किन्न आउने सर्वसाधारणको संख्या ह्वात्तै बढेको छ, सुन पर्याप्त छैन, नेपाल सुनचाँदी व्यवसायी महासंघका उपाध्यक्ष पवनकुमार सोमानीले भने, मुख्य बिक्री हुने सिजनमा सुन अभाव हुँदा व्यापारीहरू ठूलो समस्यामा छन् । ग्राहकलाई फिर्ता पठाउनुपरेको छ । राष्ट्र बैंकले सुनको दैनिक आयात कोटा १० किलो मात्रै तोकेको छ । तर चाडबाडमा यसको खपत बढेर ३० देखि ५० किलोसम्म पुगेको छ । गत वर्षको दसैंमा प्रतिदिन माग ४० किलो हुँदा सरकारले आयात कोटा २५ किलो बनाएको थियो । तर अहिले दैनिक कोटा १० किलो मात्रै छ । केही व्यवसायीले फिर्ता आएका पुराना गहनाबाट काम चलाएका छन् । धेरैजसोले अर्डर गर्न आउने ग्राहकलाई फिर्ता पठाएका छन्, सोमानीले भने, सामान नहुँदा बजारमा धेरै समस्या भयो । जानकारका अनुसार सुनको कोटा वृद्धि नगर्नुको प्रमुख कारण मुद्रा सञ्चिति हो । सञ्चिति घटेको जनाउँदै राष्ट्र बैंकले आयात कोटा बढाएको छैन । मुद्रा सञ्चिति घटेपछि सरकारले गत वैशाख १३ मा राजपत्रमा सूचना प्रकाशन गरी मदिरा, तास, मोबाइल, टीभी, मोटरसाइकललगायत १० वस्तुको आयात बन्देज गर्ने निर्णय गरेको थियो । कुरकुरे, कुरमुरे, लेज र यस्तै उत्पादन, सबै प्रकारका तयारी मदिरा, चुरोट तथा सुर्तीजन्य वस्तु (कच्चा पदार्थबाहेक) आयात गर्न निर्णय गरेको थियो । हीरा (औद्योगिक कच्चा पदार्थबाहेक), मोबाइल सेट, रंगीन टेलिभिजन (३२ इन्चभन्दा माथि), जिप, कार र भ्यान, २५० सीसीभन्दा माथिल्लो क्षमताका मोटरसाइकल, सबै प्रकारका खेलौना र तास आयातमा बन्देज लगाएको थियो । गत भदौ दोस्रो साता सरकारले राजपत्रमा पुनः सूचना प्रकाशन गर्दै चुरोट तथा सुर्तीजन्य वस्तु, तास, खेलौना, कुरकुरेकुरमुरेलेज, रंगीन टीभी र हीरा आयात खुलाउने निर्णय गरेको थियो । तयारी मदिरा, जिप, कार र भ्यान, मोटरसाइकल (१५० सीसीमाथिका) र स्मार्टफोनको आयात बन्देज भने यथावत् छ । तस्करी हुने सुपारी, केराउ र मरीच आयात भने निर्बाध रूपमा खुलाइएको छ । यसले सरकारी नीतिमा खोट देखिएको जानकारहरू बताउँछन् । सरकारले नियन्त्रण बढी तर सहजीकरणमा चासो दिएको छैन । भ्यालु एड हुने सामानमा ध्यान दिएको छैन, पूर्ववाणिज्य सहसचिव रवि सैंजूले भने, तर, अवैध रूपमा जाने सुपारी, मरीचको आयात खुला गरिन्छ । सैंजूका अनुसार भन्सार नाकामा सामान रोकिँदा तत्काल छुटाउन सकिएन । प्रोटोकल मिलाएर सामान आयात गर्न सकिन्थ्यो । तर त्यसो हुन नसकेको सैंजूको भनाइ छ । यी विविध कारणले बजारमा समस्या देखिएको छ । बजारमा समस्या देखिनुमा सरकारको नीतिसँगै अन्तर्राष्ट्रिय कारण पनि छन, उनले भने । दसैं लागेपछि बजारमा चहलपहल बढेको नेपाल राष्ट्रिय व्यवसायी महासंघका अध्यक्ष नरेश कटुवाल बताउँछन् । तर व्यापार सन्तोषजनक छैन । बजारमा भीड बढेको छ । तर व्यापारी र ग्राहक सन्तुष्ट छैनन् । व्यापारीले पर्याप्त सामान बेच्न सकेका छैनन्, ग्राहकले पनि छानीछानी किन्न पाएका छैनन्, उनले भने । दसैंको मुखमा पर्याप्त सामान नआउनु, बैंक ब्याजदर मनोमानी बढ्दासमेत सरकारले हस्तक्षेप नगर्दा बजारमा समस्या भएको महासंघको दाबी छ । विगतका दसैंमा करिब ७०८० प्रतिशत व्यापार हुन्थ्यो । अहिले ४०५० प्रतिशतमा सीमित भएको छ, कटुवालले भने, कारण हो, बैंकको ब्याजदरले महँगी बढ्नु । मागअनुसार सामान आयात नहुनु नै हो । पछिल्लो समय नाका खुला भए पनि सामान सहज नआएको उनको भनाइ छ । दसैंका लागि आयात गरेका सामान पनि आइपुगेका छैनन् । हिमालय सीमापार वाणिज्य संघका अध्यक्ष अशोक श्रेष्ठले भने कोभिडका कारण नाकामा सामान रोकिएको बताए । तिब्बतबाट करिब ८० प्रतिशत सामान आयात भएको उनको दाबी छ । तिब्बतमा लकडाउन हुँदा आयातमा समस्या भयो । सामान बोकेका कन्टेनर आउने क्रममा छन् । केही कन्टेनर तिब्बतमा पनि छन, श्रेष्ठले भने, लकडाउनका कारण लोड हुन सकेको छैन । तर करिब ८०९० प्रतिशत सामान आयात भएको छ । ढिलो गरी आयात भएका सामानमा नाफा नहोला । तर सम्पत्ति आएको छ ।गत बर्षको तुलनामा सामानको भाउ पनि बढेको व्यवसायी बताउँछन् । महँगी बढ्नुको कारण भने डलर, ढुवानी भाडा र बैंकको ब्याजदर भएको उनीहरूको दाबी छ । महँगीकै कारण सडकबाटोमा सर्वसाधारणको भीड देखिए पनि व्यापार सोचे जस्तो नभएको मखनका फेन्सी सञ्चालक अनिश सत्यालको भनाइ छ । सामान्य दिनमा जसरी २०३० हजारको व्यापार गर्नसमेत मुस्किल रहेको उनले बताए । घटस्थापनादेखि खुद्रा पसलमा समेत ग्राहकको आकर्षण बढ्ने गरेको थियो । तर यस वर्ष त्यस्तो भएन । प्रतिदिन ५० हजारभन्दा बढीको व्यापार हुने समयमा सोचे जस्तो भएन, उनले भने । ललितपुरस्थित टंगालका सुजन न्यौपानेको भनाइ पनि उस्तै छ । भीडभाड बढे पनि व्यापार नबढेको उनले बताए । सुजनसुस्मिता इम्पोरियमका सञ्चालक न्यौपानेको पसलमा ग्राहकको भीड लागे पनि व्यापार त्यति भएको छैन । एक सातादेखि सामान देखाउन भ्याइनभ्याई अवस्था छ । सामान हेरे पनि सोहीअनुसार नकिन्ने धेरै छन्, न्यौपानेले भने । सपिङ मलमा पनि रौनक बढेको छैन । सर्वसाधारणलाई आकर्षित गर्न केही मलले छुटसमेत दिएका छन । शुक्रबारदेखि भने भीडसँगै व्यापार बढेको लबिम मलस्थित इन्डेनटेरेनका म्यानेजर राम केसीको भनाइ छ । धेरैजसो मानिसले फूलपातीका दिन मात्रै उपत्यका छाड्ने हुँदा शुक्रबारदेखि आएका छन्, उनले भने । सिभिल मलस्थित गर्ल्स जेनरेसनकी सीता घिसिङले पनि विगतका वर्षको जस्तो ग्राहक नआएको गुनासो गरिन् । पहिला दसैंका बेला मात्र प्रतिदिन १ लाखभन्दा कमको व्यापार हुँदैनथ्यो, उनले भनिन्, अहिले त दसैंभरमा पनि नहोला जस्तो छ । मान्छे आउँछन्, बाहिर बाहिरबाटै जान्छन् । एक त भित्रै पस्दैनन् । अर्को सामान हेरेर महँगो भन्दै फर्किन्छन् । पुराना मलमा ग्राहकको संख्या कम हुँदै गएको सिभिल मल व्यापार संघका सरोजकुमार अधिकारीले जनाए ।कपडामा मात्र होइन, फुटवेयरमा समेत मानिसको आकर्षण कम भएको काठमाडौं मलका फुटवेयर बिक्रेता कृष्ण काप्रीले बताए । आर्थिक मन्दी, डेंगीलगायत विविध कारण व्यापार हुन नसकेको उनको बुझाइ छ । काठमाडौं मलकै सुरेन्द्र पोखरेलले पनि विगतका वर्षको तुलनामा व्यापार ५० प्रतिशतभन्दा कम रहेको दाबी गरे । व्यापार ५० प्रतिशतभन्दा कम छ, ग्राहक नभएपछि पहिलाको दसैंसँग यसलाई तुलना गर्ने अवस्था छैन, उनले भने । मान्छेसँग पैसा नभएकाले बजारमा आएर सामान किन्न नसकेको उनको बुझाइ छ । भोटेबहालका गुप्ताजी भने अनलाइन बजार बढ्दा पसलको व्यापार बढ्न नसकेको तर्क गर्छन् । गत वर्षको तुलनामा व्यापार कम छ, अनलाइन बजारका कारण यस्तो भएको हो, उनले थपे, भारतबाट पनि सामान ल्याउन गाह्रो छ । साना व्यापारीले सामान ल्याउनै सकिरहेका छैनन् ।"
टिकटमा पूर्वाग्रह नराख्न ओलीलाई आग्रह,"(काठमाडौं)  एमालेमा फरक विचार राखेकै आधारमा टिकट दिन पूर्वाग्रह राख्न नहुने आवाज उठेको छ । संसद् विघटन गर्ने तत्कालीन प्रधानमन्त्री केपी शर्मा ओलीको कदमप्रति असहमति जनाएका १० नेतामध्ये टिकटका आकांक्षीलाई पूर्वाग्रह नराख्न नेताहरूले अध्यक्ष ओलीलाई आग्रह गरेका छन् ।ओली निवास बालकोटमा बिहीबार बसेको सचिवालय बैठकमा नेताहरूले पार्टीका तर्फबाट जित्ने उम्मेदवारलाई भेदभाव नगरी टिकट दिनुपर्ने बताएका थिए । फरक विचार राख्ने नेताहरूलाई आत्मालोचना गरेपछि मात्र टिकट दिइने चर्चा भइरहेका बेला सचिवालय बैठकमा यस्तो आवाज उठको हो । एमालेका एक पदाधिकारीका अनुसार ओलीले बाहिर चर्चा भएजस्तो आत्मालोचना गरेपछि मात्र टिकट दिइने भन्ने विषयमा जान्न चाहेका थिए । प्रत्यक्षमा उठ्न चाहने कतिपय नेताहरूको जाँगर देखिँदैन, आत्मालोचना गरेपछि मात्र टिकट दिइने भन्ने कहाँबाट आयो ? ओलीको भनाइ थियो । उनले खासगरी नेता घनश्याम भुसाल र भीम रावलप्रति संकेत गरेका थिए । भुसाल रूपन्देही र रावल अछामबाट प्रत्यक्ष उठ्न चाहे पनि टिकट पाउनेमा ढुक्क हुन सकेका छैनन् । फरक मत राखेका १० नेताले संस्थापनले पूर्वाग्रहका आधारमा टिकट निश्चित गर्न ढिलाइ गरेको भन्दै ओलीको ध्यानाकर्षण गराएका हुन् । एमाले उपाध्यक्ष सुवासचन्द्र नेम्वाङले विगतको धारणाका आधारमा नभई जित्न सक्ने उम्मेदवारले टिकट पाउने बताए । टिकट दिनेबारे कुनै पूर्वाग्रह छैन, हामी सबै साथीहरू एउटै बैठकमा छौं, बाहिर चर्चा भएजस्तो समस्या छैन, उनको भनाइ थियो । सचिवालय बैठकमा टिकट वितरणबारे खुला छलफल भएकाले मनोनयन दर्ता गर्ने दिनसम्म समस्या नहुने उनले दाबी गरे । पार्टीलाई जिताउने र आफू जित्ने उम्मेदवारलाई टिकट दिनुपर्छ भन्ने एउटै धारणा छ, उनले भने, विगतमा कसले के धारणा राख्यो, त्यसका आधारमा उम्मेदवार चयन गर्नुहुँदैन भन्नेमा सबै नेता सहमत हुनुपर्छ ।रावलले पनि आफ्नो एकल सिफारिस भएकाले उम्मेदवार बन्नेमा विश्वस्त रहेको बताए । मलाई अछामबाट एकल सिफारिस गरिएको छ, त्यहाँका नेताकार्यकर्ता र जनताले उम्मेदवार हुनैपर्छ भनेर जोड गर्नुभएको छ, टिकट पाउनेमा विश्वस्त छु तर दिनेनदिने अख्तियार प्राप्त नेताहरूको कुरा हो, उनले भने ।समानुपातिक उम्मेदवार सूचीमा पूर्वमाओवादीबाट आएका व्यक्तिहरू पनि समेटिनुपर्ने सुझाव ओलीलाई नेताहरूले दिएका छन् । सचिव टोपबहादुर रायमाझीले टिकट वितरणबारे समस्या नभएको उल्लेख गर्दै अध्यक्ष ओलीले समानुपातिक र प्रत्यक्ष उम्मेदवार चयन गर्ने विषयमा गम्भीर भएको जानकारी दिएको बताए । सचिवालय बैठकमा ओलीले टिकट वितरणमा न्यायोचित ढंगले निर्णय गरिने बताएका थिए । प्रतिनिधिसभाका लागि उम्मेदवारको अन्तिम सूची आएपछि मात्र विश्वास गर्न सकिने एक नेताले बताए । अध्यक्षले भनेको कुरा व्यवहारमा कति लागू हुन्छ, उम्मेदवारको अन्तिम सूची आएपछि थाहा होला, उनको भनाइ थियो ।मत र सिट बढाउन एमालेले आन्तरिक शक्ति सुदृढ गर्ने, गठबन्धनको असन्तुष्टिमा खेल्ने, मधेसमा ध्यान दिने र लोसपाराप्रपासँग तालमेल गर्ने रणनीति अघि सारेको छ । एमालेले तालमेल केन्द्रस्तरमा नभई जिल्ला तहमा मात्र हुने यसअघि नै स्पष्ट गरिसकेको छ । गत स्थानीय निर्वाचनको तुलनामा १६ प्रतिशत मत बढाएर प्रदेश र प्रतिनिधिसभा निर्वाचनमा पहिलो शक्ति बन्ने महत्वाकांक्षी लक्ष्य राखेको एमालेले त्यसैअनुसारको रणनीति बनाई सम्पूर्ण शक्ति मत र सिट वृद्धिमा केन्द्रित गरेको छ । पाँचदलीय गठबन्धनका कारण भने एमाले स्थानीय निर्वाचनमा जस्तै दबाबमा छ । पार्टी अध्यक्ष केपी शर्मा ओलीको चाहनाअनुसार समानुपातिक र प्रत्यक्षमा टिकट बाँडफाँट गरेर आन्तरिक असन्तुष्टि व्यवस्थापन गर्ने रणनीति लिएको छ । पार्टी अनुशासनको मुद्दा उठाएर असन्तुष्ट नेताहरूलाई ससर्त टिकट दिने रणनीति पनि एमालेले बनाएको छ । पार्टीभित्र टिकट नपाएको असन्तुष्टि अन्तर्घातको तहमा नपुगोस् भनेर एमालेले सतर्कता अपनाएको छ । स्थानीय तहमा केही ठाउँमा अन्तर्घात हुँदा निर्वाचन परिणाम प्रभावित भएको र प्रतिनिधिसभा एवं प्रदेशसभामा त्यही नियति दोहोरिन नपाओस् भन्ने एमालेको चासो छ । आन्तरिक असन्तुष्टि अन्तर्घातको तहमा नजाओस् भन्ने नै हो, यसलाई व्यवस्थान गरेर जाने भन्ने छ, एक पदाधिकारीले भने ।पूर्वमाओवादी नेताहरूलाई होल्ड मै राख्ने एमाले नेतृत्वको योजना छ । नेताहरूका अनुसार पूर्वमाओवादीलाई पुरानै घरमा फर्किन नदिन केहीलाई समानुपातिकमा समेट्ने र चुनाव लड्ने जनाधार भएकालाई मात्रै उम्मेदवार बनाउने तयारी एमालेको छ । अर्कोतर्फ समानुपातिक सूचीमा नयाँ अनुहार पठाएर एमालेले पार्टीभित्र सबैलाई न्याय हुने सन्देश प्रवाह गरिसकेको छ ।एमालेले सत्ता गठबन्धनभित्रको असन्तुष्टिलाई भने अधिकतम उपयोग गर्ने नीति लिएको छ । सोहीअनुसार कांग्रेसको शेखर कोइराला र गगन थापा समूहसँग संवाद बढाउने, उक्त समूहबाट विद्रोही उठे सघाउने मात्र होइन, आपसमा मत साटासाटा गर्नेसम्मको रणनीतिमा रहेर एमाले नेताहरूले काम गरेको स्रोत बताउँछ । कोइरालाले ओलीलाई भदौ १६ मा भेटेर चुनावी रणनीतिबारे छलफल गरेका थिए । स्रोतका अनुसार कांग्रेसको असन्तुष्ट समूहका नेताहरू अहिले पनि एमाले नेतृत्वसँग संवादमा छन् । यसबाहेक टिकटलाई लिएर गठबन्धनमा रहेका माओवादी, एकीकृत समाजवादी, जनता समाजवादी पार्टी र राष्ट्रिय जनमोर्चाभित्र उत्पन्न हुनसक्ने असन्तुष्टिलाई पनि उपयोग गर्ने एमालेको दाउ छ । सिट बाँडफाँट र उम्मेदवार चयनले गठबन्धनमा रहेका दलहरूभित्र व्यापक असन्तुष्टि देखिने एमाले नेताहरूको मूल्यांकन छ ।कांग्रेसको कोइरालाथापा समूहले समानुपातिक बन्दसूचीमा असन्तुष्टि राख्दै संस्थापनविरुद्ध पार्टी मुख्यालयमा धर्नासम्मको आन्दोलन गरिसकेको छ । सार्वजनिक रूपमा अभिव्यक्ति नदिए पनि सूचीलाई लिएर माओवादी, एकीकृत समाजवादी, जनता समाजवादी र राष्ट्रिय जनमोर्चाभित्र पनि असन्तुष्टि छ । गठबन्धनभित्र असन्तुष्ट समूहले अर्को दलका उम्मेदवारलाई भोट नदिने आंकलन एमाले नेताहरूको छ । त्यसको फाइदा आफूलाई हुने र गठबन्धन दलले जित्ने सिट संख्या घट्ने विश्लेषण एमालेको छ । गठबन्धनलाई जनताले रुचाएनन् भन्ने कुरा स्थानीय चुनावमा देखियो, अहिले सिट बाँडफाँटले कांग्रेस, माओवादी र एकीकृत समाजवादीभित्र असन्तुष्टि व्यापक छ, आफ्नो उम्मेदवार नहुँदा कांग्रेसका मतदाताले माओवादी वा अर्को दललाई भोट किन दिन्छन् ? एमालेका एक नेता भन्छन्, त्यसकारण हामीले धेरै मिहिनेत गर्नैपर्दैन । गठबन्धन जति बलियो भए पनि हामी कम्तीमा ५० सिट जित्छौं ।टिकट नपाउने अवस्थाकै कारण धनकुटामा हेमराज भण्डारी तथा चितवनमा यमबहादुर परियारलगायतका नेताले माओवादी छाडिसकेका छन् । एकीकृत समाजवादीका असन्तुष्ट नेताहरूलाई एमालेमै फर्काउने क्रम पनि जारी छ । बिहीबार मात्रै एकीकृत समाजवादी डोल्पा जिल्ला कमिटी अध्यक्ष तथा कर्णाली प्रदेशका पूर्वपर्यटनमन्त्री नन्दसिंह बुढा एमालेमा फर्किएका छन् । केही दिनअघि एकीकृत समाजवादीका अछाम जिल्ला कमिटी अध्यक्ष हिरण्य भट्टराई र पाल्पाका नेताहरू पनि एमालेमा फर्किएका थिए । पूर्वप्रहरी महानिरीक्षक सर्वेन्द्र खनाल एमाले प्रवेश गरेका छन् । यस्तै पूर्वमन्त्री एवं जसपाका केन्द्रीय सदस्य खोभारी रायलाई पनि एमालेले भित्र्याएको छ ।पाल्पा, अछाम र कर्णाली प्रदेशका केही जिल्लाबाट एकीकृत समाजवादीमा लागेका नेताहरू एमालेमा फर्केका छन् । मत र सिट बढाउन चौतर्फी कोसिस गरेको एमालेले अहिले सबैभन्दा बढी ध्यान मधेश प्रदेशमा लगाएको छ । मधेशमा विभिन्न दलका असन्तुष्ट नेताकार्यकर्तालाई भित्र्याउने, जनाधार भएका र चुनाव जित्ने सम्भावना रहेका नवप्रवेशीलाई टिकटमा प्राथमिकता दिने एमालेको योजना छ । एमालेले स्थानीय निर्वाचनमा पनि यस्तै रणनीति बनाएको थियो ।एमालेले अहिले मधेसमा पार्टी प्रवेश अभियान नै चलाएको छ । लोसपाका प्रमुख सचेतक उमाशंकर अरगरिया, जसपाका सांसदहरू अमृता अग्रहरि, रिना यादव, अञ्जुकुमारी यादव र रुही नाज एमाले प्रवेश गरिसकेका छन् । लोसपाका मधेस प्रदेश सांसद प्रह्लाद गिरी पनि एमालेमा भित्रिएका छन् । यसैगरी लोसपाकै केन्द्रीय सदस्यहरू सन्तराम अग्रहरी, भगवानदास चौधरी, मधुसदनशरण चौधरी, राजमती यादव, सरसती चमकटिया र जामवन्ती भुजलगायत केही जिल्ला नेता पनि एमाले प्रवेश गरेका छन् ।कतिपयलाई एमालेको सूर्य चिह्नबाट उठाउने अर्को रणनीतिमा पनि नेताहरूले काम गरेका छन् । नागरिकता विधेयकमा एमालेको भूमिकाप्रति भने मधेसमा सकारात्मक सन्देश छैन । तर, मधेश आन्दोलनको प्रभाव कम भएका कारण व्यक्तिगत र एमालेको मतबाट चुनाव जित्न सकिने आकलनसहित विभिन्न दलका नेताकार्यकर्ता प्रवेश गरेको वरिष्ठ पत्रकार एवं लेखक चन्द्रकिशोर बताउँछन् । पुरानो लिगेसी हुँदाहुँदै पनि एमाले पछिल्लो चुनावमा मधेसमा कमजोर देखियो, खासगरी मधेस आन्दोलनमा एउटा न्यारेटिभ एमालेविरोधी थियो, त्यसैले एमलेलाई मधेसमा आफू मजबुत छु भन्ने देखाउनु छ, चन्द्रकिशोर भन्छन्, त्यसका लागि मधेस आन्दोलनका दललाई विभाजित गरेर वा धेरैभन्दा धेरै नेताकार्यकर्ता तान्नुपर्छ भन्ने भयो । अहिले हेर्ने हो भने एमालेमा बढी मान्छे लोसपा र जसपाबाट गएका छन् । एमालेले अनुहार हेरिराखेको छैन, संख्या बढाइराखेको छ । त्यसले मत त बढाउँछ तर कति सिट जित्छ भन्न गाह्रो छ । मधेसका आठ जिल्लाका ३२ सिटबाट कम्तीमा १० देखि १२ सिटमा जित निकाल्ने एमालेको योजना छ । यसबाहेक उसले लोसपा र राप्रपासँग तालमेलका लागि संवाद जारी राखेको छ । पहिला ती दलका असन्तुष्टलाई भित्र्याउने र थोरै सिटमा मात्रै तालमेल गर्ने एमालेको योजना छ । लोसपा नेता जितेन्द्र सोनलले एमालेसँग तालमेल हुने करिब निश्चित भएको बताए । एमालेसँग दुई चरण वार्ता भइसकेको छ, संवाद सकारात्मक ढंगले अघि बढेको छ, सोनलले भने, एकदुई दिनमा छिनोफानो हुन्छ ।राप्रपाले भने धेरै सिट दाबी गरेका कारण सहमति जुट्न नसकेको स्रोत बताउँछ । अर्कोतर्फ कमल थापा नेतृत्वको राप्रपा नेपाल पनि एमालेसँग संवादमा छ तर उसको प्रभाव र मत कम भएका कारण कहाँ, कसरी तालमेल हुन्छहुन्न भन्ने यकिन नरहेको एमाले स्रोतको भनाइ छ । थापालाई सूर्य चिह्नबाट निर्वाचन लडाउनसक्ने विकल्पमा छलफल भएको नेताहरू बताउँछन् ।"
लोसपासँग तालमेल कसरत,"(काठमाडौं)  सत्तारूढ गठबन्धनभित्र मधेस प्रदेशमा सिट बाँडफाँटको गाँठो परिरहेको समयमा प्रमुख प्रतिपक्षी दल नेकपा एमाले र लोकतान्त्रिक समाजवादी पार्टी (लोसपा) बीच चुनावी तालमेलका लागि वार्ता सुरु भएको छ । सत्तारूढ गठबन्धनसँग तालमेल गर्ने प्रयास असफल भएपछि लोसपाले एमालेसहितका दलहरूसँग वार्ता गर्नका लागि राजेन्द्र महतोको नेतृत्वमा ६ सदस्यीय समिति गठन गरेको छ ।समितिका सदस्य जितेन्द्र सोनलले एमालेसँग दुई चरणमा वार्ता भइसकेको र छलफल सकारात्मक रहेको बताए । एमालेसँग छलफल सकारात्मक छ, चुनावमा तालमेल गरेर जाने विषयमा सैद्धान्तिक रूपमा हामी सहमत छौं, सोनलले भने, सिटसहितको विषयमा छलफल भइरहेको छ, अन्तिम रूप प्राप्त गरेपछि सार्वजनिक गर्नेछौं ।समितिको सदस्यमा शरतसिंह भण्डारी, अनिलकुमार झा, सर्वेन्द्रनाथ शुक्ल, लक्ष्मणलाल कर्ण र जितेन्द्र सोनल छन् । वार्तामा एमालेबाट उपाध्यक्ष विष्णु पौडेल संलग्न छन् । एमाले नेताहरूले भने लोसपासँगको छलफल सिट बाँडफाँटको तहसम्म पुगिनसकेको बताएका छन् । लोसपासँग अहिल्यै तालमेल भइहाल्छ भन्ने अवस्था छैन, दुई पटक छलफल भएको हो, मिलेर जाने भन्ने हो, ती नेताले भने ।७ देखि ९ सिटमा लोसपाले माने गठबन्धन हुन सक्ने सम्भावना रहेको एमाले नेताहरू बताउँछन् । लोसपाले ७ देखि ९ स्थान चित्त बुझाउँछ भने सहमति बन्न सक्छ, एमालेका एक पोलिटब्युरो सदस्यले भने, जनमत पार्टीसँग पनि छलफल चलिरहेको छ । कुरा मिले सो दलका अध्यक्ष सीके राउतले एक सिट प्राप्त गर्नेछन् ।चुनावी तालमेलको विषयमा छलफल चल्दै गर्दा लोसपा कमजोर हुँदै गएको विषयलाई पनि चासोका साथ हेरिएको छ । जनता समाजवादी पार्टी (जसपा) बाट विभाजन भएर १४ महिनाअघि गठन भएको लोसपाले अझै सबैतिर जिल्ला तहमा संरचना निर्माण गर्न पनि सकेको छैन । अर्कोतर्फ लोसपाका नेता महतोले एमालेको उम्मेदवार जुली महतोलाई सघाउने भन्दै धनुषा ३ छाडेर सर्लाही २ बाट उम्मेदवार बन्ने घोषणा गरेको समाचार आएका छन् ।२०७४ सालमा मधेसमा दुईवटा तत्कालीन संघीय समाजवादी फोरम र राष्ट्रिय जनता पार्टीबीच चुनावी तालमेल भएको थियो । ३२ स्थान रहेको मधेस प्रदेशमा राजपाले १० र फोरमले ९ स्थान गरी १९ सिटमा जित हासिल गरेका थिए । संविधान जारी हुनेबित्तिकै मधेसमा फोरम र राजपाले आन्दोलन चर्काए थिए । देशभरका दुई तिहाइ स्थान र सात वटा प्रदेशमध्ये ६ वटामा सरकार बनाउने गरी चुनावी परिणाम ल्याएको एमालेमाओवादी गठबन्धनले मधेसमा ७ स्थानमा मात्रै जित्न सफल भएको थियो । प्रदेशसभामा पनि राजपा र फोरमको बहुमत आएको थियो ।स्थानीय तह चुनावमा दोस्रो बनेको एमालेले लोसपासँग सहकार्य गरेर मधेसमा पाँच दलीय गठबन्धनलाई टक्कर दिन खोजेको छ । १ सय ३६ स्थानीय तहमध्ये एमालेले ३० स्थानीय तह जितेको थियो भने कांग्रेस ४८ स्थानीय तहमा जित्दै पहिलो बनेको थियो । त्यसैगरी लोसपाले १४ स्थानीय तह जितेको थियो । गत वैशाखमा भएको स्थानीय तह चुनावमा वडाध्यक्षहरूले प्राप्त गरेको मत विश्लेषण गर्दा पाँच दलीय गठबन्धन कायम रहेको अवस्थामा एमाले र लोसपाको मत एक स्थानमा पनि बढी हुने देखिँदैन । सबै दलले एक्लाएक्लै लड्दा भने एमालेको ६ निर्वाचन क्षेत्रमा बढी मत देखिन्छ ।पाँच दलीय गठबन्धनभित्र सिट बाँडफाँटका लागि गाँठो मधेस प्रदेशमै परेको देखिन्छ । कांग्रेस, माओवादी, जसपा र एकीकृत समाजवादीको धेरै दाबी मधेसका ३२ सिटमा छ ।"
अभिव्यक्ति निगरानी गर्न आयोगले खोल्यो प्रेस अफिस,"काठमाडौं (कास) निर्वाचन आयोगले सेना र प्रहरीको साइबर ब्युरोका प्रतिनिधिसमेत राखेर सर्वसाधारणको सामाजिक सञ्जाल र मिडिया अनुगमन गर्न प्रेस अफिस सञ्चालनमा ल्याएको छ ।अभिव्यक्ति र प्रेस स्वतन्त्रतालाई कुण्ठित गर्ने संरचना बनाउन लागेको भन्दै पत्रकार महासंघलगायत संस्थाले प्रश्न उठाइरहेका बेला आयोगले शुक्रबारबाट यस्तो संरचना औपचारिक रूपमा सञ्चालनमा ल्याएको हो । यसअघिका निर्वाचनमा सञ्चारमाध्यममा आउने सामग्रीको अनुगमन प्रेस काउन्सिलले गर्दै आएकामा यस पटक आयोगले आफैं प्रेस अफिस खोलेको हो । मिडियामा आउने सामग्री र सर्वसाधारणको सामाजिक सञ्जाल अनुगमन गर्न आयोगको कोठा नम्बर २१२ र २१३ मा कार्यालय सञ्चालन गरिएको हो । कार्यालयमा सेना र प्रहरीको साइबर ब्युरोको प्रतिनिधि, विज्ञापन बोर्ड, प्रेस काउन्सिल, दूरसञ्चार प्राधिकरणका प्रतिनिधि र आयोगले नियुक्त गरेका सञ्चारविज्ञलगायत रहनेछन् ।निर्वाचन आयोगले सामाजिक सञ्जालमार्फत निर्वाचन आचारसंहिताविपरीत काम भएनभएको सम्बन्धमा अनुगमन गर्ने भएको छ । आयोगले सामाजिक सञ्जाल र डिजिटल मिडियाको अनुगमन गर्ने उद्देश्य राखेर प्रेस अफिस स्थापना गरेको दाबी गरेको छ । सामाजिक सञ्जाल र डिजिटल मिडियाको अनुगमनसम्बन्धी केही आयोगले गर्ने प्रमुख निर्वाचन आयुक्त दिनेश थपलियाले बताए । मिडिया अनुगमन त प्रेस काउन्सिलबाट पनि भइरहेको हुन्छ । सामाजिक सञ्जालको अनुगमन कहाँबाट कसरी हुन्छ ? भन्ने स्पष्ट भएन । त्यसैले आयोग आफैं खट्नुपर्ने अवस्था छ, प्रमुख आयुक्त थपलियाले भने । उनले प्रेस अफिस को उद्घाटन गरेका हुन् । उद्घाटनमा निर्वाचन आयुक्त जानकीकुमार तुलाधरले साइबर ब्युरोका साथीहरू कहाँ बस्नुहन्छ ? भन्ने प्रश्न गरेकी थिइन् । कर्मचारीले प्रेस अफिसमै बस्ने जानकारी गराए ।आयोगले मिडिया अनुगमन गर्नु गलत भएको प्रेस काउन्सिलका सदस्य रामप्रसाद दाहालले बताए । प्रेस काउन्सिलको क्षेत्राधिकार सुरक्षा निकायलाई सुम्पने कार्यले शाहीकालको झल्को दियो, उनले फेसबुक स्टाटसमा लेखेका छन् । आयोगले सहसचिव एवं प्रवक्ता शालिग्राम पौडेलको नेतृत्वमा प्रेस अफिस सञ्चालनमा ल्याएको हो । प्रेस अफिसको संरचनाअनुसार कर्मचारी व्यवस्थापन भइसकेको प्रमुख आयुक्त थपलियाले बताए । अफिसले सञ्चारमाध्यमको व्यवस्थापन, सहजीकरण र सामाजिक सञ्जालमा आउने गलत सूचनाको निगरानी गर्ने उनले जनाए ।सञ्चारमाध्यमको निगरानी गर्न विज्ञापन बोर्डको प्रतिनिधि पनि राखिएको छ । बजेट बाँडफाँट गर्ने आधार बनाउन प्रेस काउन्सिल र विज्ञापन बोर्डका प्रतिनिधि राखिएको आयोगको दाबी छ । आयोगले आमसञ्चारमाध्यमहरूको अनुगमन गर्नेभन्दा पनि स्वनियमनको जिम्मेवारी दिइने थपलियाले बताए । यहाँ यदाकदा मैले सुनेको छु, आमसञ्चारमाध्यमको पो अनुगमन गर्न सुरु गरेछ आयोगले भनेर, हामीले त्यस्तो धृष्टता कहिल्यै गर्दैनौं, तपाईंहरू यसमा ढुक्क हुनुभए हुन्छ, थपलियाले भने, मलाई त के लाग्छ भने आमसञ्चार माध्यमको अनुगमन भनेको अरू कसैले गर्ने होइन, स्वयं आमसञ्चारमाध्यमले नै गर्ने हो ।सञ्चार माध्यममा कस्ता कन्टेन्टहरू गइराखेका छन् ? ती कन्टेन्टबाट समग्रमा निर्वाचनको व्यवस्थापनलाई कत्तिको सहजीकरण भएको छ भनेर आन्तरिक प्रयोजनका लागि अनुगमन हुने उनले बताए । सबै उम्मेदवारलाई समान किसिमको अवसर, पहुँच दिनुहोस् भनेर हामी सञ्चारमाध्यमलाई भन्छौं, त्यो स्थिति छ कि छैन भनेर हेर्छौं, उनले भने ।नेपाल पत्रकार महासंघले सञ्चारमाध्यम र सामाजिक सञ्जालमा सम्प्रेषण भएका सामग्री अनुगमन गर्न नेपाली सेना, नेपाल प्रहरीको साइबर ब्युरोसमेत रहने गरी निर्वाचन आयोगले बनाएको संयन्त्र गलत भएको भन्दै विरोध जनाएको छ । आयोगले यस्तो संयन्त्र निर्माण गरेर नागरिकको अभिव्यक्ति स्वतन्त्रता र प्रेसको संवैधानिक स्वतन्त्रतामाथि नियन्त्रण गर्न खोजेको महासंघको ठहर छ । पूर्वप्रधानन्यायाधीश अनुपराज शर्माले सेना र प्रहरी रहेको कुनै संरचनाले मिडियाको कन्टेन्ट, सर्वसाधारणले सामाजिक सञ्जालमा लेखेको अभिव्यक्ति निगरानी गर्नु संविधानको भावनाविपरीत रहेको बताए । प्रहरी र सेना प्रयोग गरेर जनताको सामाजिक सञ्जाल एकाउन्ट अनुगमन गर्नु भनेको जासुसी हो, उनले भने, निर्वाचन आयोगले जनताको निगरानी गर्नु गलत हो । यसलाई सच्याउनुको विकल्प छैन ।"
रुसमा गाभिए युक्रेनका चार क्षेत्र,"एजेन्सीहरू (मस्कोकिभ)  रुसले चार युक्रेनी भूभागलाई आफ्नोमा विलय गराएको छ । शुक्रबार क्रेमलिनस्थित सेन्ट जर्ज हलमा आयोजित विशेष समारोहलाई सम्बोधन गर्दै राष्ट्रपति भ्लादिमिर पुटिनले युक्रेनका लुहान्स्क, दोनेत्स्क, जापोरिजिया र खेर्सन क्षेत्र रुसमा गाभिएको घोषणा गरेका हुन् ।स्थानीय समयअनुसार दिउँसो ३ बजे राष्ट्रपति पुटिन र रुसका तर्फबाट अधीनस्थ क्षेत्रका लागि नियुक्त चार जना अधिकारीले घोषणा पुस्तिकामा हस्ताक्षर गरे । समारोहमा रुसी रक्षामन्त्री सेर्गेई सोइगु, विदेशमन्त्री सेर्गेई लाभरोभलगायत उच्च पदस्थ अधिकारीहरूको उपस्थिति थियो । हस्ताक्षरका क्रममा सभाहलमा रुस, रुस, रुस को नारा गुन्जिएको थियो । हस्ताक्षरअघि बोल्दै राष्ट्रपति पुटिनले अधीनस्थ चारैवटा क्षेत्रका दसौं लाख जनताको चाहनामा यो निर्णय लिएको दाबी गरे । धेरै पुस्ताअघि नै रुस यी क्षेत्रका लागि लड्दै आएको जिकिर गर्दै पुटिनले जनमतसंग्रहको नतिजा त्यसमा सहभागी सबैको प्राकृतिक अधिकारको निष्कर्ष भएको दाबी गरे । जनमतसंग्रहको परिणामबारे सबैलाई जानकारी छँदै छ । राम्रोसँग नै जानकारी छ, उनले भने, मानिसहरूले आफ्नो इच्छा व्यक्त गरेका छन्, मात्र इच्छा ।युक्रेनले उत्तर एटलान्टिक सन्धि संगठन (नाटो) को सदस्यता लिन आवेदन दिएपछि त्यसको विरोधमा रुसले गत फेब्रुअरी २४ देखि सैन्य कारबाही थालेको थियो । युक्रेनको दक्षिण, पश्चिम र उत्तरी क्षेत्रमा एकसाथ आक्रमण थालेकोमा रुसी फौज राजधानी किभको नजिकसम्म पुगेको थियो । तर, जुलाईयता रुसले आफ्नो सम्पूर्ण सैन्य बल रणनीतिक रूपमा महत्त्वपूर्ण मानिने दक्षिण र पूर्वी क्षेत्रमा केन्द्रित गर्दै आएको छ । लुहान्स्क, दोनेत्स्क, जापोरिजिया र खेर्सन क्षेत्रको धेरैजसो भूभाग नियन्त्रणमा लिएपछि रुसले डेढ साताअघि मात्रै जनमतसंग्रह घोषणा गरेको थियो । गत सेप्टेम्बर २३२७ सम्म चलेको जनमतसंग्रहमा जनतालाई रुसमा गाभिने वा युक्रेनमा रहिरहनेमध्ये एकको पक्षमा मत दिनुपर्ने थियो । जसमा ९९ प्रतिशतभन्दा बढी जनताले रुसमा गाभिने पक्षमा मत दिएको रुसी अधिकारीहरूको दाबी छ । खसेको मत संख्या र मतगणनाको यकिन नतिजा सार्वजनिक नै नगरी राष्ट्रपति पुटिनले शुक्रबार लुहान्स्क, दोनेत्स्क, जापोरिजिया र खेर्सन क्षेत्र रुसी महासंघभित्र गाभिएको घोषणा गरेका हुन् ।मलाई लाग्छ संघीय संसद्ले रुसका ४ नयाँ क्षेत्रको अपनत्व लिनेछ । किनकि यो लाखौं जनताको इच्छाको नतिजा हो, पुटिनको यो भनाइपछि सेन्ट जर्ज हल तालीले गुन्जिएको थियो । उनले डोनबास क्षेत्रका सबै जनता अब सदाका लागि रुसी नागरिक बनेको सुन्न तयार रहन किभ र पश्चिमा शक्तिलाई चुनौती नै दिए । अब किभका अधिकारीहरूले जनताको इच्छालाई सम्मान गर्नुपर्नेमा उनले जोड दिए । जस्तोसुकै परिस्थितिमा रुस आफ्नो भूमिको सुरक्षाका लागि प्रतिबद्ध छ । यसको अर्थ हाम्रा नागरिकलाई सुरक्षित बसोबासको प्रबन्ध मिलाइनेछ, रुसले युद्धका कारण क्षतिग्रस्त संरचनाको पुनर्निर्माण तथा त्यस क्षेत्रका नागरिकका लागि स्वास्थ्य र शिक्षाको व्यवस्था गर्ने पनि उनले घोषणा गरे ।"
'स्टार पथमा अञ्जन,"पहिलो गोललाई लामै प्रतीक्षाअञ्जन बहुउपयोगी खेलाडी हुन्, अगाडि खेलाउने परिस्थितिमा । सबैभन्दा पहिले उनी विंगर का रूपमा खेल्न सक्षम छन् । उनमा पक्का नम्बर ९ खेलाडीको गुण छ । त्यतिमात्र होइन, अगाडि एक्लो स्ट्राइकर उतार्ने हो भने उनी सबैभन्दा राम्रो विकल्प हुने गर्छन् । ठ्याक्कैभन्दा प्रतिद्वन्द्वी टिम हेरेर उनको भूमिका परिवर्तन गर्न सकिन्छ । अझ छोटकरीमा भन्दा उनी अग्रपंक्तिमा फरकफरक भूमिका दिन मिल्ने र एकै खेलमा पनि भूमिका फेरेर खेलाउन सकिने खालका छन् । अगाडि खेल्ने भएपछि गोल त गर्नु नै पर्यो । अञ्जनले नेपाली टिमबाट डेब्युको अवसर पाएयता पहिलो गोलका लागि लामै प्रतीक्षा गर्नुपर्यो, लगभग ५ वर्ष । उनले २९ औं क्याप जित्ने क्रममा विश्वकप छनोटको खेलमा चाइनिज ताइपेईविरुद्ध एकैपल्ट दुई गोल गरे । यसअघिका २८ खेलमा उनले किन गोल गर्न सकेनन् त्यो विश्लेषण गर्न योग्य तथ्य हो । सायद ठीक भूमिका पाएका थिएनन्, वा उनी आफैंमा आफूप्रति विश्वास थिएन । जेहोस्, पहिलो गोल गरेपछि भने थप अर्को गोललाई लामो प्रतीक्षा गर्नुपरेन । इराकविरुद्धको मैत्रीपूर्ण खेलमा उनले आफ्नो तेस्रो गोल गरे । विश्वकप छनोटमै चाइनिज ताइपेईविरुद्ध फेरि दोहोर्याएर गोल गरे, जुन उनको चौथो गोल रह्यो । भारतविरुद्ध दशरथ रंगशालामा भएको मैत्रीपूर्ण खेल शृंखलाको पहिलो प्रतिस्पर्धामा उनले पाँचौं गोल गरे । पछिल्लो साफ च्याम्पियनसिपमा उनले दुई गोल गरे । पहिलो श्रीलंकाविरुद्ध थियो भने दोस्रो बंगलादेशविरुद्ध । यसमध्ये पेनाल्टीमा उनले बंगलादेशविरुद्ध गरेको गोल धेरै अर्थमा नेपाली फुटबल इतिहासकै सबैभन्दा दबाबमा गरिएको महत्त्वपूर्ण गोल हो । यससँगै उनको गोलसंख्याले ७ छोएको थियो । अहिले उनको गोलसंख्या ह्याट्रिकपछि १० पुगेको हो । यसले उनी आफ्नो १० गोल पछिल्ला २२ खेलमा गर्न सफल भएका हुन् । यो औसत भने गजब छ । त्यस अर्थमा लाग्छ १३ गोलको लक्ष्य अब धेरै टाढा छैन । ठीक यही बेला उनको नजर बाहिर व्यावसायिक फुटबल खेल्नुमा पनि हुनुपर्नेछ । विश्वास गरौं, उनीबारे राम्रो समाचार चाँडै सुन्न पाइने छ । अहिले सुन्न पाइएको के हो भने केही विदेशी क्लबको नजर उनीमाथि छ ।"
पदक र पुरस्कारले धानेन जीवन,"(बर्दिया)  स्थानीय विद्यालयमा कक्षा ५ मा पढ्दै गर्दा उनमा खेलप्रति रुचि बढ्यो । त्यही रुचिका कारण उनी खेलकुदमा संलग्न हुँदै अघि बढे । तिनै माधवकुमार चौधरी १८ वर्षको उमेरमा पहिलोपल्ट मुलुकको प्रतिनिधित्व गर्दै अन्तर्राष्ट्रिय दौड प्रतियोगितामा भाग लिन श्रीलंका पुगे । दक्षिण एसियाली जुनियर एथलेटिक्स च्याम्पियनसिप २०१८ मा उनी प्रतिस्पर्धी बने । पहिलो सहभागितामै उनले १५ सय मिटर दौडमा चौथो स्थान हासिल गरे । पदक नजिते पनि उनी निराश भएनन् । नेपाल फर्केर एथलेटिक्सलाई आफ्नो जीवनको लक्ष्य बनाए । खेल्न छाडेनन् । सन् २०१९ मा जापानको टोकियोमा भएको प्रतियोगितामा उनले नेपालको प्रतिनिधित्व गरे । उनले ८ सय मिटर दौड ३ मिनेट १९ सेकेन्डमा पूरा गरे ।२०७४ सालमा भएको राष्ट्रिय एथलेटिक्स च्याम्पियनसिपमा उनले ८ सय र १५ सय मिटर दौडमा सफलता पाएका थिए । जिल्ला र प्रदेशस्तरमा दर्जनौं पदक जितेका उनको आर्थिक अवस्था भने निकै कमजोर छ । कक्षा १२ पास गरेका २२ वर्षीय माधवले आर्थिक अवस्थाकै कारण माथिल्लो कक्षा अध्ययन गर्न पाएका छैनन् । उनले रनिङ सिल्डलगायत जिल्लास्तरीय प्रतियोगितामा थुप्रै पदक जितेका छन् । मुक्त कमैया परिवारमा जन्मिएका माधवसँग एक कट्ठा घरवासबाहेक अरू आम्दानीको स्रोत छैन । आमाबाबुले मजदुरी गरेर १२ कक्षासम्म अध्ययन गराउनुभयो, आफूले पाएको पदक देखाउँदै उनले भने, जागिर खाएर पढ्ने इच्छा छ । गरिबीका कारण घरपरिवार र मुलुकका लागि केही गर्न चाहे पनि हुँदो रहेनछ ।उनीजस्तै गुलरिया१ की धाविका पूजा चौधरीको अवस्था पनि उस्तै छ । चार वर्षअघि बावुलाई गुमाएपछि उनको घरमा आम्दानीको स्रोत सुकेको छैन । एसईई उत्तीर्ण उनी परिवारकी जेठी छोरी हुन् । बावुको निधनपछि आफूले अध्ययन गर्न नपाएको पीडा पूजालाई छ । परिवारमा आमा र चार बहिनी छन् । २०७२ सालदेखि हालसम्म जिल्ला, प्रदेश, राष्ट्रियस्तरका एथलेटिक्स प्रतियोगितामा सहभागिता जनाइरहेकी छन् । दाङको बेलझुन्डीमा २०७६ सालमा सम्पन्न खुला राष्ट्रिय एथलेटिक्सको ट्रिपलजम्पमा उनी दोस्रो भएकी थिइन् । माधव र उनले सँगै थुप्रै प्रतियोगितामा सहभागी जनाइसकेका छन् । दुवैको घर करिब २० किमि दूरीमा छ । पूजाको प्रदर्शनबाट प्रभावित भएर नेपाली सेनाले बोलाएको थियो । तर, मौखिक परीक्षामा असफल भएपछि उनी निराश भएर घर फर्किइन् । नेपालमा खेलको त्यति महत्त्व नभएको बुझेकी छु, उनले दुखेसो पोखिन्, बल्ल, वास्तविकता थाहा भयो । जति नै पदक र पुरस्कार पाए पनि आर्थिक उपार्जन नभएपछि जीवन धान्न मुस्किल रहेछ ।"
छोटकरी,"साबा बास्केटबलमा नेपाल दोस्रो काठमाडौं (कास) माल्दिभ्समा भएको साबा वुमेन्स बास्केटबल च्याम्पियनसिपमा नेपाल फेरि दोस्रो स्थानमै चित्त बुझाउन बाध्य भएको छ । निर्णायक खेलमा श्रीलंकाले माल्दिभ्सलाई पराजित गरेपछि नेपाल उपविजेतामै सीमित भएको हो । यसअघि नेपालले आफ्नो अन्तिम खेलमा भुटानलाई हराएर उपाधिमाथि आफ्नो चुनाती कायम राखेको थियो । डिफेन्डिङ च्याम्पियन श्रीलंकाले माल्दिभ्सलाई ७२५९ स्कोरले हराएको छ । प्रतियोगिताको यसअघिको संस्करणमा पनि श्रीलंका विजेता र नेपाल उपविजेता थियो । नेपालले माल्दिभ्सविरुद्धको खेल गुमाउनु नै उपाधिबाट वञ्चित हुनुको प्रमुख कारण रह्यो । नेपालले च्याम्पियन श्रीलंकालाई भने हराएको थियो ।छनोट खेलाडीको सम्मानपाँचथर (कास) नवौं राष्ट्रिय खेलकुदका लागि प्रदेशस्तरीय प्रतिस्पर्धाबाट छानिएका पाँचथरका १९ खेलाडीलाई जिल्ला खेलकुद विकास समितिले फिदिममा सम्मान गरेको छ । उनीहरूलाई जिल्लास्थित खेलकुद संघसस्थाका पदाधिकारी र राजनीतिक दलका नेताले दोसल्ला ओढाएर सफलताको लागि शुभकामना दिए । भदौ २८ देखि असोज ८ सम्म प्रदेशस्तरमा सम्पन्न छनोटमा यहाँका खेलाडीले आईटीएफ तेक्वान्दो, फुल कन्ट्याक्ट कराते र कुस्तीमा ३ स्वर्ण र जुडो तथा शारीरिक सुगठनतर्फ समान १ स्वर्ण जितेका थिए । आईटीएफतर्फ दर्शन सेलिङ, आलोक राई, अनिस सेलिङ, फुल कन्ट्याक्ट करातेमा सृष्टि आङदेम्बे, बिना तुम्बापो, इक्सा माङलाक, कुस्तीमा अमिलेख नेम्बाङ, वर्ण लिम्बु चोम्बाङ, प्रेरणा लिम्बु तथा जुडोमा उत्तम प्रधान छानिएका थिए । शारीरिक सुगठनमा पवन भट्टराई, महिला फुटबलमा प्रविना कालिकोटे, सम्झौता तुम्बापो, मीना राई र रेणुका तुम्बापो एवं पुरुष फुटबलमा रोशन आङदेम्बे, बुद्धिराज राई, विनय तुम्बापो, सन्दीपकुमार राई र बुद्धिचालमा प्रशान्त दास चेम्जोङ छनोट भएका छन् । प्रदेश छनोटमा पाँचथरबाट १७ खेलमा २ सय ६६ खेलाडीले प्रतिस्पर्धा गरेका थिए । पाल्पाका १८ खेलाडी छानिएपाल्पा (कास) नवौं राष्ट्रिय खेलकुदमा पाल्पाबाट १८ खेलाडीको सहभागिता रहने भएको छ । कराते, साइक्लिङ, ब्याडमिन्टन, बक्सिङ, भलिबल, प्याराग्लाइडिङ, आईटीएफ तेक्वान्दोका खेलाडी छनोट भएको जिल्ला खेलकुद विकास समितिका कार्यबाहक अध्यक्ष दीपक घिमिरेले जानकारी दिएका छन् । प्रदेशस्तरीय छनोटमा कुल ३६ पदक जितेको पाल्पाले राष्ट्रिय प्रतियोगितामा भने १८ खेलाडी सहभागी गराउने छ । करातेबाट सुनील समाल, दिया थापा, कमल गाहा, साइक्लिङबाट सुविनमान वज्राचार्य, ब्याडमिन्टनबाट गणेश रायमाझी छनोट भएका छन् । बक्सिङका अश्विन धीरेन श्रेष्ठ, प्रतिष्ठा अर्याल, भलिबलका विजय गाहा र सुवास गाहा, प्याराग्लाइडिङका रुपम कक्षपति, विजय रानाभाट, तुफानसिंह घर्ती सहभागी हुनेछन् । उनका अनुसार सबैभन्दा धेरै आईटीएफ तेक्वान्दोबाट पाँच खेलाडी प्रतिस्पर्धी हुनेछन् । आईटीएफमा मञ्जिला कुँवर, राजन रेग्मी, वीरेन्द्र बुढा, मिलन राना र एन्जिल कुँवर छन् ।टेनिस खेलाडी थाइल्यान्डतर्फकाठमाडौं (कास) थाइल्यान्डमा हुने आईटीएफ एसिया १४ एन्ड अन्डर डेभलपमेन्ट च्याम्पियनसिपको फाइनल (डिभिजन वान) खेल्न शुक्रबार चार नेपाली टेनिस खेलाडी त्यसतर्फ गएका छन् । प्रतियोगिता अक्टोबर ३ देखि १३ सम्म नथबुरीमा हुनेछ । ब्वाइजतर्फ राजवीर प्रधान र दर्शिल श्रेष्ठ तथा गर्ल्सतर्फ प्रशंसा मोक्तान र आध्या पौडेलले भाग लिने छन् । प्रशिक्षकमा राजकुमार लामा छन् । प्रतियोगितामा कुल १८ देशको सहभागिता रहनेछ । नेपाली खेलाडी डिभिजन टुबाट छनोट भएर फाइनल खेल्न योग्य भएका हुन् । दसैं महाभिडन्तको तयारी काठमाडौं (कास) नेपाल रिङ रेस्लिङ संघ नुवाकोटको आयोजनामा हुने बडा दसैं महाभिडन्त रिङ रेस्लिङ प्रतियोगिताको सम्पूर्ण तयारी पूरा भएको छ । प्रतियोगिता शनिबार नुवाकोटको गुर्जेस्थित कालिका माविमा हुनेछ । प्रतियोगितामा ५ विधामा प्रतिस्पर्धा हुनेछ । हेभीवेट विजेताले १ लाख ५० हजार, ट्रिपलथ्रेट विजेताले ७५ हजार, ट्याग टिम विजेताले ८५ हजार, लाइटवेट (महिला) विजेताले ६५ हजार, लाइटवेट (पुरुष) विजेताले ५५ हजार रुपैयाँ पुरस्कार र बेल्ट प्राप्त गर्ने संघकी महासचिव सुवर्ण श्रेष्ठले जनाएकी छन् ।"

शीर्षक,विवरण
अखण्ड सुदूरपश्चिमको खण्डखण्ड राजनीति,"त्यस्तै बैतडीका लेखकलाई परम्परा, रहनसहन र भाषा मिल्ने कारणले दार्चुलाबाट झरेका मतदाताले पनि भोट दिने कांग्रेस कार्यकर्ताको अपेक्षा छ । यस्तै अवस्था क्षेत्र १ र २ मा पनि छ । कांग्रेसले क्षेत्र २ मा डडेलधुराका एनपी साउदलाई उठाएर बैतडी र डडेलधुराको सन्तुलन मिलाउन खोजेको छ । एमालेले यस क्षेत्रमा बैतडीका नरबहादुर धामीलाई उठाएको छ । एमालेले पनि क्षेत्र नं २ र ३ मा डडेलधुरा र बैतडीको सन्तुलन मिलाउन खोजेको छ । क्षेत्र १ मा पूर्वी नेपालबाट पुनर्वासका क्रममा ल्याइएका तामाङ, मगरलगायत जनजाति र रैथाने थारू समुदायको बसोबास छ । यहाँ एमालेबाट तारा लामा र गठबन्धनको समर्थनसहित माओवादीबाट बिना मगर उठेकी छन् । एमाले र सत्ता गठबन्धन दुवैले थारू समुदायबाट प्रदेशसभामा उम्मेदवार बनाएर सन्तुलन मिलाउन खोजेका छन् । कञ्चनपुर क्षेत्र २ र ३ मा मुख्य रूपमा बैतडी र डडेलधुरावासीबीच प्रतिस्पर्धा छ । राजनीतिबाहेक व्यापारव्यवसायमा समेत प्रायः बैतडी र दार्चुला एक ठाउँमा उभिन्छन् । पहिलेदेखि नै यहाँको राजनीति, शिक्षा, व्यापार र व्यवसायमा प्रभाव जमाएर बसेका डडेलधुरावासीले थारूपछिको रैथाने आफैंलाई ठान्छन् । अन्य जिल्लावासीसँग समन्वय गर्न उनीहरू रुचाउँदैनन् । कञ्चनपुरमा बझाङी र अछामी भने एकअर्कासँग मिल्न पुग्छन् । यस्तो गठजोडबाट उनीहरूले आफूले जसलाई समर्थन गर्यो, उसैले चुनाव जित्न सक्ने परिस्थिति बनाउन खोजेको देखिन्छ । डोटी र बाजुराका मानिस सानो संख्यामा रहेकाले कञ्चनपुरमा उनीहरूको प्रभाव खासै छैन । सुदूरपश्चिम विश्वविद्यालयका पूर्वडिन तथा राजनीतिशास्त्रका सेवानिवृत्त प्राध्यापक टेकराज पन्त यस्तो भेगीय राजनीतिको सन्तुलन मिलाउनैपर्ने दबाबमा दलहरू रहेको बताउँछन् । त्यसो नगरेसम्म यहाँको राजनीति चल्दैन, हामी विभिन्न जिल्लाबाट संकीर्ण र परम्परागत मान्यता बोकेर झरेका छौं, ती मान्यताहरू अहिले पनि कायम छन्, उनले भने, क्षेत्रीय राजनीतिको प्रभाव कैलाली र कञ्चनपुरमा धेरै छ । आस्थाका आधारमा गरिने राजनीति कमजोर हुँदा यस्ता तत्त्वहरूले बलियो प्रभाव पार्छन् ।पन्तले महेन्द्रनगर क्षेत्र पर्ने कञ्चनपुर३ मा सुरुमा उम्मेदवारको रूपमा रमेश लेखकको इन्ट्री नै उनी बैतडीका भएको कारणले सम्भव भएको बताए । अहिले उनी राष्ट्रियस्तरका नेता भइसके तर सुरुमा बैतडीको उम्मेदवार उठाएर सन्तुलन मिलाउनैपर्ने दबाबमा रहेको कांग्रेसले उनलाई खोजेर टिकट दिएको थियो, उनले भने, त्यस्तो अवस्था प्रदेश तहका चुनावहरूमा अहिले झन् बढेको देखिन्छ ।सुदूरपश्चिम प्रदेशका सामाजिक विकासमन्त्री गोविन्दराज बोहरा पहाडका जिल्लाबाट झरेर कैलाली र कञ्चनपुरमा बसोबास गरिरहेका बीच भेगीय राजनीतिको प्रभाव रहेको स्विकार्छन् । हामी फलानो जिल्ला वा भेगबाट आएका हौं र हामीले त्यहींको उम्मेदवारलाई भोट हाल्ने हो भन्ने मनस्थिति समुदायमा देखिन्छ, राजनीतिक दलहरू त्यसलाई व्यवस्थापन गर्नुपर्ने बाध्यतामा छन्, उनले भने, तर सम्पूर्ण राजनीति पूर्णरूपमा त्यसैले प्रभाव पारेको छ भन्नेचाहिँ सही होइन ।निर्वाचनलाई प्रभावित पार्ने यस्ता फ्याक्टर सुदूरपश्चिमको अर्को जिल्ला कैलालीमा झन् बढी छन् । पाँचमध्ये कैलालीका चारवटा क्षेत्र (१, २, ३ र ५) मा थारू समुदायको जबर्जस्त उपस्थिति छ । त्यसबाहेक कर्णाली नदीपूर्वबाट सरेर कैलाली पुगेकाहरू कर्णालीपारिको समाज (कपास) नामको संस्था नै गठन गरेर संगठित हुँदै आएका छन् । सुदूरपश्चिमको पहाडी जिल्लाबाट सरेका मानिसहरूबीचको प्रतिस्पर्धा त झन् कञ्चनपुरभन्दा बढी मुखरित देखिन्छ । प्रदेश राजधानीसमेत रहेको धनगढी (क्षेत्र नं ५) मा थारू समुदाय, डडेलधुराबासी र डोटीबासीको तीन पक्षीय प्रतिस्पर्धा देखिन्छ । धनगढीको राजनीतिमा डोटी मूलघर भएका पन्तपनेरुभट्टभण्डारीजोशीहरू पहिलेदेखि प्रभावशाली थिए । जमिनदारका रूपमा धनगढीमा स्थापित उनीहरू बाजेका पालादेखि प्रभुत्व जमाएर बसेका छन् । अन्य पार्टीभन्दा बढी उनीहहरूको प्रभाव कांग्रेसको राजनीतिमा छ । तर, पछिल्लो समय उनीहरूभन्दा न्यून संख्यामा रहेका डडेलधुरावासी नेपाली कांग्रेसको स्थानीय नेतृत्वमा पुगेपछि यहाँ ठूलो झगडाको बीउ रोपिएको देखिन्छ । डोटीबाट आएकाहरू पहिलेदेखि निर्णायक संख्या र भूमिकामा थिए तर शेरबहादुर देउवा कांग्रेसको नेतृत्वमा पुगेपछि यहाँको स्थानीय राजनीतिको नेतृत्व तहमा पनि डडेलधुराबासी पुगे, त्यसपछि हामी निर्णायक अवस्थामा हुँदाहुँदै डडेलधुराबासीको हैकम किन मान्ने भन्ने मानसिकतामा डोटीबासीहरू पुगे, यसले उनीहरूबीच वैरभाव सिर्जना गरेको देखिन्छ, धनगढीका कानुन व्यवसायी गम्भीरसिंह ऐरले भने । २०७० को संविधानसभा चुनावमा शेरबहादुर देउवाले डडेलधुरा र कैलालीको धनगढी क्षेत्रबाट चुनाव जिते । देउवाले डडेल्धुरा रोज्दै धनगढी छाडेपछि भएको उपनिर्वाचनमा २०५६ मै सांसद र राज्यमन्त्री भइसकेका डोटीका पुष्करनाथ ओझाले चुनाव जिते । उनी २०७४ मा पनि टिकटका आकांक्षी थिए तर देउवापत्नी आरजु राणाले रहर गरेपछि उनले टिकट पाएनन् । आरजुलाई ओझालगायत धनगढी र सिंगो कैलाली कांग्रेसमा पकड जमाएर बसेको डोटेली समुदायले रुचाएन । उनीहरूको सहयोग नपाउँदा आरजुले हारिन् । डोटेलीहरू मुखरित नहुँदाको लाभ अर्को ठूलो थारू समुदायका नारादमुनी राना (एमाले उम्मेदवार) ले पाए । कांग्रेसले अन्तर्घात गरेको आरोपमा ओझालाई पाँच वर्षका लागि पार्टीबाट निकाल्यो । आगामी मंसिर ४ को चुनावका लागि ओझाले स्वतन्त्र उम्मेदवारी दिएका छन् । लामो समय कैलाली५ बाट चुनाव लड्ने चर्चा भए पनि अन्तिममा आरजु समानुपातिकमा बस्नुमा ओझाको उम्मेदवारीलाई कारण मानिएको छ । आरजु पछि हट्नुपरेपछि उनले आफ्ना भतिज तथा स्वकीय सचिव प्रकाश देउवालाई कैलाली५ (ख) बाट प्रदेशसभा सदस्यमा उम्मेदवार बनाएकी छन् । डडेलधुराका प्रकाश देउवाविरुद्ध डोटीका क्षितिज भण्डारीले प्रदेशसभामा बागी उम्मेदवारी दिएका छन् । कैलाली४ मा डोटीबाट झरेका लेखराज भट्ट (एमाले उम्मेदवार) विरुद्ध सत्ता गठबन्धनले डोटीबाटै झारेर वीरबहादुर बलायरलाई खडा गरेको छ । बलायरले गृहजिल्लाबाटै चुनाव लड्न चाहेका भए पनि गठबन्धनमा भागबन्डा गर्दा उक्त क्षेत्र एकीकृत समाजवादीको भागमा परेर प्रेम आले त्यहाँबाट उम्मेदवार भएपछि बलायरले कैलाली४ रोजेका छन् । बलायर डोटीको बोक्टान क्षेत्रका हुन् भने भट्ट जोरायल क्षेत्रका । पहाडी जिल्लामा गर्खा भनिने यस्तो क्षेत्रगत प्रतिस्पर्धा तराईमा झरेपछि पनि कायमै छ । कैलाली४ पूर्णतः डोटी डोमिनेन्ट क्षेत्र हो, यहाँ कांग्रेसका नैनसिंह महर (डडेलधुरा) लाई ल्याउने चर्चा थियो तर डोटीका भट्टसँग लडाउन डोटीकै अर्का व्यक्ति बलायर खोजिएको हो, गठबन्धनबाट डोटीमा आलेले टिकट पाएपछि बलायरलाई तल व्यवस्थापन गर्न पनि सजिलो भएको हो, अधिवक्ता ऐरले भने ।कैलाली३ मा थारू प्रभावशाली छन् । जिल्लागत रूपमा बाँडिँदा अल्पसंख्यक हुने कारणले यहाँ सुदूरपश्चिम पहाडबाट सरेकाहरू एक भएर उभिन्छन् । कैलाली२ मा थारू, अछामी र कर्णालीपूर्व (जुम्ला, कालीकोट, दैलेख, सल्यान, सुर्खेत) का बासिन्दाको सरोबर बसोबास छ । कैलाली१ मा मुख्य रूपमा थारू र अछामीबीच प्रतिस्पर्धा हुने भए पनि बाहुल्य थारूकै छ । टीकापुर र आसपासको यो क्षेत्रमा २०७० मा रामजनम चौधरीले जितेकामा २०७४ मा रेशम चौधरीले जिते । २०७९ वैशाखको स्थानीय तह चुनावमा नागरिक उन्मुक्ति पार्टीले चार पालिका प्रमुखमा जित्यो भने आगामी चुनावका लागि सोही पार्टीबाट रञ्जिता श्रेष्ठ (रेशमकी श्रीमती) ले उम्मेदवारी दिएकी छन् । यहाँको प्रतिस्पर्धामा कर्णालीपूर्वबाट सरेका मानिसहरूले अछामीलाई भन्दा बढी सहयोग थारूलाई गर्दै आएका छन् । संसदीय राजनीतिमा मात्र होइन, यस्तो भेगीय प्रतिस्पर्धा दलहरूको आन्तरिक राजनीतिमा पनि अभिव्यक्त हुने गरेको छ । कांग्रेसको कैलाली पार्टी सभापति नारायण भट्ट डडेलधुराका भएका कारणले पार्टी कमिटीमा एक्लै छन् । पदाधिकारी र सदस्यहरूमा डोटेलीको बहुमत छ, जसको साथ भट्टलाई मिल्दैन । २०७८ फागुनमा भएको जिल्ला अधिवेशनमा संस्थापन पक्षका भट्टसँग देउवा खेमाकै डोटीका प्रकाश बमले सभापतिमा प्रतिस्पर्धा गरेका थिए । साथै शेखर गुटबाट डोटीकै रामबहादुर कलेलले पनि प्रतिस्पर्धा गरेका थिए । पहिलो चरणमा करिब १ हजार २ सय मतका साथ प्रकाश पहिलो, करिब हजार मतका साथ नारायण दोस्रो र करिब २ सय मतका साथ रामबहादुर तेस्रो भए । बढी मत ल्याउने दुईबीचको प्रतिस्पर्धामा डोटीका (रामबहादुरले) डोटीकै प्रकाशलाई समर्थनको घोषणा गरे । १ हजार २ सय मतका प्रकाशलाई २ सय मतका रामबहादुरको समर्थनसहित भएको दोस्रो चरण निर्वाचनको नतिजा भने सबैलाई आश्चर्य पार्ने गरी आयो । प्रकाशको मत घटेर हजारमा झर्यो, नारायणको मत बढेर १ हजार ४ सय पुग्यो । उनी जिल्ला सभापति निर्वाचित भए । आरजुको प्रत्यक्ष हस्तक्षेप भयो, कैलालीका ६ जना केन्द्रीय सदस्यलाई कि नारायण (डडेलधुरा) लाई जिताएर ल्याओ कि अर्को पक्षमा लाग्ने घोषणा गर तर तटस्थ बस्न पाइन्न भन्दै दबाब दिइन्, कैलालीका असन्तुष्ट कांग्रेस नेताले भने, दुवै जना देउवा गुटकै भए पनि प्रकाश (डोटी) लाई होइन, नारायण (डडेलधुरा) लाई जिताउन केन्द्रीय नेतृत्व लाग्यो ।कांग्रेसको कैलाली५ क्षेत्रीय सभापतिमा डडेलधुराका भीम पडालले जितेका छन् तर समितिका बहुमत सदस्य डोटीका भएका कारण उनलाई पनि काम गर्न अप्ठ्यारो रहेको बताइन्छ । उनले कैलाली५ का लागि आगामी निर्वाचनमा आरजु राणा देउवालाई एकल सिफारिस गरेको भए पनि आरजु चुनावमा लड्नसक्ने अवस्था आएन नि, भेगीय राजनीतिले पारेको प्रभावबारे बताउँदै कैलाली कांग्रेसका एक नेताले भने । यस्तो अवस्था कांग्रेसमा मात्र छैन, लेखराज भट्ट (डोटी) माओवादीको सुदूरपश्चिम नेतृत्वमा रहँदासम्म खगराज भट्ट (डडेलधुरा) ले कहिल्यै कुनै पनि प्रकारको अवसर पाएनन् । लेखराज एमालेमा लागेपछि अहिले माओवादीको सुदूरपश्चिम इन्चार्जको जिम्मा खगराजले पाएका छन् । कैलालीमा डोटीको प्रभुत्वको उदाहरण एमालेमा पनि देखिन्छ । बैतडीका रणबहादुर चन्द पार्टीमा अनवरत लागेका र जिल्ला सचिवसमेत भएका नेता थिए । प्रादेशिक नेतृत्वमा पुग्ने बेला उनलाई एकाएक पछि पार्दै धर्म पाठक (डोटी) उदाए । एनजीओमा सक्रिय रहँदै आएका पाठक प्रदेश सचिव बन्दा धनगढी उपमहानगरको प्रमुखमा प्रतिस्पर्धा गरिसकेका कार्यवाहक जिल्ला अध्यक्ष चन्दलाई अचानक पछाडि छाडे । पाठकको त्यो उदयका लागि थारू समुदायबाट स्थापित हुँदै गरेका नारदमुनी रानाले सघाएका थिए । त्यसको ऋण रानाले कैलाली५ (क) को प्रदेशसभा सांसदको टिकटका लागि सिफारिसमा परेका एमालेका पुराना र प्रतिबद्ध कार्यकर्ता यज्ञराज बाँस्तोलालाई रोकेर आफ्ना कार्यकर्ता नेपालु चौधरीलाई दिलाउन पाठकबाट सहयोग लिएर असुल गरे । मोहन बुडाएर (धनगढी) र भवानी भट्ट (महेन्द्रनगर) को सहयोगमा"
एसका उम्मेदवार कति सुरक्षित ?,"स्थानीय निर्वाचनमा वडाध्यक्ष उम्मेदवारले पाएको मत एमालेको १८ हजार ५ सय ७३, कांग्रेसको ११ हजार ३ सय ४४, माओवादीको ८ हजार २ सय २, एकीकृत समाजवादीको ३ हजार ४ सय २७ र जसपाको १ हजार ४ सय ३४ छ । त्यहाँ कांग्रेसका पूर्वक्षेत्रीय सभापति रामकुमार राई बागी उम्मेदवार छन् । उदयपुरमा पनि कांग्रेसले स्थानीय तह निर्वाचनमा खतिवडाले गठबन्धनलाई धोका दिएको आरोप लगाउँदै आएको छ । एमालेबाट अम्मरबहादुर रायमाझी उम्मेदवार छन् । गठबन्धन दलका स्थानीय नेताहरू कांग्रेसका बागी उम्मेदवार राई र ०७४ मा सोही क्षेत्रमा माओवादीबाट निर्वाचित सांसद सुरेशकुमार राईबीच साँठगाँठ भएको शंका गर्छन् । ०७४ को निर्वाचनमा प्रदेशसभा २ (२) मा टिकटका दाबेदार रहेका राई टिकट नपाएपछि कांग्रेस परित्याग गरी माओवादीमा प्रवेश गरेका थिए । पार्टी प्रवेशको एकमात्र उद्देश्य सुरेशलाई चुनावमा सहयोग गर्नु थियो, उहाँकै सहयोगमा चुनाव पनि जित्नुभयो, कांग्रेसका एक स्थानीय नेताले भने, अहिले बागी उठेका रामकुमारलाई उतिबेलाको गुन तिर्ने हल्ला भित्रभित्र सुनिन्छ । माओवादी प्रवेश गरेका राई कांग्रेसको १३ औं महाधिवेशनका क्रममा पुनः फर्किएर क्षेत्रीय सभापति निर्वाचित भएका थिए । निवर्तमान सांसद सुरेश संघ र प्रदेश कुनै पनि ठाउँमा टिकट नपाएपछि असन्तुष्ट छन् । कांग्रेसको बागी र माओवादीभित्रको असन्तुष्टिले एकीकृत समाजवादीका खतिवडालाई जोखिम बढाएको ती नेताले बताए ।स्थानीय तह निर्वाचनको अंकगणितीय लेखाजोखा गर्ने हो भने गुल्मी२ मा पूर्वमन्त्री एवं पार्टी सचिव रामकुमारी झाँक्री रेड जोनमा देखिन्छन् । यो क्षेत्रमा स्थानीय तह निर्वाचनमा एकीकृत समाजवादीका वडाध्यक्ष उम्मेदवारको मत ६ सय ५८ मात्र छ । पहिलो शक्ति एमालेको मत ३१ हजार २ सय ५३ छ । कांग्रेसको २९ हजार ८ सय २१, माओवादीको १ हजार ८ सय ४१ र राप्रपाको मत १ सय १ छ । झाँक्रीका लागि कांग्रेसका पूर्वक्षेत्रीय सभापति दामोदर भुसाल चुनौती बनेका छन् । लुम्बिनी प्रदेश योजना आयोगको सदस्यबाट राजीनामा दिएर उम्मेदवार बनेका भुसाललाई उनका बुवा सुरेशचन्द्र भुसालको साथ छ । सुरेश गुल्मीमा दुई कार्यकाल कांग्रेस जिल्ला सभापति र ०६४ मा संविधानसभा सदस्य उम्मेदवार हुन् । उक्त क्षेत्रमा एमालेबाट पूर्वमन्त्री एवं पार्टी सचिव गोकर्ण बिष्ट उम्मेदवार छन् । कांग्रेसमा राम्रो जनमत भएको व्यक्ति बागी उठ्नु र प्रमुख प्रतिस्पर्धी एमालेबाट समेत बलियो उम्मेदवार रहेकाले झाँक्रीका लागि आगामी चुनाव निकै चुनौतीपूर्ण हुने स्थानीयको आकलन छ ।कास्की२ मा पनि श्रीनाथ बरालविरुद्ध कांग्रेसका प्रभावशाली प्रोफाइल भएका महादेव गुरुङ बागी उठेका छन् । ०४९ मा तत्कालीन जिल्ला विकास समितिका सभापति भएका गुरुङ ०५६ मा प्रतिनिधिसभा सदस्य हुँदै पर्यटन राज्यमन्त्री भएका थिए । उनी नेपाल तरुण दलका पूर्वअध्यक्षसमेत हुन् । उक्त क्षेत्रमा एमालेबाट विद्या भट्टराई उम्मेदवार छिन् । कास्की२ मा एकीकृत समाजवादी चौथो स्थानमा छ । स्थानीय तह निर्वाचनमा एमालेको २१ हजार १ सय ६४, कांग्रेसको १९ हजार ८, राप्रपाको २ हजार ७९, एकीकृत समाजवादीको २ हजार ५३, माओवादीको १ हजार १ सय ९८ र जसपाको १ सय ५३ मत छ ।एकमात्र निर्वाचन क्षेत्र रहेको सल्यानमा पार्टी उपमहासचिव प्रकाश ज्वालाविरुद्ध कांग्रेसका राजेन्द्रबहादुर शाह बागी उम्मेदवार छन् । ०४८ र ०५१ मा सांसद निर्वाचित भएका उनी एक पटक शिक्षा राज्यमन्त्री भएका थिए । एमालेले राजेन्द्रवीर रायलाई उठाएको छ । सल्यानमा तुलनात्मक रूपमा एकीकृत समाजवादीको मत राम्रो छ । स्थानीय तह निर्वाचनमा तेस्रो ठूलो दल रहेको उक्त पार्टीका वडाध्यक्ष उम्मेदवारले ९ हजार ४ सय ६७ मत पाएका थिए । कांग्रेसको ३३ हजार ६ सय १६, माओवादीको २६ हजार ७ सय १३, एमालेको २६ हजार ६ सय २८ र राप्रपाको २ हजार १ सय १७ मते छ । गठबन्धनका तीन दल कांग्रेस, माओवादी र एकीकृत समाजवादीको मत एमालेको भन्दा करिब ६० प्रतिशत बढी छ ।सिट बाँडफाँटका क्रममा कांग्रेस, माओवादी केन्द्र र एकीकृत समाजवादीबीच चर्को प्रतिस्पर्धा भएको डोटीमा अन्ततः एकीकृत समाजवादीको तर्फबाट पूर्वमन्त्री प्रेमबहादुर आले उम्मेदवार बनेका छन् । आलेका लागि कांग्रेसका सुदूरपश्चिम सभापति वीरबहादुर बलायर कैलाली४ मा झरे भने माओवादी पोलिटब्युरो सदस्यसमेत रहेका मुख्यमन्त्री त्रिलोचन भट्ट टिकटबाट वञ्चित भए । तर कांग्रेस नेता नरेन्द्रबहादुर खड्काको बागी उम्मेदवारी आलेका लागि चुनौती बनेको छ । उद्योग वाणिज्य संघ डोटीका पूर्वअध्यक्ष खड्का डोटीमा प्रदेश राजधानी स्थापना अभियानका अगुवा हुन् । स्थानीय तह निर्वाचनको परिणामअनुसार डोटीमा चौथो शक्ति रहेको एकीकृत समाजवादीको मत ३ हजार २ सय ५ मात्र छ । कांग्रेसको ३४ हजार ४७, एमालेको २४ हजार ९ सय १६, माओवादीको ७ हजार ७ सय ८९ र राप्रपाको ९ सय ८७ मत छ । उक्त क्षेत्रमा एमालेका गौरी मल्ल उम्मेदवार छिन् ।एकीकृत समाजवादीबाट उम्मेदवार शेरबहादुर कुँवरले अछाम१ मा गठबन्धनबाट कांग्रेसका राजन कुँवरको सामना गरिरहेका छन् । कांग्रेस महासमिति सदस्य रहेका राजन सामाजिक क्षेत्रमा पनि सक्रिय युवा हुन् । त्यहाँ एमालेले पार्टीका पूर्वउपाध्यक्ष भीम रावललाई पाखा लगाउँदै माओवादी केन्द्रबाट पार्टी प्रवेश गरेका झपट बोहोरालाई उम्मेदवार बनाएको छ । स्थानीय तह निर्वाचन परिणामअनुसार अछाम१ मा कांग्रेस १६ हजार ७ सय २८ मतका साथ पहिलो पार्टी छ । एमालेको १६ हजार ५ सय ६७, माओवादीको ६ हजार ७ सय ९० र एकीकृत माओवादीको २ हजार ७ सय ५२ मत छ । यद्यपि उक्त क्षेत्रमा एमाले नेता रावलको भूमिकाले केही हदसम्म परिणाम प्रभावित गर्ने एमालेकै स्थानीय नेताहरू बताउँछन् । कांग्रेसबाट बागी नै रहे पनि भीम रावल मौनमात्र बस्नुभयो भने एमाले उम्मेदवारका लागि कठिन हुन सक्छ, ती नेताले भने ।प्रतिस्पर्धा गर्ने भनिएको धनुषा२ मा पनि एकीकृत समाजवादीका लागि जित निकाल्न निकै मुस्किल देखिन्छ । उक्त क्षेत्रमा कांग्रेसले रामकृष्ण यादवलाई र एकीकृत समाजवादीले रामचन्द्र झालाई उम्मेदवार बनाएको छ । स्थानीय तह निर्वाचन परिणामअनुसार धनुषा२ मा कांग्रेस पहिलो र एकीकृत समाजवादी पाँचौं दल हो । त्यहाँ कांग्रेसले २१ हजार २ सय ३२, जसपाले १३ हजार ८ सय ८९, एमालेले ११ हजार ५ सय ८३, माओवादीले १० हजार ७ सय ९४, एकीकृत समाजवादीले ८ हजार ९ सय ९७, लोसपाले ६ हजार ७ सय १३, जनमत पार्टीले ४ हजार २ सय ८३ र राप्रपाले २ सय १३ मत पाएका थिए । धनुषा२ मा त्यहाँ एमालेबाट पूर्वमन्त्री उमाशंकर अरगरिया उम्मेदवार रहेका छन् । उनलाई जसपाको समर्थन रहेको छ । सत्ता गठबन्धनमा रहेका माओवादी र लोसपा कसलाई समर्थन गर्ने भन्नेमा खुलेका छैनन् । गठबन्धनका यी दुई दलको निर्णयले धनुषा२ मा चुनावी परिणामको फैसला गर्नेछ । जनमत पार्टीले उम्मेदवार नउठाएकाले कांग्रेस, एमाले र एकीकृत समाजवादीका उम्मेदवारले जनमत पार्टीलाई आफूतिर तान्ने प्रयास गरिरहेका छन् ।एकीकृत समाजवादीका महासचिव बेदुराम भुसालले उम्मेदवारी फिर्ता लिने समय सकिए पनि कांग्रेसले बागी उम्मेदवारलाई राजनीतिक रूपमा फिर्ता गर्ने अपेक्षा व्यक्त गरे । गठबन्धनविरुद्ध बागी उठेकालाई बसाल्ने वा राजनीतिक रूपमा उम्मेदवारी फिर्ता गराउने जिम्मेवारी सोही दलको हुने भएकाले कांग्रेस नेतृत्व यसमा गम्भीर हुनुपर्ने उनले बताए । उम्मेदवारी फिर्ता नभए पार्टीले निष्कासन गर्ने कुरा सुनिएको छ, त्यसपछि पार्टीको भोट गठबन्धनमै जाने अवस्था आउला, उनले भने ।कांग्रेसका केन्द्रीय निर्वाचन परिचालन समितिका संयोजक रहेका गोपालमान श्रेष्ठले बागी उम्मेदवारका कारण समग्र गठबन्धनलाई असर पर्ने हुँदा उनीहरूको उम्मेदवारी निस्तेज पार्ने प्रयास भइरहेको बताए । कांग्रेसका बागीको कारण सहयात्री दललाई मात्र होइन, स्वयं कांग्रेसलाई पनि हानि हुन्छ भन्ने कुरा हामीले मनन गरेका छौं, उनले भने, त्यसैले निर्वाचन परिचालन समिति संयोजकको हैसियतले मैले र पार्टी नेतृत्वले पनि पहल गरिरहेका छौं ।"
स्याउ टोक्दै स्वर्ण,"दुर्गालाई टक्कर दिएका एपीएफका धावक अजित यादवले भने ९ मिनेट २१ दशमलब १० सेकेन्डसहित रजत र आर्मीका सुवास कार्कीले ९ मिनेट २२ दशमलब १५ सेकेन्डसहित कांस्य पदक जितेका छन् । १२ जना प्रतिस्पर्धी धावकमा १० जनाले मात्र दुरी पार गरे । सिधै स्वर्ण हुन्छ भन्ने लाग्याथ्यो । पोखराको यो ट्र्याक नेपालको नम्बर वान ट्रयाक हो, राम्रो टाइमिङ आउँछ भन्ने थाहा थियो, जितपछि दुर्गाले खुसी साटे, एकदुई दिनअघि नै आएर मैले वार्मअप, वर्कआउट गर्दा सजिलै स्वर्ण जितिन्छ भन्ने थियो । निर्धारित दुरी पूरा गरेपछि उनले जुम्लाको स्याउको बिम्बात्मक प्रचारका रूपमा स्याउ टोकेका थिए ।राष्ट्रिय प्रतियोगिताहरूमा सहभागिता जनाउने तर अन्तर्राष्ट्रिय प्रतियोगिता खेल्न देशलाई उपलब्ध नहुने भन्दै उनको सहभागिता खारेज गर्नुपर्ने मागसहित चार टिमले उजुरी दर्ता गराएका थिए । भारतीय सेनाका जागिरे दुर्गाले त्यहींबाट भारतीय टिममा रहेर राष्ट्रिय तथा अन्तर्राष्ट्रिय एथलेटिक्स प्रतियोगिता खेलेका छन् । उजुरी दर्ता गर्ने टिमले उजुरीपत्रमा लेखेका छन्, सीमित साधन स्रोतबाट तयारी गरेर राष्ट्रिय प्रतियोगितामा आफ्नो क्षमता प्रदर्शन गर्ने खेलाडीलाई हतोत्साहित पार्ने भएकाले उनको सहभागिता खारेज हुनुपर्छ । उजुरीपछि राष्ट्रिय खेलकुद प्रतियोगिता निर्देशिका २०७९ को परिच्छेद ४ को नियम १३ को (क) र (ख) मा व्यवस्था भएअनुसार निर्णय गरिएको नवौं राष्ट्रिय खेलकुद प्राविधिक उपसमितिले जनाएको छ । उपसमिति संयोजक हिमालराज दाहालद्वारा एथलेटिक्स खेल सञ्चालन उपसमितिलाई पठाएको पत्रमा भनिएको छ, निजको नाम कर्णाली प्रदेशबाट खेलाडी दर्ता फाराममा इन्ट्री भइआएको र निर्देशिकामा नेपालमा बस्ने खेलाडीले विदेशी टिमबाट सहभागिता जनाए पनि नेपालको राष्ट्रिय खेलकुदमा सहभागिता गराउने वा नगराउने सम्बन्धमा कहींकतैं उल्लेख नभएको र एथलेटिक्स उपसमितिबाट राय प्रतिक्रिया पेस भई आएकाले निजको सहभागितालाई वञ्चित गर्न नमिल्ने देखिएकाले खेल्न अनुमति दिइएको छ । म्याराथन र १० हजार मिटर पनि दौड्ने हिसाबले आएका उनको त्यो लक्ष्य भने पूरा नहुने भएको छ । लगातार तीन दिन १० हजार मिटर दौड, म्याराथन र स्टिपल चेजको इभेन्ट परेकाले भाग लिन समस्या भएको उनले सुनाए । १० हजार सकिसकेको छ भने म्याराथन आज हुँदै छ । जुम्लाको हाइअल्टिच्युडमा हुर्किएर प्रशिक्षण पाएका उनीसँग दौडन प्रचुर क्षमता छ । तर नेपाली एथलेटिक्स वृत्तमा उनीमाथि स्वार्थीको आरोप मेटिइसकेको छैन । राष्ट्रिय प्रतियोगिता खेल्ने, पदक जित्ने तर देशका लागि खेल्नुपर्दा उपलब्ध नहुने भएकाले उनी स्वार्थी खेलाडी भएको एथलेटिक्सका पदाधिकारीहरू सुनाउँछन् । दुर्गा भने यो भनाइलाई अस्वीकार गर्छन् । म त रोजीरोटीका लागि भारतमा गएको हुॅ, म नेपालकै खेलाडी हुँ, देशकै लागि खेल्छु नि, उनले भने, २२ वर्ष क्लोज क्याम्पमा बोलाउँदा म कसरी आउन सक्छु । कि त मेरो सम्पूर्ण व्यवस्था हुनुपर्यो । मैले पेट पनि त पाल्नुपर्यो । आफू नेपाली नागरिक भएकाले राष्ट्रिय खेलकुद खेल्न पाउनुपर्ने उनको जिकिर थियो । म नेपालको नागरिक हुँ, मेरो नेपालकै नागरिकता छ, उनी भन्छन्, भारतमा जागिर खान्छु र त्यहाँबाट पनि खेलेको छु । उताबाट एनओसी (नो अब्जेक्सन लेटर) ल्याएँ भनें देशका लागि अब पनि खेल्छु । दुर्गाले आठौं राष्ट्रिय खेलकुदमा पनि कर्णालीबाट खेल्दै १ स्वर्ण र दुई रजत जितेका थिए । त्यसपछि उनलाई १३ औं सागका लागि राष्ट्रिय टिमको क्लोज क्याम्पमा बोलाइएको थियो, तर उनी आएनन् । अल्ट्रा ट्रेनिङका लागि विदेश भने गएका थिए । इतिहासतिर फर्कंदा पाँचौं राष्ट्रियमा तेस्रो भएर सन् २०१० मा ढाका सागको छनोटमा छानिने अवसर थियो । तर अन्तिममा छनोट खेल्नै नपाएपछि उनको मन कुँडिएको थियो । भन्छन्, मलाई त्यो इख थियो । भारत गएँ, ट्रेनिङ गरें, राम्रो भयो । रोजीरोटीका लागि जागिर पनि खाएँ ।"
जाली नोटको जालो,"पछिल्लो ७ वर्षको तथ्यांक केलाउँदा भारतमा छापेर पठाइएका करिब ४ करोड नक्कली नोट विभिन्न जिल्लाबाट बरामद भएको छ । त्यसमध्ये सबैभन्दा बढी मधेसका विभिन्न क्षेत्रबाट बरामद गरिएको प्रहरी प्रधान कार्यालयको अभिलेखमा उल्लेख छ । पछिल्लो दुई वर्षमा बाराबाट मात्रै आठ पटक नक्कली नोटसहित गिरोह समातिए पनि तस्करी रोकिएको छैन । आव २०७१७२ देखि २०७८७९ को ७ वर्षमा ३ करोड ६९ लाख ६२ हजार ५ सय ६० रुपैयाँ नेपाली नक्कली नोट बरामद भएको देखिन्छ ।यो अवधिमा नेपालका विभिन्न स्थानबाट प्रहरीले भारतीय करिब ८ करोड नक्कली नोट बरामद गरेको छ । २०७८ फागुन ५ मा काठमाडौंबाट रौतहट गौर २८ वर्षीय पृथ्वीप्रसाद साह, २७ वर्षीय मोहम्मद मुसरफ अली, ३० वर्षीय असरफ अली र २८ वर्षीय मोहम्मद संसाद आलम २ लाख ९४ हजार नक्कली नोटसहित पक्राउ परेका थिए । उक्त नोट पनि भारतबाटै भित्र्याइएको खुलेको थियो । २०७८ मंसिर २९ मा बारा प्रहरीले रौतहटको परोहा नगरपालिका८ नरकटियाबाट ६९ हजार ५ सय नक्कली नोटसहित भारत मोतिहारीका २६ वर्षीय विकास जयसवाल र ३२ वर्षका अजय प्रसादलाई पक्राउ गर्यो । मोटरसाइकलबाट नक्कली नोट लिएर आएका उनीहरू सीमा नजिकैबाट पक्राउ परेका थिए । त्यसको एक महिनाअघि २०७८ कात्तिक ११ मा महोत्तरीबाट एक तरकारी व्यापारी ४४ वर्षका सुकन महतो पक्राउ परे । उनको डेराबाट करिब ९ लाख नक्कली नोट फेला परेको थियो । यी सबै नक्कली नोट भारतमै छापेर नेपाल भित्र्याइएको थियो । सुरक्षा स्रोतका अनुसार दक्षिणका सानाठूला नाका तथा चेक प्वाइन्टबाट गिरोहले भारतमा छापिएका नक्कली नोट भित्र्याउने गरेकोमा धनुषाको भिट्टामोड, सिरहाको बलान खोला नजिकैको चेक प्वाइन्ट, राजविराज, बाराको सिम्रौनगढलाई बढी महत्त्व दिने गरेको देखिन्छ । यसरी भित्रिएको नोट तराईमधेसकै बजारमा पुर्याउने र मौका हेरेर गिरोहले त्यसलाई काठमाडौंसम्मै बिस्तार गरेको स्रोत बताउँछ । नेपालभारत करिब १ हजार ८ सय ८० किमि लम्बाइमा सीमा जोडिएकोमा सीमा सुरक्षा तथा सीमा पार अपराध रोकथाम तथा नियन्त्रण गर्न सशस्त्रका २ सय २० स्थानमा बोर्डर आउट पोस्ट (बीओपी) र सीमा अपराध अनुसन्धान गर्न नेपाल प्रहरीका ६५ बढी सीमा सुरक्षा कार्यालय तैनाथ छन् । तर, गिरोहले सुरक्षाकर्मीलाई छलेर नाकाबाटै नक्कली नोट भित्र्याउने गरेका छन् ।"
गठबन्धनभित्र मत 'ट्रान्सफर नहुने डर,"(काठमाडौं)  फरक राजनीतिक विचार बोकेका दलबीचको गठबन्धन र उम्मेदवार छनोटमा देखिएको असन्तुष्टिका कारण गठबन्धनभित्र मत ट्रान्सफर नहुने चिन्ता बढाएको छ । खासगरी माओवादी र एकीकृत समाजवादीलाई आफ्ना उम्मेदवारले कांग्रेसको मत नपाउने डर छ ।राजनीतिक दलहरूमा देखापरेका असन्तुष्टि वैचारिक दर्शन र एजेन्डासँग भन्दा पनि दलका निर्णय तथा उम्मेदवार छनोटमा नेतृत्वले गरेका मनमौजी प्रवृत्तिविरुद्ध छन् । सत्तामा पुग्न र टिक्नका लागि नेतृत्वले स्वार्थ अनुकूल निर्णय लिने गरेको भन्दै कांग्रेस, एमाले, माओवादी, एकीकृत समाजवादीलगायत दलका कार्यकर्तामा विद्रोहको स्वर छ । अघिल्ला निर्वाचनको तुलनामा यस पटक स्वतन्त्र उम्मेदवारको संख्यासमेत बढी छ । विद्रोही उम्मेदवारहरूले नेतृत्वको आग्रह र अनुशासनको कारबाहीलाई समेत बेवास्ता गरिरहेका छन् ।गठबन्धनका उम्मेदवारविरुद्ध बागी उठेका केहीले उम्मेदवारी फिर्ता लिएका छन् । निर्वाचन आयोगको विवरणअनुसार प्रतिनिधिसभामा २ हजार ४ सय ३ र प्रदेशसभामा ३ हजार २ सय १७ स्वतन्त्र उम्मेदवार कायम छन् । तीमध्ये अधिकांश राजनीतिक दलमा आबद्ध नेताकार्यकर्ता छन् । सबै पार्टीबाट बागी उम्मेदवारी गठबन्धन दलबीच सिट बाँडफाँटमा आफ्नो पार्टीले नपाएको क्षेत्रमा बढी छन् । कांग्रेसले बागी उम्मेदवारी फिर्ता लिन कात्तिक ४ सम्म समय तोकेको छ । कांग्रेस नेतृत्वमा माओवादी, एकीकृत समाजवादी, लोकतान्त्रिक समाजवादी (लोसपा) र राष्ट्रिय जनमोर्चाको गठबन्धन छ भने एमाले नेतृत्वमा जनता समाजवादी (जसपा), राप्रपा, राप्रपा नेपाल र हृदयेश त्रिपाठी नेतृत्वको जनता प्रगतिशील पार्टी गठबन्धन छ । प्रतिनिधिसभामा कांग्रेसविरुद्ध माओवादी, माओवादीविरुद्ध कांग्रेस, एकीकृत समाजवादीविरुद्ध कांग्रेस उम्मेदवार बढी छन् । प्रदेशसभामा गठबन्धन दलको सिट बाँडफाँटमा पाएको संख्याभन्दा डेढ दर्जन बढी क्षेत्रमा एकीकृत समाजवादीले उम्मेदवार खडा गरेको छ । चुनावी मैदानमा जाँदा माओवादी र एकीकृत समाजवादीलाई कांग्रेसको मत ट्रान्सफर सोचेजस्तो हुन नसक्ने डर छ । कांग्रेसलाई गठबन्धनका थोरै भोट प्राप्त हुँदा पनि लाभ हुने तर त्यही अनुपातमा गठबन्धनका अन्य दलले लाभ लिन नसक्ने सम्भावना छ । माओवादी अध्यक्ष पुष्पकमल दाहालले केही दिनदेखि यही चिन्ता सार्वजनिक मञ्चमार्फत प्रकट गर्दै आएका छन् । हँसिया हथौडाले रूखमा कसरी भोट हाल्ने ? रूखले हँसिया हथौडामा कसरी भोट हाल्ने ? अहिले यस्तो आग्रहपूर्वाग्रह हुने गरेको कुरा सुनेको छु तर यो अर्थहीन छ, आइतबार सत्ता गठबन्धनको एक कार्यकर्ता भेलामा दाहालको भनाइ थियो, म तपाईंहरूलाई स्मरण गराउन चाहन्छु हामीले धेरै पहिले नै रूख र हँसिया हथौडालाई एक बनाइसकेका हौं । जतिबेला हामीले शान्ति सम्झौता गर्यौं, त्यो बेला सात दलका तर्फबाट कांग्रेस सभापति गिरिजाप्रसाद कोइराला र माओवादीबाट मैले हस्ताक्षर गरेको थिएँ । त्यो भनेकै मैले रूखमा र गिरिजाप्रसाद कोइरालाले हँसिया हथौडामा छाप हाने बराबर हो ।कांग्रेसमा संस्थापनइतर खेमामा बढेको असन्तुष्टिको असर मत ट्रान्सफर मा पर्ने चिन्ता दाहालमा देखिन्छ । कांग्रेस नेता रामचन्द्र पौडेलले पनि गठबन्धनमा रहेका सबै पार्टीले आआफ्ना कार्यकर्तालाई सम्झाएर मत ट्रान्सफर परिणाममुखी बनाउन आवश्यक रहेको बताए । सत्ता गठबन्धनको निर्वाचन परिचालन समितिका संयोजकसमेत रहेका पौडेलले मत ट्रान्सफर लाई प्रभावी बनाउनकै निम्ति सत्ता गठबन्धनले सातै प्रदेशमा अगुवा कार्यकर्ता सम्मिलित कार्यकर्ता भेला आयोजना गरेको बताए । कांग्रेसमा आफ्नै पार्टीभित्र जति समस्या हुने गर्थ्यो, त्योभन्दा बढी समस्या अन्य दलमा भोट ट्रान्सफर हुनेमा देखिन्न, कांग्रेसले कम्युनिस्टलाई, कम्युनिस्टले कांग्रेसलाई भोट नदिने भन्ने अब हुन्न, उनले भने, पहिला कांग्रेसभित्रकै आन्तरिक असन्तुष्टिले केही समस्या हुन्छ कि भन्ने लागेको थियो । त्यो धेरै हदमा समाधान भइसक्यो । अब त्यस्तो समस्या हुँदैन ।कांग्रेस नेता पौडेल आआफ्नो पार्टीभित्र कार्यकर्तालाई नसम्झाउने हो भने केही स्थानमा समस्या आउन सक्ने बताउँछन् । सबै पार्टीका कार्यकर्तालाई सचेत गराउनुपर्छ, धेरै स्थानमा राम्रै वातावरण देखिएको छ, उनले भने, केही जिल्ला र क्षेत्रमा कमजोरी हुन सक्छन् । त्यसलाई सातै प्रदेशमा गठबन्धनले आयोजना गर्ने भेला र प्रशिक्षणमार्फत कार्यकर्तालाई सम्झाउने, भोट ट्रान्सफरमा बल पुर्याउने काम गर्नुपर्छ । भोट ट्रान्सफर गराउन सकेनौं भने गठबन्धन सफल हुँदैन ।स्थानीय तह निर्वाचनमा गठबन्धन सफल भएकाले यस पटक पनि ठूलो चुनौती नहुने माओवादी उपाध्यक्ष नारायणकाजी श्रेष्ठ बताउँछन् । गत स्थानीय तह निर्वाचनमा ६ महानगरपालिका र ११ उपमहानगरपालिकामा केन्द्रबाटै तालमेल भएको थियो । केन्द्रबाट तालमेल भएका महानगरपालिका र उपमहानगरपालिकामा गठबन्धन सफल भएको हो, श्रेष्ठले भने, प्रतिनिधिसभा र प्रदेशसभाका सबै सिटमा केन्द्रबाट तालमेल भएकाले समस्या हुने देखिन्न । एमाले नेता विशाल भट्टराई सत्ता गठबन्धनमा जस्तो समस्या एमालेमा नभएको दाबी गर्छन् । आफ्नो पार्टीको उम्मेदवार कस्तो छ ? अर्काको उम्मेदवार कस्तो छ ? नेतृत्वले इमानदारितासाथ सघाउन कसरी सहयोग गर्छ, त्यसमा धेरै कुरा निर्भर हुन्छ, उनले भने, एमालेलाई १ सय ३८ सिटमा विजयी गर्नुपर्छ । केपी ओली प्रधानमन्त्री हुनुपर्छ । एमालेलाई भोट हालेनौं भने खतरा छ भन्ने कुरा आम मतदाताले बुझ्नुभएको छ । सामान्य असन्तुष्टि रहे पनि तालमेलमा रहेका दलमा अपेक्षाअनुसार नै मत आदानप्रदान हुन्छ ।जसपा, राप्रपा र कमल थापासँग भएको तालमेललाई लिएर एमालेभित्र पनि असन्तुष्टि छ । मकवानपुरमा कमल थापालाई सघाउने निर्णयप्रति कार्यकर्ताले असन्तुष्टि प्रकट गरेका छन् । चितवन३ र डडेलधुरामा उम्मेदवारी फिर्ता, पार्टीभित्रै घनश्याम भुसाल र भीम रावललाई टिकट नदिइएको विषयले पनि असन्तुष्टि बढाएको छ । एमालेभित्र त केपी ओलीको तालीवानी शैली नै देखिएको छ, यसविरुद्ध पार्टीभित्र अन्तर्घात बढ्ने परिस्थिति बनेको छ, एमालेका अर्का एक नेताले भने ।सत्ता गठबन्धनभित्र माओवादी र एकीकृत समाजवादीले कांग्रेससँग सबैभन्दा ठूलो अविश्वास राखेका छन् । जित्नका लागि पार्टीको बलियो आधार नभएका क्षेत्रमा कांग्रेसको केही मत नपर्दा पनि असर गर्ने बुझाइ उनीहरूमा छ । गत स्थानीय तह निर्वाचनमा पनि सोचजस्तो कांग्रेसको मत ट्रान्सफर नभएको प्रतिक्रिया माओवादी, एकीकृत समाजवादी र हाल एमाले गठबन्धनमा गएको जसपाको थियो । एकीकृत समाजवादीले कांग्रेसबाट धोका भएको सार्वजनिक प्रतिक्रिया नै दिएको थियो । सत्ता गठबन्धनबाट बाहिरिनुपर्नाको एउटा कारणमा कांग्रेसको मत सरुवाको मनोविज्ञानसमेत रहेको अध्यक्ष उपेन्द्र यादवले बताउने गरेका छन् । कांग्रेसको निर्वाचन परिचालन समितिका संयोजक श्रेष्ठ असन्तुष्ट केही कार्यकर्ताबाहेक सबैको मत ट्रान्सफर हुने दाबी गर्छन् । पीडामा परेका केही कार्यकर्ताले कठिनाइ मान्लान् तर पार्टीका आम कार्यकर्ता र मतदाताले गठबन्धनको निर्णयलाई मान्छन् । स्थानीय तहमा चितवनमा रेनुलाई जिताएकै हो । पोखरामा एकीकृत समाजवादीका धनराजलाई पचास हजार मत थपेर पनि जिताएकै हो, उनले भने, गठबन्धनप्रति सबै दलका कार्यकर्तामा इमानदारिता हुनुपर्छ ।राजनीतिक विश्लेषक पुरञ्जन आचार्य स्थानीय तह र संसद्को निर्वाचनको प्रकृतिमै फरक रहेकाले मत आदानप्रदानको चुनौती यस पटक बढी हुने दाबी गर्छन् । उनका अनुसार स्थानीय तहमा राजनीतिकभन्दा सामाजिक आयामले कार्यकर्तालाई जोडेको हुन्छ । भूगोल सानो हुन्छ, एकले अर्कालाई चिनेको हुन्छ, स्थानीय तहमा सामाजिक भूमिकाले प्रभाव पारेको हुन्छ तर राष्ट्रिय निर्वाचनले सामाजिकभन्दा राजनीतिक आयाम बोकेको हुन्छ, उनी भन्छन्, अहिलेको निर्वाचनमा कम्युनिस्टको भन्दा पनि कांग्रेसको मत ट्रान्सफरमा बढी समस्या देखिन्छ । गठबन्धनमा रहेका वामपन्थी दलले एमालेलाई साइजमा राख्नुपर्छ भन्ने मुख्य लक्ष्य राखेकै कारण कांग्रेसका तुलनामा माओवादी र एकीकृत समाजवादीका धेरै मतदाता नेता र पार्टीको निर्देशनविपरीत नजाने उनको तर्क छ । सैद्धान्तिक रूपमा पनि कम्युनिस्ट पार्टी जडसूत्रवादी हुन्छन्, जडतामा बाँचेका र नेताको आदेश मान्ने हुन्छन् । पार्टी र नेतृत्वको लाइनसँग मतदाता प्रतिबद्ध हुन्छन्, उनी भन्छन्, तर कांग्रेसका मतदाता उदार र स्वतन्त्र ढंगका हुन्छन् । एकथरी मतदाता मन लागे भोट हाल्ने, मन नलागे नहाल्ने प्रवृत्तिका छन् । कतिपय जीवनभर रूखमा भोट हालियो । मर्ने बेलामा अर्कोमा हाल्न सकिन्न भन्ने मनोविज्ञानमा पनि छन् । यसैले पनि माओवादी र एकीकृत समाजवादीलाई बढी चिन्ता हुनु स्वाभाविक हो । गत स्थानीय तहको निर्वाचनमा वडाध्यक्षले पाएको मतलाई आधार मान्दा सत्ता गठबन्धनको पक्षमा ६५ लाख ४८ हजार मत आएको थियो । त्यसमध्ये कांग्रेसले प्राप्त गरेको मत ३९ लाख ५६ हजार (६०८६ प्रतिशत) छ । त्यसको करिब ८ देखि ९ लाख कांग्रेसका मतदाता दलीय निर्देशन र पार्टीको निर्देशनबाहिरका स्वतन्त्र मतदाता रहेको आचार्यको दाबी छ ।"
मतपत्र ५०३ थरी,"(काठमाडौं)  प्रतिनिधिसभा र प्रदेशसभा सदस्य निर्वाचनमा ५ सय ३ प्रकारको मतपत्र हुने भएको छ । प्रत्यक्षतर्फ प्रतिनिधिसभाका १ सय ६५ र प्रदेशसभाका ३ सय ३० क्षेत्रका फरकफरक मतपत्र हुनेछन् । समानुपातिकतर्फ प्रतिनिधिसभाको देशभर एउटै र सात प्रदेशका लागि सात थरी मतपत्र हुनेछन् । राजनीतिक दलले ०७४ को निर्वाचनमा समानुपातिकतर्फ पाएको मतका आधारमा मतपत्रमा चिह्नको क्रम राखिएको छ । प्रदेशको मतपत्रमा प्रदेशमा समानुपातिकमा प्राप्त मत संख्यालाई आधार बनाइएको छ । निर्वाचन आयोगले प्रदेशअनुसार फरकफरक मतपत्रको ढाँचा बनाई छापिरहेको छ । समानुपातिकका लागि ४ करोड मतपत्र छपाइसकेको र प्रत्यक्षतर्फको मतपत्र छपाइ जारी रहेको आयोगले जनाएको छ । आयोगका सहायक प्रवक्ता ऋषिराम भुसालका अनुसार कर्णाली र सुदूरपश्चिम प्रदेशसभाका लागि समानुपातिक मतपत्र उम्मेदवारको बन्दसूची बुझाउने दलको मात्रै चिह्न राखेर छापिएको छ । अन्य प्रदेशको समानुपतिकतर्फको मतपत्र भने दल दर्ताका लागि निवेदन दिएको आधारमा छापिएको छ । भुसालका अनुसार मतपत्रको कागज सेतो हुनेछ तर प्रतिनिधिसभा र प्रदेशसभाको प्रत्यक्षतर्फ रातो र समानुपातिकतर्फ कालो रङको चुनाव चिह्न हुनेछ । प्रतिनिधिसभाको समानुपातिकतर्फ मतपत्रको पहिलो लहरको सुरुमा एमालेको सूर्य चिह्न छ । यही लहरको दोस्रोमा कांग्रेसको रूख चिह्न, तेस्रोमा माओवादीको गोलाकारभित्र हँसिया हथौडा, चौथोमा जनता समाजवादी पार्टीको ढल्केको छाता र पाँचौंमा राप्रपाको निर्वाचन चिह्न हलो राखिएको छ । प्रतिनिधिसभाको मतपत्रमा ४८ प्रकारको निर्वाचन चिह्न राखिएको छ । मतपत्रको सुरुमा समानुपातिकमा पाएको मत र राष्ट्रिय मान्यता प्राप्त दलको निर्वाचन चिह्न कायम गरिएको छ, आयोगका सहायक प्रवक्ता गुरु वाग्लेले भने । सुदूरपश्चिम प्रदेशसभा सदस्यको समानुपातिक मतपत्रको पहिलो लहरको सुरुमा कांग्रेस, दोस्रोमा एमाले र तेस्रोमा माओवादीको चिह्न छ । एकीकृत समाजवादीको कलम चिह्न दोस्रो लहरको पहिलो स्थानमा छ । कर्णालीको प्रदेशसभा सदस्यको समानुपातिकतर्फ पहिलो लहरको सुरुमा सूर्य र दोस्रोमा रूख चिह्न राखिएको छ । एकीकृत समाजवादीको कलम चिह्न पहिलो लहरको अन्तिममा छ । मतपत्रको एउटा लहरमा बढीमा ५ वटा निर्वाचन चिह्न छन् । प्रत्यक्षतर्फको मतपत्रमा उम्मेदवार हुनेको मात्रै चिह्न राखिएको छ, आयोगका सहायक प्रवक्ता भुसालले भने ।आउँदो निर्वाचनमा सबैभन्दा कम दुईवटा चिह्न भएको मतपत्र छापिएको छ । प्रदेशसभाका ५ वटा क्षेत्रमा दुई जनाको मात्रै उम्मेदवारी कायम भएकाले त्यहीअनुसार मतपत्र छापिएको हो । प्रतिनिधिसभामा सबैभन्दा कम चिह्न भएका हुम्ला र मनाङ हुन् । त्यहाँका लागि तीनवटा चिह्न भएको मतपत्र छापिएको छ । प्रत्यक्षतर्फ प्रदेशमा सबैभन्दा बढी रौतहट १(१) मा ३० वटा र प्रतिनिधिसभातर्फ काठमाडौं१ मा ३२ वटा चिह्न भएको मतपत्र छापिँदै छ । आयोगका अनुसार प्रतिनिधिसभाको प्रत्यक्षतर्फ ६१ वटा दलले भाग लिएका छन् भने समानुपातिकतर्फ ४७ दलको सहभागिता छ । प्रदेशमा प्रत्यक्षतर्फ सबैभन्दा बढी वाग्मतीमा ४१ दलले भाग लिएका छन् । समानुपातिकमा सबैभन्दा बढी मधेसमा ३७ दल छन् ।"
काठमाडौंबाटै सर्वोच्च शिखर,"काठमाडौंको बोसान डााडाबाट सोमबार देखिएको सर्वोच्च शिखर सगरमाथालगायत हिमालहरू । यो वर्षको मनसुन शनिबार बाहिरिएको छ । मौसम सफा भएसँगै उपत्यकाबाट दोर्जे लाक्पा, गणेश, हिमालचुली, लाङटाङ, मनास्लुलगायत हिमालहरू छर्लङ्गै देखिएका छन् ।तस्बिर ः अंगद ढकालकान्तिपुर"
पाँचौं पटक चुनावी मैदानमा,"केदार शिवाकोटी (दोलखा)दोलखामा प्रतिनिधिसभा सदस्यका लागि २ नयाँ अनुहारबीच प्रतिस्पर्धा हुने भएको छ । जसमा गठबन्धनबाट माओवादी केन्द्रका गंगा कार्की र एमालेबाट बालकृष्ण शिवाकोटी छन् । कार्की र शिवाकोटीसहित राष्ट्रिय प्रजातन्त्र पार्टीका सहायक महामन्त्री विजयी खड्का पनि पहिलो पटक नै संसदीय चुनावमा प्रतिस्पर्धा गर्दै छन् ।झन्डै ३ दशकदेखि कम्युनिस्टको पकड क्षेत्र को रूपमा रहेको यो जिल्लामा यसपटक पनि मुख्य प्रतिस्पर्धा बामपन्थी उम्मेदवारबीच नै हुने देखिएको छ । २०५१ को मध्यावधि निर्वाचनमा कांग्रेस नेता स्वर्गीय भीमबहादुर तामाङ साविकको क्षेत्र१ मा विजयी भएका थिए । त्यसयता यहाँ वामपन्थी उम्मेदवारले नै जितेका छन् । २०६४ मा जिल्लाका दुवै क्षेत्रमा माओवादीले जितेको थियो । त्यसपछिका सबै प्रतिनिधिसभा सदस्य निर्वाचनमा एमालेले जित्दै आएको छ । यो पटक सत्ता गठबन्धनबाट उम्मेदवार माओवादी नेता कार्कीलाई निर्वाचित हुन कांग्रेसको भर पर्नुपर्नेछ ।एमालेबाट पूर्वसञ्चारमन्त्री पार्वत गुरुङ र पूर्वपर्यटनमन्त्री आनन्दप्रसाद पोखरेललाई पछि पार्दै व्यवसायी शिवाकोटीले टिकट हत्याएका हुन् । तर, कार्कीलाई पराजित गर्न उनलाई निकै मिहिनेत गर्नुपर्ने देखिन्छ । गत स्थानीय निर्वाचनमा गठबन्धनले जिल्लाका ९ मध्ये ७ वटा स्थानीय तहको प्रमुख जितेको थियो । वडाध्यक्षको मतभार हेर्दा एमालेभन्दा गठबन्धन नै अघि छ । गठबन्धनले वडाध्यक्षमा ४८ हजार ७ सय ८२ मत पाउँदा एमालेले ३९ हजार ३ सय २० मत मात्रै प्राप्त गरेको थियो ।२०४६ सालबाटै भूमिगत भई माओवादी आन्दोलनमा होमिएका कार्की हाल पार्टीको पोलिटब्युरो सदस्य छन् । जिल्लामा माओवादीका संस्थापक नेतासमेत रहेका उनले पार्टी र सरकार दुवैमा खासै अवसर पाएका छैनन् । पछिल्लो समय उनी जिल्लाकै सफल व्यवसायीका रूपमा समेत गनिन्छन् । दिगो विकास र जिल्लाको स्तरोन्नतिका लागि गठबन्धनले आफूलाई अघि सारेको बताउँछन् उनी । संविधान निर्माण भइसक्यो, अब आर्थिक समृद्धि मुख्य कुरा हो, उनले भने । लामो राजनीतिक यात्रामा आफू सधैंभरि जनताकै नजिक रहेकाले चुनाव जित्नेमा उनी विश्वस्त छन् । जिल्लामा निजी क्षेत्रबाट ठूलो लगानी भित्र्याउन सुरु गरेको जस भने शिवाकोटीलाई जान्छ । उनी आफू भाषणमा भन्दा पनि काममा विश्वास गर्ने व्यक्ति भएको बताउँछन् । काममा विश्वास गर्ने भएकाले पार्टीले जिल्लाको भाग्य बदल्न मलाई पठाएको हो, उनले भने । खासगरी यहाँको पर्यटन र कृषि क्षेत्रलाई प्राथमिकतामा राखेको उनको भनाइ छ । उनी कालिञ्चाक केवलकारका सञ्चालकसमेत हुन् ।गठबन्धनकै एक घटक कांग्रेसका कार्यकर्ताको असन्तुष्टि व्यवस्थापन गर्न कार्कीलाई चुनौती छ भने शिवकोटीलाई स्थानीय निर्वाचनमा आफ्नै कार्यकर्ताले गरेको अन्तरघातलाई व्यवस्थापन गर्नुपर्ने चुनौती छ । यस्तै, पछिल्लो समय जिल्लाभर संगठन विस्तार गरेको राप्रपाले विजय खड्कालाई मैदानमा उतारेको छ । गठबन्धन र एमालेका असन्तुष्ट पक्षको मत आफूले पाउनेमा उनी ढुक्क छन् । हाम्रा एजेन्डा जनतालाई प्रस्ट पार्नेछौं, उनले भने,जनताले विगतका दलहरूका गतिविधिकै कारण पनि राप्रपालाई सघाउनेछन् । राष्ट्रिय स्वतन्त्र पार्टीका जगदीश खरेलको पनि चुनौती ठूला दलसामु छ । जिल्लामा १ लाख ६० हजार ४ सय मतदाता छन् ।"
स्वास्थ्य बिमामा ६६ करोड अस्वाभाविक दाबी,"(काठमाडौं)  स्वास्थ्य बिमा कार्यक्रम लागू भएयता ६ वर्षमा झन्डै ६६ करोड रुपैयाँ भुक्तानी अस्वीकृत भएको छ । २०७८ असार मसान्तसम्म एक लाख ७५ हजार ६ सय ३२ वटा बिमा दाबीको ६५ करोड ९७ लाख ७४ हजार रुपैयाँ भुक्तानी स्वास्थ्य बिमा बोर्डले अस्वीकृत गरेको हो । बोर्डबाट कार्यक्रम लागू गर्न अनुमति लिएका बिमा प्रदायक स्वास्थ्य संस्थाको संख्या ४ सयभन्दा बढी छ । एक पटक बिमा दाबी अस्वीकृत भइसकेपछि अस्पतालहरूले फेरि दाबी गर्न मिल्दैन । बोर्डका प्रवक्ता शम्भु ज्ञवालीले कतिपय अस्पतालले नजानेर त कतिपयले नियतवश फाइदा लिने उद्देश्यले अस्वाभाविक दाबी गर्ने गरेको बताए । अति गर्नेलाई कारबाही गर्छौं, उनले भने, झूटो कागजात पेस गर्ने ताप्लेजुङ जिल्ला अस्पताल र झापाको एड्भान्स मल्टीस्पेसियालिटी अस्पतालको सम्झौता रद्द गरिसकेका छौं । कतिपय अस्पतालले भुक्तानी जस्ताको तस्तै पाउन राजनीतिक दबाबसमेत दिने गरेको बताए । प्याकेजअनुसार दाबी नगर्ने, प्याकेजको मूल्यभन्दा फरक बिल पेस गर्ने, सरकारले निःशुल्क दिने औषधिको पनि बिल पेस गर्ने कारण मोटो रकम अस्वीकृत हुने गरेको हो, उनले भने, अधिकांश कागजात अपुग भएका र प्रक्रिया नमिलेको बिलका कारण पनि भुक्तानी दिन मिल्दैन । बोर्डबाट सबैभन्दा बढी दाबी रकम अस्वीकृत भएको विराटनगरको नोबेल मेडिकल कलेजका प्रबन्धक नारायण दाहालले बिरामीलाई लुट्ने मनसायले अनावश्यक बिल पेस नगरेको दाबी गरे । बोर्डको नियमअनुसार पठाउँदा पनि कहिलेकाहीं प्रक्रिया अपुग हुन सक्छ । कमजोरी भए सच्याउने मौका दिनुपर्छ, उनले भने, तर, नियतवंश अस्वाभाविक दाबी गरेको होइन । नोबेलले २०७८ चैत ३० सम्म एक लाख ३४ हजार ८ सय ५२ संख्यामा बिमितको उपचार गरेको भन्दै बोर्डसँग ६० करोड ४९ लाख ६६ हजार रुपैयाँ भुक्तानी दाबी गरेको थियो । त्यसमध्ये बोर्डले २४ हजार ८ सय ५३ बिमितको दाबी कागजात रुजु गरेर १५ करोड ३० लाख ४४ हजार रुपैयाँ मात्र भुक्तानी गर्नुपर्ने ठहर गर्यो । त्यसमा पनि १४ करोड ३४ लाख ७७ हजार रुपैयाँ मात्र स्वीकृत भयो । बाँकी ९५ लाख ६७ हजार रुपैयाँ प्रमाण अपुगका कारण सदर भएन । चितवन मेडिकल कलेजले पनि सोही अवधिसम्म ५४ हजार २ सय ७४ संख्यामा बिमितको उपचार गरेको भन्दै २७ करोड ३७ लाख ७५ हजार रुपैयाँ दाबी गरेको थियो । त्यसमध्ये ७ हजार ९ सय ५४ जनाको कागजात जाँच गरेर बोर्डले ७ करोड २३ लाख एक हजार रुपैयाँको दाबीमध्ये ६ करोड ८७ लाख ७१ हजार रुपैयाँ मात्र भुक्तानी गर्यो । त्यस्तै, भैरहवाको लुम्बिनी मेडिकल कलेजले १० हजार २ सय ५५ बिमितबाट एक करोड ८४ लाख ६१ हजार रुपैयाँ दाबी गरेर कागजात बुझाएकामा एक करोड ५६ लाख ५९ हजार रुपैयाँ मात्र स्वीकृत भयो । प्रमाण अपुगको कारण देखाउँदै बाँकी रकम दिन बोर्डले अस्वीकार गर्यो । स्वास्थ्य बिमा बोर्ड नियमावलीको दफा १९ मा अनुसार सम्झौताबमोजिमको सेवा उपलब्ध नगराएमा, अभिलेख अद्यावधिक गरेको नदेखिएमा वा झूटो प्रतिवेदन पेस, कार्यक्रम सञ्चालनमा लापरबाही वा आफ्नो संस्थामा सेवा उपलब्ध हुँदाहुँदै पनि अन्यन्त्र प्रेषण गरेमा सम्झौता रद्द गर्न सक्ने व्यवस्था छ । तर, बोर्डले दुईवटा अस्पताललाई बाहेक अन्यलाई कारबाहीको दायरमा ल्याउन सकेको छैन । झापाको बीएन्डसी मेडिकल कलेज, कन्काई अस्पताल बिर्तामोड, विराट मेडिकल कलेज, युनिभर्सल मेडिकल कलेज भैरहवालगायतले पनि स्वास्थ्य बिमा बोर्डसँग अस्वाभाविक दाबी गर्दै आएका छन् । बिमामा देखिएका समस्या समाधान गर्न स्वास्थ्य राज्यमन्त्री हीराचन्द्र केसीको अध्यक्षतामा साउन २६ गते ५ सदस्यीय उच्चस्तरीय कार्यदल बनाइएको थियो । तीन साताभित्र प्रतिवेदन पेस गर्न कार्यदललाई समयसीमा दिइएको थियो । त्यस्तै, बोर्डमा विशेषज्ञ चिकित्सक प्रदीप वैद्यको संयोजकत्वमा ७ जनाको दाबी समीक्षा र मूल्यांकन समिति पनि छ । तर कार्यदल वा समितिले अस्वाभाविक बिल पेस गर्नेलाई कारबाहीको दायरामा ल्याउन सकेका छैनन् । उच्चस्तरीय कार्यदल समितिका सदस्यसचिव नारायण ढकालले प्रतिवेदन तयार भइरहेको प्रतिक्रिया दिए । समितिका संयोजक वैद्य भने बिल अस्वीकृत भए अस्पताललाई नै घाटा हुने बताउँछन् । सरकारले २०७२ चैत २५ देखि कैलाली जिल्लाबाट सुरु गरेको बिमा कार्यक्रम हाल देशैभर लागू भइसकेको छ ।"
संस्कृतिविद् जोशीको शोकमा सार्वजनिक बिदा,"काठमाडौं (कास) संस्कृतिविद् एवं वाङ्मय शताब्दी पुरुष सत्यमोहन जोशीको निधनको शोकमा सरकारले मंगलबार सार्वजनिक बिदा दिने निर्णय गरेको छ । गृह मन्त्रालयले सोमबार विज्ञप्ति जारी गर्दै सबै सरकारी कार्यालय, सार्वजनिक संघसंस्थाहरू, विदेशस्थित कूटनीतिक नियोगहरूमा बिदा दिने र शोकमा राष्ट्रिय झन्डा झुकाउने निर्णय गरेको जनाएको हो । १०३ वर्षका जोशीको गत आइतबार बिहान ग्वार्कोस्थित किस्ट मेडिकल कलेज तथा शिक्षण अस्पतालमा निधन भएको थियो ।"
मानवशास्त्री गुरुङको निधन,"काठमाडौं (कास) नेपाल जनजाति महासंघका पूर्वमहासचिव तथा मानवशास्त्री ओम गुरुङको सोमबार निधन भएको छ । ६८ वर्षको उमेरमा उनको ललितपुरको हरिसिद्धिस्थित नेपाल क्यान्सर अस्पतालमा निधन भएको हो । उहाँलाई क्यान्सर देखिएपछि नयाँदिल्लीमा उपचार गरिएको थियो । पछि नेपालमा पनि उपचार हुँदै आएको थियो, गुरुङका सहकर्मी मन खत्रीले भने, आइतबार उहाँलाई अप्ठ्यारो भएपछि अस्पताल भर्ना गरिएको थियो । त्रिभुवन विश्वविद्यालयमा ३६ वर्ष अध्यापन गरेका गुरुङ १२ वर्षसम्म समाजशास्त्र तथा मानवशास्त्र विभागका प्रमुख थिए । बागलुङको ताराखोलामा जन्मेका उनले १९९६ मा अमेरिकाको कोरनेल विश्वविद्यालयबाट मानवशास्त्रमा विद्यावारिधि गरेका थिए । गुरुङका श्रीमती, एक छोरा र दुई छोरी छन् ।"
मेची पुललाई पूर्ण रूपमा चलाइयोस्,"एसियाका ३२ देश जोड्ने एसियाली राजमार्ग नेपालको काँकडभिट्टासम्मै आइपुगेको दुई वर्ष भैसक्दा पनि यसबाट नेपालले यथोचित लाभ लिन सकेको छैन । उक्त राजमार्गलाई जोड्न मेचीमाथि बनेको ५ सय ७५ मिटर लामो ६ लेनको पुल नेपालतर्फ पूर्वाधार नबनेको भन्दै पूर्ण रूपमा सञ्चालन गर्न भारत तयार नहुँदा अन्तरदेशीय आवागमनमा कठिनाइ भैरहेको छ । पुरानो साँघुरो पुलमा सवारीसाधनको चाप हुँदा सीमा वारपार गर्नेहरूले अनाहकमा सास्ती बेहोरिरहेका छन्, जसबाट सीमाक्षेत्रमा विकासको गति अघि बढ्न सकेको छैन । यसरी बनिसकेको नयाँ पुल सञ्चालनमा नल्याई पुरानैमा निर्भर भैरहँदा नेपाली कूटनीतिको अक्षमता मात्र होइन, दुवैतर्फका जनतासित जोडिएको द्विपक्षीय मामिलामा भारत सरकारको उदासीनता पनि एकसाथ उजागर भएका छन् । पुरानो र नयाँ अत्याधुनिक पुलहरू समानान्तर रूपमा छन् । नयाँ पुलबाट मालवाहक ठूला गाडी र कूटनीतिक वा सुरक्षा संयन्त्रका गाडी मात्रै चल्न पाउँछन् । यात्रुवाहक बस, ईरिक्सा र पैदलयात्रुलाई पुरानै पुलबाट मात्र आवतजावत अनुमति छÙ रिक्सादेखि ठूला सवारी र पैदल यात्रुसम्मका कारण आधा शताब्दी पुरानो पुलमा सधैंजसो ट्राफिक जाम हुन्छ । यसबाट नियमित यात्रुका अतिरिक्त देशीविदेशी पर्यटकले हैरानी खेपिरहेका छन् । अचम्मलाग्दो त, नेपाल पक्षलाई देखाएर आफैंले बनाएको पुल पूर्ण सञ्चालन गर्न भारत पन्छिरहेको छ भने नेपाल सरकारले पनि यथोचित पहल गरेको छैन । अरू त अरू, आगामी निर्वाचनका लागि अनेकौं सपना देखाउँदै मत माग्न व्यस्त राजनीतिक दलहरूको कार्यसूचीमा पनि यो विषय परेको छैन । दैनिक औसत ५ हजार यात्रु र २ हजार ठूलासाना सवारीसाधनको आउजाउ हुने नाकामा निर्मित नयाँ पुल सञ्चालनमा अझै ढिलाइ गरेर नेपाल सरकारले आन्तरिक अव्यवस्थापन र कूटनीतिक अदक्षताको थप परिचय दिइरहनु हुँदैन । भारतले उठाएका पूर्वाधार सम्बन्धी सवालमा नेपालले आफ्नोतर्फबाट सम्पूर्ण व्यवस्था मिलाउनुपर्छ । र, अरू खाले सुरक्षाचासो छन् भने पनि तिनको सम्बोधन हुने गरी भारतीय पक्षलाई आश्वस्त तुल्याउनुपर्छ । जसरी हुन्छ, सार्थक कूटनीतिक संवादमार्फत अविलम्ब पुल पूर्ण सञ्चालनमा ल्याइनुपर्छ । भारत सरकारले आफैंले पनि अनावश्यक आलटाल गर्नेभन्दा समस्याको ठोस समाधानका निम्ति अग्रसरता देखाउनुपर्छ । आखिर यसबाट नेपाल मात्र नभएर भारत पनि उत्तिकै लाभान्वित हुने हो । त्यही भएरै २०७३ मा प्रधानमन्त्री शेरबहादुर देउवा र भारतीय समकक्षी नरेन्द्र मोदीले नै यो मितेरी पुल निर्माणको सम्झौता गरेका हुन् । र, एसिया उपक्षेत्रीय आर्थिक सहयोगसडक सञ्जाल परियोजना (एसएएसईसी) अन्तर्गत एसियाली विकास बैंकको करिब डेढ अर्ब भारु ऋण सहयोगमा भारतले यसलाई बनाएको हो । यसर्थ, यसको सञ्चालनको विषयलाई भारत सरकारले आफ्नो पनि साखका रूपमा लिनुपर्छ । आफ्नै कारण भव्य पूर्वाधार प्रयोगविहीन रहँदा ठूलो लगानी त्यसै खेर मात्र गैरहेको र लक्षित वर्ग अपेक्षित लाभबाट वञ्चित भैरहेको तथ्य नयाँदिल्लीले हृदयंगम गर्नुपर्छ । भारतनेपाल दुवै देशले के भुल्नु हुँदैन भने, दुई देशबीचको सम्पर्क माध्यम भए पनि यो पुल महत्त्वाकांक्षी परियोजना एसियाली राजमार्गको एउटा हिस्सा होÙ जसको सञ्चालनमा जति ढिलाइ हुन्छ, एसियाका झन्डै तीन दर्जन मुलुक जोड्ने परियोजनाको कार्यान्वयनमा पनि त्यति नै व्यवधान रहिरहन्छ । एसियाली राजमार्गसित जोडिने अरू मुद्दा पनि छन् । यसको सहज पहुँच भई उपयोग गर्न सकेमा नेपाली उत्पादनले भारत, भुटान, बंगलादेश, थाइल्यान्डदेखि म्यान्मारसम्मको अन्तर्राष्ट्रिय बजारमा सहज पहुँच प्रवेश पाउने भए पनि सामान आयातनिर्यातमा द्विपक्षीय सहुलियत र कर छुटबारे संवाद हुन सकेको छैन । यही राजमार्गबाट लिन सकिने फाइदालाई हेरेर भुटानले भारत सीमावर्ती विन्दु पासाखा क्षेत्रमा ५० भन्दा बढी ठूला उद्योग सञ्चालनमा ल्याएर सिमेन्ट, क्लिंकर, जस्तापाता, निर्माण सामग्री आदि पैठारी गर्न थालिसकेको छ । तर नेपालले भने यसबाट लाभ लिने गरी योजना अघि सार्नु त परको कुरा, बनिसकेको पुलै सञ्चालनका लागि जोडबल लगाउन नसक्नु दुःखलाग्दो विषय हो ।पुल सञ्चालन गर्न स्थानीय तहले पहल नगरेको होइन । कोलकातास्थित नेपाली महावाणिज्य दूतावासले पनि गत चैतमा स्थलगत भ्रमण गरी परराष्ट्र र गृह मन्त्रालयलाई ९ बुँदे ध्यानाकर्षणपत्र पठाएको थियो । परराष्ट्र मन्त्रालय र दिल्लीस्थित दूतावासमार्फत एसियाली राजमार्ग र मितेरी पुल पूर्ण रूपमा सञ्चालनका लागि भारत सरकारलाई पत्राचार पनि गरेको थियो । दिल्लीस्थित नेपाली दूतावासले पनि गत सेप्टेम्बर ३० मा सम्बद्ध भारतीय निकायका पदाधिकारीसँग छलफल गरेको थियो । यति हुँदा पनि ठोस परिणाम देखिएको छैन । तसर्थ, यसका निम्ति संघीय सरकारले नै तदारुकता देखाउनुपर्छ, जसका निम्ति स्थानीय स्तरमा क्रियाशील राजनीतिक दलहरूले काठमाडौंलाई घचघच्याउनुपर्छ । कूटनीतिका सबै संयन्त्र प्रयोग गरेर यसबारे दुवै देश यथाशीघ्र ठोस समझदारीमा पुग्न जरुरी छ । नेपालको आन्तरिक ध्येय भने पुल पूर्ण रूपमा खुलाउने मात्र नभई यसबाट यथोचित लाभ लिने पनि हुनुपर्छ, त्यसका लागि आवश्यक योजनाहरू बनाइनुपर्छ । यस राजमार्गभित्र पर्ने नेपाली सडक निर्माणलाई तीव्र तुल्याइनुपर्छ, जसमा सरकार र राजनीतिक दलहरू सबैको ध्यान जानुपर्छ ।"
आचारसंहिताको अवज्ञा,"निर्वाचन आचारसंहिता लागू भइसकेको छ । नेताहरू आआफ्ना निर्वाचन क्षेत्रमा लागिसके । यस्तोमा संघीय सरकार भने, ठूला व्यापारीहरूलाई लाइसेन्स वितरण गर्ने तयारीमा छ । आचारसहिता लागू भइसकेपछि हुँदै गरेको यस्तो निर्णयले सरकार आर्थिक चलखेलमा कति डुबेको छ भन्ने प्रस्ट भएको छ । अतः सरकारको यस्तो कर्मले भोलिको चुनावी परिणाममा असर गर्छ नै । यो बेला व्यापारीलाई लाइसेन्स वितरणको तयारी गर्नु भनेको सरकार व्यवसायीको मतियार बन्नु नै हो । यतिबेला दैनिक कार्य सम्पादनबाहेकका अरू विकास निर्माणका लागि सरकारी ढुकुटी खोल्नु, दलगत स्वार्थ पूर्तिका लागि सरकारमा बस्दाको फाइदा उठाउन खोज्नु आचारसंहिताको अवज्ञा गर्नु हो । यस्तो कार्य कसैले गरेमा वा गराइएमा कानुनी कारबाही गर्नुपर्छ । रामकृष्ण बराल, काठमाडौं"
नयाँ पुस्ताको पालो,"यसपालिको प्रतिनिधि तथा प्रदेशसभा निर्वाचनको उम्मेदवारमा अधिकांश पुरानै अनुहार दोहोरिएका छन् । जनताले रुचाएका कमै व्यक्तिले टिकट पाएका छन् । देशको हित सोच्ने व्यक्तिहरू बहिष्कारमा परेका छन् । लोभीपापीको वर्चस्व पार्टीमा छ । के सधैं एउटै व्यक्ति राजनीतिक लाभको पद ओगटेर बस्नुपर्ने ? पाँच दशकभन्दा बढी समय राजनीतिमा लागेका नेताहरूले आराम गरेको भए हुने तर अझै निर्वाचनमा उठिरहेका छन् । फेरि पनि यिनै नेताहरूले देश विकास गर्लान् भनेर कसरी विश्वास गर्ने ? जसरी पनि निर्वाचन जितेर सांसद, मन्त्री बन्नेबाहेक अरू उद्देश्य देखिएन । अब मतदाता सचेत हुनुपर्छ, काम गर्ने र नयाँ नेताहरू छनोट गर्नुपर्छ । पुरुषोत्तम घिमिरे, जोरपाटी, काठमाडौं"
स्मार्ट मिटर र रोजगारी,"नेपाल विद्युत् प्राधिकरणले विद्युत् खपतको डाटा ग्राहक र प्राधिकरण दुवैले तत्काल हेर्न सक्ने, ग्राहकले खपत विद्युत् अनुसार अनलाइन महसुल भुक्तान गर्न सक्ने, चोरी नियन्त्रण गर्न सकिने, महसुल नबुझाउनेको लाइन केन्द्रबाट काट्न सकिने आदि सहुलियत हेरी ग्राहकको घरमा निःशुल्क स्मार्ट मिटर जडानको सुरुआत काठमाडौं उपत्यकाबाट गत वर्षदेखि गरेको थियो । स्मार्ट मिटर सञ्चालनका लागि आवश्यक पर्ने तीन फ्रिक्वेन्सी ब्यान्डविथबापत सञ्चार मन्त्रालयलाई प्रतिब्यान्डविथ १ करोड २० लाखका दरले तीन ब्यान्डविथको ३ करोड ६० लाख रुपैयाँ तिर्नुपर्ने देखिन्छ । देरसबेर यो रकम असुल्न विद्युत् प्राधिकरणले ग्राहककै खल्तीबाट असुल्नेछ । स्मार्ट मिटर जडानले अढाईदेखि तीन हजार कर्मचारीले आफ्नो जागिर गुमाउने खबरले, बेरोजगारी खेपिरहेका नेपालीलाई अझै मर्का पर्ने भएकाले प्राधिकरण र सरकारले यस कुरालाई गम्भीर भई सोच्नुपर्नेछ । महेन्द्रसिंह बम, टीकापुर१, कैलाली"
जोखिमपूर्ण स्थानमा विद्यालय,"बाढीमा बग्दै विद्यालय समाचार पढ्दा बझाङका सरकारी विद्यालयहरूमा अध्ययनरत केटाकेटीले दिनहुँ भोग्नुपरेको महाकष्ट छर्लंग हुन्छ । भिरालो पहाडी क्षेत्रमा अव्यवस्थित सडकहरू धरापझैं फैलिएसँगै वर्षाको बाढी पहिरोले बझाङका १२२ विद्यालयमा अध्ययनरत २४ हजारभन्दा बढी बालबालिकाको दैनिकी कष्टकर बनेको, जीवन नै जोखिममा परेको सन्दर्भ अत्यन्त पीडादायी छ । समाचारसँगैको फोटो नियाल्दा पनि विद्यालयमा जोखिम बढ्नुको प्रमुख कारण अव्यवस्थित कच्ची सडक भएको देखिन्छ । केदारस्युँ गाउँपालिकाको भूमिदेव आधारभूत विद्यालयले भोगिरहेको दुःखपीडा फोटोमै छर्लंग हुन्छ । पानी पर्न थाल्नेबित्तिकै आलोपालो गरी विद्यार्थी पहिरोको अवस्था बुझ्न बाहिर निस्कँदा रहेछन् । बझाङका अधिकांश विद्यालय असुरक्षित, जोखिमयुक्त स्थानमा सञ्चालन भएकाले अन्य स्थानको अवस्था पनि भूमिदेव स्कुलको भन्दा कम कष्टपूर्ण देखिँदैन । उता साइपाल गाउँपालिकामा अवस्थित सबैजसो विद्यालय जोखिमपूर्ण अवस्थामा छन् । हुन त अरू धेरै जिल्लाका सरकारी विद्यालयहरूले यस्तै कठिनाइ नभोगेका होइनन् । समाचार अुनसार गत वर्षको बाढी तथा पहिरोले १० जिल्लाका २५ पालिकामा रहेका ९० विद्यालयमा क्षति पुगेको थियो । राष्ट्रिय विपद् जोखिम न्यूनीकरण तथा व्यवस्थापन प्राधिकरणका अनुसार बझाङ, बैतडी, बाजुरा, डडेलधुरा, दार्चुला, धनकुटा, डोटी, इलाम, पाँचथर र रूपन्देहीका विद्यालयहरू प्रभावित बनेका थिए । जबसम्म अन्धाधुन्ध सडक खनेर पहाडलाई क्षतविक्षत बनाउने काम रोकिँदैन, जबसम्म तीन तहका सरकारले शिक्षाको महत्त्व बुझ्दैनन्, तबसम्म विद्यालयहरूको विध्वंस रोकिने छैन । भुवनेश्वर शर्मा, चन्द्रागिरि२, काठमाडौं"
कस्तो सहर बनाउने बालेन ?,"विशिष्ट सभ्यताको अवसानमल्लकालमा मध्यस्थ व्यापार नै काठमाडौंको सहरीकरणको मुख्य आधार मान्ने पीताम्बर शर्माको विचारमा, दक्षिण एसियामा भारत र तिब्बतसँगको मध्यस्थ व्यापारको फाइदा लिन सक्ने अवस्थिति र उत्पादन एवं अनुकूलता काठमाडौं उपत्यकासँग मात्र थियो । सन् १४८० र १७६८ बीचका करिब तीन शताब्दीसम्म तिब्बतको व्यापार उपत्यकाका सहरकै नियन्त्रणमा थियो । यसरी अठारौं शताब्दीसम्ममा यहाँ विशिष्ट सहरी अर्थतन्त्रको विकास भइसकेको थियो, जसमा नेवाः व्यापारी, विशेषतः ल्हासा व्यापारी तुलाधरसँगै तामाङ भरियाहरूको योगदान कम थिएन । शर्माको स्पष्ट मत छ, तथापि काठमाडौं उपत्यकाको सहरीकरण गैरकृषि उत्पादनको गहकिलो आधार र पहाडी अर्थतन्त्रसँगको आर्थिक लेनदेनको अत्यन्त न्यून परिमाणका कारण फस्टाउन सकेन । सन् १७६९ मा गोर्खाली विजयपछि मध्यस्थ व्यापारको मात्रा र परिमाणमा पनि अपेक्षित वृद्धि आउन सकेन । काठमाडौं सामन्ती शासन व्यवस्था अन्तर्गत एकीकृत नेपालको राजनीतिक, सामाजिक, सांस्कृतिक र आर्थिक केन्द्रका साथै फौजी केन्द्रका रूपमा स्थापित भयो । त्यसपछि मोफसलको साधन र स्रोतले काठमाडौंको राजनीतिक र आर्थिक सत्ता र शक्तिलाई थेग्नुपर्छ भन्ने गोर्खाली राज्यको सोच विकसित भयो । यसरी सबै कुरा केन्द्रीकृत हुँदा मोफसलमा कृषि उत्पादकत्वको वृद्धि र गैरकृषि उत्पादनका अवसरको फाइदा लिन न लगानी सम्भव थियो, न त कृषिको व्यापक तहमा व्यवसायीकरण नै । तिनको अभावमा काठमाडौंबाहिर सहरीकरणको सम्भावनै रहेन ।गोर्खाली विजयपछि नगरीय क्रान्तिको मात्रै होइन, उपत्यकाको नेवाः सभ्यताको पनि अवसान सुरु भयो । महेशचन्द्र रेग्मीका भाषामा, सीमित कृषि उत्पादन क्षमता, गैरकृषि आर्थिक अवसरको कमी र सामन्तवादद्वारा सिञ्चित कठोर वर्णजात व्यवस्थालाई व्यापक बनाइयो । मल्लकालीन राज्यको तहबाट भएका धार्मिक सहिष्णुता र विविध भाषाको अभ्यासलाई पनि कुण्ठित तुल्याइयो । उपत्यकाका सहरलाई विजयी तागाधारी शासक जातिको कान्तिपुरी नगरीमा फेरिएपछि नेवाः समुदायका तल्लो तहका प्रजा मात्रै होइनन्, अधिकांश मतुवाली समुदायका रैती र सबैजसो गरिखाने वर्गका जनताको सीमान्तीकरण तीव्र भयो । यस शताब्दीमा नेपालमा अनेक संघर्षपछि राजनीतिक व्यवस्था परिवर्तन भएको छ, नेपाली राज्य कस्तो बनाउने बहस पनि भएको छ, तर आफ्नो विशिष्ट सभ्यता कस्तो बनाउने, कस्तो मौलिक संस्कृति विस्तार गर्ने, कस्तो विशिष्ट सहर बनाउनेबचाउने, कस्तो सहरवासी सृजना गर्ने, कस्तो सडकसंस्कारजस्ता मूर्तअमूर्त सभ्यता विस्तारित र पुनःस्थापित गर्ने भन्ने लोकतान्त्रिक सवालमा कमै ध्यान गएको छ । अबको सामाजिक विमर्श र अभियानमा बेवास्ता गर्नै नमिल्ने पक्ष के हो भने, सयौं वर्षदेखि सहरको गढ पर्खालभित्र रहेको सत्ताशक्तिबाट वञ्चित र सम्मानको हकबाट तिरस्कृत समुदाय र व्यक्तिलाई केन्द्रमा राख्ने खालका मानवीय र लोकतान्त्रिक सम्यक् विकल्पबिनाको डोजरे विकासले तानाशाहीकरण र फरायाकरणलाई मात्रै विस्तार गर्छ ।"
बाली हमलाका बीस वर्ष,"आउँदा दुई दशक विश्वले नै नियालेर हेर्ने राष्ट्रहरूमा अस्ट्रेलिया अनि भियतनाम अग्रपंक्तिमा आउँछन् । किन ? चार विशेष कारण छन् । प्रथम, विकासका क्षेत्रमा दुवै निकै माथि पुग्ने आशा छ । भियतनाम, एकपल्ट युद्धले चकनाचुर पारेको राष्ट्र, अर्को जापानदक्षिण कोरिया बन्ने तरखरमा छ । दोस्रो, सामरिक दृष्टिकोणमा दुइटै राष्ट्रको भूमिका अति नै महत्त्वपूर्ण रहनेछ । भियतनामको दक्षिण चीन सागर र अस्ट्रेलियाको प्रशान्त महासागरसँगको निकटताले । तेस्रो, दुइटै राष्ट्रमा चीनको निकै गहिरै प्रभाव छ । अस्ट्रेलियाको बजारमा कुनै उद्योगमार्फत उत्पादित वस्तु टिप्नुहोस्, अस्ट्रेलियाली कम्पनीका निम्ति बनाइएको मेड इन चाइना नै लेखिएको हुन्छ । अनि चौथो, यी दुइटै राष्ट्रमा विदेशबाट गएका मानव संसाधनको भूमिका अति नै अहं हुँदै गएको छ । अस्ट्रेलियाका सिडनी र र मेलबर्नलाई दक्षिण एसियाली, चिनियाँ, कोरियाली, फिलिपिनोले नै ढाकेको पाइन्छ । नेपालीभारतीयश्रीलंकालीहरूका ताँत छन् । मेलबर्नको क्यारिङ्टन रोडलाई त सानो चीन नै भने पनि हुन्छ । चिनियाँ पुस्तकपसलसम्म छ यहाँ । गरम महिनामा क्रिसमस मनाइने, मौसम र ऋतु नै भिन्नै भएको अस्ट्रेलियामा मानवसुरक्षालाई सबैभन्दा माथि राखिएको हुन्छ । र नै, कोरोना महामारीमा पनि केवल साढे १५ हजार मानिस मरे, महामारीको चपेटामा १ करोडभन्दा बढी परे पनि ।गत केही सप्ताह म अस्ट्रेलियामा रहँदा महामारीको प्रकोप समाप्त भएको सरकारी घोषणा गरियो । १२ अक्टोबरको दिन भने प्रायः सबै दैनिक समाचारपत्रहरू द अस्ट्रेलियन, डेली टेलिग्राफ, हेराल्ड सन आदिले प्रथम पृष्ठमै बीस वर्षअघि इन्डोनेसियाको बालीमा भएको आतंकवादी हमलामा मरेका ८८ अस्ट्रेलियाली नागरिकहरूको सम्झनामा श्रद्धाञ्जली लेख र समाचारहरू छापेका थिए । सन् २००२ मा विश्वलाई नै थर्काउने समाचार थियो यो । अमेरिकाको वर्ल्ड ट्रेड सेन्टरमा ११ सेप्टेम्बर २००१ मा भएको भीषण हमलापछि इन्डोनेसियाका निम्ति यो अर्को ११ सेप्टेम्बर थियो । देवीदेवताहरूको भूमि मानिने बालीको कुतास्थित प्याडिज बार र सारी क्लबमा राति एघार बजे आतंकवादीहरूले सुसाइड बम्बर र गाडीमा लादिएको एक हजार किलो बमको विस्फोट गराएपछि, त्यस समुद्रतटमा आनन्दमज्जा लिन पुगेका २० राष्ट्रका २०२ पर्यटकसहित अरूको मृत्यु भयो । भोलिपर्सिपल्ट विश्वभरिकै अखबार आदिमा हाफप्यान्ट र ट्यांक टप लगाएकी २२ वर्षीया युवतीले विस्फोटबाट भयानक आघात पुगेका एक व्यक्तिलाई अँगालो हाली घटनास्थलबाट बाहिर निकाल्दै गरेको तस्बिर छापिएपछि सबै चकित, क्रोधित एवं स्तब्ध बनेका थिए । त्यस तस्बिरकी युवती थिइन् अस्ट्रेलियाकी हानाबेथ ल्युक, उनले अँगालो हालेका व्यक्ति थिए टम सिंगर अनि फोटोग्राफर थिए ब्राजिलका रोबर्टो मालाडोनाडो । सिंगर पनि मरे । हानाबेथलाई त्यसपछि एन्जल अफ बाली नाम दिइयो । हानाबेथ र रोबर्टोको युट्युब भिडियोमा मर्मस्पर्शी कुराहरू बताइएका छन्, हानाबेथले आफ्नो पुस्तक शक वेभ्स (सन् २०१२) मा पीडादायी दृश्यहरू अघि ल्याएकी छन् । बाली विस्फोटमा उनका केटा साथी पनि जलेरै खाक भएका थिए ।इन्डोनेसियामा आतंकवादी हमला कुनै नयाँ कुरो थिएन । तर विदेशीहरूलाई निसाना बनाई हमला गरिएको भने प्रथम पटक थियो । दारुल इस्लामजस्ता कट्टरपन्थीआतंकवादी संस्थाले जाभामा सन् १९६० को दशकमा र सन् २००० मा क्रिसमसको समयमा हमला अनि सन् १९८१ मा गरुड हवाईजहाजको अपहरण गरिसकेका थिए । सन् २००२ को बाली विस्फोटपछि त जाकार्ताको मेरियट होटल (सन् २००३), अस्ट्रेलियाली दूतावास (सन् २००४) र फेरि बाली (सन् २००५) लगायतमा निरन्तर विस्फोट आदि हुन थाले । इन्डोनेसियामा आतंकवादलाई समाप्त गर्न अस्ट्रेलियाका पुलिस एजेन्सीहरूले कसरी भौतिकजासुसीआर्थिकसंस्थागत भूमिका निभाए अनि कसरी आतंकवादको विरोधमा लड्नका लागि आजको इन्डोनेसियाको सर्वश्रेष्ठ संस्था डेन्सस८८ निर्माण गरे आदिबारेमा अस्ट्रेलियाका दैनिक अखबारहरूले घतलाग्दो ढंगमा बाली बम्बिङको बीस वर्ष पुगेका अवसरमा लेखहरू प्रकाशित गरेका छन् । इन्डोनेसियाका डेन्ससका प्रमुख मार्थिनस हुकोमले आफ्नै अनुभव सार्वजनिक गरेका छन् । आफ्ना नागरिकहरू बाली विस्फोटमा मारिएपछि अस्ट्रेलिया सरकारले तीनचार मन छुने कुराहरू गर्यो । पहिलो त, यस आतंकवादी हमलामा मर्नेहरूका आफन्तहरूलाई बाली नै पुर्यायो, घटनास्थलको प्रत्यक्षदर्शी बनायो र तिनका आफन्तहरूका मृत शरीरसमेत स्वदेशमा वापस ल्याउने प्रबन्धहरू मिलायो । हाहाकार नै भएको थियो । शरीरहरू यति डरलाग्दो गरी जलेका थिए, कसैलाई खुट्याउनै गाह्रो पर्थ्यो । कसैले हातका औंलाका औंठी, कसैले नजिकैका सरसामान त कसैले अन्दाजमा मृतकलाई आआफ्नो भन्न थाले । एक पुलिस अधिकारीका अनुसार, परिवारजन यति आतुर, हैरान र शोकाकुल थिए, मृत शरीरहरूलाई अन्दाजमै आफ्नो भन्दै उठाउन थाले । एउटा परिवारले यसरी नै दाबी गरिरहेपछि अस्ट्रेलियाका पुलिस अधिकारीले त्यो महिला शवलाई ओल्टाईपल्टाई हेरे, शवको नाभिमा सानो रिङ देखेपछि परिवारलाई त्यस्तो थियो तपाईंकी आफन्तको ? भनी सोध्दा थिएन भनिएपछि त्यस मृत शरीरलाई अलग्गै राखिएको थियो ।दोस्रो, अस्ट्रेलिया सरकारले मृत शरीर खुट्याउनलाई तुरुन्त डीएनए परीक्षण केन्द्र खडा गर्यो । लिन्जी विल्सनविल्डे नामक युवा वैज्ञानिकले क्यानबेरास्थित डीएनए केन्द्रको भार सम्हालिन् । यो अति नै गाह्रो काम थियो । मृतकहरू चिन्नै नसकिने भएकाले तिनका जलेका दाँतगिजा र तिनका सम्भावित परिवारजनबीच सबै वैज्ञानिक प्रयोजनीय कुराहरू मिलाउँदै को कसको छोराछोरीस्वास्नीलोग्नेआफन्त के हो भनी निर्क्योल गर्नु र निचोडमा पुग्नु साह्रै थियो । सबै अतालिएका थिए, बारम्बार फोन आउँथ्यो । विल्सनविल्डेले आफूले भोगेका वैज्ञानिक चुनौती मात्रै बताएकी छैनन्Ù राजनीतिक दबाब, पारिवारिक उथलपुथल अनि त फेरि कानुनी अड्चनहरू सबै खुलाएकी छन् । भेट्टाइएका तथ्यहरू कानुन अनुसार कसैलाई दिन नसकिने अवस्था देखिएपछि अस्ट्रेलियाको संसद्मा गई नयाँ कानुन बनाएर त्यस्ता विषयहरू अरूसँग आदानप्रदान गर्नुपर्यो । यति मात्रै कहाँ हो र, अस्ट्रेलियाका नागरिकबाहेक, यस बीभत्स घटनामा मारिएकाका अन्य १९ राष्ट्रसँग पनि डीएनए परीक्षणबारे तथ्य र अन्य कुराबारे समन्वय गर्नुपर्ने भो ! विल्सनविल्डे भन्छिन्, इन्डोनेसियामा रहेको अस्ट्रेलियाको दूतावासले मेरो नाम र फोन नम्बर दिएपछि त सबै परिवारका आफन्तहरूको धुइरै लाग्यो, केके मात्रै सम्हाल्ने भन्ने भयो ! राजनीतिक नेताहरूको दबाब एकापट्टि, अर्कापट्टि पत्रकारहरूका कहिल्यै नटुंगिने प्रश्नहरूÙ उनी हत्तुहैरान भएकी थिइन् । स्थिति नै त्यस्तै थियो । कसैको हात मात्रै, कसैको शिर मात्रै डीएनए स्याम्पलका लागि पठाउन थालियो । यसैबीच चाखलाग्दा घटनाहरू अघि आए । कसैले मेरो आफन्त मरेकै छैन भन्न लागे । त्यसो भए त्यो कहाँ गयो त ? कसैलाई थाहा छैन । हराएकाहरूलाई खोज्न पुलिस अधिकारी विल ज्याक्सन अरू सहकर्मीसँग लागिरहे । कोही वरिपरि भइरहेका पूजाआजा, अन्त्येष्टि क्रिया र घरपरिवारतिर गई खोज्न थाले । त्यतिन्जेल मर्नेहरूको संख्या लगभग तय नै भइसकेको थियो । ज्याक्सनले मर्ने र हराउनेहरूको सूची पाएपछि एकएक गर्दै खोज्न लागे । सूचीमा पश्चिम अस्ट्रेलियाका ब्रुस नामक युवकको नाम पनि थियो । ब्रुसलाई बम विस्फोट हुनुअघि साँझपख प्याडिज बारमा देखिएको थियो । अस्पतालमा पनि नभेट्टाएपछि ब्रुसलाई ज्याक्सनले उनको परिवारले दिएको नम्बरमा फोन गरे । जहिल्यै ब्रुसको मोबाइल नम्बर नभेटिनेनपुगिने जग्गामा छ भन्ने आवाज आउँथ्यो । ज्याक्सनले फेरि गएर घटनास्थलमा खोजे, पाएनन् । ब्रुसलाई फोन गर्न भने छाडेनन् । दस दिनपछि ज्याक्सन क्यानबेराको आफ्नो कार्यालयमा मुस्कुराउँदै भन्न लागे, मैले ब्रुसलाई भेटें । ब्रुसले भने त्यो घटना भएपछि म यताउता भौंतारिइरहेंÙ के गर्नुपर्ने भन्ने थाहै भएन र म अस्ट्रेलिया फर्कें । ज्याक्सनले सोधेछन्, तिमीले घरपरिवारलाई खबर गर्यौ अस्ट्रेलिया फर्कें भनेर ? ब्रुसको जवाफ थियो, ओहो, त्यो काम त मैले गरेकै छैन ! अब भनुँला उनीहरूलाई म ठीकै छु भनेर ! ज्याक्सन अवाक् भएछन् र लगभग भनेछन् नै, यस्तो पनि हुँदो रैछ, जिन्दगीमा कैलेकैले ।तेस्रो, अस्ट्रेलिया सरकारले अझै घतलाग्दो काम गर्यो । इन्डोनेसियामा आतंकवाद र यस्ता हमलालाई गहकिलै प्रकारले रोक्न र विरोध गर्न अस्ट्रेलियन फेडरल पुलिसलाई सबै सहायता पुर्याउने आदेश दियो । यसपछि फेडरल पुलिसले इन्डोनेसियाको पुलिसलाई हरेक क्षेत्रमा सहायता दियो । हातहतियार, जासुसी गर्ने प्रशिक्षण प्रणाली, टेक्नोलोजी, सूचना आदि आदानप्रदानको सुविधा । प्रथम चोटिमै फेडरल पुलिसका एक सय अधिकारी आदि इन्डोनेसिया पुगे । इन्डोनेसियाका पुलिसहरूको आँट, क्षमता र आचरण देखेर उनीहरू अति नै प्रभावित भए । उनीहरू मिलेर इन्डोनेसियाको आजको शक्तिशाली आतंकवादविरोधी पुलिस फोर्स डेन्सस८८ बनाए । र, जाकार्तामा सेन्टर फर ल इन्फोर्समेन्ट कोअपरेसन गठन गरे । यस अन्तर्गत आतंकवादविरोधी प्रशिक्षणहरू दिन सुरु गरियो । यसरी नै बाली हमला गर्ने अल कायदामा संलग्न जेमा इस्लामिया (जेआई) अनि दारुल इस्लामसँग सम्बन्धित मलेसिया नुरदिनका अंगप्रत्यंगलाई खत्तमै बनाइयो । तर यसैबीच सिरियामा अबु बेकरद्वारा आईएसआईएस (इस्लामिक स्टेट) गठन गरिएपछि, अस्ट्रेलियाइन्डोनेसिया सहकार्यसामु अर्कै प्रकारको चुनौती देखा पर्यो । डेन्ससले गर्दै आएको प्रयासबाट धेरै सफलता हासिल भए । आतंकवादमा लागेका कैयन् कट्टरपन्थीहरूले सरकारी पक्षलाई आतंकवादविरोधी कार्यमा सघाउ पुर्याउन थाले । र, एकपल्ट आतंकवादमा फसेर कारावासमा पसेका आतंकवादीहरू फेरि त्यस्तै कार्यमा वापस हुने जुन भय र आशंका थियो, त्यो पनि खर्लप्पै घटेर गर्यो । यो दर दस प्रतिशत (रेसिडिभिजम रेट) मा पुग्यो । आतंकवादका तीन खुँखार नेता इमाम समुद्र, अलि गुफरोन अनि अमरोजी बिन नुरहासिमलाई मृत्युदण्ड दिइयो ।चौथो, अस्ट्रेलिया र इन्डोनेसियाले अझै दीर्घकालीन मुद्दाहरूमा कामकाज सुरु गरे । डेन्ससका प्रमुख मार्थिनस हुकोम अनुसार, आतंकवादी समस्याले अर्कै रूप लिन लागेको छ । अमेरिकामा ११ सेप्टेम्बरमा हमला गर्ने अल कायदालाई सहयोग र सहानुभूति दिने बीस हजार व्यक्ति बटुल्न लगभग २० वर्ष नै लागेको थियो । तर सिरियाको आईएसआईएसले त्यति नै सहयोगीहरू सन् २०१४१८ को चारवर्षे अवधिमा जम्मा गर्यो । यसमा इन्टरनेट र आधुनिक सञ्चार टेक्नोलजीको भूमिका अति नै गहिरो रह्यो । आज आतंकवादीको एउटा टेलिग्राम च्यानललाई रोकेर केही हुँदैन, किनकि भोलि यस्ता दसवटा च्यानल अघि आउँछन् । अनि यी च्यानलहरूका सर्भर अमेरिका, रुस र चीनजस्ता सुदूर राष्ट्रहरूमा राखिएका हुन्छन् । यी राष्ट्रहरूका आफ्नै नियमकानुन हुन्छन् र सहजै प्रतिबन्ध लगाउन सकिँदैन । यसर्थ आतंकवादविरोधी कार्यको सफलताका लागि अन्तर्राष्ट्रिय सहयोग र सहकार्य चाहिन्छ ।हुकोम यो पनि भन्छन् आतंकवादीहरूको अति नै राम्ररी बुनिएको वैचारिक आत्मीयता, शारीरिक ढाँचा एवं भावनात्मक साङ्लो र शृंखला हुन्छ । वैचारिक आत्मीयतालाई तोडेर मात्रै आतंकवाद सकिँदैन । तीनैवटा साङ्लो एकैसाथ तोड्नुपर्छ । विशेषतः युवायुवतीमा कट्टरपन्थी विचार हाल्न निकै गाह्रो हुन्छ, तर त्योभन्दा अझै गाह्रो त्यस्तो विचारलाई उखेल्न हुन्छ ।इन्डोनेसियाको संविधानले अनेकतामा एकताको मन्त्रलाई अघि राखे पनि कट्टरपन्थीहरू पलाउने धेरै ठाउँ छ । तर यो केवल इन्डोनेसिया र एउटा विशेष धर्मको कुरा मात्रै होइन । यो जुनै धर्म, समुदाय र समाजमा पनि हुन सक्छ । र नै, आधुनिक शिक्षा प्रणालीले जरा गाड्नु अति नै आवश्यक छ ।यसबारे धेरैले नीति सम्बन्धी विश्लेषणसमेत गरेका भए पनि सरकारहरू आफ्नै राजनीतिक अडान र जिद्दीमा रहने प्रवृत्तिहरू प्रशस्त देखिएका छन् । आतंकवादीहरूलाई झ्यालखानाभित्र राखिँदा आतंकवाद समाप्त हुन्छ ? आतंकवादीहरू झनै फस्टाएर त निस्कँदैनन् ? यस्ता प्रश्नहरू पनि अघि आउँछन् । अझै खतरनाक कुरो त, झ्यालखानाभित्र बसेका आतंकवादीहरूले अरू साधारण अपराधीहरूलाई पनि आतंकवादको डोकामा हाले के हुन्छ ? एक अमेरिकी ज्ञाता जुली चेर्नोभ ह्वाङले आफ्नो पुस्तक ह्वाई टेरोरिस्ट क्विट मा इन्डोनेसियाकै कैयन् कट्टरपन्थी एवं आतंकवादीहरूसँग लिइएको अन्तर्वार्ताका आधारमा भनेकी छन् झ्यालखानामा रहेको वातावरण एवं अन्य विशेष परिवेशले पनि आतंकवाद फैलाउनमा धेरै बल पुर्याउँछ । यसोसले झ्यालखानाभित्र आतंकवादी र अन्य साधारण कैदीलाई अलग्गै राख्नुपर्छ । झ्यालखानाभित्रै हुने झैझगडाहत्या आदिमा यी साधारण कैदीहरूलाई सुरक्षा चाहिए आतंकवादी कैदीकहाँ जानै दिन हुन्न । अनि झ्यालखानामा दिइने खानपिनको गुणस्तर राम्रो हुनुपर्छ, त्यसो नभए यी कैदीहरू आतंकवादीहरूले बाहिरबाट पाउने खानेकुरा खान नै अघि आउन सक्छन् । तसर्थ झ्यालखानाभित्र आतंकवादीहरूको प्रभाव र प्रभुत्वलाई अन्य साधारण कैदीमा पर्नै दिनु हुन्न ।बालीमा बीस वर्षअघि भएको आतंकवादी हमला र अस्ट्रेलियाका नागरिकहरूमा पुगेको आघातले अहिलेसम्म पनि यी दुई राष्ट्रबीच आतंकवादलाई निर्मूल पार्न अति नै घतलाग्दो सम्बन्ध रहिआएको छ । दक्षिण एसियाका राष्ट्रहरू, विशेषतः भारत र पाकिस्तानले बाली दुर्घटनापछिको इन्डोनेसियाअस्ट्रेलिया सम्बन्धबाट सिक्नुपर्ने पाठ, अपनाउनुपर्ने तौरतरिका र गर्नुपर्ने अठोट अघिपट्टि नै छ ।"
दास प्रथाको विगत र वर्तमान,"अक्टोबर १८ लाई दास प्रथाविरुद्धको अन्तर्राष्ट्रिय दिवसका रूपमा मनाइन्छ । व्यक्तिगत सम्पत्ति राख्ने चलन सुरु भएपछि, बीसौं शताब्दीको अन्त्यसम्म दास प्रथा विश्वमा कायम थियो । सामान्य भाषामा भन्दा मान्छेले मान्छेलाई सताउने, दबाउने र यातना दिने व्यवस्था हो यो । उचित पारिश्रमिकबेगर कठिनभन्दा कठिन काम गराएर एक मान्छेले अर्को मान्छेलाई दास बनाई स्वामित्व लिने अभ्यास वा प्रणाली अझै नेपाली समाजमा कुनै न कुनै रूपमा विद्यमान छ । युनान र दास प्रथा ः ग्रीसका चर्चित कवि होमरले इसापूर्व ८०० तिर ओडिसी तथा इलियड महाकाव्यमा दासताको अस्तित्व तथा त्यसबाट उत्पन्न नैतिक पतनबारे उल्लेख गरेका छन् । त्यसबेला युनानी उपनिवेशको स्थापनाका कारण दासको माग वृद्धि भयो । युद्धबन्दी र ऋण चुक्ता गर्न असमर्थ ऋणीहरूलाई दास बनाइन्थे । एथेन्स, साइप्रस तथा सेमोसका दास बजारमा एसियाली, अफ्रिकी र युरोपेली भूभागका दासहरूको खरिदबिक्री हुने गर्थ्यो । घरेलु, कृषि तथा उद्योगका काममा दास राखिन्थ्यो । दासलाई मालिकको निजी सम्पत्ति मानिन्थ्यो र सम्पत्तिकै रूपमा किनबेच गरिन्थ्यो । त्यतिबेला एथेन्समा दासको संख्या स्वतन्त्र नागरिकको भन्दा बढी थियो भन्ने अुनमान गरिन्छ । दास तथा नागरिक हुनुको फरकको आधार प्रजाति नभई सामाजिक स्थिति थियो । प्रसिद्ध ग्रीक दार्शनिक अरस्तुका अनुसार दासता मालिक र दास दुवैका लागि हितकर हुन्छ । अर्का दार्शनिक प्लेटोले भने दासताको विरोध गरे, यसलाई अनैतिक माने । रोम ः रोमको उत्थानसँगै दास व्यवस्था पनि व्यवस्थित हुँदै गयो । उपनिवेश फैलाइरहेका विजेताले आफ्नो सेवाका लागि पराजितको उपयोग गर्नु युद्धको स्वाभाविक परिणति रहँदै आएको छ । रोमन साम्राज्यको उदय र फैलावट सैन्य बलबाट भएको थियो । त्यसकारण पनि रोममा दास प्रथाको प्रचलन अत्यधिक भयो । रोमन गणराज्यको उत्तरार्द्धमा (इसापूर्ण दोस्रो र तेस्रो शताब्दी) अधिकांश स्वस्थ नागरिकलाई युद्धमा होमिनुपर्यो । यस्तोमा जमिन मालिकहरूले युद्धबन्दीलाई कृषिका लागि दासका रूपमा खरिद गर्न सुरु गरे । त्यसबेला एक दिनमा १० हजार दासको किनबेच हुनु सामान्य थियो । एक दास मालिकको स्वामित्वमा चार हजारसम्म दास हुन्थे र यसरी कुनै स्थानमा त दासकै बहुमत हुन्थ्यो । रोमन नागरिकको मनोरञ्जनका लागि दास योद्धालाई बिनाकवच सशस्त्र युद्ध पनि गर्नुपर्थ्यो । जब रोमन साम्राज्यमा बहुसंख्यक दासमाथि भएको अत्याचारले पराकाष्ठा नाघ्यो तब इटाली तथा सिसलीको ग्रामीण क्षेत्रमा दास विद्रोहको सिलसिला सुरु भयो । विद्रोही दास सेनाको आकार निरन्तर बढ्दै गयो र एक समय दक्षिण इटाली दासकै हातमा गएको थियो । रोमन साम्राज्यको अन्तिम चरणमा जब साम्राज्य प्रसार रोकियो तब नयाँ दास प्राप्त हुन बन्द भयो । परिणामस्वरूप रोमन दासको स्थिति पनि सुध्रिन थाल्यो । दासताको ठाउँमा अर्धदासता बढ्न थाल्यो । दासतालाई निर्ममताको शिखरमा पुर्याउने रोमन साम्राज्यको विघटनपछि युरोपमा दास प्रथाको कठोरतामा केही कमी आयो । युरोपका देशमा अधिकांश दास स्लाव क्षेत्रबाट प्राप्त हुन्थ्यो । दासलाई अंग्रेजीमा बुझाउने स्लेव शब्द यसैबाट बनेको हो । युरोपमा दसौं तथा चैधौं शताब्दीबीच दास प्रथा सामान्य रूपमा चल्यो । चौधौं शताब्दी आसपास पूर्वी युरोप तथा पश्चिमी एसियामा हुने आक्रमणबाट पश्चिमी युरोपमा पुनः युद्धबन्दी प्राप्त हुन लागे । मध्ययुगको अन्तिम चरणमा राष्ट्रवाद तथा धार्मिक कट्टरताको सम्मिश्रणसहितको विचारधाराको विकासका कारण युद्धबन्दीप्रति झन् असहिष्णु व्यवहार गर्न थालियो । गैरइसाई बन्दीहरूलाई शत्रु घोषित गरेर दासका रूपमा यिनको बिक्री गर्ने आदेश धर्म गुरुहरूले नै दिन्थे । अश्वेत दासता ः औद्योगिक युग सुरु हुने समयतिर जब अफ्रिकी दासहरू बोकिएका जहाज नयाँनयाँ ठाउँमा पुग्न थाले तब दासताको इतिहासमा पनि नयाँ मोड आयो । मूल निवासी दासका तुलनामा नयाँ अश्वेत दासहरू आज्ञाकारी तथा कठोर श्रमिक थिए । अतः अश्वेत दासको माग बढ्न थाल्यो । उखु, कपासको खेतमा दासहरूको प्रयोग पहिलेभन्दा बढी हुन थाल्यो । अश्वेत दासको आयात यति बढ्यो कि पश्चिमी द्वीप समूहमा उनीहरूको बहुमत भयो । निजी कम्पनीमार्फत नै उनीहरूको किनबेच हुन थाल्यो । अठारौं शताब्दीको प्रारम्भसम्म अश्वेत दास व्यापार चरम उत्कर्षमा पुग्यो । यसैको व्यापार चलाएर नै बेलायत समृद्ध बनिरहेको थियो । अश्वेतलाई बस्तुको बदला प्राप्त गरेर जहाजमा जनावरजस्तै कोचेर एट्लान्टिक महासागर पार गरेर अमेरिका लैजाने गरिन्थ्यो । त्यहाँ उनीहरूलाई बेचेर चिनी, कपास, चामल तथा सुन लादिएको जहाज युरोप फर्कन्थ्यो । वास्तवमा इंग्ल्यान्ड, अमेरिका तथा युरोपीय पुँजीवादको एक प्रमुख आधार दास व्यापार थियो । दासहरूले युरोपीयन मालिकको भाषा र धर्म पनि ग्रहण गर्नुपर्थ्यो । उनीहरूले आफ्नो संस्कृतिलाई जीवित राख्न सक्ने कुनै गुन्जायस थिएन । मालिक श्वेतहरू अश्वेत स्त्रीसँग यौन सम्बन्ध बनाउँथे भने अश्वेतलाई श्वेत स्त्री हेर्नेसम्म पनि छुट थिएन । श्वेत मालिकहरूको यौन सम्बन्धबाट जन्मेका सन्तानहरू पनि दासकै स्तरमा रहन्थे । दास झुन्डका श्वेत निरीक्षकले अश्वेतहरूलाई खेतमा या कारखानामा काम गराउँदा पनि सिक्रीले बाँधिन्थ्यो । उत्तरी अमेरिका, विशेष गरी संयुक्त राज्य अमेरिकाको इतिहासमा अश्वेत दासताको आजसम्म विशेष महत्त्व रहेको छ । दास प्रथाकै कारण तमाखु, कपास खेतीआदिमा आश्चर्यजनक प्रगति भयो साथै भूमिबाट अप्रत्याशित खनिज सम्पत्ति निकालियो । दास व्यवस्थाले नै संयुक्त राज्य अमेरिकाको औद्योगिक प्रगति अघि बढेको हो र अहिले विश्वको अगुवा बन्नमा यसको भूमिका छ । राजनीतिक इतिहासमा पनि महत्त्वपूर्ण प्रभाव पारेको छ, यसै मुद्दालाई लिएर भीषण गृहयुद्ध भएको थियो । दास प्रथाको उन्मूलन ः पश्चिममा दास प्रथा उन्मूलनका लागि अठारौं शताब्दीमा वातावरण बन्न लागेको थियो । अमेरिकी स्वतन्त्रता युद्धको एक प्रमुख नारा मानिसको स्वतन्त्रता थियो । सन् १८०४ सम्म दासताविरोधी वातावरण बनाउन मानवीय मूल अधिकारमा विश्वास राख्ने फ्रान्सेली राज्यक्रान्तिको अधिक महत्त्व छ । उक्त क्रान्तिबाट प्रेरित भएर सन् १८२१ मा युरोपभरि नै विद्रोह हुन थाल्यो । अमेरिकी महाद्वीपका सबै देशमा दासताविरोधी आन्दोलन प्रबल हुन थाल्यो । सन् १७९४ को सम्मेलनले फ्रान्सको उपनिवेशका सबै दासको मुक्तिको कानुन पारित गर्यो । यो कानुन छोटो अवधिसम्म लागू भयो । दस वर्षपछि नेपोलियनले पुनः दास प्रथा सुरु गरे । फ्रान्समा सन् १८४८ मा पूर्ण रूपले दास प्रथा अन्त भयो । संयुक्त राज्य अमेरिकाको उदारवादी उत्तर राज्यमा दासताको विरोध जति बढ्दै गयो उति नै दक्षिणका दास राज्यमा दासहरूप्रति कठोर व्यवहार बढ्दै जान लागेको थियो । यो द्वन्द्व यति बढ्यो कि उत्तरी र दक्षिणी राज्यबीच गृहयुद्ध छेडियो । यस युद्धमा अब्राहम लिंकनको नेतृत्वमा दासविरोधी एकतावादी उत्तरी राज्यको विजय भयो । सन् १८८८ मा संयुक्त राज्यमा दासतामा बनेको पोर्चुगाली ब्राजिल साम्राज्यको पतन भयो । बिस्तारैबिस्तारै अमेरिकी महाद्वीपका सबै देशमा दासताको उन्मूलन हुन थाल्यो । सन् १८९० मा ब्रसेल्सका १८ देशको सम्मेलनले अश्वेत दासको समुद्री व्यापारलाई अवैधानिक घोषणा गरिदियो । सन् १९१९ को सेन्ट जर्मेन तथा सन् १९२६ को लिग अफ नेसन्सको आयोजनामा गरिएको सम्मेलनले हर प्रकारको दासता तथा दास व्यापारको सम्पूर्ण उन्मूलन सम्बन्धी प्रस्तावमा पनि सबै प्रमुख देशले हस्ताक्षर गरे । बीसौं शताब्दीमा प्रायः सबै राष्ट्रले दास प्रथालाई अमानवीय तथा अनैतिक मानेर यसको उन्मूलनका लागि कदम चाले । अन्ततः एउटा मान्छेले अर्को मान्छेलाई अमानवीय यातना दिने प्रथा ढले पनि अझै यसका नयाँनयाँ स्वरूप समाजमा भेटिन्छन् । नेपालमा कमलरी प्रथा, हलिया प्रथा, बाल श्रमिक, मानव बेचबिखन, जबर्जस्ती यौनजन्य क्रियाकलापमा लगाइने लगायत आजपर्यन्त चलिरहेका छन् । भलै संविधानमा दास प्रथा जनिने कार्यहरूलाई वर्जित गरिएको होस् या उन्मूलनका कानुन नै पारित गरिएको किन नहोस् । कृषि, सामन्तवादी, उपनिवेषवादी युग हुँदै पुँजीवादी युगको चरम अवस्थामा पनि गरिब र पछौटे समाजबाट परिवर्तित स्वरूपको दास प्रथामार्फत श्रम बजार भरिएका छन् ।"
'४० लाख बालबालिका गरिबीको रेखामुनि,"न्युयोर्क (एजेन्सी) रुस र युक्रेनबीचको युद्ध चर्किदै जाँदा दुवै देशका कम्तीमा ४० लाख बालबालिका गरिबीको रेखामुनि धकेलिएका राष्ट्रसंघले जनाएको छ । राष्ट्रसंघीय निकाय युनिसेफको युरोप र मध्य एसियाका क्षेत्रीय निर्देशक अफसान खानले युद्धका कारण ती देशमा बालबालिकाको स्थिति निकै भयावह बन्दै गएको समेत जनाएका छन् । २२ देशमा युनिसेफले गरेको अध्ययन प्रतिवेदनले युक्रेनमा रुसी आक्रमणका कारण आर्थिक संकट झन् गहिरिँदै गएको उल्लेख गरेको छ । युद्धका कारण उत्पन्न आर्थिक संकटको सबैभन्दा ठूलो बोझ बालबालिकामाथि परेको युनिसेफले जनाएको छ ।जारी आर्थिक मन्दीका कारण थप २८ लाख बालबालिका गरिबीको रेखामुनि पुग्ने जोखिम देखिएको बताइएको छ । त्यस्तै, रोमानियामा पनि ११ लाख बालबालिका गरिबीमा बाँचिरहेका जनाइएको छ । यस डरलाग्दो युद्धका कारण यस क्षेत्रका बालबालिकाहरू निकै प्रभावित भइरहेका छन्, युनिसेफका युरोप र मध्य एसियाका क्षेत्रीय निर्देशक अफसान खानले भने । यसले थप ४ हजार ५ सय बालबालिका आफ्नो पहिलो जन्मोत्सवअघि नै मृत्युवरण गर्न विवश हुने देखिएको उनले बताए । त्यसका साथै, प्रत्येक वर्ष विद्यालय छाड्ने बालबालिकाको संख्या एक लाख १७ हजार पुगेको प्रतिवेदनमा उल्लेख छ । युनिसेफका अनुसार युक्रेन युद्धमा झण्डै एक हजार बालबालिका मारिएका वा घाइते भएका जनाइएको छ । लगभग ६ महिनाअघि युद्ध बढेपछि युक्रेनमा कम्तिमा ९७२ बालबालिका हिंसाबाट मारिएका वा घाइते भएका छन्, प्रतिवेदनमा उल्लेख छ । यसैबीच, युक्रेनका अधिकांश बालबालिकाले गहिरो पीडादायी घटनाको सामना गरेका जनाइएको छ । हिंसाबाट भाग्नेहरू पारिवारिक विछोड, दुर्व्यवहार, यौनशोषण, थप आक्रमण र बेचबिखनको जोखिममा परेका हुन् । युनिसेफको अनुमानमा युद्धका कारण युक्रेनमा १० मध्ये १ विद्यालय नष्ट वा क्षतिग्रस्त भएको छ । जसका कारण परिवारजनले बालबालिकालाई कक्षाकोठामा फर्काउन असुरक्षित महसुस गरेका जनाइएको छ ।"
व्यापारिक लाइसेन्स वितरणमा संसद्को निर्देशन पनि अवज्ञा,"(काठमाडौं)  पुँजी बजारको नियामक निकाय धितोपत्र बोर्डले संसदीय समितिको निर्देशन अवज्ञा गर्दै निर्वाचनको संघारमा विभिन्न व्यापारीक लाइसेन्स वितरण प्रक्रिया थालेको छ । संघिय संसदअन्तर्गतको अर्थ समितिले गत भदौ ३१ मा अर्थ मन्त्रालय, धितोपत्र बोर्ड र नेपाल स्टक एक्सचेन्ज (नेप्से) लाई पत्र लेखेर स्टक एक्सचेन्ज र ब्रोकर लाइसेन्स वितरण गर्नुको औचित्यबारे जानकारी माग्दै पत्र लेखेको थियो । पत्रमा एक साताभित्र जवाफ दिन निर्देशन दिए पनि हालसम्म (सोमबार) ती निकायबाट पत्र प्राप्त नभएको अर्थ समितिका सचिव सुरेन्द्र अर्यालले बताए । अर्थ मन्त्रालय, धितोपत्र बोर्ड र नेप्से गरी तीनै वटा निकायलाई कार्यादेशसहित पत्र पठाइएको हो, उनले भने, खै के कारणले हो । सोमबारसम्म जवाफ प्राप्त भएको छैन । पत्रको जवाफ नपठाएकोबारे सम्बन्धित निकायसँग जानकारी लिइने पनि सचिव अर्यालले जनाए । धितोपत्र बोर्डले भने संसदीय समितिको निर्देशन बेवास्ता गर्दै संसद्को अवधि सकिएको भोलिपल्ट (असोज २ मा) एकै पटक ठूलो संख्यामा ब्रोकर, एउटा स्टक एक्सचेन्ज र दुई वटा कमोडिटी एक्सचेन्जका लागि लाइसेन्स वितरण गर्न सूचना आह्वान गरेको छ । यसअनुसार आवेदन दिन स्टक ब्रोकरका लागि दिइएको ३० दिनको म्याद सोमबार (असोज ३१) मा सकिएको छ । स्टक एक्सचेञ्ज र कमोडिटी एक्सचेञ्जका लागि आवेदन दिने म्याद कात्तिक १५ सम्म छ । जब कि नयाँ लाइसेन्सका लागि सूचना आह्वान गर्नु दुई दिनअघि आएको अर्थ समितिको पत्रको जवाफ (असोज ३१) सोमबारसम्म पनि नपठाइएको धितोपत्र बोर्ड र नेप्से स्रोतले स्विकारेका छन् । नेपालमा नयाँ स्टक एक्सचेन्ज ल्याउने विषय सार्वजनिक संस्थान सञ्चालन कसरी गर्ने भन्ने दीर्घकालीन विषयसँग सम्बन्धित रहेको र धितोपत्र दलाल व्यवसायीलाई अनुमति दिनुअघि मुद्रा बजार र पुँजीबजारसम्बन्धी समितिको प्रतिवेदन ०७७ अनुसार आवश्यक तयारी पूरा गर्न समितिले निर्देशन दिएका विषय कार्यान्वयन भए नभएको सम्बन्धमा समितिमा गम्भीर रूपमा छलफल गर्नुपर्ने देखिएको छ, अर्थ समितिले पठाएको पत्रमा भनिएको छ, यस सम्बन्धमा भएका कामकारबाहीसम्बन्धी विस्तृत विवरण ७ दिनभित्र समितिमा आइपुग्ने गरी उपलब्ध गराई समितिको काम कारबाहीमा सहयोग पुर्याउनुहुन निर्देशानुसार अनुरोध छ । असोज १ देखि व्यवस्थापिका संसद् खारेज भएकाले उक्त विषय निर्वाचनपछिको पहिलो अर्थ समितिको बैठकमा छलफल हुने निर्णय पनि समितिले गरिसकेको छ । तत्काल अर्थ समितिको बैठक बस्न सक्ने अवस्था नभएकाले यस सम्बन्धमा विस्तृत विवरण सम्बन्धित निकायसँग माग गरी अभिलेख राखे । साथै समितिको बैठक बस्नासाथ तत्काल छलफल गर्ने व्यवस्था मिलाउने भनी तोक आदेश भएकाले सोहीअनुसार गर्नुहुन अनुरोध छ, समितिको पत्रमा भनिएको छ । उपरोक्त सम्बन्धमा नेपालमा दोस्रो स्टक एक्सचेन्जको अनुमति दिने र धितोपत्र दलाल व्यवसायीलाई नयाँ अनुमति दिने गरी नियमावली संशोधन गरेको विषयलाई लिएर नेप्से कर्मचारी संघ र स्टक ब्रोकर्स एसोसिएसनले पनि उक्त कार्य तत्कालका लागि स्थगन गर्न आवश्यक कारबाही अगाडि अर्थ समितिलाई लिखित अनुरोध गरेका थिए ।आम निर्वाचनको आचारसंहितासमेत लागू भइसकेका बेला सरकारले विभिन्न व्यवसायमा वितरण गर्न लागेको नयाँ लाइसेन्सको प्रक्रिया रोक्न भन्दै उपभोक्ता हित संरक्षण मञ्च नेपालले निर्वाचन आयोगमा उजुरी दिइसकेको छ । मञ्चले उक्त कार्य निर्वाचन आचारसंहिताविपरीत भएकाले निर्वाचन भई अर्को सरकार गठन नभएसम्म उल्लिखित कुनै काम निर्णय नगर्नूनगराउनू, गर्न नलगाउनू भनी सम्बन्धित निकायलाई आदेश जारी गर्न आयोगसमक्ष माग गरेको छ । सोही उजुरीका आधारमा आयोगले गत शनिवार अर्थ मन्त्रालय, धितोपत्र बोर्ड र बिमा समितिलाई स्पष्टीकरण पनि सोधेको छ । स्पष्टीकरणका लागि तीन दिनको म्याद दिइएको छ । उक्त म्याद मंगलबार सकिँदै थियो । तर संस्कृतिविद् सत्यमोहन जोशीको निधनमा सरकारले मंगलबार सार्वजनिक बिदा दिने निर्णय गरेकाले ती निकायले आयोगमा जवाफ पठाउन बुधबारसम्म म्याद पाएका छन् । प्रस्तुत सन्दर्भमा निर्वाचन आचारसंहिता लागू भइसकेको अवस्थामा तहाँबाट लाइसेन्स वितरण गर्ने सम्बन्धमा कुनै प्रक्रिया अगाडि बढाइएको छ, छैन ? कुनै प्रक्रिया अगाडि बढाइएको भए निर्वाचन आचारसंहिताविपरीतको उक्त कार्य किन रोक्नु नपर्ने हो ? स्पष्टीकरणमा भनिएको छ, यो पत्र प्राप्त भएको मितिले तीन दिनभित्र निर्वाचन आयोगमा स्पष्ट जवाफ पठाउनुहुन निर्णयानुसार अनुरोध गरिन्छ । निर्वाचनको मुखमा नेपाल धितोपत्र बोर्ड, बिमा समितिलगायत निकायले आवश्यकता र औचित्य मूल्यांकन नगरी ठूलो संख्यामा लाइसेन्स वितरण गर्न थालेका छन् । रोचक विषय के छ भने निश्चित व्यावसायिक घरानालाई स्टक एक्सचेन्जको लाइसेन्स दिनकै लागि नेपाल धितोपत्र बोर्डले धितोपत्र बजार सञ्चालन नियमावली, ०६४ संशोधन गरी प्राइभेट लिमिटेड कम्पनीले पनि स्टक एक्सचेन्जमा लगानी गर्न सक्ने व्यवस्था गरेको छ । सोही व्यवस्थाअनुसार ४५ दिनको म्याद दिएर बोर्डले आवेदन आहवान गरेको छ ।यसअघि बैंक, वित्तीय संस्था, धितोपत्र व्यवसायी तथा सूचीकृत संगठित संस्थाले मात्र धितोपत्र बजारमा लगानी गर्न पाउने व्यवस्था थियो । सोही व्यवस्था परिमार्जन गरी अहिले प्राइभेट लिमिटेड कम्पनीले पनि एक्सचेन्जमा लगानी गर्न पाउने व्यवस्था थपिएको छ । नयाँ एक्सचेन्ज कम्पनीका लागि भन्दै बजारमा प्रिमियम (बढी मूल्यमा) पैसा उठाइरहेको संकलन भइरहेको छ । प्रधानमन्त्री शेरबहादुर देउवा र अर्थमन्त्री जनार्दन शर्माबाट ठाडो निर्देशन पाएको बोर्डले जसरी भए पनि निर्वाचन अघि नै लाइसेन्स वितरण गरिछाड्ने ध्याउन्नमा रहेको स्रोतको दाबी छ । बैंक तथा वित्तीय संस्था र बिमा कम्पनीमा नेपालका प्रायः व्यापारिक घरानाको लगानी छ । यसरी एउटै व्यक्ति बैंकर र व्यापारी हुँदा स्वार्थ बाझिने गरेको छ । यही कारण राष्ट्र बैंकले निरन्तर बैंकर र व्यापारी छुट्याउनुपर्ने आवाज उठाउने गरेको छ । तर, व्यापारीहरूको राजनीतिक कनेक्सन का कारण बैंकर र व्यवसायी छुट्याउने विषयमा अझै नीतिगत निर्णय गर्न सकेको छैन । यही समयमा धितोपत्र बोर्डले सेयर बजारमा पनि व्यापारिक घराना भित्र्याउन जोडबल गरेकाले दीर्घकालमा प्रतिकूल असर देखिने जानकारहरू बताउँछन् । एक्सचेन्जको लाइसेन्स व्यापारिक क्षेत्रलाई दिँदा स्वार्थ बाझिन्छ । यसकारण एक्सचेन्जमा प्राइभेट लिमिटेड कम्पनीलाई लगानीको अवसर संसारभर नदिएको उनीहरूको भनाइ छ । यसरी प्राइभेट कम्पनीले एक्सचेञ्जको सेयर स्वामित्व पाउने भएपछि एउटै व्यापारिक घरानाले पनि विभिन्न सदस्यका नाममा कम्पनी स्थापना गरी हरेकले १५ प्रतिशतका दरले सेयर स्वामित्व लिने सम्भावना रहेकाले निश्चित व्यापारिक घरानाको अधीनमा स्वामित्व जाने जोखिम कायमै रहेको जानकारहरूको दाबी छ ।पुँजी बजारलाई थप पारदर्शी बनाउन निजी क्षेत्रको लगानीमा नयाँ स्टक एक्सचेन्ज कम्पनी आवश्यक भए पनि प्राइभेट लिमिटेड कम्पनीलाई सेयर स्वामित्व दिन नहुने धितोपत्र बोर्डका अर्थशास्त्री एवं धितोपत्र बोर्डका पूर्वअध्यक्ष रेवतबहादुर कार्कीको भनाइ छ । साना लगानीकर्तालाई लुट्नकै लागि नयाँ एक्सचेन्ज ल्याउन लागिएको जानकारहरू बताउँछन् । बोर्डले स्टक एक्सचेन्जमा लगानीको सीमा बढाउन गरेको निर्णय अन्तर्राष्ट्रिय अभ्यासविपरीत छ । हाल विश्वका प्रायः सबै राष्ट्रका स्टक एक्सचेन्जमा एउटा कम्पनीले बढीमा ५ देखि ७ प्रतिशतसम्म मात्र लगानी गर्न पाउने व्यवस्था छ । छिमेकी राष्ट्र भारतमा दुई मुम्बई र नेसनल गरी दुई वटा स्टक एक्सचेन्ज कम्पनी छन् । भारतमा पब्लिक लिमिटेडभन्दा बाहेकका कम्पनीले स्टक एक्सचेन्जमा लगानी गर्न पाउँदैनन् । हाल एउटा कम्पनीले बढीमा ५ प्रतिशत मात्र लगानी गर्न पाउने व्यवस्था छ । केही वर्ष अघिसम्म अधिकतम १० प्रतिशत सेयर स्वामित्व राख्न पाउने व्यवस्था रहेकामा त्यसलाई घटाएर ५ प्रतिशत बनाइएको हो । नेपालले धेरै नियम कानुन भारतको नक्कल गर्दै आएको छ । तर, स्टक एक्सचेन्जको हकमा लगानीको सीमा १० प्रतिशतबाट बढाएर १५ प्रतिशत पुर्याइएको छ । यसकारण किन लगानी सीमा बढाइयो भन्नेबारे बोर्डले औचित्य पुष्ठि गर्न सक्नुपर्ने विज्ञहरूको भनाइ छ । उता निर्वाचन घोषणापछि सरकार स्वतः कामचलाउ भएकाले अर्थतन्त्रलाई दूरगामी प्रभाव पार्ने गरी इजाजतपत्र बाँड्ने अधिकार नहुने पूर्वप्रमुख निर्वाचन आयुक्तहरू बताउँछन् । सबै कुरा आचारसंहितामा नलेखिने भएकाले व्यक्तिले आफ्नो निष्ठा र नैतिकताको विषय पनि मनन गरेर यस्तो अवस्थामा नयाँ नियुक्ति, नीतिगत निर्णय र नयाँ लाइसेन्स वितरण गर्नु नहुने उनीहरूको सुझाव छ ।"
धितोपत्र ब्रोकर लाइसेन्स लिन ४५ कम्पनीको आवेदन,काठमाडौं (कास) धितोपत्र ब्रोकर कम्पनी सञ्चालनका लागि नेपाल धितोपत्र बोर्डमा ४५ कम्पनीले आवेदन दिएका छन् । असोज २ मा बोर्डले ब्रोकर कम्पनी तथा नयाँ स्टक मार्केट सञ्चालन गर्न चाहनेलाई लाइसेन्सका लागि आवेदन मागेको थियो । ३० दिने म्याद सोमबार सकिएको छ । ब्रोकर कम्पनीका लागि न्यूनतम चुक्ता पुँजी २० करोड तोकिएको छ । बोर्डमा आवेदन दिएकामध्ये नबिल सेक्युरिटिजले सबैभन्दा धेरै १ अर्ब ५० करोड चुक्ता पुँजी जुटाएको छ । एक व्यक्तिले एकभन्दा बढी ब्रोकर कम्पनीको सेयर लिन नपाउने व्यवस्था छ । बैंक तथा वित्तीय संस्थाका सहायक कम्पनीले पनि बोर्डबाट अनुमति लिई अब ब्रोकरको काम गर्न सक्नेछन् । हाल ५० वटा ब्रोकर कम्पनी सञ्चालनमा छन् । ब्रोकर सेवा विस्तारका लागि बोर्डले नयाँ कम्पनीलाई लाइसेन्स दिन लागेको हो । बोर्डले नयाँ स्टक एक्स्चेन्जको लाइसेन्स दिन पनि आवेदन माग गरेको छ । हाल सरकारी स्वामित्वको नेपाल स्टक एक्स्चेन्ज सञ्चालनमा छ । एउटा सरकारी कम्पनी मात्रै हुँदा पुँजी बजारको विकास हुन नसकेको लगानीकर्ताको गुनासो छ ।
शैक्षिक संस्थाको क्षमता वृद्धिमा सघाउँदै डब्लूटीओ,"(काठमाडौं)  विश्व व्यापार संगठन (डब्लूटीओ) ले नेपालका शैक्षिक संस्थाहरूको क्षमता अभिवृद्धिमा सघाउने भएको छ । यसका लागि नेपालमा काठमाडौं विश्वविद्यालय स्कुल अफ म्यानेजमेन्टमा (कुसोम) डब्लूटीओ चेयर प्रोग्राम (डब्लूसीपी) सुरु गरिएको छ । ललितपुरमा सोमबार आयोजित एक कार्यक्रममा मुख्यसचिव शंकरदास बैरागीले कुसोममा डब्लूटीओ चेयर उद्घाटन गरे । विश्व व्यापार संगठनका सदस्यहरूको बहुपक्षीय व्यापार प्रणालीमा पूर्ण सहभागितालाई सहज बनाउने लक्ष्यका लागि डब्लूटीओ चेयर प्रोग्राम (डब्लूसीपी) ले विकासोन्मुख राष्ट्रहरूका शैक्षिक संस्थालाई वित्तीय तथा प्राविधिक सहायता उपलब्ध गराउँछ । यसबाट ती मुलुकले अन्तर्राष्ट्रिय व्यापार कानुन र अर्थशास्त्रको ज्ञान बढाउने उद्देश्य लिइएको हुन्छ । यस्तो कार्यक्रम नेपालमा ल्याउनु गर्वको विषय भएको डब्लूसीपी नेपालका सहअध्यक्ष तथा काठमाडौं विश्वविद्यालयका रजिस्ट्रार अच्युत वाग्लेले बताए । डब्लूसीपी आगामी चार वर्ष (सन् २०२२२०२६) कुसोममार्फत सञ्चालन हुनेछ, जसमा मुख्यतया तीन वटा खम्बामा काम हुनेछन् । यसभित्र पाठ्यक्रम विकास र शिक्षण, अनुसन्धान र क्षमता अभिवृद्धिको काम हुनेछ । क्षमता अभिवृद्धिमा तालिम कार्यक्रमअन्तर्गत अन्तर्राष्ट्रिय सम्मेलन तथा व्यापारसँग सम्बन्धित सरोकारवाला निकायमा सचेतनाका कार्यक्रमसमेत सञ्चालन गरिने भएको छ । पाठ्यक्रम विकास शिक्षणतर्फ अन्तर्राष्ट्रिय व्यापारसँग सम्बन्धित विभिन्न तहमा कोर्स निर्माण गरिनेछ । व्यापारसँग सम्बन्धित अनुसन्धानका कामसमेत यसबीचमा हुने कुसोमले जनाएको छ । यस्तो नेटवर्कबाट विचारहरूको अन्तर बिजारोपणका साथ ज्ञानलाई बढावा दिई त्यसको आदानप्रदान गर्न सहयोग पुग्ने विश्व व्यापार संगठनका उपमहानिर्देशक जियाङ झाङले बताए । शैक्षिक अनुसन्धानका माध्यमबाट व्यापारको क्षेत्रमा नयाँ नयाँ सोचको सिर्जना गर्न चेयर कार्यक्रमले भूमिका खेल्ने मुख्यसचिव बैरागीेको भनाइ छ । कार्यक्रमको सफलताका लागि नेपाल सरकारको दरिलो साथ रहनेसमेत उनले आश्वासन दिए । सन् २००४ मा नेपाल डब्लूटीओको सदस्य बनेको स्मरण गराउँदै उनले नेपाल अन्तर्राष्ट्रिय समुदायको जिम्मेवार सदस्यका रूपमा काम गरिरहेको समेत उल्लेख गरे । डब्लूटीओको सदस्य बन्दा नेपालको अपेक्षा र वास्तविकताबीच अन्तर रहेको उल्लेख गर्दै उनले चेयर कार्यक्रमले नेपाल जस्ता विकासोन्मुख मुलुकलाई अन्तर्राष्ट्रिय व्यापार र कानुनका जटिलता चिर्न सहयोगी बन्ने अपेक्षासमेत गरे । नेपालको सन्दर्भमा व्यापार घाटा मुख्य समस्या भएको र यसमा निजी क्षेत्रको भूमिकासमेत महत्त्वपूर्ण हुने उनको भनाइ छ । यद्यपि पछिल्लो अन्तर्राष्ट्रिय परिदृश्यले डुइङ बिजनेसको मूल्य बढ्दा प्रतिस्पर्धी क्षमता बढेको उनले स्विकारे । कार्यक्रममा नेपाल उद्योग वाणिज्य महासंघका अध्यक्ष शेखर गोल्छाले नेपाल डब्लूटीओको सदस्य हुँदा नेपालको निजी क्षेत्र सबैभन्दा उत्साहित भएको स्मरण गराउँदै अहिले त्यसअनुसारको नतिजा नदेखिएको बताए ।"
घोरेपानीमा खचाखच पर्यटक,"(म्याग्दी)  अनुकूल मौसमसँगै अन्नपूर्ण पदमार्गको उत्कृष्ट गन्तव्य पुनहिल, घोरेपानीका होटलगेस्ट हाउस पर्यटकले खचाखच छन् । अहिले प्रतिदिन ३ सयभन्दा बढी विदेशी पर्यटक घोरेपानी भित्रिएका छन् । दसैंसँगै प्रतिदिन ३ सय ५० जनासम्म विदेशी पर्यटक घोरेपानी भित्रिएको हाम्रो अभिलेख छ । धेरैजसो पर्यटक घान्द्रुक एवं अन्नपूर्ण बेसक्याम्प (एबीसी) बाट फर्कने वा पोखराबाट घोरेपानी आएर घान्द्रुक वा एबीसीतिर जाने रहेको प्रहरी सहायक निरीक्षक सन्तोष भुसालले बताए । आन्तरिक पर्यटक पनि मोटरसाइकल र साना गाडीमा धेरै नै आउने गरेका छन्, उनले भने । घोरेपानीमा सानाठूला गरी ३० होटलमा ४ सय बेड क्षमता छ । ३ हजार २ सय १० मिटर उचाइमा अवस्थित पुनहिल डाँडो धौलागिरि र अन्नपूर्ण हिमालको घेरो अनि सूर्योदय तथा सूर्यास्त हेर्नलाई परिचित छ । अन्नपूर्ण फन्को मार्न र दसैंतिहारको छुट्टी मनाउन आएका आन्तरिक पर्यटकको भीडले तातोपानीका होटल तथा गेस्ट हाउस पनि खचाखच भएका हुन् । त्यसैले पुनहिल डाँडो यति बेला बिहान मिर्मिरेमै भरिभराउ हुने गरेको छ । मध्य असोजदेखि घोरेपानीमा बाह्य पर्यटकको संख्या धेरै बढेको देख्दा पर्यटन पुरानै लयमा फर्कन्छ कि भन्ने आशा पलाएको छ, पुनहिल पर्यटन विकास समितिकी अध्यक्ष मीना पुनले भनिन्, पुनहिल र घोरेपानीसम्म मोटरबाटोको पहुँच पुगेपछि आन्तरिक पर्यटक पनि धेरै आउने गरेका छन् । पुनहिलमा पर्यटक बढाउन र बसाइ लम्ब्याउन व्यवसायीले घोरेपानीप्यारीवराह तालसम्मको ८ किमि लामो साइकल मार्ग, पोनी ट्रेक पनि सुरु गरेका छन् ।"
अर्घाखाँची सिमेन्ट भारत निर्यात सुरु,"भैरहवा (कास) उत्पादन सुरु गरेको सात वर्षपछि अर्घाखाँची सिमेन्ट लिमिटेडले सोमबारदेखि आफ्नो उत्पादन भारत निर्यात सुरु गरेको छ । नेपालबाट सिमेन्ट भारत निकासी गर्ने यो पाल्पाको तानसेन सिमेन्टपछिको दोस्रो उद्योग हो । भारतको सीमावर्ती महाराजगन्ज जिल्लाको नौतनवास्थित शुभांशु एसोसिएटलाई आफ्नो डिलर बनाउँदै अर्घाखाँची सिमेन्ट लिमिटेडले उक्त डिलरमार्फत ७० टन (१ हजार ४ सय बोरा) अर्घाखाँची पीपीसी सिमेन्ट निर्यात गरेको हो । रूपन्देहीको सियारी गाउँपालिकास्थित मैनियामा रहेको सिमेन्ट उद्योग परिसरबाट सोमबार दुई ट्रक सिमेन्ट भारततर्फ पठाइएको हो ।भारतको ब्युरो अफ इन्डियन स्ट्यान्डर्सले अर्घाखाँची सिमेन्ट इन्डस्ट्रिजको उत्पादन अर्घाखाँची सिमेन्टलाई भारतीय गुणस्तर मापदण्ड चिह्न दिएपछि नेपालबाट सिमेन्ट निर्यात गर्न सुरु भएको अर्घाखाँची सिमेन्ट लिमिटेडका प्रबन्ध निर्देशक राजेश अग्रवालले बताए । नेपाली सिमेन्ट भारत निकासी गर्न पाउनु हाम्रा लागि गर्व र खुसीको कुरा हो, अग्रवालले भने, हामी विगत ६ महिनादेखि हाम्रो सिमेन्ट भारत निकासीको पर्खाइमा थियौं । सिमेन्टका लागि आवश्यक क्लिंकरको कच्चा पदार्थ चुनढुंगाको खानी भारततर्फ नजिक भनेको नेपालभारत सिमानादेखि करिब १ हजार किमि टाढा रहेकाले नेपाली सिमेन्टले सिमानादेखि ५ सय किमि पर भारतमा बजार पाउन सक्ने उनको भनाइ छ । नेपाली सिमेन्टको उत्पादन भारतको भन्दा महँगो भए पनि नेपाल सरकारले चालु बजेटमा वार्षिक ५० करोड रुपैयाँ मूल्य बराबरको उत्पादन विदेश निर्यात गर्दा आठ प्रतिशत अनुदान दिने घोषणा गरेकाले उत्पादन लागत केही सस्तो पर्न गएकाले निकासी सम्भव भएको अग्रवालले बताए । २ हजार २ सय टन दैनिक उत्पादन क्षमता रहेको अर्घाखाँची सिमेन्ट उद्योग पछिल्ला चार महिनायता २५ प्रतिशत क्षमतामा मात्र चलेको छ । मुलुकमा आर्थिक मन्दीको प्रभावले निर्माण कार्य सुस्ताएका कारण सिमेन्ट उत्पादनमा ह्रास आएको उद्योग सञ्चालक बताउँछन् । ह्रासोन्मुख उत्पादन अवस्थामा रहेका नेपाली सिमेन्टलाई भारत निकासीको प्रक्रियाले राहत दिने अर्घाखाँची सिमेन्टका अर्का निर्देशक पशुपति मुरारकाले बताए । अब अन्य नेपाली सिमेन्ट पनि भारत निकासीको प्रक्रियामा अघि बढ्नुपर्छ, मुरारकाले भने, नेपाली अन्य सिमेन्ट पनि भारत निकासी गर्न हामीसँगै हातेमालो गरेर अघि बढ्न तयार छौं ।"
कमल र कमलाको ह्याट्रिक स्वर्ण,"(पोखरा)  नेपाल आर्मीकी कमलबहादुर अधिकारी र कमला श्रेष्ठले राष्ट्रिय खेलकुदमा भारोत्तोलनमा लगातार तीनपल्ट स्वर्ण पदक जित्दै सोमबार ह्याट्रिक गरेका छन् । उद्योग वाणिज्य महासंघ कास्कीको हलमा भएको प्रतिस्पर्धामा कमलले पुरुष ६७ केजीमुनि र कमलाले महिला ५९ केजीमुनिको स्पर्धामा स्वर्ण जित्दै ह्याट्रिक पूरा गरेका हुन् । ४६ वर्षीय कमलले स्न्याचमा ९५ केजी र क्लिन एन्ड जर्कमा १ सय ३० केजी गरी कुल २ सय २५ केजी भार उचाल्दै नवौं राष्ट्रिय खेलकुदमा स्वर्ण चुमेका हुन् । उनले सातौं संस्करण २०७३ मा ६९ केजीमुनि र आठौं संस्करण २०७६ मा ७३ केजीमुनि स्वर्ण जितेका थिए ।उनले पाँचौं राष्ट्रिय खेलकुद २०६५ मा पनि आर्मीका लागि स्वर्ण हात पारेका थिए । माओवादी जनसेनाको पीएलए क्लब सहभागी भएको भन्दै आर्मी टिम छैटौं संस्करण २०६८ मा सहभागी नहुँदा उनले पनि अवसर गुमाएका थिए । राष्ट्रिय खेलकुदमा सहभागी चारै संस्करणमा उनी च्याम्पियन भएका छन् । दसौं दक्षिण एसियाली खेलकुद (सन् २००६, कोलम्बो) मा नेपाललाई स्वर्ण दिलाएका उनले बेइजिङ ओलम्पिक (सन् २००८) र तीनपल्ट एसियाली खेलकुदमा प्रतिस्पर्धा गरेका छन् ।भारोत्तोलनका दुई दशकको यात्रामा नियमित रूपमै स्वर्ण कब्जा गर्दै आएका कमलले भने, उमेरको हिसाबले मैले यो पटक जितेको स्वर्ण एकदमै ठूलो हो । स्वर्णमा ह्याट्रिक पनि भयो । खुसी हुने त भइहाल्छ । तर, मलाई ह्याट्रिक गर्नेभन्दा पनि राष्ट्रिय कीर्तिमान राख्ने चाहना थियो । तर, यसपालि सकिएन, पछि गर्न सक्छुजस्तो लाग्छ ।उक्त स्पर्धामा आर्मीकै मुक्तिराम घलेले स्न्याचमा ९० केजी र क्लिन एन्ड जर्कमा १ सय १९ केजी गरी कुल २ सय ९ केजी उठाएर रजत पदक हात पारे । सुदूरपश्चिमका अशोकसिंह भण्डारीले स्न्याचमा ९२ केजी र क्लिन एन्ड जर्कमा १ सय १६ केजी गरी कुल २ सय ८ केजी उचाल्दै कांस्य पदक प्राप्त गरे ।कमलाको सुखद पुनरागमननौ महिनाअघि मात्रै कमलाको बायाँ खुट्टा डिसलोकेट भएको थियो, जहाँ शल्यक्रिया गरेर स्टिल राखिएको छ । त्यसपछि केही महिना उनी भारोत्तोलनको अभ्यासबाटै पनि टाढा रहिन् । नवौं राष्ट्रियमा आर्मीलाई स्वर्ण दिलाउने लक्ष्यसहित दुई महिनाअघि फेरि कडा फलाममा आफ्ना कोमल हातलाई ट्रेनिङमा अभ्यस्त गराउन थालिन् । यस मिहिनेतमा उनले महिला ५९ केजीमुनिको स्पर्धामा स्न्याचमा ६८ केजी र क्लिन एन्ड जर्कमा ८५ केजी गरी कुल १ सय ५३ केजी उचाल्दै राष्ट्रिय खेलकुदमा लगातार तीन स्वर्ण कब्जा गर्दै ह्याट्रिक पूरा गरिन् ।खुट्टामा स्टिल रहेकै अवस्थामा प्रतिस्पर्धा गर्दै सफलता हात पारेपछि २७ वर्षीया उनले भनिन्, यत्ति नै गर्छु भन्ने लक्ष्य थिएन, स्वर्ण जित्ने मात्रै थियो । बायाँ खुट्टामा लगाएको स्टिल निकालेको छैन । तैपनि दुई महिना मात्रै तालिम गरेर स्वर्ण जितेकी छु । सबैको इच्छा स्वर्ण पदक जित्ने नै हुन्छ, यसमा सफल भइयो । स्वर्णको ह्याट्रिक पनि भएकाले खुसी लागेको छ । यसअघि उनले सातौं राष्ट्रिय खेलकुद २०७३ र आठौं संस्करण २०७६ मा पनि उही स्पर्धामा स्वर्ण जितेकी थिइन् । उक्त स्पर्धामा पुलिसकी देवीकुमारी चौधरीले स्न्याचमा ५८ केजी र क्लिन एन्ड जर्कमा ७० केजी गरी कुल १ सय २८ केजी उचाल्दै रजत पदक जितिन् । आर्मीकी अस्मिता पुलामी मगरले स्न्याचमा ५३ केजी र क्लिन एन्ड जर्कमा ७० गरी कुल १ सय २३ केजी उठाउँदै कांस्य पदक हात पारिन् ।भारोत्तोलनमा सोमबार गण्डकीकी पद्मा थापाले महिला ५५ केजीमुनि स्न्याचमा ६० केजी र क्लिन एन्ड जर्कमा ८० केजी गरी कुल १ सय ४० केजी उचाल्दै स्वर्ण पदक जितिन् । यसमा आर्मीकी प्रभा थारूले रजत र लुम्बिनीकी कृष्णकला विष्टले कांस्य पदक हात पारे ।सुदूरपश्चिमका हेमन्त पालले पुरुष ७३ केजीमुनि स्न्याचमा ९० केजी र क्लिन एन्ड जर्कमा १ सय ७ केजी गरी कुल १ सय ९७ केजी उठाएर स्वर्ण कब्जा गरे । पुलिसका अशोककुमार साहले रजत र एपीएफका राहुलकुमार दासले कांस्य हात पारे ।"
जयरानीलाई अर्को स्वर्ण,पोखरा (कास) महिला १०० मिटर हर्डल्स (बाधा दौड) मा आर्मीकी जयरानी थारूले स्वर्ण पदक जितेकी छन् । उनको यो राष्ट्रिय खेलकुदमा दोस्रो स्वर्ण हो । पोखरा रंगशालाको ट्र्याकमा सोमबार जयरानीले १५६९ सेकेन्डमा उक्त दूरी पार गरिन् । ४०० मिटरकी स्वर्णधारी जयरानीले हिट चरणमा १५१६ सेकेन्डसहित आफ्नो समय सुधारेकी थिइन् । उनले गत असार काठमाडौं सम्पन्न ४४ औं राष्ट्रिय एथलेटिक्समा १५२० सेकेन्डको कीर्तिमान बनाएकी थिइन् । आठौं राष्ट्रियमा पनि उनले रजत जितेकी थिइन् । यसपालिको रजत आर्मीकी निर्मला थापाले १६२५ सेकेन्डबाट जितिन् । एपीएफकी भगिरथी थारूले १९१३ सेकेन्डबाट कांस्य जितेकी छन् । पुरुष ११० मिटर हर्डल्सको स्वर्ण आर्मीका धावक जीवन चौधरीले जिते । उनले त्यसका लागि १५ दशमलब ०३ सेकेन्ड लगाए । पुलिसका चन्द्रदेव जोशीले राष्ट्रिय खेलकुदको रजतलाई निरन्तरता दिए । यसपालि १५१८ सेकेन्डबाट रजत जितेका उनले आठौं संस्करणमा पनि रजत नै जितेका थिए । आर्मीका रामप्रसाद थारूले १६०० सेकेन्डबाट कांस्य थापे ।
चित्रलाई फेरि स्वर्ण,आर्मीका चित्रबहादुर ओलीले डिस्कस थ्रोको स्वर्णलाई निरन्तरता दिए । उनले ३८४८ मिटर थ्रो गर्दै नवौं राष्ट्रियको स्वर्ण जिते । उनले आठौं राष्ट्रियको स्वर्ण जित्दाभन्दा आफ्नो प्रदर्शनमा सुधारे । त्यतिबेला दाङमा उनले ३७०२ मिटर डिस्कस फालेका थिए । रजत जित्ने पुलिसका ३३७५ मिटरको प्रदर्शन गरे । आठौंमा उनले पनि रजत जितेका थिए । सुदूरपश्चिमका हेमन्त पालले ३११० मिटरको प्रदर्शनबाट कांस्य जिते । संगीता अधिकारीले ३५१० मिटरबाट डिस्कस थ्रोको स्वर्ण जितेकी छन् । उनले जितेको स्वर्ण सोमबार बिहानसम्म लुम्बिनीको पहिलो स्वर्ण हो । आठ संस्करणमा भन्दा उत्कृष्ट प्रदर्शन गरेकी उनले त्यतिबेला रजत जितेकी थिइन् । यसपालि रजत एपीएफकी जितकुमारी महतोको भागमा पर्यो । उनले ३३६० मिटरको प्रदर्शन गरिन् । उनी आठौं संस्करणकी कांस्यधारी हुन् । आर्मीकी मिलन बुढामगरले कांस्य जित्दा ३२३५ मिटर डिस्कस फालेकी थिइन् ।
आईटीएफमा गण्डकी र वाग्मतीलाई बराबर स्वर्ण,"(बागलुङ)  आईटीएफ तेक्वान्दोमा सोमबार गण्डकी प्रदेश र वाग्मती प्रदेशले २२ स्वर्ण जितेका छन् । ४६५० केजी तौल समूहको पुरुष स्पाइरिङमा गण्डकीका खगेन्द्र घर्ती मगरले कर्णालीका मिलन धामीलाई पराजित गरेर स्वर्ण हात पारे । आर्मीका पूर्णबहादुर मगर र लुम्बिनीका सन्तोष बुढामगरले कांस्य पदक पाए ।४६५० केजी तौल समूहको महिला स्पाइरिङमा गण्डकीकी सुस्मिता थापामगरले प्रदेश १ की इन्दिरा थापालाई पराजित गरेर स्वर्ण जितेकी हुन् । लुम्बिनीकी पूजा रसाइली र कर्णालीकी कमला विकले कांस्य पदक जिते । ५१५५ केजी तौल समूहको पुरुष स्पाइरिङमा वाग्मतीका रिक्सन वाइबाले स्वर्ण र नेपाल आर्मीका प्रेमकुमार मगरले रजत पदक जिते । लुम्बिनीका अर्जुन नेपाली र एपीएफका सुनील महतोले कांस्य पदक जिते । पुरुषकै ५६६० केजी तौल समूहको स्पाइरिङमा वाग्मतीकै अनिल तामाङले स्वर्ण पदक जिते । गण्डकीका प्रवीण बुढामगरले रजत तथा एपीएफका सुमन रानामगर र लुम्बिनीका हेमराज डाँगीले कांस्य पदक जिते । ७ स्वर्णसहित आर्मी पहिलो, वाग्मती ५ स्वर्ण र गण्डकीले ३ स्वर्ण पदक जितेर क्रमशः दोस्रो र तेस्रो स्थानमा छन् । बागलुङ नगरपालिकाका प्रमुख वसन्तकुमार श्रेष्ठ र नेपाली सेनाको श्रीमेहर गणका प्रमुख सेनानी देवभक्त माडी श्रेष्ठले विजयी खेलाडीलाई मेडल र प्रमाणपत्र वितरण गरे ।"
पुलिस र गण्डकी भिड्ने,"म्याग्दी (कास) एपीएफ, वाग्मती, पुलिस र गण्डकी प्रदेश महिला भलिबल प्रतियोगिताको सेमिफाइनल प्रवेश गरेका छन् । म्याग्दीको बेनीमा लुम्बिनीलाई हराउँदै एपीएफ, सुदूरपश्चिमलाई हराएर वाग्मती, आर्मीलाई पराजित गरी पुलिस र प्रदेश १ लाई हराएर गण्डकी सेमिफाइनल पुगेका हुन् । सोमबार भएका क्वार्टरफाइनलका चार खेलमा एपीएफले लुम्बिनीलाई २५१५, २५१८ र २५१० को सोझो सेटमा पराजित गर्यो । वाग्मतीले २५१२, २५१५ र २५२३ को सोझो सेटमा सुदूरपश्चिमलाई पराजित गर्यो । पुलिस र आर्मीबीचको खेल रोचक र आकर्षक बन्यो । पुलिसले २५१३, २५२० ले पहिलो दुई सेट जितेर खेलमा हावी भएको थियो । आर्मीले त्यसपछिका दुई सेट २५२३, २५१४ ले आफ्नो पक्षमा पार्यो । फाइनल सेट १५१३ ले जितेर पुलिसले रोमाञ्चक खेल आफ्नो पक्षमा पार्यो । सेमिफाइनलमा एपीएफ र वाग्मती तथा पुलिस र गण्डकीबीच प्रतिस्पर्धा हुनेछ । सेमिफाइनलमा आमनेसामने हुन लागेका पुलिस र गण्डकी प्रदेशका टिम क्याप्टेन परेका छन् । नेपाली महिला राष्ट्रिय टोलीकी कप्तान अरुणा शाहीको नेतृत्वमा गण्डकीमा म्याग्दीका ५ जना खेलाडी सहभागी छन् । आफ्नै जिल्लामा कमला पुनले पुलिसको नेतृत्व गरेकी छन् ।"
अमृतको ह्याट्रिक स्वर्ण,"पुलिस र एपीएफ फाइनलमामहिला क्रिकेटमा दुई पुलिस टोली एपीएफ र नेपाल पुलिसबीच स्वर्णका लागि प्रतिस्पर्धा हुने भएको छ । पोखरा रंगशालाको क्रिकेट मैदानमा सोमबार एपीएफले लुम्बिनी प्रदेशलाई ६९ रन र पुलिसले वाग्मती प्रदेशलाई ३६ रनले पराजित गरेका थिए । एपीएफले २० ओभरमा ३ विकेट गुमाएर १ सय २९ रन बनायो । ज्योति पाण्डेले ६१ बलमा अविजित ६९ रन बनाउने क्रममा ७ चौका प्रहार गरिन् । सीता रानामगर र इन्दु बर्माले समान ११ रन बनाए । रोमा थापा १२ रनमा अविजित रहिन् । लुम्बिनीकी कृतिका मरासिनीले २ विकेट र मनीषा रानाले १ विकेट लिए । लुम्बिनी १८२ ओभरमा ६० रनमै अलआउट भयो । सुस्मिता बजागाईंले १२ रन बनाइन् । एपीएफबाट स्पिनर नेरी थापाले ४ विकेट लिइन् । उनले ४ ओभरमा ७ रन खर्चेकी थिइन् । रेखा रावल, इन्दु बर्मा, सुमन विष्ट, सुष्मा श्रेष्ठ र सीता रानामगरले ११ विकेट लिए । दोस्रो सेमिफाइनलमा ओपनर जोडी काजल श्रेष्ठ र कविता कुँवर जमेपछि पुलिसले २० ओभरमा ५ विकेट गुमाई १ सय २३ रन जोड्यो । काजलले ५ चौकासहित ४६ र कविताले २ चौकासहित २६ रन जोडे । कप्तान रुबिना क्षत्रीले १७ र कविता जोशीले १५ रन बनाई अविजित रहे । वाग्मतीका अस्मिता कर्माचार्य, सुमन खतिवडा र खुसी डंगोलले ११ विकेट लिए । जवाफमा वाग्मतीले पूरा ओभर खेले पनि ८ विकेट गुमाई ८७ रनमात्र बनाउन सक्यो । सुमनले २३ र अस्मिताले १८ रन बनाए । पुलिसकी कविता कुँवरले ३ विकेट लिने क्रममा ४ ओभरमा ४ रन मात्र खर्चिइन् । ईश्वरी विष्टले २, रुबिना राई र संगीता राईले ११ विकेट लिए । प्लेयर अफ द म्याच कविता कुँवर भइन् । मंगलबार कांस्य पदकका लागि वाग्मती र लुम्बिनी प्रदेश तथा एपीएफ र पुलिसबीच फाइनल हुनेछ ।"

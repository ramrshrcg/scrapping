शीर्षक,विवरण
मेयरको लौरो दृष्टिविहीन कलाकारमाथि,"असारमा यो सूचना जारी भएपछि नै महानगरले नगर प्रहरी खटाएर दृष्टिविहीन कलाकारमाथि दुर्व्यवहार गर्दै आएको छ । सुधार गर्नुपर्ने शिक्षा, स्वास्थ्य र पूर्वाधारका समस्यामा होइन, मानवीय संवेदनामा प्रहार गर्दै आएको भन्दै मेयर शाहको आलोचनासमेत हुन थालेको छ ।दृष्टिविहीन कलाकारलाई भिक्षा माग्नेका रूपमा बुझ्न नहुने बताउँछन् कलाकार मदनदास श्रेष्ठ । स्थानीय निर्वाचनमा राप्रपाबाट मेयरमा उठेका श्रेष्ठ भन्छन्, कला देखाउनु अधिकार हो । सबै क्षेत्रमा राजनीतिक व्यक्तिको हालिमुहाली भएकाले शारीरिक अशक्तहरूको जीवन कठिन छ । कला र गलालाई सम्मान गर्दै अधिकारको सुनिश्चित गर्न महानगर र सरकार पछि हट्न नहुने उनको भनाइ छ ।सडकमा कला प्रस्तुत गरेर केही आर्जन गर्दै संगीत र संस्कृतिलाई प्रवर्द्धन गर्ने अभ्यास विश्वका विकसित मुलुकमा समेत प्रचलनमा रहेको बताउँछिन् समाजशास्त्री मीना पौडेल । मैले अध्ययनकै क्रममा युरोपका विभिन्न देश र फिलिपिन्सलगायत १२१३ मुलुक भ्रमण गरें । त्यता पनि थुप्रै दृष्टिविहीन तथा अन्य व्यक्तिले सडकमा गीत गाउने, प्रस्तुति दिने गरेको पाएँ । कला प्रस्तुतिले सडकलाई कुरूप बनाउँछ भन्ने मान्यता कतै छैन ।महानगरले चालेको कदम पौडेललाई पनि उचित लागेको छैन । निम्न वर्ग, भुइँमान्छेको इच्छा र सिर्जनालाई महानगरले कुण्ठित पार्नॅहुँदैन, उनले भनिन्, उनीहरूको उचित व्यवस्थापन हुने गरी कला र गलाको सम्मान गर्नुपर्छ । देशैभरका सडक मानवमुक्त बनाउने घोषणासहित तत्कालीन प्रधानमन्त्री केपी शर्मा ओलीको कार्यकालमा मानव सेवा आश्रमको सहकार्यमा महिला, बालबालिका तथा ज्येष्ठ नागरिक मन्त्रालय र काठमाडौं महानगरपालिकाले केही कार्यक्रम अघि सारेका थिए । तर, उनीहरू केही दिन त्यो बेला पनि धपाइए तर न भरपर्दो व्यवस्थापन भयो, न सम्मान । एमालेनिकट राष्ट्रिय जनसांस्कृतिक महासंघ नेपालका अध्यक्ष प्रेमनाथ अधिकारी भने सडकमा माग्दै हिँड्ने र गाउनेहरूको उचित व्यवस्थापन गर्न तत्कालीन सरकारले भूमिका खेलेको दाबी गर्छन् । नेपालको संस्कृति र प्रकृति नै आकर्षक रहेकाले अहिले महानगरले उचित व्यवस्थापनबिनै सामग्री जफत गर्नु उचित होइन । महानगरपालिकाले आतंक फैलाउनु हुँदैन । परिवारविहीन र सहारा दिनैपर्ने सडक मानवलाई आश्रय दिएर राख्दै आएको मानव सेवा आश्रमका अध्यक्ष रामजी अधिकारी महानगर र आफूहरूबीच पछिल्लो समय कुनै समन्वय नभएको बताउँछन् । सडकबाट हटाइएका दृष्टिविहीनहरूको व्यवस्थापनको विषयमा महानगरसँग पछिल्लो समय कुरा भएको छैन, उनले भने, यहाँ गरेर खान सक्ने दृष्टिविहीन पनि हुनुहुन्छ । उहाँहरूको व्यवस्थापन हाम्रो जिम्मेवारीमा पर्दैन । राज्यले नीति बनाउनुपर्छ । उता महानगरले भने असहाय, बिरामी, बेवारिस, अशक्त तथा सडक सहयोगापेक्षी मानवको यथोचित व्यवस्थापन गर्न मानव सेवा आश्रमसँग सहकार्य भइरहेको दाबी गर्दै आवश्यक परेमा सम्पर्क गर्न भनिरहेको छ । शुक्रबार राष्ट्रिय अपांग महासंघ नेपालको अगुवाइमा पीडितहरूले महानगरलाई ज्ञापनपत्र बुझाएका छन् । शारीरिक रूपमा अशक्त व्यक्तिहरूका लागि जीवनयापनको अधिकार सुनिश्चित गर्न, व्यवस्थापन नभएसम्म कला देखाउन तथा व्यापार गर्न छुट दिन, अपांगता भएका व्यक्तिको कार्यक्षमता हेरी विभिन्न उद्योग र कलकारखानामा रोजगारको पहल गरिदिन र फुटपाथबाट उठाएका सामान फिर्ता गर्न माग गरिएको छ ।मेयर शाहलाई भेटेरै गुनासो राख्ने उनीहरूको चाहना भने पूरा भएन । ज्ञापनपत्र बुझ्न उनी आएनन्, स्वकीय सचिव भूपदेव शाहलाई ज्ञापनपत्र बुझाएको महासंघका महासचिव राजु बस्नेतले बताए । सडकमा आउनु कसैका पनि रहर होइन, बाध्यता हो, सडक र महानगरलाई अप्ठ्यारो नपर्ने गरी उहाँहरूको पनि बाँच्न पाउने अधिकार सुनिश्चित गर्ने बाटो खोजिदिनुपर्छ, उनले भने । त्यसो त, आश्रममा बसेर अरूमाथि निर्भर हुने आफूहरूको चाहना नभएको दृष्टिविहीन डम्बरबहादुर कार्कीको भनाइ छ । हामी सबै काम गर्न सक्दैनौं, तर जे सक्छौं त्यही गरेर स्वावलम्बी बन्छौं भन्ने हाम्रो चाहना हो, उनले भने, आश्रम गएर बस्ने हाम्रो उमेर पनि होइन । हामी स्वावलम्बी नागरिक हौं, सम्मानसँगै बाँच्न चाहन्छौं, अरू केही चाहिएन, गरिखान देऊ ।"
व्यापारिक लाइसेन्स अघि नबढाउन सर्वोच्चको आदेश,"लाइसेन्स वितरण रोक्न एमालेको पनि उजुरीआमनिर्वाचनको आचारसंहितासमेत लागू भइसकेका बेला सरकारले विभिन्न व्यवसायमा वितरण गर्न लागेको व्यापारिक लाइसेन्स प्रक्रिया रोक्न भन्दै निर्वाचन आयोगमा फेरि उजुरी परेको छ । यसअघि आफूले दिएको उजुरीउपर आयोगले कारबाही प्रक्रिया अघि नबढाएको भन्दै उपभोक्ता हित संरक्षण मञ्चले पूरक उजुरी (दोस्रो उजुरी) हालेको छ । नेकपा एमालेले पनि लाइसेन्स वितरण प्रक्रिया रोक्न माग गर्दै उजुरी दर्ता गराएको छ ।मञ्चले सरकारको निर्वाचन आचारसंहिताविपरीत कार्यउपर सम्बन्धित निकायलाई आवश्यक कारबाही गर्न माग गरेको छ । एमालेको उजुरीमा भने कम्तीमा निर्वाचनसम्म यस्ता गतिविधि रोक्नुपर्ने उल्लेख छ । मञ्चले दिएको उजुरीका आधारमा आयोगले सम्बन्धित निकायलाई स्पष्टीकरण सोधे पनि कारबाही प्रक्रिया अघि नबढाएकाले पूरक उजुरी दिनुपरेको मञ्चका अध्यक्ष ज्योति बानियाँले बताए । अर्थतन्त्रलाई दूरगामी प्रभाव पार्ने निर्णय गर्न नहुने आचारसंहितामा उल्लेख भए पनि विभिन्न क्षेत्रमा व्यापारिक लाइसेन्स वितरण गर्न लागिएको कार्य के कसो हो भनी निर्वाचन आयोगद्वारा सोधिए तापनि सम्बन्धित संस्थाले आचारसंहिता र कानुनविपरीतको कार्य रोकेका छैनन्, मञ्चको पत्रमा भनिएको छ, लाइसेन्स दिलाउने र लिने प्रयोजनमा पाँच अर्ब रुपैयाँभन्दा माथिको रकम गैरकानुनी रूपले उठाएको भन्नेसम्मका हल्ला बजारमा आएका छन् ।निर्वाचनको संघारमा यस्ता गतिविधि संवेदनशील मात्र नभई निर्वाचन कानुन र आचारसंहिताविपरीत भएको स्पष्ट हुँदाहुँदै पनि प्रक्रिया नरोकिएकाले सम्बन्धित निकायलाई त्यस्ता कार्य रोक्न र ती निकायलाई कानुनबमोजिम कारबाहीका लागि आग्रह गरिएको बानियाँले बताए । उल्लेखित कार्य निर्वाचन आचारसंहिताविपरीत भएकाले निर्वाचन भई अर्को सरकार गठन नभएसम्म उल्लिखित कुनै काम निर्णय नगर्नू, नगराउनू, गर्न नलगाउनू भनी सम्बन्धित निकायलाई आवश्यक थप आदेश एवं कानुनबमोजिम कारबाही गरिपाऊँ, मञ्चको उजुरीमा भनिएको छ । मञ्चले यसअघि सरकारले विभिन्न क्षेत्रमा वितरण गर्न लागेको व्यापारिक लाइसेन्सको प्रक्रिया रोक्न माग गर्दै आयोगमा उजुरी हालेको थियो । सोही उजुरीका आधारमा आयोगले गत आइतबार अर्थ मन्त्रालय, धितोपत्र बोर्ड र बिमा समितिलाई स्पष्टीकरण सोधेको थियो । ती सबै निकायले तोकिएको समयभित्र प्रत्युत्तर पनि पठाइसकेका छन् । तर त्यस सम्बन्धमा बिहीबारसम्म आयोगले कुनै निर्णय गरेको छैन । यही कारण पुनः उजुरी दिनुपरेको मञ्चले प्रस्ट्याएको छ ।एमालेले आयोगमा दर्ता गराएको उजुरीमा पनि आचारसंहिताविपरीत र अर्थतन्त्रलाई दूरगामी प्रभाव पार्ने गरी धितोपत्र बजार, धितोपत्र बोकर, बिमा कम्पनी, वस्तु बजारलगायत क्षेत्रमा वितरण गर्न लागिएको व्यापारिक लाइसेन्स प्रक्रिया रोक्न माग गरिएको छ । पुँजी बजारको नियामक निकाय बोर्डले निर्वाचन आयोगलाई झूटा विवरणसहित प्रत्युत्तर पठाएको खुलासा भएको छ । प्रत्युत्तरमा लाइसेन्स वितरण नियमित कार्य भएको, वार्षिक नीति तथा कार्यक्रममा समावेश भएको, निर्वाचन आचारसंहिता लागू हुनुअघि नै लाइसेन्स वितरणका लागि सूचना जारी भएको, सरकार (अर्थ मन्त्रालय) र ऐनले पनि स्टक एक्सचेन्जको लाइसेन्स वितरण अधिकार बोर्डलाई नै दिएकोलगायत कारण उल्लेख छन् । तर लाइसेन्स वितरण कार्य बोर्डको नियमित कार्य नभई विकासात्मक हो । बोर्डको आर्थिक वर्ष ०७९८० को धितोपत्र बजार तथा वस्तु विनिमय बजारसम्बन्धी नीति तथा कार्यक्रमको विकासात्मक कार्यअन्तर्गत समग्र बजारको विकाससम्बन्धी कार्यक्रमको बुँदा १० मा वस्तु बजार सञ्चालन गर्न आवश्यक कानुनी सुधार तथा अनुमतिपत्र प्रदान गरिने भनिएको छ ।बुँदा ११ मा धितोपत्र ब्रोकर संख्या थप्ने र नयाँ धितोपत्र व्यापारी (स्टक डिलर) लाई अनुमतिपत्र प्रदान गर्ने उल्लेख छ । निर्वाचन आचारसंहिता लागू भएसकेपछि नियमितबाहेक विकासात्मक काम गर्न पाइन्न । त्यसैले बोर्डले आफूले वार्षिक नीति तथा कार्यक्रममा विकासात्मक शीर्षकमा राखेका कार्यक्रमलाई पनि नियमित कार्यक्रम भनेर आयोगलाई झूटा विवरण पठाएको स्पष्ट हुन्छ ।नयाँ स्टक एक्सचेन्जको लाइसेन्स वितरण गर्ने विषय नीति तथा कार्यक्रममा पनि छैन । नीति तथा कार्यक्रमको कानुन निर्माण तथा सुधार शीर्षकमा बजारलाई प्रतिस्पर्धी बनाइनेछ भन्ने मात्र उल्लेख छ । तर जसरी भए पनि निर्वाचनअघि नै लाइसेन्स वितरण गरिसक्ने ध्याउन्नमा बार्ड रहेकाले उक्त प्रक्रियामा अवरोध नहुने गरी झूटा विवरण समेटेर निर्वाचन आयोगलाई पत्र पठाइएको स्रोतको दाबी छ ।बिमा समिति र अर्थ मन्त्रालयले पनि सोमबार नै निर्वाचन आयोगलाई स्पष्टीकरणको प्रत्युत्तर पठाएका छन् । मन्त्रालयले लाइसेन्स वितरण धितोपत्र बोर्ड र बिमा समितिकै कार्यक्षेत्रभित्र भएकाले त्यसमा आफूहरूको कुनै हात नरहेको बताएको छ । आवेदन संकलनकै क्रममा निर्वाचन आचारसंहिता लागू भइसकेकाले निर्वाचनअघि उक्त प्रक्रिया स्थगित गरिएको र निर्वाचनपछि मात्र कम्पनी छनोटको काम गरिने बिमा समितिले आयोगलाई पठाएको पत्रमा उल्लेख छ ।"
एउटा सुषुप्त द्वन्द्व,तस्बिर ः पर्वत पोर्तेलकान्तिपुर
"'धेरैलाई जिताइसक्यौं, कसैले हेरेन","(काठमाडौं)  उमेर र शरीरमा शक्ति छउन्जेल भारीको वजन धेरैथोरै भनेनन् । ढुंगा, इँटा, गिट्टी, बालुवा बोक्न काठमाडौं उपत्यकाका धेरै ठाउँ पुगे । यही बीचमा २ सन्तान पनि हुर्काए । मजदुरी गरेर जसोतसो हुर्काए पनि उनीहरूलाई पढाउन भने सकेनन् । नुवाकोट लिखुकी सावित्री थापा मगरले मजदुरी छाडेको ३ वर्ष मात्रै भयो । तर, अहिले पनि गुजाराका लागि उनीहरूका दुवै सन्तान ज्यामी काम गर्छन् ।कोरोना महामारी फैलियो । लकडाउन गरियो । हाम्रो रोजीरोटी गुम्यो । उमेरले काम गर्न पनि नसक्ने भइयो, ६४ वर्षीया सावित्रीले भनिन्, अहिले भक्तपुरको गठ्ठाघर चोकमा साग र तरकारी बेचेर गुजारा चलिरहेको छ । उनी तरकारी र साग लिन हरेक बिहान किसानको खेतबारीमै पुग्छिन् । डोकोभरि तरकारी बेचेर दिनमा ३४ सय रुपैयाँ मात्रै कमाइ हुन्छ । तर, यही काम पनि निर्धक्कसँग गर्न नपाएको उनले गुनासो गरिन् । आयस्रोत केही छैन । साग बेच्न बस्दा घरीघरी नगर प्रहरी आएर लखेट्छ । लुकीलुकी व्यापार गर्नु परिरहेको छ, उनले भनिन्, साँझबिहानको कमाइले हातमुख जोड्नेहरूका लागि पालिकाले केही उपाय गरिदिए हुन्थ्यो ।चुनाव नजिकिँदै गर्दा अनेक आश्वासन दिने जनप्रतिनिधिले सधैं सास्ती मात्र दिएको बताउने उनी आसन्न निर्वाचनलाई लिएर पनि उत्साहित छैनन् । अहिलेसम्म गरिबलाई बुझ्ने कोही आएनन्, अब आउने पनि उस्तै त होलान्, उनी भन्छिन्, भोट हाल्ने इच्छै छैन ।सावित्रीका श्रीमान् अर्जुन ६६ वर्षका भए । उनी अझै पनि गठ्ठाघर चोक वरपर भारी कुरिरहेका भेटिन्छन् । महँगीले सर्वसाधारणको ढाड सेक्दासमेत नेताहरूले बजार अनुगमन तथा नियमनको प्रयाससमेत नगरेको उनको गुनासो छ । निम्न आय भएकाहरूको पक्षमा कुनै पार्टीका नेता, कार्यकर्ता, जनप्रतिनिधिले आवाज उठाएको छैन, उनले भने, आफ्नो पार्टी, नातागोता र आफूलाई फाइदा हुने निर्णय गरेर गरिबलाई झन् गरिबीतिर धकेल्ने काम नेताले गर्दै आएका छन् ।गरिबको पक्षमा आवाजसमेत उठाउन नचाहने नेतालाई अब मत नदिने उनले अठोट लिएका छन् । पटकपटक मत दियौं, धेरैलाई जितायौं तर उनीहरू कसैले मन जित्ने काम गरेनन्, उनले भने, हामीलाई गरी खान त दिएनन्, बरु लखेटेको लखेटै भने छन् । मुलुकभर निर्वाचनको चहलपहल बढ्दा सर्वसाधारणमा भने खासै उत्साह देखिँदैन । हरेक पटक आशावादी हुँदै भोट दिए पनि जितेर गएकाहरूले जनताको भलो नसोचेको आम सर्वसाधरणको बुझाइ छ । त्यसैमध्येमा पर्छिन् सिन्धुपाल्चोक चौताराकी जानुका गिरी । उनले गठ्ठाघरमै ठेलामा तरकारी बेच्न थालेको डेढ दशक भयो । श्रीमान् बस चलाउँछन् । दुवैको कमाइले छोराछोरीको लालनपालन, पढाइदेखि घर खर्च धानेका छन् ।अहिले मध्यपुर थिमि नगरपालिकाले अभियानकै रुपमा सडकपेटी खाली गर्ने, अनधिकृत संरचना हटाउनेलगायत काम गरिरहेको छ । पालिकाले विकल्पबिनै साना व्यवसायीलाई हटाएर सर्वसाधारणको रोजिरोटी खोसेको उनको भनाइ छ । बिहानसाँझ साग बेचेरै भए पनि जीविकोपार्जन गर्ने बाटो दिनुपर्ने उनको माग छ । यसअघि पटकपटक भोट हालेकै हो । गरिबलाई जहिल्यै उस्तै त हो, गरी खान पाए हुन्थ्यो, उनले भनिन्, चुनाव, राजनीति, दलप्रति चासो छैन र आशा पनि छैन ।सावित्री, जानुका मात्र होइन्, साना व्यापारी, व्यवसायीमा दल र तिनका उम्मेदवारप्रति वितृष्णा बढ्दै गएको छ । निर्वाचित जनप्रतिनिधिले मतदाताको भावना अनुरुप काम गर्न नसक्नु, आफ्ना नातागोता र पार्टीप्रति आस्थाको आधारमा व्यवहार गर्नु, परिवर्तनको अनुभूति गराउन नसक्नुले निर्वाचनप्रति नै उत्साह घटेको समाजशास्त्रीहरू बताउँछन् । निर्वाचनपछि भिजन भएको नेतृत्व पाउँछौं भन्ने आशा र भरोसा नभएकाले पनि अहिले निर्वाचनलाई जनताले खुशी र महत्वका साथ लिएको पाइँदैन, समाजशास्त्री सुरेन्द्र कोइरालाले भने, घट्दो आर्थिकस्तर, लगातारको मूल्य वृद्धि र बेरोजगारीका कारण पछिल्लो समय दल र सरकारप्रति जनतामा वितृष्णा छाएको छ ।"
मेलापात छाडेर उम्मेदवार भेट्दै मतदाता,"(रामेछाप)  एकातिर नजिकिँदै गरेको तिहार, अर्कोतिर बाली भित्र्याउने चटारो । यी दुवै चटारोलाई पर सार्दै स्थानीय भने भोट माग्दै आइपुगेका उमेदवार भेट्न व्यस्त छन् । बेसीमा धान पहेँलपुर भएको छ, नेता आउने थाहा पाएपछि दुई दिन धान काट्ने मेलो पर धकेलेर यता आएँ, सैंपुमा गठबन्धनबाट प्रतिनिधिसभा सदस्यका उम्मेदवार कांग्रेसका पूर्णबहादुर तामाङलाई भेट्न आएका सन्तबहादुर सुनुवारले भने । गाउँमा चाडबाड र खेतीपातीसँगै चुनावी चहलपहल पनि बढ्दो छ । खासमा स्थानीय कामै छोडेर उम्मेदवार भेट्न जानुका पछाडि एउटै कारण छ विकासका केही कुरा राखौं ।तामाङसँगको भेटमा सुनुवारले सैंपुमा हरेक वर्ष बर्खामा हुने सडक अवरुद्ध न्यूनीकरण गर्न, गाउँमा एम्बुलेन्सको व्यवस्था गरिदिन आग्रह गरे । यसअघि तामाङले आफ्नै खर्चमा जिल्लाका विभिन्न स्थानमा १३ वटा एम्बुलेन्स उपलब्ध गराएका थिए । उनी २०७४ सालको निर्वाचनमा वाम गठबन्धनका उम्मेदवारसँग पराजित हुन पुगेका थिए । यो पटक उनलाई त्यही गठबन्धन फुटेर ब्युँतिएको माओवादी केन्द्रको साथ छ ।निर्वाचन आचारसंहिताका कारण अहिल्यै चुनावी सभा गर्न मिल्दैन । छोटो समय भएकाले प्रचारका लागि एक पटक गाउँ पुग्ने नेताहरू दोहोर्याएर पुग्न भ्याउँदैनन् । त्यसैले घरदैलोमै आएका उम्मेदवारलाई आफ्ना दुखेसो सुनाउन पनि भेट्न गएको सुनुवारले सुनाए । घरदैलोका क्रममा तामाङको टोली शुक्रबार उमाकुण्डको बाम्ती पुग्यो । हामी एकैदिन एउटा मात्र होइन, साविकका ३ वटा गाविसमा घरदैलो गरिरहेका छौं, रामेछाप कांग्रेसका प्रवक्ता नारायणबहादुर बोगटीले भने, यही कुदाकुदमा पनि उल्लेख्य मतदातासँग भेट भइरहेको छ । उम्मेदवारसँगको भेटमा धेरै स्थानीयले आफ्ना क्षेत्रका समस्या सुनाउने गरेको उनले बताए । चाडबाडको उल्लास र खेतीपाती थन्काउने चटारोमा पनि मतदातामा देखिएको उत्साह हेर्दा निर्वाचनको माहोल गाउँ पुगेको अनुभव भएको छ, उनले भने ।चुनावी प्रचारमा निस्किएको एमालेका उम्मेदवार कैलाशप्रसाद ढुंगेलले टोलीलाई पनि मतदाता भेट्न भ्याइनभ्याई छ । उनले सुनारपानीबाट घरदैलो थालेका थिए । अहिले उनको टोली साँघुटारमा छ । मेलापात गएका भए पनि आफूहरू पुग्दा स्थानीयले समय दिएको र आफ्ना समस्या सुनाएका उनले बताए । सबैको अपेक्षा गाउँमा विकास हुनुपर्यो भन्ने छ । हामी त्यसकै लागि प्रयत्नरत छौं र आउने दिनमा पनि लागि पर्छौं, उनले भने ।यसअघि उनी प्रदेशसभातर्फ क्षेत्र२ बाट निर्वाचित भएका थिए । वाग्मती प्रदेशको आर्थिक मामिला तथा योजनामन्त्रीसमेत बनेका उनी यस पटक प्रतिनिधिसभा सदस्यमा उम्मेदवार छानेका हुन् । उनी मतदातामाझ नयाँ अनुहार भने होइनन् । हामीले मत माग्दै गाउँघर पुग्दा सडक कालोपत्रे, सिँचाइ, खानेपानी, स्वास्थ्यलगायतमा रहेका समस्याबारेमा मतदाताको चासो रहेको पायौं, एमाले नेता इन्द्रबहादुर तामाङले भने । यसअघि सडक बनेका स्थानमा बाह्रै महिना सवारी आवागमन हुने बनाउन धेरै मतदाताले माग गरेको उनले सुनाए ।"
बिहेअघि स्नातक उत्तीर्ण छात्रालाई १ लाख,"सिन्धुली (कास) मरिण गाउँपालिकाले बालविवाहलाई न्यूनीकरण गर्न नगद तथा साइकल वितरण अभियान थालेको छ । पालिकाले विवाहअघि नै स्नातक तह उत्तीर्ण गर्ने छात्रालाई १ लाख रुपैयाँ र एसईईपछि कक्षा ११ मा भर्ना हुने छात्रालाई साइकल दिन सुरु गरेको हो । चालु आर्थिक वर्षमा बजेट नै छुट्याएर अभियान अघि बढाइएको पालिका अध्यक्ष विमर्श मोक्तानले बताए । तल्लो तहको पढाइ पूरा नहुँदै छात्राहरूको विवाह गर्ने क्रम बढेपछि त्यसलाई नियन्त्रण गर्न उत्प्रेरणामुखी कार्यक्रम ल्याएको उनको भनाइ छ ।यसबाट अभिभावकलाई पनि आफ्ना छोरीलाई उच्च शिक्षा हासिल गराउन उत्प्रेरणाका साथै सहयोग पुग्नेछ, उनले भने, बालविवाह रोक्नलाई पालिकाको सहयोग सहायकसिद्ध हुनेविश्वास छ । पालिकामा उच्च शिक्षा हासिल गर्ने छात्राहरूको संख्या न्यून रहेको र बाल्य अवस्थामै विवाह गर्ने दर बढेपछि विवाहपूर्व नै स्नातक उत्तीर्ण गर्ने प्रत्येक छात्रालाई प्रोत्साहनस्वरूप नगदको व्यवस्था गरिएको पालिका उपाध्यक्ष विमला माझीले बताइन् । यो रकमले स्नातक उत्तीर्ण छात्रालाई माथिल्लो कक्षा पढ्न या कुनै व्यवसाय सुरु गर्न पनि सहयोग पुग्नेछ, उनले भनिन् ।"
आयात प्रतिबन्धकै बेला घटिरह्यो विदेशी मुद्रा सञ्चिति,"(काठमाडौं)  विदेशी मुद्रा सञ्चिति घटेको भन्दै सरकारले ३ सय अमेरिकी डलरभन्दा माथिका मोबाइल, कार, जिप, भ्यान, १५० सीसीमाथिका मोटरसाइकल तथा विदेशी तयारी मदिरा आयातमा प्रतिबन्ध लगाएको छ । सरकारले पटकपटक म्याद थप्दै आयात प्रतिबन्धलाई मंसिर मसान्तसम्म कायम गरेको छ । वैशाख १४ देखि यी वस्तुको आयात प्रतिबन्ध रहिरहे पनि विदेशी मुद्रा सञ्चिति घट्ने क्रममा भने सुधार देखिएको छैन । दुई महिनामै २६ अर्ब ६४ करोड रुपैयाँ बराबर विदेशी मुद्रा सञ्चिति घटेको नेपाल राष्ट्र बैंकले शुक्रबार सार्वजनिक गरेको आर्थिक तथा वित्तीय विवरणले देखाउँछ । गत असार मसान्तसम्म मुलुकसँग कुल १२ खर्ब १५ अर्ब ८० करोड रुपैयाँ बराबर रहेको विदेशी विनिमय सञ्चिति भदौ मसान्तसम्म २२ प्रतिशतले कमी आई ११ खर्ब ८९ अर्ब १६ करोड रुपैयाँ कायम भएको छ ।अमेरिकी डलरमा यस्तो सञ्चिति २ प्रतिशत घटेको छ । असार मसान्तसम्म ९ अर्ब ५४ करोड डलर रहेको सञ्चिति भदौ मसान्तसम्म ९ अर्ब ३५ करोड कायम भएको छ । भदौ मसान्तको कुल विदेशी विनिमय सञ्चितिमा भारतीय मुद्राको अंश २४३ प्रतिशत छ । एक वर्षमा भने विदेशी मुद्रा सञ्चिति १ खर्ब १७ अर्ब रुपैयाँ बराबर घटिसकेको छ । ०७८ भदौ मसान्तसम्म १३ खर्ब ६ अर्ब रुपैयाँ बराबर थियो । ०७८ असारदेखि नै विदेशी मुद्रा सञ्चिति घट्दो छ । ०७८ असार मसान्तसम्म यस्तो सञ्चिति १३ खर्ब ९९ अर्ब रुपैयाँ बराबर थियो । साउन र भदौमा गत वर्षको सोही अवधिको तुलनामा रेमिट्यान्स भने करिब २० प्रतिशत बढेको छ । यी महिनामा कुल १ खर्ब ८७ अर्ब ४ करोड रेमिट्यान्स भित्रिएको छ । विदेश जाने नेपाली कामदारको संख्या बढेकाले रेमिट्यान्समा सुधार देखिएको राष्ट्र बैंकका अनुसन्धान विभाग प्रमुख प्रकाशकुमार श्रेष्ठ बताउँछन् । अमेरिकी डलरको मूल्य बढ्दा पनि रेमिट्यान्समा केही असर देखिएको हो । तर विदेश जाने कामदारको संख्या नै बढेकाले डलरमै पनि बढेको देखिन्छ, उनले भने । अमेरिकी डलरमा रेमिट्यान्स आप्रवाह ११३ प्रतिशतले वृद्धि हुँदा नेपाली रुपैयाँमा भने १९८ प्रतिशत बढेको तथ्यांक छ । समीक्षा अवधिमा वैदेशिक रोजगारीका लागि अन्तिम श्रम स्वीकृति (संस्थागत तथा व्यक्तिगतनयाँ) लिने नेपालीको संख्या १६९९ प्रतिशतले वृद्धि भई १ लाख ३ हजार ८९८ पुगेको छ । वैदेशिक रोजगारीका लागि पुनः श्रम स्वीकृति लिने नेपालीको संख्या समीक्षा अवधिमा ७०६ प्रतिशतले वृद्धि भई ३९ हजार १८९ पुगेको छ, जसले गर्दा डलरमै पनि रेमिट्यान्स बढेको छ । एकातिर महँगा वस्तुको आयात प्रतिबन्ध, अर्कोतिर रेमिट्यान्स बढ्दा पनि विदेशी मुद्रा सञ्चिति घट्नुले भने अर्थतन्त्र अझै अप्ठ्यारोमै रहेको संकेत गर्दछ । रेमिट्यान्स बढे पनि अन्य माध्यमबाट फेरि रकम बाहिरिँदा विदेशी मुद्राको सञ्चिति बढ्न नसकेको श्रेष्ठ बताउँछन् । रेमिट्यान्स बढे पनि त्यो पैसा आयात, शिक्षा, ऋण लगायतको भुक्तानीमा बाहिरिएको हुन्छ, उनले भने, आउनेभन्दा बाहिरिने रकम बढी हुँदा त्यसले शोधनान्तर घाटा पनि देखिएको छ । सञ्चिति पनि घटेको छ ।साउन र भदौमा मुलुकको शोधनान्तर स्थिति (भुक्तानी सन्तुलन) २३ अर्ब ६८ करोड घाटामा गएको छ । समग्रमा मुलुकमा भित्रिने रकम र बाहिरिने रकमको अन्तरलाई शोधनान्तर स्थितिले जनाउँछ । मुलुकमा भित्रिनेभन्दा बाहिरिने रकम बढी हुँदा शोधनान्तर घाटामा देखिन्छ । पहिले नै आयातित सामानको भुक्तानी हुनु र नेपाल आयल निगमले साउन तथा भदौमा आईओसीलाई ठूलो रकम भुक्तानी गर्नुले पनि शोधनान्तर घाटालाई दबाब पुग्यो । यसैबीच एक वर्षमै मूल्यवृद्धिको दर २४ गुणा बढेको छ । भदौमा वार्षिक बिन्दुगत उपभोक्ता मुद्रास्फीति ८६४ प्रतिशत पुगेको छ । अघिल्लो वर्षको सोही महिनामा यस्तो मुद्रास्फीति ३४९ प्रतिशत मात्रै थियो । समीक्षा महिनामा खाद्य तथा पेय पदार्थ समूहको मुद्रास्फीति ८१७ प्रतिशत र गैरखाद्य तथा सेवा समूहको मुद्रास्फीति ९०२ प्रतिशत छ । ०७८ भदौको तुलनामा ०७९ भदौमा खाद्य तथा पेय पदार्थ समूहअन्तर्गत फलफूलको मूल्यवृद्धि १७२९ र घिउ तथा तेलको मूल्यवृद्धि १४५३ प्रतिशत छ । होटल तथा रेस्टुरेन्ट उपसमूहको मूल्यवृद्धि १२३०, मदिराजन्य पेय पदार्थको १०२४ र तरकारी उपसमूहको मूल्यवृद्धि ९९ प्रतिशत छ । समीक्षा महिनामा गैरखाद्य तथा सेवा समूहअन्तर्गत यातायात सेवाको २३४१, स्वास्थ्यको १०५ फर्निसिङ तथा घरायसी उपकरणको ९२, शिक्षाको ८१ प्रतिशत मूल्यवृद्धि छ । भौगोलिक रूपमा हेर्दा काठमाडौं उपत्यकामा मूल्यवृद्धि ७६, तराईमा ९३३, पहाडमा ८८ र हिमालमा ६६ प्रतिशत मुद्रास्फीति छ ।"
हुम्लाका रैथाने उत्पादन अब काठमाडौंमा,"(काठमाडौं)  हुम्लाको रैथाने उत्पादन अब काठमाडौंमै पाइने भएको छ । हुम्लाको सिमकोट गाउँपालिका आसपासमा उत्पादित रैथाने उत्पादनको बजारीकरण र किसानको जीवनस्तर उकास्न गाउँपालिकाले सिमी, फापर, चिनो, कागुनोलगायत उत्पादन किन्न लागेको हो । किसानसँग किनिने ती उत्पादन गाउँपालिकाले खाद्य व्यवस्था तथा व्यापार कम्पनीलाई बेच्नेछ । त्यसपछि खाद्यले ब्रान्डिङ गरेर उपत्यकामा बिक्री गरिदिने जनाएको छ । रैथाने उत्पादन खरिदबिक्री सम्बन्धमा बिहीबार दुई पक्षबीच सम्झौतासमेत भइसकेको छ । खाद्यका तर्फबाट प्रमुख कार्यकारी अधिकृत (सीईओ) मोहनप्रकाश चन्द र सिमिकोट गाउँपालिकाका तर्फबाट अध्यक्ष विजय भण्डारीले सहमतिपत्रमा हस्ताक्षर गरे । किसानको जीवनस्तर उकास्न रैथाने उत्पादन खरिद गरेर बिक्री गर्न खोजेका छौं, यो पहिलो प्रयास हो, भण्डारीले भने, किसानले उत्पादन गरेको रैथाने उत्पादनलाई बजारसम्म पुर्याउने लक्ष्य राखेका छौं । रैथाने बालीको उत्पादन बढाउन गत वर्ष ३० लाख अनुदान वितरण गरिएको थियो । उक्त रकम दुई समूहमार्फत किसानलाई वितरण गरिएको थियो । यस वर्ष सोही उत्पादनलाई बजारसम्म पुर्याउन खोजिएको भण्डारीको भनाइ छ । कागुनो, चिनोलगायत उत्पादन वडा नम्बर ८ लाई पकेट क्षेत्र बनाएरै अनुदान दिएका थियौं । यस वर्ष उत्पादन बिक्रीमा समेत अनुदान दिन १० लाख रुपैयाँ बजेट छ, भण्डारीले भने, सरकारले प्रोत्साहन गर्दा किसान खेतीपातीमा उत्साहित हुन्छन्, बाँझो जमिनमा पनि खेती सुरु हुन्छ । उनीहरूलाई घर खर्च धान्न पनि सघाउँछ । कार्यविधि बनाएर उत्पादन बिक्रीका आधारमा किसानलाई अनुदान दिइने गाउँपालिकाले जनाएको छ । हुम्लाका उत्पादन अर्गानिक हुन्छन् । यहाँका रैथाने उत्पादनमा औषधीय गुणसमेत पाइन्छ । डाइबिटिजका बिरामीले पनि उपभोग गर्न मिल्ने किसिमका उत्पादन रहेको भण्डारीको दाबी छ । सरकारले पनि आर्थिक वर्ष ०७९८० को बजेट वक्तव्यमा कर्णालीका रैथाने बाली, जैविक खेतीको संरक्षण र विकास गर्ने घोषणा गरेको थियो । कृषिको आधुनिकीकरण, विविधीकरण र विशिष्टीकरणका माध्यमबाट उत्पादन, उत्पादकत्व वृद्धि, मूल्य शृंखला विकासमा सहलगानी, सामुदायिक कृषि पूर्वाधार एवं कृषि उपजको बजारीकरणमा सहयोग गर्न कृषि क्षेत्र विकास कार्यक्रम कार्यान्वयन गरिने जनाएको थियो । सोहीअनुसार खाद्यले रैथाने उत्पादनको बजारीकरण गर्न लागिएको खाद्यका सीईओ चन्दले बताए । रैथाने उत्पादनको हकमा बजेटले पनि सम्बोधन गरेको छ । स्थानीय सरकारसँगको सहकार्यमा हुम्लाको उत्पादन बजारमा ल्याउन खोजेका छौं, उनले भने, रैथाने उत्पादन हुम्लामै प्याकेजिङ गरेर सामान ल्याउँछौं । आपसी समझदारीमा खरिद मूल्य तय हुन्छ । पोषणयुक्त गुण भएको रैथाने उत्पादनलाई व्यापारीकरण, विविधीकरण गरेर बिक्री गर्न खोजिएको उनको भनाइ छ । यो सुरुवात हो, गाउँपालिकाले संकलन गरेका आधारमा किन्छौं । हुम्लाबाहेक अन्य उच्च हिमाली भेगबाट पनि किन्ने तयारी छ । त्यसका लागि प्रदेश कार्यालयहरूलाई पनि निर्देशन दिएका छौं, चन्दले भने, दार्चुला, बैतडी, बझाङबाट पनि स्थानीय उत्पादन किन्न खोजेका छौं ।९ वर्षअघि पनि खाद्यले कर्णालीको सिमी र फापर राजधानी काठमाडौं ल्याएर बेचेको थियो । पहिलो पटक १२ क्विन्टल सिमी जुम्लाबाट सुर्खेत हुदै काठमाडौं ल्याइएको थियो । त्यसलाई २ किलोको प्याकेट बनाएर प्रतिकिलो १ सय ५० रुपैयाँमा बिक्री गरिएको थियो । त्यसपछि फापर पनि ल्याएर बेच्न सुरु गरिएको थियो । तर त्यसमा खाद्य सफल भएन । त्यति बेला ब्रान्डिङ र बजारीकरण नहुँदा सफलता नमिलेको खाद्यका अधिकारी बताउँछन् । ०७२७३ मा कर्णालीको उत्पादन किन्न सरकारले अनुदानसमेत दिएको कम्पनीका बिक्रीवितरण विभाग प्रमुख भीमबहादुर थापाको भनाइ छ । ०७४७५ सम्म खरिद भए पनि बिक्री गर्न सकिएन । सिमी, फापर गोदाममै थन्किए । त्यसपछि सरकारले अनुदान रोक्यो । ०७८७९ बाट खाद्यले फेरि आफ्नै स्रोतबाट सिमी खरिदबिक्री सुरु गरेको छ । प्याकेजिङ गरेपछि डिमान्ड राम्रो छ, थापाले भने, यस वर्ष करिब ५ करोड बजेट विनियोजन गरेका छौं । हुम्लाको उत्पादन सहरमा ल्याएर खाद्यले मार्केटिङ गर्ने उनले जनाए । उत्पादन र संकलनको काम गाउँपालिकाले गर्छ । हुम्ला, जुम्लालगायतका रैथाने उत्पादनका लागि करिब ५ करोड बजेट विनियोजन गरिएको छ, थापाले भने, यस वर्षदेखि खरिद सुरु हुन्छ । सिमिकोट गाउँपालिकाले सिधै किसानसँग, कृषक समूह वा सहकारी समूहमार्फत खरिदसंकलन र भण्डारण गर्छ । चिनो र कागुनो प्रशोधनको व्यवस्थासमेत गाउँपालिकाले मिलाउँछ । गाउँपालिकाले किनेर संकलन गरेको खाद्यवस्तु प्रशोधन गरी गुणस्तरीय बनाएर काठमाडौंलगायत देशका प्रमुख सहरमा बिक्री गरिने थापाले बताए ।"
ब्याजदर वृद्धिविरुद्ध रूपन्देहीका व्यवसायी,"भैरहवा (कास) बैंक तथा वित्तीय संस्थाहरूले अत्यधिक मात्रामा ब्याज बढाएको भन्दै रूपन्देहीका उद्यमी व्यवसायी विरोध प्रदर्शनमा उत्रिएका छन् । रूपन्देहीमा क्रियाशील चार दर्जनभन्दा बढी व्यावसायिक संघसंस्थाको सञ्जालले शुक्रबार भैरहवाको बुद्ध चोकबाट विरोध र्याली निकाली नारायणस्थान, प्रहरी टोल, मिलन चोक, बैंक रोड हुँदै देवकोटा चोकको परिक्रम गर्दै विरोध प्रदर्शन गरेको हो । उद्यमी व्यवसायीका माग तत्काल सम्बोधनका निम्ति कर्जाको ब्याजदर एक अंकमा कायम गर्न उनीहरूले नेपाल राष्ट्र बैंकसँग माग गरे । सञ्जालले रूपन्देहीका प्रमुख जिल्ला अधिकारी भरतमणि पाण्डेमार्फत प्रधानमन्त्री र अर्थमन्त्री एवं नेपाल राष्ट्र बैंकको लुम्बिनी प्रादेशिक कार्यालयका मुख्य व्यवस्थापकमार्फत नेपाल राष्ट्र बैंकका गभर्नरलाई तत्काल ब्याजदर घटाउनुपर्ने मागसहितको ज्ञापनपत्र बुझाएको छ । कोभिडको प्रभावबाट उम्किन नपाउँदै बैंक तथा वित्तीय संस्थाले अत्यधिक चर्को ब्याजदर कायम गर्नाले उद्योग व्यवसायी मारमा परेको व्यवसायीले बताएका छन् । बैंक तथा वित्तीय संस्थाहरूले पुँजी तरलताको अभाव भन्दै कर्जा प्रवाहमा कडाइ गर्ने र अर्कोतर्फ ब्याजदर चर्को कायम गरिदिँदा उद्योग व्यवसाय धराशायी बन्दै गएको उनीहरूको तर्क छ । नेपाल राष्ट्र बैंकद्वारा हालै लागू गरिएको चालु पुँजी कर्जा निर्देशिका, ०७९ को प्रभावले व्यवसायी आन्दोलित बनेको र उक्त निर्देशिकाको असर स्वदेशी उत्पादन र राष्ट्रिय अर्थतन्त्रमा समेत पर्ने भएकाले उक्त निर्देशिका तत्काल खारेज गरिनुपर्ने माग ज्ञापनपत्रमा गरिएको छ ।"
भित्रिन थाल्यो युरिया,"पर्सा (कास) साल्ट ट्रेडिङ कर्पोरेसनले ल्याउन लागेको युरिया मल सीमामा भित्रिन थालेको छ । साल्टको एक रेलवे र्याक युरिया मल वीरगन्जस्थित सिर्सिया सुक्खा बन्दरगाह आइपुगेको छ । भारतीय कम्पनी आईपीएलले ओमानबाट किनेर उक्त मल ल्याएको साल्ट ट्रेडिङ कर्पोरेसन, प्रादेशिक कार्यालय, वीरगन्जका प्रमुख अमोज लामिछानेले जानकारी दिए । ग्लोबल टेन्डरबाट मल आपूर्तिको ठेक्का पाएको आईपीएलले ३० हजार टनमध्ये १२ हजार टन युरिया मल वीरगन्ज ल्याउँदै छ, उनले भने, बाँकी भैरहवा र विराटनगर प्रादेशिक कार्यालयले पाउनेछन्, भैरहवातर्फ पनि नजिकको भारतीय रेलवे स्टेसनसम्म मल पुग्न थालेको छ । करिब डेढ महिनापछि साल्टको मल कोलकाता बन्दरगाह हुँदै आउन थालेको हो । कात्तिकभरमा बाँकी मल सिर्सिया सुक्खा बन्दरगाह आइपुग्ने लामिछानेले बताए । त्यसपछि साल्टकै २७ हजार ५ सय टन युरिया मलको अर्को कन्साइन्मेन्ट मल भित्रिन थाल्ने उनले जनाए । ग्लोबल टेन्डरबाट आईपीएलले नै यो मल आपूर्तिको ठेक्का पाइसकेको छ, उनले भने, मंसिर सुरुवातदेखि यो मल पनि नेपाल भित्रिन थाल्ने सम्भावना छ, दुवै कन्साइन्मेन्ट मल आउँदो गहुँ बाली सिजनका लागि उपयोगी हुनेछ । आईपीएलले नै कृषि सामग्री कम्पनीको पनि ३० हजार टन युरिया मल नेपाल ल्याउँदै छ । साल्ट र कम्पनीको मल एकसाथ कोलकाता बन्दरगाह ल्याएको आईपीएलले कम्पनीको मल भने कात्तिक दोस्रो सातादेखि ल्याउने सम्भावना छ ।"
रातारात पूर्वाधार निर्माणको चुनौती,"अस्थिर सरकार उत्तिकै समस्याकेन्द्रीय सरकार जस्तै प्रदेशमा पनि राजनीतिक अस्थिरता उत्तिकै छ । पटकपटक सरकारको नेतृत्व र विभागीय मन्त्री फेरबदल हुने समस्याले प्रतियोगिताको तयारी प्रभावित हुने अनुमान गरिएको छ । एकातिर रातारात पूर्वाधार बनाउनुपर्ने चुनौती छ अर्कोतिर राजनीतिक अस्थिरताको खतरा पनि छ, राजनीतिक विश्लेषक पीताम्बर ढकालले भने, परिषद् मात्रै तातेर भएन, सिंगो सरकारले तयारीमा कुनै कसर बाँकी राख्नुभएन, आयोजकको जिम्मेवारी पाएदेखि प्रतियोगिताको तयारीमा नजुटे समस्या पर्ने देखिन्छ । यसका लागि पटकपटक मन्त्री फेरबदल हुन नहुने उनको भनाइ छ । प्रदेश सरकारको व्यवस्थापनमा आयोजना हुने निकै ठूलो कार्यक्रम भएकाले प्रदेशमा राजनीतिक स्थिरताको जरुरी पर्ने सरोकारवालाहरू बताउँछन् ।"
नवौं राष्ट्रिय खेलकुद सिकाइ र सफलता सँगसँगै,"(पोखरा)  औपचारिक उद्घाटन असोज २८ मा भनिए पनि नवौं राष्ट्रिय खेलकुदअन्तर्गत महिला क्रिकेट पोखरा रंगशालामा २३ गते नै सुरु भयो । सुरु भएकै दिनदेखि पानी पर्न थाल्यो । पटकपटक सरेको राष्ट्रिय खेलकुदमा मौसमको अड्चन आइपर्यो । पानीकै कारण क्रिकेटका केही खेल सरे भने केही खेल जसोतसो गरेर म्याटमा खेलाइयो । महिला फुटबल हुने स्याङ्जाको मैदान तयार भइसकेकै थिएन । हक्की हुने कास्की हेम्जाको गौरीशंकर खेल मैदान बनाउने कुनै सुरसार नै थिएन । २७ गते बिहानदेखि भनिएको महिला हक्की साँझसम्म सुरु भएन । कारण थियो मैदान निर्माणमा ढिलाइ । हक्की संघका पदाधिकारी २६ गते मध्यरातसम्म मैदान सम्याउन खटिएका थिए । खेल भएको दिनमा ह्यान्डबलका खेलाडीले जर्सी पाएनन् । आएका जर्सीमा नम्बर थिएन । खेलाडीले टेप टाँसेर नम्बर लेखे । दुई टिमले एकै रङको जर्सी लगाएर खेल्न बाध्य भए । भलिबलको म्याट पुरानो हुँदा खेलाडी चिप्लिएर घाइते भइरहे । गण्डकीका खेलाडी प्रेम कुमालको खुट्टा नै भाँचियो । धेरै खेलाडी घाइते भएपछि सेमिफाइनल खेलबाट म्याट निकालियो । थोरै समयको प्रशिक्षण लिएर राष्ट्रिय खेलकुदमा सहभागी भएकाले धेरै खेलाडी चोटग्रस्त भए । उद्घाटनका दिन खेलाडी, खेल पदाधिकारी, सेना, प्रहरी, सशस्त्र प्रहरी, विद्यार्थीबाहेक स्थानीयको सहभागिता न्यून भयो । जसका कारण उद्घाटन समारोह उत्साहपूर्ण हुन सकेन । संस्कृतिमा धनी गण्डकीमा भएको खेलकुदको उद्घाटन समारोहमा मगर र क्षत्री समुदायबाहेकको झाँकी आयोजकले उतार्न सकेनन् । प्याराग्लाइडिङका खेलाडी निसिम थापाको निधनले राष्ट्रिय खेलकुदलाई खल्लो बनायो । आयोजक राष्ट्रिय खेलकुद परिषद् (राखेप) ले प्रदेशका खेलकुद संघ, स्थानीयसँग समन्वय नगरेको र जिम्मेवारी नदिएको गुनासो सुनियो । राष्ट्रिय खेलकुद हुँदा पूर्वाधार नथपिएकामा गण्डकीको मुख्य चासो रह्यो । यति हुँदाहुँदै ३९ वर्षपछि गण्डकीमा भएको राष्ट्रिय खेलकुदको साक्षी हुन पाउँदा पोखराका स्थानीय दंग थिए । पोखरा रंगशालामा भएका धेरैजसो खेल हेर्न दर्शक उत्साहित भएर उपस्थित भए । भरिएको प्यारापिटमा बस्ने ठाउँ नपाएपछि पोखरा राम बजारका चिजकाजी गुरुङ भलिबल कोर्टमै ओर्लिए । दर्शकको चाप थेग्न नसकेपछि आयोजकले कोर्टको दायाँबायाँ कार्पेट बिछ्याएर दर्शक राखे । मञ्चपट्टि उभिएरै हेर्ने दर्शकको ठेलमठेल भयो । ७३ वर्षीय गुरुङ स्याङ्जाबाट पोखरा बसाइँ सरेका हुन् । पोखरा रंगशालामा हुने भलिबल प्रतियोगिता उनी हम्मेसी छुटाउँदैनन् । फुर्सदिलो भएकाले लौरो टेकेरै उनी रंगशालामा खेल हेर्न आइपुग्छन् । घरभित्र मात्रै के गरेर बस्ने Û दिनभरि यतै आउँछु । केके खेल छ त्यही हेर्छु, उनले भने, अरू खेलेको हेर्दा आफ्नो जवानी सम्झिन्छु । भूतपूर्व भारतीय सैनिक उनी बक्सिङका खेलाडी थिए । पल्टनमा बक्सिङ खेलेरै पदक पनि पाएका छन् । राष्ट्रिय खेलकुद हेर्नकै लागि स्याङ्जा वालिङका पुकार खाँण आफ्ना साथीसँग पोखरा आए । उनी स्वयं पनि भलिबल खेलाडी हुन् । ससाना प्रतियोगितामा भाग लिन्छन् । गण्डकीको पुरुष भलिबल टिमको हौसला बढाउन राष्ट्रिय खेलकुदमा आएको उनले बताए । गण्डकीको टिममा स्याङ्जाका खेलाडी धेरै छन्, भुइँमै बसेर खेल हेरिरहेका उनले भने, खेल हेर्न पनि हुने, आफ्नो टिमलाई सपोर्ट पनि हुन्छ भनेर आफ्नै खर्चमा खाने, बस्ने गरेका छौं । गण्डकीले पुरुष भलिबलमा कुनै पदक नजित्दा भने उनलाई खल्लो लाग्यो । भलिबल र फुटबल हेर्न दर्शक टिकट काटेरै रंगशाला आएका थिए । ह्यान्डबल, एथलेटिक्स, लनटेनिस, आर्चरी, बास्केटबलले दर्शकको साथ पाए । पोखरा सभागृहमा भएको शारीरिक सुगठन, पोखरा उद्योग वाणिज्य संघमा भएको भारोत्तोलनमा पनि दर्शक संख्या उल्लेख्य थियो । फिस्टेल एकेडेमीमा भएको पौडी प्रतियोगितामा दर्शक सेलिब्रेटी खेलाडीको खेल कौशल हेर्न पुगे । रंगशालामा रातिसम्म भएको बक्सिङमा दर्शक आकर्षित भए । बेनीमा खुला मैदानमा भएको महिला भलिबलमा खचाखच दर्शक थिए । जिम्न्यास्टिक, उसु, कबड्डी पनि दर्शकले चाख मानेर हेरे । प्रदेशका ८ जिल्लामा भएका खेल हेर्न स्थानीय पुगे । उद्घाटनको अघिल्लो दिनदेखि भने मौसम उघ्रियो । उत्तरपट्टि लस्करै हिमाल टल्किए । बिदाको सदुपयोग गर्न पोखरा रंगशालामा दर्शक पुगे । हेम्जाका सुमन नेपाली परिवारसहित पोखरा रंगशाला पुगे । सार्वजनिक बिदा पनि भयो, श्रीमती छोराछोरीलाई खेल देखाउन लिएर आएँ, उनले भने, ३९ वर्षपछि आफ्नै सहरमा भएको प्रतियोगिता हेर्न छुटाउन भएन नि Û भलिबल र फुटबलमा टिकट तोकिएकामा भने उनले असन्तुष्टि जनाए । यस्तो ऐतिहासिक अवसर दर्शकले निःशुल्क हेर्न पाउनुपर्थ्यो, उनले भने, भविष्यमा नातिनातिनी पुस्तालाई यो राष्ट्रिय खेलकुदको बारेमा सुनाउने मौका पनि हो । व्यवस्थापकीय कमजोरी हुँदाहुँदै राष्ट्रिय खेलकुदमा थुप्रै कीर्तिमान बने । अन्तर्राष्ट्रिय स्पर्धामा गतिलो परिणाम दिन सक्ने खेलाडी जन्मिए । पौडीकी डुवाना लामा, एथलेटिक्सकी जयरानी थारू र शिवराज पार्की, जिम्न्यास्टिकका राजु राई, भारोत्तोलनकी तारादेवी पुन, उसुकी एलिना चौधरी, सुस्मिता तामाङ, स्क्वासका अमृत थापा मगरलगायत खेलाडी चम्किए । उद्घाटनबाट पाठ सिकेको राखेपले समापनलाई भव्य बनाउन गतिलै तयारी गर्यो । कात्तिक ३ मा समापन समारोहमा भाग लिनका लागि पोखरा महानगरपालिकाले महानगरभित्र आधा छुट्टी दियो । समापनमा भाग लिन नगरवासीलाई आह्वान गर्यो । महानगरका मेयर धनराज आचार्य राष्ट्रिय खेलकुदमा सहभागी खेलाडी, अतिथिलाई पोखराले राम्रो आतिथ्यता प्रदान गरेको बताउँछन् । पोखरामा राष्ट्रिय खेलकुद हुँदा पोखरावासी अन्तरआत्मादेखि नै खुसी भएको र समापनसम्म आइपुग्दा सफलतापूर्वक सम्पन्न भएको उनको निष्कर्ष छ । सानातिना कमजोरी जहाँ पनि हुन्छन्, उनले भने, काम गर्दा नै कमजोरी हुने हो । ठूलै गल्ती केही भएन भन्नुपर्छ । अब कर्णालीमा हुने राष्ट्रिय खेलकुदको लागि यो एउटा सिकाइ हो । राष्ट्रिय खेलकुद हुँदा खेल पूर्वाधार नथपिएकामा उनको गुनासो छ ।नेपाल ओलम्पिक कमिटीका उपाध्यक्ष एवं गण्डकी प्रदेश खेलकुद परिषद्का पूर्वसदस्य सचिव तेज गुरुङ धेरै गुनासा, चुनौती र सीमितताका बावजुद राष्ट्रिय खेलकुदले गण्डकी प्रदेशका जनतालाई खुसी बाँड्न सफल भएको बताउँछन् । प्रदेश खेलकुद परिषद्को तयारीबमोजिमको उपलब्धि सन्तोषजनक भएको उनको भनाइ छ । २०३८ देखि सुरु भएको राष्ट्रिय खेलकुद प्रतियोगितामा ३ वटा विभागीय टिमबाहेक प्रदेशमध्ये पहिलोपल्ट हामी पहिलो हुन सफल भएका छौं, उनले भने, गण्डकीले इतिहासमा पहिलोपल्ट कीर्तिमान कायम गरेको छ । राखेपका सदस्य सचिव टंकलाल घिसिङले छोटो तयारीकै बीचमा भएको राष्ट्रिय खेलकुदमा दर्शकको आकर्षणलाई उत्साहपूर्ण मान्नुपर्ने बताउँछन् । कास्कीबाहेकका जिल्लामा समेत खेलप्रति दर्शकको आकर्षण देखेर ती ठाउँमा थप पूर्वाधार विकास गर्नेबारे सोचेका छौं, उनले भने, खेलाडी उत्पादन र उनीहरूलाई उचित अवसर दिने योजना बनाउँछौं ।"
सत्यमोहनको त्यो टोपी,"मेरो टोपी कैलाशको शिरजस्तो, हिमाली भीरजस्तोकहिले पनि झुक्न नजान्ने, कहिले पनि लुक्न नमान्नेसगरमाथा उँभो पनि मेरो टोपी चड्दै थियोमेरो टोपी खोज्दै गएँ सागरदेखि सगरसम्मजहाँ पनि जहिले पनि यो त अघि बड्दै थियोमेरो टोपी हितैको साथीजस्तो, आमाको छातीजस्तो"
लोक साहित्यको उज्यालो,"विविधता नै सम्पदासंस्कृति स्थिर अवधारणा होइन, गतिशील अवधारण हो । संसारैभरि आआफ्नै शैलीका लोकजीवन र संस्कृति विद्यमान छन् । त्यसमा समय, स्थान र घटनाक्रम जोडिन्छन् । दक्षिण एसियाको लोकसाहित्य हेर्ने हो भने त्यसमा हिन्दुत्वको प्रभाव बढी छ । त्यही कुरा नेपालमा पनि लागू हुन्छ । तर, नेपाल कुनै एउटा जातिविशेष, कुनै एउटा भाषाविशेष र कुनै एक संस्कृतिविशेषको देश होइन । यहाँ बसोबास गर्ने १ सय २५ जातजातिको सामूहिक सम्पदा नै नेपाल हो । यो विषय बुझ्न सकियो भने नेपालको लोकवार्ता, लोकसंस्कृति र लोकसाहित्यको महत्त्व आफैँ बोध हुन्छ ।शिक्षामा पछाडि रहेको नेपालजस्तो देशमा लोकसाहित्य प्रचुर रहे पनि सयौं वर्षसम्म ती सबै मौखिक परम्परामा थिए । मौखिक परम्पराबाट लिखित दस्तावेज बनाउनु पहिलो चुनौती भयो । त्यसपछि वैज्ञानिक विधिबाट शोधअनुसन्धान गर्ने काम अझैसम्म बाँकी नै छ । यसर्थ, मैले बारम्बार भन्दै आएको छु, लोकवार्तामा नेपाल जीवित संग्रहालय हो । यसलाई सचेततापूर्वक अनुसन्धान गरी प्रकाशन गरिनुपर्छ । अर्कोतर्फ साहित्य र लोकसाहित्यबीच नजिकको सम्बन्ध छ । व्यक्तिले रचना गरेको कुरा पनि समयक्रममा मौखिक परम्परा हुँदै लोकमा गएर फैलियो भने त्यो लोकसाहित्य हुन्छ । फेरि हामीले आधुनिक साहित्यको रचना गर्दा कुनै न कुनै माध्यमले लोकसाहित्य र आफूले आत्मसात् गरेको संस्कृतिको प्रभाव परिरहेकै हुन्छ । सर्जकले आफ्नो लोकजीवन र परम्पराभन्दा पृथक् हुन्छु भनेर सक्दैन । यो मेरै कल्पनाले सृजना गरेको हो भने पनि त्यो लेखक बाँचेको समाजको लोकजीवनको जगमा टेकेर मात्रै उसले कल्पना गर्न सक्छ । लोकसंस्कृतिकै जगमा विश्वमा उच्च कोटीका आधुनिक साहित्य लेखिएका छन् । त्यसैले लोकसाहित्य हाम्रो मौलिक रचनामा स्वतः जोडिएर आउँछ । आज हामी एकोहोरो भौतिक विकास (समृद्धि) को मात्रै नारा लगाइरहेका छौं । आखिर भौतिक विकासलाई स्थायित्व दिने काम लोकसंस्कृतिले नै गर्छ । लोकसंस्कृतिको बलियो आधार भएन भने विकास एकपाटे बन्न पुग्छ । समृद्धि देखिनेभन्दा बढी अनुभूत गर्ने विषय हुँदा त्यो लोकपरम्परासँग नजिक हुन्छ । एउटा देश समृद्ध हुन आफूसँग भएको सांस्कृतिक सम्पदा र जीवित सांस्कृतिक सम्पदा को उपयोग गर्नुपर्छ । त्यस्ता जीवित सम्पदा हामीले गाउने लोकगीत, लोकनृत्य, उखानटुक्का, बाजा, वस्त्र, खानपान, रहनसहन, अनुष्ठानमा पाइन्छन् । एक राष्ट्रको राष्ट्रिय र जातीय जीवनमा लोकसंस्कृतिको महत्त्व नकार्न सचेत मानवले हिम्मत गर्दैन किनभने लोकवार्ता एवम् लोकसाहित्य प्रत्यक्ष रूपले जातीय अस्तित्वसँग सम्बद्ध हुन्छ । वास्तवमा एक राष्ट्र तथा जातीको निजत्व वा मौलिकता लोकगीतलोककथाहरूमा जीवित हुन्छ । लोकसंस्कृतिलाई जीवित राख्न जीवनको लामो समय अर्पण गरे सत्यमोहन जोशीले । लोकसाहित्य र संस्कृतिमा सत्यमोहनले गरेका सत्कार्यहरूले हाम्रो सम्पूर्ण समाजलाई नै उज्यालो प्रदान गर्यो । त्यो उज्यालो दीपले हाम्रो लोकसंस्कृतिलाई सधैंभरि बाटो देखाइरहनेछ । र, त्यो बाटो त्यही उज्यलोले सदा चम्किनेछ । (दिवस लोकसंस्कृतिविद् हुन्)"
आत्मकथामा इमान,"आत्मकथाआत्मकथा लेखनको आत्मआलोचनात्मक, अद्वितीय र अनुकारणीय शैली एडवर्ड सइदको आउट अफ प्लेस ः ए मेमोयर (१९९९) मा प्रयोग भएको छ । बाल्यकाल र जीवनबारे बिनाकुनै संकोच परिवार, साथीभाइ र भाइचारासँगको हरेक सम्बन्धबारे खुला र स्पष्ट बोलेका छन् । यस्तो लेखनशैलीले एक विद्वानलाई जन्माउने परिस्थिति बुझ्न मद्दत गर्छ । आउट अफ प्लेस (अर्थात् ठाउँबाहिर) आत्मजीवनी शीर्षक (सइदलाई उनका मित्र महमुद दरविसको बिदाइ) कवितामा आधारित भनिन्छ ः उसले भन्छ म उताको हुँ, म यहाँको हुँ, तर म न त्यहाँको छु, न यहाँ । मसँग दुईवटा नामहरू छन् । जुन मिल्छन् र अलग हुन्छन् मसँग दुई भाषाहरू छन्, तर मैले लामो समयदेखि बिर्सेको छु जुन मेरो सपनाको भाषा हो ।सइदको यो उद्धरण जवाहरलाल नेहरूको म पूर्व र पश्चिमको विचित्र मिश्रण बनेको छु, जताततै ठाउँबाहिर, घरमा कतै छैन भन्ने उद्धरणसँग मिल्दोजुल्दो छ । सइद र नेहरूमा एउटा समानता देखिन्छ । दुवै धनी बाबुका छोरा थिए । पश्चिममा शिक्षित र दुवै पूर्वीपश्चिमी संसार एकसाथ देख्न सक्थे । सइदको जीवनी प्रकाशन हुनु धेरै वर्षपहिले सत्य, अहिंसा र शान्ति का लागि मात्र होइन माहात्मा गान्धी आत्मकथा लेखनका लागि पनि प्रसिद्ध भइसकेका थीए । गान्धीको आत्मकथा द स्टोरी अफ माई एक्सपेरिमन्ट विथ ट्रुथ ले नैतिकता र आचरणप्रति सराहनीय समर्पण देखाउँछ भनिन्छ । गान्धीले भित्री लुकेको अँध्यारो पक्ष (यौन जीवन, जातिवादसहित) खुलासा गरेका छन् । सइदको आत्मकथा लेखनको शैली केही हदसम्म महात्मा गान्धीसँग मिल्दोजुल्दो छ । जवाहरलाल नेहरूको आत्मकथा टुवर्ड फ्रिडम (१९३६) गान्धीजत्तिकै आत्मआलोचनात्मक छैन यद्यपि नेहरू उत्कृष्ट लेखक थिए । नेपालमा विश्वेश्वरप्रसाद कोइरालाको आत्मवृत्तान्त मात्रै यी उदाहरणको नजिक आउँछ ।सइदको आत्मकथामा भावनात्मक इमानदारी साँच्चै शक्तिशाली छ । पाठकहरू बाल्यकाल, किशोरावस्था वा विद्यार्थी वर्षको अनुभवहरूसँग पुस्तकमा आफ्ना सम्झना देख्न सक्छन् । पाठकसँग जोड्ने यो क्षमता लेखकको उदाहरणीय शैली हो । पुस्तक जेरुसेलम, काइरो, लेबनान, लन्डन, पेरिस, मेन, प्रिन्सटन, हार्वर्ड र अन्त्यमा न्युयोर्कमा बिताएका जीवनको पहिलो पच्चीस वर्षबारे केन्द्रित छ । सहरहरू, देशहरू, संस्कृतिहरू र संसारहरू बीचमा संग्लग्न छ (कुनै एक ठाउँमा छैन) वा सधैं स्थानबाहिर छ । मेरो विचारमा पुस्तकको सबैभन्दा राम्रो लाइन हो मेरो जीवनमा धेरै असन्तुष्टिहरूसँग मैले वास्तवमा एकदम सही हुन र स्थानबाहिर जान रुचाउन सिकेको छु । अर्को सुन्दर लाइन छ सजाय दिने प्रध्यापकले मलाई सामाजिक रूपमा होइन, तर बौद्धिक रूपमा मेरो क्षेत्र पत्ता लगाउन प्रोत्साहन दियो ।"
'दुनियाँ बदल्छु भन्नेहरू आफैं बदलिए,"लेखक ईश्वर दाहालको नयाँ उपन्यास मध्याह्न झुल्के घाम र गोधुली प्रकाशित छ । उपन्यासले एक पत्रकारको आँखाबाट ०४६ को राजनीतिक परिवर्तनपछि गणतन्त्र प्राप्तिसम्मका आरोहअवरोहको कथा भन्छ :यो उपन्यास लेख्नुपर्ने अवस्था किन आइलाग्यो ? आफ्नो कथा भन्न, समाजको कथा भन्न वा अरू केही ? उपन्यासमा ०४४ देखि ०६८ बीचको २४ वर्षमा नेपाली समाजमा देखिएका महत्त्वपूर्ण परिवर्तनको कथा छ । नेपाली समाजभित्र विद्यमान विभेद, समस्यालाई एउटा बालकले, एउटा किशोरले कसरी भोग्यो ? उपन्यासको केन्द्र यो हो । उपन्यासमा ०४६ पछिको राजनीतिक, सामाजिक परिवर्तनको कथा छ । माओवादी जनयुद्ध को सुरुवात र उत्कर्षको कथा पनि छ । र, शान्तिप्रक्रिया, मधेस आन्दोलनसम्म कथा तन्किन्छ । किताबमा वाम राजनीतिमा देखिएको विकृतिमाथि बढी प्रहार गरिएको छ । मुख्य पात्र यदुको जीवनमा भएका घटनाले पनि त्यो देखाउँछ । कम्युनिस्ट राजनीतिका विसंगति देखाउनुपर्छ भन्ने निष्कर्षमा किन पुग्नुभयो ? कम्युनिस्टले नै सामाजिक न्याय र प्रगतिशीलतालाई बढी जोड दिए । नेपाली समाजमा विभेद र बहिष्करण छ भन्ने बहस गरे । तर, कम्युनिस्ट पार्टीहरू नै आफूले उठाएका प्रश्न र आदर्शप्रति इमानदार देखिएनन् । जसले समाजका बेथिति, विसंगति र हेलाहोचोमाथि प्रश्न उठायो उही बढी जवाफदेही हुनुपर्छ । परिवर्तन ल्याउँछु भनेर हिँडेकाहरू नै जवाफदेही नदेखिएपछि मैले उपन्यासमा पात्रमार्फत ती कुरा भनेको हुँ । वियोगान्त र दुःखकै कुरा बढी किन गर्नुभयो ? पछिल्लो २० वर्षमा धेरै राजनीतिक परिवर्तन आयो । तर, परिवर्तनको दौरान गरिखाने वर्गले असाध्यै दुःख पायो । परिवर्तनको फाइदा पनि निश्चित तह र तप्कामा मात्रै थिग्रियो । त्यसैले उपन्यासमा पीडा वा दुःख मात्रै बढी आए । सिन्धुली गढतीर क्षेत्र राजनीतिक रूपमा सचेत मानिन्छ । तर, त्यही भेगको एउटा पात्र भने दुःखको अनन्त गहिराइमा डुबेको छ । राजनीतिक रूपले समेत ऊ परिवर्तनका प्रक्रिया र त्यसपछिका उत्पादनसँग असन्तुष्ट छ । किन त्यस्तो ?पूर्वबाट काठमाडौं पस्ने क्षेत्र हो सिन्धुली गढतीर । धरणीधर कोइराला, पुष्पलालदेखि बीपीसम्मको थातथलो पनि यही भेग हो । जनयुद्ध को सुरुवातमा सिन्धुलीगढी चौकीमाथि आक्रमण भएपछि यो सिंगो भेग जनयुद्धबाट प्रभावित थियो । काठमाडौंबाट नजिक भएर पनि यहाँका जनता सधैँ अभावसंघर्षमा बाँच्न बाध्य भए । यही समाजको एउटा पात्र उपन्यासमा आएकाले पनि ऊ विद्रोही देखिन्छ । ऊ संघर्षका प्रत्येक घुम्तीमा नेता वा समाजका अगुवा भनिएकाबाट ठगिन्छ । आशा निराशामा परिणत भएपछि, दुनियाँ बदल्छु भन्नेहरू आफैं बदलिएपछि व्यक्तिमा असन्तुष्टि बढ्नु स्वाभाविक हो । त्यही असन्तुष्टिलाई मैले पात्रमार्फत व्यक्त गरेको हुँ ।"
सयपत्रीको कथा,"औषधीय गुण तेल, मल्हम, फेस प्याक, चिया आदिमा पनि सयपत्री उपयोगी छ । पहिलेपहिले केसरको सट्टा सयपत्रीकै रङ प्रयोग गरिन्थ्यो । सुपमा पनि यसलाई समावेश गरिन्थ्यो । खानेकुरा सजाउन पनि सयपत्री प्रयोग गरिन्छ ।रोबर्ट ट्रोस्टल नेहेरले सन् १९६८ मा लेखेको द इथ्नोबोटनी अफ ट्यागेट्स जर्नल लेखमा यसको आदिवासी प्रयोगबारे उल्लेख गरिएको छ । यसमा धेरैथरीको केमिकल कम्पाउन्ड छन् । यो फूल दुखाइ कम गर्ने औषधिमा गनिन्छ साथै ब्याक्टेरियल इन्फेक्सन हुन नदिन यो प्रयोग गरिन्छ । कीराले टोकेको भागमा फूल वा पात रगड्दा पीडा कम हुने आयुर्वेदविज्ञ बताउँछन् । यसको प्रयोगले पाचन प्रणालीलाई पनि सहयोग गर्ने विभिन्न अध्ययनले देखाएका छन् । सयपत्रीमा कीटनाशक गुण पनि छ । सयपत्री रोपेका ठाउँमा कीरा आउँदैनन् । प्राकृतिक रूपमै कीरा भगाउने काम यसले गर्छ । बगैंचामा अरू फूलसँग मिसाएर यो फूल रोपे लामखुट्टे कम आउन सक्छ । यो एन्टिफंगल, एन्टिब्याक्टेरियल र एन्टिफ्लेमेटरी हुने भएकाले सयपत्रीको लेपले छालाको सौन्दर्य बढाउनुका साथै छालासम्बन्धी रोगबाट जोगाउँछ । पेटसम्बन्धी रोग, ग्यास्ट्रिक निको पार्नर्, जन्डिस, पायल्समा हितकारी यो फूलको रसले महिनावारी नियमित बनाउन पनि सहयोग गर्ने आयुर्वेदविज्ञ डा प्रकाश ज्ञवाली बताउँछन् । स्वरस ५ थोपा दिनको २ पटक, चूर्ण दिनको २ वा ३ ग्राम वा आधा थुँगा फूललाई ५०० मिलिको चिया बनाएर खान सकिन्छ, ज्ञवाली भन्छन् ।"
'अनुवाद झुर लागे मूल कृति पढ्नुस्,"ॅरेत समाधि को अंग्रेजी अनुवाद ॅटुम अफ स्यान्ड ले बुकर पुरस्कार प्राप्त गरेपछि दक्षिण एसियाली साहित्यको विश्व साहित्यिक मञ्चमा उपस्थितिबारे चर्चा परिचर्चा चलेको छ । रेत समाधि नै छनोट गर्नुको पछाडि के कारण होला ? धेरै कामहरू म आफैं छान्ने गर्छु । तर, रेत समाधि अनुवाद गर्नचाहिँ मलाई विशेष अनुरोध गरिएको थियो । यो एउटा अनुवाद गर्नैपर्ने कृति थियो । तपाईंले ॅरेत समाधि को अनुवाद निकै कठिन थियो भन्नुभएको थियो । अनुवादको क्रममा के कस्ता जटिलता आए ?यस कृतिमा धेरै हास्यरस र द्विअर्थी शब्द प्रयोग भएका छन् । साथै यो कृति अब्बल र विचित्र शैलीमा लेखिएको छ । कतिपय शब्दको ठ्याक्कै अर्थ मलाई पनि थाहा नभएर थुप्रै पटक लेखकलाई सोध्नुपरेको थियो, जसको समाधान चलाखीपूर्ण थियो । आञ्चलिक शब्दाबली तथा हिन्दी उखानटुक्का पनि उपन्यासमा प्रयोग भएका छन् । मूल कृतिलाई न्याय हुने गरी त्यसलाई कसरी अनूदित गर्नुभएको छ ?आफ्नो भाषाभन्दा बाहिरका शब्दहरू अनौठा लाग्न पनि सक्छन्, जसलाई सोझै अंग्रेजीमा ढाल्न कठिन हुन्छ । मूलभाषाको ध्वनिलाई अनुवादमा ल्याउने अथवा त्यसको पुनर्सिजना गर्ने प्रयास मात्र गरेको हो मैले ।तपाईंले उपेन्द्रनाथ अश्कदेखि गीतांजलि श्रीसम्मका कृति अनुवाद गर्नुभएको छ । भारतपाकिस्तान विभाजनको विषय संयोग हो कि रुचि ?यशपालको झूठा सच मैले पढेको पहिलो हिन्दी उपन्यास हो । दुई भागको यो उपन्यास विभाजनकै कथामा आधारित छ । यो उपन्यास पढ्नुभन्दा पहिले मलाई विभाजनका बारेमा केही पनि थाहा थिएन । मैले गान्धी चलचित्र हेरेको थिएँ । तर, त्यसमा प्रस्ट रूपमा विभाजनको कथा आउँदैन । झूठा सच ले नै मलाई विभाजनप्रति रुचि जगायो । त्यसपछि मैले त्यस कालखण्डका बारेमा धेरै कृति पढेको छु र केही अनुवाद पनि गरेको छु । एउटा संयोगकै कुरा पनि छ, रेत समाधिटुम अफ स्यान्ड अनुवादका लागि सहमत हुँदै गर्दा यसमा विभाजनको कथा छ भन्ने थाहा थिएन । उपन्यासको तेस्रो खण्डभन्दा अगाडि विभाजनको कुरै आउँदैन । तेस्रो खण्डमा विभाजनबारे थुप्रै हिन्दी र उर्दू लेखकका प्रसंग आउँदा धेरै रोमाञ्चित भएँ म ।कतिपय अवस्थामा मूल कृतिसम्म पाठकको पहुँच हुँदैन । संस्कृति र भाषाबीचमा तालमेल मिलाउने कुरा पनि अनुवादको समस्या होला । अनुवादका क्रममा ॅलस्ट इन ट्रान्सलेसन ले त अल्झाएन ?हामी अनुवादकले लस्ट इन ट्रान्सलेसन भन्ने कुरै मन पराउँदैनौँ । खासमा यो क्लिसे भइसक्यो । निश्चय नै अनुवादका क्रममा धेरै कुरा हराउँछन् । तर, धेरै कुरा पनि त भेटिन्छन् नि । उदाहरणका लागि एउटा सिंगो कृति । लस्ट इन ट्रान्सलेसन कै कुरा गर्दा मान्छेहरूले मूल कृति उत्कृष्ट भए पनि अनुवाद झुर भयो भन्ने गर्छन्, तर यो सधैं सत्य हुँदैन । कतिपय अवस्थामा हामीले जानीजानी अभिरुचिपूर्ण र चाखलाग्दा नभएका कुराहरू हटाइदिन्छौँ । कहिलेकाहीँ नयाँ भाषामा गरिएको कृतिको रूपान्तरण नै अझ अब्बल बन्न जान्छ ।अनुवादले मूल कृतिको मर्म भाँड्ने काम गर्छ भन्ने सुनिन्छ । कृतिको मौलिकपन कायम रहने गरी कसरी अनुवाद गर्न सकिन्छ ?यसबारे मैले माथि नै भनिसकेँ । तर, यस्तो भन्ने मान्छेहरूलाई म भन्न चाहन्छु ः यदि तपाईं मूल कृतिबारे साह्रै चिन्तित हुनुहुन्छ भने मूल कृति नै किन पढ्नुहुन्न त ? यदि भाषा जान्नुहुन्न भने सिकेरै मूल कृति पढ्न सक्नुहुन्छ । यदि भाषा सिक्न सक्नुहुन्न वा चाहनुहुन्न भने अनुदित कृति झुर भयो भन्ने अधिकार तपाईंमा रहन्न । कुनै कृतिको अनुवाद गरी तपाईंको पहुँचमा ल्याइदिने अनुवादकलाई नै किन गाली र आरोप लगाइरहनुहुन्छ ?न्गुगी वा थियोंगोले पहिले अंग्रेजी भाषामा लेखे, पछि गिकुयु भाषामा फर्किए । पछिल्लो समय झुम्पा लहिरीले पनि इटालेली कृतिहरू प्रकाशित गरिरहेकी छन् । यो भाषान्तरणलाई तपाईं कसरी लिनुहुन्छ ? के यो साहित्यिक राजनीति होइन र ?तपाईंले दिएका दुई उदाहरणलाई मचाहिँ समान दृष्टिकोणले हेर्न चाहन्नँ । न्गुगी औपनिवेशिक प्रवृत्तिलाई उल्ट्याएर आफ्नै मूल जरोमा फर्किएका हुन् । झुम्पाले पनि त्यही शैली पछ्याएकी भए त बांग्लामा लेख्थिन् होला नि । इटालेली उनलाई मन परेकाले छनोट गरिन् होला । मलाईचाहिँ झुम्पाको सन्दर्भमा कुनै राजनीति छ भन्ने लाग्दैन । तर, सामान्यतया भन्ने हो पनि विश्वको भाषिक परिदृश्यमा अंग्रेजी भाषाको दबदबा निकै छ र यसले अन्य भाषाको अस्तित्व धरापमा पारिसक्यो । त्यसैले अंग्रेजीको धङधङीबाट वाहिर निस्कनु एउटा उपयुक्त निकास हुन सक्छ ।पछिल्लो समय हिन्दीबाट अंग्रेजीमा थुप्रै कृति अनुवाद भइरहेका छन् । ती अनुवादलाई कसरी लिनुहुन्छ ?म भारतमा बस्दिनँ । कोरोना महामारीका कारण केही वर्ष भारत आउन पनि पाइनँ । त्यसैले पछिल्ला अनूदित कृति पढ्न पाएकी छैन । तर, मलाई लाग्छराम्रा कृति अनुवाद भइरहेका छन् । हिन्दी मात्रै होइन, पछिल्लो समय अन्य भारतीय भाषाका साहित्य पनि अनुवाद भइरहेका छन् ।अझै पनि थुप्रै हिन्दी कृति विश्वबजारमा पुग्न बाँकी छन् । कुनकुन कृति अनुवाद भइदिए हुन्थ्योझैं लाग्छ ? तपाईंले काम गर्दै गरेका केही कृति छन् कि ?कृति छनोट निकै चलाखीपूर्ण काम हो । यसमा धेरै पक्षको ख्याल राख्नुपर्छ । अनुवादमा सबैभन्दा ठूलो चुनौती प्रतिलिपि अधिकारप्राप्त व्यक्तिबाट अनुमति लिनु हो । त्यसपछि मात्र प्रकाशनको कुरा आउँछ । अझै पनि अमेरिका र बेलायतमा दक्षिण एसियाका अनूदित कृतिहरू प्रकाशन गर्नु चुनौतीपूर्ण काम हो । भारतमा भने यो काम भइरहेको छ । यसमा बजारले पनि प्रभाव पारेको छ । मैले उषा प्रियंवदाको रुकोगी नहीं राधिका ? को अनुवाद सक्नै लागेको छु । त्यस्तै कृष्णा सोबतीको पहिलो उपन्यास चन्ना (जुन उनको मृत्युको केही समयअघि मात्र प्रकाशित भएको थियो) को पनि पहिलो ड्राफ्ट तयार भएको छ । त्यस्तै उर्दू कवि आजरा अब्बासको गद्य कवितासंग्रह निंद कि मुसाफतेँ र गीतांजलि श्रीकै केही कथाको अनुवादमा काम गरिरहेको छु । त्यस्तै निसार अजिज बटको उर्दू उपन्यास नगरी नगरी फिरता मुसाफिर को काम पनि छिट्टै सुरु गर्दै छु । बटको यो किताब त मेरा लागि पाकिस्तानको उत्तर पश्चिमी प्रान्तहरूमा टोमस म्यानको द म्याजिक माउन्टेन र जर्ज एलिएटको मिडलमार्च को मिलन भएजस्तो लाग्छ । तपाईंले भारतीय अनुवादमा बाहिरी जगत्को खासै चासो देखिन्न भन्नुभएको थियो ? यसका कारण के होलान् ? यो एक किसिमको रहस्य नै हो । तर, यसका पछाडि केही कारण भने पक्कै छन् । पहिलो त अमेरिका र बेलायतमा अंग्रेजी भाषामा थुप्रै भारतीय साहित्य प्रकाशित भइसकेका छन् । त्यसैले प्रकाशकले सबै विषय समेटिसकेका छन् भन्ने ठान्दा हुन् ।दोस्रो, धेरै प्रकाशनगृह गोराहरूले सञ्चालन गरिरहेका छन्, जसले सौन्दर्यको पाटोबाट सिर्जनाको मूल्यांकन गर्छन् । तर, उनीहरू पश्चिमइतरका अनूदित साहित्यप्रति कम जानकार छन् । जीवनका अन्य पक्षजस्तै रुचि पनि विभेदकारी हुन सक्छन् । अन्तिममा भन्नुपर्दा लगानीको पनि समस्या छ । विश्वका केही सरकारले साहित्य अनुवादका लागि सहयोग गर्ने गरेका छन् । विश्वमञ्चमा उनीहरूले आफ्ना कला साहित्यलाई सफ्ट पावर का रूपमा प्रस्तुत गरिरहेका छन् । तर, दक्षिण एसियाली सरकारहरूले अनुवादमा त्यति ध्यान दिएका छैनन् । यसमा केवल निजी दाताको मुख हेरेर बस्नुपर्ने अवस्था छ ।बिस्तारै नेपाली साहित्य पनि अनुवाद हुन थालेका छन् । हिन्दीबाहेक अन्य दक्षिण एसियाली भाषामा लेखिएका कृतिको अनुवादमा केके कुरा अवरोध बनिरहेका छन् ?मैले माथि नै पनि भनिसकेको छु । दक्षिण एसियाली साहित्य दक्षिण एसियाबाहिर अनुवाद कृतिका रूपमा प्रकाशित गर्न निकै कठिन छ । दक्षिण एसियाभित्रै चाहिँ अनुवाद भइरहेकै छन् । मलाई लाग्दैन कि यसमा हिन्दीको विशेष स्थान छ । वास्तवमा बांग्ला कृतिहरू नियमित रूपमा अनुवाद भइरहेकै छन् । मलायलम पनि निकै लोकप्रिय छ । तर, अनुवादमैत्री वातावरण भने बनिसकेको छैन । प्रक्रिया नै प्रणालीमा चलेको छैन । प्रत्येक अनुवादकको आफ्नै रुचि हुन्छ । उसले आफ्नै रुचिअनुसारको कृति छनोट गर्छ । ऊ आफैंले अनुवादको अनुमति लिएर काम गरिरहेको हुन्छ । त्यसैले पनि अनुवाद साहित्यको परिणाम एउटा अनुवादकको रुचिका भरमा आउने गरेको छ ।युरोपेली बजारमा भने प्रकाशक नै अन्य भाषाका के कस्ता कृति प्रकाशित भइरहेका छन् भनेर चनाखो भइरहेका हुन्छन् । उनीहरूले नै कृति छनोट गरेर अनुवादकलाई काम दिन्छन् । मलाई लाग्छ, हामी सबै दक्षिण एसियाली वातावरणमै रमाइरहेका छौं । अन्धाधुन्ध अनुवाद भइरहँदा धेरै महत्त्वपूर्ण कृति ओझेलमा परेका छन् । सायद यी दुवै प्रक्रियाको मिश्रित प्रणाली अपनाउने हो भने अनुवाद साहित्य धेरै माथि जान सक्छ ।"

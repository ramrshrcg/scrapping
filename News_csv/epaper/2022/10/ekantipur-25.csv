शीर्षक,विवरण
भाइटीकाको साइत बिहीबार ११ः३७ बजे,"काठमाडौं (कास) यस वर्षको भाइटीकाको साइत १० गते बिहीबार बिहान ११ः३७ बजे रहेको छ । नेपाल पञ्चाङ्ग निर्णायक विकास समितिका अनुसार किजापूजा र भाइटीकाको उत्तम साइत ११ः३७ बजे भए पनि दिनभर नै टीका लगाउन सकिनेछ । आइतबार काग तिहार, सोमबार कुकुर तिहार र लक्ष्मीपूजा मनाइएको छ । मंगलबार (आज) गाई पूजा र बुधबार (भोलि) गोवर्द्धन पूजाम्हपूजा हुनेछ ।"
जापानी चट्टानमा नेपाली शिल्प,"(काठमाडौं)  उनका हातहरू हथौडी र छिनोले ढुंगालाई आकार दिन्छन्, मनले शब्दका माला उनेर कविताको स्वरूप दिन्छन् । यी हुन् मोरङ उर्लाबारीका ४१ वर्षीय मञ्जुल मितेरी । उर्लाबारीमा थुप्रै मूर्ति तयार पारेर जहिलेजोसुकैले हेर्न पाउने ग्यालरी नै बनाएका उनी केही समयदेखि बाहिर थिए । जापानको कुमामोतो खामी आमाकुशाको चट्टानी पहरामा ६० फुटको बुद्ध मूर्ति बनाउने कामको उनी पनि एउटा हिस्सा बने । निर्माणका काम सकिएर उनी यतिबेला घर आइपुगेका छन् । जन्मभूमि फर्कंदा उनका साथमा कवितासंग्रह कामी तयार छ । ललितकलासँगै साहित्य लेखनमा समेत सक्रिय उनका यसअघि आस्था कवितासंग्रह (२०५७) र अर्काको देशमा कथासंग्रह (२०७१) प्रकाशित छन् । जापान बसाइकै क्रममा देश, मान्छे र समाजका अनुभूत भोगाइ, अनुभवहरूलाई समेटेर तेस्रो कृति तयार पारेका हुन् । कात्तिक १२ मा उर्लाबारीमा उक्त कृति विमोचन गरेर मंसिरमा महिना पुनः उनी जापानमै फर्कनेछन् । बुद्ध मूर्तिको औपचारिक उद्घाटन सन् २०२५ मा मात्र हुने भएकाले त्यतिन्जेल उनी उतै रहनेछन् । जापानको अजंग पहरामा बनाइएको विशाल बुद्धका लागि मितेरीकै नेतृत्वमा गणेशकुमार राई, जीवन पौडेल, चतुरलाल राजवंशी, सुवास विश्वकर्मा, रामकुमार राईले काम गरेका हुन् । २०१६ देखि सुरु उक्त मूर्ति निर्माण परियोजनामा मूर्तिकारहरू सानुभाइ विश्वकर्मा र रामचन्द्र पण्डित ३३ महिना र सूर्य केसी एक महिना संलग्न भएर स्वदेश फर्केका थिए । अरनिकोपछि ऐतिहासिक दस्ताबेजकै रूपमा रहने गरी कला सिर्जना गर्न पाउने दोस्रो अवसर हामीले पाएका हौं, मितेरी भन्छन्, चट्टान खोपेर बनाएको बुद्ध मूर्ति निकै विशाल छ । आफ्नो मुलुकबाट बाहिर ललितकलाको शिल्प देखाउन पाएकाहरूप्रति सबै नेपालीलाई गर्व हुनुपर्ने उनले बताए । उनका अनुसार लगभग ६५ फिट उचाइको पहरामा २०० फिटको फैलावट छ । जहाँ विशाल बुद्ध मूर्तिसँगै ४० फिटका २ वटा र २० फिटका ४ वटा अरू मूर्ति चट्टानमा निर्माण गरिएका छन् । मूर्ति निर्माणका लागि लगभग एक अर्ब जापान येन खर्च भएको उनले सुनाए । बौद्ध धर्मसँग सम्बन्धित भए पनि मूर्तिहरू चिनियाँ र जापानी सांस्कृतिक शैली अनुसार बनाइएका छन् । दैनिक ९ घण्टा धुलो र मेसिनको आवाज सुनेर ६ वर्षको कठिन संघर्षबाट योजना पूरा गर्न सफल भएकोमा मितेरी औधी खुसी छन् । हेर्दै कहालीलाग्दो पहरामा सुरुमा जाँदा सकिँदैन कि जस्तो लागेको उनले स्मरण गरे । हामीले हिम्मत जुटाएर गर्छौं नै भनेर काम गर्न आँट गर्र्यौं । ६ वर्ष कठिन साधना गरेर सफल भयौं, उनले खुसी साटे । पत्थरमा खोपिएको कला कालान्तरसम्म रहनेछ । त्योभन्दा पनि देशको नाम कहिल्यै नमिटिने गरी मितेरीको समूहले लेखेर आए । मूर्ति निर्माणकै क्रममा मितेरीको समूहले भेटेका र बुद्धको जीवनीबारे चासो राखेका सबैलाई बुद्ध नेपालकै जन्मेको कुरासमेत प्रकाश पारे । आफूले भेटेका जापानीमध्ये अधिकांशलाई बुद्ध नेपालमा जन्मेको हुन् भन्ने थापा नभएको पाएको उनले बताए । बुद्ध मूर्ति तथा त्यहाँका धार्मिक स्थलहरूमा बुद्धसम्बन्धी भ्रम सिर्जना गर्ने थुप्रै प्रमाणहरू उनीहरूले फेला पारे । मितेरीका अनुसार कतिपय ठाउँमा मितेरीको समूहले प्रस्ट्याएपछि परिवर्तन गरिएको थियो । पहरामा विशाल मूर्तिको सपना जापानी नागरिक ओसिमा सिजुकीको थियो । चीनको हेनान प्रान्तमा भग्नावशेष अवस्थामा रहेको लोङ्मेन ग्रोटोजको विशाल सुन्दर बुद्ध मूर्तिबाट आकर्षित भएर त्यसैको सग्लो प्रारूपलाई जापानको चट्टानी पहरामा उतार्ने सपना ३० वर्षअघि देखेका थिए । मूर्ति निर्माण कार्य बुद्धको जन्मभूमि मुलुकका कलाकारहरूद्वारा नै सम्पन्न गर्ने उनको योजना थियो । त्यो बेला जापानमा रहेका चितवनका दिलीप लामिछानेमार्फत सिजुकीको सम्पर्कमा मितेरी पुगेका थिए । सिजुकी ओसिमा सेकी बुचु यामा मूर्ति निर्माण प्रतिष्ठान अध्यक्ष र संरक्षक हुन् । भाषा, समय र सामग्रीको अभाव, केही दक्षताको अभाव धेरै कठिनाइ भएको मितेरीले सुनाए । त्यसैले सुरुमा ५ वर्षको योजना भए पनि काम पूरा गर्न पहिले अनुमान गरेकोभन्दा एक वर्ष ढिला भयो । ढिला भए पनि आफ्नो सपना र जापानमा नेपालको अविस्मरणीय चिनो छोड्न पाएकोमै उनी निकै हर्षित छन् । उनी भन्छन्, हामीले यो काम जिम्मा लियौं भन्दा जुन हौसला पायौं, त्यसले काम गर्न ऊर्जा दिएको हो । झन्डै १८ वर्षअघि उनले एक दशकभित्रमा कला, साहित्य, दर्शन, संस्कृति, इतिहास क्षेत्रका विश्वविख्यात व्यक्तित्वहरूको एक हजार मूर्ति निर्माण गरेर देशलाई समर्पण गर्ने घोषणा गरेका थिए । समय, लगानी र मूर्ति व्यवस्थापनको समस्याले गर्दा उनले हाल १ सय ८० वटा मात्र मूर्तिहरू बनाउन सकेका छन् । यसमा उनले आफ्नै लगानीमा २० लाख रुपैयाँ खर्च गरिसकेका छन् । मूर्ति बनाउन हिजोआज उपयुक्त ढुंगा पाउन गाह्रो भइसकेको छ । बनाएपछि जतनसाथ राख्न झनै कठिन रहेको उनले सुनाए । आफूले बनाएका मूर्तिहरू उनले उर्लाबारीमै मासिक बहाल तिरेर राखेका छन् । उनले भने, मेरा सिर्जना म देशका लागि समर्पण गर्न चाहन्छु ।"
निर्वाचनपछि सरकार निर्माणका तीन सम्भावना,"(काठमाडौं)  संघ र प्रदेशको आगामी निर्वाचनपछि कस्तो सरकार बन्ला ? यो प्रश्नमा छलफल सुरु भइरहँदा कांग्रेस सभापति तथा प्रधानमन्त्री शेरबहादुर देउवा र माओवादी अध्यक्ष पुष्पकमल दाहालले सार्वजनिक मञ्चबाटै निर्वाचनपछि पनि यही गठबन्धनको सरकार बन्ने भन्दै मतदातालाई फकाइरहेका छन् । देउवा र दाहालले भनेजस्तो गठबन्धन सरकार बन्नेनबन्ने आमनिर्वाचनको परिणाममा निर्भर हुनेछ । निर्वाचनपछि सरकारको नेतृत्व कसले गर्ने भन्नेमा देउवा र दाहालबीच अन्तिम टुंगो लाग्न बाँकी रहेको निकट नेताहरूको भनाइ छ । निर्वाचन सरकारको नेतृत्व देउवाले गरेको हुनाले निर्वाचनपछि दाहालले नेतृत्व गर्नुपर्ने दाबी माओवादीको छ । देउवाका विश्वासपात्रसमेत रहेका कांग्रेस प्रवक्ता प्रकाशशरण महत सत्ताको बाँडफाँट र आलोपालो सरकारको विषयमा छलफल भइनसकेको दाबी गर्छन् । गठबन्धनका सबै नेताको ध्यान निर्वाचनमा परिणाम कसरी राम्रो ल्याउने भन्नेतिर मात्रै रहेको उनको भनाइ छ । नेतृत्वमा केही भएको छैन भनेर त म भन्न सक्दिनँ, शीर्ष नेताहरूमा कसरी जाने, केके गर्ने भन्ने विषयमा अनौपचारिक कुराकानी भएकै होला, उनले भने, मूलतः यतिबेला निर्वाचनमा परिणाम कसरी राम्रो ल्याउने भन्नेमा गठबन्धनको फोकस छ । सरकारको नेतृत्व ठूलो पार्टीको हैसियतले स्वाभाविक रूपमा कांग्रेसकै हुने हो, सँगै माओवादीलाई कसरी स्थान दिने भन्ने कुरा आउला ।आगामी संसद्मा पनि माओवादीको प्रतिनिधित्व निर्णायक हुन सक्ने ठानेरै देउवाले निर्वाचनपछि बन्ने सरकार निर्माणलगायत राज्यशक्तिका पदको बाँडफाँटमा दाहाललाई आश्वस्त पारिसकेको बालुवाटार स्रोतको भनाइ छ । दुई नेताबीच आलोपालो प्रधानमन्त्रीका साथै राष्ट्रपति, उपराष्ट्रपति, सभामुख, उपसभामुख र प्रदेश सरकारको मुख्यमन्त्री बाँडफाँटसम्मका विषयमा उच्च तहको विश्वास बनेको कांग्रेसका एक नेता बताउँछन् । मतदाताले अभिमतमार्फत अनुमान गरेभन्दा फरक परिणाम नदिए कांग्रेस र माओवादीबीचमै आलोपालो सरकार सञ्चालनको विधिमा मुलुक जानेछ, ती नेता भन्छन्, देउवा र दाहालबीच छलफलबाट बाहिर नआएको विषय भनेको पहिला कसले सरकारको नेतृत्व लिने भन्ने मात्रै हो । आलोपालोमा अब कुनै शंका छैन ।राजनीतिक विश्लेषकसमेत रहेका निर्वाचन आयोगका पूर्वप्रमुख आयुक्त भोजराज पोखरेल अहिलेको राजनीतिक दृश्यले आगामी पाँच वर्ष पनि एमाले अध्यक्ष केपी ओली, कांग्रेस सभापति देउवा र माओवादी अध्यक्ष दाहालबाटै शासित हुनुपर्ने देखाएको बताउँछन् । केही प्रतिशत मत राजनीतिक दलबाट बिरिक्तिएर अन्यत्र लागे पनि बहुमत मतदाता यिनै प्रमुख दलसँग छन्, यी दलबाहेक अरू माथि आउने अवस्था देखिन्न, पोखरेल भन्छन्, मन परे पनि, नपरे पनि अर्को पाँच वर्ष यिनै तीन नेताको शासन भोग्न मानसिक रूपमा तयार हुनुपर्ने अवस्था छ ।निर्वाचनपछिको सत्ता समीकरणको विषय अहिल्यै अनुमान लगाउन कठिन हुने उनको बुझाइ छ । निर्वाचन परिणाम र गठबन्धनमा रहेका पार्टीका उम्मेदवारबीच कसरी मत आदानप्रदान हुन्छ, त्यसबाट मात्रै सत्ता समीकरणको दृश्य प्रस्ट हुने उनी बताउँछन् । अहिले राजनीतिक वृत्तमा चर्चामा रहेका सम्भावित सत्ता समीकरणका परिदृश्य भने यस्ता छन् । सम्भावना१देउवा र दाहालबीच निर्वाचन क्षेत्रको बाँडफाँट हुनुअघि नै आलोपालो सरकार चलाउने विषयमा सैद्धान्तिक सहमति छ । उनीहरूबीच उच्च तहको विश्वास निर्माण भएको बुझाइ कांग्रेस र माओवादी दुवै पार्टीका नेताहरूमा छ । प्रधानमन्त्रीका लागि देउवाको विकल्प खोज्न पार्टीभित्र अन्य नेता लागेका छन् तर प्रत्यक्ष र समानुपातिकतर्फ भएका उम्मेदवार छनोटले देउवालाई जोखिम हुने सम्भावना धेरै कम छ ।माओवादीमा दाहाललाई चुनौती दिने कुनै अर्को नेता छैनन् । कांग्रेसका एक नेताका अनुसार देउवा र दाहालबीचको समझदारीबमोजिम कांग्रेसले पहिला नेतृत्व लिएमा माओवादीले राष्ट्रपति पद लिने सम्भावना प्रबल रहन्छ । दाहालले यही परिस्थितिको आकलन गरेर पार्टी एकता भए नेपाल समाजवादीका अध्यक्ष बाबुराम भट्टराई र तत्कालीन सभामुख अग्निप्रसाद सापकोटालाई चुनाव नलडाएको माओवादीकै कतिपय नेताहरू बताउँछन् । चुनाव लड्ने तयारी गरिरहेका सापकोटा दाहालकै आग्रहमा पछि हटेका हुन् । उनलाई निर्वाचनपछिको सत्ता समीकरणमा राष्ट्रपति वा उपराष्ट्रपतिमध्ये कुनै एक भूमिका दिन सक्ने अनुमान छ । यी दुई पदका लागि निर्वाचित सांसद आवश्यक पर्दैन । दाहाल र भट्टराईबीच पार्टी एकीकरण गर्ने अनौपचारिक सहमति छ ।सापकोटाले भने अध्यक्ष दाहालसँग सैद्धान्तिक र नीतिगतबाहेक यस विषयमा कुराकानी नभएको दाबी गरे । भोलिका दिनमा सम्भावनाहरू जे पनि हुन सक्छन् तर ठोस रूपमा कुराकानी भएको छैन, उनले कान्तिपुरसँग भने, राष्ट्रले आवश्यक ठानेमा, पार्टीले भूमिका दिएमा जुनसुकै जिम्मेवारी लिन पनि तयार छु तर अध्यक्ष दाहालसँग पदकै कुरा भएर निर्वाचन नलडेको भन्नेचाहिँ होइन । कांग्रेसभित्र एकथरी नेताहरू देउवापत्नी आरजुको कार्यकारी प्रमुख हुने महत्त्वाकांक्षालाई समेत जोडेर भावी सत्ता समीकरणको प्रयास हुन सक्ने बताउँछन् । यस्तो मत राख्ने नेताहरूका अनुसार आरजुको महत्त्वाकांक्षा पूरा गर्न सम्भावित तगाराहरूलाई सकेसम्म टिकट वितरणदेखि नै पन्छाउने गरिएको छ । ०७४ मा मोरङ२ बाट चुनाव जितेका मीनेन्द्र रिजाल र स्वर्णिम वाग्लेलाई पन्छाइनुमा बालुवाटारकै मुख्य हात रहेको नेताहरू बताउँछन् । रिजाल र वाग्ले दुवैलाई कांग्रेसभित्र भविष्यको अर्थमन्त्रीका रूपमा हेरिएको थियो । प्रतिपक्षमा रहँदा देउवाले नै रिजाललाई संसद्मा छाया अर्थमन्त्रीकै जिम्मेवारी दिएका थिए तर बालुवाटारले उनीहरू दुवैलाई विस्थापन गर्न राष्ट्रिय योजना आयोगका उपाध्यक्ष विश्व पौडेललाई अगाडि बढाएको बुझाइ कांग्रेसको संस्थापनइतर खेमामा छ । आरजुका विश्वासपात्र पौडेललाई पदबाट राजीनामा गर्न लगाएर चितवन१ मा उम्मेदवार बनाइएको छ । राष्ट्रिय, अन्तर्राष्ट्रिय र पार्टीभित्रको सबै परिस्थिति अनुकूल बनेमा देउवा राष्ट्रपति हुने, पहिलो चरणमा प्रचण्ड प्रधानमन्त्री बन्ने र उनको नेतृत्वमा आरजु उपप्रधानमन्त्रीसहित परराष्ट्रमन्त्री बनेर अर्को चरणमा प्रधानमन्त्री बन्ने चर्चा छ, कोइराला पक्षका एक नेता भन्छन्, तर प्रधानमन्त्रीको मनमा के छ भन्न सकिन्न, सभापतिको हाउभाउ र स्वभावले सतहमा त उहाँ आफैं प्रधानमन्त्री हुन खोजेको हो भन्ने लाग्छ, गहिरो गरी बुझ्दा हल्लाहरू पनि सही सावित हुन्छन् कि भन्ने आशंका छ ।माओवादीका एक पदाधिकारीले निर्वाचनपछि सरकारको नेतृत्व गर्ने पालो दाहालको भएको दाबी गरे । पहिलो सरकारको नेतृत्व गर्ने पालो माओवादीको हो, उनले भने । कांग्रेस राजनीतिमा गहिरो अध्ययन गर्ने विश्लेषक पुरञ्जन आचार्यका अनुसार आरजुलाई स्थापित गर्न देउवाले जति प्रयत्न गरे पनि सम्भव नहुने दाबी गर्छन् । आरजु प्रधानमन्त्री हुने र देउवा राष्ट्रपति हुने हल्ला मैले पनि सुनिरहेको छु, केही छलफलै नभई हल्ला पक्कै आएको होइन तर संसदीय दलमा नेता छानिन र प्रधानमन्त्री बन्न आरजुलाई धेरै कठिनाइ हुन्छ, उनले भने, महिलालाई प्रधानमन्त्री बनाउनै हुन्न भन्ने होइन तर कुन र कस्तो महिला भन्ने हो । कांग्रेसमा मूल्यको राजनीति नभएको र कुनै पनि योगदान नगरेको महिलालाई कसरी प्रधानमन्त्री बनाउन सम्भव छ ?तत्कालीन सभापति गिरिजाप्रसाद कोइरालाले पनि आफ्नो जीवनको उत्तरार्द्धमा छोरी सुजातालाई प्रधानमन्त्री बनाउने चाहना राखेका थिए । पार्टीभित्रको तीव्र असन्तुष्टिका बीच तत्कालीन माधव नेपाल नेतृत्वको सरकारमा कोइरालाले सुजातालाई उपप्रधानमन्त्री बनाएका थिए । यो देशमा एक दिन महिला प्रधानमन्त्री हुन्छन् भनेर कोइरालाले सार्वजनिक मञ्चबाट अभिव्यक्ति दिएका थिए । उनको जीवनपछि सुजाता प्रधानमन्त्री बन्न सम्भव भएन । गिरिजाबाबुले सुजातालाई प्रधानमन्त्री बनाउन चाहनुभएकै थियो तर पार्टीभित्र सुशील दाइले नै विद्रोह गर्नुभयो । मान्नुभएन । आफ्नै शक्तिमा राजनीति नगरेका मान्छेलाई जबर्जस्ती बनाउन खोजेर सम्भव हुन्न । अहिले कांग्रेसमा टिकट पाएका अनुहारहरू नियालेर हेर्दा शेरबहादुर देउवालाई प्रधानमन्त्री बन्न सहज हुन्छ तर संसदीय दलमा आरजुलाई नेता मानेर जान्छन् भन्ने मलाई विश्वास छैन, आचार्यले भने, चाहना त गिरिजाबाबुलाई पनि राष्ट्रपति बन्ने थियो तर हुन सक्नुभएन । आरजुको पनि महत्त्वाकांक्षा होला तर मैले बुझेको कांग्रेसभित्र आरजु प्रधानमन्त्री बन्लिन् भन्ने कुनै कोणबाट पनि देखेको छैन । सम्भावना२निर्वाचन परिणामले एमाले र माओवादीबेगरै अन्य साना दल मिलेर सरकार बनाउन सक्ने अवस्था बनेमा देउवाले दाहालसँगको सहयात्रा तोड्न सक्ने बुझाइ पनि छ । सरकार निर्माणमा संसद्को अंकगणितलाई प्रभावित बनाउन घरभित्र र बाह्य शक्ति केन्द्रले समेत भूमिका खेल्ने हुँदा त्यस्तो परिस्थितिमा देउवा प्रभावित हुन सक्ने बुझाइ छ । माओवादीलाई बाहिरै राखी साना दल मिलाएर पनि सरकार निर्माण गर्न सक्छन् । तर, देउवाका लागि एमाले र माओवादी दुवै दललाई बाहिर राखेर सत्ता निर्माण गर्नु जोखिम हुने कांग्रेस नेताहरूको बुझाइ छ । ठूलै शक्तिको दबाबमा परे मात्रै हो, नत्र यो विकल्पमा जाने सम्भावना म कम देख्छु, देउवानिकट स्रोतले भन्यो । सत्ता गठबन्धनमा प्रतिनिधिसभाको सिट बाँडफाँटकै बेलादेखि कांग्रेस र माओवादीमा यस्ता खालका आशंका उठेका थिए । कांग्रेसले साना दल मिलाएर पनि सरकार निर्माण गर्न सकिने रणनीतिका साथ नब्बेभन्दा बढी सिट संख्या माग गरेको थियो । कांग्रेस वा एमालेलाई सरकार निर्माण गर्न आफ्नो दलबाहेक अरू शक्ति निर्णायक नहोऊन् भन्ने चाहना माओवादीको थियो । यही रस्साकसी चलिरहेका बेला देउवा र दाहालबीच आलोपालो सरकारको विषयमा उच्च तहको विश्वास बनेपछि सिट संख्याको विषय मिलाउन सहज भएको बुझाइसमेत छ ।त्यतिबेला कांग्रेसले बढी सिट खोज्दा जनता समाजवादी पार्टी (जसपा) गठबन्धनबाट अलग्गिएको थियो । सरकार बनाउन सकिने भए पनि एमाले र माओवादी दुवै दललाई बाहिर राखेर सरकार चलाउन कठिनाइ हुन्छ, यो कुरालाई देउवाले नबुझ्ने कुरै भएन, बालुवाटार स्रोतले भन्यो । राजनीतिक विश्लेषक पोखरेल निर्वाचन परिणाम नआएसम्म सरकार निर्माणमा कस्तो खालको समीकरण बन्छ भनेर अन्दाज गर्न नसकिने बताउँछन् । निर्वाचनको दिनसम्म राजनीतिक दलहरूको सम्बन्ध कस्तो हुन्छ ? कति भोट ट्रान्सफर हुन्छ ? एउटा पक्षले अर्कोलाई बेइमान गर्यो भने अहिलेको गठबन्धनकै निरन्तरता हुन्छ भन्ने ग्यारेन्टी हुन्न । कस्तो खालको समीकरणमा सरकार बन्छ भन्ने कुरा सिटले निर्धारण गर्ने हो । आजको अवस्थासम्म कुनै हावाहुरी नआएमा एउटै दलले बहुमत ल्याउन कठिन छ । सिटको आधारमा मात्रै दलहरूबीच बार्गेनिङ शक्ति तलमाथि हुन्छ । त्यसैले अंकगणित नआई सत्ता समीकरणका बारेमा यसै भन्न सकिन्न । सम्भावना३निर्वाचन परिणामपछि एमाले र माओवादी मिलेर सरकार बनाउने सम्भावना पनि बन्न सक्छ तर यो अन्तिम विकल्प हो । माओवादीको अहिलेको मुख्य लक्ष्य एमाले अध्यक्ष केपी ओलीको दम्भ कम गर्नुमा केन्द्रित छ । २०७४ पछि लिखित सहमति हुँदासमेत ओलीले धोका दिएकाले दाहाललाई यो विकल्पमा जान सहज छैन ।एमालेको सिट धेरै खुम्चिए मात्रै ओलीको दम्भ घट्ने बुझाइ दाहालको छ । केही समयअघि माओवादी र एमालेका दोस्रो तहका नेताको एउटा खेमाले स्थानीय तह निर्वाचनलगत्तै वामपन्थी पार्टीहरूबीच ध्रुवीकरण गराउने प्रयत्न थालेको थियो । जतिबेला जुन राजनीतिक मान्यताका साथ दाहाल ओलीसँग अलग भएका थिए, त्यसैमा ओलीको विमति देखिएपछि वामपन्थी ध्रुवीकरणको प्रयास सफल हुन सकेन ।निर्वाचन परिणामले मात्रै ओलीको दम्भ कम गर्न सक्ने बुझाइ अहिले माओवादी नेताहरूमा छ । आफ्नो राजनीतिक बाटो प्रतिकूल बने मात्रै ओलीले अर्कोलाई प्रधानमन्त्री प्रस्ताव गर्न सक्ने माओवादीका एक नेता बताउँछन् । उनका अनुसार निर्वाचनमा कांग्रेस मतदाताबाट इमानदारिता नभएर परिणाममा धेरै नै तलमाथि पर्न गएमा पनि माओवादीले कांग्रेससँगको गठबन्धन तोड्न सक्छ । त्यतिबेला वामपन्थीहरूकै सरकार बनाउन कमरेड ओली र दाहालबीच समझदारी बन्न सक्छ, उनी भन्छन्, तर अहिले वामपन्थी समीकरणको सरकार बन्ने कुरा अनुमान र चर्चाको विषयमा मात्रै सीमित छ । मुख्य कुरा कसले कति सिट ल्याउने भन्नेमा प्रतिस्पर्धा छ । त्यसैमा कसको कस्तो बार्गेनिङ हुने निर्भर रहन्छ ।राजनीतिशास्त्रका प्राध्यापक खड्ग केसीले ओली र दाहाल आत्मकेन्द्रित नेता भएकाले निर्वाचन परिणाम पनि त्यस्तै आए मिल्न सक्ने बताए । दुवै नेताबीच सत्ता बाँडफाँटमा स्वार्थ मिल्ने गरी निर्वाचन परिणाम आए मिल्न सक्छन्, उनले भने ।"
एमालेका चुनावी चुनौती,एमालेविरूद्ध एमाले बागी काठमाडौं७ श्यामकुमार घिमिरेविरुद्ध रामवीर मानन्धररूपन्देही१ छविलाल विश्वकर्माविरुद्ध घनश्याम भुसालदाङ१ शान्ता चौधरीविरुद्ध गंगा चौधरीधनुषा३ रघुवीर महासेठविरुद्ध कृष्णकुमार महतोबारा३ ज्वालाकुमारी साहविरुद्ध कलाउद्दिन अन्सारीदैलेख१ रवीन्द्रराज शर्माविरुद्ध गोपाल तिवारी
सांस्कृतिक उत्सवहरूको शुभकामना !,"मनसुन ढिला बाहिरिएकाले यसपालि शारदीय मौसमको माहोल बल्ल देखिन थालेको छ । यही उल्लासमय वातावरणमा हामी नेपालीहरू देशकै दोस्रो ठूलो पर्व तिहारमा रमाइरहेका छौं । दुई साताअघि दसैं मनाएका नेपालीको घरआँगनमा अहिले एकपछि अर्को पर्व र उत्सव आइरहेका छन्, जसले यो यामलाई नै विशेष बनाइरहेका छन् । तिहारका अतिरिक्त, बुधबार म्हपूजा र नेपाल संवत्को नयाँ वर्षारम्भ मनाइन्छ भने आगामी आइतबार छठ पर्व । यही कारण, यति बेला सबै नेपालीका घरआँगनमा उल्लासको माहोल छ, देश पूरै पर्वमय छ । प्रकृति र मानव सभ्यताको समृद्ध सहयात्राका उपजका रूपमा रहेका यी महत्त्वपूर्ण सांस्कृतिक पर्वहरूमा नेपालीहरू झुमिरहेका छन् ।उज्यालोको पर्व तिहारका अवसरमा अहिले के गाउँके सहर, जताततै झिलीमिली छ । प्रकृतिको सुन्दर उपहार फूलको झिलीमिली छ, यही लयमा मानिसहरूले बत्तीको झिलीमिली थपेका छन् । र, आफ्नो घर, झ्यालढोका, पर्खाल सबै झकिझकाउ बनाएका छन् । यमपञ्चक पनि भनिने तिहारका पाँचै दिन विशेष अर्थपूर्ण छन् । खास गरी यी दिनहरूमा मानव समुदायले सभ्यताको विकासक्रमदेखि आफ्ना सहयात्री बनेका पशुपक्षीलाई जसरी सम्झन्छन् र पूजा गर्छन्, त्यो परम्परा आफैंमा अनुपम छ ।यस क्रममा आइतबार कागको पूजा गरियो भने सोमबार कुकुरको । मंगलबार र बुधबार गाईगोरु र गोबर्द्धन पूजा गरिन्छ । किंवदन्ती र लोकमान्यता जे भए पनि, यसरी आदिमकालदेखि मानव समुदायका सहयोगीस्वरूप रहेका पशुपक्षीलाई विशेष पर्व मनाएरै पूजा गर्नु, सम्पूर्ण प्राणी जगत्को सम्मान गर्नु मात्र होइन, मानव समुदायप्रति तिनले पुर्याएको योगदानप्रति कृतज्ञता दर्साउनु पनि हो । बालीनालीमा लाग्ने कीराहरू खाइदिएर गुन लगाउने मानिएको काग, जुगौंदेखि आफ्नो सुरक्षा दिइरहेको तथा साथी बनिरहेको कुकुर र आदिम पेसा कृषिकर्ममा सघाएका गाई र गोरुलाई वर्षको एक दिन भए पनि श्रद्धाका साथ सम्झनु मानव जातिले आफ्नो इतिहास नभुल्नु हो ।सोमबार मनाइएको लक्ष्मी पूजालाई तिहारको एउटा विशेष दिनका रूपमा लिइन्छ । धनको प्रतीकका रूपमा लिइने लक्ष्मीको पूजा गर्नु आर्थिक सुखसमृद्धिप्रति मानवीय आकांक्षाको द्योतक हो । तिहारभर चल्ने दीपावली पनि यसै दिन विशेष रूपमा गरिन्छ । टोलछिमेक र गाउँसहरै उज्यालो बनाएर गरिने दीपावलीले मानव जीवनमा भौतिक रूपमा मात्र नभएर चेतनास्तरमा पनि उज्यालो छाओस् भन्ने अर्थ बोकेको हुन्छ । यस्तै, बिहीबार मनाइने भाइटीका पनि भ्रातृत्वका दृष्टिले विशेष छ । दाजुभाइदिदीबहिनीले टीका आदानप्रदान गरेर दीर्घायुको कामना गरी आपसी आत्मीयता अझ बलियो बनाउने एउटा खास अवसर हो भाइटीका । यसलाई नेवार समुदायहरूले किजा पूजाका रूपमा मनाउँछन् । यसअतिरिक्त, तिहारका क्रममा खेलिने देउसीभैलोको त नेपालको सांगीतिकसांस्कृतिक क्षेत्रमै विशिष्ट चिनारी छ । हाम्रो लोकसंस्कृतिलाई समृद्ध तुल्याउन यो परम्पराको आफ्नै देन छ । यही तिहारबीचै बुधबारदेखि नेपाल संवत् ११४३ सुरु हुनेछ । विसं ९३७ मा यसै दिन व्यापारी शंखधर साख्वाःले चलाएको यो संवत् नेपालको एउटा मौलिक साल हो, जसको महत्त्व पछिल्ला वर्षहरूमा निरन्तर बढ्दो छ । यही नयाँ वर्ष शुभारम्भको दिन विशेष गरी नेवार समुदायले म्हपूजा गर्छन् । आफ्नो शरीरको पूजा गर्ने यो संस्कृति आफैंमा अप्रतिम छ । आफूभित्रको लोभ, मोह, तृष्णा, लालसा आदिलाई त्यागेर सबै प्राणीको उद्धार गर्न सकौं भनेर गरिने यस पूजाले मानव जीवनलाई समग्रतामै उज्यालोतर्फ अघि बढ्न अभिप्रेरित गर्छ ।यिनै चाड तथा उत्सवलगत्तै आइपुग्छ अर्को महत्त्वपूर्ण पर्व छठ, जुन आगामी आइतबार मनाइन्छ । विशेष गरी तराईमा भव्यताका साथ मनाइने आस्था र सहअस्तित्वको यो पर्व पछिल्ला वर्षहरूमा पहाड पनि उक्लँदै छÙ काठमाडौंलगायतका पहाडी भूभागमा पनि अचेल धुमधामका साथ छठ मनाइन्छ । नदी, तलाउ तथा पोखरीमा बसेर सूर्यको पूजा गरिने यस पर्वले प्रकृति र मानवबीचको सम्बन्धको महत्त्व मात्र झल्काउँदैन, मानवमानवबीच सहअस्तित्वको मर्म पनि उजिल्याउँछ । जलाशयहरू सफा गरी सिँगार्ने र मानव जीवनका लागि अत्यावश्यक सौर्यशक्ति र जलशक्ति दुवैप्रति सम्मान प्रकट गर्ने यो पर्वले दिने सन्देश पर्यावरणको संकट बेहोरिरहेको आजको विश्वका निम्ति विशेष छ । सबै जात, धर्म र क्षेत्रका मानिस सँगसँगै बसेर सूर्यको अर्घ्य दिने यस पर्वले समावेशिता र भाइचाराको भावना पनि बढाइरहेको छ । मधेशभित्रका विभिन्न समुदायलाई मात्र नभएर केही वर्षयता छठले तराई र पहाडलाई पनि जोडिरहेको छÙ नेपालीहरूलाई भौगोलिक एकताको सन्देश दिइरहेको छÙ आपसी प्रेम, सद्भाव र सहअस्तित्व सिकाइरहेको छ ।विभिन्न समुदायले मनाउने हाम्रा यिनै सांस्कृतिक चाड तथा उत्सवहरू तिहार, म्हपूजा, नेपाल संवत् र छठ नेपालको संस्कृतिसभ्यताका महत्त्वपूर्ण पहिचानहरू हुन्, जसका शुभ अवसरमा सबै नेपालीलाई हाम्रो हार्दिक मंगलमय शुभकामना !"
अझै डेंगीको जोखिम,"सरकारले डेंगी नियन्त्रणमा चासो देखाउन कहिल्यै सकेन । किन देखाएन थाहा छैन । कोभिड महामारीसँग जुध्न त खोप थियो । तर डेंगीको त कुनै औषधि नै छैन । औषधिबिनाको रोग निको हुन कति गाह्रो होला सोचौं त ! चिकित्सक भन्छन् डेंगीको बिरामीले सिटामोलबाहेक केही खान हुँदैन । औषधिपसलमा सिटामोल पाइँदैन अनि गर्नेचाहिँ के ? राजधानीमै औषधि अभाव भएपछि बाहिर जिल्लातिर के पाइएला ? औषधिबिना मान्छेको ज्यान जाने अवस्था आउँदासमेत सरकारको ध्यान गएको छैन । अर्को नेपालमा हरेक वर्ष डेंगीका बिरामी बढिरहेका छन् । ७६ जिल्लामै देखिएको डेंगीबाट बच्ने एउटै उपाय लामखुट्टेबाट बच्ने हो । डेंगीबाट यो वर्ष अहिलेसम्म ५० जनाले ज्यान गुमाए । लामखुट्टेको टोकाइबाट हुने यो रोग भयानक छ । यसलाई सामान्य रूपमा कसैले पनि लिनु हुन्न । एकचोटि डेंगी भएपछि मान्छे तग्रिन महिनौं लाग्छ । शरीरका हरेक अंग शिथिल हुन्छन् । बेलैमा सोचौं, विचार गरौं र बच्ने उपाय गरौं । यो विषयमा सरकार जिम्मेवार हुनुपर्ने हो तर सरकारले अहिलेसम्म खासै कुनै गतिलो काम गर्न सकेको छैन । स्वास्थ्य मन्त्रालयले किन चासो नदेखाइरहेको छैन बुझ्न सकिन्न । नागरिकलाई सचेत बनाउने अभियान किन नचलाएको ? लामखुट्टे मार्न कीटनाशक औषधि किन प्रयोग नगरेको ? सरकारलार्ई निर्वाचन लागेको छ, जनताका बारे के मतलब ? जसरी पनि निर्वाचन जित्न पाए भयो भन्ने नेताहरूको ध्यान छ । जनताको अवस्थासँग कसले सरोकार राख्ने ? पुरुषोत्तम घिमिरे, जोरपाटी, काठमाडौं"
बेलायतीको राजनीति र नेपाल,"बेलायती प्रधानमन्त्री लिज ट्रसले सरकारमा गएको ४५ दिनमै राजीनामा दिएकी छन् । उनका अर्थमन्त्रीले मिनी बजेट ल्याएर अर्थतन्त्र डामाडोल भएको भनी व्यापक विरोध भएपछि नैतिकताका आधारमा राजीनामा दिएकी हुन् । तर, हेर्नुहोस् त नेपालका अर्थमन्त्री र प्रधानमन्त्रीको हालत ! अर्थतन्त्र टाट पल्टेर उल्टो बजेट निर्माणमा अनधिकृत व्यक्ति संलग्न गराउँदासमेत बरु सीसीटीभी फुटेज गायब पारियो तर न अर्थमन्त्री जनार्दन शर्मा राजीनामा दिन तयार भए न त प्रधानमन्त्रीको नैतिकतामाथि नै प्रश्न उठ्यो । उनीहरू मात्र होइनन् । सार्वजनिक प्रशासन चलाइरहेका प्रायः व्यक्तिको नैतिकताले काम गर्न छोडेको छ । कमाउ धन्दामा व्यस्त हुन्छन् उनीहरू ! उता भर्खरे नेता माधवकुमार नेपाल मधेश पुगेर, आरजु राणाको मन्त्र फ्री भिसा, फ्री टिकट जप्दै थिए । निर्वाचन आयोगले माधवकुमार नेपाललाई त स्पष्टीकरण सोध्यो तर राणालाई सोध्नै भुल्यो । देशमा रोजगारी सृजना गरेर युवाहरूलाई विदेश पलाएन हुनबाट रोक्नुपर्छ भन्नुपर्नेमा उल्टो माहौल आफ्नो पक्षमा पार्न यस्तो नारा जपेको छ । यहाँ पनि नेताहरूले आफ्नो नैतिकता भुलेको देखिन्छ । खिमराज गिरी, काठमाडौं"
कस्तो व्यक्ति बौद्धिक ?,"एमाले वृत्तमा मात्र नभएर घनश्याम भुसाल र भीम रावलको चर्चा परिचर्चा जनमानसमा पनि हुन्छ । व्यक्तिवादलाई सर्वोपरि ठान्ने केपी शर्मा ओलीको कदम अपेक्षित नै थियो । रावल राष्ट्रवादी दर्शन बोक्छन् । उता भुसाल अति नै बौद्धिक नेताका रूपमा चिनिन्छन् । मार्क्स, लेनिन वा भनौं माओका विचार अध्ययन गर्नेहरू तत् विषयमा बेसी ज्ञान भएका व्यक्ति हुन्, बौद्धिक हैनन् । कृषिमन्त्री हुँदा भुसालको बौद्धिकताले खासै काम गरेको अनुभूत भएन । आफ्नै माटामा लडीबुडी गर्दै जीवन र जगत्को सर्वोपरि हितमा आधारित दर्शन बोकेर काम गर्ने जोकोही व्यक्ति नै सही अर्थमा बौद्धिक हुन् । न कि कुनै एक सिद्धान्तको जगमा उभिएर राजनीति गर्ने व्यक्ति । गजेन तामाङ, पोकली७, ओखलढुंगा"
निमुखाप्रति निर्दयी बन्दै महानगर,"काठमाडौं महानगर प्रमुख बालेन शाह हुँदा खाने जनताप्रति निर्दयी बन्दै गइरहेको पछिल्ला घटनाक्रमले देखाउँछ । काठमाडौंका धनाढ्यहरूले सार्वजनिक जग्गा मिचेर बनाएका संरचना भत्काउने अभियान चलाउँदा जनताको साथ पाएका बालेनले पछिल्लो समय निमुखाहरूप्रति कठोर व्यवहार गरिरहेका छन् । नगरलाई सुन्दर बनाउने नाममा ठेलागाडाबाट बिहानबेलुका हातमुख जोर्नेहरूलाई सडकबाटै लखेट्दै छन् । आफ्नो कला बेचेर पाँचदस रुपैयाँ जम्मा गरी पेट पाल्ने दृष्टिविहीनहरूलाई समेत उठीबास लगाउनु हदैसम्मको गैरजिम्मेवारपना हो । अथाह सम्भावना देखेर गाउँका दुःखीनिमुखाहरू गुजारा टार्न काठमाडौं आएका हुन्छन् । दिनभरि सडकमा गीत गाउने, ठेलामा चटपटे बेचेर गुजारा गर्नेहरूलाई कुनै विकल्प नदिई कठोरतापूर्वक लखेट्नु नगर प्रमुखको जिम्मेवारीमा पर्दैन । स्वतन्त्र उम्मेदवार हुँदै गर्दा, उनले जितेर यस्तो हर्कत गर्लान् भनेर कसैले कल्पना गरेका थिएनन् । आफ्ना मतदाता नभए पनि, सडकमा गुजारा चलाउनेहरू नेपालकै जनता हुन् । अझ दृष्टिविहीनहरू त झनै समाजबाट, परिवारबाट पनि हेपिएका हुन्छन् । गीतकै सहाराले उनीहरूले आफ्नो जीवन चलाइरहेका हुन्छन् । यो कुरा बालेनलाई राम्रै थाहा छ । तैपनि उनीहरूप्रति कठोर व्यवहार देखाइरहेका छन्, किन ? नगरप्रमुखले यसरी लहडमा काम गर्दा झन् ठूलठूला जोखिम निम्तिन सक्छन् । तसर्थ यस कुरालाई बालेनले मनन गर्नु जरुरी छ । आफ्नो नगर आएर सडकमा गुजारा गरिरहेका नागारिकको समस्या समाधान गर्ने जिम्मेवारी नगर प्रमुखको हो । हो सडकमा व्यापार गर्नु हुन्न । सडक जाम हुने गरी कुनै कार्यक्रम गर्नु वा गीत गाउनु गलत हो । तर, यसो भन्दैमा उनीहरूलाई लखेट्नु समस्याको समाधान होइन । तिनलाई विकल्प दिएर व्यवस्थापन गर्नुपर्छ । होसियर निमुखाहरूलाई खेदाएर सफल नगरप्रमुख बन्ने ध्याउन्नमा नलाग्दा नै ठीक हुन्छ, मेयरले यो कुरा बुझून् । गोविन्द विक, काठमाडौं"
टुकुचा अभियानले छेडेको बहस,"अबको बाटोतत्कालीन मन्त्रिपरिषद्को २०६५ मंसिर २ गतेको बैठकले वाग्मतीवष्णुमतीमनोहरा नदी, धोबीखोला, बल्खुसाङ्लेमहादेव खोलाका दायाँबायाँ क्रमशः २०२० मिटर, १२१२ र ६६ मिटर अनि टुकुचा खोलाको ४४ मिटर क्षेत्रभित्र कुनै पनि संरचना निर्माण गर्न रोक लगाउने निर्णय गरेको थियो । यी नदी खोला किनारमा भौतिक संरचना निर्माण गर्नुपरे अधिकारसम्पन्न वाग्मती सभ्यता एकीकृत विकास समितिको अनिवार्य रूपमा स्वीकृति लिनुपर्ने भनिएको थियो । यसै निर्णयअनुसार समितिले टुकुचा खोलाको पूर्वसम्भाव्यता अध्ययन प्रतिवेदन तयार पार्न लगाउने कार्य अगाडि बढाएको थियो ।सरकारको यस्तो प्रावधान भएकाले महानगरले यो मापदण्ड टुकुचा खोलामा पनि लागू गरी दायाँबायाँ ४४ मिटर चौडा जमिन खुला रूपमा राख्नुपर्छ । खोला क्षेत्रका जग्गाधनीले अदालतमा मुद्दा दायर गरेकाले उनीहरूका विपक्षमा निर्णय दिएमा समस्या खत्तम भइहाल्यो, पक्षमा निर्णय भएमा महानगरले उनीहरूलाई मुआब्जा वा क्षतिपूर्ति दिई खोला क्षेत्र खाली गराउनुपर्छ । चलनचल्तीको उचित मुआब्जा पाएमा उनीहरूले अर्को स्थानमा योभन्दा सुविधाजनक आवास भवन बनाउन सक्छन् । यसबाट उनीहरू पनि खुसी हुनेछन्, महानगरको अभियान पनि सफल हुनेछ ।राज्यका सम्पूर्ण जग्गाजमिनको स्वामी राज्यकै हो । जमिनको अब्सोल्युट राइट राज्यसँगै हुन्छ । राज्यले व्यक्तिलाई कर (मालपोत) तिरी जमिनको उपभोग गर्न दिएको हो । मालपोत नतिर्नेको हकमा जग्गा लिलाम गर्ने प्रबन्ध पनि छ । जग्गा प्राप्ति ऐन२०७६ को दफा ९(१) मा नेपाल सरकारलाई सार्वजनिक हितका लागि आवश्यक पर्ने जहाँसुकैको र जतिसुकै क्षेत्रफल भएको जग्गा यस ऐनबमोजिम प्राप्त गर्ने र त्यस सम्बन्धी यस ऐनबमोजिम कारबाही गर्ने, क्षतिपूर्ति निर्धारण गर्ने पुनःस्थापना वा पुनर्बास योजना स्वीकृत गर्ने तथा अन्य आवश्यक निर्णय गर्ने अधिकार हुनेछ भन्ने उल्लेख छ । यस अनुसार सार्वजनिक कार्यका लागि टुकुचाको पानी देखिने गरी खुला गर्न सकिने देखिन्छ ।पुरातत्त्व विभागको अध्ययन समितिले सय वर्ष पुरानो डुँड शैली कायम गर्नुपर्छ भन्ने निर्णय गरेमा त्यस्ता पुराना निर्माणमा आजको अवस्थिति कायम गरी जय नेपाल सिनेमा हलदेखि कमलादी मोडसम्म जहाँजहाँ खोलाको पानी देखिने गरी खोलिएको छ, त्यसमा हेर्न सकिने गरी पर्खाल लगाई बलियो बनाएर अहिल्यैको स्थितिमा राख्नुपर्छ । यसपछि कित्ता नापीको नक्सामा जमिनमा टुकुचा खोलिएको भागमा ठाउँठाउँको रेखांकन गराउनु आवश्यक पर्छ । जमिनमा भएको विवरण अनुसार नक्सा अद्यावधिक गर्न प्राविधिक हिसाबले कुनै बाधा पर्दैन । यी सबै कुराको सार हुन सक्छ टुकुचा खोलाको अस्तित्व कायम गरिनुपर्छ र दायाँबायाँ टुकुचा करिडोर मार्ग बनाइनुपर्छ । खोलाको पानी सफा राखिनुपर्छ । टुकुचाका केही खण्डमा अहिल्यै पनि केही सडक बनेका छन् । ४४ मिटर चौडा क्षेत्रमा हरियालीसहित टुकुचा करिडोर निर्माण गरिएमा महानगरको मध्यभागबाट बूढानीलकण्ठ जानलाई छोटो र सुगम पर्न जान्छ । यसबाट ट्राफिक जामको केही समस्या पनि समाधान हुन्छ । फ्रान्सको पेरिसमा आइफल टावर नजिकैको सेइन नदीलाई दायाँबायाँ पर्खाल लगाएर दुवैतिर प्यारापेट बनाई स्थानीय बासिन्दा तथा पर्यटकका लागि मनोरम वातावरण सृजना गरिएझैं टुकुचा करिडोरलाई पनि यस्तै बनाउने योजना गर्नुपर्छ । महानगरपालिका स्थानीय सरकार हो तापनि देशको राजधानीमा विकासनिर्माणका काम गर्दा संघीय सरकारसँग समन्वय हुनुपर्छ । त्यसैले टुकुचा अभियानबारे सरकार प्रमुखलाई समयसमयमा जानकारी गराउनुपर्छ । मेयर बालेन शाहले ऐनकानुन र नीति अनुसार गरेको कामकारबाही युवा जमातले समर्थन गर्नेछन् । मन्त्रिपरिषद्ले निर्धारण गरेको मापदण्डभित्र रहेर नियमसंगत तरिकाबाट टुकुचा अभियान सञ्चालन गर्दा मेयर बालेन शाहलाई केही तत्त्वले आपत्ति जनाए भने त्यस्तो तत्त्वलाई युवा पिँढीले नकार्नेछन् ।"
महिलालाई उड्न देऊ !,"हामी यस्तो समयमा बाँचिरहेका छौं जति बेला महिला सशक्तीकरण शब्दावली जनजिब्रोमा लगभग बसिसकेको छ । सँगसँगै दुर्भाग्यपूर्ण के छ भने, परिस्थितिवश महिलाहरूको ठूलो हिस्सा आज पनि आफ्नो नियन्त्रणबाहिरको काम गर्न बाध्य छ । आज हामी इतिहासको धेरै महत्त्वपूर्ण र निर्णायक समयमा उभिइरहेका छौं, समावेशीकरण र विविधताको युगमा, जहाँ महिलाहरू आफू, आफ्नो परिवार, समाज र सिंगो संसारलाई नै परिवर्तन गर्न र नेतृत्वदायी भूमिका खेल्न तयार छन् । पितृसत्तात्मक मूल्यमान्यताहरूले लादेका कर्महरूबाट मुक्ति पाउन दिनरात संघर्ष गर्दै हामीले लामो यात्रा तय गरिसकेका छौं । तर भोलि के होला भन्ने चिन्ता नलिई हामी वास्तवमै के गर्न चाहन्छौं भनेर रोज्ने स्वतन्त्रता, कसैको सहयोग वा सद्भाव हामीसँग छ ? जवाफ एउटै हुन्छ छैन । हामीले अझै पनि इच्छाएको जीवन बाँच्न, आफ्ना सपनाहरू पछ्याउन, पेसागत प्राथमिकताहरू निर्धारण गर्न वा चाहेजस्तो शिक्षा हासिल गर्न आफ्ना आमाबाबु वा श्रीमान्को अनुमति लिनुपर्छ । यदि विवाह महिला र पुरुषबीचको एकता हो भने किन महिलाले मात्र सधैं सपना र विवाहमध्ये एक रोज्नुपर्ने ? अनि किन हरेक कुरामा कसैको अनुमति चाहिने ?शिक्षित हुनु हरेक अविवाहित केटीका लागि विवाहको सबैभन्दा पहिलो सर्त हो । तर विडम्बना, विवाहपश्चात् उसले काम गरेको हेर्न कोही पनि चाहँदैन । फगत उसको खाना पकाउने सीप, उसले लगाउने पोते र सिन्दूरले महत्त्व पाउँछन्Ù ऊ कुन उचाइमा पुग्न सक्छे वा के कुरा हासिल गर्न सक्छे भन्नेले कुनै अर्थ राख्दैन । कथंकदाचित् विवाहपश्चात् पनि उसले काम गर्ने वा आफ्ना सपनाहरू पछ्याउने अनुमति पाई भने उसलाई भाग्यमानी ठानिन्छ । तर हाम्रा आफ्नै सपनाहरू पछ्याउन हामीलाई कसैको अनुमति लिन जरुरी छ ? आजसम्म पनि हामी कुन दुनियाँमा बाँचिरहेका छौं ?महिला भएर जन्मिएकै कारण हरेक दिन हामीले रियालिटी चेक बाट गुज्रिनुपर्छ । ठुल्ठूला सपना नदेख, महत्त्वाकांक्षा नपाल, वास्तविकतामा बाँच्न सिक, जोखिम नमोल ! हाम्रा लक्ष्य र चाहनाहरू यथार्थपरक र अर्थपूर्ण मानिँदैनन् । हामीले प्रायः नसोचेका कामकुरा छनोट गर्नुपर्ने चुनौतीको सामना गर्नुपर्छ, जसले हाम्रो पेसाव्यवसायमा भाँजो हाल्छ वा हाम्रा महत्त्वाकांक्षाहरूलाई बीचमै तुहाइदिन्छ । हामीबाट प्रायः सीमित लक्ष्य र महत्त्वाकांक्षाहरूको अपेक्षा गरिन्छ । लक्ष्यबाट बारम्बार पछि हट्नुपर्ने समस्याले अन्ततोगत्वा हामीलाई यस्तो विषाक्त दुश्चक्रतिर धकेलिदिन्छ जहाँबाट फेरि कामको लयमा फर्किनु अत्यन्त पीडादायी अनि असम्भवप्रायः हुन्छ । यसले हाम्रो आत्मविश्वासलाई छियाछिया पारिदिन्छ । यो एउटा मुख्य बाधाका रूपमा देखा पर्छ जसले सदैव असफलताको अनुभूति त दिलाउँछ नै, आफ्नै वरिपरिका सहयोगीहरूप्रतिको विश्वास पनि हामीबाट हट्दै गुम्दै जान्छ । ती आफ्नै परिवार सदस्य, साथीभाइ वा सल्लाहकार जो पनि हुन सक्छन् । महिलाहरूलाई शीर्षस्थानमा पुग्नबाट रोक्ने अनेकौं कारणमध्ये लैंगिक समानता, सहयोग र सद्भावको कमी पनि हो जसले बिस्तारै महिलाहरूको आत्मविश्वासलाई धूलिसात् पारिदिन्छ । आत्मविश्वासको कमी हानिकारक हुन सक्छ किनकि सफलता पाउन क्षमताका साथसाथै आत्मविश्वास पनि चाहिन्छ । परिणामस्वरूप, सपनाहरू पूरा गर्ने चाहना, नाम, प्रसिद्धि र सफलता हासिल गर्ने इच्छाहरू बिस्तारै कठिन र अवास्तविक लाग्न थाल्छन् । हामीलाई आफ्नो लक्ष्यमा अघि बढ्ने क्रममा बारम्बार हाम्रा सीमितताहरूबारे सम्झाइन्छ जसले महिलाले हासिल गर्न सक्ने सफलताको दायरालाई साँघुरो पारिदिन्छ ।जीवनका सपनाहरू पूरा गर्न पुरुषहरूलाई पनि महिलाहरूलाई जस्तै सहयोग, विश्वास, ऊर्जा, योग्यता, सीप र स्रोतसाधनको आवश्यकता हुन्छ । तर पुरुषहरू महिलाले जस्तै सजिलै सपनाहरू कहिल्यै त्याग्दैनन् । यदि पुरुषहरूको सपनाको कुनै सीमा हुँदैन भने महिलाहरूको सपनाले मात्र किन समयको हदबन्दीभित्र बाँधिनुपर्ने ? पुरुषहरूको सफलताका लागि सबैको हरसम्भव साथ र सहयोग हुन्छ भने महिलाले चाहिँ किन इच्छाएको जीवन बाँच्न पनि कसैको अनुमति लिनुपर्ने ? असल श्रीमती र छोरी बन्नका लागि महिलाले सब थोक त्याग्नैपर्छ र ? महिलाहरू पछि पर्नु भनेको यो विश्व अन्यायी र पक्षपाती बन्नु हो । यदि तिनै महिलालाई साथसहयोग दिई उचित वातावरण बनाइदिने र सशक्तीकरण हुने अवसर जुटाइदिने हो भने उनीहरू उचाइमा पुग्नबाट रोक्ने हरेक व्यवधानबाट मुक्त हुन सक्छन् ।निश्चय नै, परिवार समाजको सबैभन्दा महत्त्वपूर्ण एकाइ हो र यसभित्र केही निश्चित सम्झौता गर्नुपर्छ । तर त्यसका लागि महिला र पुरुष दुवैले जिम्मेवारीहरू बाँडफाँट गर्नुपर्छ । आफ्नो पेसागत योजना नत्यागीकन पनि महिलाहरू असल श्रीमती र आमा बन्न सक्छन् । असल छोरी र श्रीमती बन्न तथा बालबच्चा हुर्काउन उसले आफ्ना सपनाहरूलाई माया मार्नुपर्दैन । केवल आफ्नो परिवार र जागिरबीच गहन सन्तुलन राख्न सक्नुपर्छ । महिलाहरूलाई प्रगतिपथमा अघि बढाउनका लागि समाजले आफ्नो दृष्टिकोणमा परिवर्तन ल्याउन जरुरी छ । अभिभावकहरूले आफ्ना छोराछोरीलाई समान रूपमा हुर्काउनु र व्यवहार गर्नु पनि उत्तिकै महत्त्वपूर्ण छ । अझ महत्त्वपूर्ण कुरा महिलाहरूको सपनामा विश्वास गर्नु र आर्थिक रूपले सकिँदैन भने पनि नैतिक रूपले भरपूर समर्थन गर्नु हो । नैतिक समर्थन भौतिक समर्थनजत्तिकै अर्थपूर्ण हुन्छ । समाजलाई पितृसत्ताले यसरी गाँजेको छ, पुरुषका लागि आधारभूत मानिने चीजहरू खोज्ने महिलालाई अझै पनि या त पारिवारिक वा सामाजिक अनुमति चाहिन्छ या उसबाट भएको सुविधा पनि खोसिन्छ । आफूलाई प्रगतिशील ठान्नेहरू अझै पनि महिलाहरूलाई उनीहरूले चाहेको जीवन जिउन अनुमति दिनुमा गर्व गर्छन् जबकि पितृसत्तात्मक मूल्यमान्यता बोक्ने पुस्ताले अन्ततः बिस्तारै समाजमा आफ्नो पकड गुमाउँदै गएको छ । शिक्षा हासिल गर्ने, पेसाव्यवसाय रोज्ने, व्यावसायिक सिँढीको माथिल्लो खुड्किलामा रहनेजस्ता पुरुषहरूका लागि सामान्य मानिने कुराहरूलाई अझै पनि महिलाहरूका सन्दर्भमा विशेषाधिकार मानिन्छ । यसैले आपसी सम्बन्धमा साझेदारी स्थापना गर्ने कुरालाई सामान्य बनाउनुपर्छ, ताकि महिलाहरूले आफ्नो चाहना अनुरूपको जीवनयापन गर्ने छुट पाएकामा पुरुष र समाजप्रति कृतज्ञ बन्नु नपरोस् । भनिन्छ, हरेक सफल पुरुषका पछाडि महिला हुन्छन् तर हरेक सफल महिलाका पछाडि मानिसहरूको झुन्ड हुन्छ भन्ने पनि उत्तिकै साँचो हो ।हामीलाई आफ्नो पूर्ण क्षमताका साथ काम गर्न रोक्ने कुरा भनेको नकारात्मक आत्मवार्ता र आत्मध्वंसकारी सोच पनि हो । त्यसैले यस्ता सबै नकारात्मक कुराहरूलाई पन्छाउने समय पनि हो यो । बरु जस्तोसुकै परिस्थितिमा पनि आफ्नो जोस र उत्साहलाई कम हुन नदिनु महत्त्वपूर्ण कुरा हो । त्यसको सट्टा बरु कर्मको उचाइमा पुग्ने उपायहरू खोज्नुपर्छ । जब कुनै महिलाले आफ्ना सपना र महत्त्वाकांक्षाहरू त्याग्न इन्कार गर्छिन्, उनी रोल मोडल मात्र बन्दिनन्, अरूलाई पनि अगाडि तान्छिन् र उनीजस्तै अरूले पनि सफलताको उडान भर्न सक्छन् भनेर देखाइदिन्छिन् । हामी महिलाहरू पुरुषहरूले कल्पनासम्म गर्न नसक्ने कामहरू गर्न सक्षम छौं । हामी घरायसी र कार्यालयसम्बन्धी कामहरू कुशलतापूर्वक व्यवस्थापन गर्न सक्छौं । त्यसैले महिलालाई विवाहरूपी सुनको पिँजडामा बन्द गरेर नराखौं, जहाँ हरेक चीज सुन र चाँदीको थालमा पस्केर त दिइन्छ तर यसका लागि उनीहरूको सिंगो जीवन र सम्पूर्ण स्वतन्त्रता खर्चिनुपर्छ । उनीहरूलाई उड्न दिऔं ।अन्त्यमा, आजको द्रुत, तनावपूर्ण, एकअर्कामा संयोजित र निरन्तर विकसित हुँदै गइरहेको विश्वमा बाँच्दाबाँच्दै पनि यो सहस्राब्दी आफ्नो विचार र दृष्टिकोणमा अघिल्लोभन्दा तुलनात्मक रूपमा प्रगतिशील छ । यद्यपि प्रेम र विवाहमा समान साझेदारी हुनुपर्छ भन्ने चाहिँ अझै पनि बहसकै विषय हो ।"
निखिललाई देवकोटा सम्मान,हेटौंडा (कास) महाकवि लक्ष्मीप्रसाद देवकोटाको स्मृतिमा स्थापना गरिएको स्मृति सम्मान यो वर्ष साहित्यकर्मी निमेष निखिलले पाएका छन् । साहित्य संगम मकवानपुर र युगप्रकाश क्लबको संयुक्त आयोजनामा हेटौंडाको नवलपुरस्थित त्रिभुवन माविमा आयोजित महाकविको ११४ औं जन्मजयन्ती समारोहमा सोमबार निखिललाई १० हजार नगद राशिसहित सम्मान गरिएको छ । कार्यक्रममा देवकोटाका कविता वाचन गरिएको थियो ।
कोभिडको जोखिम कायमै,"काठमाडौं (कास) उच्च संक्रामक ओमिक्रोनको एक्सबीबी भेरिएन्ट पुष्टि भएपछि कोरोनाको जोखिम झनै बढेको छ । काठमाडौंमा संकलित दुई वटा नमुनामा आइतबार एक्सबीबी भेरिएन्ट पाइएको हो । स्वास्थ्य मन्त्रालयले नयाँ भेरिएन्ट देखिएकाले तिहारदेखि छठसम्म हुने भीडभाडमा विशेष सतर्कता अपनाई मास्क अनिवार्य लगाउन र स्वास्थ्य सुरक्षाका उपाय अपनाउन सार्वजनिक सूचना जारी गरेको छ । यसैबीच, विश्व स्वास्थ्य संगठनका प्रमुख वैज्ञानिक डा सौम्या स्वामिनाथनले यसै साता भारतको पुणेमा आयोजित एक कार्यक्रममा एक्सबीबी भेरिएन्टले विश्वका केही भागमा कोभिडको नयाँ लहर ल्याउन सक्ने आशंका व्यक्त गरेकी थिइन् । नेपालमा हालसम्म कोभिडका कारण १२ हजार १८ जनाको मृत्यु भइसकेको छ ।"
पहिला काम अनि पर्व !,कास्कीको रूपा गाउँपालिकास्थित टाकन्जा फाँटमा धान काटेर कुन्युँमा पुर्याउन हिँडेका किसान । यहाँका किसान काम सकेर तिहार मनाउने तयारीमा छन् । तस्बिर ः दीपक परियारकान्तिपुर
महँगियो तिहार,"(काठमाडौं)  तिहार भन्दाबित्तिकै तपाईं के सम्झिनुहुन्छ ? पक्कै सयपत्री, मखमली, गोदावरी फूल, झिलिमिली बत्ती अनि सप्तङ्गी टीका तपाईंहरूको मनमा आउँछ । काजु, बदामलगायत मिश्रित भाइमसला, फलफूल पनि तिहारमा कहाँ भुल्न सकिन्छ र ! यिनै सामग्री किनमेलका लागि काठमाडौं उपत्यकालगायत देशका सहरबजारमा अहिले चहलपहल बढेको छ । ललितपुरको लगनखेल, काठमाडौंको असनलगायत बजारमा सर्वसाधारणको भीड छ । मूल्य बढ्ने, आफूले खोजेको सामान नपाउने भन्दै धनतेरसअघि नै सामान किनेका पनि उत्तिकै छन् । बिदाको सदुपयोग गर्दै शनिबार असन पुगेकी सुधिरा भण्डारी प्रत्येक सामानको मूल्य बढेकामा चिन्तित थिइन् । उनी प्रत्येक वर्ष भाइमसला, फलफूलसँगै ढाकाटोपी किन्थिन् । यस वर्ष हरेक वस्तुको मूल्यको बढेको उनको अनुभव छ । गएको वर्ष सय रुपैयाँ गोटामा खरिद गरेकी टोपीको मूल्य यस वर्ष २५० रुपैयाँ सुन्दा उनी झस्किइन् । ड्राई फ्रुट्समा पनि काजु र बदामभन्दा पेस्ता र छोकडाको मूल्य सुन्दा पनि त्यस्तै भइन् । तिहारलक्षित सबै सामग्रीको मूल्य छोइनसक्नुभएछ, बर्सेनि यसरी बढ्दै जाने हो भने त कसरी किनेर पुर्याइसक्नु, उनले भनिन्, ड्राई फ्रुट्स र टोपीकै मूल्य यस्तो छ, माला झन् कति महँगो हुने हो, फलफूल उस्तै होला । तिहारमा खपत हुने हरेक सामग्रीको मूल्य गत वर्षको तुलनामा बढेको छ । त्यसकारण पनि यस वर्ष तिहार महँगिएको छ । असनका ढाका टोपी बिक्रेता कृष्ण खरेल पनि गत वर्षको तुलनामा २० प्रतिशतसम्म मूल्य बढेको स्विकार्छन् । उनीसँग एक सय रुपैयाँदेखि तीन हजारसम्मका ढाका टोपी छन् । होलसेलमै महँगिएर आएपछि खुद्रामा पनि सोहीअनुसार मूल्य लगाइएको उनको भनाइ छ । थोक तथा खुद्रा पसलमा भाइमसला र मालाको खरिदबिक्री सुरु भइसकेको छ । झिलिमिली बत्ती त घरघरमा बल्न थालिसकेका छन् । बजारमा बिक्री भइरहेका यस्ता सामग्रीको मूल्य गत वर्षको तुलनामा बढेको छ । आर्थिक मन्दी, उत्तरी नाकामा अवरोध, शतप्रतिशत मार्जिनलगायत विविध समस्याका कारण मूल्यवृद्धि भएको व्यवसायी बताउँछन् । झिलिमिली बत्तीको मूल्य २० देखि २२ प्रतिशतसम्म बढेको नेपाल विद्युतीय व्यवसायी महासंघका अधयक्ष सुदर्शन पौडेलले जनाए । फेस्टिभ लाइट अर्थात् झिलिमिली बत्तीको आयातसमेत घटेको छ । गत वर्ष ४० करोड रुपैयाँका तिहारलक्षित सामान आयात भएका थिए । यस वर्ष २५ करोड रुपैयाँ बराबरको मात्र सामान भित्रिएको पौडेलले बताए । अहिले आयात भएको सामान मात्रै बिक्री गर्न सके पनि धेरै राहत हुन्छ, उनले भने ।ड्राई फ्रुट्सको मूल्य पनि बढेकै छ । भाइ मसलामा काजु, बदाम, पेस्ता, अन्जिर, ओखर, छोकडा, नरिवललगायत सामग्रीको मिश्रण हुन्छ । त्यसमध्ये पेस्ता र छोकडाको मूल्य अकासिएको व्यवसायी नै बताउँछन् । पेस्ताको मूल्य गत वर्षको तुलनामा २५ प्रतिशतसम्म बढेको छ । समग्रमा ड्राई फ्रुट्समा १५ प्रतिशतसम्म मूल्य बढेको किराना तथा खुद्रा व्यापार संघका अध्यक्ष पवित्रा बज्राचार्यले बताए । गत वर्ष प्रतिकिलो १५५० रहेको पेस्ता यस वर्ष २१ सयदेखि २३ सय रुपैयाँसम्म पुगेको छ । गत वर्ष प्रतिकिलो २५० रहेको छोकडा यस वर्ष ४ सय रुपैयाँ पुगेको उनको भनाइ छ । तिहारमा भाइमसलासँगै फलफूलको समेत खपत बढ्छ । स्वदेशी उत्पादन नै पर्याप्त रहेको र आयातित सामान पनि भित्रिएकाले मूल्यमा फरक नपर्ने फलफूल थोक व्यवसायी संघका अध्यक्ष अमर बानियाँले जनाए । बजारमा भारत र चीनबाट समेत चकलेटी र फुजी अनि जुम्ला र मुस्ताङमा उत्पादित स्याउ पर्याप्त रहेको उनले बताए । फलफूलको मूल्य गत वर्षको जत्तिकै रहेको उनको भनाइ छ । थोकबाट सामान लगेका खुद्रा व्यापारीले २०३० रुपैयाँसम्म राख्नु उचित भए पनि त्योभन्दा बढी राख्ने प्रवृत्तिले उपभोक्ता मारमा पर्ने गरेको बानियाँले सुनाए । तिहारमा स्याउ, केरा, सुन्तला र मौसम धेरै खपत हुन्छ । अहिले थोक बजारमा स्याउ प्रतिकिलो ११० देखि २५० रुपैयाँ, सुन्तला र मौसम प्रतिकिलो सयदेखि १२० रुपैयाँ रहेको उनले जनाए । तिहारमा ७५ करोड रुपैयाँ बराबरको फलफूलको कारोबार हुने गरेको छ । तिहारमा अत्यधिक प्रयोग गरिने गोदावरी र मखमलीको समेत मूल्य बढेको छ । थोकमै प्रतिमाला ४० रुपैयाँ मखमली र चार सय रुपैयाँ गोदावरीको मूल्य तोकिएको बताइएको छ ।"
कोरोना बिमा भुक्तानीमा अझै अर्थको अड्को,"(काठमाडौं)  अर्थ मन्त्रालयकै अवरोधका कारण तिहारअघि कोरोना बिमाका बिमितले भुक्तानी नपाउने भएका छन् । सरकारले १ अर्ब रुपैयाँ र बाँकी सरोकारवालाले ८१ करोड रुपैयाँ गरी पहिलो चरणमा कुल १ अर्ब ८१ करोड रुपैयाँ वितरणका लागि बिमा समिति तयारी अवस्थामा छ । तर रकम वितरणका लागि समितिले तयार पारेको मापदण्डबारे अर्थ मन्त्रालयको सहमति नपाएकाले तिहारअघि रकम भुक्तानी दिन नसकिएको बिमा समितिका अध्यक्ष सूर्यराज सिलवालले बताए । अहिले हामीसँग थोरै पैसा छ । भुक्तानी गर्न धेरै बाँकी छ । यसकारण कसरी भुक्तानी गर्ने भन्नेबारे समितिले मापदण्ड बनाएको थियो । मापदण्ड अर्थ मन्त्रालय पठाएका छौं । अर्थबाट जवाफ आइसकेको छैन, उनले भने, त्यसैले तिहारअघि कोरोना बिमाको भुक्तानी दिन सकिएन । समितिले तयार पारेको वितरण मापदण्डमा सरकारी कर्मचारी, संगठित संस्थाका कर्मचारीलाई पहिलो चरणमा रकम भुक्तानी नदिने, कोभिड परीक्षण तथा कम्पनीमा बिमा दाबी दर्ता भएको आधारमा पहिलोलाई भुक्तानी दिँदै जानेलगायत व्यवस्था छन् । बिमा कम्पनीहरूले कोरोना बिमाको भुक्तानी रोकेको करिब डेढ वर्षपछि सरकारले त्यसमा आफ्नो पनि दायित्व रहेको स्विकारेर १ अर्ब रुपैयाँ भुक्तानी दिने निर्णय गरेको थियो । सोही निर्णयका आधारमा गत साता बिमालाई रकम निकासा पनि गरेको छ । यसअघि समितिमार्फत कम्पनीहरूले पटकपटक सरकारसँग पैसा मागे पनि पाएका थिएनन् । यसरी सरकारले रकम नदिएको भन्दै बिमा कम्पनीले करिब सवा १ लाख जना बिमितको भुक्तानी रोकेका छन् । तिनलाई कम्पनीहरूले १० अर्ब ५२ करोड ३२ लाख ९० हजार रुपैयाँ भुक्तानी गर्न बाँकी छ । त्यो रकम सबै सरकारको दायित्वअन्तर्गतको हो । ०७७ जेठमा बिमा समिति, बिमा कम्पनी, पुनर्बिमा कम्पनी र सरकारबीच भएको सहमतिअनुसार कोरोना बिमामा परेको कुल दाबीमध्ये १ अर्ब रुपैयाँसम्मको बिमा कम्पनीहरूले नै भुक्तानी गर्नुपर्ने व्यवस्था छ । १ अर्बदेखि २ अर्ब रुपैयाँसम्मको नेपाल पुनर्बिमा कम्पनीले, २ अर्बदेखि साढे २ अर्ब रुपैयाँसम्मको बिमा कम्पनीहरूको महाविपत्ति कोषबाट बेहोरिने सहमति थियो । साढे २ अर्बदेखि साढे ३ अर्ब रुपैयाँसम्मको दाबी भुक्तानी बिमा समिति र साढे ३ अर्ब रुपैयाँभन्दा माथिको दाबी भुक्तानी सरकारले बेहोर्ने सहमति छ ।सहमतिअनुसार बिमा समिति, पुनर्बिमा कम्पनी र बिमा कम्पनीहरूले तिर्नुपर्ने दायित्व करिब साढे ३ अर्ब रुपैयाँ मात्र हो । मापदण्डअनुसार समिति, कम्पनी र पुनर्बिमा कम्पनीले भुक्तानी गर्नुपर्ने दायित्व सबै तिरिसकेका छन् । यसकारण हाल भुक्तानी गर्न बाँकी रकम सबै सरकारको दायित्व भएको समितिको दाबी छ । कोरोना बिमा दाबीबापतको करिब साढे १० अर्ब तथा सरकारी कर्मचारीको बिमाबापतको शुल्क र अरू बिमितलाई बिमा शुल्कमा ५० प्रतिशत अनुदान दिएको रकम पनि जोड्दा सरकारले करिब साढे ११ अर्ब रुपैयाँ भुक्तानी गर्न बाँकी छ । ११ अर्ब रुपैयाँ भुक्तानी दिनुपर्नेमा १ अर्ब मात्र निकासा भएको जानकारी आएकाले त्यो रकम निल्नु न ओकेल्नु भएको बिमा कम्पनीहरूको भनाइ छ । यति लामो समयसम्म भुक्तानी नपाउँदा केही बिमितले अब नपाइने होला भनेर आस पनि मारेका थिए, अब फेरि पाउने भन्दा सबै जना एकैपटक माग्न आउन सक्छन् । चरणबद्ध रूपमा अरू रकम पनि दिने भनिएको भए त ठीकै थियो, त्यो नभएको अवस्थामा कसलाई दिने कसलाई नदिने भन्ने व्यवस्था मिलाउनै गाह्रो हुने कम्पनीहरू बताउँछन् । कोरोना बिमामा बिमितलाई भुक्तानी दिन उच्च अदालत तुलसीपुर र विराटनगरले पनि परमादेश जारी गरेका छन् । कोरोना बिमाबापतको रकम दिन विपक्षी बिमा कम्पनीका नाममा ती अदालतले परमादेश जारी गरेका हुन् । लामो समयसम्म कोरोना बिमाको भुक्तानी नपाएपछि विराटनगर, सुर्खेत, नेपालगन्जलगायत जिल्लामा बिमितले दाबी भुक्तानीको आदेश माग गर्दै रिट दर्ता गराएका थिए । तीमध्ये विराटनगर र नेपालगन्जमा परेको रिटको फैसला भएको हो । बाँकी जिल्लामा परेका रिट पनि फैसलाको प्रक्रियामा रहेको बताइएको छ । कोरोना बिमा लेखअन्तर्गत १७ लाख ५८ हजार ३ सय ४३ जनाले कोरोना बिमा गरेका थिए । बिमा लेख बिक्रीबाट कम्पनीहरूले करिब १ अर्ब ५ करोड रुपैयाँ मात्र बिमा शुल्क संकलन गरेका छन् । बिमा गरेकामध्ये १ लाख ६२ हजार ३ सय ४६ जनाले बिमा दाबी गरेका छन् । यो परेको कुल दाबी १५ अर्ब ३५ करोड ६८ लाख रुपैयाँ हो । परेको दाबीमध्ये ५० हजार ४ सय ४७ जनालाई ४ अर्ब ८३ करोड ३५ लाख रुपैयाँ भुक्तानी भइसकेको छ । भुक्तानी भएको रकममध्ये बिमा पुलबाट ३ अर्ब ५० करोड रुपैयाँ र बिमा कम्पनीहरूबाट १ अर्ब ३३ करोड ३५ लाख रुपैयाँ भुक्तानी भएको छ । कोरोना संक्रमण जोखिम सुरक्षणका लागि भन्दै बिमा समितिले जारी गरेको निर्देशनअनुसार ०७७ वैशाख ७ देखि कम्पनीहरूले कोरोना बिमालेख बिक्री थालेका थिए । गत असारदेखि बिमालेखको परिपक्व अवधि सकिएको छ ।"
"कोन्टे चाहन्छन् पैसा, समय र धैर्य","ठूला क्लबलाई चुनौतीफुटबल पण्डित रहेका एलान सिएरर न्युकासलका पूर्वखेलाडी मात्र होइनन्, आजीवन त्यस क्लबका समर्थक हुन् । उनी पनि न्युकासलको प्रदर्शनमा खुसी छन् । उनले लेखेका छन्, मैले लिगको १२ खेलको समाप्तिमै न्युकासल शीर्ष चारमा पुग्नेछ भन्ने विश्वास थिएन । तर मलाई आफू गलत साबित भएको खुसी छ । मलाई लाग्छ, लिगको अन्त्यसम्म न्युकासललाई यही स्थानमा रहन सजिलो भने हुने छैन ।उनी विश्वासकै फुटबल टिकेको मान्छन् । अर्को सिजन न्युकासलले युरोपेली च्याम्पियन्स लिग खेल्छ भने म निकै खुसी हुनेछु । तर अहिले तत्कालका लागि म न्युकासलको प्रदर्शनमा खुसी छु । एडी हाउ आएयता टिमको प्रदर्शनमा सुधार आएको छ । यसकै नतिजा त हो न्युकासलले टोटेनहमलाई हराएको । अबदेखि न्युकासलले इंग्लिस फुटबलका ठूलो टिमलाई पनि हराउने छ, यो क्रम बढ्ने छ ।गत सिजन न्युकासलले शीर्ष चारको सपना देखेको भए पनि अगस्टतिर एनफिल्डमा भएको खेलमा लिभरपुलको हातबाट पराजित भएको थियो । त्यो पनि ९८ मिनेटमा सम्भव गोलबाट । सिएररले थपेका छन्, त्यतिबेला न्युकासल वास्तवमै अभाग्यशाली रह्यो । न्युकासलले यसरी नै खेल गुमाउने क्रम रोक्नुपर्छ र सायद अहिले सही दिशातर्फ पनि छ । न्युकासल अब पहिलाको जस्तो टिम रहेन ।"
रितिकाको गौरिकाजस्तै बन्ने चाहना,"(पोखरा)  नवौं राष्ट्रिय खेलकुद २०७९ मा सहभागी ६ हजार १ सय २७ खेलाडीमध्ये सबैभन्दा कम उमेरकी हुन् सुदूरपश्चिमकी रितिका बुमी । पौडीकी ७ वर्षीया उनले ओलम्पियन गौरिका सिंहजस्तै बन्ने सपना बुनेकी छन् ।बाजुरास्थित बुढीनन्दा नगरपालिका१ मा २०७२ साल असोज ११ गते जन्मिएकी रितिकाले भनिन्, गौरिका दिदीजस्तै स्विमर बन्न चाहन्छु । कुनै दिन उहाँसँग पनि खेल्न पाउँछु होला । मैले आफ्नो प्रदेशलाई चिनाउनुपर्छ । देशका लागि खेल्नुपर्छ । ओलम्पिक खेल्न चाहन्छु । फिस्टेल एकेडेमीमा सम्पन्न पौडीका ६ स्पर्धामा सहभागी उनले थपिन्, गौरिका दिदी बझाङकी हुन्, हाम्रो घर बाजुरा हो । उहाँ (गौरिका) को आमाको माइती पनि बाजुरा हो । गौरिकासँग भेट भयो । साह्रै खुसी लाग्यो ।१३ औं दक्षिण एसियाली खेलकुद (साग) मा तीन वर्षअघि चार स्वर्ण, दुई रजत र तीन कांस्य गरी ९ पदक जितेकी गौरिका पनि यसपालि त्रिभुवन आर्मी क्लबबाट प्रतिस्पर्धा गर्न पोखरा आएकी थिइन् । ११ स्पर्धामा नाम दर्ता गरेकी उनले अस्वस्थ भएको भन्दै केही स्पर्धा त्यागिन् । आठौं राष्ट्रिय खेलकुदमा १२ स्वर्ण जितेकी उनले पोखरामा ५ स्वर्ण र १ रजत गरी कुल ६ पदक जितिन् । रितिकाले आफ्नो आइडल गौरिकासँगै प्रतिस्पर्धा गर्ने अवसर भने पाइनन् ।चुलबुले स्वभावकी उनी आफ्नो स्पर्धा नभएका बेला सिनियर खेलाडीसँग कताकता डुलिरहेकी हुन्थिन् । कहिले बास्केटबल कोर्ट त कहिले फुलबारीतिर खेलिरहेकी हुन्थिन् । उनले ५० मिटर र १ सय बटरफ्लाई, ५० मिटर, १ सय मिटर र ८ सय मिटर फ्रिस्टाइल तथा ५० मिटर ब्याकस्ट्रोकमा सुदूरपश्चिमको प्रतिनिधित्व गर्दै राष्ट्रिय खेलकुदमा चुनौती पस्केकी थिइन् । उनी ८ सय मिटर फ्रिस्टाइलमा त सहभागी ९ स्विमरमध्ये तीन खेलाडीलाई उछिन्दै छैटौं भएकी थिइन् । उक्त स्पर्धामा गैरआवासीय नेपाली संघ (एनआरएन) की अमेरिकाबाट आएकी एस्ली डंगोल सापकोटाले १० मिनेट ३०६४ सेकेन्डमा दूरी पूरा गर्दै स्वर्ण पदक जितिन् । रितिकाले १५ मिनेट २६३९ सेकेन्ड लगाएकी थिइन् । अरू पाँच स्पर्धामा उनी प्रारम्भिक चरण (हिट्स) बाटै बाहिरिइन् ।भक्तपुरस्थित लिटिल वर्ल्ड इंग्लिस स्कुल, दुधपाटीमा कक्षा ३ मा अध्ययरत रितिका गत महिना धनगढीमा भएको छनोटमा सफलता हात पार्दै राष्ट्रिय खेलकुदमा प्रतिस्पर्धा गर्न आएकी थिइन् । सुदूरपश्चिमको टिम छनोटमा चार स्पर्धामा खेलेकी उनले भनिन्, ठुल्ठूला दिदीहरू पनि आउनुभएका थिए । मैले उहाँहरूलाई पनि जितें । राष्ट्रिय खेलकुदको प्रदर्शनबारे उनले भनिन्, राम्रो भयो । राम्रै गरें । बेस्ट स्ट्रोकमा राम्रो गर्न सक्छु । तर, बेस्ट स्ट्रोकमा मेरो नाम दर्ता नै भएको छैन रहेछ । त्यसैले खेल्नै पाइएन ।रितिकाकी आमा विमलाकुमारी कैला बुमी पौडीमा सुदूरपश्चिमकी प्रशिक्षक भएर आएकी थिइन् । तर, उनी पूर्वखेलाडी वा व्यावसायिक प्रशिक्षक भने होइनन् । रितिकाकी बुवा कर्ण नेपाली सेनाका जागिरे हुन् । उनी सैनिक आवासीय महाविद्यालयमा पौडी सिकाउँछन् । त्यसैले रितिकालाई बुवाले ३४ वर्षको छँदादेखि नै पौडी खेल्न सिकाएका थिए । उनले भनिन, दादाहरू खेल्नुहुन्थ्यो । बाबा पनि खेलिसिन्थ्यो । उहाँहरूले खेलेको देखेर मलाई पनि पौडी खेल्न मन लाग्थ्यो । बाबासँगै जान्थें । उहाँले सिकाउनुहुन्थ्यो । उनका ५ वर्षीय भाइ पनि पौडी खेल्छन् ।उनले चार महिनायता सातदोबाटोस्थित अन्तर्राष्ट्रिय पौडी परिसरमा विजेन्द्र गुरु सँग प्रशिक्षण लिइन् । विमलाले भनिन्, छोरीलाई टेक्निकल कुरा सिकाउन सातदोबाटो लगेकी थिएँ, राम्रो भयो । गत असार २१ गते नेपाल पौडी संघद्वारा आयोजित एनएसए कपमा यू१० तर्फ दुई स्पर्धामा सहभागी उनले ५० मिटर बेस्टस्ट्रोकमा रजत पदक हात पारेकी थिइन् । दोस्रो प्रतियोगितामा १० वर्षमुनि प्रतिस्पर्धा गर्दै तीन स्वर्ण जितेकी थिइन् । लिंकन स्कुलमा आयोजित प्रतियोगितामा मांसपेसीमा समस्या भएर पनि छाडिनन्, प्रतिस्पर्धा गर्दै पदक नै जितिन् । पाँच महिनाअघि प्रतियोगितामा सहभागी हुन थालेकी उनको पाँचौं प्रतियोगिता हो नवौं राष्ट्रिय खेलकुद ।रितिकाको पढाइ औसत छ, आमा विमलाले भनिन्, महिला म पनि पौडी खेल्थें । म दिल्लीमै हुर्किएँ । यहाँ (पोखरा) आएर पौडीको यस्तो माहोल बुझ्न पाइयो । मेरो खेल्ने इच्छा थियो तर पूरा गर्न सकिनँ । छोरीले पूरा गरोस् भन्ने हो । छोरीलाई उनकै चाहनाअनुसार पौडी खेलाडी बनाउन कुनै कसर बाँकी नराख्ने उनले बताइन् ।"

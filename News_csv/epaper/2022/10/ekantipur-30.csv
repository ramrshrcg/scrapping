शीर्षक,विवरण
किन खुल्दैन टिपताला नाका ?,"उता काठमाडौंतिर तपाईंहरू रसुवा र तातोपानीको मात्रै कुरा गर्नुहुन्छ तर टिपताला कसैलाई थाहै छैन, दावा भन्छन्, रसुवा र तातोपानी व्यापारीका लागि होला, यो टिपताला त हाम्रो जीवनका लागि हो, नुनतेलका लागि हो । जिल्लाको यो उत्तरी नाका नजिक चौंरी र भेडीगोठमा निर्भर दावाकै जस्तो परिवारको संख्या ५० भन्दा बढी छ ।ताप्लेजुङ सदरमुकाम फुङलिङबाट ओलाङचुङगोला ७८ किलोमिटर दूरीमा छ । यो र अर्को सीमावर्ती बस्ती याङ्मा फक्ताङलुङ गाउँपालिकाको वडा नं ७ मा पर्छन् । ओलाङचुङगोलाबाट पनि एक दिन पैदलमा पुगिने याङ्मा गाउँमा जम्मा १० घरपरिवारको बसोबास छ । त्यहाँका बासिन्दा पनि चौंरीपालन र आलुजौ खेतीमा निर्भर छन् । टिपताला नाका बन्द भएपछि हाम्रो बिजोग भएको छ, याङ्माका ५० वर्षीय पुन्जो शेर्पाले भने, चार वर्षदेखि तिब्बत जान पाइएको छैन, पारि जान नपाएपछि गरिखान गाह्रो भयो । गाउँलेले गाउँ छाड्न थालिसके ।फक्ताङलुङ गाउँपालिका अध्यक्ष राजन लिम्बूले नाका बन्द भएका कारण उत्तरी सीमाका बासिन्दाले बेहोरेको कठिनाइबारे जिल्ला प्रशासनमार्फत केन्द्र सरकारलाई लिखित जानकारी गराए पनि सुनुवाइ नभएको बताए । उनले गत साउन २९ मा ताप्लेजुङ जिल्ला प्रशासन कार्यालयलाई गरेको पत्राचारमा नाका बन्द भएपछि स्थानीय बासिन्दा आर्थिक संकटमा परी जीविकोपार्जनमा समस्या भएको, बस्ती स्थानान्तरणको स्थिति सिर्जना भएको, महँगी चरम रूपमा बढेको जस्ता समस्या जाहेर गरेका थिए । अध्यक्ष लिम्बूका अनुसार नाका बन्दका कारण पशुपालन, जडीबुटी संकलन, गलैंचा उत्पादनमा संलग्न सीमावर्ती ओलाङचुङगोला, याङ्मा, फले र घुन्साका बासिन्दालाई जीविकोपार्जनमा समस्या परेको छ । हाम्रो कुरा र हामीले बेहोरेको कठिनाइ टाढाको काठमाडौं त के, तलको फुङलिङले पनि सुन्दैन, उनले भने । प्रमुख जिल्ला अधिकारी मोहन पोखरेलले टिपताला नाका बन्द गरिएपछि स्थानीयले बेहोरेको कठिनाइबारे उल्लेख गर्दै नाका खोल्ने पहलका लागि फक्ताङलुङ गाउँपालिकाको पत्रसहित गृह मन्त्रालयमा लेखिपठाएको जानकारी दिए । टिपताला नाका खुलाउन गृहले परराष्ट्रमा अनुरोध पत्र पठाइसकेको र यसको थप प्रक्रियामा चिनियाँ पक्षको जवाफ नआएको छ, उनले भने । काठमाडौंस्थित परराष्ट स्रोतका अनुसार, गत भदौ मसान्तमा नेपाल भ्रमणमा आएका चीनका राष्ट्रिय जनकंग्रेस अध्यक्ष ली चान्सुलाई पनि रसुवा र तातोपानीसहित टिपतालाको नाकाबन्दी बारे जानकारी गराइएको थियो । तर, तत्कालको राजनीतिक अर्थ र झट्टै देखिने परिणामस्वरूप रसुवा तथा तातोपानी नाका मात्र अल्पकालीन रूपमा खुलाइयो, टिपतालाबारेमा कुनै निर्णय भएन । टिपताला नाका जोडिएको फक्ताङलुङ७ का वडाध्यक्ष छेतेन वलुङ (शेर्पा) ले अबको सिजनमा पनि जडीबुटी बेच्न, आलुजौ व्यापार गर्न र गलैंचा सीमापारि लगेर दालचामल साट्न नपाए ओलाङचुङगोलाको बस्ती रित्तिने सम्भावना रहेको बताए । अहिले झन्डै अढाई सय जनसंख्या रहेको बस्तीमा शिक्षा, स्वास्थ्यसहितको आधारभूत आवश्यकता नहुँदा बसाइँ सर्नेको संख्या यसै पनि बढ्दो छ । स्थानीय बासिन्दाको आर्थिक सहयोग र जनश्रमदानबाट बनेको ओलाङचुङगोलाबाट टिपताला जोड्ने २५ किलोमिटर लामो मोटरबाटो नाका बन्दले सञ्चालनमा छैन । विगतमा कोरोना संक्रमण र अरू चाडबाडकै बेला पनि तिब्बतको स्थानीय सरकारले ओलाङचुङगोलावासीका लागि केही खाद्यान्न र औषधिमूलो सहयोग दिने गरेको थियो । त्यो सहयोग पनि अहिले बन्द छ । तर टिपताला नाका र सीमावर्ती बासिन्दाको समस्याका विषयमा आसन्न आमनिर्वाचनका लागि उम्मेदवार बनेका नेताहरूले समेत प्रमुख एजेन्डा नबनाएको स्थानीयको गुनासो छ । सबैले ओलाङचुङगोलाको नाम लिन्छन् तर हामी यहाँ अर्कै जंगली युगमा बाँचेजस्तो भइरहेको छ, वडाध्यक्ष छेतेनले भने, यहाँसम्म फर्केर हेर्न केन्द्र वा प्रदेशका कुनै सरकारले पनि भ्याएका छैनन् ।"
बालकको मृत्युमा भारतीय पक्षले माग्यो माफी,"प्रधानमन्त्री देउवाले मौनता साधे ः ओलीदार्चुला घटनाबारे पूर्वप्रधानमन्त्री तथा एमाले अध्यक्ष केपी शर्मा ओलीले आपत्ति जनाउँदै कारबाही र पीडितको परिवारलाई तत्काल क्षतिपूर्ति उपलब्ध गराउन भारत सरकारसँग माग गरेका छन् । भारतीय सुरक्षाकर्मीले गत वर्ष तुइन फुस्काउँदा दार्चुलाकै जयसिंह धामी बेपत्ता भएको घटनामा प्रधानमन्त्री शेरबहादुर देउवा मौन बसेको र त्यस्तै मौनता बालक मृत्युको घटनामा पनि दोहोर्याएको आरोप ओलीले लगाएका छन् । नेपालसँगको सीमा क्षेत्रमा भारतले सडक विस्तार गर्दा दार्चॅलाको व्यास२ का बालक पवन महराले ज्यान गुमाएको घटनाले अत्यन्त दुःखी छु । ढुंगा लागेर १४ वर्षीया सरिना महरासहित स्थानीय नागरिक घाइते भएका छन्, ओलीले सामाजिक सञ्जाल फेसबुकमार्फत भनेका छन्, घटनाको तत्काल छानबिन गरी सत्यतथ्य बाहिर ल्याउन, दोषीमाथि कारबाही गर्न र पीडित परिवारलाई तत्काल क्षतिपूर्ति उपलब्ध गराउन सरकारसँग माग गर्दछु । एमाले नेता भीम रावलले पनि विस्फोट गराउँदा ढुंगा लागेर बालकको मृत्यु भएको घटनाप्रति आपत्ति जनाएका छन् । उनले सामाजिक सञ्जाल ट्वीटरमा भनेका छन्, दार्चॅलाका जयसिंह धामीलाई भारतीयले तुइन खुस्काई महाकालीमा बगाएको १ वर्ष बित्दा नबित्दै सडक निर्माणमा गरेको विस्फोटको ढुंगा लागी ९ वर्षीय पवन महराको दुःखद् निधन भएको छ र १४ वर्षीया सरिना महरा घाइते भएकी छन्, उनले भनेका छन्, सिमानामा यस्तो ज्यादती हुँदा परराष्ट्र मन्त्रालय किन मौन ? घाँटी कसले अँठ्यायो ? राष्ट्रिय प्रजातन्त्र पार्टीका प्रवक्ता मोहन श्रेष्ठले अन्तर्राष्ट्रिय सीमा क्षेत्रमा बिनासूचना विस्फोट गराउनु आपत्तिजनक भएको बताए ।"
धुम्मिँदै वायुमण्डल,"अघिल्ला वर्षहरूमा पनि नोभेम्बरपछि मौसमी प्रणालीमा बदली आएसँगै प्रदूषणको मात्रा बढ्ने गरेको थियो । त्रिवि जल तथा मौसम केन्द्रीय विभागका सहप्राध्यापक तथा मौसम विश्लेषक विनोद पोखरेल भारतको पन्जाब र हरियाणा राज्यबाट प्रदूषण पूर्वदक्षिणतिर सरिरहेको र हावा उत्तरतिर आएमा नेपालतिर भित्रिएर विकराल मच्चाउन सक्ने आकलन गर्छन् । पन्जाब र हरियाणामा धान काटेर बाँकी रहेका ठूटा किसानले खेतमै डढाउन थालेपछि त्यसबाट निस्किएको धूवाँ भारतको दिल्लीसम्मै फैलिएको छ । त्यसरी जलाइएको परालबाट निस्किने धूवाँ हावासँगै काठमाडौं भित्रिने सम्भावना छ, पोखरेलले भने, विगतमा जस्तै त्यो प्रदूषणले समस्या निम्त्याउन सक्ने भएकाले अहिलेदेखि सावधानी अपनाउनुपर्छ । दुई दिनअघि भूउपग्रहले खिचेको तस्बिरले भारतको पन्जाब र हरियाणा राज्यमा पराल डढाएपछि प्रदूषित वायुको प्रभाव उत्तर भारतमा राम्रैसँग फैलिएको देखाएको छ ।मौसमविद् पौडेल वर्षाको कुनै संकेत नदेखिएकाले आगामी साता अझै प्रदूषण बढेर वायुमण्डल धुम्मिन सक्ने आकलन गर्छन् । अहिले पोस्ट मनसुन को अवस्था भएकाले तत्काल पानी पार्ने प्रणाली भित्रिने संकेत छैन । गत बिहीबारसम्म स्वच्छ रहेको काठमाडौंको वायुमण्डल शुक्रबारदेखि धुम्मिन थालेको हो । काठमाडौंसहित देशभर वायुको गुणस्तर सूचकांक (एक्यूआई) केही दिनयता बढ्दै गएको छ । वायुको सूचकांक बढेपछि प्रदूषणको मात्रा पनि बढ्छ । शुक्रबार प्रतिघण्टा ११३ रहेको काठमाडौंको एक्यूआई शनिबार १२६ पुगेको छ, यो आँकडा संवेदनशील समूहका लागि अस्वस्थकर हो । यो हरेक घण्टामा फेरबदल भइरहन्छ । प्रदूषण नियामक निकाय वातावरण विभागको पोलुसन डट जीओभी डटकममा भने उपत्यकाको खुमलटारको शनिबारको एक्यूआई १५३ छ । जबकि बुधबार काठमाडौंको एक्यूआई प्रतिघण्टा ९१ मात्र थियो । एक्यूआईले वायुमा हुने आँखाले देख्न नसकिने पीएम १० र २५ माइक्रोग्रामभन्दा साना कण, कार्बन मोनोअक्साइड, सल्फर, नाइट्रोजन अक्साइडको मात्रालाई बुझाउँछ । स्विट्जरल्यान्डमा मुख्यालय रहेको एयरक्वालिटी टेक्नोलोजी कम्पनी आईक्यू एयर ले शनिबार काठमाडौंलाई विश्वका ९२ सहरमध्ये एक्यूआई बढी भएको १२ औं सहरभित्र राखेको छ । पहिलो नम्बरमा भारतको दिल्ली छ । विश्व स्वास्थ्य संगठन (डब्लूएचओ) ले एक्यूआई ३५ लाई स्वस्थ, २०१३०० लाई अस्वस्थकर र ३०१ भन्दा माथिलाई घातक मानेको छ । सरकारले २०७६ सालमा स्वीकृत गरेको काठमाडौं उपत्यका वायु गुणस्तर कार्ययोजना मा एक्यूआई ३ सय नाघे विपद्को रूप लिने भनिएको छ । गत वर्ष काठमाडौंमा एक्यूआई प्रतिघण्टा ४ सयसम्म पुगेको थियो । दुई दिनदेखि काठमाडौंसहित तराईका विभिन्न स्थानमा भिजिबिलिटीसमेत घट्दो छ । जल तथा मौसम विज्ञान विभागका पूर्वमहानिर्देशक ऋषिराम शर्मा मनसुनपछि चिसो बढ्ने र हावाको गति कमजोर हुने भएकाले प्रदूषण वायुमण्डलमै तैरिएर रहने बताउँछन् । तापक्रम घट्ने, वर्षा पनि नहुने र वायु पनि नचल्ने हुनाले प्रदूषण वायुमण्डलमै तैरिएको हुन्छ, शर्माले भने, त्यसो हुँदा भिजिबिलिटी पनि घट्छ र प्रदूषण पनि तल्लो तहसम्मै फैलिन्छ । फेब्रुअरीपछि मात्र तापक्रम बढ्दै जाने, वर्षा हुने र हावा चल्ने हुनाले प्रदूषण कमजोर बन्दै जाने उनी बताउँछन् । वातावरण विभागका प्रवक्ता उपसचिव शंकरप्रसाद पौडेल हरेक वर्ष मनसुनपछि चिसो बढेसँगै प्रदूषण बढ्दै जाने बताउँछन् । खासगरी यस्तो समस्या पहाडहरूले घेरिएको उपत्यकाहरूमा बढ्ता हुन्छ, पौडेलले भने, काठमाडौं कचौरा आकारको भएकाले चिसो दिनमा हावा नचल्ने भएकाले पनि प्रदूषण जहाँको तहीं तैरिएर बसेको हुन्छ । हिउँदयाममा अन्तरदेशीय प्रदूषणसमेत भित्रिने भएकाले काठमाडौंजस्ता उपत्यकामा प्रदूषणको मात्रा झनै बढ्दै जाने उनी बताउँछन् । छोटा दिन र हावाको गति बन्द भएका बेला प्रदूषण बढी हुन्छ, उनले भने, यही बेला कृषिजन्य प्रयोजनका लागि आगो बाल्दा झनै समस्या हुन्छ । काठमाडौंमा हावामा हिउँदका बेला हानिकारक कणको मात्रा पनि अत्यधिक हुने गरेको छ । सरकारले पीएम १० को मात्रा १ सय २० माइक्रोग्राम प्रतिघनमिटर तोकेको छ । २५ को ४० माइक्रोग्राम प्रतिघनमिटर मापदण्डलाई वार्षिक हिसाबले हेर्दा ४९ माइक्रोग्राम प्रतिघनमिटर हुनुपर्छ । जाडो महिनामा मंसिर, पुस र माघमा हानिकारक कण २५ को मात्रा उच्चस्तरमा पुग्ने गरेको छ । काठमाडौंमा सरकारले तोकेको पीएम १० को मापदण्डभन्दा पाँच गुणासम्म बढी पाइएको छ । हरेक वर्षको हिउँदमा प्रदूषण बढ्न थालेसँगै विभागले आफ्नो वेबपोर्टलमार्फत प्रदूषण र त्यसबाट बच्न सावधानी अपनाउन सूचना प्रवाह गर्ने गरेको छ । दुई वर्षअघि प्रदूषणले जनजीवन प्रभावित बनेको थियो । प्रदूषणले आँखा पोल्ने समस्या बढेपछि सरकारले विद्यालय नै बन्द गर्नुपरेको थियो । डब्लूएचओका अनुसार सन् २०१८ मा नेपालमा प्रदूषणका कारण करिब ३७ हजार जनाको मृत्यु भएको थियो । प्रदूषणका कारण खासगरी फोक्सोको क्यान्सर, मुटुको रोग, फोक्सोको रोग (सीओपीडी), दम, निमोनिया, मस्तिष्काघात (स्ट्रोक), कम तौल वा समय नपुग्दै बच्चा जन्मिने समस्या हुन्छ । प्रदूषणकै कारण विश्वमा वार्षिक ७० लाख जनाको मृत्यु हुने गरेको छ ।"
खोलाकिनारमा 'अवैध आवास,"जनप्रतिनिधिको प्रतिबद्धतासार्वजनिक जग्गा मिचेर बनेका संरचना भत्काइरहेको काठमाडौं महानगरपालिकालगायत पालिकासँग यसबारे बुझ्दा त्यस्ता संरचनाको अनुगमन गर्ने बताएका छन् । तर सरकारी निकायबाटै अनुमति लिएर बनेका घर र अपार्टमेन्ट किनेर बस्ने मानिसको समस्या बुझ्ने कुरामा उनीहरू गम्भीर देखिएनन् । व्यक्तिले खोला मिचेर बनाएको घरमा डोजर लगाएजसरी खोला किनारको मापदण्ड लागू गर्न कम्तीमा आवास योजनाका बस्तीमा उपयुक्त देखिन्न । एउटा सरकारी निकायले गरेको लापरबाहीलाई समातेर अर्को सरकारी निकायले कारबाही गर्दा घर तथा अपार्टमेन्ट किन्नेहरू बाढीको प्रकोपमाथि अर्को मारमा पर्ने देखिन्छ । काठमाडौं महानगरपालिकाका प्रवक्ता नवीन मानन्धरले महानगरभित्र खोलानाला साँघुर्याउनेलगायत सार्वजनिक जग्गा अतिक्रमण भएको बारेमा अनुगमन भइरहेको बताए । अनुगमनबाट प्राप्त हुने रिपोर्टअनुसार मापदण्डविपरीत बनेका संरचना के गर्ने भन्नेबारे योजना बनाएर अघि बढ्नेछौं, उनले भने । कोहिनूर हाउजिङ प्रालिले भेगास सिटी हाउजिङ र बालकुमारी हिल भ्यु हाउजिङ बनाउँदा इमाडोलस्थित कर्मनाशा खोला मिचेर पर्खाल लगाइएको छ । मापदण्डले यो खोलामा दायाँबायाँ १० मिटर छोड्नुपर्ने हुन्छ । महालक्ष्मी नगरपालिका२ का अध्यक्ष ध्रुव खत्रीले मिचिएको खोलाको भाग खाली गराउने प्रतिबद्धता जनाएका छन् । ती हाउजिङले खोलामै पर्खाल लगाएको ८९ वर्ष भइसक्यो, अब हामी करिडोर खोल्दै छौं, उनले भने, त्यो पर्खालबाट भित्रपट्टिबाटै करिडोर बन्छ किनभने मापदण्डअनुसार खोलाको जग्गा छोड्नैपर्छ ।टोखा नगरपालिकाले पनि विष्णुमती किनारमा दायाँबायाँ २० मिटर मापदण्ड लागू हुनुपूर्व र लागू भएपछि बनेका संरचनाको विवरण तयार पारिरहेको छ । नगर प्रमुख प्रकाश अधिकारी मापदण्ड भन्दै एक्कासि डोजर नै लगाएर भत्काउने सोचमा त छैनन् तर सार्वजनिक जग्गा अतिक्रमण रोक्ने प्रतिबद्धता जनाएका छन् । ग्रान्डी टावरले मिचेको जग्गा फिर्ता लिएर करिडोरको बाटो खोल्न लागेको भए पनि स्थानीयसँगको जग्गा विवादले काम गर्न सकेका छैनौं, उनले भने । प्राधिकरणले पनि उपत्यकाका आवास योजनाहरूको अध्ययन गरिरहेको बताएको छ । अध्ययन प्रतिवेदन आइसकेपछि अनुमति लिएर पनि मापदण्डविपरीत संरचना बनाएकालाई के गर्ने भनेर छलफलमा छौं, आयुक्त ढकालले भनिन्, घर किनेर बस्ने आम नागरिकको आवासको हक जोडिएको यस्तो गम्भीर घटनालाई कसरी समाधान गर्ने भन्नेमा सरकारी निकाय नै स्पष्ट छैनन् ।"
कांग्रेस घोषणापत्रमा महत्त्वाकांक्षाको बिस्कुन,"गठबन्धन दलप्रति सद्भाव, प्रमुख प्रतिस्पर्धी एमालेप्रति भने आक्रामक वृद्धभत्ता ६५ वर्षमै विपन्नलाई १० हजार किरिया खर्च सुत्केरी भत्ता ५ हजारआर्थिक क्षेत्रको सुधारका लागि ४८ वटा कानुन खारेजी र परिमार्जनका लागि योजना ल्याउने आश्वासनअख्तियारलाई बलियो बनाउन विद्यमान कानुन संरचनामा आमूल परिवर्तन स्वार्थको द्वन्द्वसम्बन्धी कानुन ल्याउने चीन र भारत दुवै छिमेकीसँग रहेको सीमा विवाद कूटनीतिक माध्यमबाट समाधान गर्ने पाँच वर्षभित्र १० हजार मेगावाट बिजुली उत्पादन गर्नेतीन वर्षमुनि र ७३ वर्षमाथिकालाई निःशुल्क उपचार५ वर्षभित्र सबै नागरिकको स्वास्थ्य बिमावार्षिक २० लाख पर्यटक भित्र्याउनेदैनिक पर्यटक खर्च १०० डलर पुर्याउने"
छठको रौनक पहाडसम्मै,"प्रदीप मेन्याङ्बो (सुनसरी), श्ांकर आचार्य (पर्सा), श्यामसुन्दर शशि (जनकपुर)"
निर्वाचन आयोगद्वारा लोकतन्त्रको मुटुमा प्रहार,"लामो अवधि शासनसत्ताको चाबी हातमा लिँदा पनि देशहितमा काम गर्न नसकेकाहरूलाई फेरि नजिताऔं भन्ने एक अभियानका विरुद्धमा उभिएर निर्वाचन आयोग स्वयंले स्वच्छ, स्वस्थ र निष्पक्ष निर्वाचनको मर्ममाथि प्रहार गरेको छ । सामाजिक सञ्जालमा चलाइएको नो, नट अगेन अभियानमा संलग्नहरूविरुद्ध आयोगले जसरी विज्ञप्ति निकालेर विद्युतीय कारोबार ऐनको एक लाख रुपैयाँसम्म जरिवाना र पाँच वर्षसम्म कैद हुने प्रावधान सम्झाउँदै धम्क्याएको छ, यसले नागरिकको संविधानप्रदत्त वाक् तथा अभिव्यक्ति स्वतन्त्रताको हकलाई कुण्ठित गर्न मात्रै खोजेको छैन, निर्वाचनमार्फत मुखरित हुने नागरिक शक्तिलाई नै चुनौती दिएको छ । जानेर होस् या नजानेर, नियोजित रूपमा होस् या भूलवश, यस्तो कार्यबाट आयोगले सीमित दल तथा नेताहरूको सिन्डिकेटराजको सेवा मात्रै गरेको छैन, देशको यथास्थितिको अनुमोदन गर्न पनि चाहेको छ । एउटा अति जिम्मेवार तथा संवेदनशील संवैधानिक आयोगको यो नचाहिँदो सक्रियता लोकतन्त्रको श्रीवृद्धिका लागि सर्वथा घातक छ । लोकतन्त्रमा जनतालाई जनार्दन त्यसै भनिएको होइन । यस व्यवस्थामा मात्रै विकल्पसहितको छनोटको अधिकार सुनिश्चित हुन्छ । चुन्ने र चुनिने मात्र होइन, कसलाई चुन्ने र कसलाई नचुन्ने भन्ने अधिकार पनि नागरिकमा निहित हुन्छ । र, मतदान गोप्य भए पनि कसलाई जिताउने र कसलाई हराउने भन्ने अभियान गोप्य हुँदैन, हुन जरुरी पनि छैन । जसरी कुनै राजनीतिक दल वा उम्मेदवारले आफ्नो प्रचारका क्रममा अरूलाई किन भोट नदिने भन्न पाउँछन्, त्यसै गरी जोकोही नागरिकसित पनि यो अधिकार सुरक्षित हुन्छ । अझ लोकतन्त्रको हितकै लागि पनि यस्ता अभियान आवश्यक हुन्छन् । किनभने, सुसूचित नागरिकले मात्रै सही निर्णय गर्न सक्छन् । नागरिकलाई सुसूचित गर्न नो, नट अगेन मात्रै होइन, यस्ता जुनसुकै अभियानहरू अर्थपूर्ण हुन सक्छन् । यसर्थ, यस्ता अभियानबारे आयोग कुनै द्विविधामा पर्न जरुरी छैन । अभियानलक्षित नेताहरूद्वारा यसलाई रोक्न दबाब परेको हो भने पनि आफ्नो संवैधानिक हैसियतको ख्याल गर्दै आयोगले त्यसलाई झेल्न सक्नुपर्छ । यसको अर्थ यो होइन कि जोसुकै उम्मेदवारविरुद्ध जस्तोसुकै प्रचारप्रसार गर्न पाइन्छ । उम्मेदवार मात्र होइन, कोहीविरुद्ध पनि घृणा वा द्वेष फैल्याउन निःसन्देह पाइँदैन । यो या त्यो नामको कुनै पनि अभियानलाई यस्तो अधिकार छैन । त्यस्तो पाइएमा कानुन अनुसार कारबाही गर्नगराउन आयोग सदैव स्वतन्त्र नै छ । तर दलका नेता तथा उम्मेदवारहरूको कार्यसम्पादन वैधतामाथि जायज प्रश्नहरू गर्नुलाई नै घृणा फैलाएको भनेर अतिरञ्जित रूपमा बुझ्नु भने कसै गरी मुनासिब हुन्न । प्रश्नहरूलाई नै वर्जित गरेर लोकतन्त्र उँभो लाग्दैन, न भोलिका दिनमा जनकल्याणकै प्रत्याभूति हुन सक्छ । आयोगलाई हेक्कै छ हाम्रो देशमा राइट टु रिजेक्ट को लोकतान्त्रिक अधिकारको प्रबन्ध अद्यापि गरिएको छैन । सर्वोच्च अदालतका न्यायाधीशद्वय हरिकृष्ण कार्की र सपना मल्लको संयुक्त इजलासले २०७६ असोज १ मा राजनीतिक दलहरूले उठाएका उम्मेदवार छनोट गर्न र तिनलाई अस्वीकार गर्न पनि पाउने अधिकार जनतामा निहित हुने गरी कानुन बनाउन आदेश दिए पनि आफूहरू अस्वीकृत हुने भयका कारण हुनुपर्छ सरकार र संसद्ले यस सम्बन्धी कानुनी प्रबन्ध मिलाएकै छैनन् । त्यसैले पनि यस्तो अवस्थामा जनमतको यथोचित कदरका निम्ति पदमा पुगिसकेका उम्मेदवारहरूमाथि पर्याप्त प्रश्नहरू गर्नु जरुरी हुन्छ । र अर्को तथ्य, वर्तमान दुरवस्थाका लागि जिम्मेवारहरूलाई हराऔं भन्ने नागरिक मतलाई निषेध गर्ने हो भने देशको अधोगति कहिल्यै रोकिनेछैन । निश्चय पनि कसैलाई किन जिताउनु या हराउनुपर्छ भन्ने विषय वस्तुगत मात्र हुँदैन, आत्मगत पनि हुन्छ । दलीय आबद्धताबिना स्वतन्त्र निर्णय गर्नेहरूमध्ये पनि एकअर्कालाई मन पर्ने र नपर्ने उम्मेदवारहरू फरकफरक हुन सक्छन् । यही विविधतापूर्ण मतको सम्बोधन गर्नु नै लोकतन्त्रको एउटा सौन्दर्य हो । यस दृष्टिमा यस्ता अभियानहरू निहित स्वार्थबाट प्रेरित भएर व्यक्तिविशेषविरुद्ध नियोजित रूपमा लागी धेरै अर्थमा जित्नुपर्ने उम्मेदवार नै हराउनका निम्ति केन्द्रित हुनबाट भने बच्नुपर्छ । किनभने, राम्रा भनिएका उम्मेदवारहरू दोहोरिनु पनि पर्छ, संसद्मा उनीहरूका आवाज फेरि गुन्जिनुपर्छ । तर पनि यसमा धेरै डर मान्नुचाहिँ किन पर्दैन भने, मतदानको अन्तिम निर्णय गर्ने त फेरि पनि उनै सर्वाधिकारसम्पन्न मतदाता नै हुन् । मतदानका बेला उनीहरूले आफ्नो उच्चतम विवेकको प्रयोग गर्नेछन् भन्ने लोकतन्त्रको अपेक्षा हो । र, मतदाता जति राम्ररी सुसूचित हुन सक्छन्, त्यति नै सही निर्णय गर्न सक्छन् । त्यसैले, यसका निम्ति अनावश्यक टाउको दुखाउनुभन्दा खालि निर्वाचन आचारको यथोचित पालना गराउन र गलत सन्देश तथा नियोजित दुष्प्रचार रोक्नचाहिँ आयोग केन्द्रित हुनु जरुरी छ । तर समस्या के छ भने, पछिल्लो समय आयोग गम्भीर, ठोस र परिणाममुखी काममा भन्दा सस्तो प्रचारबाजीमा रमेको प्रतीत हुन्छ । कहिलेकाहीँ त निर्वाचन सम्बन्धी सर्वोच्च संवैधानिक निकाय नभएर आयोग खालि जोकोही पहुँचवालाको प्रभावमा पर्ने सामान्य सरकारी अड्डाजस्तै लाग्छ । शक्तिशाली नेताहरूले आचारसंहिता पालना गरेनगरेको हेर्नुभन्दा नागरिकतर्फको निगरानीमा बढी जोड दिनु यसैको द्योतक हो । तसर्थ, आयोगले आफ्नो संवैधानिक दायित्व हरतरहबाट निष्पक्ष रूपमा पूरा गरोस्, लोकतन्त्रको प्राणवायु मानिने वाक् तथा अभिव्यक्ति स्वतन्त्रता अनि छनोटको अधिकारमा कानुनी छिद्रहरू खोज्दै कुनै प्रतिगामी तगारो नहालोस् ।"
सम्पादकलाई चिठी,"मिर्गौला खराब भएको कुरा पहिल्यै थाहा हुन्छ, चेक जाँच गर्दा नै । निकालिसकेपछि खराब थियो भन्नु कहाँसम्मको लापरबाही हो ? शिवप्रसादिििहोइन पहिल्यै प्रशिक्षण गरेर मिल्छ, मिल्दैन भनेर निधो गरी शल्यक्रिया गरिसकेपछि मिर्गौलामा खराबी देखियो भन्न मिल्दैन । चिकित्सक अयोग्य भएकाले यस्तो भएको हो । ज्यान बचाउन उपचार गर्नुपरेको छ, उल्टो ज्यान जाने स्थिति आउनुप्रति सम्बन्धित निकाय मौन रहनु हुँदैन । घटना सत्य हो भने पीडितलाई क्षतिपूर्तिसहित दोषी देखिएकालाई कारबाही हुनुपर्छ । दिक कार्कीिििमान्छेको जीवनसित खेलबाड गर्ने यस्ता चिकित्सकलाई कडा कारबाही गर्नुपर्छ ताकि यस्ता घटना नदोहोरिऊन् । सूर्य घिसिङिििमिर्गौलाले कस्तो काम गर्दै छ भन्ने आधारभूत जानकारी त सामान्य टेस्टबाटै थाहा हुन्छ । नवीन दाहालिििमिर्गौला निकाल्नुभन्दा पहिला जाँच नगर्ने चिकित्सकलाईकारबाही गर्नुपर्छ । कसैको जीवनमाथि खेलबाड नगरियोस् । टेकबहादुर डाँगीिििस्वास्थ्य संस्थाजस्तो संवेदनशील ठाउँमा मातियारहरूले रजाइँ गरेपछि के नै राम्रो गर्छन् त ? प्रदीप तामाङिििछानबिन गरी दोषीउपर कारबाही होस् । तर सरकारले निष्पक्ष छानबिन गर्छ भनेर १ प्रतिशत पनि विश्वास छैन । युवराज काफ्लेििियी दुई अनुभवी चिकित्सक हुन् । यो सर्जिकल त्रुटि होइन । अस्वस्थ मृर्गौला भएर प्रत्यारोपण नगरेको होला । एक वर्षअघि मेरो पनि प्रत्यारोपण भएको थियो । डाक्टरले भन्दा पनि रिपोर्टले बोल्ने हो । हर्क रोकायिििपहिला चेकजाँच गर्नु पर्दैन ? अरूको स्वास्थ्यमाथि खेलबाड गर्न पाइन्छ ? सुबिनिििपढाइ, सीप र प्रविधिको समायोजनले नै सफल शल्यक्रिया हन्छ । के, कसरी, कसले र किनजस्ता प्रश्न तेर्स्याएर गलत कामलाई प्रश्रय दिन मिल्दैन । जीवन त्यस्तो चीज हो, जो जसले जन्माउन सक्छ उसले पनि हरण गर्न सक्दैन । यो केस केबल बिग्रिएको मृर्गौला भएका कारण जटिल भएको होइन । चिकित्सकहरूको टिमले कम पैसा पाउने गरेका कारण लापरबाही गरिएको हो । कुनै हालतमा पनि तिनलाई कारबाहीको दायारमा ल्याउनुपर्छ । हरि खड्का"
एकीकृत आप्रवासन नीतिको खाँचो,"वर्तमान संविधान कार्यान्वयनमा आएपछि हुन गइरहेको दोस्रो संसदीय निर्वाचनले नेपाली समाजको हरेक तप्कालाई प्रभावित बनाएको छ । अधिकांश राजनीतिक पार्टीहरूले र स्वतन्त्र उम्मेदवारहरूले निर्वाचनकेन्द्रित आफ्ना घोषणापत्र सार्वजनिक गरिनसकेको अवस्थामा कुन पार्टी र कुन स्वतन्त्र उम्मेदवारले कस्ता मुद्दाहरू प्रमुख रूपमा उठाउँछन् र मतदातासामु जान्छन् भन्ने कुरा प्रस्ट भएको छैन । यद्यपि सञ्चारमाध्यममा फाट्टफुट्ट आफ्ना प्राथमिकताहरू सार्वजनिक गर्न थालेका छन्, जुन समयसापेक्ष यसपालि पनि छैनन् । अझ प्रमुख पार्टीका प्रमुख नेताहरूका अभिव्यक्ति सुन्दा लाग्छ, हाम्रो राजनीतिक नेतृत्व समाजको बदलिँदो चरित्रअन्तरविरोधबाट क्रमशः टाढिँदै गैरहेको छ । राज्य प्रणालीको खाकाले निर्देश गरेको वैदेशिक रोजगारीका सम्बन्धमा हाम्रो मूल नेतृत्व रोजगारी दिने भन्दै श्रम बजार कब्जा गरेका दलालहरूलाई फाइदा हुने दृष्टिकोण लिएर मतदातासामु जानुले यही संकेत गर्छ । यसभन्दा अगाडिका निर्वाचनहरूमा आफूले जिते वैदेशिक रोजगारीको अन्त्य गरी सबैलाई स्वदेश फर्काउने र घरेलु रोजगारीको प्रबन्ध गर्ने भन्ने प्रकृतिका अभिव्यक्तिहरू हावी हुन्थे भने यसपालि हाम्रो पार्टीलाई मत दिए फ्री भिसामा सयौं युवालाई मलेसिया र यस्तै गन्तव्य पठाइदिने भन्नेजस्ता आधारहीन र तथ्यहीन तर्क मात्र हैन, वैदेशिक रोजगारीमा भएको बेथितिलाई राजनीतिक रूपमै संस्थागत गर्नेतिर उद्यत देखिन्छन् । फ्री भिसा फ्री टिकट त पछिल्लो एउटा उदाहरण मात्र हो, त्यस्ता उदाहरण धेरै छन् । किनकि हाम्रो राजनीतिक नेतृत्व वैदेशिक रोजगारीलाई श्रम दलाल पोस्ने, पार्टीलाई चन्दा संकलन गर्ने, चुनाव खर्चको जोहो गर्ने र श्रम आप्रवासीका परिवारलाई मनोवैज्ञानिक प्रभावमा पारी मत लिनेजस्ता छलकपटतिर तीव्र रूपमा मोडिएको दुई दशकभन्दा बढी भो । प्रत्येक पार्टीमा वैदेशिक रोजगारीका संगठित दलाल छन् जसले मूल नेतृत्वलाई व्यक्तिगत उपहार ल्याइदिनेदेखि पार्टीलाई आर्थिक भरथेगसम्म गर्छन् ! त्यसैले त मूल नेतृत्व वैदेशिक रोजगारीको बदलिँदो स्वरूप र आयामभन्दा धेरै टाढा छ वा समग्र श्रम आप्रवासनलाई बुझ्नै चाहँदैन । यो नियतिलाई सम्बोधन गर्न मतदाता अब सचेत मात्र होइन, गम्भीर नै हुनुपर्छ । र यो निर्वाचनलाई एउटा अवसरका रूपमा उपयोग गर्नु उचित हुन्छ । उसो त विगतका निर्वाचनका घोषणापत्रहरू केलाउँदा थुप्रै फोस्रा सपनाहरू बाँडिएका र तिनलाई पूरा गर्ने पक्ष सिंहदरबार पसेपछि बिर्सिएका नजिरहरू प्रशस्तै भएकाले यसपालि अवस्था फरक र सकारात्मक बन्ला भन्ने आधारहरू कम्तीमा आजसम्म देखिँदैनन्, तर पनि शंकाको सुविधा दिँदा केही मोटा अपेक्षा गर्न सकिएला । त्यो अपेक्षा नेताहरूमा देखिएको प्रवृत्तिभन्दा पनि धेरै हदसम्म मतदाता, श्रम आप्रवासी र तिनका परिवारमा आएको चेतनाले गर्दा हो भन्नु सान्दर्भिक होला । किनकि समय फेरिएको छ, मतदातामा पहिलाभन्दा केही चेतना बढेको पनि छ । युवा मतदाता र त्यसमा पनि श्रम आप्रवासनमा रहेको र फर्केर आएको एउटा ठूलो तप्काको आलोचनात्मक चेत पहिलाभन्दा केही धारिलो पाइन्छ । त्यसै गरी सञ्चारमाध्यमले पनि केही वर्षयता श्रम आप्रवासनभित्रका विसंगतिलाई विगतमा भन्दा बढी उजागर गर्ने र सकारात्मक पक्षलाई प्रवर्द्धन गरी समाजमा सही चेतना प्रवाह गर्ने गहन जिम्मेवारी निर्वाह गरेको पाइएको छ ।श्रम आप्रवासनका सकारात्मक र जटिल दुवै खाले अनुभव सँगालेर फर्केको पुस्ताको अभिमतलाई आधार मान्ने हो भने श्रम आप्रवासनलाई व्यवस्थित गर्न र यसबाट मुलुकले अझै बढी फाइदा लिनका लागि नेपालले अब ढिलो नगरी एकीकृत आप्रवासन नीति बनाउनुपर्छ । यस्तो आप्रवासन नीति जसले आप्रवासन प्रक्रियामा संस्थागत भएको बेथितिलाई सम्बोधन गर्न सकोस्Ù कार्यस्थलमा हुने विभेद र लैंगिक, जातीय र रंगभेदकेन्द्रित हिंसालाई न्यूनीकरण गर्न सघाओस् एवं फर्केर आएपछि त्यो सीप र जाँगरलाई राष्ट्र निर्माणका, समृद्धिका योजनाहरूमा समावेश गर्न सकोस् । यद्यपि श्रम आप्रवासनमा रहेका मतदाताहरूले आफ्नो मताधिकारको प्रयोग गर्न चाहेमा आफ्नो कमाइको ठूलो हिस्सा यात्राका लागि खर्चेर आउनुपर्ने बाध्यता छ किनकि मुलुकको अर्थतन्त्र थेग्ने लाखौं श्रम आप्रवासी कार्यरत रहेका गन्तव्य मुलुकहरूबाटै प्रयोग गर्न सकिने मताधिकारको व्यवस्था गर्न वर्तमान राजनीतिक नेतृत्व यसपालि पनि गम्भीर भएन । यसको पुष्टि त वर्षौंदेखि श्रम आप्रवासीका लागि मतदानको व्यवस्था गर्नुपर्ने पक्षमा बोलेको अदालत, पैरवी गर्दै आएका आप्रवासी स्वयं र तिनमा ऐक्यबद्धता जनाउनेहरूको आवाज नसुनिनुबाट हुन्छ । श्रम आप्रवासीको मताधिकार सुनिश्चित गर्न हिचकिचाउनुको एउटा कारण दलालपोषित उम्मेदवारहरूले निर्वाचन हार्ने भय पनि हो भन्छन् श्रम आप्रवासनबाट फर्केकाहरू, जसको यो अनुभवजन्य तर्कमा असहमत हुने कारण त्यति देखिन्न ।उता, निर्वाचन हाँक्ने राज्यको संवैधानिक निकाय निर्वाचन आयोग राजनीतिक नेतृत्वतिर दोष पन्छाउँदै उम्कन्छ । अनि आफ्ना सुविधाका लागि संसद्भित्र चर्का कुरा गर्ने विधायकहरू श्रम आप्रवासन र त्यसभित्रका बेथितिबारे कहिलेकाहीँ कर्मकाण्डी भएर बोल्नेबाहेक अर्थोक गर्दैनन् । बरु उनीहरू वैदेशिक रोजगार व्यवसायीलाई नीतिगत सुविधा दिनतिर ध्यान दिन्छन्, आप्रवासी संरक्षणबारे त्यति बोल्दैनन् । त्यसको ज्वलन्त उदाहरण हो निवर्तमान संघीय संसद्को श्रम समितिले महिला आप्रवासी श्रमिकका सन्दर्भमा सातवटा सर्त तोक्नु, जसले हाम्रा जनप्रतिनिधिहरू कति साँघुरा सोचका छन् भन्ने देखाउँछ । तर माथि उल्लेख गरिएका आप्रवासी र अन्य मतदातामा देखिएको चेतनाको संकेत लगायत विविध आयाम हेर्दा यसपालिको संघीय र प्रादेशिक निर्वाचनले थप महत्त्व र अर्थ बोकेको भान भने हुन्छ । त्यसैले स्वाभाविकै रूपमा निर्वाचित भई संसद् गठन भएपछिको समयको अपेक्षा पनि अलिक बढी र भिन्न हुन सक्छ । अहिले नै ठोकुवा गर्न सान्दर्भिक नभए पनि झिनो अपेक्षा गर्दा चाहिँ हानि नहोला !थाती रहिरहेको एउटा सवाल श्रम आप्रवासीका लागि गन्तव्यबाटै मतदान गर्न पाउने प्रावधान हो । श्रम आप्रवासनले अर्थतन्त्र थेग्न थालेको धेरै समयपछि पनि वास्ता नगरिएको अर्को पक्ष भनेको केही सीप, पैसा र अनुभव लिएर फर्केको ठूलो तप्का हो । त्यो तप्का जो गाउँ, समाज र स्थानीय बजारमा रोजगारीका परम्परागत र आधुनिक तौरतरिकाबीच संयोजन गरी परिवार र समाजको आर्थिक, सामाजिक र सांस्कृतिक रूपान्तरणमा सघाउन चाहन्छ । तर राजनीतिक, प्रशासनिक लगायतका चुनौतीका कारण हच्किन्छ र आर्जन गरी ल्याएको पैसा सकिएपछि पुनः श्रम आप्रवासनमै फर्किन्छ । श्रम मन्त्रालयको पछिल्लो वार्षिक प्रतिवेदन र विभिन्न अध्ययनले पुष्टि गरेका अनेक आयाममध्ये प्रमुख हो नेपाली श्रम आप्रवासीहरूको अदक्षता । र त्यसमा पनि महिला श्रम आप्रवासीहरू तिनका पुरुष सहकर्मीभन्दा बढी अदक्ष हुन्छन् । यसैसँग जोडिएको पक्ष श्रम आप्रवासनमा पुनः फर्कनेको संख्या पनि यिनै अदक्ष श्रमिकको पाइएको तथ्य श्रम मन्त्रालयद्वारा सन् २०१८१९ मा प्रकाशित राष्ट्रिय प्रतिवेदनमा उल्लेख छ । एक पटक श्रम आप्रवासी भएर केही अनुभव, बचत रकम र सीप लिएर स्वदेश फर्केपछि पुनः सोही वा अन्य गन्तव्यमा श्रम आप्रवासी भएर जाने अदक्ष आप्रवासीको संख्या ५० प्रतिशतभन्दा बढी देखिएको छ, जसमा महिला र पुरुषको तथ्यांक करिबकरिब उस्तै छ । दक्षता, सीप लगायत गन्तव्य श्रमबजारबाट उपयुक्त योग्यता र फर्केर स्वदेश आएपछि पुनः श्रम गन्तव्य खोज्नुपर्ने अवस्थाबीचको सम्बन्धबारे पनि केही गहन अध्ययन भएका छन् । ती अध्ययन अनुसार यो जटिल सम्बन्धको आधार भनेका हाम्रो समाजमा संस्थागत भएका सामाजिक, सांस्कृतिक र वर्गीय विभेद नै हुन् । त्यस्ता विभेदहरू जसले लैंगिकताका आधारमा अधिकांश महिला श्रमिकलाई अनौपचारिक माध्यमबाट जोखिमयुक्त र जटिल आप्रवासनको यात्रामा धकेलिदिन्छन्Ù परम्परागत रूपमा सीमान्तीकृत पारिएका समुदायका युवालाई घरेलु र गन्तव्य श्रम बजारमा उपयुक्त हुने सीप, चेतना र सुसूचित हुने शिक्षा प्रणालीमा मूल प्रवाहीकरण गर्न विविध चुनौती खडा गरी झनै सीमान्तीकृत पारिदिन्छन् । अनि आप्रवासनमा रहँदासमेत दूतावास लगायतका आफ्नो राज्य संरचनाका उपयुक्त संरक्षण प्रणालीले पनि यो वर्गलाई समेट्दैनन् । यी केही उदाहरण मात्र हुन् जसले घरेलु समाजमा भोगेको संरचनागत असमानता र सामाजिक पहिचानका आधारमा श्रम आप्रवासनको प्रक्रियामा गरिने विभेदले श्रम आप्रवासन धेरैका लागि जटिल बनिदिन्छ । र फर्केपछि पनि स्थिति अन्योलग्रस्त बन्छ । अर्कातिर, मुलुकभित्रै पनि विकास योजना र परियोजना कार्यान्वयन गर्न आवश्यक श्रमशक्ति अभाव रहेको भनिन्छ । एकातिर युवा बेरोजगारी आकाशिँदो छ, अर्कातिर योजना कार्यान्वयन गर्न श्रमशक्तिको अभाव भनिन्छ अनि त्यसमाथि बहुआयामिक अनुभव र केही स्रोत अनि धेरै अपेक्षा, जाँगर बोकेर फर्केको आप्रवासी श्रमशक्ति अन्योलमा पर्छ र पुनः बिदेसिन्छ । यसो भनिरहँदा श्रम आप्रवासनबाट फर्केका कतिपय युवायुवतीले रोजगारीमूलक योजना लागू गरेर आफूसहित छरछिमेक र आफन्तलाई रोजगारी उपलब्ध गराइरहेको यथार्थलाई कम आकलन गर्न खोजिएको पटक्कै होइन । तर प्रश्न स्थानीय तहमा व्यक्तिको आफ्नो बलबुताले आप्रवासनमा आर्जित ज्ञान, सीप र अन्य स्रोतलाई राज्यको सहयोग र संयोजनबिना अनौपचारिक रूपमा प्रशासनिक र र।जनीतिक चुनौतीबीच नथाकुन्जेल प्रयास गर्ने कि त्यस्ता अनुभवजन्य श्रमशक्ति र ज्ञानलाई राज्यले स्थानीय, प्रादेशिक र राष्ट्रिय योजनामा समावेश गरी मुलुकको समृद्धिको खाका सुदृढ पार्ने ? यदि राजनीतिक नेतृत्वले यो प्रश्नलाई गम्भीर भएर सोच्ने हो भने मतदातालाई निर्वाचनकेन्द्रित फ्री भिसा वा यस्तै आधारहीन मौसमी नारा लगाउनुभन्दा एकीकृत आप्रवासन नीतिबारे फर्केर आएका आप्रवासी र सरोकारवालाहरूसँग छलफल गरी आफ्ना घोषणापत्रका आप्रवासन सम्बन्धी विविध आयामलाई सम्बोधन गर्ने व्यावहारिक पक्षहरू समेट्नु सान्दर्भिक हुन्छ । विविध आयामको सन्दर्भ कोट्याउँदा हामीले बिर्सन नहुने पक्ष के हो भने श्रम मन्त्रालय, गृह मन्त्रालय, परराष्ट्र मन्त्रालय, महिला मन्त्रालय, उद्योग मन्त्रालय, योजना आयोगहरू र राष्ट्र बैंक लगायतका श्रम आप्रवासनसँग प्रत्यक्ष जोडिएका निकायहरू एवं अप्रत्यक्ष रूपमा सरोकार राख्ने सरकारी र निजी निकायहरूलाई पनि समेट्नु जरुरी हुन्छ । एकीकृत अप्रवासन नीतिको आधार भनेको हाम्रो परराष्ट्र नीति, अर्थ नीति, दीर्घ र अल्पकालीन योजनाका खाकाहरू, अध्यागमन, श्रम नीति, कृषि नीति, घरेलुसाना उद्योग, पर्यटन र निर्माण व्यवसाय लगायतका प्रावधानहरू हुन् । एकीकृत नीतिले एउटा श्रम आप्रवासी वैदेशिक रोजगारीमा जाने निर्णय गरेदेखि उसले फर्केपछि आफ्नो समाजमा त्यो सीप, अनुभव र पैसाको लगानी गरी मुलुकभित्रै पारिवारिक विकासको खाका कोरेको, सामाजिकसांस्कृतिक रूपान्तरणको एक साझेदार बन्ने हैसियत राखेको अवस्थासम्मलाई समेट्नुपर्छ । निजी निकाय भनेको वैदेशिक रोजगारीका नाममा श्रम दलालीकरणमा अभ्यस्त दलाल सञ्जाल होइन कि, सही तरिकाले राज्यले तय गरेका विधि नभाँची रोजगारीका व्यावसायिक आचरण र मान्यताभित्र रहेर श्रम आप्रवासन रोज्ने श्रमिकलाई सहजीकरण गर्ने समूह हो, एकीकृत आप्रवासन नीतिको खाका कोर्न जसको सकारात्मक भूमिकालाई उपेक्षा गर्न मिल्दैन ।अदक्ष श्रमिकको विप्रेषणमा आधारित अर्थतन्त्र भएको नेपालजस्तो मुलुकलाई एकीकृत आप्रवासन नीति बनाउन ढिलो भइसक्यो । राजनीतिक नाराहरू जेसुकै लगाउने गरिए पनि श्रम व्यवस्थापनका सन्दर्भमा हामी विप्रेषणमा भर पर्ने अर्थतन्त्र भएका अन्य छिमेकी मुलुकभन्दा कमजोर छौं । त्यसैले त हामीले गन्तव्य मुलुकसँग हाम्रा श्रम आप्रवासीका हकहित र संरक्षणबारे डटेर बहस गरी त्यसलाई सार्थक निष्कर्षमा पुर्याउन सकिरहेका छैनौं । यसको उदाहरणका रूपमा कोलम्बो प्रक्रिया र आबुधाबी संवादहरूजस्ता सान्दर्भिक क्षेत्रीय र अन्तर्राष्ट्रिय मञ्चहरूमा हाम्रो कमजोर स्थितिलाई लिन सकिन्छ ।यी यावत् पक्षलाई सम्बोधन गर्न निर्वाचन र पछि बन्ने संघीय र प्रादेशिक संसद्लाई फेरि पनि एउटा अवसरका रूपमा लिन अनि एकीकृत आप्रवासन नीतितर्फ अगाडि बढ्न सके श्रम आप्रवासनको जेलिएको समस्या समाधानमा एउटा दीर्घकालीन जग बस्न सक्छ । अरू मुलुकका अनुभवहरूले पनि यही बताउँछन् ।"
चुनावी गठबन्धनले राजनीति झन् भ्रष्ट हुन्छ,"निर्वाचनको पारदर्शितानिर्वाचन आयोगले गर्नुपर्ने काम गरेको देखिएन । उम्मेदवारबारे सम्पूर्ण कुरा थाहा पाउनु प्रत्येक मतदाताको हक हो, खास गरी सम्बन्धित क्षेत्रका मतदाताहरूको हो । हालै नयाँ पत्रिकाले एक समाचार छापेको थियो जसमा केही उम्मेदवारमाथि अदालतमा अभियोगपत्र दायर भएको, केहीका मुद्दा सुरु अदालतमा विचाराधीन रहेको, केहीले उच्च अदालतमा पुनरावेदन खेपिराखेको विवरण थियो । राजनीतिज्ञका सन्दर्भमा दुई किसिमका अपराध हुन्छन् । एउटा, आस्थाको बन्दी का रूपमा पनि जेल परिन्छ । आस्थाको बन्दी हो भने अन्तर्राष्ट्रिय मान्यता र मापदण्ड अनुसार पनि हाम्रै संविधानको धारा ८७(१)(ग) राजनीतिक पेसाका लागि अवरोध बन्दैन । तर घृणित फौजदारी अपराध हो र प्रहरीमा आपराधिक रेकर्ड रहने खालको हो भने उम्मेदवारीमा अवरोध हुन सक्छ । उक्त समाचारमा नाम छापिएका ती सबै उम्मेदवारले संविधानको धारा २०(५) को जिकिर लिएर आफ्नो बचाउ गर्न सक्छन्, कसैले धारा ८७(१)(ग) को जिकिर लिएर बचाउ गर्न सक्छन् । तर प्रश्न के हो भने, संघीय संसद्को चुनाव हुँदै छ, राजनीति फोहोरी छ, यसैले गर्दा सरकार र संसद्प्रति नै जनआस्था गिरेको छ, नेताहरूप्रति जनविश्वास छैन, यस्तो अवस्थामा जेल सजाय पाएको वा मुद्दा खेपिरहेको व्यक्ति उम्मेदवार बन्नु भनेको मतदातालाई मात्र होइन, सम्पूर्ण नेपालीलाई निराश बनाउनु हो । त्यसैले निर्वाचन पारदर्शी र स्वच्छ बनाउन निर्वाचन आयोगले आफूमा अन्तर्निहित अधिकार प्रयोग गरेर कम्तीमा सम्बन्धित उम्मेदवारहरूका निर्वाचन क्षेत्रहरूका बासिन्दा र मतदाताहरू सुसूचित हुने गरी छापाविद्युतीय सबै मिडियाबाट कसमाथि केकस्तो अपराधमा मुद्दा चलेको वा केकति सजाय भएको हो भन्नेबारे अनिवार्य रूपले जानकारी गराउनुपर्छ । अनि मात्र निर्वाचनलाई स्वच्छ र स्वतन्त्र मान्न सकिन्छ । पाठकहरूलाई स्मरण होस्, आम निर्वाचनताका यस्ता विवरणहरूबारे सम्बन्धित निर्वाचन क्षेत्रका बासिन्दा, मतदाता र नेपालीलाई सूचित गराउँदा उम्मेदवारले संविधानको धारा १६ बमोजिम सम्मानपूर्वक बाँच्न पाउने हक वा गोपनीयताको हक वा समानताको हक हनन भयो भनेर जिकिर लिन पाउँदैन ।केसी पूर्वन्यायाधीश हुन् ।"
छठीफल !,जनकपुरको कृषि बजारमा छठका लागि केरा किन्न आएकी महिला । छठका लागि जनकपुर बजारमा मात्र १५ करोड रुपैयााभन्दा बढीको फलफूलको कारोबार भएको व्यवसायीको अनुमान छ । तस्बिर : श्यामसुन्दर शशिकान्तिपुर
घटेन सेनिटरी प्याडको मूल्य,"(काठमाडौं)  अर्थमन्त्री जनार्दन शर्माले चालु आर्थिक वर्षको बजेटमार्फत तयारी सेनिटरी प्याडको भन्सार महसुलमा ९० प्रतिशत छुट दिए । सरकारले दिएको छुटपछि अहिले १५ प्रतिशत भन्सार महसुल तिरेर यस्ता प्याड भित्रिएका छन् । तर, आयातित प्याडको मूल्य भने घट्नुको साटो बढेको बढ्यै छ । विभिन्न ब्रान्डका ह्वीस्पर, स्टेफ्री र सोफी नेपालमा धेरै बिक्री हुने सेनिटरी प्याड हुन् । नाइन, कम्फी, केयरफ्रीलगायत ब्रान्डका सेनिटरी प्याड पनि नेपालमा पाइन्छन् । यीमध्ये सोफीको मात्रै मूल्य घटेको छ । खुद्रा पसलमा भने अझै यसको मूल्य घटेको छैन । चालु आर्थिक वर्ष सुरु भएपछि हरेक ब्रान्डका प्याडमा ५ रुपैयाँ मूल्य बढेर आएको थोक बिक्रेताहरू बताउँछन् । सोफी ब्रान्डको मात्रै मूल्य घटेको काठमाडौं क्षेत्रपाटीको बी वेल सप्लायर्सका प्रकाश व्यञ्जनकारको भनाइ छ । बाहिरबाट आयात हुने सबै ब्रान्डका प्याडमा ५ रुपैयाँ मूल्य बढ्यो, उनले भने, थोक बजारमै ५ रुपैयाँ बढेपछि खुद्रामा समेत बढ्ने भइहाल्यो ।होलसेल पसलमा ५ रुपैयाँसम्म बढे पनि खुद्रा बजारमा ५ देखि १२ रुपैयाँसम्म मूल्य बढेको सर्वसाधारणको गुनासो छ । ह्वीस्पर अरेन्जको मूल्य बजेटअघि ७० रुपैयाँ थियो । अहिले कतै ७५ त कतै ८० रुपैयाँमा खरिदबिक्री हुन्छ । जब कि एमआरपी मूल्य ७८ रुपैयाँ पर्ने थोक बिक्रेता व्यञ्जनकारले सुनाए । भारत, चीन, डेनमार्क, हङकङ, फिलिपिन्स, बेलायत, अमेरिकीलगायत मुलुकबाट पनि नेपालमा सेनिटरी प्याड आयात हुन्छ । संसद्मा बजेट प्रस्तुत हुनुअघिसम्म तयारी प्याड र यसको कच्चापदार्थमा १५ प्रतिशत भन्सार र १३ प्रतिशत मूल्य अभिवृद्धि कर (भ्याट) लाग्ने गरेको थियो । अहिले १५ प्रतिशत मात्रै भन्सार महसुल र मूल्य अभिवृद्धि कर १३ प्रतिशत लाग्छ । स्वास्थ्यसँग जोडिएको अत्यावश्यक सामग्री भएकाले विलासिताका सामग्री मानेर लगाइएको कर खारेज गर्न माग गर्दै गत असोजमा महिलाले आन्दोलन गरेका थिए । रातो कर माफ गर भन्ने ब्यानरमा भएको आन्दोलनको माग सम्बोधन गर्न सरकारले भन्सार महसुलको ९० प्रतिशत छुट दिने व्यवस्था गरेको हो । बजेटपछि पनि नयाँ सामान भित्रिसक्दा पनि प्याडको मूल्य घट्नुको साटो बढेर आएको काठमाडौं सर्जिकल सप्लायर्सकी सञ्चालक सीता केसीले बताइन् । होलसेल १०५ रुपैयाँ पर्ने ह्विस्पर ग्रिनको मूल्य अहिले ११० रुपैयाँ पुगेको छ, उनले भने, तयारी आउने लगभग सबै ब्रान्डको मूल्य बढेर आएको छ ।थोकमा ५ रुपैयाँ बढ्दा खुद्रामा ५ रुपैयाँदेखि १२ रुपैयाँसम्म बढेर आएको छ । केही ब्रान्डका प्याडमा त अधिकतम खुद्रा मूल्य (एमआरपी) समेत नलेखी आउने शंखमूलस्थित डायमन्ड फार्मेसीकी रोजिना सुवालले बताइन् । ७० रुपैयाँमा पाइने ह्वीस्पर (नर्मल) को मूल्य ७८ रुपैयाँ पुग्यो । तर ७५ मै बेचिरहेका छौं, उनले भनिन्, एकै पटक १० रुपैयाँ बनाउन गाह्रो छ, ७८ मा बेच्न गाह्रो हुन्छ । प्रतिप्याकेट १४० रुपैयाँ पर्ने स्टेफ्री १५२ पुगेको उनको भनाइ छ । सेनिटरी प्याडको भन्सारमा छुट दिएको सरकार मूल्य वृद्धि हुँदा भने बेखबर छ । यस विषयमा विभागमा गुनासो नआएकाले आफूहरूलाई थाहा नभएको वाणिज्य आपूर्ति तथा उपभोक्ता संरक्षण विभागका प्रवक्ता होमनाथ भट्टराईले बताए । बजेटमा छुट दिएपछि घट्नैपर्ने हो । तर विभागमा गुनासो आएको छैन, उनले भने, प्याडको मूल्यबारे दसैंपछि बुझ्नेछु ।सरकारले तयारी सेनिटरी प्याड आयातमा दिएको छुटले मूल्य घटेको छैन । तर, तयारी प्याड आयात बढेको छ । तर सरकारले उठाउने राजस्व पनि घटेको छ । गत आर्थिक वर्षको दुई महिनाको तुलनामा चालु आर्थिक वर्षमा सेनिटरी प्याड आयात बढेको भन्सार विभागको तथ्यांकले देखाउँछ । चालु आर्थिक वर्षको साउन र भदौमा २४ करोड ५२ लाख ७० हजार रुपैयाँ बराबरको प्याड आयात भएको विभागको तथ्यांक छ । गत आर्थिक वर्षको पहिलो दुई महिनामा २० करोड ३९ लाख ७३ हजार रुपैयाँको प्याड आयात भएको थियो ।सरकारले पहिलो दुई महिनामा ३ करोड १७ लाख २ हजार ७२२ पिस (गोटा) प्याड आयात भएबापत ३ करोड ६५ लाख ९१ हजार रुपैयाँ राजस्व उठाएको छ । गत आर्थिक वर्ष २ करोड ५४ लाख ८० हजार ५३९ पिस (गोटा) प्याड आयात गरेबापत ५ करोड ९६ लाख ६८ हजार रुपैयाँ राजस्व उठाएको थियो । नेपालमा सबैभन्दा बढी भारतबाट सेनिटरी प्याड आयात हुने विभागको तथ्यांक छ । चालु आर्थिक वर्षको साउनभदौमा भारतबाट २१ करोड २१ लाख ८ हजार रुपैयाँको २ करोड ६४ लाख ६० हजार ९७५ वटा सेनिटरी प्याड आयात भएको छ । चीनबाट २ करोड २८ लाख ४० हजार रुपैयाँको प्याड आयात भएको विभागले जनाएको छ । चालु आर्थिक वर्षमा ताइवानबाट ४३ लाख १५ हजार रुपैयाँको ८ लाख वटा प्याड भित्रिएको छ । गत आर्थिक वर्षमा २१ लाख ८३ हजार रुपैयाँको १३ हजार ८ सय ६० वटा सेनिटरी प्याड आयात गरिएको देखिन्छ । नेपालको सेनिटरी प्याड उत्पादन वार्षिक ३० करोड थान छ । स्वदेशी उद्योगको उत्पादन क्षमता नै ९० करोड थान छ । नेपाल प्याडमा आत्मनिर्भर हुन सक्ने अवस्थामा भएकाले आयातितलाई निरुत्साहित गर्दै स्वदेशी उद्योगलाई प्रोत्साहनको आवश्यकता रहेको उद्यमीहरूको भनाइ छ । नेपालमा ६ अर्ब रुपैयाँ लगानीका सानाठूला गरी ४० वटा उद्योग छन् ।"
तीन साताभित्र ३० हजार टन युरिया आउँदै,"(नयाँदिल्ली)  भारतबाट पहिलो खेप युरिया मल नेपाल भित्रिने निश्चित भएको छ । कृषि सामग्री कम्पनी लिमिटेडले पहिलो खेपका लागि ३० हजार टन युरिया मल खरिद प्रक्रिया पूरा गरेको छ । जीटूजी सम्झौताअन्तर्गत पहिलो पटक मल किन्न लागिएको कम्पनीका महाप्रबन्धक राजेन्द्रबहादुर कार्कीले जनाए । भारतको राष्ट्रिय केमिकल फर्टिलाइजर (आरसीएफ) ले पठाएको दर रेट स्वीकृत गरेर कम्पनीले ३० हजार टन युरिया मलको भुक्तानीसमेत पठाएको छ । बढीमा आगामी तीन साताभित्रै भारतबाट मल भित्रिन सुरु हुन्छ, उनले भने, गहुँ तथा मकैलगायत बालीका लागि समयमै मल आपूर्ति हुनेछ । गत फेब्रुअरीमा भारतसँग सरकारीस्तरमा मल खरिदको सम्झौता भएको थियो । तर त्यसको महिनौंपछि जुलाई १७ मा मात्रै मलको कारोबार गर्ने भारतीय सरकारी कम्पनी आरसीएफ र कृषि सामग्री कम्पनीबीच खरिदबिक्रीको सहमति भएको थियो । त्यही सहमतिअनुसार मल ल्याउने अन्तिम चरणमा रहेको कार्कीले बताए । यसअघि ग्लोबल टेन्डरबाट मात्रै मल खरिद गरिँदै आएको थियो । पहिलो पटक भारत सरकारअन्तर्गतको कम्पनीबाट सीधै सरकारी तहमा भएको सम्झौताअनुसार मल ल्याउन लागिएको हो ।ग्लोबल टेन्डरको तुलनामा अहिलेको प्रक्रियामा मलको मूल्य सस्तो तथा कम झन्झटिलो भएको कार्कीको भनाइ छ । ग्लोबल टेन्डरबाट प्रतिस्पर्धा गराउँदा सरदर शून्य दशमलव ४६ प्रतिशत (०४६) मात्रै सस्तो पाइने गरेकामा यस पटक अनुमानित बजार मूल्यभन्दा झन्डै दुई प्रतिशत सस्तोमा मल किनिएको उनको दाबी छ । अन्तर्राष्ट्रियस्तरको मूल्य मूल्यांकनका आधारमा अहिले १ दशमलव ९४७ (१९४७) प्रतिशतले सस्तो परेको उनले जानकारी दिए । प्रतिटन ७ सय ६८ अमेरिकी डलरमा भारतबाट युरिया मल किनिएको हो । त्यसमा नेपालको पोइन्टसम्म ढुवानी तथा प्याकेजिङलगायत खर्च पनि समावेश छन् । भारतीय कम्पनी आरसीएफले विराटनगर, वीरगन्ज र भैरहवाको नेपाली सीमा क्षेत्रमा रहेको कृषि सामग्री कम्पनीका गोदामसम्म मलको ढुवानी गर्नेछ । सरकारी तहमा भएको सम्झौताअनुसार ५ वर्षका लागि भारत आफूले तेस्रो मुलुकबाट किनेकै मूल्यमा नेपाललाई तोकिएको अनुपातमा मल दिनेछ । पहिलो वर्ष १ लाख ५० हजार, दोस्रो वर्ष १ लाख ७० हजार, तेस्रो वर्ष १ लाख ९५ हजार र चौथो अनि पाँचौं वर्षमा २ लाख १० हजार टन मल नेपालले भारतसँग किन्न पाउनेछ । त्यसमा ६० प्रतिशत युरिया र ४० प्रतिशत डीएपी हुनेछ । कृषि मन्त्रालयले वार्षिक रूपमा ५ लाख २० हजार रासायनिक मल किन्ने लक्ष्य राखेको छ । पहिलो अभ्यास गर्न लागिएको हो, अहिलेको अनुभवपछि थप मल ल्याउने प्रक्रियामा जानेछौं, कार्कीले भने ।"
न्युजिल्यान्ड बलियो,"सिड्नी (एएफपी) ग्लेन फिलिप्सले बनाएको सुदृढ १ सय ४ रन र ट्रेन्ट बोल्टको चार विकेटको मदतमा न्युजिल्यान्डले शनिबार श्रीलंकालाई ६५ रनले पराजित गर्दै ट्वान्टी२० विश्वकप क्रिकेटको सेमिफाइनल प्रवेशका लागि आफूलाई बलियो बनाएको छ । पहिलो ब्याटिङ गरेको न्युजिल्यान्डले ७ विकेटमा १ सय ६७ रन बनाएको थियो । फिलिप्सले मस्त खुलेर खेले र आफ्नो टिमलाई कमजोर स्थितिबाट सकुशल उद्दार गरे । न्युजिल्यान्डले १५ रन बनाउँदासम्म माथिल्लो क्रमका ब्याटर फिन एलेन, डउग कन्वे र केन विलियम्सनलाई गुमाएको थियो । त्यसपछि बोल्ट र टिम साउथीले श्रीलंकालाई ८ रन बनाउँदासम्म ४ विकेट गुमाएको स्थितिमा पुर्याए । त्यसपछि त श्रीलंकालाई खेलमा फर्कने अवसर नै रहेन र १ सय २ रन बनाएर टोली अलआउट भयो । बोल्टले आफ्नो खेलजीवनकै उत्कृष्ट बलिङ गर्ने क्रममा १३ रन मात्र खर्चेर ४ विकेट लिए । फिलिप्सले भने १० चौका र ६ छक्का प्रहार गरे । यसबीच उनले जम्माजम्मी ६४ बल सामना गरे । यो यसपल्टको विश्वकपमा बनेको दोस्रो शतक हो । यसअघि दक्षिण अफ्रिकाका रिले रोसीले बंगलादेशविरुद्ध १ सय ९ रन बनाएका थिए । ट्वान्टी२० विश्वकपकै इतिहासमा भने यो ११ औं शतक हो । कप्तान विलियम्सनले खेलपछि आफ्ना ब्याटर फिलिप्सको खुलेर प्रशंसा गरे । उनले भने, कुनै पनि शतक जहिल्यै पनि राम्रो हुन्छ । उनले थपे, उनले जसरी आफ्नो टिमलाई दबाबमा राखे त्यो महत्त्वपूर्ण हुन्छ, विशेषतः कमजोर सुरुआतपछि । विलियम्सनले आफ्नो टिमले बलबाट पनि योजना सफल बनाउन उत्तिकै योगदान दिएका दाबी गरे । फिलिप्स आफैंले भने विश्वकपमा शतक प्रहार गर्नु नितान्त गजब रहेको बताए । उनले भने, म सबैलाई सक्दो खुसी बनाउन चाहन्छु र खेलमा म यो कामका लागि मज्जाले सफल रहें । उनकै खेलले परिस्थिति पूर्णतः न्युजिल्यान्डको पक्षमा मोडिएको थियो । अघिल्लो दिन दुई खेल अफगानिस्तानविरुद्ध आयरल्यान्ड तथा अस्ट्रेलियाविरुद्ध इंग्ल्यान्ड वास आउट भएको हुनाले सुपर१२ को ग्रुप१ अझै खुला रहेको छ । अहिलेको जितले न्युजिल्यान्डलाई दुई बहुमूल्य अंकमात्र दिएको छैन, बलियो रनरेट पनि दिएको छ । न्युजिल्यान्ड समूहको शीर्षस्थानमा छ र उसका पछाडि इंग्ल्यान्ड, आयरल्यान्ड र अस्ट्रेलिया छन् । प्रत्येक टिमको ३३ खेल सकिएको छ । अब २२ खेल खेल्न बाँकी छ । अब न्युजिल्यान्डले मंगलबार इंग्ल्यान्डविरुद्ध ब्रिसवेनमा सर्वाधिक महत्त्वको खेल खेल्नेछ । श्रीलंकाले भने निश्चित जित आवश्यक खेलमा त्यही दिन अफगानिस्तानको सामना गर्नेछ र आफ्नो सम्भावना कायम राख्ने प्रयास गर्नेछ । श्रीलंकाली कप्तान दुसान सनकाले खेलपछि भने, जितको सबै श्रेय ग्लेन फिलिप्सलाई जान्छ । हामीले के क्याच पनि छुटायौं । न्युजिल्यान्डसँग जुन बलिङ आक्रामक छ, त्यसअगाडि १ सय ६० भन्दा माथि रन बनाउन गाह्रै हुन्छ । सेमिफाइनल पुग्ने हाम्रो सम्भावना बन्द भने भएको छैन ।"
"सिटी शीर्षमा, चेल्सीलाई लज्जा",चेल्सीको ठूलो हारचेल्सीले ब्राइटनको हातबाट ४१ को ठूलो हार बेहोर्न पुग्यो । ब्राइटन छाडेर चेल्सी गएका प्रशिक्षक ग्राहम पोर्टरको एमेक्स रंगशालामा पुनरागमन दुःस्वप्न बन्यो । पहिलो दुई मिनेटमा चेल्सीका रक्षक थिएगो सिल्भाले दुई पटक गोललाइनबाट क्लियर गरेर टोलीको उद्दार गरे ।तर लिएन्ड्रो टोसार्डले पाँचौं मिनेटमा ब्राइटनको गोलको खाता खोले । रुबेन लोफ्टस चेक र ट्रेभोह चालोबाहले आत्मघाती गोल गरेपछि ब्राइटनले मध्यान्तरसम्म ३ गोलको अग्रता लिएको थियो । काइ हार्भाटेजले मध्यान्तरपछि सुरुआतमै गोल गरे पनि चेल्सीले ब्राइटनको दबाब थेग्न सकेन । चेल्सीले मध्यान्तरमा चोटका कारण गोलरक्षक केपा एरिजाबालागालाई गुमाएको थियो । उनको स्थानमा आएका इडोवार्ड मेन्डीको प्रहार दुई पटक बचाए पनि पास्कल ग्रोसले तेस्रो प्रयासमा ब्राइटनबाट चौथो गोल गरे । ब्राइटन सातौं स्थानमा उक्लेको छ भने पोर्टर आएयता पहिलो हार भोगेको चेल्सी पाँचौं स्थानमा यथावत छ । टोटेनहम तेस्रो र न्युकासल चौथो स्थानमा यथावत छन् । दुई गोलले पछाडि परेको टोटेनहमले बर्नमाउथमा ३२ को जित निकाल्यो भने न्युकासलले शनिबार एस्टन भिल्लामाथि ४० को सानदार सफलता हात पार्यो ।किइफर मुरुले दुवै हाफमा घरेलु टोली बर्नमाउथबाट गोल गर्दा टोटेनहम लगातार तेस्रो हार नजिक देखिएको थियो । तर रायन सेसेगननले ५७ औं मिनेटमा गरेको गोलबाट खेलमा फर्किएको टोटेनहमबाट बेन डेभिसले ७३ औं र रोड्रिगो बेन्टानकरले इन्जुरी टाइममा गोल गरे । न्युकासलको जितले परम्परागत शीर्ष चारका टोलीलाई नयाँ चुनौती दिएको छ । कालुम विल्सनले सुरुआती दुई गोल गर्दै विश्वकपका लागि इंग्ल्यान्ड टोलीमा आफ्नो स्थानलाई झक्झकाएका छन् । जोइलिन्टनले ५७ औं मिनेटमा तेस्रो र मिगुइल अल्मिरोनले ६७ औं मिनेटमा चौथो गोल गरे । अल्मिरोनले पछिल्ला ६ खेलमा ६ गोल गरिसकेका छन् । क्रिस्टल प्यालेसले साउथह्याम्पटनविरुद्ध १० को जित पायो । ब्रेन्टफोर्डसँग ११ को बराबरीमा रोकिए पनि उल्भस पुछारमै छ ।
ओयामलाई तरुण गोल्डकप,पाँचथर (कास) याङवरक ३ ओयामले तरुण गोल्डकप फुटबलको उपाधि जितेको छ । पाँचथरको याङवरक गाउँपालिका केन्द्र थर्पुमा आयोजित प्रतियोगिताको शुक्रबार सम्पन्न फाइनलमा फलैंचालाई हराउँदै ओयामले उपाधि जितेको हो ।निर्धारित समयमा दुवै टिमले ११ गोलको बराबरी खेलेपछि टाइब्रेकरमा ओयामले फलैंचामाथि ३२ को जित निकालेको हो । विजेता टिमले १५ हजार र उपविजेताले १० हजार रुपैयाँ तथा ट्रफी प्राप्त गरे । याङवरक गाउँपालिकाका ७ टिम सहभागी उक्त प्रतियोगिता नेपाल तरुण दलको ६९ औं स्थापना दिवसको अवसरमा नेपाल तरुण दल पाँचथरले आयोजना गरेको हो । विजेतालाई कांग्रेसकै प्रदेश सदस्य टेकेन्द्र काम्वाङ र तरुण दल जिल्ला अध्यक्ष सुमन लामाले पुरस्कृत गरे ।

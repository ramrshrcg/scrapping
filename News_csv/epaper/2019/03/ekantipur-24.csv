शीर्षक,विवरण
उच्च नेताहरू निगरानीमा,"चन्द समूहसँग द्वन्द्वकालकै हतियार रहे पनि कति छ भन्नेमा प्रहरी प्रस्ट देखिँदैन । एक उच्च प्रहरी अधिकारीले भने, भारतबाट पेसेवर अपराधीले भित्र्याउने पेस्तोलका अलावा ठूला हतियार पनि चन्द समूहसँग हुन सक्छ तर कति छन्, त्यसबारे आकलन गर्न सकिएको छैन ।वलीको पक्राउलाई प्रहरीले ठूलो सफलताको रूपमा अर्थ्याएको छ । शनिबार मात्रै महानगरीय प्रहरी कार्यालयमा उपत्यकाको सुरक्षा कमान्ड सम्हालिरहेका उच्च प्रहरी अधिकारीको आकस्मिक बैठक बसेको थियो । उक्त बैठकमा वली पक्राउ पर्नु उपलब्धि भए पनि यत्तिमै मध्यक्षेत्रीय कमान्ड पूरै निस्तेज भएको मान्न नसकिने विषयमा छलफल भएको थियो । बैठकमा सहभागी एक प्रहरी अधिकारीले भने, सुदर्शनको पक्राउले काठमाडौंमा पार्टीको पकड कमजोर भए पनि तत्कालै गतिविधि निस्तेज भने नहोला ।"
एक्लिए विश्वकर्मा,"करिब ४५ वटा जिल्लामा संगठन रहेको चन्द समूहको दाबी छ । रोल्पा, कैलाली, कालिकोट, चितवन, दाङ, सल्यान, प्यूठान र कपिलवस्तुमा आफ्नो संगठन बलियो रहेको जिकिर गर्छन् । चन्द जनसेना का सुप्रिम कमान्डर पनि हुन् । दीपक चलाउने, किरण राई, उमा भुजेल जनरल स्टाफ हुन् । चलाउने, राई र भुजेल पूर्वमाओवादी लडाकु हुन् ।"
विद्यार्थीसँग ब्याजसमेत असुली,"अन्सारी राजनीतिक तहमा कुरा मिलाउने र दाजु जैनुद्दिन अन्सारीले विद्यार्थीबाट अवैध र मनपरी शुल्क उठाउने गरेको कलेज निकट स्रोतले जनाएको छ । अन्सारी स्थानीय तह निर्वाचनमा तत्कालीन एमालेबाट वीरगन्ज महानगरपालिकाको मेयरका उम्मेदवार थिए । दोस्रो संविधानसभा निर्वाचनमा तत्कालीन माओवादीबाट उम्मेदवार बनेका थिए । उहाँको नेकपाका नेताहरूसँग राम्रो संगत र उठबस छ, स्रोतले भन्यो, नेकपाका उच्चतहका नेताहरू, सेना, प्रहरीका उच्च तहका कर्मचारी वीरगन्ज आउँदा मेडिकल कलेजकै गेस्टहाउसमा बस्ने गर्छन् । यही पहुँचका कारण ठगी प्रकरण सार्वजनिक हुन थालेसँगै मेडिकल सञ्चालकहरूले आकस्मिक बैठक बसेर अन्सारीलाई एसोसिएसनको अध्यक्ष बनाएका हुन् । यसअघि कांग्रेस निकटका सुरेश कनौडिया अध्यक्ष थिए । स्रोतका अनुसार अन्सारी सत्तारूढ नेकपाका नेता र मन्त्रीहरूलाई भेटेर ठगी प्रकरणमा मुछिएका नेसनलसहित पोखराको गण्डकी, ललितपुरको किस्ट, भरतपुरको चितवन र भैरहवाको युनिभर्सल मेडिकल कलेजको केस मिलाउन लागिपरेका छन् । उनले विद्यार्थीसँग ब्याज नभई विलम्ब शुल्क लिने गरिएको बताए । हामीले बैंकबाट ब्याज लिएर कलेज चलाएको हो, उनले भने, विलम्ब शुल्क लिन्छौं । शिक्षा मन्त्रालयले विद्यार्थीबाट लिएको बढी रकम १ महिनाभित्र फिर्ता गर्ने निर्णय गरे पनि एसोसिएसनको बैठक बसेर मात्र टुंगोमा पुग्ने अन्सारीले बताए ।"
१८७० ठाउँमा डढेलो,यसबाहेक फायर फाइटिङ मोबाइल टिमसमेत तयार गर्नुपर्ने उनको सुझाव छ । देशैभर डढेलो बढेपछि वन तथा भूसंरक्षण विभागले नियमननियन्त्रणका लागि सहकार्य गर्न फरेस्ट फायर कन्ट्रोल रुम तयार गर्न लागेको छ । यसै सातादेखि बबरमहलस्थित विभागमा कन्ट्रोल रुम बनाएर डढेलो नियमन गरिनेछ ।
एसईईमा पौने पाँच लाख,"सरकारको नीतिअनुसार अहिले कक्षा १३, कक्षा १५, कक्षा ६८ र कक्षा ९१० को अनौपचारिक शिक्षा प्याकेज छ । यो प्याकेज क्षेत्रगत रूपमा कोटाका आधारमा छुट्याइएको छ । कक्षा ११ र १२ को अनौपचारिक शिक्षाको पाठ्यक्रम प्याकेज बनाउन बाँकी रहेको उनले उल्लेख गरे । कक्षा १२ सम्म विद्यालय शिक्षा मानिन्छ । त्यसभन्दा माथि विश्वविद्यालय शिक्षा लागू हुन्छ । यसै वर्षबाट नेपालमा खुला विश्वविद्यालय सुचारु रहेकाले १२ कक्षा वा सोसरहको शिक्षा हासिल गरेकाले खुला मोडबाट उच्च शिक्षा हासिल गर्न सक्छन् ।"
सिटौलाको स्वास्थ्यमा सुधार,"काठमाडौं (कास) अस्वस्थ भएपछि शुक्रबार मन्डिखाटारस्थित अस्पतालमा भर्ना भएका कांग्रेस पूर्वमहामन्त्री कृष्णप्रसाद सिटौलाको स्वास्थ्यमा सुधार आएको छ । स्वास्थ्यस्थिति बुझ्न शनिबार अस्पताल पुगेका कांग्रेस नेता प्रकाशमान सिंहले चिकित्सकलाई उद्धृत गर्दै यस्तो जानकारी दिएका हुन् । शनिबारै नेकपाका नेता एवं पूर्वप्रधानमन्त्री माधवकुमार नेपाल, कांग्रेस महामन्त्री शशांक कोइरालासहितका नेताकार्यकर्ता अस्पताल पुगेका थिए । चिकित्सकका अनुसार सिटौलाको रगतमा हेमोग्लोबिन कमी हुनुका साथै ब्लड प्रेसर घटेको थियो । उनलाई मधुमेहको समेत समस्या छ । चिकित्सकले उनलाई आईसीयूमा राखेर उपचार गरिरहेका छन् ।"
२५ रोपनी कब्जाको दाबी,आचार्यले ऊक्त जग्गा २०७१ असार २६ मा सुमार्गीको स्वामित्वमा रहेको मुत्ति श्री प्रालिलाई दुई करोड रुपैयाँमा बिक्री गरेको दाबी विज्ञप्तिमा गरिएको छ । पीडित परिवारले जनपरिषद्मा दिएको निवेदनउपर छानबिन गर्दा जग्गा विवादित देखिएकाले कब्जा गरिएको विज्ञप्तिमा उल्लेख छ ।
'प्रधानमन्त्रीलाई सेना परिचालन अधिकार असंवैधानिक',"पूर्वरथी शर्माले सेना परिचालनका सन्दर्भमा संविधानको भावना राष्ट्रिय सहमति नै रहेको बताए । सेना परिचालनको निर्णय गर्दा जति बढीको इन्पुट हुन्छ, त्यति राम्रो र परिणाममुखी हुन्छ, उनले भने, सेना परिचालनको निर्णय एक जना व्यक्तिबाट हुनु प्रजातान्त्रिक अभ्यास होइन । पूर्वसहायक रथी भण्डारीले विधेयकको प्रस्तावित व्यवस्थाले सेना परिचालनका लागि प्रधानसेनापतिको पनि परामर्श आवश्यक नठानेको बताए । शाहीकालमा भन्दा बढी शक्ति प्रधानमन्त्रीमा निहित गर्न खोजिएको छ, उनले भने, एक जनाको हातमा सबै शक्ति जानु निरंकुशताको खतरा हो ।"
एक्लैले गर्न सक्ने ठाउँ छैन,"उपप्रधान एवं रक्षामन्त्री ईश्वर पोखरेलले प्रधानमन्त्रीको एकल निर्णयले सेना परिचालन गर्ने व्यवस्था विधेयकमा नरहेको बताए । उनले प्रधानमन्त्रीलाई सेना परिचालनमा स्वेच्छाचारी बन्न सक्ने छुट नभएको दाबी गरे । उनले विषय नबुझ्ने र नबुझेकाहरूले गलत ढंगले कुरा गरेको आरोप लगाए । प्रधानमन्त्रीले सेना परिचालन गर्ने भन्ने कुरै विधेयकमा छैन । पहिलो कुरा, राष्ट्रिय सुरक्षा परिषद्को बैठक बसेर सेना परिचालन गर्नुपर्छ, उनले भने, कथंकदाचित् परिषद्को बैठक तत्कालै बस्नुपर्ने तर बस्ने स्थिति भएन भने प्रधानमन्त्रीले परिषद् अध्यक्षको नाताले मन्त्रिपरिषद् बैठकमा प्रस्ताव लैजान सक्नुहुन्छ । त्यसलाई मन्त्रिपरिषद्ले पारित गर्नुपर्छ । त्यो निर्णय सिफारिसका रूपमा राष्ट्रपतिकहाँ जानुपर्यो । अझ संसद्बाट अनुमोदन हुनुपर्छ ।"
स्थानीय तहमा फजुल खर्च,"पूर्वमुख्य सचिव सोमलाल सुवेदी स्थानीय तहमा जवाफदेही पद्धति सुदृढ हुन नसक्दा बेथिति निम्तिएको तर्क गर्छन् । संविधानले भनेअनुसार कोड अफ कन्डक्ट चाहियो, पहिला त भएकै कानुनको पालना हो, उनले भने, खर्च र कामको प्राथमिकतामा पनि अलमल भएजस्तो छ । उनले नियन्त्रण, सन्तुलन र अनुगमनको पाटो कमजोर भएको बताए । कानुनभन्दा बाहिरको जिम्मेवारी लिने जनप्रतिनिधिलाई आआफ्ना दलले पनि हेर्नुपर्यो, उनले भने ।"
'चन्दसँग वार्ताको ढोका खुला',"उनले शान्ति सुरक्षालाई अप्ठ्यारो पार्ने नकारात्मक भूमिका खेलेर प्रतिगमनको आधार बनाउने गतिविधिलाई सरकारले संरक्षण नगर्ने बताए । चन्द समूहको अहिलेको गतिविधिले समाजवादको आधार तय गर्न योगदान गर्दैन, यसले नकारात्मक भूमिका मात्रै खेलेको छ, उनले भने । प्रवक्ता श्रेष्ठले चन्द समूहका गतिविधि प्रतिबन्ध लगाउने विषयमा पार्टीमा छलफल नभएको पनि बताए । पार्टीमा यस विषयमा छलफल गर्दै छौं, उनले भने, संविधान कार्यान्वयनतर्फ जान नदिने, सामाजिकआर्थिक रूपान्तरण र समृद्घिको लक्ष्यमा अप्ठ्यारो पार्दै शान्तिसुरक्षामा खलल पुर्याउने गतिविधि नियन्त्रणका लागि प्रशासनिक कोणबाट भएको निर्णय भनेर बुझ्नुपर्छ ।"
टोगोसँग कूटनीतिक सम्बन्ध,सम्झौतापछि उनीहरूले दुई मुलुक र जनतालाई अझै नजिक ल्याउने विश्वास व्यक्त गरेको परराष्ट्र मन्त्रालय स्रोतले जनाएको छ । सम्झौताबारे दुवै राजदूतले संयुक्त रूपमा राष्ट्रसंघका महासचिव एन्टिनियो गुटेरेसलाई जानकारी गराएका छन् । सन् १९६० मा फ्रान्सको उपनिवेशबाट स्वतन्त्र भएलगत्तै टोगो राष्ट्रसंघमा आबद्ध भएको थियो ।
कमला नदीमा पक्की पुल,सरकारको राष्ट्रिय गौरवको आयोजना धरानचतरासिन्धुलीहेटौंडा सडकअन्तर्गत कटारीदेखि सिन्धुलीको सदरमुकाम सिन्धुलीमाढीसम्म बाह्रै महिना यातायात सञ्चालन गर्न सुविधा पुगेको स्थानीय बासिन्दा बताउँछन् । कमला नदीमा उक्त पुल निर्माण गर्न २०७३ असार २९ गते निर्माण कम्पनी कालिकातुदीरसुवा जेभी काठमाडौंसँग सम्झौता भई सुरु गरिएको थियो । कुल ६१ करोड २२ लाख २८ हजार तीन सय रुपैयाँ लगानीमा निर्माण गरिएको उक्त पुल निर्माण कम्पनीले सम्झौताभन्दा एक वर्ष अगाडि नै निर्माण कार्य सम्पन्न गरेको जनाएको छ ।
नगर वनमा धूँवाको मुस्लो,सम्झौतापछि १५ महिनाभित्र गुरुयोजना तयार गर्ने योजना छ । भरतपुर महानगरपालिकाका मेयर रेनु दाहालका अनुसार गुरुयोजनाअनुसार फोहोर व्यवस्थापनको वैज्ञानिक पूर्वाधारहरू बन्ने छन् । यसका लागि थप डेढ वर्षको अवधि लाग्ने अनुमान छ । त्यसैले नगरवासीले गर्ने फोहोर कम्तीमा तीन वर्ष नदी किनारमा नै मिल्कने अवस्था छ ।
चरिकोटलामोसाँघु सडक निर्माण बन्द,"मजदुरमाथि दुर्व्यवहार मात्र भएको छैन ज्यान मार्नेसम्मको धम्की आएको छ, श्रेष्ठले गुनासो गरे । सुरक्षा नभएसम्म काम गर्दैनौं, उनले भने । स्थानीयले भने सडक निर्माणको क्रममा धूलो उढेर स्वास्थ्यमा असर परेको गुनासो गर्दै आएका छन् । भारतको एक्जिम बैंकको सहयोगमा निर्माण भइरहेको सडक सुनौलो खिम्ती गौरी पार्वती जेभीको लापरबाहीका कारण निर्माणमा ढिलाइ भएको हो ।"
घट्दै छन् बालिका,"भ्रूणको पहिचान गरी गर्भपतन गराउने दोष स्त्रीरोग विशेषज्ञमाथि लागे तापनि यो सत्य नभएको स्त्रीरोग विशेषज्ञ डा हीरा तुलाधारका बताउँछिन् । उनी भन्छिन्, धेरैलाई भ्रूण पहिचान गर्नु गैरकानुनी हो भन्ने नै थाहा छैन । अन्तबाट अल्ट्रासाउन्ड गरी हामीकहाँ छोरी नजन्माउने भन्दै गर्भपतन गर्न आउँछन् । तालिमप्राप्त व्यक्तिले गर्भपतन नमानेपछि उनीहरू असुरक्षित गर्भपतनतर्फ जाने गरेको उनले बताइन् । केन्द्रीय बाल कल्याण समितिले सिविन नेपाल र विसं २०७२ मा गरेको एक सर्वेक्षणअनुसार भारतमा भ्रूणको लिगं पहिचान गर्ने अनि नेपाल फर्केर डाक्टरको सल्लाहबिनै गर्भपतनका औषधि किनेर खाने अभ्यास धेरै छ । महिलाले धेरै पटक गर्भपतन गराएका कारण फाठेघरको संक्रमण, अत्याधिक रत्तश्राप पाठेघर खस्ने र प्रजनन अगंमा क्यान्सर हुनेजस्ता समस्या भोगिरहको स्त्रीरोग विशेषज्ञ बताउँछन् । छोरा जन्माउन नसक्दा भने महिलामाथि कुटपिट हुने, छोराको पर्खाइमा धेरै सन्तान जन्माउने, श्रीमानले दोस्रो विवाहजस्ता घरेलु हिंसाका उजुरी महिला आयोगमा परिरहन्छन् । आयोगका सहसचिव युवराज सुवेदीले भने, लिंग पहिचानपछिको गर्भपतन महिलामाथि जन्मनुअघिदेखि नै हिंसा हो । यस्ता समस्या समाधानका लागि रणनीति नै बनाएर काम गर्नुपर्छ, आयोगले गर्ने योजना बनाउँदै छ । भ्रूणको पहिचान गरी गर्भपतन गराउने क्लिनिक र स्वास्थ्यकर्मीमाथि राज्यले कडा निगरानी र अनुगमन गर्नुपर्ने उनले बताए । नेपालमा १८ वर्षअघि कानुनी मान्यता पाएको गर्भपतन महिलाको प्रजनन् अधिकार मानेको छ ।"
गजुर विवाद,"सेवा समितिको विधानअनुसार मन्दिर, पाटीपौवा र बाटोको मर्मत तथा जीर्णोद्धार गर्ने जिम्मेवारी समितिअन्तर्गत पर्दछ । भक्तजन व्यवस्थापन, कार्यविनायकको जंगल संरक्षण पनि समितिअन्तर्गत पर्दछ । तर, पुजारीले काम गर्ने वातावरण उपलब्ध नगराएको समितिको भनाइ छ । सेवा समितिका उपाध्यक्ष जुनोज मालीले मन्दिर जीर्णोद्धार गरेको बारेमा बुझ्न धेरै प्रयास गरेको बताए । केही जानकारी नगरापछि पोल खोल्न बाध्य भएका हौं, उनले भने । नौ पुजारी संघका अध्यक्ष अशोक तुलाधारले मन्दिर जीर्णोद्धार गर्न भूकम्पपछि मर्मत गर्न विभागबाट लिइएको स्वीकृति नै मान्य हुन्छ भनेर नलिएको दाबी गरे ।"
छाउपडीका उजुरी नै पर्दैनन्,"आयोगका अनुसार विसं २०६२ देखि यता अछाम जिल्लामा मात्रै छाउगोठमा बस्दा १३ महिलाले ज्यान गुमाइसकेका छन् भने देशभर १६ महिलाको छाउगोठमा मृत्यु भएको छ । जिल्लामा महिनावारी र सुत्केरी अवस्थामा समेत महिलालाई छाउ बार्न लगाइने गरेको छ । छाउ बार्नुपर्ने समयमा महिला र किशोरी घरभित्र बस्न नपाउने, विद्यालय जान नदिने, पानीका मुहान छुन नदिने, धार्मिक तथा सामाजिक समारोहमा सहभागी हुन नपाउनेजस्ता प्रचलन भोगिरहेका छन् । छाउपडीले महिला स्वास्थ्य ता प्रजनन स्वास्थ्यमा प्रत्यक्ष असर पर्ने हुँदा धार्मिक गुरु, पुरोहितलाई समेटदै तीनै तहको सरकारबाट यसको अन्त्य गर्न पहल गर्नुपर्ने अध्ययनको निष्कर्ष छ ।"
बालबालिकाले बनाउँछन् इँटा,"इँटा उद्योगमा काम गर्ने कतिपय अभिभावकमा छोराछोरीलाई पढाउनुपर्छ, बालबालिकालाई श्रममा लगाउन हुँदैन भन्ने चेतनाकै कमी भएको व्यवसायी बताउँछन् । अभिभावकलाई आफ्ना सन्तानलाई श्रममा लगाउनु हुँदैन, पढाउनुपर्छ भन्ने अनुभूति नै छैन, भक्तपुर इँटा उद्योग व्यवसयाी संघका कार्यसमिति सदस्य केशव कंवाले भने, दिवा शिशु सञ्चालित छ तर अभिभावकले बालबालिका पठाउँदैनन् । व्यवसायीले बालश्रमिकको प्रयोग नगरेको उनले बताए । जिल्लामा ६२ इँटाभट्टा सञ्चालनमा छन् । जसमध्ये, १० इँटा उद्योग बालश्रममुक्त घोषणा भएका छन् ।"
बौद्धिक अपांगताप्रतिको कर्तव्य,त्यसैले डाउन सिन्ड्रोम भएका बच्चालाई पनि सामान्य बच्चासँगै मूलधारकै विद्यालयमा समावेशी ढंगले पढाउने व्यवस्था गर्नुपर्छ । उनीहरूलाई सिकाउन छाया शिक्षकशिक्षिका आवश्यक पर्छ । संविधानले निर्दिष्ट गरेको समावेशी शिक्षा पाउनबाट बौद्धिक अपांगताडाउन सिन्ड्रोम भएका कुनै पनि बच्चाबच्ची वञ्चित हुनु हुँदैन ।
विदेशी लगानीको वातावरण,"विदेशीलाई नेपालमा लगानी गर्न सरकारले यो साता काठमाडौंमा लगानी सम्मेलन गर्दै छ । स्वदेशमा लगानी गर्ने आह्वानसाथ सुरु हुन लागेको सम्मेलनमा छिमेकी मुलुक चीन, भारत, मलेसियालगायत विभिन्न देशका प्रतिनिधिहरूको उपस्थिति रहनेछ । नेपाल आएर लगानी गर्नोस् भन्नुभन्दा पनि नेपालमा किन लगानी गर्ने ? नेपालमा लगानी गर्दा त्यसबाट फाइदा के के छन् ? लगानीको सुरक्षा कसरी हुन्छ ? सुरक्षा ग्यारेन्टी के हो जस्ता कुरा आफूले पहिला बुझ्नु र अरूलाई पनि बुझाउनु जरुरी छ । भएका सानाठूला उद्योग, कलकारखाना बन्द हुँदै गइरहेको र मजदुर हड्ताल सामान्यजस्तै भएको समयमा विदेशी लगानीकर्तालाई आकर्षित गर्न भने सजिलो छैन । झन्झटिलो कानुनी प्रक्रिया, पट्यारलाग्दो कार्यशैलीले पनि विदेशी लगानीकर्तालाई आकषर््िात गर्न गाह्रो परिरहेको छ । स्वदेशी लगानीकर्ता नै पलायन हुँदै गइरहेको समयमा विदेशी लगानीकर्तालाई आकर्षित गर्नु फलामको चिउरा चपाउनु सरह त छ नै विदेशी लगानीबाट प्राप्त नाफा कसरी डलरमा परिणत गरेर पठाउने भन्ने समस्या पनि यथावत् छ । मुलुकको अर्थव्यवस्थाको धड्कन नाप्ने यन्त्र भनेको सेयरबजार हो । अहिले सेयरबजार ओह्रालो लागेको छ । सेयरबजारमा गरिएको लगानी असुरक्षित बन्दै गएको स्वयम् लगानीकर्ता बताइरहेका मात्र छैनन्, आफ्नो सम्पत्ति सुरक्षाका लागि आन्दोलन नै गरिरहेका छन् । स्वदेशी लगानीकर्ता नै खुसी नभएका बेला विदेशी लगानीकर्तालाई खुसी बनाउनु ज्यादै कठिन काम हो । आन्तरिक समस्या हटाएर स्वदेशी लगानीकर्तालाइ खुसी बनाउन सके मात्र विदेशी लगानीकर्ताले लगानी गर्ने वातावरण बन्छ ।तिलप्रसाद न्यौपाने, माछापोखरीचोक, काठमाडौं"
त्रिविका चुनौती,"सबभन्दा पुरानो विश्वविद्यालयअन्तर्गत पर्छ त्रिभुवन विश्वविद्यालय । २०१६ सालमा स्थापित त्रिविले जति गति लिनुपर्ने हो, लिन सकेको छैन । यो राष्ट्रिय शैक्षिक धरोहर किन गतिहीन भइरहेछ ? सरकारमातहत चलेको यस विश्वविद्यालयले विगतमा विश्वसामु राम्रो छाप छाड्न नसकेको पनि होइन । पहिले राजा नै कुलपति रहने यस संस्थामा अहिले कार्यकारी प्रधानमन्त्री कुलपति रहन्छन् । यसको केन्द्रीय कार्यालय कीर्तिपुरमा छ । विभिन्न विषय अध्ययन, अध्यापन गराइने यो विश्वविद्यालय राजनीतिक चलखेल गर्ने राम्रो अखडा बनेको छ । नेताहरूले आफ्नो राजनीतिक स्वार्थका लागि युवा परिचालन केन्द्र बनाएकाले नै त्रिवि धराशायी बनेको हो । भौतिक सम्पत्तिको धनी त्रिविको सम्पत्तिमाथि धेरैले आँखा गाडेका छन् । जसले सक्छ, लुट्ने जमर्को गरेका छन् । कतिले हडपिसके । यो सार्वजनिक सम्पत्ति कसरी बचाउने र खस्कँदो शैक्षिक स्तर कसरी सुधार्ने हो, अबको त्रिविको चुनौती यही हो । पुरुषोत्तम घिमिरे, जोरपाटी, काठमाडौं"
छाउको छिटो,"कर्णाली एवम् सुदूरपश्चिम प्रदेशका सबैजसो जिल्लामा महिनावारी हुनासाथ महिला कम्तीमा ४ दिन घरदेखि टाढा ओढार वा गोठमा बस्न बाध्य छन् । यो प्रथा पितृसत्तात्मक दमन मात्र नभई सामाजिक कुसंस्कार पनि हो । छाउपडी प्रथा अन्त्य गर्न यसअघि विभिन्न गैरसरकारी संस्थाबाट क्रान्तिकारी कदमस्वरूप ती प्रदेशको सामाजिक मूल्य र मान्यताको अध्ययन नगरी छाउपडीमुक्त जिल्ला घोषणालाई मात्र उद्देश्यमा छाउगोठ र छाउओढार भत्काइयो तर छाउपडी प्रथा मुक्त हुन सकेन, बरु नकारात्मक सांस्कृतिक प्रभाव परेको छ । त्यसकारण छाउपडी प्रथा उन्मूलन गर्न पहिले स्थानीय राजनीतिक नेतृत्व, सामाजिक अगुवा, आमासमूह, विद्यालय, किशोरीलाई छाउपडी प्रथाका फाइदाबेफाइदाबारे चेतना जगाउनुपर्छ । गंगाराज अर्याल, पाणिनि८, अर्घाखाँची"
किन ओरालो लाग्दै छ मानविकी ?,"पाठ्यसामग्री र पाठ्यक्रमको समयानुकूल परिमार्जन जरुरी छ । सूचनाप्रविधिको व्यापक प्रयोगले ज्ञानको क्षेत्र र यसको आयतनमा निकै वृद्धि भएको छ । नवीन तथ्य र ज्ञानलाई पाठ्यक्रममा राखेर विद्यार्थीलाई अहिलेको आवश्यकता र चुतौतीबारे जानकारी दिन सकियो भने मानविकीको महत्त्व बढाउन सकिन्छ । लोकतन्त्र, मानवता र विश्वलाई नवीन दृष्टि दिन मानविकीको अध्ययन आवश्यक छ ।मनोज लम्साल, देवचुली३, नवलपुर"
सञ्चारमा सरकार,"पत्रकार महासंघले सामान्य सञ्चारकर्मीहरूका हितमा देखिने हिसाबले कुनै काम गरेको देखिएको छैन । सञ्चारकर्मीहरूको हित उनीहरू आबद्ध भएको राजनीतिक दलको जिम्मामा छोडे जस्तो देखिएको छ । सञ्चारकर्मीहरू राजनीतिक दल र व्यक्तिको संरक्षणमा पुगे पनि त्यसबाट खासै उपलब्धि भएको छैन । दिनहुँजसो सूचना विभागमा दर्ता हुने अनलाइन समाचार पोर्टलहरू प्रभावहीन देखिएका छन् । अलिकति प्रभाव भएका पोर्टलहरूको साख उनीहरूले लिएको सरकार समर्थक नीतिका कारण गिर्दो छ । सरकारले सञ्चार क्षेत्रलाई जसरी दपेट्न खोजेको छ, त्यसले विघटित सोभियत संघको सम्झना हुन्छ । सोभियत सरकारले सूचना र समाचारको वैधानिक ढोका जनताका लागि बन्द गरेको थियो । त्यतिबेला सूचना र समाचार प्रसारणका लागि हस्तलिखित र लिथोग्राफ गरिएका समाचारपत्र भूमिगत रूपमा प्रकाशित हुन्थे । त्यस्ता समाचारपत्रलाई समिज्दत र तमिज्दत भनिन्थ्यो । गोर्वाचोभले ग्लासनोस्त र पेरेस्त्रोइको नीति सुरु गरेपछि यो अभ्यास बन्द भएको थियो । हामीकहाँ पनि सरकारको नियन्त्रणवादी नीति, व्यवहार र अभ्यास जारी रहने हो भने भूमिगत प्रकाशनको जमाना फर्किन सक्छ । हामीकहाँ पनि पञ्चायतकालमा भूमिगत प्रकाशनको अभ्यास भइसकेको छ ।"
खाना खेर नफालौं,हाम्रो हिन्दुबौद्ध दर्शनले खाद्यान्नलाई देवी अन्नपूर्णाको अंश मानेका छन् । त्यही भएर हामी खाना खानुअगाडि श्रद्धापूर्वक देवीदेवता र पितृमा चढाउँछौं । पस्किसकेको खाना रिस वा घृणावश नखाईकन उठेर जानुलाई कुसंस्कार मान्छौं । खाना खेर फाल्नुलाई त झन् महापापै ठान्छौं । अध्यात्मसित जोडिएको यो वैज्ञानिक दर्शनलाई पालन गर्न सक्यौं र त्यसको महत्त्व विश्वमा फैलाउन सक्यौं भने पनि असंख्य गरिबले पेटमा पटुका बाँधेर सुत्नुपर्ने बाध्यता हट्दै जाने पक्का छ । लेखक भक्तपुर उद्योग वाणिज्य संघकी सदस्य हुन् ।
फर्जी प्रतिनिधित्वको जाली प्रणाली,"अर्को प्रश्न उठ्छ, के त्यस्तो सम्भव छ ? राज्यको उत्पत्तिभन्दा अगाडि अर्थात् बढीमा आठ हजार वर्षभन्दा अगाडि यो तरिका कार्यकारी थियो भने अब किन असम्भव ? त्यतिबेला र आजमा जनसंख्या तथा विविधता थपिएको न हो ! जनसंख्या अंकलाई व्यवस्थापन गर्ने विषय हो भने विविधताचाहिँ थप पद्धति विकासको आवश्यकता मात्र हो ।केही हजार वर्षदेखिको पुरानो अभ्यासको संरचना र लतले गर्दा यो विषय केवल काल्पनिक जस्तो लाग्न सक्छ, जसरी राजा नहुने समाजको कल्पना राजावादीलाई भयानक अनिष्ट मात्र लाग्थ्यो । निर्वाचित गर्ने बहुसंख्यक अधिकारच्युत हुने तर निर्वाचित मुट्ठीभर सर्वशक्तिमान् हुने प्रणाली ठीक हो भनी मान्न सकिन्छ त ? निश्चित रूपमा सकिँदैन । त्यसैले जरुरी छ अबको नयाँ युगमा पार्टी, संगठन र समाज व्यवस्थाको नयाँ संरचना, जसमा सरोकारवालाहरूले निर्णय गर्छन् र प्रतिनिधिले चाहिँ केवल लागू गर्छन् । सरोकारवाला वर्ग र समुदायले नै निर्णय गर्ने भएपछि नेता केवल सेवक हुनेछ, शासक होइन । यो आलेखमा आकारसीमाका कारण छलफलका निम्ति विषय उठान मात्रै सम्भव भयो । यसबारे सर्वांगीण बहसको बैठानपछि त जन्मिनेछन् युगान्तकारी संगठनात्मक क्रान्तिकारी अभ्यासहरू !"
"लगानी नियमन होइन, प्रवर्द्धन","कानुनी सुधारकानुनी संरचना राज्यको लगानीप्रतिको प्रतिबद्धता मात्र हो । नेपालको सार्वजनिक प्रशासनलाई तत्काल लगानीमैत्री बनाउनुपर्छ । विश्व बैंकले २०१८ मा संसारभर गरेको सर्वेक्षणमा लगानीकर्ताले राजनीतिक स्थायित्व तथा लगानी सुरक्षा, व्यवसायमैत्री कानुनी वातावरण, पारदर्शिता, भौतिक पूर्वाधार, बजारको आकार, दक्ष कामदार उपलब्धता, विवाद समाधानको भरपर्दो संयन्त्र, करको दर, जमिनमा पहुँचजस्ता व्यवस्थालाई क्रमशः महत्त्व दिएको छ । यी क्षेत्रमा नेपालले यथाशीघ्र सुधार गर्नुपर्ने देखिन्छ । मुलुकमा नयाँ संविधानपछि स्थायी सरकार भएकाले २५ वर्षदेखिका लगानीसम्बन्धी मुख्य कानुन तत्काल सुधार गर्ने तथा लगानीसम्बद्ध करसम्बन्धी कानुन, बोनस ऐन, कम्पनी ऐन, एकीकृत बौद्धिक सम्पत्ति ऐनमा समेत तत्काल सुधार गरी कानुनी वातावरण बनाउन सकिएमा मुलुकले अपेक्षा गरेअनुरूप आर्थिक विकास, रोजगारी अभिवृद्धि, निर्यात तथा सामाजिक न्याय अभिवृद्धि गर्न सघाउ पुग्ने अपेक्षा गर्न सकिन्छ ।लेखक त्रिभुवन विश्वविद्यालयमा व्यवस्थापन संकायमा प्राध्यापनरत छन् ।"
ब्रह्मदेवमा एसएसबीको अवरोध,"यसअघि भारतीय पक्षले पुस महिनामा टनकपुर ब्यारेजदेखि ब्रह्मदेव बजारसम्मै करिब १३ सय मिटर सडक निर्माणका लागि ठेक्का दिएको थियो । सीमाभन्दा निकै वर आएर निर्माण हुन लागेपछि स्थानीयले विरोध जनाएका थिए । स्थानीयको विरोधपछि सीमासम्म मात्रै सडक निर्माण गरेको हो । अहिले त्यही निहुँ खोजेर हामीलाई सडक निर्माणमा अवरोध गरिएको हो, वडा नम्बर ९ का अध्यक्ष राम नाथले भने, हामीले आफ्नो क्षेत्रमा आफैं सडक बनाउँछौं भन्दा पनि अवरोध भयो । उनले ८११ नं सीमा स्तम्भ महाकाली नदीको बीचमा भए पनि भारतीय पक्षले अहिलेको ब्रह्मदेव बजारमै पर्ने दाबी गरिरहेको बताए ।दुई दिनअघि मात्रै ब्रह्मदेव बजार छेउमै मुक्त हलिया पुनःस्थाफना कार्यक्रम अन्तर्गत निर्माणाधीन घरको कामसमेत एसएसबीले रोकेको थियो । मुत्त हलिया, खडक सार्की, बलराम सार्की र गगन सार्कीलाई घर निर्माणमा अवरोध भएको हो । हामी यहीँ जन्मियौं, यही हुर्कियौं केही भएन, खडकले भने, तर आज सरकारबाट अनुदान पाएर घर बनाउँदा एसएसबीले रोक्न थाल्यो ।"
हातहतियार नबुझाए कारबाही,अनुमति प्राप्त हातहतियारमध्ये यस आर्थिक वर्षमा जम्मा ३० वटाको नवीकरण गरिएको छ । अन्य ९८ वटा हतियार कोसँग वा कुन अवस्थामा छन् भन्ने सूचना प्रशासनसँग छैन । अनुमति लिएर हातहतियार लिएकाहरू अन्यन्त्र बसाइँसराइ गर्नु वा अन्यन्त्रबाट अनुमति प्राप्त हातहतियार लिएर चितवनमा बसोबास गर्दै आउनेहरूका कारण पनि संख्या थपघट हुन सक्ने भए पनि नवीकरण भने अत्यावश्यक रहेको बस्नेतले प्रस्ट्याए ।
यौन दुर्व्यवहार आरोपमा २ पक्राउ,कास्की प्रहरीका प्रवक्ता (डीएसपी) रवीन्द्रमान गुरुङले किशोरीको संरक्षकको हिसाबले उनी बस्दै आएको परिवारका सदस्यबाट जबरजस्ती करणी र यौन दुर्व्यवहारको जाहेरी आएको बताए । शुक्रबार साँझ जाहेरी आएको र शनिबार बिदाको दिन परेकाले किशोरीको मेडिकल परीक्षण हुन सकेको छैन । आइतबार कार्यालय खुलेपछि किशोरीको स्वास्थ्य परीक्षण तथा आरोपीविरुद्धको मुद्दाको सबै प्रक्रिया अघि बढ्ने प्रहरीले जनाएको छ ।
जलेर ३ को मृत्यु,दिउँसो डेढ बजेतिर कोही नभएका बेला दीपक धमलाको गाईगोठमा आगो लागेको देखेपछि स्थानीय पुगेका थिए । गाईगोठको टाँडमा दुई बालिका खेल्ने क्रममा आगो सल्किएको हुनसक्ने स्थानीयको अनुमान छ । आगलागीपछि दुई बालिका जलेको अवस्थामा गाउँलेले निकालेका थिए । धनगढीमाई नगरपालिका १४ का वडाध्यक्ष ठरेन्द्र राईका अनुसार आगलागीमा गोठ जल्नुका साथै एउटा गाईसमेत जलेको छ । यसैगरी सिरहाको कल्याणपुर नगरपालिका ७ का ६५ वर्षीया बनारसीदेवी सदाको घरमा सल्केको आगोमा शनिबार बिहान जलेर मृत्यु भएको छ । प्रहरीका अनुसार घरमा अचानक सल्केको आगोमा परी घरभित्रै सुतिरहेकी सदाको मृत्यु भएको हो । आगलागीबाट घर जलेर पूर्णरूपमा नष्ट भएको छ ।
जय ललिता बन्दै कंगना,जय ललिताले तमिलनाडूमा पाँच पटक मुख्यमन्त्री भई १४ वर्ष सक्रिय राजनीतिमा लागिन् । अभिनेत्री हुँदै राजनीतिमा प्रवेश गरेकी उनले भारतको राष्ट्रिय राजनीतिमा समेत दरिलो पहुँच स्थापित गरेकी थिइन् । दुई वर्षअघि ६८ वर्षको उमेरमा उनको निधन भएको थियो । १३ वर्षको उमेरमै फिल्म खेल्न थालेकी जय ललिताले १५ वर्षमै कन्नड फिल्मको अभिनेत्री भइसकेकी थिइन् । इज्जत मार्फत हिन्दी फिल्ममा डेब्यु गरेकै वर्ष १९६८ मा उनका २१ फिल्म रिलिज भएका थिए । दुई दशकको फिल्मी करिअरमा उनले एक सय ४० फिल्म खेलेकी थिइन् । कन्नड भाषामा उनको पहिलो फिल्म चिन्नाड गोम्बे थियो । जय ललिता दक्षिण भारतीय फिल्ममा स्कर्ट लगाएर अभिनय गर्ने पहिलो अभिनेत्रीमा पनि चिनिन्छिन् । उनलाई राजनीतिक वृत्तमा अम्मा (आमा) भनेर पनि बोलाइन्थ्यो । राजनीतिमा जुझारु नेतृको परिचय स्थापित गर्न सफल जय ललिताले फिल्ममा पनि तामिल फिल्ममार्फत उत्कृष्ट अभिनेत्रीको पाँच फिल्मफेयर अवार्ड जितेकी छन् । जय ललिताको जीवनी कंगनाको स्वभावसँग धेरै मिल्दोजुल्दो भएकोले पनि भूमिका प्रस्ताव गरिएको निर्देशकले बताएका छन् । त्यसो त कंगनाले यसै वर्ष राजकुमार रावसँग मेन्टल है क्या र अर्को वर्ष ऋचा चड्डासँग पंगा पनि गर्दै छिन् ।
सौराहामा आख्यान चर्चा,"कार्यक्रमको अन्तिम सत्रमा नेपाली आख्यानमा नारी र बदलिँदो तस्बिरबारे अर्चना थापा, नयनराज पाण्डे र मनीषा गौचनले मन्थन गरे । कविडाँडाले कार्यक्रममा आख्यानपुरुष ध्रुवचन्द्र गौतम र अन्य दुई आख्यानकार सनत रेग्मी र पद्मावती सिंहलाई कविडाँडा साहित्य सम्मान ले सम्मानित गर्यो । अघिल्लो वर्ष प्रज्ञा प्रतिष्ठानसँगकै सहकार्यमा कविडाँडा साहित्य समाजले काव्य विमर्श राखेको थियो ।"
मिस इंग्ल्यान्डमा भिड्दै नेपाली,आगामी जुन २०१९ मा हुने उक्त प्रतियोगताको सेमिफाइनलमा पुग्न प्रतिष्ठालाई पब्लिक भोट आवश्यक छ । सेमिफाइनल पुग्ने प्रतियोगीले स्पोर्टस् एन्ड इको फेसन राउन्डमा सहभागिता जनाउन पाउनेछन् । मिस इंग्ल्यान्ड उपाधि जित्ने प्रतियोगीले २५ हजार पाउन्ड बराबरको पुरस्कारसहित होलीडे प्याकेज र मिस वर्ल्ड प्रतियोगितामा प्रतिस्पर्धा गर्न पाउने आयोजकले जनाएका छन् । तृष नामले समेत चिनिने प्रतिष्ठा हङकङमा जन्मिएकी हुन् । भूपू ब्रिटिस गोर्खा बाबुकी एक्ली छोरी उनले १७ वर्षको उमेरमै मोडलिङ थालेकी थिइन् ।
जेएनको गीति एल्बम सार्वजनिक,"ओलीले मुलुक तीव्र परिवर्तनको दिशामा अघि बढेको दाबी गरेका छन् । हाम्रो देशमा सकारात्मक परिवर्तनको क्रम बढेको छ, उनले भने, विकास र समृद्धिको अभियान सञ्चालन भएसँगै परिवर्तनले नेपालीको मुहारमा पनि उज्यालो ल्याउनेछ ।प्रधानमन्त्री ओलीले सरकारले अमूर्त समृद्धि र औसत सुखमा विश्वास नगर्ने बताएका छन् । हामी औसतमा प्रतिव्यक्ति आय बढ्यो, औसतमा साक्षरता बढ्यो भन्ने कुरामा विश्वास गर्दैनौं, उनले भने, हरेक व्यक्तिले महसुस गर्ने गरी समृद्धि र सुख जनतालाई दिलाउन चाहन्छौं । सरकार सामाजिक न्यायसहितको समानताको पक्षमा छ ।"
आश्रितलाई 'लभ स्टेसन' को साथ,"काफिया फिल्मस्को ब्यानरमा काफिया शाही (क्रिसु) र कविरवित्रम शाहीले फिल्म निर्माण गरेका हुन् । अर्जुन जिसी र लोकेश बज्राचार्यको सम्पादन, शिशिर खातीको कोरियोग्राफी रहेको फिल्म आलोक शुक्लाले खिचेका हुन् ।"
बेलायतमा नेपाली संस्कृति चिनाउँदै युवा,"कार्यक्रममा किली, नटिङहाम, डी मोन्टफोर्ट, डर्बी, केन्सिङटन, रोहेम्टन, सेन्ट म्यारिज, इस्ट एङलिया युनिभर्सिटी र युनिभर्सिटी अफ लेस्टर र नटिंगहाम एन्ड लोबरो युनिभर्सिटीमा अध्ययनरत विद्यार्थीले आकर्षक नेपाली नृत्य र गीत प्रस्तुत गरे । भक्त ब्यान्डले नेपाली गीत प्रस्तुत गर्दा दर्शक निकै झुमेका देखिन्थे । सञ्जालले नेपालमा मेन्टरिङ स्किमसहित विभिन्न सामाजिक प्रोजेक्ट सञ्चालन गरेको मर्जिङ नेपसक्सका संस्थापक अध्यक्ष पवन कँडेलले जनाए । दुई वर्षअघिदेखि सक्रिय सामाजिक अभियान मर्जिङ नेपसक्सले बेलायतस्थित विभिन्न विश्वविद्यालयमा अध्ययनरत नेपालीबीच सम्बन्ध विस्तार गरी मातृभूमिका लागि केही गर्ने सोचले स्थापना गरिएको ओजेस सिंह बताउँछन् ।"
दोस्रो जनमतसंग्रह माग्दै प्रदर्शन,"करिब अढाइ वर्षअघि २३ जुन, २०१६ मा भएको जनमत संग्रहमा ५१८९ प्रतिशत जनताले बेलायत ईयूबाट अलग्गिनुपर्ने र ४८११ प्रतिशतले ईयूमै रहनुपर्ने पक्षमा मत जाहेर गरेका थिए । गत वर्ष अमेरिकी राष्ट्रपति डोनाल्ड ट्रम्पलाई राजकीय भ्रमणका लागि बेलायत आउन नदिन माग गर्दै सुरु गरिएको हस्ताक्षर १८ लाख जनाले गरेका थिए । उता दोस्रो जनमत संग्रह गर्न माग गर्दै शनिबार सेन्ट्रल लन्डनमा दसौं हजारले प्रदर्शन गरेका छन् । प्रदर्शनकारीले ईयू छाड्नुअघि जनतालाई अन्तिम पटक आफ्नो मत जाहेर गर्न अवसर दिन माग गरेका छन् । गत अक्टोबरमा भएको यस्तै खालको प्रदर्शनमा करिब ७ लाख सहभागी थिए ।"
६२ वर्षमा थाप्लोमा नाम्लो,"कतिकति सालमा कति बाँकी थियो भन्नेचाहिँ यकिन छैन । जोगबनीबाट सामान ल्याउँदा १४ दिन लाग्थ्यो । बिजनबारीबाट ८ दिनमा ल्याइपुर्याउँथे । एक दिन परिवारसँग बस्यो, दोस्रो दिनको उज्यालो भुइँमा नखस्दै ढाकर बोकेर हिँडिहाल्थे । उनलाई पनि विदेश जाने जोस नचलेको होइन । प्रजातन्त्र आएपछि विदेश जाने क्रम सुरु भएको सम्झने भक्तबहादुर आफूजस्तै भारी बोक्ने धेरै साथीभाइ अन्यत्र कताकता पुगे पनि त्यही गोरेटे पछ्याइरहेका छन् । साथीहरूले त विदेश जाऔं भन्थे, उनले भने, एक ताल भारी पुर्याएर घर आइपुग्दा छोराछोरी बाबु कतिबेला आउँछ र खाऊँ भनेर बाटो हेरिरहेका हुन्थे, कसरी विदेश जानु र ? यत्तिका वर्ष भारी बोक्दा पनि सन्ततिका लागि दुई पैसा जम्मा गर्न नसकेकोमा भने उनलाई चिन्ता छ ।"
जोखिम मोलेरै गर्भपतन,सुम्निमा चाम्लिङप्रशिक्षार्थी
स्वास्थ्यमा दोब्बर लगानी आवश्यक,"जुन दिन सरकारले संशोधन गर्दैन भन्ने प्रस्ट हुन्छ, हामी सडकमा जान्छौं, सडक हाम्रा लागि नयाँ होइन, उनले भने, तर, २२ जना अध्यक्ष भएको पार्टीका दुवैले गरेको प्रतिबद्धतामा हामीले प्रक्रिया अगाडि बढुन्जेल पर्खनैपर्ने स्थिति छ । राजपासँग भइरहेको पार्टी एकीकरणको विषयमा उनले छलफल सकारात्मक तवरले अघि बढेको बताए । एउटा समाजवादी धारको बलियो वैकल्पिक पार्टी देशको आवश्यकता पनि हो, उनले भने, हाम्रो कुरा राजपा माक्रै होइन नयाँ शत्तिसँग पनि भइरहेको छ । केही साना पार्टी संघीय समाजवादीमा समाहित पनि भइसकेका छन् । राजपाले सरकारलाई दिएको समर्थन फिर्ता लिएको विषयलाई उनले सहज प्रजातान्त्रिक अभ्यासको संज्ञा दिए ।"
१० हजार लाइकले ६० हजारसम्म कमाइ,गायिका सेलेना गोमेजले प्रतिपोस्ट ८ लाख अमेरिकी डलर र क्रिस्टियानो रोनाल्डोले ७ लाख ५० हजार अमेरिकी डलर आम्दानी गर्छन् । यिनिहरू उच्च पारिश्रमिक बुझ्ने सेलेब्रिटी इन्फ्लुएन्सर हुन् । ब्रान्डहरूले पाँच सयदेखि एक हजारजना मात्रै फ्रेन्ड भएका सामाजिक सञ्जाल प्रयोगकर्तालाई समेत माइक्रो इन्फ्लुएन्सर छान्ने गरेका छन् ।
२० लाखलाई प्यान,"विभागबाट प्यान प्रदान गर्न स्वीकृति प्राप्त उद्योग वाणिज्य संघसंस्थाबाट पनि प्यान लिन सकिने सुविधा छ । अहिले अनलाइनमार्फत प्यान लिन सकिने सुविधा पनि उपलब्ध छ । प्यान लिनका लागि व्यक्तिले नागरिकताको प्रतिलिपि, विदेशी भए राहदानी वा कूटनीतिक नियोगद्वारा जारी गरिएको परिचयपत्रको प्रतिलिपि र फोटोसहित निवेदन दिनुपर्ने ढुंगेलले बताए ।"
४ महिनापछि श्रमिक स्वास्थ्य परीक्षण मापदण्ड,"नेपालको स्वास्थ्य परीक्षणमा उत्तीर्ण भएपछि मात्रै मलेसिया जाने कामदारको भिसा प्रक्रिया सुरु हुने गरेको छ । श्रम मन्त्रालयका अनुसार स्वास्थ्य परीक्षण संस्था छनोट हुनासाथ मलेसिया खुल्ने वातावरण बनेको छ । गत जेठदेखि मलेसियामा कामदार जान बन्द छ । मलेसियासँग जोडिएका मुख्य विषय स्वास्थ्य परीक्षण गर्ने संस्था र भीएलएन हुन् । स्वास्थ्य परीक्षण संस्थाहरू छिट्टै टुंगिहाल्छ । भीएलएनको शुल्क पनि रोजगारदाता कम्पनीले तिर्ने वातावरण बनेपछि मलेसियाको श्रम गन्तव्य खुल्नेछ, ती अधिकारीले भने, त्यसका लागि दुवै देशले श्रम समझदारीको मर्म र भावनाअनुसार अगाडि बढ्नुपर्छ ।"
कागती नर्सरीमा डेढ लाख बिरुवा,"कलमी गरेर खेती गर्न कागतीका १३ वटा मदर प्लान्ट रहेको हाइटेक नर्सरी स्थापना गरिएको छ । गत वर्ष कागतीका बिरुवा बिक्रीबाटै १२ लाख रुपैयाँ आम्दानी गरेको गौलीले बताए । प्रतिबिरुवा ४० रुपैयाँमा बिक्री गरिएको थियो । यस वर्ष ४० लाख रुपैयाँ आम्दानी हुने उनले बताए । कागतीका बिरुवा नबिक्ने कुनै चान्स नै छैन । यसतर्फ किसानको आकर्षण बढ्दो छ, उनले भने । आफ्नो फार्ममा मात्रै गौली दम्पतीले तीनजना जेटिएसहित १६ जनालाई पूर्णकालीन रोजगारी दिएका छन् ।"
रातो केराको परीक्षण खेती,"कञ्चनपुरमा केही वर्षयता केरा खेतीमा कृषकको आकर्षण बढ्दो छ । विगतमा भारतबाट हुने आयातलाई समेत यहाँको उत्पादनले विस्थापित गरेको छ । कृषकहरू नयाँ प्रविधि र जातको प्रयोगमा तल्लीन छन् । अहिले करिब ६ सय हेक्टरमा केरा खेती गरिँदै आएको छ । यहाँको उत्पादन सुदूरपश्चिम प्रदेशका पहाडी जिल्लासँगै बुटवल, नेपालगन्जसम्म पुग्ने गरेको छ ।"
अन्नबालीसँगै किबी खेती,"किबी समुद्र सतहदेखि १ हजार ४ सय मिटर उचाइभन्दा माथिको उचाइमा फल्छ । तीन वर्षमा फल्न सुरु गर्ने किबी १२ वर्षसम्म फल्ने गर्दछ । किसानले किबीका बिरुवा लगाएसँगै त्यसलाई आवश्यक सिँचाइका लागि कुलो निर्माण पनि थालिएको छ । नेपाल जलवायु परिवर्तन सहयोग कार्यक्रम, गाउँपालिका र वडा कार्यालयको बजेटबाट गाउँमा सिँचाइ योजना निर्माण हुन थालेको हो । जलवायुको १५ लाख, वडा कार्यालयका ४ लाख ९५ हजार र गाउँपालिकाको ४ लाख ५ हजार बजेटबाट धारापानीतुरीधाराकिलिमिट्यापोखरा सिँचाइ योजना निर्माण भइरहेको छ ।"
चैते धानमा व्यस्त,"गाउँमा काम गर्ने युवा छैनन् । महिला, केटाकेटी र पाका उमेरका धेरै भएपछि धान लगाउन कम गर्दै गएका छन् । समस्या भनेको कामदार नपाइनु पनि हो । युवाको विदेश पलायनले पनि चैते धान लगाउने घटेको बहादुरपुरकी मैयादेवी विकले बताइन् । विगतमा चैते धान जिल्लाकै दोस्रो मुख्य बाली थियो । अन्नभण्डारका रूपमा चिनिएको माडी फाँटका अधिकांश स्थानमा चैते धान लगाउने चलन थियो ।"
बिमा र संस्थापक सेयरको कारोबार धेरै,"जसमध्ये आइतबार १ हजार १ सय ६१४५ विन्दुमा रहेको नेप्से बिहीबार १ हजार १ सय ४०६० विन्दुमा पुगेको छ ।यो साता उत्पादन, प्रशोधन र वित्त कम्पनीबाहेक समूहका लगानीकर्ताको सम्पत्ति घट्यो । तीमध्ये पनि बिमा, लघुवित्त, होटल, जलविद्युत् र बैंकिङ समूहका लगानीकर्ताको सम्पत्ति धेरै अंकले घटेको देखिन्छ । सो अवधिमा उत्पादन तथा प्रशोधन र वित्त कम्पनी समूहका लगानीकर्ताको सम्पत्ति भने क्रमशः ३८३३ र ८१६ अंकले बढेको छ । यस साता नेपाल स्टक एक्सचेन्जको कारोबार कक्ष नियमित कारोबारका लागि चार दिन खुला रह्यो । विगतमा जस्तै यो साता पनि ऋणपत्रतर्फ संस्थागत तथा सरकारी ऋणपत्रको कारोबार भएन ।"
पहाडतिर भारतीय मजदुरको लर्को,"सरकारले कामदारको सामाजिक सुरक्षा ग्यारेन्टी गरेकाले भारतीय कामदारको अभिलेखीकरण अनीवार्य गरेको छ । अभिलेख नहुँदा कार्यस्थलमा कुनै कामदारको मृत्यु भएमा आफन्त खोज्न जाने समस्या छ । उपदान, सञ्चय कोषको हकदारसमेतको टुंगो छैन । नेपाल र भारतबीचको १९५० को सन्धिअनुसार दुई देशका नागरिक एकअर्को देशमा काम गर्न श्रम स्वीकृति लिनु पर्दैन । श्रमिक आपूर्ति गर्ने कम्पनीले इजाजत नलिई काममा लगाउने कार्य गैरकानुनी हुने भएकाले त्यसबापत त्यस्तो ठेकेदार सजायको भागीदार हुने कानुनी व्यवस्था छ ।"
टाटा मोटर्स कन्स्ट्रक्सन एक्स्पो,"काठमाडौं (कास) सिप्रदी ट्रेडिङले दुईदिने टाटा मोटर्स कन्स्ट्रक्सन एक्स्पो आयोजना गरेको छ । एक्स्पो सिप्रदीको नैकापस्थित कर्पोरेट अफिसको प्रांगणमा आयोजना गरिएको जारी विज्ञप्तिमा छ । एक्स्पोमा टाटा मोटर्सका निर्माण कार्यसम्बन्धी सवारी साधन, उपकरण र अन्य मेसिनहरू प्रदर्शनमा राखिएको कम्पनीले जनाएको छ । एक्स्पोमा सिप्रदीले आफ्नो एलपीके २५२३ मोडलको नयाँ टिपर पनि बजारमा ल्याएको जनाएको छ । यसमा ८०० एनएम टर्क, ३७ टनको सस्पेन्सन एवं ३०० लिटर फ्युल ट्यांकजस्ता अत्याधुनिक विशेषता छन् ।"
मस्रिकबाट विद्यालयलाई सहयोग,"काठमाडौं (कास) दुबईमा मुख्यालय रहेको मस्रिक बैंकले ललितपुरको गोदावरी २ स्थित किटाचौरका एक आधारभूत विद्यालयलाई १० लाख रुपैयाँ बराबरको सामग्री प्रदान गरेको छ । बैंकले आफ्नो सामाजिक दायित्व कृष्ण आधारभूत विद्यालयलाई उक्त सहयोग गरेको जारी विज्ञप्तिमा छ । बैंकले कम्युटर, ल्यापटप, प्रिन्टर, प्रोजेक्टरलगायत भौतिक सामग्रीहरू र एक वर्षको इन्टरनेट कनेक्सन प्रदान गरेको जनाएको छ । बैंकका अनुसार विद्यालयका कक्षा १ देखि ८ सम्मका सम्पूर्ण विद्यार्थीलाई दुईदुई जोर जुत्ता, दुईदुई जोर स्कुल ड्रेस तथा एक वर्षलाई पुग्ने कापी, कलम, ज्योमेट्री बक्सलगायत स्टेसनरी सामानहरू सहयोग गरेको छ ।"
एभरेस्टको नगद फिर्ता योजना,"काठमाडौं (कास) एभरेस्ट बैंकले आफ्ना कार्डबाहक ग्राहकका लागि हरेक खरिदमा १० प्रतिशत नगद फिर्ता पाउने योजना ल्याएको छ । एभरेस्टका ग्राहकहरूले रेस्टुरेन्ट, होटल, मल र सुपरमार्केटमा भिसा कार्डमार्फत भुक्तानी गर्दा १० प्रतिशत रकम उनीहरूको खातामा फिर्ता हुने जारी विज्ञप्तिमा छ । एभरेस्ट बैंकका ग्राहकहरूको संख्या १० लाखभन्दा बढी रहेको जनाइएको छ । एभरेस्ट बैंकले हाल आफ्ना ९२ वटा शाखाहरू, २८ राजस्व संकलन काउन्टर र १ सय १६ एटीएम तथा बृहत् बाह्य सञ्जालमार्फत सेवाहरू प्रदान गर्दै आइरहेको छ ।"
ग्लोबल आईएमईको शाखा थप,"काठमाडौं (कास) ग्लोबल आईएमई बैंकले कैलालीको अत्तरियामा शाखाको औपचारिक सुरुआत गरेको छ । बैंकले सबै क्षेत्र र वर्गसम्म बैंकिङ सेवाको पहुँच पुर्याउने उद्देश्यले विभिन्न स्थानमा शाखा, एक्स्टेन्सन काउन्टर तथा शाखारहित बैंकिङ सेवामार्फत ग्राहकहरू माझ सेवा प्रदान गर्दै आएको विज्ञप्तिमा छ ।"
"माथि पहिरो, तल उजाड","आम्दानीको स्रोतकैलालीका स्थानीय तहले चुरेबाट बग्ने खोलानदीलाई आम्दानीको प्रमुख स्रोत बनाएका छन् । चुरेसँग जोडिएका लम्की चुहा, बर्दिगोरिया, घोडाघोडी, गौरीगंगा र गोदावरीको कुल आम्दानीको करिब ४० प्रतिशत ढुंगा, गिट्टी र बालुवा उत्खननका लागि खोलामा लगाएको ठेक्कापट्टाबाट उठने गरेको छ । गोदावरी नगरपालिकाले चुरेबाट बग्ने गोदावरी, खुटिया र खैरालाको बालुवा, ढुंगा उत्खनन गर्न वार्षिक १२ करोडमा ठेक्का दिएको छ । नगरपालिकाका कार्यकारी प्रमुख मोहन मरासिनीका अनुसार यो कुल आम्दानीको ४० प्रतिशतभन्दा बढी हो । घोडाघोडी नगरपालिकाले कान्ध्रासहित ४ वटा खोलामा करिब डेढ करोडको ठेक्का लगाएको प्रशासकीय अधिकृत वसन्तबहादुर बोहराले बताए । गौरीगंगा नगरपालिकाले चुरेबाट बग्ने ठूलो नदी गौरीगंगासहित ४ वटामा ठेक्का लगाएको छ । बर्दिगोरिया र लम्की नगरपालिकाले कर्णाली र चुरेबाट बग्ने साना नदीमा ठेक्का लगाएको छ । स्थानीय तहको आम्दानीको प्रमुख स्रोत बनाएकाले चुरे दोहन बढेको पहलमानपुर वन डिभिजनका अधिकृत दीपक ज्ञवालीले बताए । माधव अर्याल (पाल्पा), दुर्गालाल केसी (दाङ), नवीन पौडेल (नवलपरासी), डीआर पन्त (डडेलधुरा), मोहन बुढाऐर (धनगढी) र भवानी भट्ट (कञ्चनपुर)"
टोखामा रुट परिवर्तन,"काठमाडौं (कास) टोखा नगरपालिकामा ढल निर्माणका लागि झन्डै डेढ महिना यातायातका रुट परिवर्तन हुने भएका छन् । नगरपालिकाले आगामी सातादेखि खरिको बोटदेखि मैजुहिटीको धाराभन्दा केही वरसम्म ढल निर्माण गर्न लागेको हो । निर्माण सम्पन्न हुन कम्तीमा तीन हप्तादेखि डेढ बढीमा महिनासम्म लाग्न सक्छ, नगरपालिकाका प्रवक्ता तथा कार्यपालिका सदस्य परशु बस्यालले भने । तत्कालका लागि यातायात चल्न भनी अन्य रुट पहिचान गरिएको नगरले जनाएको छ । चक्रपथ छिर्न भनी वसुन्धरा चोक र निस्किन तिलिंगाटार चोकको सडक प्रयोग गर्नुपर्नेछ । वसुन्धरा चोकबाट हेराल्ड कलेजको सडक छिर्न र हेराल्ड कलेज हुँदै तिलिंगाटार चौकीबाट चक्रपथ पुग्न सकिने रुट प्रयोग गर्न आग्रह गरिएको छ । मिनी बस चलाउने टोखा छहरे यातायात र नुवाकोटबाट आउने गाडीले भने पञ्चेटार, धनेश्वर, दीपज्योति हुँदै गोंगबु बसपार्कको सडक प्रयोग गर्नुपर्नेछ ।"
रोजगार संयोजकमा १० हजार आवेदन,परीक्षा उत्तीर्ण हुने रोजगार संयोजकले स्थानीय तहमा स्थापना गरिएको रोजगार सेवा केन्द्रबाट बेरोजगार व्यक्तिको सूची संकलन गरी उनीहरूलाई रोजगारीको अवसरसँग जोड्नेछन् ।
निर्माण च्याम्पियन,"साकुरा स्नुकरमा शीर्ष ८ मा रहने खेलाडीमा निर्माण र अमिरसहित वाङछु चाप, विकेश राई, सन्जय वज्राचार्य, उदीप शाक्य, आयुश गौतम तथा फुरी शेर्पा छन् ।संघको वरीयतामा परेका खेलाडीमा राजन लामा, रेगन श्रेष्ठ, विकास श्रेष्ठ, सोम लामा, दीपक मगर, अमन कार्की, सुजेन शाही र मोती लामा छन् । संघका महासचिव केशवराज अधिकारीका अनुसार १६ खेलाडीबीच पहिले नकआउट आधारमा प्रतिस्पर्धा हुनेछ । त्यसपछि नकआउटमा जित हात पार्ने ८ खेलाडीलाई दुई समूहमा विभाजन गरी लिग खेलाइने छ । दुवै समूहको विजेताले ढाका यात्रा पक्का गर्ने छन् । ढाकामा जुलाई २१ देखि २७ सम्म प्रतियोगिता हुनेछ ।"
लुम्बिनी खुकुरीलाई उपाधि,"विजेतालाई सिद्धार्थनगर नगरपालिका प्रमुख हरिप्रसाद अधिकारी, रूपन्देही क्रिकेट संघका अध्यक्ष प्रशान्तविक्रम मल्ल, प्रदेश ५ खेलकुद विकास समिति सदस्य उमा अधिकारी, टेलिकमका रामप्रसाद खनाल, एसबीआई बैंकका प्रवीणमुनि बज्राचार्य, सिद्धार्थनगर ३ का वडाध्यक्ष थानेश्वर पौडेल र विके ज्वेलर्सका सुनील सेन्चुरीलगायतले संयुक्त पुरस्कार प्रदान गरे । रूपन्देही जिल्ला क्रिकेट संघको आयोजनामा सञ्चालित प्रतियोगितालाई नेपाल टेलिकमले मुख्य प्रायोजन गरेको थियो ।"
संकटा क्वाटरफाइनलमा,यसअघि समूह क बाट काभ्रे र समूह ख बाट जावलाखेल युथ क्लब सेमिफाइनल पुगेका हुन् । ए डिभिजनको फ्रेन्ड्स क्लबलाई टइब्रेरमा ३० ले हराउँदै काभ्रे जिल्ला फुटबल संघ र सिन्धुपाल्चोक जिल्ला फुटबल संघलाई ४१ ले हराउँदै जावलाखेल सेमिफाइनल पुगेका हुन् । आइतबार एपीएफ र दोलखा जिल्ला फुटबल संघबीच प्रतिस्पर्धा हुनेछ ।
ब्याडमिन्टन सुरु,"काठमाडौं (कास) अमरसिंह राई र कालिदास राईको जोडीले अन्तरसदस्य मानभवन क्लब ब्याडमिन्टन प्रतियोगितामा विजयी सुरुआत गरेको छ । शनिबार पुरुष युगलतर्फ उनीहरूले निरनप्रसाद राई र ज्योतिप्रकाश पाण्डेको जोडीलाई २११४, २३२१ को सेटमा हराए । लोकेन्द्र जेरो किराँती र विक्रम महर्जनको जोडीले जयप्रसाद राई र सूर्य पोखरेलको जोडीविरुद्ध २११५, २२२० को सेटमा जित पायो । मानभवन ब्याडमिन्टन क्लबको आयोजनामा जारी प्रतियोगितामा चैत २३ सम्म चल्नेछ ।"
इंग्ल्यान्डको सानदार सुरुआत,"विश्वकप उपविजेता क्रोएसियाले अजरबैजानलाई २१ ले पन्छायो । फ्रान्सले समूह एच मा माल्दोभालाई ४१ ले पराजित गर्यो । एन्टोनी ग्रिजमन, राफेल भाराने, ओलिभियर जिरुड र केलियन एमबाप्पेले फ्रान्सबाट गोल गरे । इडेन हाजार्डको दुई गोलमा बेल्जियमले समूह आई मा रुसमाथि ३१ को जित निकाल्यो ।"
महिला खेलाडीलाई जनही १ लाख,पाँचौं साफ वुमेन्स च्याम्पियनसिप प्रतियोगिताको आयव्ययको विवरण एन्फाले चाँडै सार्वजनीक गर्ने प्रवक्ता राईले बताए । उनका अनुसार फाइनल दिनमाक्र टिकट बित्रीबाट १९ लाख ५५ हजार रुपैयाँ संकलन भएको थियो ।प्रतियोगिताका लागि करिब १ करोड ६५ लाख रुपैयाँ खर्च हुने एन्फाको अनुमान थियो । प्रतियोगिताका लागि भौतिक पूर्वाधार निर्माणमा विराटनगर महानगरपालिकाले १ करोड २० लाख र प्रदेश १ सरकारले ५० लाख रुपैयाँ लगानी गरेका थिए ।
पुलिस क्लब विजयी,च्यासलका प्रशिक्षक राजुकाजी शाक्यले आफ्ना खेलाडीको प्रदर्शनप्रति असुन्तष्टि जनाए । नियमित प्रशिक्षणमा टोली नरहँदा समस्या भएको उनको दाबी थियो । टोलीका नियमित खेलाडी मोफसलका प्रतियोगितामा अरु क्लबबाट सहभागी हुँदा टिम समन्वयमा समस्या भएको भन्दै उनले राम्रो मैदान नहुँदा छोटो पास खेल्नुपरेको बताए । आइतबार क्मामरुनी टोली दाउफिन्स र एपीएफ क्लबबीच प्रतिस्पर्धा हुनेछ ।
नीरजको डबल ह्याट्रिक,नीरज ठकुरीले उत्कृष्ट बलिङ गर्दै डबल ह्याट्रिक विकेट लिएपछि १७४ समेटिँदै ८७ रनमै अलआउट भयो । म्यान अफ द म्याच नीरजले २४ ओभरमा २ रन खर्चेर ६ विकेट र अनुराग नेपालले १ विकेट लिए । बेलोओरका आकाश चन्दले ३५ र आयुश न्यौपानेले १४ रन बनाए । दोस्रो खेलमा टस जितेर ब्याटिङमा उत्रेको ट्रिनिटी १५१ ओभरमा ४४ रनमै अलआउट भयो । सुसन कार्कीले १८ रनबाहेक अन्यले दोहोरो स्कोर बनाउन सकेनन् । ट्रिटनका गजेन्द्र बोहोराले ३ र सन्दीप खड्काले २ विकेट लिए । गजेन्द्रले १९ बलमा ७ चौका प्रहार गर्दै ३७ रन बनाउँदा सिद्धार्थ श्रेष्ठले १० रन बनाई ट्रिटनलाई जिताए ।
मेयर कपको तयारी पूरा,मेयर कप खेलकुदको अवसर पारेर साफ च्याम्पियनसिप महिला फुटबलमा उत्कृष्ट गोल गर्ने इटहरीकी खेलाडी रेखा पौडेललाई इटहरी उपमहानगरले सम्मान गर्ने भएको छ । अन्तर्राष्ट्रिय प्रतियोगिता खेलिसकेकी रेखाले पुर्याएको योगदानको इटहरी उपमहानगर उच्च प्रशंसा गर्दै सम्मान गर्न लागेको इटहरीका प्रमुख द्वारिकालाल चौधरीले बताए । मेयर कप र खेलाडी सम्मानबारे शनिबार बिहान पत्रकार सम्मेलन गर्दै प्रमुख चौधरीले इटहरीलाई खेल क्षेत्रको रुपमा विकास गर्न उपमहानगर लागि पर्ने बताए । उक्त अवसरमा उपमेयर लक्ष्मी गौतमले सूचक तयार गरेर ती सूचकअनुसार इटहरीलाई स्पोर्टस सिटी घोषणा गरिने बताइन् ।
कलेज क्रिकेट लिग आजदेखि,काठमाडौं (कास) युनिझर्सिटी क्रिकेट क्लबको आयोजनामा गोल्डेनगेट कलेज त्रिकेट लिग (सीसीएल) टान्टी२० क्रिकेट सुरु हुँदै छ । पहिलो दुई संस्करण युनिभर्सिटी क्रिकेट कपको नाममा भएको यो प्रतियोगिता कलेज क्रिकेट लिगबाट हुन लागेको हो । स्पर्धालाई गोल्डेनगेट कलेजले मुख्य प्रायोजन गरेको छ । आठदिने प्रतियोगिताका सबै खेल कीर्तिपुरस्थित त्रिभुवन मैदानमा हुनेछ । १२ कलेजको सहभागिता रहने प्रतियोगिता विजेताले २ लाख २२ हजार २ सय २२ र उपविजेताले १ लाख ११ हजार १ सय ११ रुपैयाँ पुरस्कार पाउने छन् । म्यान अफ द सिरिजले २५ हजार र उत्कृष्ट ब्याट्सम्यान र बलरले समान १० हजार पुरस्कार प्राप्त गर्नेछन् । म्यान अफ द म्याचले ५ हजारबराबरको जुत्ता प्राप्त गर्नेछन् । कुनै पनि कलेजले आफ्नो टोलीमा राष्ट्रिय खेलाडी समावेश गर्न पाउने अनुमति दिइएको आयोजक क्लबका अध्यक्ष सुमनराज कार्कीले जनाएका छन् । उनले कलेज तहबाटै स्तरीय खेलाडी उत्पादन गर्न प्रतियोगिता कोसेढुंगा साबित हुने बताए । सहभागी कलेजलाई चार समूहमा विभाजन गरी राउन्ड रोबिन लिगका आधारमा खेलाइने छ । समूहको शीर्ष टोली सेमिफाइनल पुग्नेछन् । फाइनल चैत १७ मा हुनेछ । आइतबार अर्किडले केसीसी र काठमाडौं युनिभर्सिटीले नेपाल वन कलेजविरुद्ध खेल्नेछन् ।
पदकधारी सम्मानित,काठमाडौं (कास) राष्ट्रिय मुवाँथाइ संघ नेपालले १६ औं मुवाँथाइ विश्व च्याम्पियनसिपमा पदक जितेका आफ्ना खेलाडीलाई शनिबार नगदसहित सम्मान गरेको छ । थाइल्यान्डको बैंककमा हालै सम्पन्न प्रतियोगितामा नेपालले १ स्वर्ण र १ कांस्य जितेको थियो । स्वर्ण विजेता पलिस्था कक्षपति १५ हजार र कांस्य विजेता राहुल १० हजारसहित सम्मानित भए ।
राष्ट्रिय कुराँश,"काठमाडौं (कास) सिन्धुलीकी ओसिका केसी र बागलुङका शेरबहादुर मगरले शनिबार प्रथम राष्ट्रिय कुराँश प्रतियोगितामा स्वर्ण पदक जितेका छन् । ओसिकाले ४८ केजी र शेरबहादुरले पुरुष ५५ केजी तौलमा स्वर्ण जिते । कपनस्थित बालउद्धार माविको हलमा शनिबार भएको प्रतियोगितामा महिला ५२ केजीमा सिन्धुपाल्चोककी सविता पण्डित, ५७ केजीमा बागलुङकी कृति शर्मा, ६३ केजीमा खोटाङकी कविता राई र ७८ केजीमा भक्तपुरकी जयन्ती श्रेष्ठले स्वर्ण जितेका छन् । पुरुषतर्फ ६० केजीमा बागलुङका उमेश मगर, ६६ केजीमा सोलुखुम्बुका आशिष कुलुङ राई र ७३ केजीमा काठमाडौंका उपेन्द्र थापाले स्वर्ण हात पारे । महिलातर्फ ५ र पुरुषतर्फ ४ स्वर्णका लागि १३ जिल्लाका खेलाडीले प्रतिस्पर्धा गरेका थिए ।"
जंगलको भाषा,"कुसुन्डा विकास समाजका अनुसार दाङमा ९८ र देशभर २ सय ७३ जना कुसुन्डा छन् । सबैको बसोबास एकै ठाउँमा नभएकाले भाषा बोल्न र सिक्न समस्या भएको समाजका अध्यक्ष धनबहादुर कुसुन्डाले बताए । नियमित पढाइ हुन थालेपछि भने सिक्न, सिकाउन सजिलो भएको उनको भनाइ छ ।"
भित्तेघडी हेमलता उप्रेती,"साँझ घरका सबै जना भेला भए । सबैले घडीतिर हेरे । घडी चलिरहेकै थियो तर एक घण्टा ढिलो । घडी ढिलो भएकैले सबैले दुःख पाएको चर्चा चल्यो । यो कुरा घडीले पनि सुन्यो । आफूले गलत समय देखाउँदा उनीहरूको काम बिग्रिएको देखेर घडीले आफ्नो महत्त्व बुझ्यो । मान्छेजस्तो चलाख प्राणीलाई पनि वशमा पार्न सकेकोमा उसलाई सन्तोष लाग्यो । मनमनै आफूप्रति गर्व गर्यो ।घडीको अनुहार उज्यालिएको देखेर पात्रो पनि खुसी भयो । साथीले आफ्नो महत्त्व बुझेकोमा रमायो । उसले घडीलाई सोध्यो, कुरा बुझ्यौ त घडी दाइ ? तिम्रो महत्त्व कति रहेछ यो घरमा ? घडीले भन्यो, बुझें भाइ, आफ्नो महत्त्व ठूलो भएको थाहा पाएं । तर म एक घण्टा ढिलोचाहिँ कसरी भएँ ? सुनेर पात्रो मुसुक्क हाँस्यो । अनि आफैंले ब्याट्री एक घण्टा झिकिदिएको रहस्य खोलिदियो । आफूलाई आफ्नो महत्त्व बुझाइदिन पात्रोको यस्तो बुद्धिमानी देखेर घडी औधि खुसी भयो । उसले धेरैधेरै धन्यवाद दियो । त्यसपछि दुवै रमाउँदै लामो समय त्यही भिक्तोमा बिताए ।"
कथावाचनसँगै चित्र,"कार्यसमिति सदस्य उजेली सुनारले कथावाचनको परम्परा र महत्त्व दर्साउँदै स्वागत मन्तव्य व्यक्त गरेकी थिइन् । डा तुलसी भट्टराई, वरिष्ठ बालसाहित्य सर्जक विनय कसजू, पुस्तकालयविज्ञ भोला श्रेष्ठले आआफ्ना धारणा राखेका थिए । अन्तरक्रियामा वरिष्ठ बालसाहित्य सर्जकदेखि विभिन्न स्कुल तथा गैरसरकारी संस्था, प्रकाशन गृहहरूका प्रतिनिधिको उल्लेख्य सहभागिता थियो । सन् १९०१ देखि कथावाचन दिवस सुरु भए पनि सन् २००४ देखि हरेक २० मार्चमा विशेष नारासहित विश्वभर मनाउन थालिएको हो ।"
रमाइलो होली,"पोखरामा बिहानैदेखि अनुहार रंग्याएर हिँडेका बालबालिकाको जमात देखियो । यो क्रम दिनभरि नै चलिरह्यो । असत्यमाथि सत्यको विजयको प्रतीकका रूपमा मनाइने होली खेल्ने तौरतरिकामा सकारात्मक परिवर्तन हुँदै गएको प्रस्ट देखिन्थ्यो । जबर्जस्ती रंग छ्याप्ने, लोला हान्ने क्रममा कमी आएको छ । यसमा बालबालिका उत्तिकै सचेत थिए । विभिन्न ठाउँमा आयोजित सांगीतिक तथा सांस्कृतिक कार्यक्रममा पनि उनीहरूको बाक्लो सहभागिता देखिन्थ्यो । यस्ता कार्यक्रमले बालबालिकामा पर्व, कला संस्कृतिप्रति आकर्षण बढाएका छन् ।"
१८३ प्रतिभा पुरस्कृत,"समारोहमा विद्यार्थीको नृत्य, गीत, नाटक र फेसन सो पनि प्रस्तुत गरिएको थियो । राष्ट्रिय कराते महासंघका रेफ्री तथा भक्तपुर जिल्लाका मुख्य प्रशिक्षक सानुकाजी नगरकोटीले मार्सलआर्टका विद्यार्थीलाई काँटा प्रस्तुत गर्न लगाएका थिए । त्यस क्रममा मेयर थापाले संस्थागत र सामुदायिक दुवै खाले विद्यालयलाई सँगसँगै अघि बढाउने नीति नगरपालिकाले लिएको बताए । वडाध्यक्ष सापकोटाले संस्थागत विद्यालयबाट दिइने छात्रवृत्ति स्थानीयले नै पाउनुपर्ने बताए । व्यवस्थापन समितिका अध्यक्ष श्यामकृष्ण थापा र सहप्रिन्सिपल प्रदीप थापाले कम शुल्कमा अन्तर्राष्ट्रिय गुणस्तरको शिक्षा दिलाउनु हिमाल ऐकेडेमीको मुख्य उद्देश्य रहेको बताएका थिए । सहप्रिन्सिपल थापाले प्रमुख अतिथि र अतिथिलाई मायाको चिनो प्रदान गरेका थिए ।"
जूनतारा,ललिता दोषी
कुखुरालाई खोप,"होइन, बिहानै निस्केको भाले अहिलेसम्म आइपुगेन त । कहाँ पो गयो होला ? कुखुरी चिन्ताले एक्लै फटफटाई ।ऊ चल्लाहरूलाई खोरमै छाडेर भाले खोज्न निस्किई । जाँदाजाँदा बाटोमा स्याल देखियो । उसले बोलाई, ए स्याल दाइ । अचम्म, अरू बेला कुखुरा देखेर र्याल चुहाउँदै झम्टिने स्याल आज उल्टैतर्केर भाग्यो । हैन, आज यो स्याल किन तर्किंदै छ, कुखुरीले मनमनै सोची र फेरि बोलाई, स्याल दाइ, ए स्याल दाइ । मेरो भाले देख्नुभएको छ ।अहँ मलाई थाहा छैन । यति भनेर स्याल कुलेलम ठोक्यो ।कुखुरी छक्क परी । अलि पर उसको भेट कुकुरसित भयो । कुखुरीलाई देख्नेबित्तिकै कुकुर झसङ्ग भयो । अनि फुत्त उफ्रिँदै भन्यो, मलाई नछोऊ, उता जाऊ ।कुकुर दाइ, तपाईंले मेरो भाले देख्नुभो, कुखुरीले सोधी ।म तिम्रो भालेको गोठालो हुँ र ? कहाँ गयो, मलाई के थाहा ? जाऊ उता । कुकुरले रिसाउँदै जवाफ दियो । पोथी झन् अचम्ममा परी ।अलि पर पुगेपछि वन बिरालो भेटियो । उसले सोधी, वनबिरालो भाइ, मेरो भालेलाई देखेका छौ ? कुखुरी देख्नासाथ बिरालाले हत्त न पत्त मास्क लगायो । अनि हातैले इसारा गर्दै थाहा छैन भनिदियो ।सबका सब आफूसँग तर्केको देखेर कुखुरी रनभुल्लमा परी । अघिसम्म भाले नफर्किएको चिन्तामा रहेकी उसलाई अब अरूले गरेको व्यवहार देखेर पीर पर्न थाल्यो । कुखुरी निकै बेर हिँडिरही । भाले फेला परेन । थकान र भोकले लखतरान परेपछि ऊ चारो खोज्न खेततिर पसी । चारो टिप्दै गर्दा उसको नजर छेउमै फालिएको पत्रिकाको पानामा पर्यो । आम्मै १ मजस्तै कुखुरा पो रहेछ । हेर कसरी लठ्ठीले हानेको १ मानिसले कुखुरालाई निर्ममतापूर्वक मार्न लागेको फोटो देखेर कुखुरीको होसहवास उड्यो । मनमनै सोधी, हैन, मान्छेले किन कुखुरा मार्न थालेछन् ? कुखुरीलाई अब झन् पीर पर्यो । भोकप्यास सबै हरायो । कतै मान्छेले देखे भने मलाई पनि मार्ने त हैनन् ? अहँ यहाँ बस्नुहुन्न, ऊ डराउँदै त्यहाँबाट हिँडी । अलि पर चौतारीमा मानिस भेला भएका थिए । उनीहरू बस्तीमा बर्डफ्लू फैलिएकोमा चिन्तित भएर सल्लाह गरिराखेका थिए । मेरो त सबै बर्बादै भयो । त्यत्रा कुखुरा नष्ट गर्दा उठीबास नै हुने भयो, एक जना टाउकोमा हात राखेर भन्दै थियो । त्यसपछि उनीहरू सेतो लुगा लगाएकाहरूको टोलीसँगै बस्तीका कुखुरा नष्ट गर्न हिँडे ।ओहो १ कुरा यस्तो पो रहेछ । बर्डफ्लुले भसक्कै पारेको रहेछ र त सब जना मदेखि तर्किएका रहेछन् । कुखुरीले कुरा बुझी । ऊ ज्यान जोगाउँदै बस्तीबाट भागी । अलि पर वनभित्रको एउटा खुला ठाउँमा कुखुरा, हाँस, चिल, परेवा एकसाथ लाम लागिरहेका थिए । कुखुरी छक्क परी । एउटा हाँसलाई सोधी, हैन, यो केको लाइन हो ?मानवबस्तीमा बर्डफ्लु फैलिरहेछ । मान्छेले सबै कुखुरा नष्ट गर्न थालिसके । अब यहाँ पनि फैलिन नदिन सबैलाई बर्डफ्लु लाग्न नदिने खोप लगाउन लागेको नि १यो सुनेर ऊ पनि लाम बसी । तर, झल्याँस्स आफ्ना चल्लाहरू सम्झिई । ऊ लाइन छाडेर बाहिर निस्किई । ए, कुखुरी खोप नलगाईकन तिमी कहाँ जान लागेकी ? हाँसले सोध्यो । म मेरा चल्ला लिन जान लागेकी, उसले जवाफ दिई । भोभो पर्दैन । तिमी खोप लाउँदै गर । म लिएर आइहाल्छु नि, अलि परबाट सुनिरहेकै जस्तो स्वर आयो । यसो हेरेको त उसैको भाले पो रहेछ ।यही खोप लगाउन बसेकाले घर आउनै ढिला भो । आफूले लगाएपछि तिमीहरूलाई लिन आउने सोचेको थिएँ । ठिकै भो तिमी आइहाल्यौ । अब म चल्ला लिएर आउँछु । तिमी खोप लाउँदै गर है । यति भन्दै भाले घरतिर गयो । कुखुरी खुसीले गद्गद् भई ।"

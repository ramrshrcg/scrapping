शीर्षक,विवरण
हिचकिचाए रोजगारदाता,"९० जनाको दरबन्दी स्वीकृत सरकारले स्वतन्त्र ढंगले सञ्चालन गर्न कोषमा ९० जनाको दरबन्दी स्वीकृत गरेको छ । श्रम, रोजगार तथा सामाजिक सुरक्षामन्त्री गोकर्ण विष्टले यथाशक्य छिटो कर्मचारी पदपूर्ति हुने बताए । सञ्चय कोष जसरी नै यसले आफ्नो कार्यसम्पादन गर्नेछ । कोषले बनाइएका योजनालाई प्रभावकारी कार्यान्वयनमा सहजीकरण गर्न १० दिनभित्र सुझाव पेस गर्न भनेको छु, उनले भने ।"
चन्द समूहका गतिविधि उस्तै,"छायानाथ रारा नगरपालिका, सोरु, खत्याड र मुगमकार्मारोङ गाउँपालिकाका एक सय ४१ विद्यालयमध्ये खत्याडमा मात्र परीक्षा भयो । गमगढी बजार क्षेत्रका सम्पूर्ण होटल र पसल बिहानैदेखि खुलेनन् । सल्यानमा बन्द गराउँदै हिँडेका चन्द समूहका ३ कार्यकर्ता पक्राउ परेका छन् । जिल्ला प्रहरी प्रमुख वीरेन्द्रबहादुर शाहीका अनुसार नेकपाका कार्यकर्ता खुमलाल केसी, गणेश आरसी र मदन केसीलाई नियन्त्रणमा लिएको हो । बन्दले कालीकोटको ग्रामीण भेकका कार्यालय, विद्यालय बन्द रहे । कर्णाली राजमार्गअन्तर्गत सुर्खेतजुम्ला सडकसहित कर्णाली करिडोरमा गाडी नचल्दा स्थानीय पैदल हिँड्न बाध्य भए । जिल्लाका सबैजसो विद्यालय खुलेनन् ।"
भिडियो कलबाटै तलाक,"अधिवक्ता इन्द्रजित तिवारीका अनुसार कानुन पालना व्यक्तिको चाहनामा भर पर्छ । भारतमा तलाक भन्दैमा सम्बन्ध विच्छेद गर्ने परम्परा हटेको छ । नेपालको कानुनमा मौखिक सम्बन्ध विच्छेदको मान्यता छैन । धर्म र समाजको दबाबमा मुस्लिम समुदायका महिला सम्बन्ध विच्छेदका नाममा हिंसामा परेको उनले बताए । मुस्लिम महिलाका सम्बन्ध विच्छेदका मुद्दा अदालतसम्म कमै आउँछन्, उनले भने, धेरैलाई कानुन थाहा छैन, थाहा पाएका पनि संस्कृतिका नाममा सहेर बस्छन् ।"
"विष्ट र जीसीविरुद्ध पक्राउ पुर्जी, अरू छुटेप्रकरण","सार्वजनिक न्यायविरुद्धको कसुरमा तत्कालीन सईहरू हरिसिंह धामीलाई साढे ३ लाख, रामसिंह धामीलाई ३ लाख र प्रहरी हवल्दार चाँदनी साउदलाई २ लाख ५० हजार धरौटी तोकिएको थियो । तीन दिनसम्म चलेको थुनछेक बहसपछि अदालतको उक्त आदेश आएको हो । अघिल्लो बुधबार जिल्ला सरकारी वकिलको कार्यालयले निर्मला घटनासम्बद्ध यातना र सार्वजनिक न्यायविरुद्धको मुद्दा जिल्ला अदालतमा दायर गरेको थियो । मुद्दा दायर भएसँगै तत्कालीन एसपी दिल्लीराज विष्ट र डीएसपी अंगुर जीसीबाहेक ६ जना अदालतमा उपस्थित भएका थिए । उपस्थित नभएका हकमा ७ दिने पक्राउ पुर्जी र ३५ दिने सूचना जारी भइसकेको अदालतले जनाएको छ ।"
फरार सञ्चालकले अन्तरिम आदेश पाएनन्,"अर्यालसहितको रिट निवेदनमा विद्यार्थीबाट छात्रावास, यातायातलगायत खर्चका लागि उनीहरूकै सहमतिमा रकम संकलन गरेको दाबी गरिएको छ साथै ठग्ने नियतले रकम संकलन गरेको पाइए फिर्ता गर्न कलेज सहमत भए पनि विद्यार्थी एकतर्फी रूपमा ठगी मुद्दा दायर गर्न पुगेको जनाइएको छ । त्यसैका आधारमा अदालतको आदेशले पक्राउ पुर्जी जारी गरिएको र यो न्यायसंगत नभएको दाबी गरिएको छ । मनोमानी रूपमा कलेजले शुल्क लिएको भन्दै विद्यार्थी चरणबद्ध आन्दोलनमा छन् । आन्दोलनका कारण कलेजको आकस्मिकबाहेक सबै सेवा ठप्प छ ।"
अस्थायी शिक्षक स्थायी बन्दै,शिक्षक सेवा आयोगले यही आर्थिक वर्षभित्र अध्यापन अनुमतिपत्र (शिक्षक लाइसेन्स) को परीक्षा लिएर नतिजा प्रकाशन गर्ने तयारी गरेको छ । प्राविधिक कारणले २०६८ सालदेखि रोकिएको प्राथमिक तहको शिक्षक लाइसेन्ससमेत खुलाउने आयोगले जनाएको छ । शिक्षा ऐनमा विद्यालयलाई आधारभूत र माध्यमिक गरी दुई तह मात्र कायम गरिएपछि प्राथमिक शिक्षकका निम्ति लाइसेन्स रोकिएको थियो ।
बन्दले पढाइ रोकियो,"राजधानी कम प्रभावितमहानगरीय प्रहरी कार्यालयले उपत्यकाको सुरक्षा अवस्था सामान्य रहेको र बन्दले प्रभावित नभएको जनाएको छ । कार्यालयका प्रवक्ता एसएसपी श्याम ज्ञवालीका अनुसार संवेदनशील स्थानमा निगरानी, नियमित जाँच र सरप्राइज जाँच सुरु गरिएको र गस्ती बढाइएको बताए । उनले भने, काठमाडौं छिर्ने र बाहिरिने नाकामा जाँच र सादा पोसाकका प्रहरी परिचालन बढाइएको छ ।"
मगर गाउँमा मही जाप्च,"नेपाल आएपछि समाज बुझेको फुकुत सोताले बताइन् । उनी दोस्रोपटक आएकी हुन् । मगर भाषा, जाँड, रक्सीजस्ता कुरासँगै यहाँको रहनसहन अध्ययन गरेका छौं, उनले भनिन्, जापानमा कक्षाकोठा र सहरमा सीमित हुँदा केही बुझेका रहेनछौं । यो सिकाइले नयाँ ठाउँ र परिवेशमा घुलमिल हुन, जीवनमा आइपर्ने समस्या समाधान गर्ने ज्ञान मिलेको विद्यार्थीहरूको अनुभव छ । यी काम गर्न पाउँदा हातमा उठेको घाउ पनि सन्चो भएको छ, इमाइसी ताकुमाकाले भने, हामी सबै जना धेरै खुसी छौं ।कतिपय जापानी विद्यार्थी दोहोर्याएर पनि आउने गरेको गोरखनाथ आधारभूत विद्यालयका शिक्षक पूर्णबहादुर सोमैले बताए । दुई वर्षअघि आउनेले हाम्रो विद्यालयमा २ कोठे भवन बनाउन सघाएका थिए, उनले भने । स्थानीय ताराबहादुर थापाको बुझाइमा जापानी विद्यार्थी निकै मिजासिला छन् । स्थानीयकै घरमा बस्छन्, काममा सघाउँछन् । हरेक कुराको सकारात्मक विश्लेषण गर्छन् ।"
दूतावासको विज्ञप्तिमा ओली राष्ट्रपति,यसअघि गत पुस १० मा इन्डोनेसियामा आएको सुनामीका कारण ठूलो जनधनको क्षति भएपछि परराष्ट्र मन्त्रालयले इन्डानेसियाली राष्ट्रपतिलाई समवेदना जनाउनुपर्नेमा शुभकामना पठाएर प्रेस विज्ञप्ति जारी गरेको थियो । उक्त विज्ञप्तिको सर्वत्र निन्दा भएपछि र परराष्ट्रको कपीपेस्ट कार्यशैलीमा प्रश्नचिह्न उठेपछि परराष्ट्रमन्त्रीको निजी सचिवालयले क्षमायाचना गर्दै विज्ञप्ति सुधारेको थियो ।
'चन्दलाई संगठित अपराधमा कारबाही',"दुई राजदूतको ओहोदा मन्त्रीसरहसरकारले भारतका लागि आवासीय राजदूत नीलाम्बर आचार्य र संयुक्त राज्य अमेरिकाका लागि आवासीय राजदूत अर्जुनकुमार कार्कीलाई नेपाल सरकारको मन्त्रीसरह मर्यादा कायम गर्ने निर्णय पनि गरेको छ । उनीहरूले पाउने वैदेशिक भत्ता राजदूतसरहकै हुने भए पनि तलब भने मन्त्रीसरह पाउनेछन् । बहुदल आएपछि अमेरिकाका लागि नेपालका राजदूत योगप्रसाद उपाध्यायलाई सरकारले यसै गरी निर्णय गरेरै मन्त्रिसरहको सुविधा दिएको थियो । त्यस्तै, भेषबहादुर थापालाई अमेरिका र भारतको राजदूत हुँदा र नीलाम्बर आचार्य कोलम्बोको राजदूत हुँदा पनि यही सुविधा दिइएको परराष्ट्रले जनायो । चीनका लागि राजदूत लीलामणि पौडेललाई पनि यही सुविधा दिइएको छ । त्यस्तै, मन्त्रिपरिषदले सार्क सचिवालय, काठमाडौं र बिमस्टेक सचिवालय ढाकाका लागि उपसचिव पद पनि सिर्जना गरेको छ ।"
मलाई मारेर गणतन्त्र बच्छ ?,"प्रधानमन्त्री निवासमा सरकारको निर्णयबारे नेताहरूले असन्तुष्टि राखे पनि मुख्य रूपमा पार्टी एकताबारे छलफल भएको थियो । १० महिना भइसक्दा पनि पार्टी एकताले पूर्णता पाएको छैन । मुख्य रूपमा पार्टी एकता लम्ब्याउनु हुँदैन भनेर त्यसको प्रस्ताव तयार गर्नेमा छलफल केन्द्रित भएको हो, एक नेताले भने, अब छिट्टै एकताले आकार लिन सक्नेछ । नेताहरूको गुटबन्दीका कारण एकता प्रस्ताव तयार हुन सकेको छैन । जिल्ला तहका कमिटी बनाउने सवालमा समेत नेताहरूले आफ्नो समूहको स्वार्थ हेरेपछि विवाद बढेको थियो । तल्लो तहबाट प्रस्तावित नाममा विवाद भएपछि पटक पटक बनेको कार्यदलले प्रस्ताव तयार गर्न सकेन । त्यसपछि सचिवालयले प्रस्ताव तयार गर्ने जिम्मा अध्यक्षद्वयलाई दिएको थियो । अध्यक्षहरूले प्रस्ताव तयार गर्ने क्रममा वरिष्ठ नेताहरूसँग परामर्श गरेका हुन् ।"
उपसचिव १० घण्टा प्रहरी नियन्त्रणमा,"संघीयताको मर्मविपरीत कर्मचारी समायोजन भएकाले नसच्याएसम्म आन्दोलन जारी राख्ने उनले चेतावनी दिए । केन्द्र सरकार हावी भएको छ, प्रदेश, स्थानीय सरकार र तल्लो तहका कर्मचारी मर्कामा परेका छन्, उनले भने । यसअघि पनि असोजमा उनलाई शिक्षा मन्त्रालयले नवलपरासीको देवचुली नगरपालिकामा सरुवा गरेको थियो । उनी त्यहाँ हाजिर हुन गएनन् । कर्मचारी सरुवाका विषयमा सरकार र मन्त्रालयविरुद्ध टीकाटिप्पणी गरेको भन्दै उनीसँग शिक्षासचिव खगराज बरालले स्पष्टीकरण सोधका थिए । पोखरेलले प्रधानमन्त्रीसहित १० निकायलाई स्पष्टीकरणको जवाफ लेखेका थिए ।"
हराउनेमा महिला र बालबालिका बढी,"महिला र बालकालिकालाई विभिन्न प्रलोभनमा पारेर अवैधानिक ढंगले विदेशमा लगेर बिक्री गर्ने गरेका छन्, बालकालिकाको क्षेत्रमा लामो समयदेखि काम गर्दै आएको सिविन हेल्प लाइनका प्रमुख झविन्द्र ज्ञवालीले भने, पैसाको लोभमा परेर महिला र बालकालिकाहरू दलालहरूको हातमा पर्ने गरेका छन् । वैदेशिक रोजगारी र बहुविवाहले महिला र बालकालिका हराउने गरेको उनले बताए ।"
जहाँ तामाङ भाषा मात्रै बोलिन्छ,"१६ वर्षअघिसम्म तामाङबाहेक अन्य भाषा नबुझ्ने समस्या गाउँमा रहने गरेको उनले प्रस्ट्याए । अब भने त्यस्तो छैन, तर धार्मिक मान्यतालाई मान्ने भएकाले तामाङ भाषा बोल्ने गरिन्छ, उनले भने । ह्योल्मो क्षेत्रको रूपमा चिनिएको हेलम्बुको इचोक, महाकाल, पाल्चोकसम्म तामाङबस्ती फैलिएको छ । इन्द्रावती गाउँपालिकाको नवलपुर, सिम्पालकाभ्रे, बाह्रबिसे नगरपालिकाको घुम्थाङ, कर्थली, घोर्थलीजस्ता उच्च हिमाली गाउँमा तामाङ जातिको बाक्लो बस्ती पाइन्छ ।"
ट्रकमा आगजनी,ट्रकमा लागेको आगो थाहा नगरपालिकाको दमकलले नियन्त्रणमा लिएको थियो । ट्रकको अगाडिको भाग पूरै जलेको छ । करिब एक वर्षअघि पनि विप्लवकै बन्दको दिन त्रिभुवन राजपथको टिस्टुङ खण्डमा बसमा आगजनी गरिएको थियो ।
क्रसर उद्योग मापदण्ड पुनरावलोकन गर्न सिफारिस,"जिल्ला अनुगमन तथा समन्वय समितिको बैठकले नदीको पानीभित्र मेसिन प्रयोग गरी बहाव क्षेत्रमा सामग्री संकलन गरेको अवस्थामा पक्राउ परेमा पहिलो पटकका लागि १ लाख जरिवाना गर्ने निर्णय गरेको हो । टिपर र ट्रक प्रयोग गरेमा ३० हजार, मिनी ट्रक प्रयोग गरेमा २० हजार र ट्याक्टरलाई १० हजार जरिवाना गराउने निर्णय भएको जिल्ला समन्वय अधिकारी कोमलप्रसाद धमलाले जानकारी दिए । स्थानीय र जिल्ला अनुगमन तथा समन्वय समितिमा अभिलेखीकरण नगराई मेसिनरी स्काभेटर प्रयोग गरेमा १ लाख, तोकिएको भन्दा बढी गहिराइबाट उत्खनन गरेमा २ लाख, तोकिएभन्दा बढी मेसिन प्रयोग गरेमा प्रतिमेसिन १ लाख जरिवाना गर्ने निर्णय भएको छ । रातमा मेसिन प्रयोग गरी उत्खनन् गरेमा १ लाख ५० हजार, टिपर र ट्रक प्रयोग गरेमा ४५ हजार, मिनी ट्रक प्रयोग गरेमा ३० हजार र ट्याक्टरलाई १५ हजार जरिवाना हुनेछ । नदीको धार परिवर्तन गरी सामग्री संकलन वा उत्खनन् गरेमा १ लाख, वातावरणीय परीक्षण प्रतिवेदनमा उल्लेख भएभन्दा बाहिरको क्षेत्रमा सामग्री संकलन वा उत्खनन गरेमा २ लाख जरिवाना हुने उल्लेख छ । कसुर दोहोर्याए ५० प्रतिशत थप जरिवाना हुने निर्णय भएको धमलाले जानकारी दिए ।"
स्विस प्राध्यापाकलाई मानार्थ विद्यावारिधि,"बाडु प्रसिद्ध सिभिल इन्जिनियर हुन् । बाडुले सन् २००३ देखि नेपाल र काठमाडौं विश्वविद्यालयलाई यान्त्रिक, भौतिक, आर्थिक तथा मानव संसाधन क्षेत्रमा सहयोग पुर्याउँदै आएको केयूका सूचना संयोजक हेमराज काफ्लेले जानकारी दिए । बायोटेक्नोलजी, जियोम्याटिक्स इन्जिनियरिङ, सिभिल इन्जिनियरिङजस्ता कार्यक्रममा विशेष योगदान पुर्याएको विश्वविद्यालयले जनाएको छ । सन् १९९२ देखि २००० सम्म स्विस फेडेरल इन्स्टिच्युट अफ टेक्नोलजीको अध्यक्ष रहँदा बाडुले प्राज्ञिक र औद्योगिक क्षेत्रबीच उच्च सहकार्यको परम्परा आरम्भ गरेका थिए । एकै पटक १ सय ३९ जना औद्योगिक क्षेत्रका विशेषज्ञहरूलाई प्राध्यापन पेसामा सलग्न गराएको पत्रकार सम्मेलनमा जानकारी दिइयो ।"
स्मार्ट लाइसेन्समा ढिलाइ,"सेवाग्राही प्रत्येक दिन आउँछन्, निकै समस्या भएको छ, निर्णय गर्न नै समय लाग्लाजस्तो छ, ती अधिकारीले भने, सेवाग्राहीलाई सास्ती छ, चाँडै निर्णय गरे राम्रो हुन्छ । कार्डको माग र आपूर्तिबीच असन्तुलन हुँदा हालसम्म पनि ट्रायल पास अथवा नवीकरण गरेको १७ महिनासम्म स्मार्ट कार्ड कुर्नुपर्ने अवस्था रहेको ती अधिकारीको भनाइ छ । गत असोजमा निजी कम्पनी मालिका इन्कर्पोरेट प्रालिलाई थर्मल प्रिन्टिङ (सामान्य लेखाइ) विधिबाट ५ लाख कार्ड ४५ दिनभित्र प्रिन्ट गर्ने गरी सम्झौता गरेको थियो । उक्त सम्झौताअनुसार मालिकाले कात्तिक ४ गतेदेखि कार्ड प्रिन्ट सुरु गरेको हो । मालिकाले ३ लाख ५० हजार स्मार्ट लाइसेन्स छापेको विभागका प्रवक्ता गोकर्ण उपाध्यायले बताए । मालिकाले छपाइमा गल्ती गरेकाले समस्या आएको छ, गल्ती छापिएका कार्ड संख्या बुझाउन निर्देशन दिइसकेका छौं, उनले भने, पुसदेखि मालिकासँग गरेको सम्झौता पनि समाप्त भइसकेको छ । जनगुनासो बढेकाले छिटोछरितो गर्न निजी कम्पनीलाई छाप्ने जिम्मा दिए पनि केही प्राविधिक समस्या आएको उपाध्यायले बताए । सेवाग्रहीलाई समस्या भएको भन्दै उनले दुई हप्ताभित्र रिप्रिन्ट गर्न निर्देशन दिने बताए । हाल आफूसँग भएका ८ वटा प्रिन्टरमध्ये ५ वटाबाट मात्र प्रिन्ट गर्दै आएको छ । मालिका इन्कर्पोरेटका प्रबन्ध निर्देशक सुरेन्द्र ढकालले आफूलाई जिम्मा दिएको सबै कार्ड छापिसकेको बताए । लेजर प्रिन्ट गर्नुपर्नेमा थर्मल प्रविधिबाट प्रिन्ट गर्दा २३ प्रतिशत समस्या देखिएको हो, विभागसँग सम्झौता गर्दा हामीले स्पष्ट रूपमा भनिसकेका छौं, उनले भने, त्यो पनि समाधान भइसकेको छ, एक दुई दिनभित्रै सबै समस्या समाधन गर्छौं ।"
सडक कि सम्पदा ?,सातदोबाटो ढोलाहिटी ३२ किमि सडक दिवा र शैलुङ कन्स्ट्रक्सन जेभीले २३ करोड ३१ लाख ४६ हजार रुपैयाँमा ०७५ कात्तिकमा सकिने गरी ०७३ मा म्याद थप गरेका थिए । ठेकेदारले सरकारसँग २ करोड ८३ लाख १८ हजार रुपैयाँ लिइसकेका छन् । शैलुङ कन्स्ट्रक्सनका सञ्चालक शारदाप्रसाद अधिकारी हुन् । उनी पूर्वप्रधानमन्त्री पुष्पकमल दाहालका घरबेटी पनि हुन् । दाहाल यही सडक खण्डअन्तर्गत खुमलटारमा बस्छन् । ढोलाहिटीसुनाकोठीठेचोचापागाउँ ४ किमि सडक कन्टेक कम्पनीले २६ करोड ७१ लाख ९३ हजारमा २०७५ भदौमा सम्पन्न गर्ने गरेर ०७३ मा ठेक्का पाएका थिए । कन्टेकका सञ्चालकले सरकारसँग काम सुरु गर्ने भनेर ३ करोड ३० लाख ९८ हजार रुपैयाँ लिइसकेका छन् ।
भक्तपुरमा भिन्न होली,"काठबाट निर्मित भीमसेनको लिंगलाई फागुन शुक्ल अष्टमीका दिन दुईजनाले काँधमा बोकेर नगरको इनाचो, बाचुटोल, जेंला, जगाती, ब्रह्मायणी, च्यामासिंह हुँदै, तचपालस्थित दत्तात्रय मन्दिर परिसरमा पूजा गरी साँझ भीमसेन मन्दिरको पाटीमा झुन्ड्याइन्छ । नेवार परम्पराअनुसार यसलाई चीर स्वायगू भनिने गरिन्छ । चीर स्वायगू अर्थात् लिंग घुमाएपछि फागु सुरु हुन्छ । घुमाएको लिंगलाई स्थानीयले पूजा गर्ने र दान दक्षिणा दिने परम्परा छ । भीमसेनको लिंग पूजा गरे सुख, शान्ति र समृद्धि बढ्ने जनविश्वास छ ।"
"लगानीको वातावरण जति ढोका, उति उल्झन",ऐन सुधारका नाममा सुधार मात्र भयो भने पनि लगानी आउँदैन ।लगानी रोकिएका कम्पनीको अवरोधबारे एकएक अध्ययन गरेर गाँठो फुकाइदिन सक्नुपर्छ । लगानी सम्मेलनअघि यस्तो पहल आवश्यक छ । सरकारले सम्मेलन गरेर मात्र पुग्दैन ।
अमेरिकी सुर्ता,नेपालले अमेरिकी रणनीति बुझ्नुपर्ने प्रयास गर्नु अत्यावश्यक भएजस्तै अमेरिकाले पनि नेपालको संवेदनशीलता र द्विपक्षीय सम्बन्धमा अन्तरनिहित चासो र मान्यता बुझिदिन उचित हुन्छ । किनभने कमजोर र शक्तिहीन भए पनि एक स्वतन्त्र राष्ट्रको हैसियतले नेपालको आफ्नै प्राथमिकता र छनोट छन् । विश्व समुदायमा आफ्नो पहिचानसहित नेपाल सम्बन्ध विस्तार गर्न चाहन्छ । ७० वर्षअघि अमेरिकासित दौत्य सम्बन्ध कायम गरेपछि नै नेपालले अन्तर्राष्ट्रिय क्षेत्रमा दैलो उघारेको थियो । तसर्थ विश्व व्यवस्थामा सक्रिय हुने नेपालको सदिच्छामा अमेरिकी समर्थन र सहयोग अपेक्षित छ ।
नचाहिँदो भारीले थिचिँदै जनता,"विश्व बैंकको सन् २०१५ को तथ्यांक अनुसार औसतमा प्रत्येक नेपालीले स्वास्थ्य र शिक्षातर्फ हुने खर्चमध्ये आफ्नो खल्तीबाट क्रमशः ६०४१ र ५७ प्रतिशत तिर्नुपरेको कहालीलाग्दो अवस्था छ । यो विश्वको औसत अंकभन्दा झन्डै एकतिहाइ कम हो । अधिकांश विकसित र विकासशील मुलुकमा शिक्षा, स्वास्थ्य राज्यको मातहतमा रहने र मुलुकभर माध्यमिक तहसम्मको शिक्षा निःशुल्क हुने गरेको पाइन्छ । हामीकहाँ भने प्रत्येक परिवारले यी कुरामा सधैं चिन्तित रहनुपर्छ । शैक्षिक कर्जाबाट उठ्न नसक्ने, उपचार खर्चमा घरबार सकिने, कंगाल बन्ने भयावह अवस्था छ । साम्यवाद र समाजवादको नाराले सार्थकता पाउन अझै कति समय लाग्ला ? भुवनेश्वर शर्मा, चन्द्रागिरि२, काठमाडौं"
मुलुकलाई फेरि द्वन्द्वमा नझोस,"सत्तारुढ नेकपा अध्यक्ष तथा पूर्व प्रधानमन्त्री प्रचण्डले उनलाई चेतावनी दिएका छन् कसैले फेरि २०५२ सालको प्रचण्ड बन्न खोजे पार लाग्ने छैन । तर तिनै प्रचण्डले केही दिनअघि भनेका थिए फेरि माओवादी जन्मिन सक्छ । त्यसले विप्लवको मनोबल अवश्य बढायो होला । खोलाले बगाएका हतियार उनीसँंग नै छन् । सरकारले ज्यादती गर्यो भने उनी अर्को देशमा पनि पस्नेछन् । अतः सरकार जसरी सीके राउतसंँग सहमतिमा पुग्यो, त्यस्तै सहमति विप्लवसंँग पनि गर्न प्रयास गर्नुपर्छ । बेलैमा सहमति हुन सकेन भने चन्द अर्को अस्थिरताको पात्र बन्ने बेर लाग्दैन । डा शिवशंकर यादव, छपकैया, वीरगन्ज"
शोकमा त संकोची बनौं,"यस संसारका सबै भूगोल, धर्म, पेसा तथा वर्गका मानिसले मृत्युलाई अत्यन्त संवेदनशील ठानेर व्यवहार गरेको पाइन्छ । यस्तो संवेदनशील विषयमा केही बोलिलेखिहाल्नुभन्दा पहिले यसले सम्बद्ध व्यक्तिको परिवारलाई कस्तो पीडा दिनसक्छ भन्नेबारे सचेत हुन ढिलो भइसकेको हो कि ?"
नयाँ संकथनका पुराना मोहरा,"इतिहासको समीक्षा गर्ने र पाठ सिक्ने जिम्मेवारी सरकारको माक्र होइन । नेत्रवित्रम चन्द र उनका कमरेडहरूले समेत यसबारे उतिनै जिम्मेवारीपूर्वक समीक्षा गर्न आवश्यक थियो । विद्यमान आन्तरिक एवं वैश्विक परिवेशमा उनीहरूले अपनाएको क्रान्तिको बाटो घातक हुने निश्चित छ । केही वर्षअघि मात्रै गरिएका प्रयोगले बेहोरेका त्रासदीपूर्ण विफलताबाट पाठ सिक्न नखोज्नु विडम्बनापूर्ण छ । केवल पैसा र हतियार थुपारेर क्रान्ति हुँदैन भन्ने सत्य नेपालमै सावित भइसकेको छ । पेरु जस्ता देशमा प्रोट्र्याक्टेड वारले जन्माएका आपराधिक जत्थाबारे अध्ययन गर्नु अत्यावश्यक छ । वस्तुगत परिस्थितिलाई अन्ध महत्त्वाकांक्षाले केही समय धुमिल बनाउन सक्छ, बदल्न सक्दैन । हिजो आफूले बेहोरेका दुःख र आफैंले गरेको प्रयोगबारे निर्ममतापूर्वक समीक्षा नगरेर एकीकृत क्रान्तिजस्ता नयाँ संकथन निर्माणमा रुमलिनु सिंगो समाजलाई धोका दिनु हो ।"
कानुन सुधारे वैदेशिक लगानी,"नेपाल जस्तो पूर्वाधार र औद्योगिक विकासमा पछाडि परेको मुलुकको आर्थिक विकासको अभियानमा छलाङ मार्ने उद्देश्यलाई पूरा गर्न वैदेशिक लगानीको महत्त्वपूर्ण स्थान रहने तथ्यलाई नकार्न सकिंँदैन । यसैले कानुनी र प्रक्रियागत सुधारलाई सुविचारित गर्न निरन्तरता दिँंदै खुला, उदार र पारदर्शी प्रणालीलाई अगाडि बढाउनतर्फ सरकारको ध्यान केन्द्रित हुनुपर्छ । यसबाट मात्र लगानी सम्मेलनको सार्थकता प्रमाणित हुन्छ ।लेखक पूर्व वाणिज्य सचिव हुन् ।"
जीवनशैली नसुधार्दा बिग्रन्छ मिर्गौला,"मधुमेहको समयमै पहिचान र नियन्त्रण भएन भने मिर्गौला र आँखामा समस्या देखापर्छ, डा साह भन्छिन्, मधुमेह ३०(४० वर्षमै देखिनु र वयस्क, युवामा समेत उच्च रक्तचाप देखिनु मिर्गौलाका लागि जोखिम हो । अस्वस्थकर खानपान, मदिरा, खैनी, चुरोटको अत्यधिक उपयोग, सहरीकरण, व्यायामशारीरिक सक्रियताको कमी, तनावमा अत्यधिक वृद्घि, अस्वस्थकर जीवनशैलीलगायत कारणले मिर्गौला रोगको जोखिम बढ्दो छ । कति खाने, कहाँ खाने, के खाने ठेगान छैन, भद्रगोल किसिमले खाइरहेका छन्, डा काफ्ले भन्छन्, खाद्यपदार्थ, तरकारी, फलफूल आदिमा विषादी, रासायनिक मल आदिको अत्यधिक उपयोगले मिर्गौलालाई हानि गरिरहेको छ । विशेषज्ञहरूका अनुसार मदिराको अत्यधिक उपयोगले समेत नेपालीको मिर्गौला प्रभावित भइरहेको उनले औंल्याए । समयमै रोग पत्ता लागे औषधि गरेर मिर्गौलालाई थप बिग्रनबाट जोगाउन सकिन्छ, डा शाह भन्छिन् ।"
प्रालिमा आउन यातायात समितिलाई अन्तिम मौका,"राष्ट्रिय यातायात व्यवसायी महासंघका वरिष्ठ उपाध्यक्ष विजय स्वाँरले तीन महिनाभित्र सबै समिति प्रालिमा दर्ता हुने बताए । अब कानुनी जटिलता हटेको छ, उनले भने, सबै समिति प्रालिमा दर्ता हुन्छन् ।"
गढीमाईमा डिलक्स शौचालय,"(बारा)  तपाईं गढीमाई मन्दिर जाँदै हुनुहुन्छ भने अब नयाँ अनुभव गर्न सक्नुहुनेछ । फोहोर, अव्यवस्थित र सार्वजनिक शौचालयको हैरानी खेप्नुपर्नेछैन । मन्दिर क्षेत्र सरसफाइ गरेर चिटिक्क पारिएको छ । छेउमै सुविधायुक्त शौचालय बनाइएको छ । नगरपालिकाले ४८ लाख रुपैयाँ खर्चेर प्रदेश २ कै नमुना शौचालय बनाएको हो । महागढीमाई नगरपालिका प्रमुख उपेन्द्रप्रसाद यादवले गढीइमाई मेलालाई लक्षित गरेर शौचालय बनाइएको बताए । हरेक पाँच वर्षमा लाग्ने मेला आउँदो मंसिरमा हुँदै छ । मेला भर्न आउने दर्शनार्थी, मेलाबाहेक दैनिक रूपमा आउने आन्तरिक पर्यटक र श्रद्धालुको समस्यालाई ख्याल गरेर शौचालय बनाइएको यादवले बताए । उनका अनुसार शौचालयमा एकै पटक २० जना महिलापुरुषले शौच गर्न र नुहाउन सक्छन् । मन्दिर क्षेत्रको विकासका लागि बनाइएको गुरुयोजनाअन्तर्गत नगरपालिकाले शौचालय निर्माण गरेको हो । खुला दिसामुक्त अभियान र प्रदेश सरकारको स्वच्छता अभियानमा करोडौं खर्च भए पनि गढीमाई मन्दिर क्षेत्रमा शौचालय बन्न सकेको थिएन । त्यहाँ सार्वजनिक शौचालय नहुँदा पर्यटक र दर्शनार्थीलाई समस्या थियो, अब त्यो हटेको छ, नगर प्रमुख यादवले भने ।शौचालय व्यवस्थित तरिकाले सञ्चालनका लागि गढीमाई मन्दिर सञ्चालन तथा विकास समितिलाई हस्तान्तरण गरिएको छ ।"
शिक्षा सम्मेलन,"काठमाडौं (कास) नयाँ बानेश्वरस्थित युनिग्लोब कलेजले दुईदिने अन्तर्राष्ट्रिय सम्मेलन सम्पन्न गरेको छ । विद्यार्थीलाई सैद्धान्तिक र व्यावहारिक ज्ञानका साथै अनुसन्धान र अन्वेषणमूलक शिक्षा प्रदान गर्ने उद्देश्यले सम्मेलन गरिएको हो । सम्मेलनमा अमेरिका, स्विटजरल्यान्ड, इटाली, थाइल्यान्ड, यूके, मलेसिया, भारत र चीनका गरी ५० जना तथा नेपालका करिब आठ सय प्रतिनिधिको सहभागिता थियो । सम्मेलनमा विविध विषयका १ सय ५० वटा अनुसन्धानमूलक कार्यपत्र प्रस्तुत गरेको निर्देशक अनन्तराज घिमिरेले विज्ञप्तिमा जनाएका छन् ।"
मधेसमा शीर्षनेताको दौड,"विश्लेषक विजय मिश्रका अनुसार प्रदेश २ को राजनीतिक गणितको यही दाउपेचमा आफ्नो दलको प्रभाव बढाउन हरेक दल मधेसमा गतिशील बनेका हुन् । साझा विवेकशील पार्टीको लहान र जनकपुरको मधेस मन्थन कार्यक्रमा सहभागी मिश्रले राजनीतिबाट सर्वसाधारणको असन्तोष र निराशा हटेको नदेखिएको बताए । मधेसमा असन्तुष्टि चुलिएकै छ । जनताको निराशा हटाउने र आस जगाउने काम दलहरूले गर्नुपर्थ्यो, जुन देखिएन, उनले भने । अलगाववादको मुद्दा बोकेका राउतलाई अखण्डको पक्षमा ल्याएर नेकपाले मधेसमा एक तीरले दुई सिकार गर्न खोजेको बुझाइ पनि छ । राउतलाई अघि सारेर मधेसवादी दललाई कमजोर बनाउने र आफ्नो प्रभाव बढाउने नेकपाले दाउ रचेको तर्क छ । राउत, जनकपुर आएदेखि मौन छन् ।"
घरबारविहीनलाई घर दिइने,"हामीले गाउँपालिकाभित्रका सबै सुकुम्बासी, घरबारविहीन र अति विपन्न परिवारको शुक्रबारदेखि लगत लिन सुरु गरेका छौं, सदस्यसचिव भण्डारीले भने, निर्धारित अनुसूची लिएर कर्मचारी सबै वडाका घरघर पुगेर लगत संकलन गर्ने छन् ।"
बीपी प्रतिष्ठानका उपकुलपति पदमुक्त,"पदमुक्त उपकुलपति रौनियारले आफूलाई सिनेटमा पनि बस्न नदिई स्वास्थ्यमन्त्रीले एकलौटी ढंगबाट सिफारिस गरेर हटाउने सिफारिस गरेको आरोप लगाए । उनले भने, प्रधानमन्त्री कार्यालयबाट मलाई त्यस्तो केही जानकारी आएको छैन । पहिला पत्र हेरौं के भनेर पदमुक्त गरिएको छ भनेका रहेछन् । उनले षड्यन्त्र गरेर फसाएको उल्लेख गर्दै पदमुक्त नै गरे पनि अदालत जाने सोच नबनाएको बताए ।"
"म्याद गुज्रँदै, काम आधामात्रै",राजनीतिक पहुँचका आधारमा हुलाकी सडक मोडिएको भन्दै भीमदत्त नगरपालिका १९ बाग्फाँटावासीले विरोध जनाएका छन् । उनीहरूले २०१५ देखिको हुलाकी सडक बेलडाँडीदेखि सोझै निकुञ्ज भएर बाग्फाँटा हुँदै महेन्द्रनगर जोड्ने भए पनि राजनीतिक पहुँचका आधारमा दैजी पुर्याइएको आरोप लगाएका छन् ।
दरौदीमा अवैध उत्खनन,"बुझाइमा भिन्नता हुँदा पनि समस्या आएको छ, प्रजिअ श्रेष्ठले भने, विकास आयोजनालाई निर्माण सामग्री अभाव हुन नदिन सहजीकरण गर्छौं । स्रोतका अनुसार यहाँ मापदण्ड पूरा नगरी सञ्चालनमा रहेको क्रसर उद्योगले जेसीभीकै प्रयोगबाट उत्खनन गर्न स्थानीय प्रशासनलाई दबाब दिने गरेका छन् । प्रदेशको उद्योग पर्यटन वन तथा वातावरण मन्त्रालयले साउन १ बाट लागू हुने गरी ढुंगा गिटी बालुवा उत्खनन, संकलन, क्रसिङ र बित्री वितरण तथा क्रसर उद्योग स्थापना र सञ्चालनलाई व्यवस्थित बनाउन कार्यविधि बनाएको छ ।"
भूमि अधिकार मञ्चमा सुब्बा,"पोखरा (कास) राष्ट्रिय भूमि अधिकार मञ्च नेपालको पाँचौं राष्ट्रिय सम्मेलनले सरस्वती सुब्बाको अध्यक्षतामा २३ सदस्यीय केन्द्रीय कार्यसमिति चयन गरेको छ । सुब्बा यसअघि महासचिव थिइन् । पोखरामा बुधबार सम्पन्न सम्मेलनले मञ्चको आगामी कार्यकालको उपाध्यक्ष, महासचिव, कोषाध्यक्ष र सचिवमा क्रमश ः मेघबहादुर बीसी, बलबहादुर तामाङ, सुनीता सोनी विश्वकर्मा र चन्द्रा विकलाई चयन गरेको छ ।"
झुम्दै वसन्त रागमा,पौराणिक कथनअनुसार दानवराज हिरण्यकश्यपुले विष्णुका भक्त आफ्नै छोरा प्रह्लादलाई मार्न आफ्नी बहिनी होलिकाको काखमा बसाली आगो लगाइदिएका थिए । आगोले विष्णुभक्त प्रह्लादलाई छोएन । बरु होलिका नै भष्म भइन् । यसरी होलिका रूपी पापवृत्ति जलेर भष्म भएको सम्झनामा प्रत्येक वर्ष फाल्गुण शुक्ल पूर्णिमाको रातमा होलिकाको प्रतीक चीर दाह गर्ने परम्परा रहेको विश्वास गरिन्छ ।
प्रदेश जोड्दै नाटक,महोत्सवले सुर्खेत मात्र नभई सिंगो कर्णाली प्रदेशमा रंगमञ्चीय तरंग निर्माण गरेको स्थानीय आयोजक आरंग नेपालका अध्यक्ष गणेश गौतमले बताए । कर्णाली प्रदेशका संस्कृतिलाई प्रवर्द्धन गर्न महोत्सव सफल भएको कर्णाली प्रदेशका सामाजिक विकासमन्त्री दल रावलले बताए ।
द म्यान फ्रम काठमान्डु विश्वको ढोका खोल्छ,"पेमाले पनि यो फिल्म बनाउने जब प्रयास गरे अनि यति राम्रो टिम, निर्माता जोडिएको छ भने किन नगर्ने भन्ने लाग्यो । गुल्सन ग्रोभरले फिल्ममा हलिउड कलाकार जोस म्यानुअलदेखि पाकिस्तानी कलाकार हमिद शेख र नेपाली कलाकार आना शर्मा, नीर शाह, कर्मा शाक्य, पारामिता राना, आमिर गौतम, शिशिर वाङ्देल, पुष्कर गुरुङलगायतसँग काम गरेका छन् । निर्देशक पेमाले नेपालका नकिम उद्दिनसँग मिलेर निर्माण गरिएको यस फिल्मको संगीत ज्यासन कुँवरले दिएका हुन् भने छायांकन कार्लोस मेडिनाको रहेको छ । गुल्सनले नेपाली प्राविधिक र कलाकार काममा मिहिनेती र गजब लागेको प्रतिक्रिया दिँदै उनीहरूप्रति अगाध सम्मान रहेको बताए । फेरि गतिलो प्रयास कुनै गरिन्छ भने दोहोर्याएर नेपाली फिल्म खेल्न तयार रहेको बताउँदै उनले यसै फिल्मको पनि निर्देशकले दोस्रो भाग बनाउन चाहिरहेको सुनाउँदै भने, तर भगवान्ले के चाहेको छ भन्ने कुरा शुक्रबार रिलिजपछि नै थाहा हुन्छ ।"
तीन फिल्म आज,"कर्पोरेट प्रेमकथामा आधारित भनिएको फिल्म जानी नजानी वसन्त अधिकारीको डेब्यु निर्देशन रहेको छ । नेपाली फिल्ममा स्थापित प्रेमशैलीभन्दा फरक प्रेमकथा प्रस्तुत गरिएको निर्माण पक्षको दाबी छ । फिल्ममा मनीष श्रेष्ठ, निरीशा बस्नेत, सन्नी सिंह, नम्रता श्रेष्ठ, प्रकाश अधिकारी, कृष्णभक्त महर्जन, रोशनी केसीलगायत कलाकारको मुख्य भूमिका रहेको छ । रोशनी इन्टरटेन्मेनटको ब्यानरमा निर्मित यो फिल्मका निर्माता मोदनाथ खनाल र सागरकाजी माली हुन् । सामीप्यराज तिमिल्सिनाले लेखेको फिल्मलाई संजय लामाले छायांकन गरेका छन् भने अर्जुन जिसीको सम्पादन र अर्जुन पोखरेलको संगीत रहेको छ ।"
अध्ययन आवश्यक : चीन,जैसएमोहम्मदको शाब्दिक अर्थ मोहम्मदको सेना हो । सन् १९९९ मा इन्डियन एअरलाइन्सको विमान अपहरण गरी अफगानिस्तानको कान्दाहारमा पुर्याइएपछि याक्रुलाई रिहा गर्ने त्रममा भारतले मुक्त गरेका मसुद अजहरले जैसएमोहम्मदको गठन गरेका हुन् ।मसुद अजहरले त्यसताका अफगानिस्तानमा भूतपूर्व तालिवान नेता मुल्लाह ओमार तथा अल कायदा प्रमुख ओसामा बिन लादेनसँग भेटेका थिए ।
दुर्भाग्यपूर्ण कदम,भारतीय विदेश मन्त्रालयले विज्ञप्ति जारी गर्दै चिनियाँ कदमबाट भारत निराश भएको जनाएको छ । मन्त्रालयले भारतीय नागरिकमाथि नृशंश आक्रमणमा संलग्न आतंकवादी नेतालाई कानुनी कठघरामा ल्याउन सबै सम्भाव्य उपाय खुलै राख्ने पनि स्पष्ट गरेको छ । चीनले राष्ट्रसंघीय प्रतिबन्धसम्बन्धी समितिमा विगतका ३ प्रयत्नलाई अवरुद्ध बिफल पारिसकेको छ ।
बोइङ ७३७ म्याक्स नउडाइने,"गत वर्षको अन्त्यमा केही अमेरिकी पाइलटले बोइङ ७३७ म्याक्स विमान उडाउने बेलामा नियन्त्रण गर्न समस्या हुने गरेको उजुरी गरेका थिए । तर बोइङले ती मोडेलका विमानको सुरक्षामा आफू सुनिश्चित रहेको बताउँदै आएको थियो । यसैबीच, बोइङले बिहीबार एक विज्ञप्ति जारी गर्दै ७३७ म्याक्स ८ मोडेलका विमान पूर्णरूपमा सुरक्षित रहेको दाबी गरेको छ । बोइङ ७३७ म्याक्सको सुरक्षाप्रति आफूहरूलाई पूर्ण आत्मविश्वास छ, बोइङका प्रमुख कार्यकारी डेनिस मुलेनबर्गले भनेका छन् ।"
गोली काण्डमा १० को मृत्यु,अधिकारीका अनुसार मारिनेमा ७ विद्यार्थी रहेका छन् । एक जना महिला र दुई बन्दुकधारीको समेत ज्यान गएको हो । घटनामा घाइते १७ को विभिन्न अस्पतालमा उपचार भइरहेको अधिकारीले जनाएका छन् ।
पुरुष नेतृत्वका स्थानीय तहमा महिला सेवाग्राही थोरै,"पानीको राम्रो सुविधा भएका ठाउँमा काउली, आलु, धनियाँ, टमाटर, सिमी, प्याज, लसुनलगायत राम्रो उत्पादन भए पनि बजार टाढा भएकाले बेच्न नसकिएको खडकाले गुनासो गरिन् । यहाँका धेरैजसो पुरुष भारतमा भएकाले गाउँमा महिला मात्र छौं । गाउँपालिकाले तरकारी संकलन केन्द्र स्थापना गरिदिए सजिलो हुन्थ्यो, उनले भनिन् । विन्देवासिनीकै आमा समूहकी अध्यक्ष सानु खड्काले हालसम्म वडामा महिलाका क्षेत्रमा कसैले काम नगरेको गुनासो गरिन् । स्वास्थ्य शाखाले कहिलेकाहीं मात्र तालिम दिने गरेको छ । अरू कसैले केही गरेको छैन, उनले भनिन्, हाम्रा लागि स्थानीय सरकार गाउँमा आएको महसुस पटक्कै छैन । विन्ध्यवासिनीका महिलाका क्षेक्र विकासका कार्यत्रमको बजेट अन्यत्रै प्रयोग भइरहेको उनको दाबी छ । अब हुने बजेट विनियोजनमा सुरुवातमै सोधखोज गर्न लागिरहेको उनले बताइन् ।"
"सुक्खामा काठे पुल, वर्षामा डुंगा","सामुदायिक वन उपभोक्ता समूह, क्लबहरूले हिउँदमा काठेपुल र बर्खामा डुंगा चलाउने गरेकाले स्थानीयलाई नदी तर्न सजिलो भएको साउद बताउँछन् । उनले लामो समयदेखि कान्द्रा नदीका विभिन्न ठाउँमा स्थानीयले झोलुंगे तथा पक्की पुलको माग राख्दै आएको बताए । आम्दानीको स्रोत पनि बर्खामा जलमग्न हुने यस क्षेत्रका नदी स्थानीयका लागि अभिशाप भएका छन् । तर वारपारको सजिलो तरिका अपनाउँदा काठेपुल र डुंगा स्थानीयका लागि आम्दानीको स्रोतसमेत बनेको देखिन्छ । स्थानीय गंगा चौधरीले नदी वारपार गर्न आफ्ना लागि बनाएको डुंगा र काठेपुलले स्थानीय विकासमा टेवा पुगेको बताए । उनका अनुसार गाउँलेबाहेक अरूले काठेपुलबाट नदी तर्दा पैसा तिर्नुपर्छ । गाउँ बाहिरका बासिन्दाले प्रतिव्यक्ति रित्तो ५, साइकलसहित १० र मोटरसाइकलको २० रुपैयाँ तिर्नुपर्छ । दैनिक ५ सयदेखि १ हजारसम्म उठ्ने गरेको छ । उनले यसरी उठेको पैसाले गाउँकै बाटोघाटो निर्माणमा लगाउने गरेको बताए । उनी भन्छन्, पैसा उठाउन स्थानीय रूपमा ठेकेदार छनोट गरेर जिम्मा दिने गरिन्छ । कतै स्थानीय सामुदायिक वनका पदाधिकारी र क्लबले जिम्मेवारी लिएका हुन्छन् । लालबोझी कर्मदेउ घाटको ठेक्का भजनी नगरपालिका आफैंले लगाउने गरेको छ । नगरपालिकाले तारउतारको ठेक्का दिने गरेको उनले बताए । बर्खामा डुंगामा तारउतारको ठेकेदारले शुल्क उठाउँछ भने हिउँदमा काठको पुल ठेकेदारले आफ्नै लगानीमा निर्माण गरेर शुल्क उठाउने गरेको छ । तर नगरपालिकाको ठेक्का सम्झौतामा भने स्थानीय वारिपारिका गाउँलेबाट भने शुल्क लिन नपाइने व्यवस्था छ ।"
रुकुमका ३५ सयभन्दा बढी पीडित,शर्मा कार्यदलको प्रतिवेदन कार्यान्वयनको माग गरेर तत्कालीन प्रतिपक्षी एमाओवादीले ४१ दिन संसद् अवरुद्ध गर्यो । त्यसपछि ०७१ असोज २२ गते मा सुशील कोइराला नेतृत्व सरकार जनसत्ताका लिखतलाई वैधानिकता दिन आव ०७१७२ कुल मूल्यको २ प्रतिशत राजस्व लिएर जग्गा पास गर्ने सहमत भयो । त्यसको पनि व्यापक विरोध भएपछि समस्या समाधान हुन सकेन ।
मदरसामा अमेरिकी राजदूत,"हामी धन्य भयौं । महामहिमज्यू आफैं विद्यालय आएर यहाँको अवस्थाबारे जानकारी लिनुभयो । यहाँका बालबालिकालाई उत्प्रेरणा दिएर जानुभयो, मदरसाका संस्थापक मौलाना अब्दुल जब्बर मन्जरीले भने, मदरसा शिक्षामा सरकारको ध्यान नपुगिरहेका बेला अमेरिकी राजदूत आएर अवलोकन गरेर जानुभएको छ । त्यसअघि राजदूत बेरीले बाँकेका नागरिक समाजका अगुवासँग छलफल गरेका थिए । उनले नागरिक समाज र सञ्चारमाध्यमले सर्वसाधारणको अधिकारका लागि पहरेदारको भूमिका निर्वाह गरिरहेको जनाए । उनले सुशासन, पारदर्शिताले लोकतन्त्र बलियो हुने धारणा राखे ।"
७२ प्रतिशत निजी आवास बने,"पटकपटक समय अवधि सकिँदा पुनर्निर्माण प्राधिकरणले समय थप्दा लाभग्राहीले घर बनाउन हतारो नगरेको प्राविधिकहरूको ठम्याइ छ । जग्गाको स्वामित्व विवाद तथा पारिवारिक झगडा, आर्थिक अवस्था कमजोर रहेका र ३ लाखले घर बनाउन नसक्ने कारण देखाउँदै घर निर्माण सुरु नगर्ने लाभग्राही पनि उल्लेख्य रहेको पाइन्छ । भूकम्पपीडितले अझै सहज तवरले ३ लाख ऋण पाउन नसकेको अधिकारकर्मी रमेश अधिकारीले बताए । सहज तवरले ३ लाख ऋण दिनुपर्थ्यो, झन्झट किन ? उनले भने, यो वा त्यो बहाना बनाएर पीडितलाई झनै पीडित बनाइएको छ । भूमिहीनलाई घर बनाउने जग्गाको समस्या अझै सुल्झिन नसकेको भन्दै उनले असन्तुष्टि जनाए । उनले भने, प्राधिकरण र स्थानीय तह यस विषयमा अझै गम्भीर भएको देखिएनन् । गोरखा नगरपालिका५ का वडाध्यक्ष रामकुमार थापाले जग्गा अभावमा घर बनाउन नसकेका भूमिहीनको समस्या सुल्झाउन माग गरे । सधैं वडा कार्यालयमा आएर कुन जग्गामा घर बनाउने भन्ने सोध्नुहुन्छ, के जवाफ दिने अलमलमा छौं, थापाले भने । रेट्रोफिटिङमा परेर पुनर्निर्माणमै पर्नुपर्ने भन्दै पुनरावेदन गरेकाहरूको विषयमा पनि आफूहरू नाजवाफ हुने गरेको उनले गुनासो गरे ।"
विश्वसम्पदा सूचीमा राख्न तथ्य जुट्दै,"उत्खननमा बेलायतको डुर्हाम विश्वविद्यालय र लार्टोव विश्वविद्यालय अस्ट्रेलियाका प्राध्यापक, युनेस्को, पुरातत्त्व विभागका र लुम्बिनी विकास कोषका विशेषज्ञ तथा पुरातत्त्वविद् सहभागी छन् । केही दिन बंगलादेश, श्रीलंका र भारतका पुरात्त्वविद् पनि सहभागी थिए । त्यस्तै त्रिविका इतिहास र संस्कृति पढ्ने १२ विद्यार्थी पनि सहभागी छन् । उत्खनन करिब २ महिनासम्म चलेको थियो । तिलौराकोट राजा शुद्धोदनको राजप्रासाद तथा भगवान् गौतम बुद्धले २९ वर्षको युवा अवस्था बिताएको स्थल भएकाले बौद्ध धर्मावलम्बीका लागि निकै महत्त्वपूर्ण मानिन्छ । तिलौराकोट सन् १९९६ मा विश्व सम्पदाको प्रारम्भिक सूचीमा परेको थियो ।"
पर्खाल भत्काइयो,भोजपुर जिल्लामा आर्थिक वर्ष ०७५७६ मा हुने योजनाहरूको छनोट गरी पूर्वाधार क्षेत्र विकास कोषबाट भोजपुर नगरपालिका वडा ९ भोजपुरमा बहिरा विद्यालय भवन घेराबाराका लागि १० लाख रुपैयाँ छुट्याइएको थियो । उक्त विद्यालयमा एक जना शिक्षक एक जना आया (खाना बनाउने) र १० जना बहिरा विद्यार्थीहरू रहेका छन् । उक्त आयोजनाको काम गएको माग २० गते बाट सुरु भएको थियो ।
मनाङमा एमबीबीएस डाक्टर,"कार्यक्रममा डा देवीले टुहुरो हुँदा आफू र परिवारले ठूलो संघर्ष गर्नुपरेको, काठमाडौंमा भाँडा माझेर बसेको र त्यही क्रममा एक गडफादर मार्फत अमेरिका पुगेको प्रसंग सुनाएका थिए । गाउँमै अस्पताल बनाउने अभियान सुरु गरेको र त्यसका लागि ७ रोपनी जग्गासमेत यसअघि किनिसकेको उनले जनाए । उनकी पत्नी कोनीले आफ्नो माइती कोरिया र कर्मथलो अमेरिका भए पनि पतिको जन्मथलोमा आएर सेवा गर्न पाउँदा बेग्लै खुसी लागेको सुनाइन् । डा देवीले चौकीलाई सुविधासम्पन्न बनाउने र पछि अस्पताल बनाउने सोच बनाएका छन् । नासों गाउँपालिका अध्यक्ष चन्द्र घलेले गाउँपालिकाले अस्पताल बनाउने सोच बनाएको र डा देवीले पनि बनाउने कुरा सुनेको बताए । डा देवी मेरो साथी हुनुहुन्छ । उहाँले अस्पताल बनाउने सोच र हाम्रो पनि अस्पताल बनाउने सोच । यसमा कसरी जान सकिन्छ भनेर छलफल गर्न चाहन्छौं, उनले भने, यस विषयमा हामी सकारात्मक छौं । देवी दम्पतीले थोंचे र तिल्चेका २ विद्यालयलाई ११ ल्यापटपसमेत वितरण गरेका छन् ।"
अदालतले उल्टायो स्थानीय सरकारको निर्णय,"प्रहरी तथा अस्पतालको तथ्यांकले पनि मदिराको कारण धेरै समस्या भएको प्रतिवेदन दिएको छ । समाजमा हुने घटना तथा अपराधमा ८० प्रतिशत मदिराकै कारण देखिएको तथ्यांक प्रहरीसँग छ भने मदिरा सेवनका कारण बिरामी हुनेको संख्या बढिरहेको विवरण जिल्ला अस्पतालले दिएको थियो । मदिरा व्यवस्थापन गर्ने भन्दै स्थानीय तहले धमाधम मदिरा निषेधित वडा घोषणा गर्दै छन् । आठबीसकोट नगरपालिकाले १, २ र ३ नम्बर वडालाई मदिरा निषेधित वडा घोषणा गरिसकेको छ भने चैत महिनाभित्रै आठबीसकोटलाई नै मदिरा निषेधित नगरपालिका घोषणा गर्ने तयारी गरिरहेको छ । चौरजहारी नगरपालिकाले मदिरा निषेधित वडा घोषणा हुनेलाई ५० हजार प्रोत्साहन बजेट दिने घोषणा गरेको छ ।"
मैलुङस्याफ्रुबेंसी सडक खुल्यो,यो सडक बेत्रावतीकालिकास्थानधुन्चे हुँदै स्याफ्रु जोड्ने सडकभन्दा २५ किमि छोटो हुनेछ । गल्छीत्रिशूलीमैलुङस्याफ्रुबेंसीरसुवागढी सडक बनेपछि उत्तर (चीनको केरुङ) र दक्षिण (भारतको ठोरी) जोडिने सबैभन्दा छोटो त्रिदेशीय सडक हुने आयोजना प्रमुख देवकोटाले बताए । पर्साको ठोरीबाट चितवनको भण्डारागल्छी हुँदै त्रिशूलीबेत्रावतीमैलुङस्याफ्रुबेंसीरसुवागढी सडक सञ्चालन हुँदा चीन र भारतबीचको दूरी करिब २ सय ३० किमि हुन आउँछ । नेपालको रसुवागढीकेरुङ दूरी २४ किमि छ ।
सिकार आरक्ष अतिक्रमण,"ढोरपाटनको उक्तरगंगालाई जलाशययुत्त बनाएपछि निसीखोलामा पानी खसालिनेछ । जापान र नेपाली इन्जिनियरहरूको टोलीले यो आयोजनाको विस्तृत सर्वेक्षण र नक्सांकन गरेका छन् । जापानीले गरेको नक्सांकनमा ८ सय २८ मेगावाट क्षमता उत्पादन हुनेछ । नेपालीको अध्ययनले बढी देखाएको कम्पनीका पूर्वप्रमुख शिव गिरीले बताए । दुईतीनवटा आयोजना एउटै पानीबाट बनाएर कालीगण्डकी नदीमा बहाव थप्न सकिन्छ, गिरीले भने, यसरी बनाउँदा पानीको मात्रा थपिएर कालीगण्डकी ए आयोजनाले हिउँदमा पनि १ सय ४४ मेगावाट क्षमताको विद्युत् उत्पादन गर्न सक्छ । हाल उत्तरगंगाको पानी भेरी नदीमा गएर मिसिएको छ । निर्माणपछि यो पानी पूर्वतर्फ बडिगाढमा मिसिएर कालीगण्डकीमा पुग्नेछ । आयोजनाका लागि १ खर्ब ७० अर्ब लाग्ने प्रारम्भिक अनुमान छ ।"
स्थानीय तहको उपलब्धि न्यून,"स्थानीय जनप्रतिनिधिका अनुसार चालु आर्थिक वर्षको बजेट कार्यान्वयनमा समेत अन्यौलता देखिएको छ । चालु आवमा जिल्लाका चारवटै स्थानीय तहमा आम्दानीसमेत न्यून देखिएको जनप्रतिनिधिको गुनासो छ । स्थानीय तहलाई कडाइ गर्ने अधिकार जिल्ला समन्वय समितिलाई दिनुपर्ने प्रतिनिधिसभा सदस्य मोहन बानियाँले बताए । जिससका पदाधिकारीले स्थानीय तहको अनुगमन र कार्यक्रम मूल्यांकन गरी आवश्यक निर्देशन दिनसके दुवैको काममा प्रभावकारिता हुने देखिन्छ, उनले भने, अधिकांश कार्यक्रम पुरानै भएकाले र बजेट कार्यान्वयन परम्परागत तरिकाले भइरहेकाले स्थानीयवासीले विकासको अनुभूति अझै गर्न सकेका छैनन् । जिससले बिहीबारदेखि जिल्ला सभा सुरु गरिएको जनाएको छ । सभामा सदस्यले सार्वजनिक महत्त्वका प्रस्ताव पेस गर्ने र त्यसमाथि छलफल गरी उचित प्रस्ताव पास गर्ने जिसस प्रमुख रोकायाले जनाए । अझै पनि अधिकांश अधिकार गाउँमा पुग्न नसकेको राष्ट्रियसभा सदस्य इटोल लामाले बताए । उनले पिछडिएको वर्गले अझै सरकारको अनुभूति गर्न नसकेको जनाए । स्थानीय तहमा भ्रष्टाचार मौलाउँदै गएको उनले आरोप लगाए । प्रतिनिधिसभा सदस्य गोपाल बमले जथाभावी कर संकलन गर्दा स्थानीयवासी मर्कामा परेको बताए । विकासको नाममा स्थानीय तहमा जथाभावी डोजरको प्रयोग गर्ने काममात्र भएको छ, बमले भने, स्थानीय तहका जनप्रतिनिधि अझै राजनीतिक विचारबाट माथि उठ्न सकेका छैनन् ।"
सय माथिका भारु फेरि चलाउने तयारी,"पुराना ५ सय र हजार दरका भारु नसाटदै किन ठूला दरका नोट पनि चलाउँछौ भनेर राष्ट्र बैंकले पत्र पठाएको ?, एक अधिकारीले भने, राष्ट्र बैंकले त भारतले आफैं ठूला दरका नोट चलाऊ भन्दा पनि पुराना नसाटदै अरू चलाउँदैनौं भन्न सक्नुपर्थ्यो । आफै अरू नोट चलाउन अनुमति मागेर राष्ट्र बैंकले गल्ती गरेको हो । सय दरका भारु चलिरहेकाले तत्काल ठूला दरका नोट नचलाए पनि नेपाललाई अप्ठ्यरो नहुने राष्ट्र बैंकका एक पूर्वकार्यकारी निर्देशकले बताए । पत्रमा भारतले पुराना तथा नयाँ भारु सटहीबारे केही नबोलेको भए, तत्काल ठूला नोट चलनचल्तीमा ल्याउनु हुँदैन, ती अधिकारीले भने, अहिले पनि राष्ट्र बैंकको प्राथमिकता पुराना नोट साट्नुमै हुनुपर्थ्यो । भुटानमा रहेको भारु सटही गरिसकेको भारतले नेपालमा रहेको नोट सटही नगरेर अन्याय गरेको उनको ठम्याइ छ । पुराना नोट नसाटदै राष्ट्र बैंकले फेरि ठूला दरका नोट चलनचल्तीमा ल्याएमा उसको अक्षमता स्पष्ट हुनेछ, उनले भने । यसकारण राष्ट्र बैंकले कम्तीमा प्रणालीमा रहेको भारु साटहीपछि मात्र थप ठूला दरका नोट चलनचल्तीमा ल्याउनुपर्ने उनको सुझाव छ ।"
प्रधानमन्त्रीऊर्जामन्त्री मत नमिल्दा अन्योल,"विद्युत् उत्पादन, प्रसारण, वितरण र व्यपारलाई सरल र व्यवस्थित गर्न विद्युत् नियमन आयोगसम्बन्धी ऐन संसद्ले पारित गरिसकेको छ । ऐन अघिल्लो वर्ष भदौ १९ गते राजपत्रमा प्रकाशित पनि भइसकेको छ । अघिल्लो साउन अन्तिम साता संसद्ले आयोग गठनसम्बन्धी विधेयक पारित गरेको हो । जलविद्युत् विकास नीति २०५८ पारित भएसँगै आयोग गठनको चर्चा भए पनि लामो समय मस्यौदाकै चरणमा अड्किएको थियो । सरकारले आयोग गठनसम्बन्धी विधेयक २०७३ चैतमा संसद्मा पेस गरेको थियो । ऐनले आयोगलाई विद्युत्को माग र आपूर्तिमा सन्तुलन कायम राख्न, विद्युत् महसुल नियमन गर्न, विद्युत् उपभोक्ताको हक र हित संरक्षण गर्न, बजारलाई प्रतिस्पर्धात्मक बनाउन तथा सेवालाई भरपर्दो बनाउन परिकल्पना गरेको छ । आयोगमा अध्यक्ष र ४ सदस्य रहने प्रावधान ऐनमा उल्लेख छ । आयोगलाई विद्युत् खरिद बिक्रीको दर र महसुल निर्धारण गर्ने अधिकार रहनेछ ।"
किन लाग्दैन समयमै फोन ?,"बागलुङमा पनि टेलिकम, एनसेल र स्मार्ट गरी तीनै सेवा प्रदायकको फोन स्थापित हुने दर मापदण्डभन्दा कमजोर छ । परीक्षणका क्रममा बागलुङमा टेलिकम र एनसेल दुवैको इन्टरनेट सेवा पनि मापदण्डभन्दा कमजोर भेटिएको छ ।टेलिकम र एनसेलको सेवाको पृथ्वी राजमार्गमा गरिएको परीक्षणको क्रममा पनि कल स्थापित हुने दर, कल विच्छेदहुने दर मापदण्डभन्दा कमजोर पाइएको छ । टेलिकमको तुलनामा एनसेलको इन्टरनेट सेवा कमजोर भेटिएको प्रतिवेदनमा उल्लेख छ ।"
लगानीको बाटो खुल्यो,"यसैगरी बिमा कम्पनीलाई कुल टेक्निकल रिजर्भको १० प्रतिशतसम्म पब्लिक कम्पनीको सेयरमा लगानी गर्न छुट दिइएको छ । सेयर लगानी गरिने कम्पनीको चुक्ता पुँजीको ५ प्रतिशतभन्दा बढी हुन नहुने व्यवस्था छ । यस्तै बैंक तथा वित्तीय संस्थाको अग्राधिकार सेयर, डिबेन्चरका साथै सरकार, राष्ट्र बैंक तथा सरकारबाट मान्यता प्राप्त बचतपत्र वा ऋणपत्रमा पनि बिमा कम्पनीलाई लगानी छुट दिइएको छ । बिमा कम्पनीले कुल लगानीको बढीमा ५ प्रतिशत सामूहिक लगानी कोषको एकाइमा लगाउन सक्ने सुविधा पनि निर्देशिकामा दिइएको छ ।"
ओयो १५ सहरमा आउँदै,"भारतमा १ हजार ४ सय करोड लगानी ओयोले तीन सय दिनभित्र भारत र दक्षिण एसियामा १४ करोड भारु लगानी गर्ने घोषणा गरेको छ । यो वर्षभित्र भारतका ६ सय ५० होटलका २० हजारभन्दा बढी कोठामा पुग्न चाहिरहेका छौं, कलेक्सन ओ ब्रान्ड पनि सुरु गरेको पत्रकार सम्मेलनमा उनले भने, भारतको ग्लोबल ब्रान्डका रूपमा विश्वका कुनाकुनामा देखिने अवसर छ हामीसँग छ । भारतमा एक लाख रोजगारी सिर्जना गरेको रीतेशले बताए । सन् २०१३ मा एउटा होटलबाट सुरु गरिएको ओयो सञ्जाल अहिले विश्वको सातौं ठूलो होटल सञ्चालक सञ्जाल बनेको २५ वर्षे रीतेशले दाबी गरे । आफूहरू भारतको पहिलो र चीनमा चौथो ठूलो होटल ब्रान्ड रहेको उनको भनाइ थियो । यसको सञ्जाल जापान, इन्डोनेसिया, सिंगापुर, बेलायत, मलेसिया, फिलिपिन्स, श्रीलंकालगयात देशमा छ ।"
गुजरातमा लगानी सम्मेलनको प्रचार,"कार्यक्रलाई सम्बोधन गर्दै जीसीसीआईका पर्यटन समितिका सभापति प्रकाश शाहले पर्यटन क्षेत्रको प्रवर्द्धनका लागि नेपाल र गुजरातबीच साझेदारीको आवश्यकता औंल्याए । सीजीसीआईकै वैदेशिक व्यापार समितिका सभापति पदमन बुचले द्विपक्षीय व्यापार प्रवर्द्धनका लागि आपसी सहकार्यमा जोड दिएका थिए । उनले भारतीय लगानीकतालाई नेपालका पूर्वाधार, जलविद्युत्, पर्यटन र कृषिजस्ता क्षेत्रमा लगानीका लागि आग्रह गरे । साथै नेपाललाई अन्तर्राष्ट्रिय व्यापार प्रवर्द्धन र विविधीकरणका लागि गुजरातकै मुन्द्रा बन्दरगाह अनुकूल हुन सक्ने विश्वास पनि ऊनले व्यक्त गरे । कार्यत्रमका केही सहभागीहरूले तत्काल नेपाल र गुजरातबीच सिधा हवाई सम्पर्कको आश्वयकता औंल्याउँदै यसले पर्यटन मात्र नभएर व्यापार तथा लगानी प्रवर्द्धनमा सघाउन योगदान गर्ने बताए । नेपालमा लामो समयदेखि व्यापार व्यवसायमा संलग्न रहँदै आएका बुमाको फेब्रिकक्स प्रालिका प्रबन्ध निर्देशकले भरत छाजरले नेपालको सुरक्षा व्यवस्थाको प्रशंसा गर्दै नेपाल विश्वकै एक लगानीमैत्री मुलुक भएको समेत बताए । कार्यक्रममा गुजरातका प्रतिष्ठित व्यापारी तथा उद्योगीहरूका सँगै गुजरातमा व्यापार तथा व्यवसाय गर्दै आएका नेपाली व्यवसायीहरूको समेत उपस्थिति रहेको दिल्लीस्थित दूतावासले जनाएको छ ।"
हुन्डाईको एक्सचेन्ज योजना,"काठमाडौं (कास) लक्ष्मी इन्टरकन्टिनेन्टलले बिहीबारदेखि हुन्डाई एक्सचेन्ज योजना सुरु गरेको छ । चैत ५ सम्म जारी यो योजनामा स्पट एक्सचेन्ज एन्ड भ्यालुएसन, सजिलो वित्तीय र इन्स्योरेन्स, आकर्षक नगद छुटसँगै लोयल्टी बोनस १५ हजार र एक्सचेन्ज बोनस डेढ लाखलगायतका सेवाहरूमा समेत उपलब्ध हुने जारी विज्ञप्तिमा छ । कम्पनीका अनुसार चार वर्षको निःशुल्क सर्भिस, तीन वर्षको वारेन्टी पनि योजनामा समावेश गरिएको छ ।"
ग्लोबल आईएमई र रेडियन्टबीच सम्झौता,"काठमाडौं (कास) ग्लोबल आईएमई र भारतको रेडियन्ट लाइफ केयरद्वारा सञ्चालित बीएलके सुपर स्पेस्यालिटी र नानावती सुपर स्पेस्यालिटी हस्पिटलबीच सम्झौता भएको छ । बैंकले रेडियन्टसँग आफना ग्राहकलाई उपचारमा सहुलियत दिने उद्देश्यले दुई पक्षीय सम्झौता गरेको जनाएको छ । ग्लोबल आईएमई बैंकबाट डेबिट, क्रेडिट वा प्रिभिलेज कार्ड लिएका ग्राहक तथा कर्मचारीले नयाँ दिल्लीस्थित उक्त अस्पतालले सेवामा ५० प्रतिशत छुट पाउनेछन् ।"
जगदम्बा स्टिल्सको पुरस्कार प्रदान,काठमाडौं (कास) जगदम्बा स्टिल्सले थापाथली इन्जिनियरिङ अध्ययन संस्थानका रुकेश गुसाइँलाई शंकरलाल अग्रवाल गोल्ड मेडलसहित ५१ हजार रुपैयाँ प्रदान गरेको छ । ०७५ मा क्याम्पस टपर उनलाई जगदम्बाले आफ्नो सामाजिक उत्तरदायित्वअन्तर्गत पुरस्कृत गरेको जारी विज्ञप्तिमा छ ।
सामसङ एस टेनको प्रिबुकिङ बलियो,काठमाडौं (कास) सामसङले हालै सार्वजनिक गरेको ग्यालेक्सी एस टेनको प्रिबुकिङमा उल्लेख्य सहभागिता देखिएको छ । एस सेरिजअन्तर्गत विभिन्न चार प्रकारका फोन बजारमा आइसकेका छन् । एक दशकभन्दा लामो अनुसन्धानबाट विकास गरिएको यस मोबाइल फोनले नयाँ पुस्ताको मोबाइल फोनको कार्यक्षमता प्रदर्शन गरेको जारी विज्ञप्तिमा छ ।
मिस नेपालमा लिभन वाइल्ड कार्ड इन्ट्र्री,"काठमाडौं (कास) लिभनले हिडन ट्रेजर मिस नेपाल २०१९ सँग हातेमालो गर्दै दोस्रो वर्षको लागि पनि सहकार्य गरेको छ । यसको लाइफ स्टाइल एप लिभअन मार्फत मिस नेपाल २०१९ मा वाइल्ड कार्ड इन्ट्री अर्थात् सिधै प्रवेश पाइनेछ । छिटो, सजिलो र प्रविधिमैत्री आवेदन पेस गर्न सजिलो होस् भनी यस्तो गरेको जारी विज्ञप्तिमा छ । वाइल्ड कार्डमार्फत आएका सहभागीमध्ये एक जनालाई मिस नेपालको फाइनलिस्टमा राखिनेछ ।"
गोलबजारमा एनआईसी एसिया,"काठमाडौं (कास) एनआईसी एसिया बैंकले सिरहाको गोलबजारमा आफ्नो शाखा सञ्चालनमा ल्याएको छ । बैंकको मुलुकभर २ सय ७७ शाखा, २ सय ८९ एटीएम, ३८ वटा एक्सटेन्सन काउन्टर एवं २३ वटा शाखारहित बैंकिङ इकाईमार्फत बैंकिङ सेवा प्रदान गर्दै आएको जारी विज्ञप्तिमा छ ।"
कतार एयरवेजमा महिला समूहबाट उडान,काठमाडौं (कास) कतार एयरवेजले ब्रसेल्सेखि दोहासम्मको उडान पूर्ण रूपले १५ महिला समूहको चालक दलबाट पूरा गरेको छ । बेल्जियमको राजधानीदेखि कतारको हवाई केन्द्रसम्मको उक्त एयरबस ए३५० मा शतप्रतिशत महिला समूह सम्मिलित चालक दल भएको पहिलो उडान रहेको दाबी कम्पनीको छ ।
जनरल र गण्डकी बैंकबीच सहमति,काठमाडौं (कास) जनरल इन्स्योरेन्स कम्पनी र गण्डकी विकास बैंकबीच बिमा सेवाबारे सम्झौता भएको छ । सहमतिसँगै बैंकका ग्राहकले जनरल इन्स्योरेन्स कम्पनीले प्रदान गर्ने निर्जीवन बिमासम्बन्धी सेवा सुविधा बैंकका सबै शाखाबाट लिन सक्ने जारी विज्ञप्तिमा छ ।
सिद्धार्थ र क्यान्सर सेन्टरबीच सम्झौता,"काठमाडौं (कास) सिद्धार्थ बैंक र काठमाडौं क्यान्सर सेन्टरबीच छुटसम्बन्धी सम्झौता भएको छ । सम्झौताअनुसार बैंकका ग्राहक तथा तिनका परिवारले बैकको डेबिट, प्रिपेड र क्रेडिट कार्डमार्फत भुक्तानी गरी उक्त हस्पिटलमा स्वास्थ्य सेवा लिँदा १२ प्रतिशतसम्मको छुट प्राप्त गर्न सक्ने भएका छन् । बैंकबाट जारी गरिएको डेबिट र क्रेडिट कार्डमार्फत भुक्तानी गर्दा १० प्रतिशतसम्म र यूएन ओक्रेडिट कार्डवाहकले विशेष १२ प्रतिशतसम्मको छुट उपयोग गर्न सक्ने विज्ञप्तिमा छ ।"
ग्लोबल आईएमईको सहयोग,काठमाडौं (कास) ग्लोबल आईएमई बैंकले प्रदेश १ ट्राफिक प्रहरी कार्यालयसँगको सहकार्यमा उक्त प्रदेशका सार्वजनिक सवारी साधनका चालक तथा परिचालकलाई सामुदायिक प्रहरी साझेदारी कार्यक्रमअन्तर्गत ५ सय थान पोसाक वितरण गरेको छ ।
एभरेस्टबाट देवका ग्राहकलाई बिमा सेवा,"काठमाडौं (कास) देव विकास बैंक र एभरेस्ट इन्स्योरेन्सबीच बैकासुरेन्स सेवा प्रदानसम्बन्धी सम्झौता भएको छ । यस सम्झौताबाट बैंकका ग्राहकहरूले एभरेस्ट इन्स्योरेन्सका विभिन्न प्रकारका बिमा सेवा प्राप्त गर्न, बिमा शुल्क भुक्तानी गर्न, बिमा लेख लिन तथा बिमा दाबी भुक्तानी सहज रूपमा प्राप्त गर्न सक्ने विज्ञप्तिमा छ । सो सेवा देव विकास बैंकका सम्पूर्ण शाखाहरूबाट उपभोग गर्न सक्ने व्यवस्था मिलाइएको छ ।"
सेन्चुरीको शाखा थपियो,काठमाडौं (कास) सेन्चुरी कमर्सियल बैंकले अछामको मेल्लेख गाउँपालिकामा शाखा सञ्चालनमा ल्याएको छ । योसहित बैंकले काठमाडौं उपत्यकामा १३ शाखाहरू र ६ वटा एक्स्टेन्सन काउन्टरहरू र उपत्यका बाहिर ९७ शाखा र २ वटा एक्स्टेन्सन काउन्टरका साथै १३ वटा शाखारहित बैंकिङ गरी जम्मा १ सय ३१ स्थानबाट कारोबार सञ्चालन गरिरहेको विज्ञप्तिमा छ ।
मोबाइलको कम्बो अफर,"काठमाडौं (कास) न्युरोडस्थित ताम्राकार कम्पलेक्समा रहेको ईजी मोबाइल केयरले विभिन्न ब्रान्डका स्मार्टफोनहरू मासिक किस्तामा दिने गरी कम्बो अफर सार्वजनिक गरेको छ । अफरमा एउटा स्मार्टफोन किस्तामा लिँदा अर्को सस्तो मूल्यमै लान सकिने गरी अफर ल्याएको जारी विज्ञप्तिमा छ । यो योजनामा तोकिएका ब्रान्ड र मोडलका दुई स्मार्टफोन एकै पटक मासिक किस्ताबन्दीमा लान सकिने जनाएको छ । कम्पनीका अनुसार त्यसका लागि ग्राहकहरूले एक रुपैयाँ तिरेपछि घर लैजान सक्ने गरी मासिक किस्ताबन्दीमा सहभागी हुन पाउनेछन् । मोबाइल केयरका अध्यक्ष सञ्चित पौडेलका अनुसार नबिल, कुमारी,सिद्धार्थ, मेगा, ग्लोबल आईएमई, सिटिजन, प्रभु, सेन्सुरीलगायतका ११ बैंकका क्रेडिटकार्ड लिएका ग्राहकहरू यो योजनामा सहभागी हुन पाउनेछन् । सामसङ, साओमी, ओपो, हुवावे, नोकियालगायतका स्मार्टफोनको ब्रान्डमा लागू हुने कम्पनीले जनाएको छ ।"
१ वर्षमा ३३ अर्ब थपियो,"उपाध्यक्ष श्रेष्ठले भारतसँगको आयात निर्यातका लागि सहज र नजिकको दूरी भएको प्रदेश भएकाले उद्योगमा लगानी बढेको बताए । मधेस आन्दोलन र भारतीय नाकाबन्दीका बेला प्रदेश ५ को मुख्य नाका बेलहिया शान्त र सहज रह्यो । आयात निर्यात रोकिएन । आसपासका उद्योग यथावत् सञ्चालन भए, उनले भने, यही छापले रूपन्देही, कपिलवस्तु, नवलपरासी पश्चिममा उद्योग खुल्ने र विस्तार हुने क्रम बढेको छ । भौतिक पूर्वाधार विकास र सडक सञ्जाल बढ्दै जाँदा दाङ र बाँकेमा ठूला उद्योग खुलेका छन् ।"
पाँच लाखभन्दा बढीको सेयर कारोबारमा प्यान,"नयाँ व्यवस्थाअनुसार दोस्रो बजारमार्फत एक पटकमा ५ लाखभन्दा बढी रकमको सेयर खरिद गर्दा प्यान अनिवार्य हुनेछ । ०७६ वैशाख १ देखि दोस्रो बजारमा एक पटकमा ५ लाख वा सोभन्दा बढी रकमको कारोबार गर्ने लगानीकर्तालाई स्थायी लेखा नम्बर (प्यान) अनिवार्य गर्ने, बोर्डद्वारा जारी विज्ञप्तिमा भनिएको छ, सोभन्दा कम लगानी गर्ने तथा साना लगानीकर्तालाई प्रोत्साहित गर्न हाललाई ऐच्छिक रूपमा गर्न सक्ने व्यवस्था गर्ने निर्णय भएको छ । यसैगरी बिहीबार अनलाइन सेयर कारोबार (पूर्ण स्वचालित अनलाइन कारोबार) बारे पनि अर्थ मन्त्रालयमा छलफल भएको छ । अर्थ मन्त्रालयका सहसचिव उत्तरकुमार खत्रीको संयोजकत्वमा बोर्ड, नेप्से र सीडीएस एन्ड क्लियरिङबीच अनलाइन कारोबार प्रणालीमा देखिएका समस्याबारे छलफल भएको सहसचिव खत्रीले बताए ।"
अलैंची हेर्न संखुवासभाबाट लमजुङ,अलैंची व्यवसायी महासंघका अनुसार नेपालमा ताप्लेजुङपछि बढी अलैंची उत्पादन हुने जिल्लामा संखुवासभा पर्छ ।
हिमपातले मुस्ताङीलाई ६ करोडको क्षति,"साथै बाक्लो हिउँका कारण चरन क्षेत्र पुरिएकाले खाना नपाएर मारिएका गण्डकी प्रदेशसभा सदस्य इन्द्रधारा डादु विष्टले बताए । उनीलगायत अर्का सांसद चन्द्रमोहन गौचनले मुस्ताङमा भएको क्षतिको विवरण संकलन गरी किसानलाई राहत दिन प्रदेश सरकारसँग माग गरेका छन् । प्रदेशसभाको बैठकमा दुवै सांसदले यस्तो माग गरेका हुन् । लोमान्थाङ ४ का किसान नोर्चुङ गुरुङले लोमान्थाङमा रहेका केही गोठ अझै सम्पर्कविहीन भएकाले चौपायाको क्षति बढ्न सक्ने बताए । उनले स्थानीय तहदेखि प्रदेश र संघ सरकारले पनि किसानलाई राहत दिनुपर्ने बताए । अहिलेसम्म घटनास्थलमा सरकारी निकाय पुगेका छैनन्, टेलिफोनबाट सम्पर्क गरेर मात्र बुझ्ने काम भइरहेको छ, टेलिफोनमा कान्तिपुरसँग उनले भने, छिटो विवरण संकलन गरी राहतको व्यवस्था गर्नुपर्यो ।"
उखु किसानको बिमा सुरु,"कृषकले ऋणको ब्याज प्रत्येक ३३ महिनामा बुझाउनुपर्ने मेहताको भनाइ छ । कृषकले कात्तिक महिनामा उखु खेतीका लागि ऋण लिएपछि अधिकतम २० महिनामा चुक्ता गरिसक्नुपर्ने उनले सुनाए । ऋण लिनुअघि उखु बालीसँगै कृषकले समेत बिमा गर्नुपर्छ । उखु बालीको प्रतिबिघा १ लाख १९ हजारको दरले बिमा हुन्छ, मेहताले भने, बिमाको ७५ प्रतिशत प्रिमियम सरकारले र २५ प्रतिशतको १५ सय रुपैयाँ कृषकले बुझाउनुपर्छ ।"
युरोपमा इंग्लिस वर्चस्व,क्वाटरफाइनल पुगेका टिम बार्सिलोना (स्पेन)म्यानचेस्टर सिटी (इंग्ल्यान्ड)म्यानचेस्टर युनाइटेड (इंग्ल्यान्ड)टोटेनहम (इंग्ल्यान्ड)लिभरपुल (इंग्ल्यान्ड)युभेन्ट्स (इटाली)एफसी पोर्टो (पोर्चुगल)अयाक्स (नेदरल्यान्ड्स) (ड्र शुक्रबार)
माईभ्यालीमा रोकियो एपीएफ,"यो सिजन एपीएफ पोखरा कपमा फाइनल पुग्यो । मोफसलका आठ प्रतियोगितामा सहभागिता जनाएको दाउफिन्सले भने पोखरा, बुढासुब्बा, तिलोत्तमा गोल्डकप जितेको थियो । झापा गोल्डकप र आहारारामा आर्मीसँग पराजित दाउफिन्सले इलाममा फाइनल पुग्नका लागि अर्को विभागीय टोली नेपाल पुलिस क्लबको सामना गर्नेछ ।"
वेस्टर्नको जित,"२ सय ९६ रनको लक्ष्य पाएको साई ग्लोबल ३५५ ओभरमा १ सय ५० रनमै समेटियो । रुपेश बाँस्तोलाले ४० र प्रज्वल थापाले ३२ रन जोडे । वेस्टर्नका विक्रमले ४, अभिषेक गौतमले २, प्रदीप कुमार र राहुल कुमारले ११ विकेट लिएका थिए । विक्रम सोब म्यान अफ द म्याच भए ।"
"भुटानको हार, नेपाल सेमिफाइनलमा",भुटानका प्रशिक्षक सुङ जाए लीले नेपालसँगको तुलनामा बंगलादेशविरुद्ध सुधारिएको खेल देखाएकोभन्दै सन्तुष्टि जनाए ।
सुधारिएको बंगलादेश,यांगुनमै सहभागी बंगलादेशी टिम साफ च्याम्पियनसिपलाई विराटनगर आइपुगेको हो ।
टिकटकका क्विन,"फिल्म खेल्न र मिडियालाई अन्तर्वार्ता दिन भने उनीहरू अनकनाउने गरेका छन् । फिल्मका लागि योग्य भइनसकेको प्रिन्सीको भनाइ थियो । भिडियो मात्रै बनाएर के इन्टरभ्यु दिइराख्नु जस्तो लाग्यो, उनले भनिन्, एकदुई वटालाई दिएर आफ्नाबारे सबै भनिसकेका थियौं । त्यही भएर अरूलाई नो भनियो तर सिधै नो भन्न नहुने रहेछ । अबदेखि कूटनीतिक पारामा रिजेक्ट गर्ने सल्लाह गरेका छौं । आफूहरूको चर्चालाई लिएर अभिभावक, आफन्त र साथीभाइले राम्रै मानेका उनीहरूको बुझाइ छ ।"
पौडी बन्यो पेसा,"थापाकै साथी अर्का गोताखोर ओमबहादुर सलामी लुगा, ग्यास सिलिन्डर र अन्य उपकरणहरूले गर्दा गोताखोरहरू फरक देखिने तर काम गर्न गाह्रै हुने बताउँछन् । हामीहरू ९१० प्रकारका औजार उपकरणहरू बोकेर झर्दछौं । अक्सिजन सिलिन्डर र उपकरणहरूसमेत हामी २४२५ किलो भारी बोकेर नदीमा हेलिन्छौं । तर नदीको धार धेरै तगडा हुन्छ । काम गर्न कठिन छ । तर पनि गरेकै छौें । जिउँदो नभेटे पनि किरिया गर्न लास कुरेर बस्ने चलन छ । लास नै बुझाउन पाउँदा पनि परिवारलाई केही राहत हुन्छ । यसो हुँदा हामी कामको दुःख बिर्सन्छौं, सलामीले भने ।"
चर्चितसँग सेल्फी रहर,सन् २०२२ मा कतारमा विश्वकप फुटबलको आयोजना हुँदै छ । अरबी मुलुकमा आयोजना हुने पहिलो विश्वकपसमेत हो । त्यसैले कतारको हावापानीसँग अनुकूलित हुनका लागि पनि संसारका प्रसिद्ध खेलाडीहरू अभ्यासका लागि बेलाबेलामा पुग्ने गर्छन् । यस्ता विश्व प्रसिद्ध खेलाडीहरूसँग सेल्फी खिच्न पाएका नवाङलाई स्थायी रूपमा नेपाल फर्किसकेपछि सबै खेलाडीहरूसँगको तस्बिर मिलाएर एउटा ठूलो पोस्टर बनाउने रहर छ । जुन पोस्टर उनको जीवनको उत्तरार्द्धसम्म मेमोरी बनोस् ।
तंग्रिँदै मोट्ली क्र्यु,"ब्यान्डले त्यही बेला निर्णय गरेको थियो, अब थप टुर हुने छैन । त्यसैले त्यही बेला खुबै हल्ला चल्यो, अब ब्यान्ड टुक्रिने भयो भनेर । तर यसको खण्डन गर्न गायक नेल अगाडि सरे । उनकै भाषामा भन्ने हो भने ब्यान्ड उक्तिकै सत्रिय छ, खालि टुर नगर्ने मात्र हो । उनको कतिसम्म दाबी छ भने ब्यान्डले नयाँ एल्बमकै लागि प्रयास गर्नेछ । अहिले तत्काल भने ब्यान्डका सबै प्रशंसक द डर्ट को प्रतीक्षामा हुनेछन्, किनभने यसले ब्यान्डको वास्तविक कथा भन्ने छ ।"

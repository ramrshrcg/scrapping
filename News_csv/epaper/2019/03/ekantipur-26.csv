शीर्षक,विवरण
एसईई प्रश्नपत्रमा त्रुटि नै त्रुटि,"शब्दचयनमा समेत अशुद्धि भेटिएको छ । अंग्रेजी विषयको प्रश्नपत्रमा स्पेलिङ गलत छ, त्रिवि अंग्रेजी विभागका प्राध्यापक प्रेम फ्याकले भने, प्रश्नपत्रको स्तर पनि निकै कमजोर छ । प्रदेश १, २, ५ र गण्डकी प्रदेशको प्रश्नपत्रमा प्रश्न दोहोरिने, अर्थ नबुझिने प्रश्न रहेको उनले जनाए । उनले भने, पहिलेभन्दा त्रुटि सुधार भएको देखिन्छ, फ्याकले भने, सुधार गर्नॅपर्ने कुरा धेरै देखिन्छ ।प्रश्नपत्रमा त्रुटि भेटिए तत्कालै ७७ जिल्लाका परीक्षा केन्द्रमा जानकारी गराउने गरिएको उपनियन्त्रक शर्माले बताए । मुलुकभर एक हजार ९ सय ६९ केन्द्रमा परीक्षा सञ्चालन भइरहेको छ । बिहान ८ बजे परीक्षा सुरु हुन्छ, ७ः३० बजे नै विज्ञहरूको उपस्थितिमा प्रश्नपत्र हेरेर त्रुटि भएनभएको एकिन गर्ने गरेका छौं, उनले भने, गल्ती भेटिए सच्याउन सर्कुलर गर्ने गरेका छौं । कुनै प्रश्नमा दुबिधा भए केन्द्राध्यक्षले बोर्डको टोल फ्री नम्बरमा सम्पर्क गर्न सक्ने व्यवस्था गरिएको छ । बोर्डले छनोट गरेका विषय विज्ञहरूले प्रारम्भिक रूपमा प्रश्न तयार पार्ने गरेका छन् । उनीहरूले तयार पारेको प्रश्न संकलन गरेर केही विज्ञको संलग्नतामा मात्रै परीक्षा केन्द्रमा पठाउने प्रश्नपत्र बनाइन्छ । निश्चित समयमा, गोप्य तरिकाले गर्नुपर्ने काम भएकाले त्रुटि हुने गरेको बोर्डका अधिकारी बताउँछन् । तयार भएको प्रश्नपत्र जनक शिक्षा सामग्री केन्द्रको सुरक्षित प्रेसमा छपाएर परीक्षा केन्द्रमा पठाइन्छ । परीक्षा सुरु हुनुभन्दा १५ मिनेटअघि मात्रै प्रश्नपत्रको सिलबन्दी खोल्न पाइने प्रावधान छ ।"
प्रमुख निर्वाचन आयुक्तमा थपलिया सिफारिस,"उनले संसदीय दल बैठकमा व्यस्त रहेका कारण कांग्रेस नेता देउवा बैठकमा अनुपस्थित रहेको जानकारी दिए । संसदीय सुनुवाइबाट अनुमोदन भएपछि राष्ट्रपतिबाट थपलियाको नियुक्ति हुनेछ । थपलिया संघीय मामिला तथा सामान्य प्रशासन मन्त्रालयका सचिव हुन् । परिषद्ले गरेको निर्णयसँगै उनले सचिव पदबाट राजीनामा दिएका छन् । उनी आगामी वैशाख १० गते सरकारी सेवाबाट अवकाश पाउँदै थिए । २०४१ सालमा प्राविधिकतर्फ ओभरसियर पदबाट सरकारी सेवामा प्रवेश गरेका थपलिया २०४७ सालमा शाखा अधिकृतमा नाम निकालेपछि प्रशासन सेवामा आएका हुन् । ३४ वर्ष निजामती सेवामा बिताएका उनले सूचना तथा सञ्चारसहित विभिन्न मन्त्रालयमा सचिवको जिम्मेवारी सम्हालिसकेका छन् । अयोधीप्रसाद यादव र त्यसअघिका नीलकण्ठ उप्रेतीबाहेक प्रमुख निर्वाचन आयुक्त पदमा प्रायः निजामती सेवाबाटै अवकाशप्राप्त उच्च अधिकारीले अवसर पाएका छन् । आयोगका बहालवाला आयुक्तहरू नरेन्द्र दाहाल, ईश्वरीप्रसाद पौडेल र सुधीरकुमार शाह पनि निजामती सेवाबाटै आएका हुन् । दाहाल र पौडेल सचिव पदबाट तथा शाह सहसचिवबाट अवकाश पाएपछि आयोगमा नियुक्त भएका हुन् ।संविधानको धारा २८३ ले संवैधानिक अंग र निकायका पदमा नियुक्ति गर्दा समावेशी सिद्धान्त अपनाउनुपर्ने भनेको छ । थपलियासहित चारैजना खसआर्य समुदायकै छन् । अब बाँकी एक पदमा माक्रै अन्य समुदाय वा महिलाबाट नियुत्तिको सम्भावना छ । परिषद् बैठकले राष्ट्रिय समावेशी आयोगको सदस्यमा विष्णुमाया ओझालाई नियुक्त गर्न सिफारिस गरेको जानकारी राष्ट्रिय सभा अध्यक्ष तिमिल्सिनाले दिए । मकवानपुरकी ओझा नेकपाकी सक्रिय कार्यकर्ता हुन् । उनी पार्टी एकता हुनुभन्दा अगाडि अखिल महिला संघको केन्द्रीय सचिव थिइन् । यसअघि समावेशी आयोगको अध्यक्षमा पूर्वअर्थसचिव शान्तराज सुवेदी नियुक्त भइसकेका छन् । सुवेदी र ओझा दुवै खसआर्य समुदायकै हुन् ।"
चन्दका कोसी इन्चार्ज पक्राउ,"काठमाडौं प्रहरीले मोरङ र कालिकोटबाट नेक्रवित्रम चन्द समूहका तीन नेतालाई पक्राउ गरेको छ । मोरङको कानेपोखरी गाउँपालिकाको बयरवनस्थित नारायण चोकबाट आइतबार राति कोसी ब्युरो इन्चार्ज घनश्याम श्रेष्ठ र सदस्य माधव गौतम तथा कालिकोटको खाँडाचक्र५, राताडाबबाट सोमबार दिउँसो बुद्धिजीवी संगठनका कर्णाली ब्युरो इन्चार्ज धनराज शाही पक्राउ परेका हुन् ।मोरङ संवाददाताका अनुसार पक्राउ परेका श्रेष्ठ र गौतमलाई अनुसन्धानका लागि धरान इलाका प्रहरी कार्यालय लगिएको छ । दुवैलाई ५ दिनको म्याद थप गरेको धरानका डीएसपी सुमन तिम्सिनाले बताए । उनीहरूलाई संगठित अपराधअन्तर्गत मुद्दा चलाउने प्रदेश १ का प्रहरी प्रमुख डीआईजी केदार रिजालले बताएका छन् । प्रहरीले फागुन तेस्रो साता धरानको पानबारी र मोरङको सीमामा पर्ने चोक्टीबाट कोसी ब्युरो सदस्य देवकुमार लिम्बूलाई पक्राउ गरेको थियो । उनको साथबाट एम १६ र एलएमजी हतियार बरामद भएको प्रहरीले दाबी गरेको थियो ।कालिकोट संवाददाताका अनुसार तिलागुफा६ जुविथा घर भएका शाहीलाई प्रहरीले सुर्खेतबाट घर फर्कने क्रममा राताडाबमा पक्राउ गरेको हो । डीएसपी विनोद शर्माका अनुसार चन्द समूहले शाहीलाई हालै कालिकोट जनसरकार प्रमुख बनाएको थियो । उनको साथबाट विस्फोटमा प्रयोग हुने ३२ थान जिलेटिन, एकएक थान इलेक्ट्रिक डटकड, आइडी माइन, एक किलोग्राम बारुद र तीन मिटर डटकड बरामद गरिएको प्रहरीले जनाएको छ । कालिकोट प्रहरीले यसअघि मजदुर संगठनका जिल्ला इन्चार्ज तिलागुफा४ का भरत शाही र चन्द समूहलाई सहयोग गरेको आरोपमा रेडियो कर्णालीका प्राविधिक कर्ण विश्वकर्मालाई पक्राउ गरेको थियो ।"
गैंडालाई न घाँस न घोल,"माइकेनिया म्याकारान्था नामको मिचाहा प्रजातिको वनस्पति अर्को चुनौतीका रूपमा देखा परेको छ । सन् २००० देखि चितवनमा तीव्र गतिमा फैलिरहेको माइकेनियाले गैंडाले मन पराउने घाँसे प्रजाति र पानीका घोल(ताल छोपिएका छन् । अनुसन्धानकर्ताहरूले भनेका छन्, पछिल्ला वर्षमा बासस्थान विनाश चिन्ताको विषय बनेको छ । विशेषज्ञहरूको टोलीले सन् २००९ देखि २०१५ सम्म चितवन निकुञ्जका गैंडा, घाँसे मैदान र बासस्थानबारे अध्ययन गरेका थिए । निकुञ्जको कोर एरिया मा आहार र पानीका घोल सीमित भएपछि गैंडाबीच आहार र बासस्थानका लागि प्रतिस्पर्धा बढेको सुवेदी बताउँछन् । एउटै क्षेत्रमा गैंडाको घनत्व बढी भएको छ, उनले भने, बासस्थान र आहारका निम्ति आन्तरिक प्रतिस्पर्धा बढेको छ । वंश विस्तारका लागि आहारको सन्तुलन अत्यावश्यक पर्छ । गैंडाका लागि पानीका घोल(ताल पनि अपरिहार्य हुन् । गैंडाले हिलो मिसिएको पानीमा घन्टौं आहाल बसेर मजा लिन्छ ।चितवन निकुञ्जको पूर्वी क्षेत्र, सौराहा आसपासमा गैंडाको घनत्व घटेको छ । धेरै गैंडा निकुञ्जको पश्चिम क्षेत्रमा सरेका छन् । केही वर्षयता सहरी क्षेत्र र मानवीय बस्तीमा गैंडाको आउजाउ बढ्नुलाई पनि विशेषज्ञहरूले उपयुक्त आहार अभावको कारणका रूपमा अर्थ्याउने गरेका छन् । बितेका २६ वर्षमा निकुञ्जको मुख्यालय रहेको कसरादेखि पूर्वी क्षेत्रमा ४९ प्रतिशतले गैंडाको संख्यामा ह्रास आएको छ ।पूर्वी क्षेत्रमा गैंडालाई फर्काउने हो भने पानीको घोल र घाँसेमैदान व्यवस्था गर्न ढिलाइ गर्नु हुन्न, उनले भने । विज्ञहरूले बर्सेनि ६ वयस्क पोथी र ६ वयस्क भालेको चोरी सिकार र अहिले भएको बासस्थानमा ५० प्रतिशत बासस्थान विनाश भए सय वर्षपछि गैंडाको संख्या १ सय ६१ मा सीमित हुन सक्ने चेतावनी दिएका छन् । अध्ययनले निकुञ्जमा घट्दो बासस्थान विनाश रोक्न सके गैंडाको संख्या निराशजनक हिसाबले नघट्ने देखाएको छ । अध्ययनले चोरी सिकार र माइकेनिया म्याकारान्था नियन्त्रण गर्न सके चितवनबाट बर्सेनि ८ भाले र ५ पोथी गरी १३ गैंडा अन्य स्थानमा स्थानान्तरण गर्न सकिने जनाएको छ । निकुञ्ज व्यवस्थापनमा दुई अर्बचालु आर्थिक वर्षका लागि चितवनसहित मुलुकभरका निकुञ्ज व्यवस्थापनका लागि २ अर्ब २ करोड ८७ लाख रुपैयाँ बजेट विनियोजन भएको थियो । चितवनका लागि मात्र १४ करोड ४० लाख रुपैयाँ विनियोजन भएको थियो । राष्ट्रिय निकुञ्ज तथा वन्यजन्तु संरक्षण विभागका योजना प्रमुख तथा सूचना अधिकारी विष्णुप्रसाद श्रेष्ठ झन्डै सवा ६ करोड रुपैयाँभन्दा बढी रकम निकुञ्जमा वन्यजन्तुका लागि आवश्यक भौतिक निर्माण र व्यवस्थापनमा खर्च भइहरहेको दाबी गर्छन् । निकुञ्जले वार्षिक २५ देखि ३० करोड रुपैयाँ आम्दानी गर्दै आएको छ । निकुञ्जका सूचना अधिकारी सहायक संरक्षण अधिकृत गोपाल घिमिरेका अनुसार निकुञ्जभित्र १० हजार हेक्टर घाँसेमैदान छ । उनले यो वर्ष ८० हेक्टर घाँसेमैदान सुधार गरिसकिएको र थप ५० हेक्टरमा काम अघि बढेको बताए । घाँसेमैदान सुधारका लागि २५ लाख रुपैयाँ खर्च हुनेछ । चालु आर्थिक वर्षमा पानीका ताल र पोखरी सुधारका लागि निकुञ्जले १ करोड २० लाख रुपैयाँ खर्च गर्दै छ । यो बजेटबाट ६० वटा ताल र पोखरीको सुधार हुने घिमिरेले बताए । निकुञ्जभित्र सुधार गर्नुपर्ने पोखरीको संख्या सय हाराहारी छ । विगतका तुलनामा यो वर्ष बजेटमा बढोत्तरी भएकाले पोखरी र घाँसेमैदान सुधारका काम बढी भएको छ ।"
नेपाली कामदारलाई जापानीसरह सुविधा,"काठमाडौं  जापानले १४ वटा क्षेत्रमा दक्ष नेपाली कामदार लैजाने भएको छ । कामदारले जापानी नागरिकसरह सेवा र सुविधा पाउनेछन् । नेपाल र जापान सरकारबीच सोमबार सहयोग समझदारी (एमओसी) भएपछि श्रम भिसामा दक्ष नेपाली कामदार जापान जाने बाटो खुलेको हो । श्रम, रोजगार तथा सामाजिक सुरक्षामन्त्री गोकर्ण विष्टको उपस्थितिमा समझदारीमा नेपालका तर्फबाट श्रम मन्त्रालयका निमित्त सचिव रामप्रसाद घिमिरे र जापानका तर्फबाट नेपालका लागि जापानी राजदूत मासामिची साइगोले हस्ताक्षर गरेका छन् । समझदारी अप्रिल १ देखि कार्यान्वयनमा आउनेछ । समझदारीअनुसार सीप र उच्च सीपयुक्त कामदार मात्रै जान पाउनेछन् । सम्बन्धित कार्यक्षेत्रमा अनुभव भएकालाई सीप र उच्च तहको अनुभव भएकालाई उच्च सीपयुक्त कामदार भनेर वर्गीकरण गरिएको छ । सीप मात्रै भएका श्रमिकले बढीमा ५ वर्षसम्म काम गर्न पाउनेछन् । उच्च सीपयुक्त कामदारको अवधि ५ वर्षपछि पनि थपिनेछ । उच्च सीपयुक्त कामदारले परिवारका सदस्यलाई पनि जापान लैजान पाउनेछन् । समझदारीअनुसार १८ वर्ष उमेर पुगेका नेपालीले जान पाउनेछन् । श्रममन्त्री विष्टले सरकारी संयन्त्रबाट कामदार भर्ना गरिने भएकाले कोही नेपाली नठगिने दाबी गरे । जापानी नागरिकले सरह सेवा, सुविधा र सर्तमा काम गर्न पाउनु नेपालीका लागि महत्त्वपूर्ण छ, उनले भने । श्रम बजारमा श्रमशक्ति अभाव भएपछि जापानले ५ वर्षमा ३ लाख ४२ हजार विदेशी श्रमिकलाई रोजगारी दिने निर्णय गरेको हो । राजदूत साइगोका अनुसार कुन देशबाट कति कामदार लिने भनेर जापान सरकारले संख्या भने यकिन गरेको छैन । कार्यक्षेत्रअनुसार भाषा परीक्षा भाषा र सीप परीक्षणमा उत्तीर्ण हुनेले मात्रै जापान जान पाउनेछन् । शैक्षिक प्रमाणपत्र भने चाहिँदैन । आधारभूत जापानी भाषासँगै कार्यक्षेत्रसँग सम्बन्धित भाषा र सीपको परीक्षण हुनेछ । भाषाको प्रमाणपत्र मात्रै बोकेर काम छैन । परीक्षाले महत्त्व राख्छ, राजदूत साइगोले भने, कुन क्षेत्रका लागि कस्तो भाषा चाहिन्छ भन्ने विषयमा जापानको सम्बन्धित मन्त्रालयले गृहकार्य गरिरहेको छ । त्यो छिट्टै सार्वजनिक हुनेछ । समझदारीपत्रमै काम गर्ने क्षेत्र छुट्याइएको छ । नेपाली कामदारले स्वास्थ्य, श्रम र कल्याणकारी मन्त्रालयअन्तर्गत नर्सिङ केयर र भवनभित्रको सफाइको काम गर्नेछन् । अर्थ, व्यापार र उद्योग मन्त्रालयअन्तर्गत मेसिनको पार्टपुर्जा बनाउने, मेसिन उद्योग, विद्युत् र सूचना उद्योगसँग सम्बन्धित काम पनि तोकिएका छन् । भूमि, पूर्वाधार, यातायात र पर्यटन मन्त्रालयअन्तर्गत पानीजहाज बनाउने, गाडीको मर्मतसम्भार, विमानको मर्मतसम्भार र विमानस्थलभित्र लोडअनलोड र होटल क्षेत्रसँग सम्बन्धित काम गर्नुपर्नेछ । कृषि, जंगल र माछापालन मन्त्रालयअर्न्तगत बाली काट्ने, पशुपालन, माछापालन, रेस्टुरेन्टका कामलाई कार्यक्षेत्र तोकिएको छ । नर्सिङ क्षेत्रमा जाने कामदारले थप भाषा सिक्नुपर्नेछ । जापान फाउन्डेसनले वर्षमा ६ पटक भाषा परीक्षा र सीप परीक्षण गर्नेछ । श्रमका निमित्त सचिव घिमिरेका अनुसार नेपालले परीक्षाको समन्वय मात्रै गर्नेछ । परीक्षा जापानी निकायले लिन्छ । हामी सहजीकरण र समन्वय गर्छौं, उनले भने । सरकारी संयन्त्रबाट श्रमिक भर्ना रोजगारदातालाई चाहिने कामदारको भर्ना प्रक्रियामा तेस्रो पक्षको संलग्नता हुने छैन । जापान र नेपालका सम्बन्धित मन्त्रालयले सोझै समन्वय गर्नेछन् । वैदेशिक रोजगार विभागमा एउटा छुट्टै शाखा स्थापना हुन्छ । त्यस शाखाले जापानी रोजगारदाताले माग गरेअनुसार भर्ना गर्नेछ, श्रमका निमित्त सचिव घिमिरेले भने, जापान जान इच्छुक युवाले बिचौलिया खोज्नु पर्दैन । जापानले पनि बिचौलियालाई छुट्टै रकम दिन मनाही गरेको छ । कामदार र उसको परिवारका सदस्यले एजेन्टलाई धरौटीबापत रकम दिनु गैरकानुनी हो । बिचौलियालाई पनि त्यस्तो रकम उठाउन प्रतिबन्ध गरिएको छ, जापानी राजदूत साइगोले भने । सरकारी संयन्त्रबाट कामदार जाने भए पनि समझदारीपत्रमा लागत खर्च उल्लेख छैन । लागत खर्च निर्धारण गर्ने जिम्मा दुई देशका प्रतिनिधि संलग्न संयुक्त समितिलाई दिइएको छ । यो समझदारीको मुख्य उद्देश्य ठगी नियन्त्रण हो । कामदारको लागत शुल्क पारदर्शी हुनेछ, घिमिरेले भने, संयुक्त समितिले थप गृहकार्य गरी लागत शुल्क टुंगो लगाउनेछ ।जापानले नेपाली कामदारको कोटा छुट्याइएको छैन । दक्षिण एसियाबाट नेपाल मात्रै छानेका हौं । जापानसँग नेपालीको व्यक्तिगत सम्बन्ध पनि छ । व्यवहार र मन मिल्ने भएकाले नेपाली रोजेका हौं, राजदूत साइगोले भने । कामदार जापान पुगेपछि सहजीकरण गर्न त्यहाँ सहायता योजना सञ्चालन हुनेछ । जसले विमानस्थलबाट लैजानुका साथै खाता खोल्न, भाषा सिक्न, उजुरी गर्न र जीवनयापनको तरिका सिकाउनेछ । रोजगारदाता परिवर्तन गर्न जापान सरकारबाट सञ्चालित सार्वजनिक रोजगार सेवा केन्द्रले सहयोग र समन्वय गर्नेछ । कार्यक्षेत्र परिवर्तन गर्न पाइँदैन । रोजगारदाता फेर्न पाइन्छ, घिमिरेले भने ।समान सुविधाको व्यवस्था महत्त्वपूर्ण : श्रममन्त्री श्रम, रोजगार तथा सामाजिक सुरक्षामन्त्री विष्टले नेपाली र जापानी श्रमिकबीच विभेद नहुने गरी श्रम समझदारी हुनुलाई उपलब्धिमूलक भनेका छन् । जापानको श्रम कानुन श्रमिकका लागि बलियो छ । जापानी नागरिकले जे जस्तो सेवा, सुविधा र सर्त पाउने हुन्, ती सबै नेपालीले पाउने सुनिश्चित भएको छ, मन्त्री विष्टले कान्तिपुरसँग भने, एउटा श्रमिकका लागि यो ज्यादै महत्त्वपूर्ण विषय हो । समझदारीमार्फत ठगी हुनबाट नेपालीलाई जोगाउन सरकार सफल भएको मन्त्री विष्टले बताए । सरकारी संयन्त्रबाट कामदार भर्ना गरिने भएकाले अब कोही नेपाली ठगिनु पर्दैन, उनले भने । मन्त्री विष्टले केही प्राविधिक विषय टुंगेलगत्तै औपचारिक ढंगबाट कामदार पठाउन सुरु हुने बताए । कामदार छनोट, भर्ना प्रक्रिया पनि पारदर्शी हुनेछ, उनले भने । उनले जापान जान इच्छुकलाई आफू योग्य रहेको कार्यक्षेत्रमा मात्रै भाषा सिक्न अनुरोध गरेका छन् । आफ्नो दक्षता भएको क्षेत्रमा मेल खाने भाषा सिक्नुपर्छ । नत्र भाषाको नाममा ठगी हुन सक्छ, उनले भने ।"
सरकार उत्तरदायी भएन : कांग्रेस,"काठमाडौं  प्रमुख प्रतिपक्षी कांग्रेसले राष्ट्रिय र जनोसरकारका विषयमा सरकार सदनप्रति उत्तरदायी नभएको निष्कर्ष निकालेको छ । कांग्रेस संसदीय दलको सोमबार बसेको बैठकले संघीय संसदको हिउँदे अधिवेशनको समीक्षा गर्दै जनप्रतिनिधिहरूले उठाएका शान्तिसुरक्षा, सुशासन, बलात्कार, हत्याहिंसा, मूल्यवृद्धिलगायत मुद्दामा सरकार गैरजिम्मेवार बनेको आरोप लगाएको छ । बैठकपछि कांग्रेस संसदीय दलका प्रमुख सचेतक बालकृष्ण खाँणले आफैँले ल्याएको बजेट, नीति तथा कार्यक्रम र योजना कार्यान्वयनमा समेत सरकारले बेवास्ता गरेको बताए । पूर्ववर्ती सरकारले अघि बढाएका ठूला योजनालाई आफैंले अघि बढाएको जस्तो गरी डिंगा पिट्ने कामबाहेक यो सरकारबाट केही भएन, उनले भने । सरकार गठन भएदेखि नै प्रधानमन्त्री केपी ओलीले आफूमा शक्ति केन्द्रित गर्ने, स्थानीय र प्रदेश सरकारलाई कमजोर बनाउँदै लैजाने काम थालेको कांग्रेसले टिप्पणी गरेको छ । पछिल्लोपटक प्रधानमन्त्रीले सिधै सेना परिचालन गर्न सक्ने गरी ल्याइएको विधेयकलाई गम्भीर रूपमा लिएको कांग्रेसले जनाएको छ । संसदमा विचराधीन राष्ट्रिय सुरक्षा परिषद्को काम, कर्तव्य र अधिकार सम्बन्धमा व्यवस्था गर्न बनेको विधेयकमा सेना परिचालनका लागि सुरक्षा परिषद् अध्यक्ष प्रधानमन्त्रीले एक्लै मन्त्रिपरिषदमा सिफारिस गर्न सक्ने प्रावधान राखिएको छ । संविधानमा भने सेना परिचालनका लागि सुरक्षा परिषदको सिफारिसमा मन्त्रिपरिषदको निर्णयबमोजिम हुने व्यवस्था छ । राष्ट्रिय सभा संसदीय दलका नेता सुरेन्द्र पाण्डेले प्रधानमन्त्री ओलीले आफूमा शक्ति केन्द्रित गर्न ल्याएको उक्त विधेयकलाई लिएर बैठकमा गम्भीर छलफल भएको बताए । यो विधेयक संविधानविपरीत समेत छ, पाण्डेले थपे, यसलाई फिर्ता लिनुपर्ने औपचारिक निर्णयसमेत दलले गरेको छ । प्रधानमन्त्री ओलीले सरकारको कार्यविभाजन नियमावली संशोधन गरी संवैधानिक सरहकै हैसियतका विभागदेखि पूर्वाधार विकासका ठूला आयोजनासमेत यसअघि नै आफूमातहत ल्याइसकेका छन् । गृह मन्त्रालयमातहत रहेको राष्ट्रिय अनुसन्धान विभाग, अर्थ मन्त्रालयमातहतको राजस्व अनुसन्धान विभाग र सम्पत्ति शुद्धीकरण अनुसन्धान विभागलाई प्रधानमन्क्री कार्यालयमातहत ल्याइएको छ । कानुन मन्त्रालयअन्तर्गतको महान्यायाधिवत्ताको कार्यालय र ७७ वटा जिल्ला न्यायाधिवक्ता कार्यालयसमेत सिधै प्रधानमन्त्री तथा मन्त्रिपरिषद् कार्यालयअन्तर्गत आएका छन् । राष्ट्रिय र अन्तर्राट्रिय गैससको मापदण्ड निर्माण र अनुगमनदेखि ठूला पूर्वाधार विकास आयोजनासमेत ओलीले प्रधानमन्त्री कार्यालयमातहत ल्याएका छन् । नीतिनिर्माण, अनुगमन र समन्वयकारी भूमिकामा रहँदै आएको प्रधानमन्त्री कार्यालयलाई ओली प्रधानमन्त्री बनेपछि सरकारले कार्य विभाजन नियमावली परिमार्जन गर्दै अवशिष्ट अधिकार (रेसिड्युअल पावर) दिने निर्णय गरेको थियो । कांग्रेसले सेना परिचानसम्बन्धी विषयलाई प्रधानमन्त्री ओलीको अधिनायकवादतर्फ अघि बढ्ने पछिल्लो शृंखला भनी टिप्पणी गरेको छ । विकेन्द्रित गर्नुपर्ने अधिकारजति सबै आफूमा केन्द्रित गरी संघीयतालाई कमजोर बनाउने ध्येय प्रधानमन्त्री ओलीमा देखियो, प्रमुख सचेतक खाँणले भने, न्यायपालिका र व्यवस्थापिकालाई समेत कार्यकारिणीको छायामा राखेर अधिनायकवाद चलाउने कोसिस भयो । खाँणले प्रदेश र स्थानीय तहलाई क्रियाशील र अधिकार सम्पन्न बनाउन सरकारले नचाहेको बताए । एकातिर सुरक्षा परिषद्लाई बेवास्ता गर्दै सेना परिचालनको अधिकार आफैँ लिन खोज्ने, अर्कोतर्फ प्रदेश र स्थानीय तहलाई अधिकार नदिने प्रधानमन्त्री ओलीको शैली अधिनायकवादतर्फ अघि बढ्ने नै हो भन्ने हाम्रो ठहर छ, खाँणले भने, यो मुद्दालाई आम जनतासम्म पुर्याउने अभियान थाल्छौं ।२५ अर्ब रुपैयाँभन्दा बढी लागतमा कार्यान्वयन हुने पूर्वाधार संरचना वा आयोजनासमेत प्रधानमन्त्रीमातहत रहने गरी विधेयक ल्याइएकामा पनि कांग्रेसले आपत्ति प्रकट गरेको छ । विधेयकको यस्तो व्यवस्था अलोकतान्त्रिक, अपारदर्शी र अनुत्तरदायी रहेको कांग्रेसको ठम्याइ छ । प्रधानमन्त्रीले आफ्नो निहित स्वार्थ परिपूर्ति हुने वा त्यसका लागि सहज परिस्थिति निर्माण गर्ने गरी विधेयक आएको छ, खाँणले भने ।"
फरार पक्रन सीआईबी,"कास्की ठगी मुद्दाका फरार आरोपी पक्रान प्रहरीको केन्द्रीय अनुसन्धान ब्युरो (सीआईबी) परिचालन गरिएको छ । विद्यार्थीको जाहेरीपछि आरोपीमध्येका दुईलाई नियन्त्रणमा लिए पनि अन्य फरार छन् । उनीहरूको खोजीका लागि जिल्ला प्रहरी कास्कीले सहयोग मागेपछि सीआईबीले सोमबारबाट टोली परिचालन गरेको हो । फरारलाई पक्राउ गर्न ब्युरो प्रमुख नीरजबहादुर शाहीलाई पत्राचार गरी सहयोग मागेको कास्कीका प्रहरी उपरीक्षक ओमबहादुर रानाले बताए । हामीले दुई जनालाई पक्राउ गरेर अनुसन्धान गरिरहेका छौं, उनले भने, मुद्दा अदालतमा लैजाने बेलासम्म आरोपी सबैलाई नियन्त्रणमा लिन सीआईबीसँग सहयोग मागेका हौं । ठगी मुद्दाका आरोपी पक्राउ गर्न टोली परिचालन भइसकेको उनले सुनाए । सरकारद्वारा निर्धारितभन्दा बढी असुल गरिएको रकम फिर्ता गर्नुपर्नेसहितका चार सूत्रीय माग राखेर विद्यार्थी आन्दोलित थिए । डेढ महिनासम्म पठनपाठन बन्द गरेर रिले अनशन गरेका विद्यार्थीले माग सुनुवाइ नभएपछि कलेज सञ्चालक अध्यक्ष खुमा अर्यालयसहित १० जनाविरुद्ध फागुन २१ मा प्रहरीमा जाहेरी दिएका थिए । जाहेरी दर्तालगत्तै आरोपीमध्येका सीईओ सन्तोष खनाल र परीक्षा नियन्त्रक लक्ष्मणप्रसाद शर्मालाई प्रहरीले पक्राउ गरेको थियो । अध्यक्ष अर्यालसँगै प्रशासकीय अधिकृत कृष्ण घिमिरे, प्रधानाध्यापक रवीन्द्रप्रसाद श्रेष्ठ, लेखा प्रमुख युवराज शर्मा, कर्मचारीहरू हरिमाया पौडेल, दिनेश पौडेल, तिलक पौडेल र कृष्ण पौडेल फरार छन् । ठगी मुद्दामा कारबाहीका लागि उजुरी दर्तापछि जारी पक्राउ पुर्जीविरुद्ध अध्यक्ष अर्याललगायतले पोखरा उच्च अदालतमा रिट दायर गरेका थिए । अदालतले विपक्षमा आदेश दिएयता लुकीछिपी बसेका आठै जनाको खोजी भइरहेको प्रहरीले बताए । सुरुसुरुमा जाहेरी फिर्ता लिन विद्यार्थीलाई दबाब दिए पनि फिर्ता हुने प्रकृतिको मुद्दा नभएको प्रस्ट भएपछि लुकेका आरोपी अझै बेखबर छन् । विभिन्न मेडिकल कलेजले निर्धारितभन्दा बढी असुलेको रकम विद्यार्थीलाई फिर्ता गराउन गत साता शिक्षामन्त्रीको रोहबरमा भएको वार्तामा सहमति भएको थियो । कलेजहरूलाई सम्बन्धन दिने त्रिभुवन विश्वविद्यालय पदाधिकारी र विद्यार्थी संगठन प्रतिनिधिबीच भएको उक्त वार्तापछि गण्डकी मेडिकल कलेज सञ्चालनमा आइसकेको छ ।"
रोपवे धराप,"हेटौंडा  बन्द अवस्थामा रहेको हेटौंडाकाठमाडौं रोपवेका तार र क्यारियरहरू गाउँलेको निम्ति धराप थापेको जस्तो भएको छ । कुनै पनि बेला तार चुडिएर बस्तीका बासिन्दाहरू घाइते हुन सक्छन् भने, अर्कोतिर क्यारियर खसेर मृत्यु नै हुन सक्ने जोखिम छ । १७ वर्षअघि बन्द भएको रोपवे तार नजिकैबाट विद्युत् प्राधिकरणका बिजुलीका तारहरू पनि तानिएका छन् । हावाहुरीले दुवै तार एक स्थानमा ठोक्किएर करेन्ट सर्ट भई बस्ती नै ध्वस्त हुन सक्ने अवस्था छ, भीमफेदी गाउँपालिकाका अध्यक्ष हिदम लामाले भने, संघीय सरकारले रोपवे तार, क्यारियरहरूको छिटै उचित व्यवस्थापन गर्न नसकेमा कुनै पनि बेला धनजनको क्षति हुन सक्छ । उक्त रोपवेका तारहरू भीमफेदी गाउँपालिकाको धुर्सिङ, गोल्पिङ र गुन्डीङका बस्तीमाथिबाट गएका छन् । रोपवेका तार र क्यारियरहरू लत्रेर घरका छानाहरू छुन लागिसकेका छन् । रोपवेका स्टेसनहरू प्नि पुरानो भएर ढल्ने अवस्थामा पुगेका छन् । विद्युत् तारहरू रोपवेकै नजिकबाट तानिएका छन् । समयमा नै रोपवेका तार र क्यारियरहरूको व्यवस्थापन गर्न नसकेमा गाउँमा दुर्घटना हुन सक्छ, वडाध्यक्ष सीताराम थापाले भने । गाउँलेहरूले रोपवेको तार र क्यारियरहरू हटाउन गाउँपालिकाका जनप्रतिनिधिहरूलाई दबाब दिइरहेका छन् । भीमफेदी गाउँपालिकाको बैठकले संघीय सरकार, प्रदेश सरकार र विद्युत् प्राधिकरणलाई बन्द भएर जीर्ण भएको रोपवेको छिटै नै उचित व्यवस्थापन गर्न अनुरोध गरेको छ । चैत ५ गते गाउँपालिकाले उचित व्यवस्थापनका लागि पत्र लेखेको हो । रोपवेको तार र क्यारियर हेटौंडा भीमफेदी हुँदै काठमाडौं लगिएको छ । सरकारी उदासिनताका कारण लामो समयदेखि बन्द रहेको हेटौंडाकाठमाडौं रोपवेको करोडौं मूल्यको तार र मालसामान चोरी हुनुका साथै संरक्षणविहीन अवस्थामा रहेको छन् । भैंसे जुरीखेतसम्मको सानो र ठूलो गरेर करिब ६ हजार मिटर लामो रोपवेको तार चोरी भइसकेको छ । अमेरिकी सहयोगमा ५४ वर्षअघि स्थापना गरिएको रोपवे सरकारले २०५८ मंसिर ८ गते विघटन गर्ने निर्णय गरी कर्मचारीहरूलाई अवकाश दिएको थियो । बन्दको साथसाथै विघटनपछि बेवारिसे बनेको रोपवेको सम्पत्ति रेखदेख एवं सुरक्षा गर्न कर्मचारीको अभाव रहेको छ । हेटौंडामा रहेका रोपवेको जग्गामा अहिले विभिन्न सरकारी कार्यालय र सुमो काउन्टर बसेका छन् । रोपवेको तार, क्यारियर लगायत अन्य सामग्रीहरूको सुरक्षा गर्न कर्मचारीको अभावले गर्दा रोपवेका तारहरू र अन्य सामान चोरी भइसकेका छन् । २०२१ सालदेखि सञ्चालनमा ल्याइएको उक्त रोपवेको प्रतिघण्टा २२ टन ढुवानी क्षमता छ । ४२३ किलोमिटर लामो रोपवेलाई हेटौंडाबाट काठमाडौंसम्म पुग्न चार घण्टा १२ मिनेट लाग्ने गर्थ्यो ।"
थाहामा बन्दैस्वास्थ्य चौकी,"हेटौंडा मकवानपुरको उत्तरी क्षेत्रमा पर्ने थाहा नगरपालिकाको आग्रामा साढे एक करोडको लागतमा स्वास्थ्य चौकी भवन निर्माण हुने भएको छ । लामो समयमदेखि भवनको अभावमा सहज ढंगले स्वास्थ्य सेवा पाउन नसकेका यस क्षेत्रका बासिन्दालाई स्वास्थ्य सेवा उपलब्ध गराउने उद्देश्यले एक गैरसरकारी संस्था, थाहा नगरपालिका र स्थानीयबासीको संयुक्त लगानीमा स्वास्थ्य चौकी भवन निर्माण गर्न लागेको हो । करिब एक करोड ५० लाखको लागतमा निर्माण गर्न लागेको उक्त भवनको निम्ति च्वाइस नेपाल नामक गैरसरकारी संस्थाले ९० लाख रुपैयाँ उपलब्ध गराएको वडाध्यक्ष टीकाराम रुम्बाले बताए । नगरपालिकाले करिब ३० लाख रुपैयाँ भवन बनाउन सहयोग गर्ने उनले जनाए । स्थानीयबासीले भवन बनाउन श्रमदान गर्ने प्रतिबद्धता जनाएका छन् । भवनको अभावले गर्दा सेवाग्राहीहरूलाई सहज ढंगले स्वास्थ्य सेवा दिन नसकेकाले थाहा नगरपालिका ८ पुरानखानीमा भवन बनाउन लागेको हो, नगरपालिकाका मेयर लवशेर विष्टले भने, पहिलाको भवन भूकम्पका कारणले भत्क्यो । स्थानीयबासी र प्लान नेपालले बनाइदिएको टहराबाट स्वास्थ्य सेवा प्रदान गर्दै आएको छ । बढीमा एक वर्षभित्र भवन निर्माण गरिसक्ने लक्ष्यका साथ काम सुरु गरिने वडाध्यक्ष रुम्बाले बताए ।"
साँधीखोल्सामा पुल निर्माण,"सिन्धुपाल्चोक  अघिल्लो बर्खामा बाढीले बगाएको बाह्रबिसेबाट तातोपानी जोड्ने साँधीखोल्सामा मोटरेबल पुलको काम बल्ल सुरु गरिएको छ । बाह्रबिसे नगरपालिका र सडक डिभिजनको समन्वयमा एक्जाभेटर र तिन ट्रिपर प्रयोग गरेर थुप्रिएका संरचना हटाउँदै मोटरेबल पुलको दुवै छेउको भागको धमाधम काम भइरहेको हो । सडक डिभिजन चरिकोटका प्रमुख धर्मेन्द्र झाका अनुसार बर्खा नजिकिरहेकाले पक्की मोटरवेल पुलको कार्य तीव्र बनाइएको छ । चाँडै पक्की मोटरबेल पुल बन्नेछ, अहिले डिजाइन आइनसकेकाले प्रक्रियागत थालनीमा छौं, प्रमुख झाले भने । आउँदो बर्खा यामको अवस्थालाई हेरेर क्षति रोक्न बेलिब्रिज जडान राखिने योजना बनाइसकेको उनले सुनाए । बर्खा सकिएपछि मोटरेबल पुलको काम थाल्ने प्रक्रियामा गएका छौँ, नगरले जोडतोडसँग सघाइरहेको छ, उनले भने । सिन्धुपाल्चोकबाट सीमावर्ती क्षेत्र तातोपानी जोड्ने अवरोध साँधीखोल्सालाई नियन्त्रण गर्दै चार करोड बराबरको मोटरेबल पुल बन्ने अनुमान गरिएको छ । प्रदेश, केन्द्रदेखि मन्त्रालयसम्म साँधीखोल्साबारे समस्या राख्दा केही नभएपछि सडक डिभिजनलाई समन्वय गरेर नगर आफैं कस्सिएको बाह्रबिसे नगरपालिकाका मेयर निफुन्जो शेर्पाले बताए । बाह्रबिसे नगरले निर्माण कार्यमा हुने डिजेल, पेट्रोलको लगायतका सबै खर्च व्यहोरिरहेको छ । अहिले सुरुवाती काम भइरहेको छ, वर्षातअघि यहाँको बजार जोगाउने सुरक्षित वातावरण मिलाइसक्नेछु, उनले भने । मन्त्री, सांसद, नेताले चाँडै पुल बनाउने प्रतिबद्धता गरे पनि पुलको काम अगाडि नबढेको भन्दै व्यापक जनगुनासो आउने गरेको उनले प्रस्ट्याए । पुल भोटेकोसीमा बगेलगत्तै पर्यटन वन तथा उद्योग मन्त्री अरुण नेपाल, प्रतिनिधिसभा सांसद अग्नि सापकोटासहितको टोलीले निरीक्षण गर्यो । पूर्व सूचना मन्त्री मोहनबहादुर बस्नेतलगायत जिल्लाका विभिन्न दलका नेताले क्षतिग्रस्त पुल र साँधीखोल्सामा बाढी ल्याउने भीरकुना गाउँको पहिरो हेरे । नाका अवलोकनमा आएका भौतिक पूर्वाधार मन्त्री रघुवीर महासेठले पुल अवलोकन गरेर नाका खोलाउन पहलकदमी लिने प्रतिबद्धता गरे । तर, चाँडै बनाउने पहलकदमी लिए पनि पुलको निर्माण कार्यलाई खासै वास्ता नगरिएको स्थानीयको गुनासो छ । साँधीखोल्सा पुलसँगै सडक डिभिजन इन्जिनियर प्रदीप निरौलाका अनुसार अरनिको राजमार्गको बाह्रबिसे खण्डदेखि महभीर, जुरे, कोठेमा क्षतिग्रस्त सडकलाई मर्मतसम्भार भइरहेको छ । जाली, टेवा पर्खालदेखि प्लम कंक्रिट लगायतको झन्डै १७ करोड बराबरको काम भइरहेको छ, उनले भने । स्थानीयमा त्रास कायमै साँधीखोल्सा पुलको काम सुरु भए पनि भीरकुना र कोसिनडाँडाको पहिरो रोकथाम गर्नको पहल नगरिँदा त्रास कायम रहेको स्थानीयको गुनासो छ । भीरकुनाको पहिरो रोकथाम नगरीकन साँधीखोल्सा नियन्त्रण कसरी हुन्छ ?, बाह्रबिसे नगरपालिका ओखरेनीका हीरा खडकाले प्रश्न गरे । साँधीखोल्सा दिनहुँ बढदै गइरहेकाले अस्थायी कच्ची सडकको भर नभएको उनको कथन छ । उनकानुसार बर्खा नजिकिँदै गर्दा साँधीखोल्सामा आउने बाढी सिधै बजारभित्रै पस्ने पीरले स्थानीय आत्तिएका छन् । मोटरेबल पुल बगाएपछि अस्थायी कच्ची सडकमा सर्वसाधारण कष्टपूर्ण यात्रा गरिरहन बाध्य छन् ।"
गाउँमै अडिए युवा,"सिन्धुली  सिन्धुलीको दुधौली नगरपालिका ७ लदाभीर शंकरटारका कृषक विश्वास शाही ठकुरी गाउँमै व्यवसाय गर्छन् । अरूलाई पनि तालिम दिन्छन् । अरू मुलुकमा गर्ने दुःख गाउँमै गरे मनग्गे आम्दानी हुने उदाहरणसमेत बनेका छन् । कृषि फर्मअन्तर्गत आफ्नै ठाउँमा बंगुर, हाँस, कुखुरा र माछापालन गरी वार्षिक झन्डै ७ लाख रुपैयाँ उनी कमाउँदै आएका छन् । बंगुर फर्म नै सञ्चालन गरेर ६० वटा बंगुर पालेका छन् । फर्ममा ड्युरोक, हेमसायर, पाख्र्रीबासे कालो र लान्डरेस ४ प्रजातिका बंगुर छन् । ड्युरोक र पाख्रीबासे बिर बंगुर बच्चा उत्पादनका लागि पालिएको ठकुरीले बताए । बंगुरको बच्चा बिक्रीबाट वार्षिक २ लाख रुपैयाँ आम्दानी हुने गरेको उनको भनाइ छ । २०७१ सालबाट विभिन्न व्यवसाय सुरु गरेका ठकुरीले हाँस पालनबाट वार्षिक झन्डै डेड लाख रुपैयाँ आम्दानी गर्दै आएका छन् । त्यस्तै कुखुरा व्यवसायबाट २ लाख रुपैयाँ आम्दानी गरिरहेको उनले बताए । माछा पालेर पनि वार्षिक रूपमा डेढ लाख रुपैयाँ आम्दानी गरिरहेका छन् । ठकुरीले स्थानीय ४ जनालाई रोजगारीसमेत दिएका छन् । त्यति मात्र हैन उनले स्थानीय २० जना बेरोजगार युवाहरूलाई विभिन्न व्यवसायसम्बन्धी तालिम दिँदै आएका छन् ।व्यवसायबाट राम्रो आम्दानी भएपछि घरपरिवार चलाउन सजिलो भएको ठकुरी सुनाउँछन् । उनी अहिले आफ्नो व्यवसायबाट सन्तुष्ट छन् । आफ्नै ठाउँमा व्यवसाय गरेर मनग्य आम्दानी गर्न सफल भएको भन्दै सवै ठकुरीको प्रशंसा गर्छन् । त्यति मात्र हैन अहिले शंकरटाका अन्य युवाहरू पनि ठकुरीको सिको गरी विभिन्न व्यवसाय गर्न थालेका छन् । शाही कृषि फार्म दुधौली नगरपालिकामा मात्र नभई सिन्धुली जिल्लाको नमुना फार्मको रूपमा चिनिन्छ । दुधौली ६ हर्षाहीका समर लामा व्यावसायिक रूपमा बाख्रा पालन गर्दै आएका छन् । गत वर्षबाट बाख्रा पालन गर्दै आएका लामाको खोरमा अहिले खपारी जातको १ सय १० वटा बाख्रा छन् । व्यावसायिक रूपमा बाख्रापालन गर्दा फाइदा हुने देखेकाले बाख्रा पाल्न थालेको उनले बताए । बाख्राको खोर, चरिचरन क्षेत्र, आहारामा झन्डै १५ लाख रुपैयाँ लगानी गरेको उनले सुनाए ।उनलाई परिवारका अन्य सदस्यले पनि साथ दिएका छन् । सबै जना मिलेर बाख्राको लागि घाँस काट्ने, स्याहार गर्ने र रेखदेख गरिरहेको उनले बताए । तर पनि काम गर्न भ्याइनभ्याई भएपछि उनले एउटा ट्र्याक्टर किनेका छन् । घाँस बोकेर ल्याउन धेरै समस्या लाग्ने भएकाले ट्र्याक्टर किनेको बताए । व्यवसायबाट महिनामै लाखौ रुपैयाँ आम्दानी गर्न सकिने उनले भनाइ छ । अहिले उनी बाख्रा पालनबाट सन्तुष्ट छन् । लगनशील भएर काम गरे आफ्नै ठाउँमा राम्रो आम्दानी गर्न सकिन्छ भन्ने उदाहरणीय बनेका लामा अरूलाई समेत आफ्नै ठाउँमा श्रम गर्न सुझाव दिन्छन् । कामलाई ठूलो सानो नसम्झी मिहिनेत गर्ने हो भने आफ्नै ठाउँमा रहेर पनि नाम र दाम दुवै कमाउन सकिने उनको अनुभव छ ।कमलामाई नगरपालिका ९ भिमानका कृषक पदमबहादुर बुढाथोकी तरकारी खेतीबाट मनग्य आम्दानी गरिरहेका छन् । उनको बारीमा साग, सिमी, फर्सी, बकुल्ला, खुर्सानी, टमटर, काउली, बन्दा लगायतका तरकारीहरू देख्न सकिन्छ । पहिले खानलाई मात्र तरकारी लगाएको सुनाउने पदमबहादुर अहिले व्यावसायिक रूपमै तरकारी लगाएको बताउँछन् । तरकारी खेतीबाट उनी वार्षिक रूपमा झन्डै २ लाख रुपैयाँ आम्दानी गर्ने बताउँछन् । तरकारी बिक्री गर्नमा कुनै पनि समस्या नरहेको बुढाथोकी सुनाउँछन् । बुढाथोकी आफूले लगाएको तरकारी गाउँघर तथा नजिकको भिमान बजारमा लगेर बिक्री गरिरहेका छन् । (प्रशिक्षार्थी)"
ब्युँझिँदै पाटनका कला,"ललितपुर  मासिँदै गएकका नेवारी संस्कृतिभित्रका कला ब्युँझ्याउने प्रयास थालिएको छ । प्राचीन कलाको सहर रूपमा चिनिने ललितपुरका संस्कृति र सम्पदाबारे युवापुस्तालाई बुझाउन र संरक्षणका लागि जनप्रतिनिधि जुटेका हुन् ।नेवारहरूले विविध मण्डला बनाएर वर्ष दिनभर विभिन्न देवीदेवताका पूजाआराधना गर्छन् । तिहार न्हुँ दयाँ भिन्तुना अथवा म्हपूजाको दिनमा विषेश मण्डला बनाएर आफ्नो आत्माको आफैं पूजा गर्छन् । मण्डला बुझ्नेले ब्रह्माण्ड, मानिसको जन्मदेखि मृत्य, शिरदेखि पाउसम्म शरीरका सम्पूर्ण तत्त्वबारेमा जानकार राख्छन् । अहिले मण्डला महत्त्वबारेमा बुझ्न युवापुस्तामा चासो घटदै गइरहेको छ । मण्डलाको महत्त्व बुझ्ने व्यक्तिसमेत कम हुँदै गइरहेका छन् ।रञ्जना लिपि नेपालको राष्ट्रिय लिपिको रूपमा संयुक्त राष्ट्रसंघमा दर्ता छ । यही लिपिमा नेपालको प्राचीन इतिहास, धर्म, संस्कृति कला लेखिएका छन् । यसको महत्त्व ओझेलमा मात्र नभई लिपि बुझ्ने औंलामा गन्न सक्ने संख्यामा झरिसकेका छन् । २७ दिन हुनुपर्ने कात्तिक नाच १२ दिनमा सीमित छ । पाटन दरबारबाट निकालिने ल्याकु पायो (खड्गजात्रा) निकाल्न सकेको छैन । मण्डला, लिपि, नाच मात्र नभई मूर्तिकला, ताम्रकला, चित्रकला, प्रस्थरकला, धातुकलाको पनि उल्लेखनीय भूमिका छ । ललितपुर महानगरपालिका १६ नम्बरले पुनर्जागरणको कामलाई अघि बढाएको हो । कलाको संरक्षण प्रवर्द्धन गर्न ललितपुर महानगरपालिका १६ ले सोमबार रणनीतिक योजना सार्वजनिक गरेको छ । योजनाअनुसार प्रत्येक वर्ष हरेक वडाले पालैपालो ललितपुर महोत्सव आयोजना गर्ने, दोस्रो चरणमा उत्पादित हस्तकलाका सामग्रीको गुणस्तरीयता कायम गर्ने, प्रशिक्षण केन्द्र खोल्ने, कालिगढले भोगिरहेका समस्या समाधान गर्न नीति, योजना र कार्यक्रम तर्जुमा गर्ने तय गरेको छ । जसअनुसार यस वर्ष महोत्सव ललितपुर महानगरपालिका १६ वडाले बुधबारदेखि ५ दिनसम्म पाटनमा आयोजना गर्दै छ । वडाध्यक्ष निर्मलरत्न शाक्य भन्छन्, महोत्सव दीर्घकालीन लक्ष्यको एउटा प्रस्थान बिन्दु हो । अन्तिम दिन महत्त्वपूर्ण एजेन्डामाथि छलफल गरी एउटा निर्ष्कषमा पुग्नेछौं । जसले नीति बनाउन टेवा पुग्नेछ । उनका अनुसार स्थानीय सरकार सञ्चालन ऐन, ०७४ को परिच्छेद ३ मा वडा समितिको काम, कर्तव्य र अधिकारमा सम्पदाको संरक्षण, भाषा, संस्कृतिको विकास पर्दछ । यसै ऐनमा टेकेर हस्तकला प्रवर्द्धन नीति बनाएर नगरको बोर्ड बैठकमा पेस गर्नेछौं, उनले भने, यसका लागि नेपाल हस्तकला महासंघ, ललितपुर हस्तकला संघ, ललितपुर उद्योग वाणिज्य र १६ वडाभित्रका विभिन्न टोलसँग समन्वय भइरहेको छ ।युनेस्कोबाट सम्बन्धन प्राप्त संस्था विश्व कला परिषद्ले ललितपुरलाई यस वर्ष मात्र विश्वको ३५औं हस्तकला नगरी घोषणा गर्यो । महानगरभित्र विश्व सम्पदा सूचीकृत पाटन दरबार क्षेत्र, हिरण्यवर्ण महाविहार (गोल्डेन टेम्पल), यशोधर महाविहार, रत्नाकर महाविहार, कुम्भेश्वरलगायत लिच्छविकालीन बौद्ध विहार छन् । कतिपय सम्पदा जीर्ण छन् । भूकम्पले ध्वस्त कतिपय पुनर्निर्माण हुन सकेका छैनन् । हस्तकला नगरी घोषणापछि महानगरलाई यहाँका अमूर्त कला संस्कृति मात्र नभई मठमन्दिर, स्तुप, चैत्यविहार एवं सत्तलजस्ता मूर्त सम्पदाको समयमा नै संरक्षण सर्म्वद्धन गर्नुपर्ने बाध्यकारी अवस्थामा आएको छ । यी मूर्त र अमूर्त सम्पदाको समयमा संरक्षण नगरेमा परिषद्ले हस्तकला नगरीको सूचीबाट हटाउन सक्ने प्रावधान छ, वर्ल्ड क्राफ्ट काउन्सिल एसिया प्यासिफिकका उपाध्यक्ष धर्मराज शाक्यले भने, संरक्षण प्रवर्द्धन गर्न सकेमा महानगरले परिषद्बाट फाइदा पनि लिन सकिन्छ । कात्तिक, अष्टमातृका, नवदुर्गा नाच, खड्ग, कुमारीजस्ता ऐतिहासिक जात्रा पाटनमा हुन्छन् ।"
सम्पदा अध्ययन गर्दै संसदीय समिति,"काठमाडौं  सम्पदा क्षेत्रमा भइरहेको विनाशको अवस्थाबारे अध्ययन गर्न बनेको संसदीय उपसमितिले काम सुरु गरेको छ । संसद्को अन्तर्राष्ट्रिय सम्बन्ध समितिले सम्पदा क्षेत्रको अवस्था बुझेर प्रतिवेदन दिन समितिकी सदस्य सांसद सुजिता शाक्यको संयोजकत्वमा विश्व सम्पदा सूचीकृत सांस्कृतिक क्षेत्र अध्ययन, अनुगमन उपसमिति गठन गरेको थियो । विश्व सम्पदा क्षेत्रलाई असर गर्ने गरी भइरहेको निर्माण कार्यका विषयमा संसदीय समितिले चासो राख्दै छलफल आयोजना गरेको थियो । त्यही छलफलमा उपसमिति बनाउने निर्णय भएको थियो । उपसमितिमा नारदमुनि राना, उमा रेग्मी, बोधमाया कुमारी यादव र सुदन किराती सदस्य छन् । उपसमितिले चरणचरणमा विभाजन गरेर काम गर्ने जनाएको छ । पहिलो चरणमा सम्पदा क्षेत्रका जानकारसँग प्रारम्भिक जानकारी लिएको छ । दुईवटा समूहमा विभाजन गरेर काम गर्ने योजना बनाएका छौं, शाक्यले भनिन्, एउटा धार्मिक पक्षबाट अध्ययन गर्छौं । अर्को ऐतिहासिक पक्षबाट अध्ययन गर्छौं । धार्मिक पक्षमा पनि हिन्दु धर्मसँग सम्बन्धित र बौद्ध धर्मसँग सम्बन्धित गरेर विभाजन गर्ने शाक्यले बताइन् । विश्व सम्पदा सूचीमा सूचीकृत ८ विश्व सम्पदामध्ये ऐतिहासिक ३, बौद्ध धर्मसँग सम्बन्धित ३ र हिन्दु धर्मसँग सम्बन्धित दुई सम्पदा विश्व सम्पदा सूचीमा छन् । बौद्ध धर्मसँग सम्बन्धित बौद्ध, स्वयम्भू र लुम्बिनी हुन् । पशुपतिनाथ र चागुनारायण हिन्दु धर्मसँग सम्बन्धित सम्पदा हुन् । हनुमानढोका, भक्तपुर र पाटन दरबार क्षेत्र ऐतिहासिक दरबार हुन् । यीमध्ये पनि कुनचाहिँ क्षेत्र समेट्ने भनेर सीमा तयार गर्छौं, शाक्यले भनिन्, जस्तो हनुमानढोका दरबारभित्रको पनि कुनचाहिँ क्षेत्र उठाउनुपर्नेछ, त्यसलाई हेर्छौं ।गएको साताको बैठकमा एमाले नेता तथा पूर्व प्रधानमन्त्री माधवकुमार नेपाल लगायतका सांसदले विश्व सम्पदा क्षेत्रमा भइरहेको गैरकाननुनी गतिविधि रोकेर विश्व सम्पदा क्षेत्रको गरिमा जोगाउन उपसमिति बनाएर काम गर्न सुझाएका थिए । विज्ञका अनुसार उपत्यकाका सात विश्व सम्पदा सूचीमध्ये अधिकांशको सुरुका गुण र लक्षण खस्कँदै गएका छन् । पुरातत्त्वविद् भीम नेपालका शब्दमा अहिले सम्पदा कसैको पनि नियन्त्रणमा नभए जस्तो देखिएको छ । सम्पदा क्षेत्रमा प्राचीन स्मारक संरक्षण ऐन लागू भएको छ । तर ती ऐन कार्यान्वयन भएका छैनन् । सम्पदाको नियमन गर्ने निकाय पुरातत्त्व विभाग हो । विभागले प्रभावकारी नियमन गर्न सकेको छैन । सम्पदामा निहित गुण जोगाउनकै लागि कानुनी व्यवस्था भएका हुन् । तर ऐनविपरीत काम भएपछि सम्पदाका गुण मासिने नै भयो । विश्व सम्पदाको मुख्य क्षेत्र र सन्निकट क्षेत्रमा कुनै पनि मर्मतसम्भार तथा पुनर्निर्माणजस्ता कार्य गर्दा निर्दिष्ट मापदण्डअनुसार गराउनुपर्छ, पुरातत्त्वविद् विष्णुराज कार्की भन्छन्, यसको मूल उद्देश्य, मौलिकता, संवेदनशीलता, परम्परागत प्रविधि एवं भौगोलिक खण्डीकरण हुनबाट जोगाउन मापदण्ड लागू गरिएको छ । तर यो मापदण्डविपरीत काम भइरहेका छन् । यसले हाम्रा सम्पदाका मूल्य घट्दै गएका छन् ।२०७२ सालको भुइँचालो गएयता सम्पदा पुनर्निर्माण गर्ने क्रममा यसको मूल्यमान्यतामा बढी असर पारिएको विज्ञ बताउँछन् । वसन्तपुर क्षेत्रमा निर्माण भइरहेका सबै सम्पदा मापदण्डअनुसार छैनन् । कोहीमा किला ठोकिएका छन् । कोहीको स्वरूप परिवर्तन गरिएका छन् । कोहीको साइज घटाइएका छन् । कहीँ भूमिगत संरचना बनाइएका छन् । कहीँ तोकिएको उचाइभन्दा बढी निर्माण भइरहेका छन् । तोकिएको अधिकतम उचाइ ३५ फिट हो । योभन्दा बढी जान पाइँदैन, काई वाइजे भन्छन्, तर दरबारसँगै जोडिएको महर्जन बिजनेस एसोसियट्सले यो मापदण्डविपरीत जाने योजना बनाएको छ । यो विश्व सम्पदाको लागि खतराको संकेत हो । सम्पदाका लागि खतरा नै उचाइ हो । उचाइ बढी भयो भने अगाडिका सम्पदा छेकिन्छन् । यसले दृश्य प्रदूषण हुन्छ । काई वाइले यस्तै उचाइको कारण अस्ट्रियाको भियनालाई खतराको सूचीमा राखेको उदाहरण दिए । एउटै घरको कारण भियना खतराको सूचीमा पर्यो, उनी भन्छन्, एउटा व्यापारिक प्रोजेक्टले ४३ फिट मात्रै उचाइ बनाउनुपर्ने ठाउँमा ६६ मिटर बनाएछ । त्यही कारण खतराको सूचीमा पर्यो ।खतराको सूचीमा मात्रै हैन, सम्पदा सूचीबाटै हटाइएका उदाहरण पनि छन् । पुरातत्त्वविद् कार्कीका अनुसार पछिल्लो समय जर्मनीको ड्रेसडेनलाई विश्व सम्पदा सूचीबाट हटाइएको छ । त्यसको मुख्यकारण आधुनिक निर्माण नै हो । विज्ञका अनुसार प्रत्यक्ष हेर्दा पशुपति, वसन्तपुर, चाँगुनारायण, स्वयम्भु र बौद्धनाथमा सम्पदाको गुण मासिने गरि काम भएका छन् । पशुपतिमा तिलगंगा हुँदै ताम्रगंगा जोडिएको सडकको कारण खतरामा छ । ७ मिटर लामो यो सडक नरोके विश्वसम्पदाबाट हटाइदिने चेतावनी युनेस्कोले दिएको एक दशक हुन लाग्यो । तर रोक्यौं भनेर युनेस्कोलाई कागज दिएको छ कोषले । त्यही कागजलाई आधार मानेर युनेस्को चुप लागेको छ । व्यवहारमा भने यो क्षेत्रबाट गाडी गुडिरहेका छन् । सर्वोच्च अदालतलेबाटो रोक्न २०७३ पुसमै आदेश दिएको थियो । त्यो आदेश पनि कोषले टेरेको छैन । श्लेष्मान्तकको जंगलमा दशनामी र बालकलाई माक्रै दाहसंस्कार गर्न आदेश दिएको थियो । चिहानका कंत्रिट हटाउन आदेश दिएको थियो । कोषले यो आदेश मानेको छैन । कंक्रिटको चिहान नबनाउने आदेश दिएको थियो । त्यसलाई पनि कोषले टेरपुच्छर लगाएको छैन । संरक्षणविद् साफल्य अमात्यका अनुसार सामान्यतः दुई किसिमले सम्पदामा खतरा आउन सकिन्छ । पहिलो निश्चित खतरा । दोस्रो अनिश्चित खतरा । सम्पदा निर्माण सामग्रीमा ह्रास आएर, कलाकृतिमा ह्रास, वास्तुकला र नयाँ सहरी योजनासँगको तालमेल नमिले आउने ह्रासलगायत निश्चित खतरा हुन् । प्रभावकारी कानुन नभएर, भएका कानुनलाई पनि कमजोर बनाएर, अन्य विकास परियोजनाले खतरा पुर्याएमा, युद्धलगायतले पुर्याउने खतरा अनिश्चित खतरा हुन् । अहिले यी दुवै किसिमका खतरा छन् विश्व सम्पदामा, उनी भन्छन्, यसलाई राज्यले यसलाई गम्भीर रूपमा लिएकै छैन । पटकपटक खतराको सूचीमा राख्दा पनि यसमा सुधार गर्नतिर लागेन भने सम्पदा सूचीबाटै हटाइदिने व्यवस्था छ । नेपाललाई २००३ देखि २००७ सम्म खतराको सूचीमा राखिएको थियो । उपत्यकाका ७ क्षेत्रमध्ये ६ क्षेत्रको सम्पदाको मौलिकता मासिँदै गएको युनेस्कोले औंल्याएको थियो । तोकिएको निर्देशनअनुसार संरक्षण कार्य गरेको थियो नेपालले । त्यही भएर खतराको सूचीबाट हटाइएको थियो ।विश्वसम्पदा क्षेत्रमा २०४६ सालदेखि पटकपटक खतरा उत्पन्न भएको अमात्म बताउँछन् । प्राचीन स्मारक ऐन, त्यही ऐन अनुसार बनेका मापदण्डलाई वास्ता नगरेर स्मारक क्षेत्रमा ठूला घर बन्न थाले । नक्सा नै नबनाई अग्ला घर बनाउन थाले । त्यसले गर्दा सम्पदाको भौतिक र कलात्मक वातावरणमाथि प्रतिकूल असर पर्न थाले । यसलाई सरकारले रोक्न सकेन । रोक्न नसकेपछि सन् २०९८ देखि नै विश्व सम्पदा केन्द्र र विश्व सम्पदा समितिले वातावरणअनुकूल बनाउन सरकारलाई घचघच्याउँदै आएको थियो । त्यही वर्ष फिनल्यान्डको हेलिसिङ्गीमा बसेको विश्व सम्पदा समितिको २५ औं साधारणसभामा सुधार कार्य गर्न भनेको थियो । सुधार गर्न २००२ सम्मको समय सीमा दिइएको थियो । त्यो सीमामा सुधार कार्य नगरेकाले २००३ मा खतराको सूचीमा राखेको थियो । विश्व सम्पदा पनि जोगाउन नसक्ने भयौं । जहाँ पनि बिगार्ने । जहा पनि भत्काउने, अन्तर्राष्ट्रिय सम्बन्ध समितिका सदस्य तथा पूर्वप्रधानमन्त्री माधवकुमार नेपाल भन्छन्, हाम्रो बाँदरेबुद्धि । आफू पनि नबनाउने, अरूले बनाएको पनि जोगाउन नसक्ने ।भुइँचालो गएयता आएको युनेस्को मिसनले नेपाललाई खतराको सूचीमा राख्न सुझाव दिएको थियो । तर सरकारले समयमै पुनर्निर्माण गर्ने र मापदण्डअनुसारै काम गर्ने प्रतिबद्धता जनाएपछि खतराको सूचीमा राखिएको थिएन । यो वर्ष पनि माघ दोस्रो साता मिसन आउन लागेको थियो । आन्तरिक कुरा नमिलेकाले मिसन स्थगित भएको छ । मुख्य क्षेत्रवरिपरि बन्ने घर विश्व सम्पदाका मुख्य चुनौती हुन्, पुरातत्त्व विभागका कामु महानिर्देशक दामोदर गौतम भन्छन्, यसलाई कसरी व्यवस्थापन गर्ने भन्ने चुनौती छ । के गर्दा उपयुक्त हुन्छ भनेर छलफल गरिराखेका छौं ।"
निजी क्लिनिकमा दाँत फुकाल्न बाध्य,"काठमाडौं  खानेकुरा दाँतमा अडकिरहने । बङ्गारा टुक्रिने र दुख्ने समस्या भएपछि टककुमारी धिताल महाराजगन्जस्थित त्रिवि शिक्षण अस्पताल पुगिन् । दन्त उपचारको ओपीडीमा सामान्य परीक्षण गर्दा शल्यक्रिया गरी दाँत फाल्नुपर्ने भनियो । दाँत फुकाल्नका लागि दुई महिनापछि मात्रै पालो आउने भनिएपछि उनी आत्तिइन् । सक्दो चाँडो दाँत फुकालेर पीडामुक्त हुन चाहेको पनि चिकित्सकलाई बताइन् । नुनपानीले कुल्ला गर्दै गर्नू, केही हुन्न चिकित्सकको यस्तो सल्लाह सुनेर उनी शल्यक्रिया गर्ने मिति टिपेर फर्किइन् । उनले भनिन्, बाहिर क्लिनिक पुगेर भए पनि यो दाँतचैं फालिहाल्नुपर्नेछ । सास गन्हाउँएर उस्तै । दुखेर केही काम गर्न सकेको छैन ।दाँतको समस्या लिएर शिक्षण अस्पतालको दन्त चिकित्सा विभाग पुगेका अधिकांश बिरामी बाहिर क्लिनिक नै पुगेर उपचार गर्ने मनस्थिति बनाएर बाहिरिन्छन् । कार्यरत चिकित्सकले सीमित जनशक्ति, कम स्रोतसाधन र बिरामीको चापका कारण बिरामीले दाँतै फुकाल्नका लागि पनि महिनौं कुनुपर्ने बताए । तर उनीहरूले बिरामीलाई निजी क्लिनिकमा उपचार गर्न बोलाउने गरेको अस्पताल स्रोत बताउँछ । कुनै समय दन्त उपचारका लािग अब्बल मानिएको टिचिङको यो सेवाको गुणस्तर पछिल्लो समय खस्किँदै गएको छ । अरू विभागमा थामिनसक्नु बिरामीको चाप भइरहँदा दन्त विभागमा दैनिक २० को हाराहारीमा बिरामी आउने गरेका छन् । स्रोत भन्छ, यो अस्पतालमा दन्त सेवाप्रतिको विश्वास घटिरहेको छ । डाक्टर फुल टाइम बस्दैनन् । सेवा पनि पहिलेजस्तो गुणस्तरीय छैन ।सबै दाँतको एकैपटक एक्सरे गर्न मिल्ने खालको उपकरण पाँच वर्षदेखि बिग्रिएर थन्किएको छ । यो सेवा चाहिने बिरामीले बाहिरबाट एक्सरे गरेर ल्याए मात्रै टिचिङमा उपचार पाउँछन् । टिचिङमा तीन सयको हाराहारीमा पाइने यो सेवाका लागि बाहिर बिरामीले महँगो शुल्क तिर्छन् । उपचारका लागि अत्यावश्यक डेन्टल कुर्सीहरू बिग्रिएपछि ममर्तसम्हार हुन लामो समय लाग्छ । उपचारमा चाहिने ससाना सामान पनि समयमा आउँदैनन् । शल्यक्रियाका लागि महिनौंपछिको मिति दिनुपर्ने कार्यरत चिकित्सक बताउँछन् । टिचिङले यसै वर्षदेखि दन्त चिकित्साको स्नातक तह (बीडीएस) अध्यापन सुरु गरेको छ । विद्यार्थीको प्रयोगात्मक अभ्यासका लागि पनि बिरामीको चाप बढ्नु आवश्यक छ । विभागका निमित्त प्रमुख राजीव यादव भन्छन्, हामीसँग दन्तचिकित्सामै मास्टरर्स (पीजी) पढिरहेका विद्यार्थी पनि छन्, बिरामीको चाप र पूर्वाधार भएमा उनीहरूले धेरै अभ्यास गर्न सक्थे । दन्त चिकित्सा सेवाका लागि अस्पतालले नयाँ जनशक्ति थप्ने तयारी गरिरहेको उनले बताए ।देशको जेठो अस्पताल वीरमा पनि दन्तरोगका बिरामीको चाप थामिनसक्नु छ । दाँतको जरैदेखि उपचार गर्न र जटिल समस्याकै कारण दाँत फुकाल्नका लागि बिरामीले दुई महिना अगाडि नै नाम टिपाउनुपर्ने हुन्छ । न्यून भौतिक पूर्वाधारका बीच चलिरहेको दन्त चिकित्सा विभागमा दैनिक १ सयदेखि २ सयसम्म नयाँ बिरामी पुग्छन्, फलोअपका बिरामी पनि उत्तिकै आइरहेका हुन्छन् । दाँत परीक्षण गर्ने, सफा गर्ने, बाङ्गोटिङ्गो दाँत मिलाउने, नक्कली दाँत हाल्नेजस्ता उपचार एकै दिनमा भएपछि जरैदेखि उपचार गर्न बिरामीले र शल्यक्रिया गर्न महिनौं कुर्नुपर्छ । गिजा र दाँतको उपचारमा ढिला भएमा यसले घाँटी पेटलगायत अन्य अंगमा पनि असर गर्ने वरिष्ठ दन्त शल्यचिकित्सक डाप्रेनित पोखरेल बताउँछन् । उनी भन्छन्, गिजामा जमेका पिपले गर्दा संक्रमण बढेर खानासँगै निलिन्छ र यसले पेटसम्बन्धी रोग पनि लाग्न सक्छ ।विभागका दन्त शल्यचिकित्सक डा प्रकाश बुढाथोकी भन्छन्, जनशक्ति त पुग्दो छ, डेन्टल कुर्सी राख्ने ठाउँ साँघुरो छ । उनका अनुसार दुर्घटनामा परी दाँत र मुखमा ठूलै चोटपटक लागेका बिरामीलाई भर्ना गरी उपचार गर्ने बेड नहुँदा अस्पतालले ट्रमा सेन्टरमा भर्ना गरेर यस्ता बिरामीको उपचार गर्दै आइरहको छ । दन्तरोग उपचार विश्वस्तरमै महँगो मानिन्छ । निजी क्लिनिकमा उपचार महँगो हुने हुँदा बिरामी सक्दो उपचार नगरी बस्छन् । उपचार गर्नै परे समस्या जटिल भएपछि मात्रै अस्पताल पुग्छन् । यसले उपचार प्रक्रिया लम्बिने गरेको चिकित्सक बताउँछन् । दाँतमा कालो दाग बस्ने, सिरिङ्ग गर्ने, दुख्नेजस्ता लक्षण देखिँदै उपचार गरेमा उपचार सहज र सस्तो हुने डा बुढाथोकी बताउँदै उनी भन्छन्, सरकारी तहबाट दाँतको उपचारमा मात्रै काम भएको छ, मुख स्वास्थ्यमा जनचेतनाका लागि समुदाय पुगेर केही काम हुन सकेको छैन । दन्त उपचार सेवाका लागि सरकारले केन्द्रीय स्तरकै अस्पताल खोल्नुपर्ने उनको भनाइ छ ।"
मल्लकालीन शैलीमा विद्यालय,"भक्तपुर  भूकम्पले क्षतिग्रस्त आदर्श मावि लायुको भवन मल्लकालीन मौलिक शैलीबाटै बन्ने भएको छ । राष्ट्रिय पुनर्निर्माण प्राधिकरणअन्तर्गतको कार्यालयले आरसीसी भवन बनाउनपर्ने अडान गरे पनि स्थानीयको माग मौलिक शैलीबाटै बन्नुपर्ने थियो । लामो अलमलपछि मध्यपुरथिमि नगरपालिकाले क्षतिग्रस्त विद्यालय भवनलाई आफ्नो खर्चमा मल्लकालीन शैलीलै पुनर्निर्माण थालेको हो । भूकम्पको धक्काले विद्यालय प्रशासन र तीनवटा भवनमा सञ्चालित १० वटा कक्षाकोठा क्षतिग्रस्त भएको थियो । विद्यालय भवन पुनर्निर्माणका लागि सोमबार प्रदेश नम्बर ३ का सांसद डा राजेन्द्रमान श्रेष्ठले शिलान्यास गरे । प्राधिकरण केन्द्रीय आयोजना कार्यान्वयन इकाई शिक्षा (सीएलपीआईयू) ले क्षतिग्रस्त विद्यालय भवन मौलिक शैलीमा पुनर्निर्माण गर्न अस्वीकार गरेको हो । क्षतिग्रस्त मल्लकालीन भवन पुनर्निर्माणका लागि करिब ७० लाख रुपैयाँ विनियोजन भएको थियो, विद्यालय व्यवस्थापन समिति अध्यक्ष विजयकृष्ण श्रेष्ठले भने, सीएलपीआईयूले मौलिक शैलीको नक्सा अस्वीकार गर्दै विनियोजित बजेट फिर्ता गर्यो । सीएलपीआईयूले डन्डी, सिमेन्टको प्रयोग गरी आरसीसी भवन निर्माण गर्ने अडान नछोडेको उनले बताए । स्थानीय बासिन्दा, विद्यालय व्यवस्थापन समिति र नगरपालिकाले मौलिक शैलीमै बन्नुपर्ने अडान लियो । उक्त क्षतिग्रस्त भवन पुनर्निर्माणका लागि मध्यपुरथिमि नगरले चालू आर्थिक वर्ष ०७५७६ मा १ करोड रुपैयाँ विनियोजन गरेको नगरप्रमुख मदनसुन्दर श्रेष्ठले बताए । भक्तपुरका अन्तिम राजा रणजित मल्लले आफ्नी गंगा महारानीका लागि निर्माण गरेको नौतले दरबार विभिन्न कालखण्डमा भत्किएको र जीर्णोद्धार गर्ने क्रममा दुई तलामा सीमित भएको स्थानीय बताउँछन् । तलेजु भवानी मन्दिर परिसरको उक्त भवन गंगा महारानीको इच्छाबमोजिम चारैतिर बाटो राखेर बनाएको भन्ने कथन छ । गंगा महारानीले ७ वटा घर हटाउन लगाएर उक्त भवन निर्माण गर्न लगाएको कथन छ । २०२१ मा स्थापना भएको आर्दश माविको भवन २०२३ मा जीर्णोद्धार भएको तथ्यांक रहेको विद्यालयका प्रधानाध्यापक बुद्धिकुमार घोले बताए ।नगरपालिकाले आदर्श मावि लायुलाई नगरको नमुना विद्यालय घोषणा गरी सुविधासम्पन्न संरचना निर्माणलाई जोड दिएको नगरप्रमुख श्रेष्ठले बताए । नमुना विद्यालयमा पूर्वाधार, स्वच्छ खानेपानी, शौचालय व्यवस्थापन, ल्याब निर्माणलगायत छन् । क्षतिग्रस्त विद्यालय भवन पुनर्निर्माणका लागि उपभोक्ता समिति गठनको प्रक्रियामा रहेको प्रधानाध्यापक घोले बताए । उपभोक्ता समितिमार्फत प्रशासन, १० वटा कक्षाकोठासहितको दुईतले तीनवटा भवन निर्माण गरिने उनले बताए । भवन पुरातात्त्विक चुना, सुर्कीको प्रयोगमा दलिन राखेर बनाउने जनाएको छ । विद्यालयको दुईवटा भवन प्रवलीकरण गरिसकेको छ ।आदर्श माविमा स्वच्छ खानेपानी स्वच्छ विद्यालय कार्यक्रमअन्तर्गत प्रदेश ३ सामाजिक विकास मन्त्रालय शिक्षा विकास निर्देशनालय बाट १० लाख रुपैयाँ विनियोजन भएको विद्यालय प्रशासनले जनाएको छ । उक्त बजेटको लागतमा शौचालय स्तर वृद्धि, अन्डरग्राउन्ड रिर्जभ ट्यांकी निर्माण गरिने प्रधानाध्यापक घोले बताए । हाल विद्यालयमा एक हजार ५० विद्यार्थी अध्ययनरत छन् । विशेषगरी दृष्टिविहीन विद्यार्थीको लागि विद्यालयले छुट्टै शिक्षकको व्यवस्था गरेको जनाएको छ । नयाँ शैक्षिक सत्रमा करिब ३ सय विद्यार्थी भर्ना गराउन सफल भएको उनले बताए । गुणस्तर शैक्षिक सुधारका लागि विद्यालयले कक्षा ८ र ९ मा अंग्रेजी तथा नेपाली मिडियममा छुट्टाछुट्टै सेक्सनको व्यवस्था गरेको जनाएको छ । आदर्श माविमा कक्षा ११ र १२ मा सिनियर राष्ट्रिय सेवा दल र ९ कक्षाका विद्यार्थीलाई क्षमता अभिवृद्धि तालिम सञ्चालन गर्दै आएको विद्यालयले जनाएको छ ।विद्यालय भवनको पुनर्निर्माण विद्यालय व्यवस्थापन समितिमार्फत गरिने जनाएको छ । भवन निर्माणका लागि स्थानीय विकेश श्रेष्ठको संयोजकत्वमा ५ सदस्यीय पुनर्निर्माण उपसमिति गठन भई कार्य प्रारम्भ भएको समिति अध्यक्ष श्रेष्ठले बताए ।"
' गुरुआमा ' को जजमानी,"काठमाडौं  पशुपतिनथा मन्दिममा जानुभएको भए कुनै पण्डितकोमा तपाईंले अवश्यै टीका थाप्नुभएको होला । मन्दिर वरपर भक्तजनलाई टीका लगाइदिएर आएको दक्षिणाले गुजारा गर्ने ब्राह्मण पुरुष भेटिनु सनातनी परम्परै हो ।अचेल भने यो परिदृश्य पाशुपत क्षेत्रमा बदलिएको छ जहाँ महिला ब्राह्मणहरू पनि जजमानी गरेझैं टीका लगाएर दक्षिणा लिने काममा दिनहुँ लागिरहेका छन् जसलाई पशुपति क्षेत्र विकास कोषले नाम दिएको छ, गुरुआमा । तिनैमध्येकी एक हुन्, तिलगंगामा बस्ने ३३ वर्षीया देवकी पोखरेल । भक्तजनहरूलाई उनी टीका लगाइदिन्छिन्, मन्त्र भन्दै डोरो बाँधिदिन्छन् र श्रद्धाले कसैले शिर झुकाए आशीर्वाद पनि दिन्छिन् । आठ कक्षा पढेकी उनी विवाह गरेपछि यसरी गुरुआमा को काम गर्न थालेकी हुन् । उनका पति पहिल्यैदेखि यो काम गर्थे । मचाहिँ एउटा म्यानपावरमा जागिर खान्थें र फाइनान्समा पनि काम गर्थें, उनी भन्छिन्, तर बच्चा भएपछि घरपरिवार र जागिर दुवै सम्हाल्न समय मिलेन ।काम छाडे आर्थिक समस्या, नछाडे बच्चालाई हेर्ने मान्छेको अभाव । उनलाई यस्तो अप्ठ्यारो स्थितिले बाटो देखायो, पतिले झैं पण्डित्याइँ गर्ने । यसो गर्दा आफूलाई मिलेको समयमा उनी काम गर्न पाउँथिन् र बच्चालाई समय पनि दिन सक्थिन् । महिलाको सहभागितै नभएको पेसामा हाम फाल्दा सुरुमा उनलाई केही धक लाग्यो । सुरुसुरुमा त मसँग कोही टीका थाप्न पनि आएन, कसैले डोरो पनि बाँधिमागेन, उनी भन्छिन्, तर, रहँदा बस्दा मैले पनि भक्तहरू पाएँ, पेसा पनि चल्न थाल्यो ।देवकी आफ्नो यो कामले अरू महिलालाई पनि टीका लगाइदिने काममा उक्साएको ठान्छिन् जसमा उनलाई खुसी नै छ । अहिले पशुपतिमा अरू ९ महिला पनि टीकाटालो गरेर दक्षिणा बटुल्छन् जसभित्र उनकी सासूसमेत पर्छिन् । यसरी छोरो स्कुल गएदेखि उसको छुट्टी नहुन्जेलको समय टीका लगाइदिँदा सामान्य दिनमा औसत ३ सय रुपैयाँ र चाड पर्वमा हजार बाह्र सय कमाइ हुने गरेको उनी बताउँछिन् । यसरी कसैको खटनमा नपरी आफ्नो समयमा काम गर्न पाउँदा देवकी सन्तुष्ट छिन् । बितेका आठ वर्षमा उनले बिभिन्न तीतामीठा अनुभवहरू बटुलेकी छिन् । पुरुषहरूभन्दा बढी महिलाहरू नै उनकोमा टीका थाप्न आउँछन्, त्यसमा पनि किशोरीहरू बढी छन् । आफूभन्दा पाका र आफ्ना उमेरकाहरूले नपत्याएकामा उनलाई केही चित्त पनि दुखेको छ । नयाँ पुस्ताले आफूलाई साथ दिएकामा भने उनको मन हौसिएको छ । महिला र पुरुष बराबरी भएकाले पेसा र धर्मसंस्कृतिमा पनि बराबर हुनुपर्ने उनी ठान्छिन् । यो पेसालाई देवकी कर्मकाण्डकै एउटा पाटो ठान्छिन् । पशुपति क्षेत्र विकास कोषका अनुसार महिलाहरू थोरै भएकाले गुरुआमाहरू को संख्या कति छ भन्ने थाहा भए पनि गुरुबा हरूको संख्या भने ज्यादा भएकाले यति नै भन्न सकिने अवस्था छैन । परम्पराअनुसार जसले पनि गर्न सक्ने यो पेसामा आवद्ध हुन कहीँ कतै दर्ता गर्नुपर्ने नियम नभएको कोषले जनायो । त्यसो हुनाले पनि को कति पेसामा छन् भन्ने आधिकारिक तथ्यांक नभएको हो । (प्रशीक्षार्थी)"
निर्वाचनको निजामतीकरण,"संवैधानिक परिषद्ले प्रमुख निर्वाचन आयुक्तमा एकजना बहालवाला सचिवलाई सिफारिस गरेर संवैधानिक अंगको निजामतीकरण गरेको छ । प्रमुख आयुक्त अयोधीप्रसाद यादवको अवकाशको भोलिपल्टै परिषद् बैठक बस्नुको तात्कालिक ताक परेको होला अथवा सरकारले एकै दिन पनि उक्त पद रिक्त नराख्ने मनसुबा राखेको होला, सन्देश भने सही दिन सकेन । सर्वप्रथम त निर्वाचन आयोग एउटा संवैधानिक आयोग हो । यो स्वायत्त हुने मात्र होइन, निर्वाचन मामिलामा यो सरकारबाट स्वतन्त्र र सार्वभौमसमेत रहन्छ । रहनुपर्छ । अन्यथा निर्वाचनको निष्पक्षतामाथि सदैव प्रश्न रहन्छ । निर्वाचनको निष्पक्षताले लोकतन्त्रप्रति जनआस्था राखिरहन्छ । साँचिरहन्छ । जनआस्था खस्किएको निर्वाचनले लोकतन्त्र टिकाउन सक्दैन ।परिषद्को अवधारणा यस्ता संवैधानिक अंगहरूलाई स्वायत्त राखिराख्न सरकारको छाया बन्नबाट रोक्नु हो । परिषद्को अध्यक्षता प्रधानमन्त्रीले गर्ने भए पनि त्यसमा प्रधान न्यायाधीश, सभामुख र राष्ट्रिय सभा अध्यक्षसहित सबभन्दा अर्थपूर्ण रूपमा प्रमुख प्रतिपक्षी नेता राखिएका हुन्छन् । प्रमुख प्रतिपक्षी नेतासहितको उपस्थितिले संवैधानिक परिषद्लाई एक हिसाबले राष्ट्रिय सहमतिको थलोको मान्यता सुनिश्चित गरेको हुन्छ ।सोमबारको परिषद् बैठकमा प्रमुख प्रतिपक्षी नेता कांग्रेस सभापति शेरबहादुर देउवा उपस्थित थिएनन् । त्यसो त देउवा आफैँ आफ्नो राजनीतिक भूमिकाप्रति धेरै सचेष्ट राजनीतिकर्मी होइनन् भन्ने एक दिनअघि संसद्को वर्षे अधिवेशन समापनमा उपस्थित नभएबाट पनि प्रस्ट हुन्छ । संसद् अधिवेशन शुभारम्भ होस् वा समापन, वा सरकारको नीति तथा कार्यक्रम प्रस्तुत गर्ने क्षण होस् वा प्रधानमन्त्रीको सम्बोधन, संसदीय परिपाटीमा प्रमुख प्रतिपक्षी नेताको उपस्थिति अनिवार्य मानिन्छ । संसद्प्रतिको विश्वास जनाइएको हुन्छ । संसद्प्रतिको आदर र सम्मान प्रकट गरिएको हुन्छ । यस मामिलामा देउवा कमजोर साबित भएका छन् ।प्रमुख प्रतिपक्षी नेता विशेषको व्यक्तिगत कमजोरीलाई संवैधानिक परम्परा मिच्ने कारण बनाउनु कदापि स्वीकार्य हुँदैन । प्रधानमन्त्री केपी शर्मा ओलीले प्रमुख प्रतिपक्षी नेताको उपस्थिति नहुने अवस्थामा समेत संवैधानिक परिषद् बैठक गर्नु राजनीतिक तथा संवैधानिक रूपमा शोभनीय होइन । प्रतिपक्षी नेताको कमजोरीलाई आफ्नो राजनीतिक लाभका रूपमा प्रधानमन्त्रीले उपयोग गर्दा संवैधानिक मूल्यमान्यता र परम्परा खण्डित हुन पुग्छ । सोमबारको परिषद्को बैठकले त्यही साबित गरेको छ ।प्रमुख प्रतिपक्षी नेताले महत्त्वपूर्ण निर्णय हुने परिषद् बैठकमा आफ्नो अनुपस्थितिलाई अर्को नियुक्तिको लेनदेनको सर्त बनाउन सक्छन् । लेनदेनमा लिप्त नेताहरूले सत्ता वा विपक्षसँग यसै गरी व्यावहारिक गुप्त सम्झौता गर्ने गर्छन् । प्रधानमन्त्री र प्रतिपक्षी नेताको यस्तो आन्तरिक सुविधाको साँठगाँठले लोकतन्त्रको मर्ममा प्रहार गर्छ, संविधानले स्थापित गर्न खोजेको मान्यतामा चोट पुर्याउँछ । निर्वाचन आयोगको निष्पक्षता आम मतदाताको मनमस्तिष्कमा स्थापित हुनुपर्छ । त्यस्तो नैतिक मूल्यमान्यताको नेतृत्वले निर्वाचनको निष्पक्षता र वस्तुनिष्ठता स्थापित गर्छ । आयोगले संवैधानिक अंगका रूपमा निर्वाह गर्ने भूमिकाबाट जनआस्था कायम हुनुपर्छ र त्यही बलमा उसले राजनीतिक दलहरूलाई दिने निर्देशनको पालना हुन्छ ।निर्वाचन आयोगका प्रमुखमा कसको सिफारिस भयो भन्नुभन्दा पनि कसरी भयो, महत्त्वपूर्ण हो । लोकतन्त्रमा परिणाम जत्तिकै महत्त्वपूर्ण प्रक्रिया हुन्छ वा बढी पनि हुन सक्छ । त्यसले जनआस्था बढाएको हुनुपर्छ । प्रमुख आयुक्तमा प्रधानमन्त्रीले एकजना बहालवाला निजामती कर्मचारीको सिफारिस गरेका छन् भन्दैमा उनी व्यक्तिगत रूपमा अयोग्य भन्न मिल्दैन । आयोगको मर्यादा, संवैधानिक भूमिका र जनआस्थाका लागि भने त्यो कुनै निजामती सरुवा गर्ने स्थान होइन । त्यो निजामती सेवा होइन । निजामती सेवालाई पनि निर्देशित गर्ने स्थान हो । निजामती त के, राजनीतिक नेतृत्वलाई समेत निर्देशित गर्ने सम्मानित पद हो । सरकारलाई समेत आदेश गर्न सक्ने पदमा सरकारी पदमै बहाल व्यक्तिलाई, त्यो पनि प्रतिपक्षी दलको रोहबरबिना सिफारिस गर्नुले सिफारिस भएकै व्यक्तिलाई समेत न्याय पुगेन ।"
सुरक्षा नै लगानीको आधार,"सम्भावना र गर्नुपर्ने सुधारनेपालले सन् २०३० भन्दाअघि नै दिगो विकासका लक्ष्य हासिल गर्ने भनेको छ । २०३० सम्म ती लक्ष्यमा पुग्न वार्षिक १७ खर्बभन्दा बढीको लगानी आवश्यक रहेको राष्ट्रिय योजना आयोगको ठहर छ । बढ्दो उपभोग्य सामानको खपत र खर्चका कारण बजार फस्टाएको छ । विप्रेषण प्राप्त गर्ने परिवारले आएको रकम करिब ९० प्रतिशत घरायसी उपभोगमा खर्च गर्छन् । यसले गर्दा बजारमा गुणस्तरीय उत्पादन र सेवाको माग बढाएको छ । विशेष खालको खनिज वा अन्य ठूला नाफा दिने खालको प्राकृतिक स्रोत नभए पनि फैलिँदो बजार र बढ्दो उपभोक्ताको सञ्जालले गर्दा लगानीका क्षेत्रहरू थपिँदैछन् । सरकारको आयातित वस्तु प्रतिस्थापन गर्ने लक्ष्यलाई सार्थक बनाउन उत्पादन क्षेत्रमा लगानी बढाउन जोड दिनुपर्छ ।नेपालमा लगानीयोग्य क्षेत्र भनेका जलविद्युत, कृषि, पर्यटन, होटल, सिमेन्ट, म्यानुफ्याक्चरिङ, सेवा लगायत हुन् । संवेदशीलता र स्वदेशी उद्यमीहरूलाई प्रोत्साहन गर्न केही क्षेत्रमा विदेशी लगानी खुला गरिएको छैन । आम मानिसको सोचाइ छ देशमा पैसा नभएकाले विदेशी लगानी ल्याउन लागिएको हो । यसका पछाडि आर्थिक स्रोतको परिचालन, बाहिरी बजारमा सहज पहुँच, प्रविधिको आयात र व्यवस्थापकीय ज्ञान एवं सीपको वृद्धिजस्ता विभिन्न उद्देश्य हुन्छन् । उदाहरणका लागि भोटेकोशी, खिम्ती र झिम्रुक जलविद्युत आयोजनामा विदेशी लगानी ल्याइएका कारण तिनमा प्रत्यक्ष वा परोक्ष रूपले संलग्न नेपालीले साना तथा मझौला जलविद्युत आयोजना डिजाइन, निर्माण र सञ्चालनको नेतृत्व लिएका छन् । त्यसैले विदेशी लगानीले सम्बन्धित क्षेत्रलाई दरिलो र आत्मनिर्भर बनाउन सहयोग गर्छ । बंगलादेशको गार्मेन्ट उद्योग अर्को राम्रो उदाहरण हो ।सरकारले लगानीका लागि थुप्रै नीति नियम र कानुन परिवर्तन गर्न लागेको छ, केहीको संसद्बाट अनुमोदन भइसकेको छ । अरू देशको अनुभव लिँदै यस्ता कानुनमा लगानीमा दिइने सहुलियत, आयोजना छनोट एवं स्वीकृत गर्ने सरल प्रक्रिया, सुविधा सम्पन्न विशेष आर्थिक क्षेत्रको व्यवस्था र लगानी सहजीकरण तथा प्रबर्द्धनका लागि क्षमतावान संस्थाहरूको प्रबन्ध गर्ने विषय समेटिनुपर्छ । वन एवं जग्गा प्राप्ति सम्बन्धी प्रक्रिया, वातावरणीय अवरोध, नाफा गरेको रकम, तेहरो करबारे हाम्रा नीति नियम र प्रक्रियामा निजी क्षेत्रसँग व्यापक छलफल गरी सुधार ल्याउनुपर्छ । १०० दिने बेरोजगार भत्ताभन्दा विशेष कार्यक्रममार्फत युवा वर्गको क्षमता अभिवृद्धि गरी बजारमा दक्ष श्रमशक्ति सहज उपलब्धता गराउनुपर्छ ।लोकतन्त्रको विकास, नेतृत्वको असल आचरण, सुशासनमार्फत भ्रष्टाचारको न्यूनीकरण, आर्थिक पारदर्शिता, सडक, २४ घन्टा विद्युत लगायतका आवश्यक सुविधामा पहुँच र भरपर्दो शान्ति सुरक्षा गराएमा मात्र लगानीयोग्य मुलुक भनी विश्वास गर्ने वातावरण बन्छ । हाम्रा नीति नियम र सुविधा छिमकी देशहरूभन्दा सरल र सहज गराएर लगानीको माहोल बनाउन सक्यो भने स्वदेशी लगानीकर्ता पनि उत्साही हुने र विदेशी लगानीकर्ता पनि नेपाल आउने वातावरण बन्छ । लेखक कांग्रेस केन्द्रीय सदस्य हुन् ।"
फलामे ढोका खुकुलो भएपछि,"केही वर्ष अघिसम्म कतिपय विद्यार्थीका निम्ति एसएलसी उत्तीर्ण गर्नु महाभारतको युद्ध जितेसरह मानिन्थ्यो । पास हुनेले हर्षोल्लाससाथ भोजभतेरमा रमाउने, फेल हुने केहीले आत्महत्या समेत गर्ने गरेको यथार्थबाट हामी अनभिज्ञ छैनौं । अब हामीले त्यो कठिन भोगाइबाट पार पाइसकेका छौं । अधिकांशलाई उत्तीर्ण गराउने उद्देश्य लिएर एसईई परीक्षाको थालनी भएसँगै विद्यार्थी, अभिभावकको मानसिक र शारीरिक तनाव घटेको छ । प्रत्येक वर्ष उक्त परीक्षामा सामेल हुनेको संख्या बढिरहँदा यसपाली जाँच दिने छात्रछात्रा ४,७५,००३ पुगेका छन् । तिनमा छाक्राको संख्या केही बढी अर्थात् २,३८,५५८ र छात्र २,३६,४४५ रहेका छन् । सामुदायिक र निजी विद्यालयबाट सामेल हुने विद्यार्थी त्रमशः ३,०४,१९६ र १,७०,८०७ छन् ।नयाँ शिक्षा नीति लागू भएसँगै ६ वटा अनिवार्य विषयमा प्रदेशपिच्छे भिन्नाभिन्नै प्रश्नपत्र, पहिलो र दोस्रो इच्छाधीन, प्राविधिक र संस्कृत विषयमा सबैतिर एउटै प्रश्नावली रहने व्यवस्थाले शिक्षामा नयाँ कदम चाल्न खोजेको मान्नुपर्छ । उत्तीर्ण हुने सहज बाटो खुलेसँगै कलाकार, राजनीतिज्ञ एवं वृद्धवृद्धा पनि हौसिएर एसईई परीक्षामा सामेल हुनथालेका छन्, जुन सबैको निम्ति प्रेरणादायी बन्नपुगेको छ । सरकारले ए र बी ग्रेड ल्याउनेभन्दा तलकालाई टेढो आँखाले हेर्न छाडेको छैन । घोकन्ती विद्याबाट राम्रो ग्रेड ल्याउनेलाई उच्च शिक्षाको बाटो खुला हुनु र बाँकीको भविष्य अन्योलग्रस्त बन्नुलाई समान व्यवहार मान्न सकिँंदैन । उत्तीर्ण हुने सबैलाई विज्ञानको स्तोत्र पाठ गराउने साँघुरो सोचबाट माथि उठेर प्रविधि, भाषा, लिपि, पुरातत्त्व, नाट्यकला, संस्कार, विविध प्रदर्शनकारी कला, संस्कृति, भूगोल, इतिहास, समाजशास्त्र, मानविकी शास्त्र, विभिन्न कलाकृति, अर्थशास्त्र जस्ता विषयमा आकर्षित पार्ने, चाहना अनुसार उच्च शिक्षातर्फ उन्मुख गराएर भविष्य सुनिश्चित बनाउने बहुआयमिक दृष्टिकोण शिक्षा नीतिमा समेटिनुपर्छ । भुवनेश्वर शर्मा, चन्द्रागिरि२, काठमाडौं"
सुरक्षा परिषद्को बेवास्ता नहोस्,"प्रधानमन्त्री र सेना परिचालनबारे केशवबहादुर भण्डारीको लेख सान्दर्भिक लाग्यो । परिस्थितिजन्य कारणले सेना परिचालन गर्ने जिम्मा सुरक्षा परिषद्को सिफारिसमा राष्ट्रपतिले गर्ने संवैधानिक व्यवस्था भए पनि प्रधानमन्त्रीले सेना परिचालन गर्नेगरी आएको प्रस्तावमाथि टिप्पणी र चर्चा चल्न थालेको छ । सेना परिचालनको कार्यकारी अधिकार प्रधानमन्त्रीमा सीमित गराउन खोजिएको बारे संविधानविद, सेनाका पूर्वअधिकारी तथा सुरक्षा मामिलाका जानकारहरू तथा देशमा पुनः गृहयुद्ध नचाहने आम नेपालीले चिन्ता, चासो र असहमति जाहेर गरिरहेका छन् । प्रधानमन्त्रीले एकलौटी सेना परिचालनतिर अभ्यस्त बन्न खोज्नु हास्यास्पद हो । संघीय सरकारमा बहुमत छ । स्थानीय तह तथा प्रदेशमा सत्तारुढ दल नेकपाकै दबदबा छ । भित्री मनमा दुराशय पलाएर कथंकदाचित परिस्थिति अनुकूल भएन भने भन्ने अनुमानमा गणतान्त्रिक प्रणालीजस्तो विश्वव्यापी स्थापित पद्धतिमाथि सेनाको दुरुपयोग भैहाल्यो भने त्योभन्दा दुर्भाग्यपूर्ण अरू केही नहोला । गुलेली बनाउनेले चरोलाई निसाना लगाउँछ कि लगाउँदैन भनी मट्याङग्रा प्रहार गरेझैं अहिले विप्लवको आन्दोलनलाई ठेगान लगाउने निहुँमा हेरौं नत भनी सेना प्रयोग नहोला भन्न सकिन्न ।सुरक्षा परिषद्को व्यवस्था संविधानमा गरिएकाले परिषद् मातहत नै सेना परिचालन गर्नुपर्छ, नकि प्रधानमन्त्रीको एकल निर्णयबाट । देशले लामो द्वन्द्वको अवस्थाबाट भर्खरै घाउमा खाटा बसाउँदै गरेका बेला विप्लव पक्षबाट सशस्त्र युद्धको शंखघोष गर्दै राज्यसँग आमनेसामने भइरहेका बेला आक्रामक रणनीति अख्तियार गरी समस्या पहिचान, निकास र सहमतिका विन्दु नखोजी थप अनिष्ट निम्त्याउँदै मुलुकलाई २०५२ सालपूर्व धकेल्नेगरी युद्ध निम्तिने गोटी बन्नसक्ने कानुन नबनाउनु नै उपयुक्त हुन्छ । श्यामसुन्दर कुइँकेल, हाँडीगाउँ, काठमाडौं चैत ११ गते कान्तिपुरमा प्रकाशित केशरबहादुर लिखित प्रधानमन्त्री र सेना परिचालन पढ्दै गर्दा लेखक र प्रकाशन गर्ने पत्रिकालाई धन्यवाद दिन चाहन्छु । यस्ता लेखले एकातिर पाठकलाई राम्रो खुराक मिल्छ भने अर्कोतिर पत्रिकाको गरिमा बढ्नुका साथै नयाँ ग्राहक थपिने सम्भावना हुन्छ । हरेक राष्ट्रको मेरुदण्ड भनेकै सेना हो । यसलाई कुनै किसिमको संक्रमणले छोयो भने सिंगो राष्ट्रको भविष्य अकल्पनीय हुन्छ भन्ने सामान्य हेक्का नभएका टुक्केहरू राज्यको कार्यकारिणी भएपछि सेनाको मर्म र जनताको भावनालाई लत्याउनु नौलो भएन । राज्यका हरेक अंग पंगु बनाउने क्रममा निजामतीदेखि प्रहरी संगठनलाई आफ्नै विर्ता सम्झनेहरूको समूहलाई हामीले सरकार भनेर बुझ्नुपर्ने कस्तो परिपाटीको निरन्तरता हो यो ? साइकल पनि राम्रोसँग चलाउन नसक्नेलाई हवाइजहाजको ककपिटमा राखेर जहाज उडाऊ भन्दा के होला परिणाम ? त्यस्तै भएन र सरकार चलाउनेहरूको नियति ? जहाँसम्म सुरक्षा परिषद्को कुरामा सेनालाई बाइपास गरेरै अघि बढ्ने जुन काम हुँदैछ, त्यसमा के पनि भुल्न मिल्दैन भने प्रायः हरेक सवारी साधनमा एउटा पांग्रा मौजुदा राख्ने गरिन्छ, कथंकदाचित एउटा पांग्रा बिग्रियो भने मौजुदा पांग्राको प्रयोग गरेर सवारीलाई निरन्तरता दिइन्छ । सेना मुलुकको त्यही मौजुदा पांग्रा हो । राज्यका हरेक अंग पत्रु बनाउने क्रममा अब बाँकी रहेको सेनालाई पनि निकम्मा बनाउने खेल हो, प्रधानमन्त्रीको एकल निर्णयमा सेना परिचालन गर्ने विधेयकको तयारी । डिल्लीराम खनाल, दमक, झापा"
दोहोरो मारमा नागरिक,"माओवादीबाट अलग्गिएर अलग संगठन खोलेको माओवादीकै नेक्रवित्रम चन्द (विप्लव) को गतिविधिमाथि सरकारले प्रतिबन्ध लगाएको छ । प्रजातन्त्रमा अहिंसात्मक गतिविधि गर्न पाउने सबै नागरिकसँग समान अधिकार छ । विप्लवका क्रियाकलाप एकपछि अको हिंसात्मक हुँदै जानु निन्दनीय हो । सरकारलाई दबाब दिन बलियो प्रतिपक्ष चाहिएको छ । सरकारले एकपछि अर्को गल्ती गर्दै जाने अनि त्यस विरुद्ध कोही पनि नबोल्ने हो भने सरकार तानाशाह नहोला भन्न सकिन्न । अहिले गाउँघरतिरको परिस्थिति सोचेजस्तो सामान्य छैन । सरकार विप्लव माओवादीलाई चन्दा नदेऊ, चन्दा दिए कारबाही गर्छु भन्छ । विप्लव माओवादी हामीलाई सहयोग गर, चन्दा देऊ, होइन भने भौतिक कारबाही गर्छु भन्छ । चन्दा दिन कसैलाई रहर होइन, बाध्यता हो । त्यो नेकपाका अध्यक्ष प्रचण्डलाई पनि राम्रोसँग थाहा होला । हिजो उहाँहरू पनि त्यही लाइनबाट आउनुभएको हो । सिधासाधा गाउँघरका नागरिक जो आफ्नो दैनिकी चलाउन सानोतिनो व्यापार, व्यवसाय चलाएर बसेका छन्, तिनीहरू अहिले दोहोरो मारमा परेका छन् । कतै साँढेको जुधाइ बाछाको मिचाइ नहोस् । सरकार र विप्लव माओवादीको चेपुवामा नागरिकको दैनिक कष्टकर बन्दै गएको छ ।विप्लव माओवादीको प्रत्यक्ष मारमा विद्यालयहरू परेका छन् । जतिबेला मन लाग्यो, त्यतिबेला बन्द भनिदिन्छ । बन्द नगरौं, त्यतिका विद्यार्थीको सुरक्षाको जिम्मेवारीको कुरा छ । गरौं कहिलेसम्म स्कुल यसरी बन्द गरिरहने ? विद्यार्थीको भविष्यमाथि खेलवाड गर्ने कसैलाई अधिकार छैन । स्कुल, कलेजलाई सबै राजनीतिक दलले शान्तिक्षेत्र घोषणा गर्नुपर्छ । नेताहरू राजधानीमा सुरक्षा घेरामा सुरक्षित छन् । उनीहरूलाई कहीं जानुपर्यो भने सुरक्षा घेराभित्र राखेर लगिन्छ । तर आम नागरिकको दैनिक भने कष्टकर बन्दै गएको छ । यसप्रति बेलैमा सोच्नुपर्छ । आगो सानो झिल्को त हो नि भनेर ख्यालख्याल गर्यो भने त्यसले सारा वन खरानी बनाउन सक्छ । हिंसाले प्रतिहिंसा जन्माउँछ । माओवादी होस् या सरकार दुबैले आआफ्नो दाबी त्यागेर वार्ता गर्नुको विकल्प छैन । चाँडोभन्दा चाँडो वार्ता गरेर समस्याको हल गरौं । दोहोरो मारमा नागरिकलाई पिल्साउने काम नगरौं । समृद्धिका कुरा गरेर मात्र भएन, व्यवहारमा पनि देखाऊ सरकार । पुरुषोत्तम घिमिरे, जोरपाटी, काठमाडौं"
राष्ट्र लाई खतरनाक आइमाई,"पितृसत्ता र राष्ट्रवादको गठजोडअसिल् हिन्दुस्थाना का वाहकहरूमा पितृसत्ता र राष्ट्रवाद नङ र मासुजस्तै टाँसिएको तथ्य नागरिकताको सवालमा पनि देखिएको छ । पितृसत्ता भनेको सत्ता, सम्पत्ति, शिक्षा वा शास्त्रसँगै शरीरमा पुरुषको प्रभुत्व र वर्चस्व हो । पुरुषलाई केन्द्रमा राखेर तिनलाई परिभाषित गर्ने र स्वामित्व स्थापित गर्ने संरचना, सम्बन्ध र संस्कृति हो पितृसत्ता । अध्येता पार्थ चटर्जीको मतमा पितृसत्तामा पुरुषको काम हो आय आर्जन गर्नु तथा विदेशी वा बाहिरिया आक्रमणबाट राष्ट्र र परिवारको प्रतिरक्षा गर्नु । त्यसविपरीत महिलाको जिम्मेवारी हो घरभित्र बसेर पारिवारिक तथा सांस्कृतिक परम्पराको जगेर्ना गर्नु । हिन्दु धर्म, वर्णव्यवस्थासँग जोडिएको पितृसत्तामा परिवार चलाउने, विवाह गर्ने, घरजग्गा र सम्पत्तिसँगै सन्तान जोड्न पाउने अधिकार भनेको पुरुषअधिकार हो, महिलाहक होइन । नेपालमा परिवार मात्रै होइन, समाज र राज्यसँगै राष्ट्र चलाउने अधिकार पनि पुरुषको, पहिले गण्डक क्षेत्रका क्षत्री र बाहुन पुरुषको थियो भने अहिले पहाडी बाहुन पुरुषको एकलौटी हुँदै छ । त्यही एकल अधिकारका आधारमा राष्ट्र वा राष्ट्रियता नेपाली लाई परिभाषित गरिएको छ । नेपालको नागरिक हुन नेपाली मूलको हुनुपर्ने र नेपाली भाषा बोल्न सक्नुपर्ने प्रावधानलाई नेपालीपनको खास पहिचानका रूपमा स्थापित गरिएको छ । पर्वते वा गोर्खा भाषालाई नेपाली नाम दिइएको र त्यस भाषामा बोल्न सक्नुलाई नै नेपाली राष्ट्रको नागरिक हुने प्रमाणका रूपमा उभ्याइएको थियो भने अहिले शासनप्रशासन सञ्चालनको भाषाका रूपमा । हुन त २०१३ सालसम्म काठमाडौँ उपत्यका छिर्न र बाहिर जानका लागि आन्तरिक राहदानी लिने व्यवस्था थियो । उपत्यकामा लामो बसाइ र नागरिकतासँगै राहदानी दिने मामिलामा मधेसीहरूमाथि कडाइ गर्ने चलन थियो । त्यसमाथि यस्ता संवैधानिक प्रावधानको नेपथ्यमा मधेसीहरूलाई विदेशीका रूपमा बुझ्ने, शत्रुको खुफियाका रूपमा शंकालु दृष्टिले हेर्ने प्रचलन थियो, जसको परिणामस्वरूप उनीहरूमाथि अमानवीय व्यवहार गर्ने क्रम बढेको थियो । त्यसमा पनि युगौंदेखि मधेसमा जारी रहेको सीमा वारिपारिको विवाह सम्बन्धका कारण महिलाहरूमाथि, उनीहरूका सन्तानमाथि विभेदका लागि यही प्रावधान र पहाडी राष्ट्रवाद कारकतत्त्व रहेको छ । राजा महेन्द्रले जगाएको पहाडी राष्ट्रवादमा पितृसत्ता पनि मिसिएकै कारण मधेसी, मधेसी महिलासँगै आममहिला पनि नागरिकताको सवालमा दोस्रो दर्जाका नागरिकजस्ता भएका हुन् । नेपाली पुरुषसँग विवाह गरेर नेपाल आउने विदेशी महिलालाई, विशेषतः नियोजित रूपमा भारतीय महिलाहरूलाई नागरिकता प्राप्तिपछि पनि अनेक राजनीतिक अवसरबाट वञ्चित गर्ने प्रावधानले समान नागरिक हकको प्रावधानलाई रछ्यानमा फ्याँकेको छ । विश्वको सर्वोत्कृष्ट संविधान मा असमान प्रावधान लेखिँदा मानव अधिकारवादी, नागरिक अभियन्ता, लोकतान्त्रिकवामपन्थी भन्न रुचाउनेहरूका आँखामा पहाडी राष्ट्रवादसँगै पितृसत्ताको पट्टी लागेको थियो । मधेस आन्दोलनमाथि दमनलाई राष्ट्रियतामाथि खतराका कारण जायज ठहर्याउने पहाडी राष्ट्रवाद र पितृसत्तावादीहरूले त्यही लाठी महिला अधिकार वा समान नागरिक अधिकारमा पनि प्रयोग गर्दै छन् । अरूलाई लाठी प्रयोग हुँदा नै संयुक्त रूपमा प्रतिरोध गर्न सकिएको भए समान नागरिकताको अधिकार छिटै प्राप्त हुन सक्ने थियो । जे होस्, ढिलै भए पनि समान नागरिक अधिकारका लागि बहस र पहल हुनु पहाडी राष्ट्रवाद र पितृसत्ताका लागि ठूलै चुनौती हो । विदेशीसँग विवाह गर्ने, उनीहरूलाई नेपालमै बस्न प्रेरित गर्ने, एकल महिलाका रूपमा जीवनयापन गर्न चाहने, अनेक उपायबाट बालबालिका जन्माउने र उनीहरूलाई आमाका नाममा नागरिक बनाउने हकका लागि यस्तो चुनौतीले बाटो खोल्ने नै छ । महिलालाई पुरुषसरह हक प्राप्त गर्ने तथा तिनले पुरुषभन्दा उन्नत, सभ्य, शिष्ट संस्कृति सिर्जनाको अवसर पाउने बाटोलाई यसले अलिकति फराकिलो पार्न सक्छ । यस्तो मार्गमा हिँड्न पाउने भएमा पुराना र नयाँ सीताभृकुटीहरूले नागरिक हकअधिकारमा विभेदको अनुभूति गर्न पाऊनेछैनन् । ट्वीटर :"
महिला र बालबालिका पीडितका पीडितै,"कानुनी जटिलता आयोग ऐनको दफा २ (ञ) ले बलात्कारलाई गम्भीर प्रकृत्तिको मानव अधिकार उल्लंघनको घटना भनी परिभाषा गरेको छ । दफा २६ ले बलात्कारका घटनामा क्षमादान दिन मिल्दैन भनी ऐनमै स्पष्ट व्यवस्था छ । सर्वोच्चले २०७१ फागुन १४ मा गरेको फैसलामा अन्तर्राष्ट्रिय कानुनअनुसार बलात्कारजस्ता गम्भीर प्रकृतिको मानव अधिकार उल्लंघनका घटनामा क्षमादान दिन मिल्दैन भनी परमादेश दिएको छ । यसले बलात्कारका पीडकलाई कानुनीकारबाहीको सिफारिस गर्नैपर्ने हुन्छ तर हालको मुलुकी अपराध संहिता ऐनमा करणीसम्बन्धी कसुरको दफा २१९ मा जबर्जस्ती करणी भनिएको छ र यसको स्पष्टीकरणमा समेत कतै बलात्कार शब्द उल्लेख छैन । यसबाट भोलिका दिनमा द्वन्द्वकालीन यस्ता घटनाका पीडितको न्यायिक प्रक्रियामा कानुनी छिद्र उत्पन्न हुन सक्ने सम्भावना देखिन्छ । त्यसैले हाल संशोधन क्रममा रहेको आयोगको ऐनमा बलात्कारलाई जबर्जस्ती करणीअन्तर्गत राखी स्पष्ट पार्नु अत्यावश्यक छ । करणीसम्बन्धी कसुरको दफा २२९ मा गरिएको हदम्यादसम्बन्धी व्यवस्थाले यस्ता घटनाका पीडितले एक वर्षभित्र उजुरी दिनुपर्ने प्रावधान छ, जुन द्वन्द्वकालीन घटनाका हकमा पर्याप्त छैन । त्यसैले संक्रमणकालीन न्यायिक प्रक्रियमा हदम्याद लागू हुनु हुँदैन भनी स्पष्ट उल्लेख हुनुपर्छ, संशोधन क्रममा रहेको आयोगको ऐनमा । यस विषयमा आयोगले २०७२ पुस १ गते ऐन संशोधनका लागि सरकारलाई पठाएको आठबुँदे प्रस्तावमै उल्लेख गरिसकेको छ । यसबाहेक बलात्कार र यौनजन्य हिंसाका पीडितहरूलाई तत्कालै क्षतिपूर्ति र राहतका लागि ऐनमै विशेष व्यवस्था हुनु आवश्यक छ । यस्ता घटनामा क्षमादान या मेलमिलापको कुनै गुन्जाइस हुनु हुँदैन । नेपाल अन्तर्राष्ट्रिय मानव अधिकारसम्बन्धी सन्धिसम्झौताको पक्षराष्ट्र भएको र द्वन्द्वकालमा यससम्बन्धी छ वटा सन्धिसम्झौतामा हस्ताक्षर गरिसकेकाले यसबाट उम्किने प्रश्नै उठ्दैन । हालै जेनेभामा सम्पन्न संयुक्त राष्ट्रसंघीय मानव अधिकार परिषद्को ४० औँ महासभामा भाग लिन पुगेका परराष्ट्रमन्त्रीले समेत द्वन्द्वकालीन गम्भीर प्रकृतिका मानव अधिकार उल्लंघनका घटनामा क्षमादान हुँदैन भन्ने प्रतिबद्धता अन्तर्राष्ट्रिय समुदायसामु गरिसकेका छन् । त्यसैले द्वन्द्वकालीन यौनजन्य हिंसा तथा बलात्कार पीडितहरूको पीडाको सम्बोधन अविलम्ब हुनुपर्छ । कुनै पनि पीडित न्याय र परिपूरणको अधिकारबाट वञ्चित हुनु हुन्न ।लेखक सत्य निरुपण तथा मेलमिलाप आयोग सदस्य हुन् ।"
गलगाँड गयो अरू रोग बढ्दै,"थाइरोइड क्यान्सरको रोकथाम  एक्सरे गर्दा घाँटीमा कलर लगाउने चुरोट र खैनीजस्ता तम्बाकुजन्य वस्तु प्रयोग नगर्ने थाइरोइडको लागि घाँटीमा छाम्ने, गिर्खा या डल्ला भेटिए तुरुन्तै जचाउने परिवारमा कसैलाई थाइरोइडको क्यान्सर भए छोराछोरीलाई जचाउने अखाद्य रसायन मिसाइएका जंक फुडको सट्टा घरमै तयार पारिएका परिकार खाने खाने पानीको स्वच्छतामा ध्यान दिने लेखक वीर अस्पतालको नाक, कान, घाँटी विभागका प्रमुख हुन् ।"
गरिबलाई वार्षिक ७२ हजार : राहुल,"नयाँदिल्ली  भारतमा लोकसभा चुनाव नजिकिँदै गर्दार् विपक्षी भारतीय राष्ट्रिय कंग्रेसले गरिबलाई लक्षित गर्दै वार्षिक ७२ हजार भारतीय रुपैयाँ प्रत्यक्ष अनुदान दिने घोषणा गरेको छ । सोमबार नयाँदिल्लीको अकबर रोडस्थित पार्टी मुख्यालयमा आयोजित पत्रकार सम्मेलनमा कंग्रेस अध्यक्ष राहुल गान्धीले त्यस्तो घोषणा गरेका हुन् । जसअनुसार आगामी चुनावपछि कंग्रेसको सरकार बनेको खण्डमा गरिबीको रेखामुनिभन्दा सबै तल्लो पंक्तिमा रहेका २० प्रतिशत भारतीय प्रत्येकलाई वार्षिक ७२ हजार भारु नगद अनुदान दिइनेछ । यस कार्यक्रमबाट पाँच करोड परिवारका २५ करोड भारतीय गरिबीको रेखाबाट बाहिर आउने गान्धीले दाबी गरेका छन् ।सरकारले ऊक्त अनुदान सिधै खातामा जम्मा गरिनेछ । कंग्रेसले यो कार्यत्रमलाई न्यूनतम आय योजनाको नाम दिएको छ । पक्रकार सम्मेलनमा बोल्दै गान्धीले कार्यत्रमलाई भारतमा गरिबीविरुद्धको निर्णायक हमला बताए । यो योजना ऐतिहासिक हुनुका साथै गरिबीविरुद्धको निर्णायक हमला पनि हो, गान्धीले भने । कंग्रेसको आजको घोषणाले चुनावी परिणामलाई पनि प्रभाव पार्न सक्ने अनुमान गरिएको छ । र, गान्धीले गरेको घोषणालाई भारतीय प्रधानमन्त्री नरेन्द्र मोदीले सन् २०१४ को लोकसभा चुनावको पूर्वसन्ध्यामा गरेको प्रत्येक नागरिकको खातामा १५ लाख जम्मा हुने घोषणासँग पनि तुलना गरिएको छ । मोदीको उक्त घोषणा एकपछि अर्को भ्रष्टाचार प्रकरणका कारण रक्षात्मक बन्न पुगेको तत्कालीन मनमोहन सिंह सरकारविरुद्ध निर्णायक मानिएको थियो । पत्रकार तथा लेखक रसिद किदवाईको भनाइमा कंग्रेसको घोषणा कार्यान्वयन सम्भव छछैन भन्ने पछिको विषय भए पनि तत्कालका लागि भने उसले फाइदा लिने सम्भावना रहेको बताउँछन् । हुन त कंग्रेसको सोमबारको घोषणा र त्यसको कार्यान्वयन पक्षलाई लिएर पनि प्रश्न उठ्न थालिसकेको छ । कतिपयले उक्त घोषणालाई गरिबलाई परनिर्भर बनाउने योजना भनेका छन् । घोषणा कार्यक्रमा बोल्दै गान्धीले प्रधानमन्त्री नरेन्द्र मोदीलाई लक्षित गर्दै वर्तमान सरकारले धनीलाई पैसा दिन सक्छ भने कंग्रेसले गरिबलाई पैसा दिन नसक्ने ? भन्दै प्रतिप्रश्न गरे । उनले यो घोषणा गर्नुअघि पार्टीभित्र र बाहिरका अर्थशास्त्रीहरूसँग व्यापक छलफल गरिएको समेत दाबी गरेका छन् । मनमोहन सिंह, पी चिदम्बरमदेखि अन्तर्राष्ट्रिय स्तरका अर्थशास्त्रीहरूसँगको छलफलले यो कार्यक्रम लागू गर्न सम्भव देखाएको छ, गान्धीले भने ।"
न्यु साउथ वेल्समा सत्तारूढ दलको बहुमत,अस्ट्रेलिया  अस्ट्रेलियाको न्यु साउथ वेल्स राज्यमा भएको चुनावमा सत्तारूढ लिबरल पार्टीले बहुमत हासिल गरेको छ । निर्वाचनमा हार व्यहोरेपछि विपक्षी दल लेबरका नेता माइकल डेलीले आफ्नो पदबाट राजीनामा दिएका छन् । कुल ९३ सिट रहेको प्रतिनिधिसभामा लिबरलले ४७ सिटमा विजयी भएको हो । विपक्षी दल लेबरले भने जम्मा ३५ सिटमा मात्र जित हासिल गरेको छ । ग्लाडिस बेरेजिक्लियानले न्यु साउथ वेल्सको चुनावमा बहुमत ल्याउने पहिलो महिला नेतृ बनेकी छन् । उनी न्यु साउथ वेल्सकी प्रिमियर हुन् । देशकै सबैभन्दा ठूलो व्यावसायिक केन्द्र सिड्नी राजधानी रहेको राज्यको निर्वाचनलाई अस्ट्रेलियामा निकै महत्त्वका साथ हेरिन्छ ।निर्वाचनमा हार व्यहोरेसँगै विपक्षी दल लेबरमा केही महिनाअघि मात्र नेतृत्वमा आएका माइकल डेलीले पार्टी नेताबाट राजीनामा दिएका छन् । निर्वाचनमा भएको हारसँगै विपक्षी पार्टीभित्र उत्पन्न दबाब थेग्न नसकेर उनी राजीनामा दिन बाध्य भएको अस्ट्रेलियाली सञ्चारमाध्यमले उल्लेख गरेका छन् । तर उनले आफू केही महिनापछि हुने पार्टीक नेतृत्व चयनमा सहभागी हुने बताएका छन् । केही महिनामा हुन लागेको केन्द्रीय निर्वाचनमा समस्या पर्ने आंकलनबीच सत्तारूढ लिबरलाई न्यु साउथ वेल्समा भएको जितले केही राहत दिएको विश्लेषण गरिएको छ । लिबरका आधा दर्जनभन्दा बढी उच्च नेताले केही समयअघि राजनीतिबाट सन्यास लिएका थिए । न्यु साउथ वेल्सको निर्वाचन परिणामले केन्द्रीय निर्वाचनमा समेत असर पार्न सक्ने आंकलन गरिएको छ । विगत दुई कार्यकालदेखि लगातार सत्तामा रहेको लिबरलले यस निर्वाचनमा ४ सिट गुमाएको भए पनि सरकार बनाउन आवश्यक सिट भने जित्न सफल बनेको छ । राजनीतिक विश्लेषकहरूले लिबरलले निर्वाचनमा अपेक्षा गरेभन्दा राम्रो नतिजा निकालेको दाबी गरेका छन् ।
पलेँटीमा आभास,"काठमाडौं  बिगत १३ वर्षदेखि सांगीतिक प्रस्तुति शृंखला पलेँटी संयोजन गर्दै आएका छन् गायक तथा संगीतकार आभास । यिनकै प्रस्तुतिमार्फत पलेँटी शृंखलाको थालनीसमेत भएको थियो । केही समयको विश्रामपछि गत फ्रेब्रुअरीबाट सुरु भएको यो शृंखलामा यसपटक आभास स्वयं प्रस्तुत हुँदै छन् । आयोजक नेपालयले पछिल्लो शृंखला विषयवस्तु आधारित घोषणा गरेबमोजिम गत महिना नेपाली संगीतमा महिला गायनको मात्रै चर्चा र प्रस्तुति गरिएको थियो भने यसपटक आभासको सांगीतिक यात्रामा केन्द्रित हुन लागेको हो । महिनामा झैं यसपालिको पलेँटीका न्यारेटर पनि आभास नै रहने विज्ञप्तिमा जनाइएको छ । यही मार्च २९ देखि लगातार तीन दिन आभासको प्रस्तुति रहनेछ । किशोर वयमा आभास संकल्प र आस्था जस्ता सार्थक सांगीतिक समूहसित आबद्ध थिए । सुरुमा नेपालको वामपन्थी धारको निकट रहेका मञ्जुल र रामेशबाट गीति यात्रा थालेका आभास एउटा कालखण्डमा पुगेर अम्बर गुरुङको गुरुकुलका विद्यार्थी बन्न पुगे । उतिबेलाकै समयदेखि अहिलेसम्मको यात्रा झल्किने गरी उनले गीतहरू छनोट गर्ने बताइएको छ भने सांगीतिक प्रस्तुतिको नाम दिएका छन्, मैले हिँडेको सांगीतिक गोरेटो । कविका रूपमा समेत परिचय बनाएका आभास संगीतका तीनवटै विधा लेखन, गायन र संगीतमा क्रियाशील कलाकार हुन् । उनका सांगीतिक रचनाहरूले सामाजिक, राजनैतिक साथै मानव मनको निजात्मक भावलाई समेत समेट्ने गरेको पाइन्छ । उनी आफ्ना रचनाहरूमा हाम्रो समाजमा विद्यमान विविध विषयलाई समेटने प्रयत्न गर्छन् ।संगीतका निम्ति रचना समेट्दा आभास आफ्नो वैचारिक घेरालाई फराकिलो बनाउन रुचाउँछन् । त्यसैले उनका संगीतमा मञ्जुल, विक्रम सुब्बा, बानिरा गिरी, तीर्थ श्रेष्ठ, विप्लव प्रतीक, श्रवण मुकारुङ, भीष्म उप्रेतीजस्ता अनेकौं कविका गीत समेटिएका हुन्छन् । मैले नेपाली सांगीतिक क्षेत्रमा कलालाई धेरै महत्त्व दिने र विचारलाई धेरै महत्त्व दिने दुवै सोचका अगुवा र दौंतरीहरूसँग संगत गर्न पाएँ, त्यसले गर्दा मेरो सांगीतिक यात्रा झन् रोमाञ्चक रह्यो । पछिल्लो समयमा यी दुवै धारका कलाकारमा कला जीवनकै निम्ति हो भन्ने कुरामा समानता भेटेपछि झन् रमाइलो अनुभूति हुन थाल्यो । म अहिले त्यही रमाइलो अनुभूतिका साथ संगीतमा क्रियाशील छु, आभासले भने । सन् २००५ बाट थालिएको पलेँटीको मञ्चमा नेपाली आधुनिक गीत, संगीत क्षेत्रका धेरै सर्जकहरू प्रस्तुत भइसकेका छन् । पलेँटीमा प्रस्तुत भएका कलाकारसँग प्रत्यक्ष संगत गर्न पाउनुलाई पनि सुनौलो अवसरको रूपमा व्याख्या गर्छन् आभास । यस महिनाको पलेँटीमा आभासले विगतका आफ्ना अनुभवका साथ डेढ दर्जन जति सांगीतिक रचना सुनाउने छन् । २०३६ र त्यस यताको उनको सांगीतिक यात्रा साथै त्यस यताका राजनैतिक तथा सामाजिक परिवर्तन र तिनमा रहेका विविध पक्षमा केन्द्रित आफ्नो संस्मरण पनि उनले सुनाउने छन् । कलालाई राजनैतिक तथा सामाजिक चेत र वैयक्तिक भावना दुवैको संगम हो भन्ने ठान्छु, उनले भने, यसपालिको पलेँटीमा म आफ्नो त्यही चेतको धारमा उभिएर प्रस्तुत हुनेछु ।"
खाडीमा आधा जीवन,"काठमाडौं करिब १३ वर्षदेखि कतारमा श्रमरत दीपक पुडासैनीले आधा जीवन कविता संग्रह ल्याएका छन् । अन्तर्राष्ट्रिय नेपाली साहित्य समाज कतार च्याप्टर र नवोदित साहित्य वाचनालाय कतारले उक्त संग्रह दोहामा लोकार्पण गर्यो । पुडासैनीले परदेशमा आफू र आफूजस्तै श्रमजीवीका भोगाइ, देशको राजनीति र कम्पनी मालिक बनेका नेताले दिएका दुःखलाई संग्रहमा समेटेका छन् ।"
निलम्बित डीएसपी जीसी अदालतमा उपस्थित,"कञ्चनपुर  निर्मला हत्या प्रकरणमा अनुसन्धानका क्रममा यातना र प्रमाण नष्ट गरेको अभियोग लागेका निलम्बित डीएसपी अंगुर जीसी सोमबार जिल्ला अदालतमा उपस्थित भएका छन् । तत्कालीन एसपी दिल्लीराज विष्टलाई जिल्ला अदालतले धरौटीमा छाड्न आदेश दिएलगत्तै जीसी अदालतमा उपस्थित भएका हुन् । अदालतले जीसीको बयान लिन थालेको छ । मुद्दा न्यायाधीश राजेन्द्रकुमार आचार्यको इजलासमा परेको छ । यातना र प्रमाण नष्टको मुद्दामा बयान सकिएपछि थुनछेक बहस सुरु हुन्छ, जिल्ला अदालतका स्रेस्तेदार हरिकृष्ण अवस्थीले भने । जीसीको मुद्दामा प्रतिवादीतर्फ अभिवक्ता पदमराज शर्माले बहस गर्न वकालतनामा दिएका छन् । प्रहरीको केन्द्रीय अनुसन्धान ब्युरोका तत्कालीन डीएसपी जीसी निर्मला पन्तको बलात्कारपछि हत्या भएको तेस्रो दिन अनुसन्धानका लागि कञ्चनपुर पुगेका थिए । उनकै टोलीले भीमदत्त नगरपालिका२, बाग्फांँटाका दिलीप विष्टलाई मुख्य अभियुक्तका रूपमा सार्वजनिक गरेको थियो । साउन १० गते साथीको घरमा पढ्न गएकी निर्मला दोस्रो दिन घर नजिकैको उखुबारीमा मृत अवस्थामा भेटिएकी थिइन् । निर्मला प्रकरणमा यातना र प्रमाण नष्टको अभियोग लागेकामध्ये तत्कालीन डीएसपी ज्ञानबहादुर सेठी, प्रहरी निरीक्षकद्वय एकीन्द्र खडका र जगदीश भट्ट, सइद्वय रामसिंह धामी र हरिसिंह धामी तथा प्रहरी जवान चाँदनी साउद फागुन २२ गते अदालतमा उपस्थित भएका थिए । तत्कालीन एसपी दिल्लीराज विष्ट गत मंगलबार उपस्थित भएका हुन् । जीसीबाहेक सबै धरौटीमा रिहा भइसकेका छन् । निर्मला हत्या घटनामा तत्कालीन एसपी विष्टसहित डीएसपीद्वय जीसी र सेठी तथा प्रहरी निरीक्षक खडकामाथि यातना र प्रमाण नष्टको अभियोग लागेको छ । अन्य ४ जनालाई प्रमाण नष्टको अभियोग लागेको हो । निर्मलाकी आमा दुर्गादेवीले प्रमाण नष्ट र दिलीप विष्टका दाइ खडकले यातना कसुरमा पुस ३ गते जिल्ला प्रहरी कार्यालयमा जाहेरी दिएका थिए ।"
चैतभित्रै वार्तामा आउन चन्दलाई अल्टिमेटम,"काठमाडौं  प्रधानमन्त्री केपी शर्मा ओलीले नेक्रवित्रम चन्द समूहलाई चैतभित्रै हतियार बिसाएर वार्तामा आउन अल्टिमेटम दिएका छन् । वार्तामा नआए नियन्त्रणका लागि सरकार अझ आक्रामक बन्ने संकेत उनले गरे ।नेकपा संसदीय दल बैठकमा सोमबार ओलीले चन्द समूहका गतिविधि हिंसात्मक भएकाले त्यसलाई रोक्न राज्यले भूमिका निर्वाह गर्ने बताए । यही महिनाभरिमा हतियार बिसाएर वार्तामा आउनुपर्यो, त्यसका लागि ढोका बन्द भएको छैन, उनले भने, हिंसा छाडेर, हतियार बिसाएर नआए सम्पूर्ण रूपमा नियन्त्रणमा लिइन्छ ।हँसिया हथौडाअंकित झन्डा प्रयोग गरेर विकास निर्माण र शिक्षास्वास्थ्यमा अवरोध गर्ने, चन्दा माग्ने, मान्छे मार्ने काम भइरहेको उल्लेख गर्दै उनले यस्तो प्रवृत्तिलाई सरकारले नियन्त्रण गर्ने बताए । प्रधानमन्त्री ओलीले आइतबार संघीय संसद्मा पनि सरकार अघि बढेकाले अब ब्याक गियर नलगाउने बताएका थिए । त्यसक्रममा प्रमुख प्रतिपक्षी कांग्रेसले राज्यले शक्ति प्रयोग गरेर नियन्त्रण गर्नेभन्दा वार्ताबाटै अघि बढ्नुपर्ने बताएको भोलिपल्टै प्रधानमन्त्रीले वार्ताको ढोका बन्द भइनसकेको जनाएका हुन् । चन्द समूहले विकास आयोजना, दूरसञ्चारका टावर, कार्यालयलगायतमा विस्फोट, स्थानीय निकाय, व्यापारी व्यवसायीलगायतसँग चन्दा उठाउने क्रियाकलाप बढाएको छ । त्यसैले सरकारले उसका गतिविधिलाई प्रतिबन्धसमेत लगाइसकेको छ । चन्द समूहका नेताहरू पक्राउ पनि परिरहेका छन् ।बजेटको तयारी थाल्न निर्देशन प्रधानमन्त्री ओलीले आउँदो वर्षको बजेटमा जिल्लाजिल्लाका प्राथमिकता दिनुपर्ने क्षेत्र र योजनाबारे तयारी गर्न सांसदलाई निर्देशन दिए । संसदको अर्को अधिवेशन सुरु हुने अवधिसम्म निर्वाचन क्षेत्रमा जान लागेका सांसदलाई प्रशिक्षण दिन सोमबार संसदीय दल बैठक बोलाइएको थियो ।संसदीय दलका नेता ओलीले क्षेत्रगत योजनाको प्राथमिकता बुझ्न र वैशाख १० गतेभित्र पार्टीको संसदीय दल र योजना आयोगमा समेत बुझाउने गरी योजनाहरूको सूची ल्याउन सांसदलाई आग्रह गरे । सरकारलगायतका विषयमा स्थानीय तहमा जनताले गर्ने प्रश्नलाई स्पष्ट पार्न उनले निर्देशन दिए । सरकारले राम्रा काम गरे पनि त्यसको प्रचार हुन नसकेको उनको गुनासो थियो । जनतामा भएका कुरा लुकाएर नभएका कुरा प्रचार गरिएको छ, त्यसको खण्डन गर्नुहोस्, उनले भने । पार्टी एकता लम्बिइरहे पनि अब छिट्टै तल्लो तहले पनि पूर्णता पाउने उनले बताए । सांसदहरू जिल्ला पुग्दा नपुग्दै एकताको सन्देश जाने उनले जानकारी दिए । अमेरिका भ्रमणमा रहेका अर्का अध्यक्ष पुष्पकमल दाहाल स्वदेश फर्केपछि जिल्ला तहको नेतृत्वको टुंगो लगाउने तयारी नेकपाले गरेको छ । केन्द्रमा एकीकरण भएको महिना दिनभित्रै सबै कमिटीको एकता सकिनुपर्थ्यो, यसमा अनावश्यक विलम्ब भएको छ, उनले भने, अब अध्यक्ष पुष्पकमल दाहाल अमेरिकाबाट फर्कनेबित्तिकै सबै काम टुंगिन्छ ।"
कसैले बुझाएनन् हतियार,"काठमाडौं गृह मन्त्रालयले इजाजतपत्र नलिएका र नवीकरण नगरिएका हतियार बुझाउन निर्देशन दिएको ११ दिनसम्म उपत्यकामा कसैले हतियार बुझाएका छैनन् । काठमाडौं, भक्तपुर र ललितपुर प्रहरी परिसरमा एउटै हतियार दाखिला नभएको महानगरीय प्रहरी कार्यालयका प्रवक्ता एसएसपी श्याम ज्ञवालीले बताए । चन्द समूहसँग द्वन्द्वकालीन हतियार रहेको र इजाजत सकिएका हतियार पनि उसले प्रयोग गरेको आशंकासहित गृह मन्त्रालयले सूचना जारी गरेको थियो । महानगरीय प्रहरी वृत्त महाराजगन्जमा सोमबार माछापुच्छ्रे बैंकका एक कर्मचारीले आफ्नो बैंकसँग २०६३ देखि इजाजतविना १२ बोर बन्दुक रहेको बताए पनि सोमबार साँझसम्म बुझाइएको छैन । प्रहरी परिसर काठमाडौंका प्रवक्ता होबिन्द्र बोगटीले ऊक्त हतियार दर्ता हुने त्रममा रहेको र त्यसबाहेक कुनै पनि हतियार नआएको बताए । कान्तिपुरसँग गृह प्रवक्ता रामकृष्ण सुवेदीले सूचना जारी भएपछि गैरकानुनी हतियार संकलन भइरहेको बताए । उनले कहाँ, कति हतियार संकलन भएको भने बताएनन् । उनले भने, म्याद सकिन बाँकी छ, कहाँ कति हतियार संकलन भयो थाहा भइहाल्छ ।"
खाद्यले सहकारीमार्फत वस्तु बिक्री गर्ने,"काठमाडौ  सरकारले सहकारीलाई कमिसन दिएर खाद्य वस्तु बिक्री गर्ने भएको छ । निजी व्यवसायीसँग प्रतिस्पर्धा गर्न नसक्दा खाद्यवस्तु गोदाममै थन्किन थालेपछि कमिसन दिएर बिक्री गर्न लागेको हो । खाद्य संस्थानका महाप्रबन्धक योगेन्द्र गौचनका अनुसार कमिसनमार्फत बिक्री गर्न निर्देशिका तयार छ । सहकारीले डिपो, गोदाम तथा कार्यालयको बिक्री मूल्य (गेट प्राइस) मा प्रतिकेजी ५० रुपैयाँभन्दा कम मूल्य भएकामा ७ प्रतिशत र त्यसभन्दा बढी मूल्य भएकोमा ६ प्रतिशतका दरले कमिसन पाउने व्यवस्थासहित निर्देशिका बनाएका छौं, उनले भने, अब परिपत्र गरेर कार्यान्वयन गर्छौं । ढुवानी, लोडअनलोड र नाफालगायत सबै त्यही कमिसनभित्र पर्ने उनले बताए ।खाद्य संस्थानले निर्धारण गरेको मूल्यमा सहकारीले वस्तु बिक्री गर्नुपर्नेछ । विगतका दिनमा दुर्गममा बाटो थिएन । खाद्य सस्थानको महत्त्व धेरै थियो । अहिले दुर्गम जिल्लामा पनि बाटो पुगेको छ । निजी क्षेत्रका खाद्यान्न पुगेको छ । गुणस्तर र मूल्यमा प्रतिस्पर्धा हुन थाल्यो, गौचनले भने, निजी क्षेत्रसँग प्रतिस्पर्धा गर्न नसक्दा गाह्रो भयो । खाद्यान्न बिक्री प्रतिवर्ष घटदै गयो । व्यावसायिक प्रतिस्पर्धा बनाउन सहकारीमार्फत बिक्री आवश्यक छ । संस्थान स्वयम् व्यापारीजस्तै खटेर व्यापार गर्न सक्दैनौं । त्यसैले सहकारी र डिलरमार्फत बिक्री गर्न कार्यविधि बनाएको उनले दाबी गरे । संस्थानले सहकारीलाई दिइने कमिसन प्रतिकिलो एकडेढ रुपैयाँ हुने दाबी गरे । कमिसनको रकम संस्थानले नै बेहोर्ने जनाएको छ ।संस्थानले निर्धारण गरेको मूल्यका लागि कमिसन नदिई बिक्री गर्दैन, उनले भने, त्यसैले डिलर र सहकारीलाई परिचालन गर्न वैकल्पिक उपाय अपनाएका छौं । खाद्य संस्थानका प्रवक्ता शंकर सापकोटाका अनुसार मुलुकभरि करिब दुई लाख क्विन्टल खाद्यान्न मौज्दात छ । सहकारीमार्फत बिक्री प्रक्रिया काठमाडौंबाट सुरु गरिने उनले बताए । उनले कर्णालीको सिमी पनि सहकारीमार्फत नै बिक्री गरिने बताए ।संस्थानले बजारीकरण गर्न नसक्दा करिब दुई वर्षदेखिको सिमी गोदाममै थन्किएको छ । काठमाडौं, थापथाली गोदामबाट माक्रै बित्री गर्दा प्रभावकारी हुन सकेन । सहकारी मार्फत बिक्री गर्दा केही सुधार हुने प्रवक्ता सापकोटाले दाबी गरे । निर्देशिकाअनुसार मुलुकझर खाद्यवस्तु बिक्री वितरण गर्न संस्थानले सहकारी संस्थाहरूलाई वित्रेता तोक्नेछ । यसरी तोएिको सहकारी संस्थालाई संस्थानले विक्रेता नियुत्त गरिएको प्रमाणपत्र दिइने ऊल्लेख छ । संस्थानले सूचना गरी विक्रेता हुन इच्छुक सहकारीलाई आमन्त्रण गर्न सक्नेछ । सस्थानले इच्छुक सहकारीहरूमध्येबाट आवश्यकताअनुसार वित्रेता नियुक्त गर्नेछ, निर्देशिकामा उल्लेख छ । विक्रेता तोकिने सहकारी सस्था नियमअनुसार दर्ता, नवीकरण भएको खाद्य र खाद्यवस्तुको बिक्री गर्न अनुमति प्राप्त गरेको हुनुपर्ने उल्लेख छ । सहकारीको प्यान भ्याटमा दर्ता, कर चुक्ताको प्रमाणपत्र सबै हेर्छौं । त्यसपश्चात् तोकेको मूल्यमा बिक्री गर्न सर्तसहित सम्झौता हुन्छ, गौचनले भने, सहकारी नियुक्त भएपछि ब्यानर राखेर सहुलियत मूल्य पसल भनेर बिक्री गर्छौं । यी सबै प्रक्रियाहरू अर्को साता सुरु गरिने उनले बताए ।खाद्यवस्तुको बिक्री तथा डेलिभरी खाद्य संस्थानले सहकारीलाई पायक पर्ने आफ्नो गोदामडिपो तथा कार्यालयमार्फत खाद्यवस्तु उपलब्ध गराउनुपर्नेछ । खाद्य वस्तु प्राप्त गर्दा क्रेता सहकारीले अग्रिम भुक्तानी गर्नुपर्ने निर्देशिकामा उल्लेख छ । संस्थानले उपयुक्त देखेको बैंक ग्यारेन्टीमा समेत वस्तु उपलब्ध गराउन सक्छ । यसरी बैंक जमानतमा खाद्य वस्तु उपलब्ध गराउँदा क्रेता सहकारीले ६ महिना अवधिको भएको बैक ग्यारेन्टी पेस गर्नुपर्नेछ । बैक जमानतमा उल्लिखित रकमको ४ महिनाभित्र हिसाब फरफारक गर्नुपर्नेछ । संस्थानले १८ हजार क्विन्टल गहुँ किन्ने खाद्य संस्थानले चालु आवमा १८ हजार क्विन्टल गहुँ खरिद गर्ने भएको छ । उक्त गहुँ कञ्चनपुर कैलाली, बाँके बर्दिया, रूपन्देहीलगायत जिल्लाबाट खरिद गरिने संस्थानका प्रवक्ता शकर सापकोटाले बताए । गहुँको मूल्य जिल्लास्थित प्राथमिक खरिद समितिले मूल्य निर्धारण गरेपछि वैशाखबाटै खरिद प्रक्रिया सुरु गरिने उनले बताए । खरिद गरिएको गहुँ अभाव भएको स्थानमा आपूर्ति र पिठो बनाएर बिक्री गरिनेछ । गहुँ र पिठो सहकारीमार्फत नै बिक्री हुने सापकोटाले बताए ।"
१ सय १० मा आयो डलर,"काठमाडौं  पछिल्ला ६ महिनामा अमेरिकी डलरको तुलनामा नेपाली मुद्रा (नेरु) बलियो बन्दै गएको छ । विश्वबजारमा अमेरिकी डलरप्रतिको आकर्षणमा कमी आएसँगै नेरु बलियो देखिन थालेको हो । मंगलबारका लागि राष्ट्र बैंकले एक अमेरिकी डलरको विनिमय दर १ सय १० रुपैयाँ ६० पैसा तोकेको छ । यसअघिको उच्च विनिमय दरको तुलनामा मंगलबारका लागि नेरु करिब साढे आठ प्रतिशत विन्दुले बलियो (अधिमूल्यन) भएको हो । यसको अर्थ सोही दरले डलर कमजोर (अवमूल्यन) भएको भन्ने हो । करिब ७ महिनाअघि (०७५ असोज २४ मा) अमेरिकी डलरको विनिमय दर १ सय २० रुपैयाँ हाराहारीमा थियो । उक्त दिनको तुलनामा मंगलबारको विनिमय दर करिब १० रुपैयाँ घटेको हो । मंगलबारको विनिमय दर करिब ९ महिनाअघिकै बराबर हो । यसअघि ०७५ साउन २७ मा डलरको विनिमयदर १ सय १० रुपैयाँ ४३ पैसा थियो । पछिल्ला डेढ सातायता एक अमेरिकी डलरको विनिमय दर १ सय १० रुपैयाँ हाराहारीमै छ । अमेरिकी डलरको तुलनामा भारु बलियो भएपछि नेरु पनि बलियो बनेको हो । नेरु र भारुबीच स्थिर विनिमय दर छ । स्थिर विनिमय दरसँगै कुल वैदेशिक व्यापारको ठूलो हिस्सा भारतमा निर्भर छ । यसकारण भारुको विनिमय दर घटबढ भएपछि नेरु पनि प्रत्यक्ष प्रभावित हुन्छ । अहिले पनि त्यही भएको हो । यसअघि भारु कमजोर हुँदा नेरु पनि कमजोर भएको थियो । अहिले भारु बलियो बन्दै गएकाले नेरु पनि बलियो देखिएको हो । पछिल्लो समयमा अमेरिकाको अर्थतन्त्रमा उल्लेख्य सुधार हुन नसकेको कारणले लगानीकर्तामाझ डलरको आकर्षण घटेको छ । त्यहाँको केन्द्रीय बैंक फेडरल रिजर्भ (फेड) ले ब्याजदर नबढाउने संकेत दिएपछि डलरप्रतिको आकर्षण थप घटेको जानकारहरू बताउँछन् । आर्थिक वृद्धिदर सामान्य रहेको, मूल्यवृद्धि दर नियन्त्रित रहेको लगायत सूचकलाई आधार बनाउँदै फेडले सन् २०१९ मै ब्याजदर नबढाउने बताएको छ । यसकारण डलरमा लगानीकर्ताको आकर्षण कम भएको उनीहरूको अनुमान छ ।मेक्सिकोको सिमानामा पर्खाल लगाउने विषयमा विवाद हुँदा लामो समयसम्म अमेरिकामा बजेट पास हुन सकेन । यसले पनि विश्व बजारमा नराम्रो सन्देश प्रवाह भएको छ । यही कारण महिना दिनभन्दा बढी त्यहाँको अर्थतन्त्र सुस्तीको अवस्थामा पुगेको थियो । भेनेजुएलाको अर्थतन्त्रमा आएको संकटसँगै उसको तेल बिक्रीमा अमेरिकाले गरेको हस्तक्षेपको विषय पनि विश्व बजारमा आलोचित भएको थियो । यो पनि डलरप्रतिको आकर्षण कम हुनुको कारण भएको जानकारहरू बताउँछन् । डरलको अवमूल्यन भएसँगै उदियमान राष्ट्रहरूको अर्थतन्त्र बलियो बन्दै गएको छ । हाल नेपालको कुल वैदेशिक व्यापारको करिब ६५ प्रतिशत हिस्सा भारत केन्द्रित छ । खुला सिमानाका कारण धेरै नेपालीको रोजगारीको गन्तव्य भारत बन्दै आएको छ । यसकारण नेपालको अर्थतन्त्र ठूलो मात्रामा भारतमा आश्रित छ । नेरु बलियो हुँदा वैदेशिक ऋण लगानी भुक्तानीको दायित्व घट्छ । विदेशबाट लिएको ऋणको सावाँ र ब्याज भुक्तानीका लागि पनि थोरै रकम तिर्नुपर्ने हुन्छ । विदेशमा औषधोपचार, अध्ययन, भ्रमणलगायतमा जानेहरूको लागत सस्तो पर्छ । निरन्तर रूपमा नेरु बलियो बन्दै जाँदा भुक्तानी दायित्व घट्ने मात्र नभएर स्वदेशी मुद्राप्रतिको विश्वास पनि बढ्छ । घरेलु उत्पादन बढन नसक्दा आयात निरन्तर रूपमा बढ्दो छ ।"
नेप्से उक्लियो,"काठमाडौं सेयर बजार परिसूचक नेप्से ३८७ अंकले बढेर १ हजार १ सय ३८६७ विन्दुमा उक्लिएको छ । आइतबारको तुलनामा यो ०३४ प्रतिशतले बढी हो । सोमबार कारोबारमा आएकामध्ये जलविद्युत्, वित्त कम्पनी, उत्पादन तथा प्रशोधन र अन्य समूहको परिसूचक ऋणात्मक रहे । बाँकी बैकिङ, होटेल, विकास बैंक, निर्जीवन बिमा, जीवन बिमा र लघुवित्त समूहको परिसूचक बढे । घटनेभन्दा बढ्ने परिसूचक धेरै भएपछि समग्र नेप्से करिब ४ अंकले बढेको हो । सेयर बजार बढ्न नसकेको भन्दै केही लगानीकर्ताले आन्दोलन गर्दै आएका छन् । सोही क्रममा आइतबार धितोपत्र बोर्डमा तालाबन्दी गरेका थिए भने सोमबारदेखि थप आन्दोलनका कार्यक्रम घोषणा गरेका छन् । नियामक निकाय धितोपत्र बोर्डले भने बजार सुधारका लागि पर्याप्त काम भएकाले आन्दोलन नगर्न आग्रह गरेको छ । सोमबार विज्ञप्ति जारी गरी बोर्डले सुधारका लागि विगतमा कार्यान्वयन भएका, कार्यान्वयनको क्रममा रहेका र आउँदो असारसम्म कार्यान्वयन गर्न बाँकी कामबारे जानकारी दिएको हो ।"
अर्को साता चीनअमेरिका व्यापार वार्ता,"बेजिङ व्यापार विवाद सुल्झाउन अमेरिकी अधिकारीहरू आगामी साता चीन जाने भएका छन् । दुईबीचको व्यापार युद्ध अन्त्यका लागि आमनेसामने भएर वार्ता गर्न लागेको ह्वाइटहाउसले जनाएको छ । उक्त भेटपछि थप वार्ता गर्न चिनियाँ प्रतिनिधि अमेरिका जानेछन् ।अमेरिका र चीनले एकअर्काका सामानमा अर्बौं डलर भन्सार लगाउँदै आएका छन् । यही विषयमा दुई देशबीच किचलो छ ।गत डिसेम्बरमा आयोजित जी टवान्टी सम्मेलनमा उनीहरूले विवाद मत्थर पार्न सहमति गरेका थिए । उनीहरूबीचको छलफल भने अझै कठोर देखिन्छ । यसो भए तापनि अमेरिकी राष्ट्रपति डोनाल्ड ट्रम्पले सकारात्मक प्रतिक्रिया दिने गरेका छन् । उनी भन्छन्, हामीहरूको छलफल राम्रो चल्दै छ ।अमेरिकी व्यापार प्रतिनिधि रोबर्ट लाइटथाइजर र अर्थमन्त्री स्टेभेन नुनिच यही बिहीबार चीनतर्फ लाग्दै छन् । उनीहरूले त्यहाँ चिनियाँ उपप्रधानमन्त्री लिउ हेसँग वार्ता गर्नेछन् । अमेरिकी टोलीमा सहायक व्यापार प्रतिनिधि जेफ्री गेरिसरसँगै अर्थ मन्त्रालय र वाणिज्य मन्त्रालयका अन्य उच्च सरकारी अधिकृतसमेत सहभागी हुँदै छन् । उपप्रधामन्त्री लिउले नेतृत्व गर्ने चिनियाँ प्रतिनिधि टोली भने अप्रिल ३ मा अमेरिका जानेछन् । अप्रिल अन्त्यसम्ममा सम्झौता टुंगो लगाउने दुई देशको लक्ष्य छ । दुवै टोलीले एकअर्कासँग बाझिने खालका प्रतिक्रिया दिएपछि वार्ता सोचेभन्दा लामो भइरहेको विज्ञहरूको बुझाइ छ । यसअघिको वार्ता फेब्रुअरी १५ मा रद्द भएको थियो । त्यो बेला अमेरिकाले धेरै जटिल मुद्दाहरू को समाधान हुन नसकेको बताएको थियो ।महिनाको अन्तिमसम्ममा ट्रम्पले दुई पक्ष व्यापार सन्धिको धेरैधेरै नजिक नजिक पुगेको प्रतिक्रिया दिए पनि सम्झौता अद्यापि नजिक देखिएको छैन । उनले मार्च १ सम्ममा समस्या समाधान नभए चिनियाँ आयातमा शुल्क वृद्धि गर्ने चेतावनीसमेत दिएका थिए । उनले आफ्नो चेतावनीको मिति पर सारेका छन् । चीनमा सञ्चालित अमेरिकी कम्पनीलाई चीनले प्रविधि हस्तान्तरण गर्न दबाब दिएर आफूहरूको बौद्धिक सम्पत्ति चोरेको अमेरिकको आरोप छ ।वासिङ्टन चाहन्छ कि चीनले आफ्ना आर्थिक नीतिमा सुधार ल्याओस् । उसका अनुसार चीनले घरेलु र अन्तर्राष्ट्रिय कम्पनीबीच सहुलियत र सहयोगमा विभेद गर्दै आएको छ । चीनले धेरै सामान खरिद गरेर आफ्नो व्यापार घाटा सन्तुलन गरिदेओस् भन्ने पनि अमेरिकाको चाहना छ । अमेरिकाले आर्थिक इतिहासमै सबैभन्दा ठूलो व्यापार युद्ध प्रारम्भ गरेको चीनको आरोप छ । अमेरिकाले चाहेझैं चीनले बृहत् संरचनागत परिवर्तन आत्मसात् गर्ने लक्षण देखाएको छैन ।वालस्ट्रिट जर्नलका अनुसार सम्झौता लागू गर्नु र विद्यमान भन्सार शुल्कमा दुवै देशलाई पछाडि धकेल्नु नै वार्ताको महत्त्वपूर्ण विषय रहनेछ । चिनियाँ अधिकारीले व्यापार वार्ताका मुख्य मुद्दामा समझदारी नभएसम्म राष्ट्रपति सी जिनपिङ ट्रम्पसँग भेट्न नचाहेको बताएका छन् । तिनका अनुसार अन्तिम घडीमा ट्रम्प झोँक्किएर बाटो मोडून् भन्ने पक्षमा सी छैनन् । वार्ता विफल भएमा अमेरिकाले २ सय अर्ब डलरबराबरको चिनियाँ सामानका १० प्रतिशत भन्सार शुल्क वृद्धि गर्नेछ । अमेरिका छिर्ने सबै चिनियाँ सामानमा भन्सार लगाउने भन्दै ट्रम्पले यसअघि नै धम्की दिइसकेका छन् । अमेरिकाले २ सय ५० अर्ब डलरको चिनियाँ सामानमा भन्सार लगाइसेको छ भने चीनले पनि १ सय १० अर्ब डलरको अमेरिकी उत्पादनमा कर लगाएको छ ।ट्रम्पले थप २ सय ६७ अर्ब बराबरको चिनियाँ उत्पादनका थप भन्सार शुल्क लगाउने चेतावनी दिएका छन् । यसो हुँदा अमेरिका भित्रिने सम्पूर्ण चिनियाँ सामान करको दायरामा आउनेछन् । उनीहरूको व्यापार युद्धका कारण विश्व व्यापार नै छायामा परेको छ भने विश्व अर्थतन्त्र सुस्त बनाउन यसले योगदान पुर्याएको छ ।"
स्टार्टअप मिटमा १३ उद्यमी,"काठमाडौं नेपाल उद्यमी समाजले सोमबार नेपाल स्टार्टअप मिट आयोजना गर्यो । त्यसमा १३ वटा समूहले आफ्ना नवउद्यमबारे जानकारी दिए । कृषि, उपभोक्ता सेवा, ईकमर्स, प्रविधि, आर्टिफिसियल इन्टेलिजेन्सलगायत विभिन्न क्षेत्रसँग सम्बन्धित उद्यमका नयाँनयाँ खाका कार्यक्रममा प्रस्तुत गरिए । कुल ७५ आवेदकमध्येबाट छानिएको श्रीयोग डटकमका प्रकाश उप्रेतीले आफूहरू काम खोज्ने र काम दिनेबीच पुल बन्न खोजेको बताए । त्यसका लागि उनले वेबसाइटमा काम दिनेहरूको नम्बर राखिदिने योजना बनाएका छन् । दुनाटपरी गाँस्ने, बच्चा हेरिदिने, लुगा धोइदिनेजस्ता विभिन्न ७८ वटा पेसाका मानिसको नाम र नम्बर हामीले सूचीकृत गरिसकेका छौं, उनले भने, यस्ता कामका लागि कहाँ गएर मान्छे खोज्ने भन्ने समस्या छ । त्यसलाई सम्बोधन गर्न खोजेका हौं ।विराटनगरका प्रकाशले कार्यक्रममा आफ्नो उद्यमबारे सोचेजति बोल्न भने पाएनन् । उनलाई पाँच मिनेटको समय सिमा तोकिएको थियो । उनीपछि कनेक्ट माई ट्रिप, इन्स्पायरिङ ल्याब, एडन, अफरिङ ह्याप्पिनेस, एडमन टेक्नोलजी, नेपाल बगान, साउथ एसियन हयान्डिक्राफ्ट, ए एन्ड बी पसल, होमसेवा, मेट्रो तरकारी र सफा लुगा ले आफ्ना अवधारणा सुनाएका थिए । युवा उद्यमीलाई आफ्ना कुरा राख्न र लगानीकर्ता समेत फेला पारिदिने उद्देश्यले स्टार्टअप मिट आयोजना गर्दै आएको उद्यमी समाजका अध्यक्ष खगेन्द्र आचार्यले बताए ।"
पाँच महिनाभित्रै दोर्दीखोलामा बिजुली,"लमजुङ दोर्दीखोलामा निर्माणाधीन २७ मेगावाटको जलविद्युत् आयोजनाले अबको ५ महिना (भदौ १४) भित्र विद्युत् उत्पादन थाल्ने तयारी गरेको छ । चालु आवको असारसम्म निर्माणका सबै काम सक्ने प्रवर्द्धक कम्पनी हिमालयन पावर पार्टनर लिमिटेडले जनाएको छ । निर्माणकार्य ८० प्रतिशत सकिएको दाबी गरेको उक्त आयोजनाले बाँध, सुरुङ र विद्युत्गृहको निर्माणकार्य अन्तिम चरणमा पुगेको जनाएको छ । कम्पनीका कार्यकारी निर्देशक गुरुप्रसाद ढकालले बाँधको संरचना निर्माण सकिएको बताए । बाँधमा गेट जडान बाँकी छ । पावर हाउसको काम अन्तिम चरणमा पुगेको छ । हामी लक्ष्य भेट्ने गरी काम गरिरहेका छौं, उनले भने । सुरुङ खन्न ४ सय मिटर बाँकी रहेको उनले बताए । पेनस्टक जडान कार्य भइरहेको र इलेक्ट्रोमेकानिकल उपकरण जडानको काम तयारी भएको उनले बताए । आयोजनामा २ हजार ७ सय ७० मिटर सुरुङ र २ हजार ६ सय मिटर पेनस्टक पाइप हुनेछ । पानीको बहावमा आधारित (रन अफ रिभर) प्रकृतिको उक्त आयोजना ०७१ फागुनबाट निर्माण सुरु भएको थियो । पछिल्लो समय आयोजनाको निर्माण कार्य ०७४ असारसम्म सक्ने लक्ष्य लिइएको थियो । भूकम्प, नाकाबन्दी, बर्षा, आयोजना निर्माणका क्रममा आन्तरिक समस्या, प्रसारण लाइन अभाव लगायतले निर्माणकार्य करिब २ वर्ष ढिला सम्पन्न हुने कार्यकारी निर्देशक ढकालले बताए । बाँध निर्माण हुँदै गर्दा बाढी पसेकाले समस्या भएको उनले बताए । यस्तै, सुरुङ खन्ने क्रममा कमलो चट्टान खसेपछि उक्त क्षेत्रमा समय बढी लागेको आयोजनाले जनाएको छ । आयोजनाको दोर्दी गाउँपालिका ६ ढोडेनी र ८ बन्सारबीचको दोर्दीखोलामा बाँध निर्माण गरिएको छ । बेंसीसहर नगरपालिका ११ चितीको रामचोकबेंसी नजिकै मर्स्याङ्दी नदी किनारमा विद्युत्गृह निर्माणाधिन छ । आयोजनाका इन्जिनियर दीपक ज्ञवालीका अनुसार विद्युत्गृहमा ९९ मेगावाटका ३ वटा फ्रान्सिस टर्बाइन जडान गरिनेछ । आयोजनाको ग्रस हेड २ सय १२ मिटर छ । आयोजनाबाट १४७ दशमलव ६९ गिगावाट प्रतिघन्टा विद्युत् उत्पादन हुनेछ । नेपाल विद्युत प्राधिकरणलाई भने १४२ दशमलव ३१ गिगावाट प्रतिघन्टा विद्युत् बिक्री गर्ने प्रक्षेपण गरेको छ । बीचका विद्युत् चुहावट हुन सक्ने प्राविधिक आकलन आयोजनाको छ ।आयोजनाले प्राधिकरणसँग चलनचल्तीको दरअनुसार हिउँद (सुक्खा याम) मा प्रतियुनिट ८ रुपैयाँ ४० पैसा र वर्षामा ४ रुपैयाँ ८० पैसामा विद्युत् खरिदबिक्री सम्झौता (पीपीए) गरेको थियो । २०६९ असार १ गते पीपीए गरेको आयोजनाले २ वर्षपछि निर्माण थालेको थियो । ४ अर्ब २३ करोड ३५ लाख रुपैयाँमा निर्माण पूरा गर्ने भनिएको उक्त आयोजनामा गैरआवासीय नेपालीद्वारा स्थापित एनआरएन इन्भेस्टमेन्ट लिमिटेडको ३५ दशमलव ७ प्रतिशत, आईएमई ग्रुपको ३४ दशमलव ३० प्रतिशत र स्थानीय र सर्वसाधारणको गरी ३० प्रतिशत लगानी छ । ३० प्रतिशतमा १० प्रतिशत स्थानीय र २० प्रतिशत सर्वसाधारणको सेयर छ ।"
नेपाल लाइफको घातक रोग योजना,"काठमाडौं नेपाल लाइफ इन्स्योरेन्स कम्पनीले पछिल्लो पटक विभिन्न घातक रोगहरू (क्रिटिकल इल्नेस) को जोखिम बहन गर्ने बिमा योजना सार्वजनिक गरेको छ । कम्पनीले ५० लाख रुपैयाँसम्मको जोखिम वहन हुने घातक रोग सुविधा योजना सार्वजनिक गरेको जारी विज्ञप्ति छ । कम्पनीका अनुसार यो पूरक करार (थप सुविधा) लिएपछि बिमा अवधिमा तोकिएका घातक रोग लागेमा बिमाले जोखिम बहन गर्नेछ । साथै, साविकको योजना भने बिमा अवधिसम्म चालु रहने जनाएको छ । यस पूरक करारले थप जोखिम बहन गर्ने दाबी कम्पनीको छ । ऐच्छिक सुविधा दिने पूरक करार पहिला कुनै पनि योजनाको जीवन बिमा गरेका बिमित वा नयाँ बिमितले तोकिएका सर्तहरू पूरा गरी यो थप सुविधा लिन सक्ने जनाएको छ ।"
साल्ट ट्रेडिङको १० प्रतिशत लाभांश,काठमाडौं साल्ट ट्रेडिङ कर्पोरेसन लिमिटेडको ५२ औं वार्षिक साधारणसभाले सेयरधनीलाई १० प्रतिशत नगद लाभांश र २५ प्रतिशत बोनस सेयर दिने निर्णय गरेको छ । सभाले वर्ष ०७४७५ मा भएको मुनाफाबाट उक्त लाभांश र बोनस सेयर दिने निर्णय गरेको जारी विज्ञप्तिमा छ । उक्त वर्ष कर्पोरेसनले कुल मुनाफा १ अर्व १० करोड ८१ लाख रुपैयाँ आर्जन गर्न सफल भएको कम्पनीले जनाएको छ ।
विवेक अटोमोबाइल्सले गर्यो सम्मेलन,"काठमाडौं विवेक अटोमोबाइल्सले आफ्नो वार्षिकोत्सवमा देशबाहिर अन्तर्राष्ट्रिय सम्मेलनको आयोजना गरेको छ । सम्मेलनमा ४६ ब्रान्च तथा डिलरहरूको सहभागिता रहेको जारी विज्ञप्तिमा छ । कार्यक्रममा वेस्ट डिलर रिजन अवार्ड, वेस्ट ब्रान्च रिजन अवार्ड, १०० क्लब अवार्ड, अपकमिङ स्टार अवार्ड र गोर्खाली अवार्ड प्रदान गरिएको थियो । नेपालमा पियआजिओ थ्री ह्विलर्सका विक्रेता औद्योगिक तथा व्यापारिक घराना एमभी दुगड ग्रुपअन्तर्गत विवेक अटोमोइल्सले थाइल्यान्डमा सम्मेलन सम्पन्न गरेको हो ।"
सिटिजन्सको सीईओमा पोखरेल,काठमाडौं सिटिजन्स बैंक इन्टरनेसनलले गणेशराज पोखरेललाई प्रमुख कार्यकारी अधिकृत (सीईओ) मा नियुक्त गरेको छ । बैंकको सोमबार बसेको २९५औं सञ्चालक समितिको बैठकले पोखरेललाई नियुक्त गरेको जारी विज्ञप्तिमा छ । अगामी चैत १८ बाट लागू हुने गरी ४ वर्षको कार्यकालका लागि उनलाई सीईओमा नियुक्त गर्ने निर्णय गरिएको जनाएको छ । पोखरेलले स्थापनाकालदेखि नै बैंकसँग आबद्ध भई विभिन्न ओहदामा रही नेतृत्वदायी भूमिका निर्वाह गर्दै आएका थिए ।
मुक्तिनाथको दुई शाखा थफ,"काठमाडौं मुक्तिनाथ विकास बैंकले दाङको घोराही र बर्दियाको गुलरियामा शाखा कार्यालय विस्तार गरेको छ । मुत्तिनाथले देशैभरि १ सय १४ शाखा, २२ एटीएममार्फत ६ लाख ग्राहकलाई आधुनिक बैंकिङ, लघुवित्त बैंकिङ र ग्रामीण बैंकिङ सेवाहरू प्रदान गर्दै आएको विज्ञप्तिमा छ ।"
एनसीसी र महालक्ष्मी लाइफबीच सम्झौता,काठमाडौं नेपाल क्रेडिट एन्ड कमर्स (एनसीसी) बैंक र महालक्ष्मी लाइफ इन्स्योरेन्सबीच बिमा पोलिसी बिक्री गर्नेबारे सम्झौता भएको छ । सम्झौताअनुसार एनसीसी बैंकको कर्पोरेट तथा बिभिन्न शाखा कार्यालयहरूबाट महालक्ष्मी लाइफको पोलिसी बिक्री गरिने विज्ञप्तिमा छ ।
एनएमबी र एनबीआईबीच सहमति,काठमाडौं एनएमबी बैंक र नेसनल बैंकिङ इन्स्टिच्युट (एनबीआई) बीच विक्तीय साक्षरता कार्यत्रमलाई प्रभावकारी ढंगले द्रुत गतिमा विस्तार गर्नका लागि सम्झौतापत्रमा हस्ताक्षर भएको छ । सम्झौतामा एनएमबी बैंकको तर्फबाट प्रमुख कार्यकारी अधिकृत सुनील केसी र एनबीआईको तर्फबाट प्रमुख कार्यकारी अधिकृत सञ्जीव सुब्बाले हस्ताक्षर गरेको जारी विज्ञप्तिमा छ ।
मुस्ताङमा सुक्खा पहिरो,"पोखरा  मुस्ताङस्थित घरपझोङ गाउँपालिका १ छैरोको तिब्बती शरणार्थी क्याम्पमा सुक्खा पहिरो जाँदा बस्ती जोखिममा परेको छ । भूक्षयले जमिन चिरा पर्दै भासिँदा केही भौतिक संरचनामा क्षति पुगेको छ । पहिरो नजिकै आएपछि ९ घर सामानसहित छिमेकमा सरेका छन् ।मुस्ताङ प्रहरीका अनुसार सोमबार बिहान साढे २ बजेतिर जमिन भासिँदै पहिरोको रूप लिएपछि स्थानीयले प्रहरीलाई खबर गरेका थिए । उक्त ठाउँमा ३ सय मिटर लम्बाइ र ५० मिटर उचाइको जमिन १५ मिटर तल कालीगण्डकीमा भासिएको डीएसपी तुलबहादुर कार्कीले बताए । जमिन भासिएपछि क्याम्पमा सञ्चालित ४ कोठे प्राथमिक स्वास्थ्य केन्द्र भवन भत्किएको छ । यसबाट १५ लाख बराबरको क्षति भएको छ । त्यसैगरी ३ कोठे पक्की सार्वजनिक शौचालय र स्नानगृहसमेत भत्किँदा करिब १९ लाख बराबरको थप क्षति भएको छ । स्थानीय मिन्डिक सोनमको गोठसमेत भत्केको प्रहरीले जनाए । शरणार्थीहरू तारा खेल्ने मैदान पनि आधा भासिएको छ । क्याम्पमा बस्दै आएका ६४ वर्षीय नोर्बु फुन्सोकले तत्काल समस्या समाधान नभए वर्षायाममा ठूलो क्षति बेहोर्नुपर्ने बताए । अहिले कालीगण्डकी नदी सानो रहेको तर वर्षायाममा उर्लेर आउँदा भासिएको सबै जमिन तान्ने उनले जनाए । समस्या समाधानमा हाम्रो क्षमता छैन । वर्षायाममा बस्ती पूरै जाने खतरा छ, उनले टेलिफोनमा भने, सरकारले समाधान गरिदिनुपर्यो । नोर्बुका अनुसार पहिरो बस्तीको २० फिट नजिकै छ । जोखिम बढेपछि ९ घर सामानसहित अन्यत्र सरेको उनले बताए । सामान छिमेकका आँगनमा थुपारेर राखिएको छ । अरूको शरणमा बस्नुपर्ने अवस्था आएको नोर्बुले बताए । क्याम्पमा ५० घर र २ सय २५ जनसंख्या छ । तत्कालीन खम्पा विद्रोहका दौरान सन् १९७२ मा यहाँ तिब्बती शरणार्थी क्याम्प स्थापना गरिएको थियो । घटनापछि प्रमुख जिल्ला अधिकारी गंगाबहादुर क्षेत्रीसहित सुरक्षा निकाय र जनप्रतिनिधि टोली पुगेको थियो । शरणार्थीले प्रजिअ क्षेत्रीसँग सुनाएका थिए । क्षेत्रीले आफ्नो तर्फबाट सक्दो सहयोग गर्ने आश्वासन दिए । उक्त स्थानमा पानी चुहिरहेको छ । नदीकिनारमा तटबन्धका लागि जग खन्ने क्रममा स्काभेटरको कम्पनले कमजोर भई जमिन भासिएको हुन सक्ने प्रजिअको अनुमान छ । रपझोङ गाउँपालिका उपाध्यक्ष शर्मिला गुरुङले घटनास्थल वरपर कच्ची सिंचाइ रहेको, नदी किनारमा तटबन्धका लागि जग खनिएको, कमजोर जमिन र डोजरका कारण घटना भएको हुन सक्ने बताइन् ।"
लोकमानले कानुनी शासन उल्लंघन गरे,पाटनको आदेश जग्गा जफतको निर्णय गर्ने अधिकार अख्तियारलाई छैन  औचित्य र आधार विवेचना नगरी निर्णय गर्नु यान्त्रिक अभ्यास भूमिसुधार कार्यालयका अस्वाभाविक व्यवहार कानुनी शासनको प्रतिकूल
अझै मुद्दा,"कार्की अख्तियारबाट पदच्युत भएको दुई वर्ष बितिसकेपछि उनका कारण कतिपयले लामो समय झूटो मुद्दा सामना गरी तनाव बेहोरे । कतिपय मुद्दा अदालतमा विचाराधीन छन् । कार्कीकै निर्देशनमा राजस्व अनुसन्धान विभागका तत्कालीन महानिर्देशक निर्मलहरि अधिकारीले दीक्षित परिवारमाथिको छानबिन थालेका थिए । त्यससम्बन्धी र अर्को बन्दीप्रत्यक्षीकरणको निवेदन सर्वोच्च अदालतमा विचाराधीन छ । सशस्त्र र नेपाल प्रहरीको नेतृत्वबीच क्षेत्राधिकारका बीचमा विवाद रहेकै अवस्थामा कार्कीले नेपाल प्रहरीका कतिपय गम्भीर उजुरी बेवास्ता गरी सशस्त्र प्रहरीका पूर्वअधिकारीहरूमाथि मुद्दा चलाएका थिए । संसदको महाअभियोग छानबिन समितिले गठन गरेको उपसमितिले सीमा क्षेत्रमा सशस्त्र प्रहरीको भूमिका हतोत्साहित हुने गरी कार्कीले कारबाही गरेको निष्कर्षसहित सशस्त्र प्रहरीमाथिको छानबिनलाई शंकास्पद भनी टिप्पणी गरेको थियो । उपसमितिले सशस्त्र प्रहरीलाई कमजोर पार्ने रणनीति भनी टिप्पणी गरेको थियो । कार्कीकै कारण झूटो मुद्दा खेपेका पूर्वसचिव शरदचन्द्र पौडेल, अधिवक्ता ज्योति बानियाँलगायतले भने विशेष अदालतबाट सफाइ पाइसकेका छन् । चिकित्साशास्त्र अध्ययन संस्थानका डाक्टरहरूसहित ७ जनामाथिको कारबाही भने सर्वोच्च अदालतको आदेशका कारण रोकिएको थियो ।"
दुनै जोगाउने कि बगाउने,"डोल्पा  कार्यक्रमको नाम दुनै बचाउ अभियान, जसले दुनैलाई नै जोखिममा पार्ने गरी भेरी नदीको दोहन गरिरहेको छ । दुनैलाई फेरो हालेर बगिरहेको भेरीको दोहनले डोल्पावासी चिन्तित भएका छन् । दुनै जोखिममा परेको भन्दै सरकारले नदीमा तटबन्ध काम गरिरहेको छ । काम गर्नेक्रममा निर्माण कम्पनीले नदीको बहावलाई नै असर पार्ने गरी ढुंगा, बालुवा झिकिरहेको छ । यसले बर्खामा नदीको बहाव बहकिएर दुनैलाई असर पार्ने स्थानीयको भनाइ छ । दुनै बजारलाई सुरक्षित गर्न सुरु गरिएको योजनाले उल्टै दुनैलाई जोखिममा पार्छ भने तटबन्ध गर्नुको औचित्य छैन, ठूलीभेरी नगरपालिकाका नगर प्रमुख गणेशबहादुर शाहीले भने, यसका लागि जिम्मेवार निकायले तोकिएको दायराभित्र रही सबैसँग समन्वय गरेर काम गर्नुपर्छ ।धुपीको रूखनेर नदी दोहनको डरलाग्दो रूप देख्न सकिन्छ । त्यहाँ करिब ५० मिटर क्षेत्रमा भ्वाङ पर्ने गरी ढुंगा निकालिएका छन् । दुनै बजार रहेको वडाका अध्यक्ष अर्णबहादुर न्यौपाने नेतृत्वमा अनुगमन उपसमिति बनेको छ । समितिले नदी दोहन भएको भन्दै सुरुको चरणमा ठेकेदार कम्पनीलाई बोलाएर सचेत गराएको थियो । सुरुमा केही ठाउँमा दोहन भएको देखिएपछि सचेत गराएका थियौं, उनले भने । नदीमा चौबिसै घण्टा डोजर राखिएको हुन्छ । बजार क्षेत्रको तल्लोदेखि माथिल्लो छेउसम्म डोजर चलिरहेको छ । प्रमुख जिल्ला अधिकारी महेशकुमार केशरी डोजर चल्दा दोहन भएजस्तो देखिएको बताउँछन् । ठेकेदार प्रतिनिधिलाई बोलाएर स्टिमेटभन्दा एक इन्च तलमाथि नगर्न निर्देशन दिइएको उनले बताए । पानीभित्र काम गर्नुपर्ने भएकाले डोजर तलमाथि गरिरहन्छ, उनले भने, यसलार्ई नदी दोहन भन्न मिल्दैन । दुनै बजार बचाउ अभियान अन्तर्गत पहिलो चरणको ठेक्का कन्काई फोदुङ जेभीले लिएको छ । जेभीले रुकुमका मनवीर पुनलाई निर्माण जिम्मा दिएको छ । काम गर्ने क्रममा केही कमजोरी भएकाले सुधारेर जाने पुनले बताए । काम गर्ने क्रममा नदीबाट निस्किएका ढुंगा मात्र प्रयोग गरेको उनको भनाइ छ । तटबन्ध निर्माणका लागि नदीको वारिपारि ६६ मिटर जग (लन्चिङ) हालिएको छ । जग हाल्ने क्रममा ३ मिटरको बाटोमा डोजर हिँड्ने गरेको पुनले बताए । स्थानीयले वर्षाअघि काम सक्न आग्रह गरेका छन् । वर्षाअघि आधा मात्रै काम भयो भने नदीले दुनै बजार वारिपारि किनारा काट्न सक्ने भन्दै चिन्ता व्यक्त गरेका हुन् । तारजाली राख्न वारिपारि लामो खनिएको छ, पूरा भएन भने दायाँबायाँ जान सक्छ, स्थानीय अर्जुन हिराचनले भने, वर्षाअघि बजार क्षेत्रको नदी वारिपारि तारजाली लगाइसक्नुपर्छ, काम पूरा भएन भने जोखिम हुन्छ । ठेकेदार कम्पनीले भने यो वर्ष पाएको ठेक्काको काम सकिएको बताएको छ ।"
गेसोद्वारा आन्दोलन घोषणा,"काठमाडौं गोरखा भूतपूर्व सैनिक संघ (गेसो) ले पेन्सनलगायत सेवासुविधा बेलायती नागरिकसरह दिलाउनका लागि कूटनीतिक पहल गर्न नेपाल सरकारसँग माग गर्दै ३ महिने आन्दोलन घोषणा गरेको छ । गेसोका अध्यक्ष कृष्णकुमार राईले आन्दोलनअन्तर्गत नेपाल र बेलायतका प्रधानमन्त्रीलगायत सम्बन्धित मन्त्रीलाई ज्ञापनपत्र बुझाउने, बेलायती प्रधानमन्त्रीको कार्यालयअगाडि प्रदर्शन गर्ने कार्यक्रम तय भएको छ ।"
भागबन्डा नमिल्दा कार्यकारी परिषद् अपूर्ण,"विराटनगर  प्रधानमन्त्री एवं कुलपति केपी ओली र उपकुलपति प्राडा घनश्यामलाल दासबीच भागबन्डा नमिल्दा पूर्वाञ्चल विश्वविद्यालयको कार्यकारी परिषद्ले पूर्णता पाउन सकेको छैन । पाँच सदस्यीय कार्यकारी परिषदमा एक वर्षदेखि तीन सदस्य पद रिक्त छ । विश्वविद्यालय स्रोतका अनुसार गत असोज १९ गते विश्वविद्यालयको २९ औं सभामा उपकुलपति प्राडा दासले रिक्त सदस्य मनोनयनको प्रस्ताव प्रस्तुत गर्न खोज्दा कुलपति ओलीले ठाडै अस्वीकार गरेका थिए । प्रधानमन्त्री एवं विश्वविद्यालयका कुलपति ओली आफूसँग सल्लाह नगरी परिषद् सदस्य मनोनयनको प्रस्ताव पेस गर्न लागेको भन्दै जंगिनुभएको थियो, सभामा सहभागी एक सभासदले भने । उनका अनुसार उपकुलपति दासले नेकपाका तर्फबाट व्यवस्थापन संकायका डिन प्राडा खगेन्द्र आचार्य, कांग्रेसका तर्फबाट कला तथा शिक्षा संकायका डिन प्राडा शम्भु कोइराला र कुलपतिका तर्फबाट एक जना छुट्याएका थिए । पूर्वाञ्चल विश्वविद्यालयका उपकुलपति दास कांग्रेस कोटाबाट नियुक्त भएका हुन् । त्यही कारण ओली परिषद्मा आफ्नो बहुमत बनाउने रणनीतिमा हुनुहुन्थ्यो, ती सभासदले भने । रिक्त पदमा मनोनयन प्रक्रिया अघि बढ्न नसकेपछि सभाले परिषदका उपलब्ध सदस्यलाई आवश्यक काम गर्ने अधिकार दिएको दाबी गरे । दुई सदस्यीय कार्यकारी परिषदले गत पुस अन्तिम साता सहरजिस्ट्रारमा समन्वय महाशाखा प्रमुख राजेश झा, विज्ञान तथा प्रविधि संकायको सहडिनमा गोपाल शर्मा र कला, कानुन तथा शिक्षा संकायको सहडिनमा कोमल दुलदालाई नियुक्ति गरेको थियो । त्यसलाई कार्यान्वयन नगर्न सहकुलपति एवं शिक्षामन्त्री गिरिराजमणि पोखरेलले गत मंगलबार कुलपतिको निर्देशनमा विश्वविद्यालयलाई निर्देशनात्मक पत्र पठाएका छन् । पत्रमा विश्वविद्यालयका पदाधिकारीलाई कार्यकारी परिषदले पूर्णता नपाएको अवस्थामा दैनिक कार्यसम्पादनबाहेकका अन्य कुनै काम नगर्न निर्देशन दिएको छ । यसलाई हस्तक्षेप भन्दै कांग्रेसले विरोध गरेको छ । उपकुलपति दास यसबीचमा भएको नियुक्ति विश्वविद्यालयको नियमावलीका आधारमा गरिएको बताउँछन् । पूर्वाञ्चल विश्वविद्यालय नियमावलीको दफा २५ (क) को उपदफा २ मा कार्यकारी परिषदमा तत्काल बहाल रहेका सदस्य संख्याको ५१ प्रतिशत सदस्यको उपस्थितिलाई गणपूरक संख्या मानेर पदाधिकारी नियुक्ति गर्न पाउने प्रावधान छ । अदालतको आदेश कार्यान्वयनमा बाधा शिक्षामन्त्री पोखरेलको निर्देशनात्मक पत्रमा विश्व विद्यालय सेवा आयोगबाट भएको भनिएको विज्ञापन तथा परीक्षासम्बन्धी विषयमा समेत छानबिन गर्न समिति गठन भएकाले छानबिनको टुंगो नलागेसम्म उक्त विज्ञापनअनुसारका सम्पूर्ण काम स्थगन गर्न भनिएको छ । सेवा आयोगले २०७४ पुस ४ गते र २०७४ चैत ९ गते विभिन्न विषय र तहका प्राध्यापक पदपूर्तिका लागि खुला प्रतियोगितात्मक परीक्षाको दरखस्त आहवान गरेको थियो । परीक्षा भने कुलपति ओलीको आदेशले स्थगित भयो तर सर्वोच्च अदालतले गत फागुन ५ गते विश्वविद्यालयका कुलपतिको आदेश नमान्न, कार्यान्वयन नगर्न र आह्वान गरिएका विज्ञापनका आधारमा परीक्षा सुचारु गर्न आदेश दिएपछि चैत १० देखि परीक्षा सञ्चालन गर्न तयारी गरिएको थियो । सेवा आयोगका अध्यक्ष बद्रीनाथ श्रेष्ठले सहकुलपति एवं शिक्षामन्त्रीको पत्रले परीक्षा स्थगित गरिँदा अदालतको आदेश कार्यान्वयन नभएको बताए । आयोगले विभिन्न संकायका प्राध्यापक, उपप्राध्यापक र सहप्राध्यापक गरी ६२ जना को स्थायी पदपूर्ति गर्ने तयारी गरेको थियो ।"
चिटकै भरमा एसईई,"जनकपुर  प्रदेश २ का ८ जिल्लाबाट ७२ हजार ४९ विद्यार्थी यस वर्षको एसईईमा सहभागी छन् । धनुषामा सबभन्दा बढी ११ हजार १ सय ८८ विद्यार्थी सहभागी छन् । धनुषाको फुलगामामा रहेको गिरिजा मावि केन्द्रमा सरकारी अनुगमन टोली पुग्दा अनौठो दृश्य देखियो । परीक्षार्थी बेन्चमै गेसपेपर राखेर उत्तरपुस्तिमा सार्दै थिए । परीक्षा कोठाबाट सुरक्षाकर्मीले चिटको चाङ बरामद गरे । सबैजसो परीक्षार्थीले लुकाएको चिट खोस्दा थुप्रो लाग्यो ।उत्तरपुस्तिकासँगै चिट लुकाएको, गेस पेपर लुकाएको भेटिएपछि राष्ट्रिय अनुसन्धानका धनुषा प्रमुख दिलीप सिंहले परीक्षार्थीको तलासी गर्दा गुप्तांगमा लुकाइएको गेस पेपर, गाइड, पकेट बुक फेला परेको थियो ।अनुगमनका लागि जिल्लाबाट टोली आएको भन्दै परीक्षार्थीलाई निरीक्षकले सतर्क गराएका थिए । परीक्षार्थीले गेसपेपर, गाइड, उत्तर लेखिएका पाना हतारमा लुकाएका थिए । झ्याल, बेन्च र गुप्तांगमा लुकाएको चिट प्रहरीले खोसे । परीक्षार्थीले पक्राउ पर्ने डरले झ्याल बाहिर फालेका गेसपेपर र गाइड सशस्त्र प्रहरी उपरीक्षक राजु पाण्डेले फेला पारेपछि परीक्षा निरीक्षकहरूले नाक खुम्च्याए । टोलीले तुल्सीयाही केन्द्र र नगराइन केन्द्रमा परीक्षार्थीले उत्तरपुस्तिकामुनि गेस पेपर लुकाएका थिए । बाहिरबाट चोरी हुन नदिन सुरक्षाकर्मी परिचालन हुँदा पनि खटिएका निरीक्षक चिट चोरीमा संलग्न पाइएपछि सहायक प्रजिअ वेदप्रसाद अर्यालले केन्द्राध्यक्ष र निरीक्षकलाई सचेत गराए । विगतको तुलनामा मर्यादित भए पनि केन्द्रमा खटेका केन्द्राध्यक्ष र निरीक्षकमा सुधार नभएको अर्यालले बताए । परीक्षामा बहिरबाट चिट आउने क्रम रोकिएको छ, उनले भने, परीक्षा मर्यादित बनाउन खटिएका निरीक्षकहरू इमानदार देखिएनन् ।प्रदेश २ का ८ जिल्लामा कुल २ सय ६३ केन्द्राध्यक्ष, ३ सय ४५ सहायक केन्द्राध्यक्ष, ३ हजार ४ सय ३६ निरीक्षक खटिएका छन् । ५ सय ८६ सहायक निरीक्षक र १ हजार २ सय ८१ सहयोगीले एसईई सञ्चालन गरिरहेका छन् ।ग्रुप च्याटबाट चोरीसप्तरीको बसबिटीस्थित केन्द्रमा सोमबार इन्टरनेट प्रयोग गरी चिट चोरिएको छ । प्रजिअ सुरेन्द्र पौडेलले सामाजिक सञ्जालका माध्यमबाट चिट चोराउने काम भएको बताए । विद्यालयकै वाइफाई प्रयोग गरिएको वा मोबाइलको हटस्पटबाट गरिएको हो, अनुसन्धान भइरहेको छ, उनले भने । शिक्षा समन्वय एकाइ प्रमुख शंकर लुइँटेलले बसबिटी केन्द्रमा इन्टरनेटबाटै चिट चोराउने काम भइरहेको जानकारीपछि अनुगमन टोलीले एकथान मोबाइल बरामद गरेको बताए । परीक्षामा सहभागीले केन्द्रमै मोबाइल लगेर फेसबुकको ग्रुपच्याट बनाएर चिट चोराएको लुइँटेलले जनाए ।राजविराजस्थित मोडेल क्याम्पस केन्द्रमा ३ र राजदेवी मावि केन्द्रबाट २ सहित ५ निरीक्षकलाई प्रजिअ पौडेलले निष्कासन गरेका छन् । विद्यार्थीलाई चिट चोराउन सघाएको र जिम्मेवारी पूरा नगरेको आरोपमा पाँचै निरीक्षकलाई जिम्मेवारीबाट हटाइएको पौडेलले जनाए । विभिन्न केन्द्रमा परीक्षा दिइरहेकै विद्यालयका शिक्षकहरूलाई समेत केन्द्राध्यक्षहरूले मिलेमतोमा निरीक्षक तोकिएको छ । जुन विद्यालयको विद्यार्थी उक्त केन्द्रमा परीक्षा दिइरहेका छन् सो विद्यालयका शिक्षकलाई निरीक्षक राख्न पाइँदैन ।सरोकारवालाको चासोग्रेडिङ प्रणाली सुरु भए पनि परीक्षामा सुधार आउन नसकेको शिक्षाका सरोकारवालाहरूले औंल्याएका छन् । सिरहाका अधिकांश केन्द्रबाहिर अभिभावकको भीड हटे पनि परीक्षा मर्यादित हुन नसकेको उनीहरूको भनाइ छ । विगतमा परीक्षार्थी हलभित्र र हलबाहिर अभिभावकको घुइँचो हुन्थ्यो, जेएस मुरारका क्याम्पस लहानका उपप्राध्यापक कन्हैया भट्टले भने, एसईईमा ग्रेडिङ प्रणाली सुरु भएपछि केन्द्र बाहिर अभिभावकको घुइँचो यस वर्ष देखिएन, तर हलभित्र परीक्षा मर्यादित हुन सकेको छैन । हलभित्रबाट अनुगमन टोलीले बोराका बोरा चिट पक्राउ गर्नु, केन्द्राध्यक्षदेखि लिएर निरीक्षकसमेतले परीक्षार्थीलाई चिट चोराउने प्रवृत्ति विगतमा झैं यस वर्ष पनि कायम रहेकाले मर्यादित हुन नसकेको उनको भनाइ छ । पहिला अभिभावकहरू दौडधुप गरी बाहिर चिट पुर्याउन लागि पर्थे, उनले भने, तर, अहिले त्यो परिष्कृत भएको छ, त्यसको साटो विद्यालयको सेटिङमा केन्द्रका निरीक्षक, सहायक निरीक्षक हलभित्रै खुला रुपमा चिट चोराउँछन, अझ परीक्षार्थीका लागि कतिपय केन्द्रमा ब्ल्याक बोर्ड नै प्रयोग हुने गरेको पाइन्छ ।केन्द्र सेटिङदेखि निरीक्षक नियुक्त गर्ने मामिलामा जिल्लाका निजी विद्यालय सामुदायिक विद्यालयभन्दा अगाडि छन् । केन्द्रदेखि निरीक्षक राख्नेसम्म खरिद बिक्रीमा उनीहरूको ठूलो हात रहेको भट्टको भनाइ छ । जसले गर्दा ग्रेडिङ प्रणालीमा गइसके पनि परीक्षा मर्यादित हुन सकेको छैन । यो दुःखद भएको उनको टिप्पणी छ । विगतदेखि परीक्षा नियाल्दै आएका अर्का शिक्षाविद् धरणीधर अधिकारी एसईईमा विगतभन्दा यस वर्ष केही सुधार भएको बताउँछन् । परीक्षा प्रणालीमा भने खासै सुधार नभएको उनको तर्क छ । पहिला विशिष्ट श्रेणीका लागि अभिभावक मरिहत्ते गर्थे, उनले भने अहिले ए प्लस अर्थात् ९० अंक प्राप्तिका लागि अभिभावकको दौड कायमै छ । केन्द्रबाहिर अभिभावकको भीड हटे पनि भित्र केन्द्राध्यक्षदेखि सहायक निरीक्षकसम्मको मिलेमतोमा चिट चोराउने काम हट्न नसकेको उनले बताए । एसईईमा सिरहाका ३८ केन्द्रबाट सोमबार दोस्रो दिन ९ हजार ४ सय ८० परीक्षार्थी सहभागी बने । शिक्षा विकास तथा समन्वय एकाइका प्रमुख दोलराज पाण्डे परीक्षा मर्यादित रूपमा चलिरहेको दाबी गर्छन् ।हट्यो अभिभावकको भीडयोपटक सर्लाहीका प्रायः परीक्षा केन्द्रमा अभिभावकको भीड देखिएको छैन । चिट चोरी भने रोकिएको छैन । चिट लिएर परीक्षा कोठामै पुग्ने विद्यार्थीले विरलै देख्न सकिन्छ । अनुगमनका लागि केन्द्र पुग्नेले विद्यार्थीबाट नोटबुक र गेसपेपर बरामद गरेका छन् । शिक्षा विकास तथा समन्वय एकाई कार्यालय, जिल्ला प्रशासन र जिल्ला प्रहरी कार्यालयले परीक्षा मर्यादित बनाउन सक्रियता देखाए पनि कमजोर पठनपाठनका कारण चिट चोरी रोकिएको छैन ।शिक्षक अभाव र भएका शिक्षक पनि जागरुक भई नपढाउँदा जिल्लाको पढाइको स्तर कमजोर छ । पठनपाठन कमजोर बनेपछि विद्यार्थी पास हुनलाई चिट चोर्नुपर्ने बाध्यतामा रहेको पूर्वशिक्षक रजनीकान्त झाले बताए । समग्रमा यहाँको शैक्षिक अवस्था कमजोर छ । एक त शिक्षक कमी, अर्को शिक्षक नियुक्तिमा राम्राभन्दा हाम्रा नियुक्त गर्ने चलन, जस कारण विद्यार्थीको पढाइ कमजोर छ, उनले भने, विद्यार्थी कमजोर बनेपछि पास हुन पनि चिट चोर्न बाध्य छन् ।विगतका वर्षमा सम्बन्धित विद्यालयका शिक्षकहरू नै केन्द्र पुगेर चिट चोर्न लगाउँथे । केन्द्रबाट प्रश्नपत्र आउट गरी शिक्षकले विद्यार्थीलाई चिट पुर्याउन जान्थे । विगतको तुलनामा परीक्षा सुधार र मर्यादित हुँदै गएको समन्वय एकाइ कार्यालयको दाबी छ । लालबन्दीस्थित जनज्योति माविबाट एक निरीक्षकलाई भने निष्कासन गरिएको छ । अंग्रजी विषयको शिक्षकसमेत रहेका निरीक्षकलाई निष्कासन गरिएको एकाइ प्रमुख चेतकुमार पोखरेलले बताए । पर्सामा सुधार हुँदैविगतमा अभिभावकको भीड लाग्ने वीरगन्जका परीक्षा केन्द्रमा यसपटक खासै चहलपहल देखिएन । चिट चोराउने आफन्त र प्रहरीबीच झडपका खबर सुन्नुपरेको छैन । बोराका बोरा गेस पेपर र चिट पाइने केन्द्रबाट फाटफुट मात्र बरामद भएका छन् । चिट चोर्ने र चोराउनेमा बदनामी कमाएको पर्सामा यसपटक स्तरीय र मर्यादित परीक्षा सञ्चालन भएको छ । मर्यादित परीक्षाका लागि यसपटक केन्द्र भवनको छतदेखि चिट चोराउन सक्ने सबै नाकामा प्रहरी तैनाथ गरिएका छन् । जिल्ला परीक्षा समन्वय समिति संयोजक एवं प्रजिअ नारायणप्रसाद भट्टराईले परीक्षा मर्यादित बनाउन केन्द्रध्यक्ष र निरीक्षकलाई जवाफदेही बनाइएको बताए । उनीहरूको निगरानीमा सरोकारवाला खटाइएको छ, उनले भने, त्यो सँगै ४५ जनाको समूहले प्रत्येक केन्द्रमा अनुगमन गर्ने गरेको छ । उनका अनुसार जानेको कुरा लेख्नलाई बाह्य वाधा पुर्याउने अवस्था छैन । चिट चोर्ने मौका पनि दिइएको छैन । परीक्षा कोठामा परिक्षार्थीबाट चिट बरामद भए निरीक्षकलाई कारबाही गर्ने नीति बनाएका छौं, उनले भने, गलत गर्नेलाई मौका दिइएको छैन । हालसम्म ३ निरीक्षकलाई कारबाही गरिसकिएको उनले जनाए । अनुगमन र निरीक्षणमा गएकालाई पनि जथाभावी परीक्षा कोठामा प्रवेश गर्न दिइएको छैन् । पहिलो दिन परीक्षार्थीका आफन्तको बाक्लो उपस्थिति रहेको केन्द्रमा कडाइ गरिएपछि दोस्रो दिन भीड पातलिएको छ । परीक्षा सञ्चालनका लागि परीक्षा समन्वय समितिले अनुगमन टोली गठन गरेको भट्टराईको भनाइ छ । जिल्लामा ८ हजार ३ सय ८९ विद्यार्थी परीक्षामा सहभागी छन् । २४ केन्द्राध्यक्ष ४२ सहायक केन्द्राध्यक्ष र ४ सय २ निरीक्षक खटाइएको छ । परीक्षालाई नियमन नहुँदा पछिल्ला केही वर्षदेखि एसईईमा अनियमितता हुँदै आएको शिक्षक ओमप्रकाश चौधरीले बताए । श्रीपुर, विर्ता, माईस्थान, पन्नालाल, चिनीमिलका केन्द्रहरूमा चिट चोर्ने, चोराउने, प्रश्नपत्र आउट गर्ने जस्ता अमर्यादित कार्य रोकिएका छन् । सुध्रिँदै परीक्षाबाराको ३१ केन्द्रमा सहभागी ७ हजार ९ सय ३ परीक्षार्थी यसपालि शान्त वातावरणमा एसईई दिँदै छन् । चिट चोरी अघिल्लो वर्षको तुलनामा कमी छ । केन्द्रमा अनावश्यक भीड हटेको छ । शिक्षा विकास तथा समन्वय एकाइ प्रमुख तथा प्रजिअ नगेन्द्रराज पौडेलले केन्द्रहरूको वातावरण पहिलेको तुलनामा सुधार भएको बताए । प्रश्नपत्रहरू सरल, व्यावहारिक भएकाले पनि केन्द्रमा अभिभावकको भीड छैन । प्रश्नपत्र छनोटले परीक्षार्थीलाई सहज भएको छ, जसले चिटको आवश्यकता छैन, उनले भने, प्रश्नपत्र छनोटलाई प्रयोगात्मक बनाउनमा ध्यान दिइएको छ ।यस्ता प्रश्नहरूले घोकन्ते विद्यार्थीलाई निरुत्साहित गरिएको उनले बताए । कलैयास्थित सिद्धेश्वर केन्द्रका केन्द्राध्यक्ष छविरमण सुवेदीले परीक्षामा सुधार भएको बताए ।भूषण यादव (वीरगन्ज), सन्तोष सिंह (धनुषा), अवधेश झा (सप्तरी), भरत जर्घामगर (सिरहा), ओमप्रकाश ठाकुर (सर्लाही) र लक्ष्मी साह (बारा)"
राम्रो अंक ल्याउने लोभ,एसएलसीलाई ग्रेडिङमा लगेर एसईई बनाए पनि अभिभावकलाई आफ्नो छोराछोरीले राम्रै अंक ल्याओस् भन्ने लोभ छँदै छ । त्यसकारण परीक्षामा गलत कार्य गरेर भए पनि राम्रो ग्रेड ल्याउने प्रयास गरिन्छ । परीक्षा केन्द्र र केन्द्राध्यक्ष तोक्ने एसएलसीकै परिपाटी कायमै रहँदा चिट चोरीले प्रश्रय पाएको छ । परीक्षा मर्यादित बनाउँदा विद्यालयमा विद्यार्थीलाई मिहिनेत गरी पढाउनुपर्ने डर शिक्षकमा छ । त्यसैले शिक्षक पनि परीक्षामा विद्यार्थीलाई चिट चोर्न सघाउँछन् । यसले शिक्षामा पुस्तान्तरण भइरहेको छ । डिग्री होल्डर त भए तर दक्ष जनशक्ति बन्न सकेनन् । आधारभूत तहदेखि नै शिक्षाको गुणस्तर सुधार अभियान चलाए मात्र यो प्रवृत्ति कम हुन्छ ।
नक्कली परीक्षार्थी पक्राउ,"कालीकोट सत्यदेवी मावि जुबिथा केन्द्रमा अर्काको परीक्षा दिइरहेका तिलागुफा ११, का २० वर्षीय खगेन्द्र शाही पक्राउ परेका छन् । शिवालय माविका दिनेश शाहीको सट्टा परीक्षा दिइरहेका खगेन्द्रलाई प्रहरीले पक्राउ गरेको शिक्षा विकास तथा समन्वय एकाइ प्रमुख मकर भण्डारीले बताए । उनका अनुसार कालीकोटमा यस वर्ष ३ हजार ८ सय ३७ परीक्षार्थी रहेकोमा सोमबारको परीक्षामा ३ हजार ६ सय ११ जना सहभागी भए ।"
जर्मनीलाई सफलता,"पेरिस (एएफपी) निको सुल्जको निर्णायक गोल मदतले जर्मनीले युरो २०२० छनोटको निर्णायक साबित हुनसक्ने खेलमा नेदरल्यान्ड्सलाई ३२ ले हराएको छ । यो जोचिम लोको युवा र परीक्षणबाट गुज्रिरहेको जर्मनीका लागि महत्त्वपूर्ण जित साबित हुनेछ । विश्वकपको उपविजेता क्रोएसिया भने हंगेरीको हातबाट २१ ले पराजित भयो ।यस्तै इडेज हाजार्डले बेल्जियमका लागि व्यक्तिगत सय क्याप जिते । उनकै पहिलो गोलमा टिम साइप्रसमाथि २० ले विजयी रह्यो ।एम्सटर्डममा जर्मनी एक समय २० ले अगाडि थियो । त्यसमा लेरोय साने र सर्जे जेनब्रेले गोल गरेका थिए । घरेलु टिमको तर्फबाट दोस्रो हाफमा म्याथिस डे लिगट र मेम्फिस डिपेले गोल गरेपछि खेल रोमाञ्चक बराबरीमा पुगेको थियो ।त्यसयता चारपल्टको विश्वकप विजेता डच टिमको हातबाट निकै दबाबमा आएपछि २५ वर्षीय होफेनहेन मिडफिल्डरले ९० औं मिनेटमा निर्णायक गोल गरे । उनले अगस्टमा मात्र जर्मनीका लागि खेल्न सुरु गरेका थिए । पछिल्लो विश्वकपमा जर्मनी लिग चरणमै रोकिएपछि प्रशिक्षक लोले आफ्ना प्रमुख र अनुभवी खेलाडीको स्थानमा नयाँलाई मौका दिइरहेका छन् । यसैक्रममा यो जित हात परेको हो ।जर्मनीका गोलरक्षक म्यानुयल नोयाको प्रदर्शन भने राम्रो रहन सकेन । उनकै कमजोरीमा डे लिगटको गोल सम्भव भएको थियो । मलाई आफ्ना खेलाडीमा उत्तिकै विश्वास छ । हाम्रा लागि पहिलो हाफ उत्कृष्ट रह्यो र हामी दोस्रो हाफमा दबाबमा आयौं । यस्तै खेलले हाम्रा युवा खेलाडीलाई परिपक्व बनाउने छ, लोले भने ।चेल्सी स्टार हाजार्डले भने साइप्रसमाथि गोलको खाता खोलेयता मिची बाट्सुयीले दोस्रो गोल थपे । पूरा खेल अवधिमा रियल म्याड्रिड गोलरक्षक थियो कोर्टियस कुनै दबाबमा आएनन् । बालोन डीअर विजेता लुका मोड्रिचले भने आफ्नो टिमलाई बुडापेस्टमा हारबाट जोगाउन सकेनन् । हंगेरीका लागि मेट पत्काइले ७६ औं मिनेटमा निर्णायक गोल गरे । छनोटको पहिलो खेलमा क्रोएसियाले अजरबैजानलाई हराउन पनि संघर्ष गर्नुपरेको थियो । दोस्रो खेलमा पनि क्रोएसियाले विश्वकपमा हात पारेको लय देखाउन सकेको छैन । स्कटल्यान्ड भने फेरि जितको बाटोमा फर्कंदै सान मारिनोलाई २० ले निराश पार्न सफल रह्यो ।"
पुलिस सेमिफाइनलमा,(हेटौंडा) : नेपाल पुलिस क्लब दोस्रो संस्करणको भूगर्भ सिमेन्ट सहिद स्मृति राष्ट्रिय फुटबलको सेमिफाइनल प्रवेश गरेको छ । हेटौंडा१० स्थित वनविज्ञानको मैदानमा पुलिसले फ्रेन्ड्स क्लबलाई ३० ले पराजित गरेको हो । फाइनल पुग्नका लागि पुलिसले आयोजक मकवानपुर११ सँग प्रतिस्पर्धा गर्नेछ । पुलिसको जितमा स्ट्राइकर भरत शाहले ह्याट्रिक गरे । उनको यो प्रतियोगिताकै पहिलो ह्याट्रिक हो । उनले १२ औं मिनेटमा गोल गर्दै पुलिसलाई अग्रता दिलाए । ४२ औं मिनेटमा दोस्रो गोल गरेका भरतले ४३ औं मिनेटमै ह्याट्रिक पूरा गरे । उनी म्यान अफ द म्याच घोषित भए । भरतले १० हजार रुपैयाँ पाए । पहिलो हाफमा पुलिसले फ्रेन्ड्समाथि पूर्ण दबाब बनाए पनि दोस्रो हाफमा त्यो लय समात्न सकेन । दोस्रो हाफमा फ्रेन्ड्सले सुधारिएको खेल प्रस्तुत गरेको थियो । फ्रेन्डसका विदेशी खेलाडी फोफना र स्यान्को दोस्रो हाफमा राम्रो मौका पाए पनि गोल गर्न सकेनन् । दोस्रो हाफमा पुलिसका गोलरक्षक शत्रुधन चौधरी निकै व्यस्त भए । उनले फ्रेन्ड्सका केही उत्कृष्ट प्रहार बचाए ।पुलिसका प्रशिक्षक अनन्त थापाले आफू खेलाडीको प्रदर्शनबाट खुसी रहेको बताए । उनले समयमा स्कोर निस्किएसँगै आफूहरू गल्ती सुधार्न लागेको र त्यसले गर्दा केही समस्या जस्तो देखिएको बताए । फ्रेन्ड्सका प्रशिक्षक चेतनारायण श्रेष्ठले ए डिभिजन लिगपछि मोफसलबाहिर जारी प्रतियोगितामा पहिलोपल्ट सहभागी भएका कारण टिम सेट नहुँदा समस्या भएको बताए । उनले डिफेन्समा समस्या भएको र खेलाडी घाइते हुँदा थप समस्या भएकाले हार भोग्नुपरेको बताए । मंगलबार थ्रीस्टार र सरस्वती क्लबबीच प्रतिस्पर्धा हुनेछ ।
आयोजक धौलागिरिलाई उपाधि,"बागलुङ (कास) धौलागिरि च्याम्पियनसिप टी२० क्रिकेट प्रतियोगिता आयोजक टिमले जितेको छ । सोमबार फाइनलमा आयोजक धौलागिरि क्रिकेट क्लबले पर्वतको पाङ क्रिकेट क्लबलाई ६६ रनले हराएको हो । १ सय ६५ रनको लक्ष्य पछ्याएको पाङले १८१ ओभरमा अलआउट भएर ९८ रनमात्र बनाउन सक्यो । पाङका विष्णु सुवेदीले २१, परशुराम सुवेदीले २० र ईश्वर रेग्मीले १७ रन बनाए । धौलागिरिका सन्देश खड्का र तेजेन्द्र घर्तीले २२ विकेट लिए । अविनाश सिंह, गणेश केसी, राजु थापा र सन्देश छन्त्यालले ११ विकेट लिए । टस जितेर ब्याटिङ रोजेको धौलागिरिले ९ विकेट गुमाई १ सय ६४ रन बनाएको थियो । धौलागिरिका कप्तान दीपक कुँवरले ३४, पासिङ पुनले २८, विजय बिकले २५ रन जोडे । आयोजकले ३५ हजार रुपैयाँ पुरस्कार पायो । पाङका कप्तान कमल रिजाल सर्वोकृष्ट खेलाडी, धौलागिरिका किसन खड्का उत्कृष्ट ब्याट्सम्यान र सन्देश खड्का उत्कृष्ट बलर घोषित भए ।"
विपिन र आइसको अर्धशतक,"काठमाडौं (कास) ब्रम्हास्मी कलेज समूह चरणको तीनै खेल जितेर समूह विजेता बन्दै अस स्टडिज प्लस टु ट्वान्टी२० क्रिकेट लिगको सेमिफाइनल पुगेको छ । ब्रह्मास्मीले प्रतियोगिताको उच्च स्कोर बनाउँदै सोमबार बेलोअर कलेजलाई १ सय ५० रनले हरायो । नेक्सस क्रिकेट एकेडेमीको आयोजनामा मुलपानी क्रिकेट मैदानमा जारी प्रतियोगितामा टस जितेर ब्याटिङ रोजेको ब्रम्हास्मीले २० ओभरमा ४ विकेट गुमाई २ सय ३८ रन बनायो । विपिनविक्रम शाहीले ३१ बलमा ८ चौका मदतमा ६०, आइस भट्टराईले २८ बलमा १ छक्का ६ चौका सहित ५०, महेश रानाले २८ बलमा ६ चौका प्रहार गर्दै ३२, अर्जुन गिरीले १२ बलमा २५ र सुवास बिकले ३१ रन बनाए । बेलोअरका सुमन तिमिल्सिना, निकेश खत्री, विवेक न्यौपाने र केशर हुमागाईले ११ विकेट लिए ।जवाफमा बेलोअर १५५ ओभरमा ८९ रनमै समेटियो । आकाश चन्दले २० र निकेश खक्रीले १४ रन बनाए । ब्रम्हास्मीका सुवास बिकले ३, अजयवित्रम अधिकारीले २, मिलन भट्ट, अर्जुन गिरी र विशाल पौडेलले ११ विकेट लिए । दोस्रो खेलमा गोल्डेनगेटले मोर्गनलाई ९४ रनले पराजित गर्यो । टस जितेको गोल्डेनगेटले ५ विकेट गुमाई १ सय ६४ रन बनायो । सुशान्तसिंह थापाले ५३ बलमा ११ चौका प्रहार गर्दै ६८, देव खनालले ४५ बलमा ८ चौकासहित ५९ रन बनाए । मोर्गनका सचिन शर्मा, संगम वली र नितेश थापाले ११ विकेट लिए ।मोर्गन २० ओभर खेल्दै ७० रनमा अलआउट भयो । सचिन शर्माले ५० बलमा ४१ रनबाहेक मोर्गनबाट अन्यले दोहोरो स्कोर बनाउन सकेनन् । संगीत पन्तले ४ ओभरमा १७ रन दिँदै ४, तुलाराम गुप्ताले ३ र देव खनालले २ विकेट लिए ।"
खेम र जनमलाई उपाधि,"विराटनगर (कास) गिरिजाप्रसाद कोइरालाको स्मृतिमा आयोजित प्रदेश १ स्तरीय खुला ब्याडमिन्टन प्रतियोगिताको मेन्स डबल्सको उपाधि खेम बराल र जनम राईले जितेका छन् । सोमबार उनीहरूले डिल्लीराम डाँगी र इन्द्र योङहाङको जोडीलाई २११९, १८२१, २११६ ले पराजित हराए । त्यसैगरी ४० वर्ष माथिको मास्टर्स डबल्सतर्फ इन्द्र योङहाङ र मिलन नेम्वाङको जोडीले तेजनारायण चौधरी र भजनलाल चौधरीको जोडीलाई २१९, २११५ ले हराउँदै उपाधि हात पारे । प्रदेशका १०० भन्दा बढी खेलाडीको सहभागिता रहेको संयोजक डिल्लीराम डाँगीले बताए ।"
संकटा विजयी,"काभ्रे (कास) सिधै क्वाटरफाइनलमा स्थान बनाएको प्ले फर अत्तरिया स्पोर्टस क्लब पहिलो खेलबाटै बाहिरिएको छ । संकटा क्लबले सोमबार अत्तरियालाई ३० ले हराउँदै सेमिफाइनल तय गरेको हो । संकटाले जावलाखेलको सामना गर्नेछ । यसअघि संकटाले भक्तपुर जिल्ला फुटबल संघलाई हराएको थियो । विदेशी खेलाडीको एक्ने क्रिस्टियनको ह्याट्रिक मदतमा संकटाले सोमबार जित हासिल गर्यो । त्रिस्टियनले खेलको ४०, ८३ औं र इन्ज्युरी टाइमको दोस्रो मिनेटमा गोल गरेका थिए । उनी नै म्यान अफ द म्याच घोषित भए । अत्तरियाले प्राप्त पेनाल्टी सदुपयोग गर्न नसक्दाका गोलविहीन हुनुपर्यो । अत्तरियाका विकास अधिकारीको प्रहार बाहिरिएको थियो । मंगलबार क्वाटरफाइनलमा आर्मी र एपीएफ भिड्नेछन् । आर्मीले वाई पाएको हो भने एपीएफले दोलखाविरुद्ध २१ को जित निकालेको थियो ।"
रक्षात्मक बन्दा फराकिलो हार,"(दोहा) : उमेर समूहको यू२३ एसियाली प्रतियोगितामा नेपालको प्रदर्शन सुरुदेखि नै राम्रो होइन । योसहित चार संस्करणको छनोट चरणमा नेपालले बिर्सनलायक प्रदर्शन गरेको छ । कतारसँग आइतबार दोहा स्पोर्टस सिटीको एस्पायर ५ मैदानमा ५ गोल खाएपछि नेपाली टोली थप आलोचित बनेको छ । कतार स्वाभाविक रूपमा फिफा वरीयता, पूर्वाधार र प्रदर्शनमा राम्रो रहेको टिम हो । हालै एसियन कप विजेता कतारले आफ्नो रवाफ कायम राख्दा नेपाल स्वाभाविक प्रदर्शन गर्न समेत असफल भयो । अन्य प्रशिक्षकले जस्तै नेपालका मुख्य प्रशिक्षक बालगोपाल महर्जनले पनि बलियो टोलीविरुद्ध रक्षात्मक रणनीति लिएका थिए । त्यही रणनीति नेपालका लागि प्रत्युत्पादक भइदियो ।४१४१ को रणनीतिमा उत्रिएको नेपालले खेल अवधिभर विपक्षी पोस्टमा एउटै राम्रो आक्रमण बुन्न सकेन । कतारी रक्षापंक्ति निकै फुर्सदिलो बन्यो । त्यस विपरीत बल प्रायः नेपालको क्षेत्रमै सीमित थियो । रक्षात्मक रणनीति लिने, काउन्टर एट्याक र सेट पिसेस गोलका लागि तयारी गर्ने ब्रिफिङ पाएका खेलाडीले पोजिसन नै राख्न सकेनन् । वास्तवमा नेपाली खेलाडीहरू गोल गर्ने अवस्थामै पुग्न सकेनन् । ओमानविरुद्धको खेलमा नेपाली रक्षाफंक्ति सशत्त देखिएको थियो । कतारसँग भने गोलरक्षक अर्पण कार्कीकै प्रदर्शन खराब भइदियो ।ओमानसँग अर्पणले उत्कृष्ट प्रदर्शन गरेका थिए । उनले ५ उत्कृष्ट बचाउ गरेका थिए । ओमानका प्रशिक्षक हमाद अजानीले फिनिसिङ गर्न नसक्ने आफ्ना खेलाडीप्रति असन्तुष्टिसमेत व्यक्त गरेका थिए । खेलको १३ औं मिनेटमै गोल खाएर पनि नेपालले अन्तिमसम्म डटेर खेलेको थियो ।कतारसँग प्रशिक्षक महर्जनले सोही टोलीलाई मैदानमा उतारेका थिए । पहिलो हाफमा नेपालको प्रदर्शन औसत रह्यो । २५ औं मिनेटमा हसन अहमल पालाङसँग रक्षक अनन्त तामाङको ट्याकलमा हङकङका रेफ्री लाउ होङ हेईले कतारलाई पेनाल्टीको अवसर दिए । त्यसपछि पहिलो हाफसम्म नेपालले एसियन च्याम्पियन कतारको आक्रमण विफल पार्दै आएको थियो ।दोस्रो हाफमा नेपाली रक्षापंक्तिमा यति ठूलो भ्वाङ देखियो कि कतारका स्ट्राइकरहरूले हरेक पोजिसनबाट आक्रमण गर्न थाले । ६० मिनेटभित्र नेपाल ३० ले पछि परिसकेको थियो । ५३ औं मिनेटमा एसियन कप विजेता टोलीका सदस्यसमेत रहेका कप्तान तथा डिफेन्डर बासम अलराबीले करिब ३५ यार्ड टाढाबाट गरेको सशक्त प्रहार गोलरक्षक अर्पणले अनुमानै गर्न सकेनन् । ६० औं मिनेटमा खालिफा शाद खालिफाको क्रस क्लियर गर्न खोज्दा दिनेश राजवंशीले आफ्नै पोस्टमा गोल गर्न पुगेका थिए । एस्पायर एकेडेमीको खुला मैदानमा एकनासले चलिरहेको हावाका कारण पनि बलको दिशा अनुमान गर्न कठिन भएको गोलरक्षक अर्पणले बताए । खेलको ६१ औं मिनेटमा सुनील बलको स्थानमा विश्वास श्रेष्ठ मैदान छिरेपछि नेपाली अग्रपंक्ति केही चलायमान भयो । ६९ औं मिनेटमा कप्तान विमल घर्तीमगरले १८ यार्डबाट गरेको सशक्त प्रहार कतारका डिफेन्डर तारेक सलमानले क्लियर गरिदिए । खेलभर कतारको पोस्टमा नेपालले गरेको आक्रमण त्यही एउटा थियो ।प्रशिक्षक बालगोपाल महर्जन भन्छन्, बलियो टोलीविरुद्ध रक्षात्मक बन्नु हाम्रो बाध्यता हो । ३ गोल खाइसकेपछि मैले टचलाइनबाट अगाघि बढेर खेल्न निर्देशन दिएको थिएँ । तर खेलाडीले मेसो पाएनन्, कतारले एकपछि अर्को गोल गर्दा खेलाडी हतोत्साही पनि बने । यस प्रतियोगिताका लागि नेपालले आवश्यक तयारी गरेको थिएन । एएफसीको प्रतियोगिता भएकाले सहभागिता नहुँदा राम्रो सन्देश नजाने हिसाबले मात्र एन्फाले भाग लिएको हो । त्यसले गर्दा नतिजामा त्यसको छनक प्रस्ट देखिएको छ । सहभागी बाँकी तीनै टोलीले यसै प्रतियोगिताका लागि कम्तीमा ३ महिनाको तयारी गरेका छन् । नेपाली टोली भने मुस्किलले तीन साताको तयारीपछि दोहा आएको हो । कतार प्रशिक्षक अल्बर्टो फर्नान्डेजले लगातार दुई जितलाई तयारीअनुसारको प्रतिफलमा व्याख्या गरेका छन् । उनी प्रस्ट छन्, यही प्रतियोगितालाई हामी पछिल्लो ३४ महिनादेखि तयारीमा छौं । इराक, बहराइन र इरानसँग मैत्रीपूर्ण खेल खेल्यौं । वास्तवमा यो प्रतियोगिता हाम्रो ओलम्पिकको तयारी पनि हो ।ओमान र अफगानिस्तानले पनि तीन महिनादेखि तयारी गरिरहेका थिए । मैदानमा त्यसको असर देखिएकै छ । यस समूहबाट लगातार दुई हारपछि अफगानिस्तान र नेपाल प्रािविधिक रूपमा बाहिरिइसकेका छन् । प्रतिष्ठाका लागि मंगलबार एस्पायर ५ मैदानमै नेपालले अफगानिस्तानसँग खेल्नेछ ।अफगानिस्तानले पहिलो खेलमा कतारसँग २० को हार भोगेको थियो । सन् २०१६ पछि साफबाट मध्य एसियाली फुटबल फेडेरेसनमा सरुवा भएको अफगानिस्तान आइतबार ओमानसँग २१ ले पराजित भयो ।प्रशिक्षक महर्जनले अफगानिस्तानविरुद्ध रणनीति परिवर्तन गरिने बताए । अफगानिस्तान अन्य दुई प्रतिस्पर्धीको तुलनामा सहज हुनेछ । हामी आक्रामक रणनीति लिनेछौं, हामीलाई अब गुमाउनु केही छैन, अन्तिम खेलमा सकारात्मक परिणामको खोजी गर्नेछौं, उनले भने ।यू२३ च्याम्पियनसिपमा नेपाल र अफगानिस्तान दुवैले छनोट चरण पार गर्न सकेका छैनन् । फिफा वरीयतामा १ सय ६१ औं स्थानको नेपालभन्दा अफगानिस्तान १४ स्थान माथि छ । उसका प्रशिक्षक मोहम्मद मुज्तबा फाइजले युद्धग्रस्त क्षेत्रका जनतालाई जितको खुसी सञ्चार गर्न उत्सुक रहेको बताएका थिए । सन् २०२० को जनवरी ८ देखि २६ सम्म थाइल्यान्डमा एएफसी यू२३ च्याम्पियनसिप हुनेछ । त्यसका लागि ११ समूहमा विभाजन गरी छनोट चरणका प्रतियोगिता भइरहेको छ । हरेक समूहको विजेता, ४ उत्कृष्ट उपविजेता र आयोजक थाइल्यान्डले फाइनल चरणमा स्थान बनाउने छन् । समूह ए बाट कतार र ओमानबीच मंगलबार हुने खेलको विजेताले अन्तिम चरणमा सोझै स्थान स्थान बनाउने छ । त्यस खेलमा पराजित हुने टोलीका लागि पनि उत्कृष्ट उपविजेता भएर अगाडि बढ्ने अवसर हुनेछ । नेपालका लागि भने एएफसी यू२३ च्याम्पियनसिप खेल्ने सपना कम्तीमा अर्को २ वर्षका लागि पछाडि धकेलिएको छ ।"
प्रिन्सको दोहोरो जित,"काठमाडौं (कास) एपीएफका दीपेश धामी र सिल्क ग्रुपका प्रिन्स दाहाल सोमबार १५ औं कृष्णमोहन स्मृति राष्ट्रव्यापी खुल्ला ब्याडमिन्डनको प्रिक्वाटरफाइनलमा पुगेका छन् ।पुरुष एकलतर्फ दीपेशले म्याग्दीका विजय बानियाँलाई २१८, २१८ को सेटमा हराए । दुबई अन्तर्राष्ट्रिय जुनियरका स्वर्णधारी प्रिन्सले एपीएफका इन्द्र महतालाई कठिन प्रतिस्पर्धामा २११२, २१ १० को सोझो सेटमा पराजित गरे । उनले युगलतर्फ पनि जित पाए ।पेम्बा शेर्पा, गौतमसिंह कठायत, सुदीप सेढाईं, निरञ्जन देवकोटा, विजित थापा मगर, सुनील जोशी, निरविक्रम देवकोटा र साजनकृष्ण ताम्राकार पनि प्रिक्वाटरमा पुगेका छन् । हल्चोकस्थित एपीएफको कभर्डहलमा आर्मीका प्रफुल महर्जन, दिवस शंकर र रुकेश महर्जन, पुलिसका दीपक बोहरा, विष्णु कटुवाल र जीवन आचार्य प्रिक्वाटरमा पुगे । पुरुष युगलतर्फ प्रिन्स दाहाल अन्तिम १६ मा पुगे । प्रिन्सले एपीएफका निरविक्रमसँग मिलेर ललितपुरका मनीष बज्राचार्य र रुकेश शाक्यको जोडीलाई २१११, २१९ ले हराए । एपीएफका दीपेश र विजित थापामगरको जोडी पनि वाई पाएर प्रिक्वाटरफाइनलमा पुगेको छ । आर्मीका रुकेश महर्जन र पविन लिनथेप तथा प्रफुल महर्जन र सुरोज महर्जनको जोडीले पनि सफलता पाए । पुरुष युगलतर्फ मनोज डगौरा र विजय बानियाँले निशेषराज शाक्य र सुजित महर्जनलाई २११३, २११३ ले, एपीएफका विशाल प्रधान र विमल श्रेष्ठको जोडीले धादिङका मोहन गुरुङ र रुपक श्रेष्ठलाई २१९, २११० ले तथा एपीएफका पेम्बा शेर्पा र प्रियांशुसिंह क्षेत्रीले जेष्ठका राम बानियाँ र सुजन थापाको जोडीलाई २११७, १८२१, २११९ ले हराए । टेनिसएघारौं सहवीर स्मृति खुला लनटेनिस प्रतियोगिताको महिला एकलतर्फ भगवती बिकले इन्द्रकला श्रेष्ठलाई ६२, ६३ ले पराजित गर्दै सेमिफाइनल सुरक्षित गरेकी छन् । पुरुष एकलतर्फ कमल भण्डारीले छेवाङ लामालाई ६०, ६१ ले, प्रनव खनालले गौरवप्रताप शाहीलाई ६०, ६१ ले, सम्यक बज्राचार्यले पल मार्टिन सोललाई ५७, ६४, ६३ ले, जितेन्द्र परियारले रामबहादुर रोक्कालाई ६०, ६० ले, अनिल शाहीले नवीन मगरलाई ६१, ३६, ६१ ले, इभानोई लिसानोविचले प्रदीप खडालाई ६२, ६३ ले तथा सन्तोष खत्रीले मनोज महर्जनलाई ६०, ६० ले पराजित गर्दै क्वाटरफाइनल सुरक्षित गरेका छन् । इन्टरगर्भमेन्टल सर्भिस इभेन्टतर्फ केशर गुरुङले किरणजंग कुँवरलाई ६२, ६० ले र चन्द्र थापाले देव क्षेत्रीलाई ६१, ६२ ले हराएर सेमिफाइनल तग गरेका छन् । भलिबलसशस्त्र प्रहरी महानिरीक्षक छैटौं राष्ट्रिय खुला महिला भलिबलमा सोमबार नेपाल एपीएफ क्लबले त्रिभुवन आर्मी क्लबलाई २५१७, २५१३, २५२० को सोझो सेट र न्यु डायमन्ड एकेडेमीले नेपाल पुलिस क्लबलाई २५२३, १४२५, २५१५, २५१५ ले हराए ।"
हिमालयन र क्रिचन्द्र विजयी,"काठमाडौं (कास) त्रिचन्द्र र हिमालयन कलेजले गोल्डेनगेट कलेज त्रिकेट लिगअन्तर्गत सोमबारको खेलमा जित दर्ता गरेका छन् । त्रिचन्द्रले नेपाल वन कलेजलाई ८९ रनले हरायो । टस जितेको त्रिचन्द्रले २० ओभरमा ६ विकेट गुमाई १ सय ७३ रन बनायो । ओपनर दिलीप नाथले २३ बलमा ३ चौका र ३ छक्का मदतमा ४२, प्रज्वल शाहीले २५ बलमा ४ चौका र १ छक्का मदतमा ३५ रन बनाए । पूरन विकले नटआउट ४५ रन बनाए । उनले ३५ बल खेल्दा ५ चौका प्रहार गरे । वन कलेजका पाल्देन लामा, युन्तेन लामा र प्रसिद्धले ११ विकेट लिए ।जवाफमा म्यान अफ द म्याच सागर भण्डारी एक्लैले ६ विकेट लिएपछि वन कलेज १९ औं ओभरमै ८४ रनमा समेटियो । जय साउदले १४ रन जोड्दा अहमद र छेदुप लामाले १२१२ रन बनाए । सागरले शीर्ष ३ विकेटका साथै १८ औं ओभरमा पनि ३ विकेट लिएका थिए । यसबाहेक इर्शाद अहमद, दिलीप नाथ, सोहन यादव र पूरन बिकले ११ विकेट लिए । दोस्रो हार बेहोरेको वन कलेज बाहिरिएको छ ।दिनको अर्को खेलमा हिमालयनले नेपाल कमर्स क्याम्पस (एनसीसी) लाई १२ रनले हरायो । कीर्तिपुरस्थित त्रिवि मैदानमा टस जितेको हिमालयनले २० ओभरमा ९ विकेट गुमाई १ सय ३६ रन बनायो ।हिमालयनले पहिलो विकेटमा सात ओभरभित्र ४६ रन जोडेको थियो । भुवन कार्कीले कसिलो बलिङ गरेपछि हिमालयनको रन गति रोकिएको थियो । ओपनर दिनेश अधिकारीले २३ बलमा ३ चौका र १ छक्का मदतमा २७, पंकज दासले २० बलमा २ छक्का र १ चौकामा २२ रन बनाए । म्यान अफ द म्याच रुपेश सिंह (१८), अश्चल चौधरी (१८) र सुमन गहतराज (१७) को योगदान उल्लेखनीय रह्यो । अनुभवी स्पिनर भुवनले ४ ओभरमा १९ रन खर्चंदै तीन विकेट लिएका थिए ।जवाफमा ओपनर अमित श्रेष्ठ र सुशान्त तिमल्सिनाले पहिलो विकेटमा ११ ओभरमा ७१ रन जोडेका थिए । अमितको विकेट पतन भएसँगै एनसीसीको इनिङ्स लड्खडाउन पुग्यो । अन्तिम १२ बलमा २३ रन आवश्यक हुँदा एनसीसीले १९ ओभरमा ८ रनमात्र बटुल्यो भने अन्तिम ओभरमा अविराज रोयले कसिलो बलिङ गर्दै २ रनमा दिएपछि हिमालयनले जित हात पार्यो ।अमितले ३५ बलमा सात चौका र एक छक्का मदतमा ४६, सुशान्तले ४० बलमा १ चौकासहित २७, वसन्त खत्रीले १७ बलमा एक छक्कासहित २२ रन बनाए । हिमालयनका मयंकले २ विकेट लिए । मंगलबार केसीसी र ट्रिटन तथा ओमेगा र त्रिविबीच प्रतिस्पर्धा हुने छन् ।"
सहिद कप क्रिकेटको उद्घाटन,"(धनुषा) : जनकपुरको रंगभूमि मैदान बाह्रविघामा प्रदेश २ का मुख्यमन्त्री लालबाबु राउतले भौतिक पूर्वाधार विकासमन्क्री जितेन्द्र सोनलको बलमा तेस्रो सहिद त्रिकेट कप क्रिकेटको उद्घाटन गरेका छन् । राउतले राम्रो खेल्ने खेलाडीलाई जीविकोपार्जनको व्यवस्था प्रदेश सरकारले मिलाउने बताए । खेलमै आफ्नो जीवन समर्पण गर्ने क्षमतावान खेलाडीको स्थायी जीविकोपार्जनको व्यवस्था गर्ने नीति प्रदेश सरकारको छ, राउतले भने, उर्जावान समय खेलमा बिताउँदा जागिरको समय गुम्छ । त्यस्ता खेलाडीको मनोबल उच्च राख्न प्रदेश सरकारले कुनै कसर बाँकी राख्दैन । खेलको माध्यमबाट प्रदेश र देशलाई चिनाउने क्षमतावान खेलाडीलाई आवश्यकताअनुसार सरकारले विभिन्न क्षेक्रमा नियुत्त गरी मनोबल बढाउने उनले बताए । मुख्यमन्त्री राउतले मुलुक र प्रदेश चिनाउने खेलाडीलाई जागिरको व्यवस्था गर्ने बताए । उनले खेलक्षेत्रलाई उत्कृष्ट बनाउन प्रदेश सरकारले प्रत्येक जिल्लामा प्रदेशस्तरीय र प्रदेशभित्र कम्तीमा ३४ वटा अन्तर्राष्ट्रियस्तरको रंगशाला बनाउने तयारीमा रहेको बताए । भौतिक पूर्वाधार विकासमन्त्री जितेन्द्र सोनलले प्रदेश २ खेलाडीको उर्वरभूमि रहेको उल्लेख गर्दै खेलाडीको क्षमताअनुसार प्रोत्साहन सरकारले गर्ने बताए । आधुनिक खेलका साथै मधेसका पारम्परिक खेलको प्रदेश सरकारले जगेर्ना गर्ने नीति लिएको उनले बताए । आन्तरिक मामिला तथा कानुनमन्त्री ज्ञानेन्द्रकुमार यादवले खेलकुद असल र अनुशासित नागरिक निर्माण गर्ने मूल स्रोत रहेकाले क्षमतावान खेलाडी पहिचान गर्न वडा, पालिका, जिल्ला, प्रदेशस्तरका खेलमा उमेरअनुसार तीन तहमा विभाजन गरी सरकार अगाडि बढ्ने बताए । चैत १९ सम्म चल्ने प्रतियोगितामा आयोजक जनकपुर, कलैया, विराटनगर, भैरहवा र काठमाडौंसहित भारतका पटना, दरभंगा र कानपुरका गरी ८ टिम सहभागी छन् । विजेताले २ लाख ११ हजार र उपविजेताले १ लाख ५ हजार रुपैयाँ प्राप्त गर्नेछन् । म्यान अफ द सिरिजलाई २१ हजार र म्यान अफ द म्याजलाई २ हजार १ सय रुपैयाँ प्रदान गरिनेछ । विजेतालाई दिइने चाँदीको जानकी मन्दिरअंकित ट्रफी मेयर लालकिशोर साहले अनावरण गरेका थिए ।"
धरान र दुहबी सफल,"इटहरी (कास) इटहरीमा जारी मेयर कप खेलकुदअन्तर्गत सोमबार फुटबलमा धरान उपमहानगरपालिका र दुहबी नगरपालिका रातो विजयी भएका छन् । धरानले दुहबी नगरपालिका (नीलो) लाई ६२ ले पराजित गर्दै सेमिफाइनल तय गरेको छ ।धरानको जितमा मिलन राईले ४ गोल, वर्तमान राई र बिटु तामाङले ११ गोल गरे । दुहबी नीलोका तर्फबाट भने विजय पोखरेल र भरत चौधरीले ११ गोल गरे । धरानका मिलन राई म्यान अफ द म्याच घोषित हुँदै २ हजार जित्न सफल भए ।सोमबारै इनरुवा नगरपालिकालाई १० ले हराउँदै दुहबी रातो सेमिफाइनल पुगेको छ । मनीष अधिकारीको गोल निर्णायक बन्यो । उनी नै म्यान अफ द म्याच घोषित भए । मंगलबार बराहक्षेत्र र इटहरी नीलोबीच प्रतिस्पर्धा हुनेछ ।"
स्नुकर छनोट सुरु,"काठमाडौं (कास) बंगलादेशको ढाकामा हुने प्रथम सार्क स्नुकर च्याम्पियनसिपका लागि खेलाडी छनोट प्रतिस्पर्धा सोमबार साकुरा स्नुकर क्लबमा सुरु भएको छ । नेपाल बिलियार्ड, पुल तथा स्नुकर संघले आयोजना गरेको छनोटमा प्रथम साकुरा राष्ट्रिय स्नुकर च्याम्पियनसिपका शीर्ष ८ खेलाडी र संघले निर्धारण गरेको शीर्ष ८ स्थानका गरी १६ खेलाडी प्रतिस्पर्धी छन् । उनीहरूबीच नकआउट आधारमा प्रतिस्पर्धा भइरहेको छ । नकआउटमा जित हात पार्ने ८ खेलाडीलाई दुई समूहमा विभाजन गरी लिग खेलाइने छ । दुवै समूहको विजेताले जुलाई २१ देखि २७ सम्म हुने ढाकाका लागि टिकट काट्ने छन् । सोमबार वरीयतामा परेका तीन खेलाडी विजयी भए । रेगन श्रेष्ठले साकुरा स्नुकर विजेता निर्माण बोगटीलाई ५४, सुजेन शाहीले सन्जय वज्राचार्यलाई ५१, विकेश राईले मोती तामाङलाई ५३ र अमन कार्कीले उदीप शाक्यलाई ५१ को फ्रेममा हराए ।"
सुजनलाई कांस्य,काठमाडौं (कास) नेपालका सुजन गुरुङले हङकङमा सम्पन्न एसियन सिटिज तेक्वान्दो च्याम्पियनसिपमा कांस्य पदक जितेका छन् । हङकङस्थित कोवलोन स्पोर्ट्स पार्क सेन्टरमा सम्पन्न च्याम्पियनसिपको फाइटतर्फ सुजनले कांस्य पदक जितेका हुन् । ५८ केजीमुनि तौलको सेमिफाइनलमा चीनका सिकोम किम्पोसँग ९४ अंकले पराजित भएपछि उनी कांस्यमै समेटिए ।त्यसअघि उनले सिंगापुरका नोचाम्बो लिकाओलाई ९७ ले र मंगोलियाका तोमातोरेट मिसिम्बोलाई १३९ अंकले हराएर सेमिफाइनल पक्का गरेका थिए ।
राकेशको जोडी विजयी,"काठमाडौं (कास) सुजन राई र राकेश भट्टराईको जोडीले मानभवन अन्तरसदस्यीय ब्याडमिन्टन प्रतियोगितामा जित निकालेका छन् । सोमबार पुरुष युगलतर्फ सुजन र राकेशको जोडीले उमेश राई र हेमन्त श्रेष्ठको जोडीलाई पराजित गरे । समूह ए मा उनीहरूले २३२१, २११४, २११६ को सेटमा जित पाए । समूह सी को एकलतर्फ चित्र राईले ईश्वर राईलाई २१११, २११३ को सेटमा हराए । समूह बी मा तारामान राईले अर्जुन पोखरेललाई पराजित गरे ।"
निजीमा आकर्षण,"निरन्तर भर्ना अभियान शिक्षा मन्त्रालयले सामुदायिक र निजी विद्यालयहरूले पनि आकर्षक सेवासुविधासहित विशेष भर्ना अभियान कार्यक्रम सञ्चालन तयारी गरेको छ । संघ, सातै प्रदेश र ७ सय ५३ वटा स्थानीय सरकारलाई परिचालन गरेर अन्तिमपटक भर्ना अभियान चलाउन लागिएको मन्त्रालयका अधिकारीहरू बताउँछन् । त्यसका लागि शिक्षा तथा मानव स्रोत विकास केन्द्रका महानिर्देशक बाबुराम पौडेलको संयोजकत्वमा कार्यदल गठन गरिएको छ । सार्वजनिक शिक्षा रूपान्तरणसुधार अभियान नाम दिएर विद्यार्थी भर्ना गर्ने कक्षाकोठामा टिकाइराख्ने र शिक्षाको गुणस्तर बढाउने उपाय रच्ने काम भइरहेको छ । यस वर्षझैं विद्यालय बाहिर रहेका बालिबालिका भर्ना गराउन अभिभावकत्वको ग्रहण गर्ने कार्यक्रमले पनि निरन्तरता पाउँदै छ ।विपन्न बालबालिकालाई विद्यालय भर्ना गराएर अभिभावकत्व ग्रहण गर्ने क्रम निरन्तर रहने जनाइएको छ । त्यसबाहेक प्रदेश र प्रत्येक स्थानीय तहका बालबालिकालाई विद्यालय पुर्याउन प्रोत्साहन गर्ने अभियन्ताहरूको खोजी गरिँदै छ । गैरआवासीय नेपालीहरूको सहकार्यमा दूरदराज र दुर्गमका विद्यार्थीलाई सहयोग गर्ने कार्ययोजना बन्दै छ ।शिक्षाको अधिकार संघ, प्रदेश र स्थानीय सरकारको साझा सूचीमा समावेश छ । तिनै तहका सरकारबीच काम, कर्तव्य र अधिकार बाँडफाँड गरेर अघि बढ्न लागिएको महानिर्देशक पौडेलले जनाए । शिक्षाको विद्यालय तहसम्मको अधिकार स्थानीय सरकारले पाएको छ । सामुदायिक विद्यालयलाई सुधार र निजी, सहकारी मोडलका विद्यार्थीलाई नियमन गर्दै जाने नीति लिइएको मन्त्रालयले जनाएको छ । मन्त्रालयका फ्रवक्ता वैकुण्ठ अर्यालका अनुसार विद्यालय तहको शिक्षामा स्थानीय तहलाई बढी जिम्मेवार बनाएर लगिँदै छ । अहिले संत्रमणकालीन अवस्था भएकाले संघ सरकार दायित्वबाट पन्छि हाल्न मिल्दैन, उनले भने । कक्षा ८ को परीक्षा स्थानीय तह, कक्षा १० को प्रदेश र १२ को संघीय सरकारले व्यवस्थापन गर्न थालेका छन् ।"
शिक्षामा पनि साझेदारी हुनुपर्छ,"संघीयता लागू भएपछि निजी विद्यालयको स्थिति के छ ? सामुदायिक शिक्षा सुधार्न राज्य पक्ष र नागरिक समाज लागेको छ । निजी क्षेत्र पनि सामुदायिक शिक्षा सुध्रियोस् भन्ने चाहन्छ । तर सँगसँगै निजी क्षेत्र जनचाहनाको विषय बनेको छ । सरकारले मात्रै सबै कुरा गरेर सम्भव नहुने रहेछ । प्रतिस्पर्धाले गुणस्तर सुनिश्चित गर्छ भने मार्केट हिसाबले मूल्य निर्धारण गर्न सहजीकरण गर्दोरहेछ ।अहिले निजी क्षेत्र देशभरि फैलिएको छ । यसको सेवाप्रति मान्छेको आकर्षण बढेको हो । तर, नीति, ऐन, कानुन बन्ने क्रममा कतिपय सन्दर्भमा नियोजित गर्ने कुरा उठेका छन् । बुझ्नुपर्नेचाहिं निजी क्षेत्रको संलग्नताबिना विकास सम्भव छैन । शिक्षामा निजी क्षेत्रको लगानी कति प्रतिशत होला ? भौतिक पूर्वाधारदेखि प्राविधिक, मानवीय जनशक्तिलगायत सबै पाँच खर्ब रुपैयाँभन्दा बढी लगानी निजी क्षेत्रको रहेको छ । त्योसँग जोडिएका अन्य पक्ष पनि छन् । यसले कुल विद्यार्थीको २५ प्रतिशत निजी क्षेत्रले ओगटेको छ । सरकारले शिक्षामा १२६ अर्ब बजेट लगानी गरेको छ । त्यसको लगभग ३० प्रतिशत निजी क्षेत्रको योगदान छ । संघीय शिक्षा ऐन, नीति निर्माण निजी क्षेत्रको संलग्नता कस्तो छ ? त्यसमा सरकारले त्यत्ति वास्ता गरेको छैन । हामीलाई सहभागी गराउनुपर्छ भन्दै आएका छौं । अहिले सरकारले लगानी खोजिरहेको छ । स्वदेशी लगानी सुनिश्चित छछैन भनेर विदेशीले हेर्ने हो । स्वदेशी लगानी नै सुरक्षित छैन भने विदेशी कसरी आउँछ ? त्यसैले कानुनलाई बाधक होइन, सजिलो बनाउन जरुरी छ । नियमन, अनुगमन, व्यवस्थापन गर्नेमा सरकारको ध्यान जानुपर्छ । स्वदेशभित्रै भएका श्रम, पूँजीलाई परिचालन गर्ने नीति लिन आवश्यक छ । शिक्षामा पनि साझेदारी हुनुपर्छ । कानुन निर्माण स्टेकहोल्डरको संलग्नता जरुरी छ । शैक्षिक गुणस्तरका हिसाबले कमजोरी केमा छ ?निजी शैक्षिक संस्थाहरू बाँच्ने आधार तय हुनुपर्छ । भौतिक पूर्वाधारदेखि पढाउने विधि, प्रविधिहरू भित्रिएका छन् । त्यसमा होमवर्क गर्नुपर्ने देखिन्छ । कानुन फराकिलो भयो भने दक्षिण एसियाका विद्यार्थीलाई विद्यालय शिक्षामा तान्न सक्छौं । शैक्षिक गुणस्तरका निम्ति कस्तो प्रतिबद्धता छ ?नेपालको सामुदायिक विद्यालय शिक्षा प्रतिस्पर्धी बनेर आयो भने निजी विद्यालयहरू थप मजबुत हुन्छन् । सँगै हिंड्ने अवस्था निर्माण भयो भने नेपालको शिक्षाको उचाइ बढ्छ । यसले मजबुत बनाउँछ ।"
जीवनोपयोगी सीप,"भूषण गुरुङएकेडेमिक हेडसीजी एजुकेसनसीजी एजुकेसनको छुट्टै पठनपाठन पद्धति छ । सीजी एजुकेसनअन्तर्गत ५ वटा विद्यालयमा ४ हजारभन्दा बढी विद्यार्थी अध्ययन गरिरहेका छन् । बालबालिकाको शारीरिक, मानसिक, बौद्धिक र आध्यात्मिक विकासका लागि नेपाली पाठ्यक्रम र अन्तर्राष्ट्रिय मापदण्डअनुरूपको पाठ्यक्रमलाई समेटेर शिक्षा प्रदान गर्दै आएका छौं । विद्यार्थीको प्रतिभा र रुचिको आधारमा आत्मनिर्भर हुन सिकाउने वातावरण विद्यालयले प्रदान गर्ने गर्छ । शान्त र सौन्दर्यात्मक वातावरणमा अनुभवी शिक्षकबाट गुणस्तरीय शिक्षा प्रदान गर्दै आएका छौं । पाठ्यपुस्तकसँगै पर्याप्त प्रयोगात्मक शिक्षण सिकाइ प्रदान गर्दै आएका छौं ।सेन्डी र्याम्सनिर्देशकस्वस्तिश्री गुरुकुलस्वस्तिश्री गुरुकुलले साढे २ देखि साढे ५ वर्ष उमेर समूहका बालबालिकालाई सिर्जनशील एवं खेल सामग्रीमा आधारित शिक्षा दिइँदै आएको छ । अन्तरक्रियात्मक एवं प्रयोगात्मक शिक्षण पद्धतिबाट शिक्षा प्रदान गर्दै आएका छौं । पूर्वप्राथमिक तहको शिक्षण पद्धतिबाट प्रशिक्षित कुशल शिक्षक शिक्षिकाको स्वतःस्फूर्त र योजनाबद्ध क्रियाकलापसँगै पठनपाठनमा सरिक गराइँदै आएका छौं । बालबालिकाको शारीरिक विकास, संज्ञानात्मक सिकाइ, साक्षरता हासिल, समस्या हल गर्ने क्षमताका साथै स्वतन्त्र धारणा बनाउन सक्ने वातावरण तयार छ ।"
एकीकृत पाठ्यक्रम,"नयाँ ऐनसंविधानले प्रत्येक नागरिकलाई आधारभूत शिक्षामा पहुँचको हक सुनिश्चित गरेको छ । आधारभूत तह कक्षा ८ सम्मको शिक्षा अनिवार्य र निःशुल्क तथा माध्यमिक तहसम्मको शिक्षा निःशुल्क पाउने हक कायम छ । प्रत्येक नेपाली समुदायलाई कानुनबमोजिम आफ्नो मातृभाषामा शिक्षा पाउने हक हुनेसमेत उल्लेख छ । त्यसैअनुसार अनिवार्य तथा निःशुल्क शिक्षासम्बन्धी ऐन, २०७५ जारी भइसकेको छ । सरकारले शिक्षासम्बन्धी कानुनलाई संशोधन र एकीकरण गर्न बनेको विधेयकको मस्यौदा राष्ट्रिय शिक्षा ऐन, २०७५ अघि बढाएको स्थिति छ । कानुनतः स्थानीय सरकारले विद्यालय तह सञ्चालन जिम्मेवारी पाएका छन् । जसअनुसार गाउँपालिका र नगरपालिकाले आआफ्नै शिक्षा ऐन जारी गरेका छन् । ती ऐनहरू एकआपसमा बाझिने हदसम्म समन्वय हुनु अहिलेको खाँचो हो ।"
मन्टेस्वरीको लहर,"बुढानीलकण्ठकी पारू दाहालले आफ्नी छोरी आयान्सीलाई चक्रपथको एक स्कुलमा भर्ना गराएको तीन महिना जति भयो । उमेरले भर्खर तीन टेकेकी आयान्सी बिहान ९ देखि दिउँसो ३ बजेसम्म उक्त मन्टेस्वरीमा हुन्छिन् । त्यहाँ गएदेखि छोरीले अलि धेरै बोल्न थालेकामा पारू दंग छिन् ।हाम्रा केटाकेटी अलि ढिलो बोल्ने खालका छन्, उनले भनिन्, छोरी बोल्दिन कि भनेर डरै लागेको थियो । मन्टेस्वरीमा राखेदेखि साथीभाइको संगतले होला, धेरै बोल्न थालेकी छ । साह्रै खुसी छु । भक्तपुरकी दिया बरालले चाहिँ छोरी प्रसिद्धिलाई अहिलेसम्म दुइटा मन्टेस्वरी फेरिदिइन् । फेर्नुको कारण नानी बिरामी भइरहने । बस्ने कोठा न्यानो थिएन । बच्चालाई चिसो लाग्यो । हेरचाह कम हुन्थ्यो । यसरी बालकैमा मन्टेस्वरी शिक्षालयमा नाबालक छोराछोरी भर्ना गर्ने लहर छ । अभिभावकले आफ्ना नानीबाबुलाई विभिन्न प्रिस्कुलमा राखिदिने गरेका छन् । कक्षा १ मा भर्ना लिँदा विद्यालयहरूले मन्टेस्वरी वा प्रिस्कुलको अनुभव नभएका बालबालिकालाई प्रवेश परीक्षाबाटै हटाउने गरेको पनि देखिन्छ । मन्टेस्वरी गएका बच्चाबच्चीहरू कक्षा १ मा सजिलै एड्जस्ट हुन सक्छन्, मन्टेस्वरी विज्ञ राम बदनले भनिन्, उनीहरूको बानी, व्यवहारमा फरक पर्छ । नेपालमा २००५ सालमै सरकारी स्तरबाट मन्टेस्वरी स्कुल स्थापना भएको थियो । पछि त्यसको नाम फेरिएर शिशु कक्षा भन्न थालिएको राम बदन सम्झन्छिन् । ल्याबोरेटरी स्कुलमा अध्यापन गराउँदै गर्दा उनलाई शिक्षा मन्त्रालयले विसं २०१९ मा मन्टेस्वरी तालिम लिन भनी इजरायल पठाएको रहेछ । मैले ६ महिना तालिम लिएँ, उनले भनिन्, यहाँ आएर धेरै शिक्षकलाई तालिम दिएँ पनि । उनका अनुसार नेपाल मन्टेस्वरी शिक्षाको खास अभ्यास भइरहेको छैन । यो गाह्रो हुने ठानेरै आफूहरूले मन्टेस्वरीको सट्टा नेपाली परिवेश सुहाउँदो शिशु कक्षा सञ्चालन थालेको उनी सम्झन्छिन् । मन्टेस्वरी महँगो शिक्षा प्रणाली हो, उनले भनिन्, यसका मापदण्ड पूरा गर्न संस्थापक र अभिभावकलाई गाह्रो पर्छ । हामीकहाँ मन्टेस्वरीका नाममा मन्टेस्वरीको मेथड नै पालना नगरी स्कुल चलाइएका छन् ।शिक्षाविद् विद्यानाथ कोइराला मन्टेस्वरीलाई नेपालेश्वरी नबनाउने हो भने हाम्रा बालबच्चा घर र विदेशमा दुवैमा बस्न नसक्ने, परिवारबाट टाढा हुने र असामाजिक बन्ने बताउँछन् । मन्टेस्वरीले केटाकेटीलाई ब्रोइलर कुखुराजस्तो कृत्रिम वातावरणमा हुर्काइरहेको छ, उनले भने, उनीहरू वास्तविक जिन्दगीबाट टाढा भइरहेका छन् । घरपरिवारको माया, सामाजिक यथार्थ बुझ्न नसक्ने हुन्छन् । कोइरालाका अनुसार अभिभावकले छिमेकी वा आफन्तसँगको ईखमा, बच्चा हेर्ने फुर्सद नमिलेर वा आफूले राम्रो पढ्न नपाए पनि बच्चाले राम्रो पढोस् भन्ने ठानेर आफ्ना सन्तानलाई मन्टेस्वरी हुल्ने गरेका छन् । यसलाई एकल परिवारको परिणामसमेत मान्छन् उनी । मन्टेस्वरी हुलेपछि इन्जेक्सन लाएर हलक्क बढेको काँक्रोझैं बच्चाको बुद्धि बढोस् भन्ठान्छन्, उनले भने, परिवारको माया, गाली र तालीको राम्रो अनुभूति नगरेपछि बच्चा डिट्याच्ड हुँदै जान्छ । मन्टेस्वरी आफैंमा भने खराब शिक्षण प्रणाली नभएको उनी बताउँछन् । विदेशका मन्टेस्वरीमा लर्निङ बाई प्राक्टिस तरिकाले केटाकेटीको वृत्ति विकास गरिने उनले बताए । त्रिभुवन विश्वविद्यालयको मनोविज्ञान विभागकी प्रमुख डा रीता श्रेष्ठ मन्टेस्वरीलाई दर्शनमा आधारित शिक्षा प्रणाली भन्न रुचाउँछिन् । यसमा केटाकेटीलाई बलजफ्ती पढाउनेलेखाउने नभएर स्वतःस्फूर्त सिक्ने वातावरण प्रदान गरिन्छ । बच्चाहरूले खेल्दाखेल्दै सिक्न सक्नुपर्छ, उनले भनिन्, यस्तो हुन सकेमा उनीहरू फुर्तिला, सकारात्मक, सजिलै घुलमिल हुन सक्ने हुन्छन् । डा श्रेष्ठका अनुसार हामीकहाँ तल्लो तहमा मात्रै यस्तो आधुनिक शैलीबाट अध्यापन गराएर माथिचाहिँ उही परम्परागत शिक्षण शैली अवलम्बन गर्दा केटाकेटी अन्योलमा पर्ने गरेका छन् ।"
कस्तो विद्यालय छान्ने ?,"नयाँ शैक्षिक सत्र नजिकिएसँगै अभिभावक कस्तो विद्यालय छान्ने भनेर दोधारमा पर्ने गरेका छन् । किनकि निजी र सामुदायिक विद्यालयबीच प्रतिस्पर्धा छ । सहरमा निजी विद्यालय खुल्ने लहड छ । त्यसो त जब गाउँमा यातायातको सुविधा विस्तार हुँदै गयो, तब निजी विद्यालय खुल्ने क्रम पनि बढ्यो । गाउँका सामुदायिक विद्यालयलाई विद्यार्थी टिकाउने चुनौती थपियो । कति ठाउँमा त विद्यार्थी अभावले सामुदायिक विद्यालय बन्दसमेत भए । जति रहे, ती विद्यालय निजीसँग प्रतिस्पर्धा गर्न तयार भए । जहाँ अंग्रेजी माध्यमको पढाइ सुरु गरियो । त्यहाँ विद्यार्थी बढ्दै गए । सहरमा केही यस्ता सामुदायिक विद्यालय पनि छन्, जहाँ भर्ना गर्न अभिभावकहरूको भीड लाग्छ । एउटा उदाहरण हो, चितवनको भरतपुर १० स्थित नारायणी सामुदायिक विद्यालय । अभिभावकको पहिलो रोजाइमा यो विद्यालय पर्ने गर्छ । यहाँ भर्ना गर्न नपाए मात्र निजी विद्यालयतर्फ अभिभावक लाग्छन् । विद्यालय २०२० साल जेठमा रात्रि हाइस्कुलको रूपमा स्थापना भएको हो । यहाँ अहिले २ हजार ५ सय विद्यार्थी छन् । बर्सेनि पढ्न आउने विद्यार्थीको चाप बढ्दो छ, प्रधानाध्यापक पूर्णप्रसाद दवाडीले भने, आएका जति सबैलाई भर्ना गर्ने हो भने त संख्या ४ हजार नाघ्छ । यो विद्यालयमा अभिभावकको आँखा गढ्नुको मुख्य कारण हो, गुणस्तरीय शिक्षा । विद्यालयका विद्यार्थीले उत्कृष्ट नतिजा ल्याउनु, सुविधायुक्त भौतिक संरचना, शान्त वातावरण, अंग्रेजी माध्यमबाट पढाइ मुख्य कडी बन्यो । निजी छाडेर यो विद्यालय रोजाइमा पर्ने गरेको छ । शिक्षाविद् विनयकुमार कुसियतको मतमा विद्यालय छनोटको पहिलो आधार राम्रो पूर्वाधार हो । कक्षाकोठा बालमैत्री हुनुपर्छ, खेल्ने ठाउँ फराकिलो हुनुपर्छ, कोठा उज्यालो हुनुपर्छ, उनी भन्छन्, भाडामा लगाउन बनाइएका घरमा शिक्षालय चलाउनु अवैज्ञानिक हो । उज्यालो छिर्ने राम्रो र सफा कक्षाकोठा बालबालिका र ठूला विद्यार्थीको निम्ति उत्तम हुन्छ ।विद्यालयको न्यूनतम पूर्वाधार र त्यसको मर्मतसम्भार महत्त्वका पक्ष हुन् । छात्र र छात्रामैत्री छुट्टाछुट्टै सफा शौचालय, खानेपानी, खेलकुद मैदान, चौघेरा कम्पाउन्ड हुनुपर्छ । बालबालिकाको स्वभाव पढ्ने मात्र होइन । खेल्ने पनि हुन्छ । प्रविधिमैत्री पठनपाठनका निम्ति विद्युत् सेवा चाहिन्छ । पुस्तकालय, प्रयोगशाला र त्यसको प्रयोग हुनैपर्छ । जवाफदेही, उत्प्रेरणा जगाउने शिक्षक हुनुपर्छ । विद्यालयमा शिक्षाप्रति लगाव भएको तालिमसहित दक्ष र उत्प्रेरणा जगाउने शिक्षक चाहिन्छ, कुसियत भन्छन्, त्यो शिक्षकको समुदायसँग राम्रो सम्बन्ध स्थापित हुनुपर्छ । आफ्नो विषयवस्तुमा विद्यार्थीलाई कसरी पढाउने भनेर उत्सुक हुनुपर्छ । राम्रो शिक्षण विधिको प्रयोग गर्न जान्ने हुनुपर्छ । सर्वगुणसम्पन्न शिक्षकमा भएको खण्डमा विद्यालयको वातावरण शिक्षामैत्री बन्छ । शिक्षक नेतृत्व गर्न सक्ने तर दलिय राजनीतिभन्दा टाढा रहनुपर्छ । पाठ्यक्रमले तोकेअनुसारका कक्षा सञ्चालन गर्नुपर्छ । पाठ्यक्रमभित्र स्थानीय कुराहरू बढी आउनुपर्छ । कक्षामा प्रयोग गर्ने विधिहरू महत्त्वपूर्ण हुन्छन्, जसले विद्यार्थीलाई उत्प्रेरित गर्छ । विद्यार्थी कसरी पढेका छन्, पढाएको बुझेका छन्छैनन्, कसरी पढाउँदा बुझ्छन् । त्यसको ख्याल राख्ने शिक्षकले गुणभित्र पर्दछ । महिला शिक्षक समाजकी अध्यक्ष डा जानुका नेपालका अनुसार झट्ट अभिभावकले हेर्दा विद्यालयको वातावरण स्वच्छ र सफा हुनुपर्छ । ठूलो बिल्डिङ, राम्रा फर्निचर हेरेर मात्र अभिभावकले त्यो विद्यालय राम्रो छ भन्न मिल्दैन, विद्यालयभिक्र सिकाइका त्रियाकलापहरू, विधिहरू, गरिने व्यवहारहरू, पहिलादेखि अहिलेसम्म कस्ता विद्यार्थी उत्पादनको नतिजाबारे अभिभावकले बुझ्न जरुरी छ, नीलबाराही मावि कालिमाटीकी प्रधानाध्यापकसमेत रहेकी नेपाल भन्छिन्, उत्पादित विद्यार्थीहरूले ओगटेको क्षेत्र अथवा प्रगतिको विवरण पनि महत्त्वपूर्ण हुन्छ ।हरेक अभिभावकले छोराछोरीको शैक्षिक भविष्यप्रति चिन्तन गर्छन् । लगानी गर्छन् । आफू जस्तोसुकै दुःख गरे पनि सन्तानले दुःख नपाऊन् भन्ने सोच्छन् । त्यसैले सकारात्मक फलका निम्ति प्रारम्भिक चरणमै विद्यालय छनोटमा ख्याल गर्न जरुरी छ । विद्यार्थीलाई प्रविधिमैत्री विषयगत सिकाइ, स्थलगत भ्रमणबाट गराइने सिकाइ टिकाउ हुन्छ । मेरो बच्चाले राम्रो अंक ल्याओस् भन्ने चाहना स्वाभाविक हो तर मेरो बच्चाले निर्धक्क कतै गएर बोल्न सक्छ कि सक्दैन । आफूले जाने सिकेको कुरा अरूलाई प्रस्टसँग भन्न र बुझाउन सक्छ कि सक्दैन, यो नै सिकाइ हो, नेपालको ठम्याइ छ । किताबी ज्ञानले थिचिएका बालबालिकाको भविष्य समयोचित हुन्न । कतिपय अवस्थामा शिक्षकको पेसाप्रति आफ्नो जिम्मेवारीभन्दा पनि राजनीतिक क्रियाकलापमा संलग्न हुनाका कारणले सरकारी विद्यालयमा पढाइ प्रभावित हुने गरेको छ । त्यसको तुलनामा निजी विद्यालयमा त्यस्ता राजनीतिक क्रियाकलाप र दलीय संलग्नता शून्य हुन्छ । प्याब्सनका पूर्वअध्यक्ष लक्ष्यबहादुर केसी अभिभावकले धेरै महँगो, धेरै भीडभाड भएको विद्यालय छान्न नहुने सुझाव दिन्छन् । ठिक्क विद्यार्थी भएको विद्यालय उपयुक्त हुन्छ । धूलो र धूवाँबाट टाढा, जहाँ अक्षर मात्र नसिकाएर जीवन शिक्षा सिकाउने, हाम्रा रीतिरिवाज, परम्परा सिकाउने विद्यालय छान्दा राम्रो हुन्छ, उनी भन्छन्, मात्र कितावी ज्ञान घोकाउने, रटाउनेभन्दा पनि व्यावहारिक शिक्षा दिने विद्यालय ठीक हुन्छ । बाहिरी आवरणभन्दा पनि भित्री गुदी कस्तो छ भन्ने कुरा बुझ्नुपर्ने उनी बताउँछन् । हल्लाको पछि लागेर विद्यालय छान्नु हुँदैन । महँगो र बढी खर्च हुने विद्यालयमा राम्रो पढाइ हुन्छ भन्ने गलत मानसिकता हटाउन जरुरी रहेको उनको सुझाव छ ।"

शीर्षक,विवरण
सुरक्षाकर्मी बढाइयो,"विस्फोट र केही कार्यकर्ताले हतियार देखाएको सूचनापछि रोल्पाका सबै प्रहरी इकाईमा सुरक्षाकर्मी थपिएको उनले बताए । जिल्ला सुरक्षा समितिले विस्फोट र आगजनीका घटनालाई गम्भीर रूपमा लिइएको जनाएको छ । हिंसात्मक गतिविधि रोक्न सबै सुरक्षा संयन्त्रबीच समन्वय गरेर परिचालन गरिएको समितिले जनाएको छ । समितिका अनुसार अहिले सयभन्दा बढी प्रहरी थपिएको छ । संघीय र प्रदेश सुरक्षा संयन्त्रले थप प्रहरी बल पठाएका हुन् । प्रजिअ एमसीका अनुसार सुरक्षा व्यवस्था खस्किन नदिन सबै अंग परिचालन गरिएको हो । अहिले जिल्लामा सेना, सशस्त्र प्रहरी, नेपाल प्रहरी र राष्ट्रिय अनुसन्धानका सुरक्षाकर्मी परिचालित छन् । सबै सुरक्षाकर्मीको संख्या २ हजार बढी छ । सेनालाई लामो दूरीको निगरानी गर्न स्वीकृति दिइएको छ ।"
घाँसदाउरा गर्न तिरो भारतलाई,"जमिनदारको अन्यायले आजित भएका कमैयालाई बाजेले समेत भाग्न उक्साए, उनी भन्छन्, एकपछि अर्को गर्दै कमैयाको २०२५ जनाको परिवार बस्न थाल्यो । अहिले मोहनपुरमा ८१ घर परिवार छन् । ०४२४३ तिर यो ठाउँ आवादीमा परेको थियो । भगौडा कमैया भएकाले नेपालतिर भन्दा काम र रासनपानीका लागि सुरुदेिख भारतसँग सम्बन्ध रह्न पुग्यो, भलमन्सा भागिराम भन्छन् ।"
चन्द समूहलाई प्रतिबन्ध संविधानविपरीत : कांग्रेस,"वार्ताबाटै समाधान: देउवासभापति देउवाले पनि हत्या, हिंसाको शृंखला छाडेर वार्तामा आउन चन्द समूहलाई आग्रह गरेका छन् । उनले नेकपालाई राजनीतिक पार्टीका रूपमा दर्ता भएर वार्तामार्फत समाधान खोज्न सुझाए । नेपाल राष्ट्रिय मगर संघ प्रदेश ५ स्तरीय प्रशिक्षण उद्घाटन गर्न शनिबार तानसेन आएका नेता देउवाले प्रेस युनियनले राखेको पक्रकार अन्तर्त्रियामा चन्दका कार्यकर्ताका हिंसात्मक र अराजक गतिविधिप्रति आपत्ति जनाए । सरकारले वार्ताका लागि चन्द समूहलाई तत्काल आह्वान गर्नुपर्नेमा उनले जोड दिए ।"
जे चाहिए नि आन्दोलन !,"राष्ट्रिय योजना आयोगका पूर्वउपाध्यक्ष स्वर्णिम वाग्ले बेलाबेला हुने आन्दोलनले अर्थतन्त्रमा नराम्रो असर पार्ने गरेको बताउँछन् । उत्पादन, रोजगारीमा असर गर्छ, उनी भन्छन्, नयाँ लगानीमा पनि असर गर्छ । त्यसो त बलात्कारपश्चात् हत्या गरिएकी कञ्चनपुरकी निर्मला पन्तको पक्षमा देशव्यापी रूपमा फरकफरक किसिमको आन्दोलन भए । न्याय माग्दै सर्वसाधारण सडकमा उत्रिए । तर अहिलेसम्म निर्मलाका परिवारले न न्याय पाउन सके, न दोषी नै पत्ता लागेका छन् । स्वार्थसिद्ध गर्न र माग पूरा गराउन हुने आन्दोलनबाहेक नेपालमा ठूला राजनीतिक परिवर्तन पनि आन्दोलनकै कारण भएका छन् ।"
'भागबन्डा नगर',प्रधानमन्त्री ओलीको उपस्थितिमा स्वास्थ्यमन्त्री यादवले उपकुलपति साहलगायत सबैलाई बालुवाटारमा शुक्रबार पद तथा गोपनीयताको शपथग्रहण गराए । शपथपछि प्रधानमन्त्री ओलीले भक्तपुरमा वीर अस्पतालका संरचना निर्माण गर्ने कार्य तत्काल अघि बढाउन निर्देशन दिए । उनले हालको वीर अस्पताललाई सिटी अस्पतालका रूपमा सञ्चालन गर्नुपर्ने बताए । प्रधानमन्त्री ओलीले वरिष्ठ डाक्टरहरूले अस्पतालमा बिरामीको उपचार नगर्ने गलत संस्कार बसेको उल्लेख गर्दै त्यसलाई तोड्न निर्देशन दिए । उनले स्वास्थ्यकर्मीलाई बिरामीप्रति गर्ने व्यवहारमा सुधार गर्नसमेत आग्रह गरे ।
एकीकृत बस्तीलाई २१ करोड,"डीपीआर भइसकेका तर कार्यान्वयन हुने क्रममा रहेको योजनाहरू पनि यसमा संकलन हुनेछन्, उनले भने, यो बैंकमा संकलन भएको परियोजनाहरू प्राथमिकताका आधारमा क्रमशः कार्यान्वयन हुनेछन् । कसैले लगनी गर्न चाहेमा पनि यो निकै उपयोगी हुनेछ । परियोजना बैंकको सफ्टवेयरमा परियोजनाको सम्पूर्ण विवरणहरू हुने भएकोले कार्यान्वयनका लागि सहज हुने उनले बताए । निकट भविष्यमा नै स्थानीय तहसम्म परियोजना बैंकको सफ्टवेयरको पहुँच पुर्याइनेछ, उनले भने ।"
भँगेरीमा पार्क अलपत्र,"पुष्पलाल पार्क निर्माण भएपछि रामेछापको भँगेरीलाई राजनीतिक तीर्थस्थलको रूपमा विकास गर्न पाउने आशामा थियौं, स्थानीय नरेशबाबु श्रेष्ठले भने । श्रेष्ठका अनुसार रामेछापमा पुग्ने कम्युनिस्ट पार्टीका उच्च नेताहरूले पार्क निर्माणको विषयमा पटकपटक सम्बोधन गरे पनि काठमाडौं फर्केपछि बिर्सने गरेका छन् । जिल्ला तहका नेताहरूले पार्कसम्बन्धी कार्य अघि बढाउनका लागि सरकारमा दबाब पुर्याउन नसक्दा कामले गति लिन नसकेको हो । भँगेरीमा पुष्पकलालसँगै कांग्रेसका संस्थापक शीर्ष राजनीतिज्ञ स्वर्गीय बीपी कोइरालाको स्मृतिमा उनको जन्मथलो सिन्धुलीको दुम्जामा निर्माण गर्ने भनिएको पार्कसमेत अलपत्र नै छ । दुवै पार्क उस्तै समस्यामा जकडिएका छन् ।"
प्याब्सनको अध्यक्षमा पुरी,"ललितपुर (कास) निजी तथा आवासीय विद्यालय अर्गनाइजेसन, नेपाल (प्याब्सन) को अध्यक्षमा टीकाराम पुरी निर्वाचित भएका भएका छन् । राजधानीमा आयोजित १४ औं महाधिवेशनबाट पुरी सर्वसम्मत निर्वाचित भएका हुन् । महाधिवेशनले वरिष्ठ उपाध्यक्षमा राजेन्द्र बानियाँ तथा खुला उपाध्यक्षहरूमा ईश्वरबहादुर गुरुङ, डीआर ढकाल, दीपिका रिमाल थापा, कृष्णप्रसाद अधिकारी, टंक भट्टराई, गोपालप्रसाद आचार्य, भरतबाबु कँडेल निर्वाचित भएका छन् । महासचिव पदमा कुमार घिमिरे, उपमहासचिव पदमा दुई जना आरबी कटवाल र किशोर गौतम निर्वाचित भएका छन् । कोषाध्यक्षमा सन्तोषमणि न्यौपाने र सचिवहरूमा मधु लोहनी, शिव कार्की, भीमसेन केसी, भुवनलाल श्रेष्ठ, संगीता सिलवाल ऐर, मदनकुमार आचार्य, राजेशकुमार दास छन् । सहकोषाध्यक्षहरूमा मीनप्रसाद बञ्जाडे, ग्रेस श्रेष्ठ, आशा खड्का, गणेशबाबु पोख्रेल छन् । महाधिवेशनले भूगोलअन्तर्गतका उपाध्यक्षहरूसमेत सर्वसम्मतले निर्वाचित गरेको थियो । प्रदेश १ बाट उपाध्यक्षमा नारायणप्रसाद घिमिरे, प्रदेश २ बाट गोपाल कार्की, प्रदेश ५ बाट विष्णु पन्थी, कर्णाली प्रदेशबाट वामदेव कँडेल र सुदूरपश्चिम प्रदेशबाट जगवीर थापा निर्वाचित भएका छन् ।"
१८३ विद्यार्थी पुरस्कृत,भक्तपुर (कास) खेलकुदका विभिन्न विधामा विजयी १ सय ८३ विद्यार्थीलाई हिमाल एकेडेमीले पुरस्कृत गरेको छ । विद्यालयको १५औं वार्षिकोत्सवका क्रममा गुण्डुमा आयोजित समारोहमा सूर्यविनायक नगरपालिकाका प्रमुख वासुदेव थापा र वडा ७ का अध्यक्ष रवीन्द्र सापकोटाले उनीहरूलाई अवार्ड वितरण गरेका थिए । त्यस क्रममा गत एसर्ईई परीक्षा उत्तीर्ण गरेका ३५ जना र वर्षका उत्कृष्ट १४ विद्यार्थीलाई पनि सम्मान गरिएको थियो । मेयर थापाले संस्थागत र सामुदायिक दुवै खाले विद्यालयलाई सँगसँगै अघि बढाउने नीति नगरपालिकाले लिएको बताए । वडाध्यक्ष सापकोटाले संस्थागत विद्यालयबाट दिइने छात्रवृत्ति स्थानीयले नै पाउनुपर्ने बताए । व्यवस्थापन समितिका अध्यक्ष श्यामकृष्ण थापा र सहप्रिन्सिपल प्रदीप थापाले गुणस्तरीय शिक्षाका लागि स्थानीय तहसँगको समन्वय र सहकार्यमा विद्यालय अघि बढ्ने बताए ।
बर्डफ्लु भेटिएको क्षेत्रमा कुखुरा नष्ट गरिँदै,"भेटेनरी अस्पताल तथा पशु सेवाविज्ञ केन्द्रका प्रमुख डा चेतनारायण खरेलका अनुसार बर्डफ्लुबाट संक्रमण भएका कुखुराहरू नष्ट गर्ने काम सोमबारसम्म लाग्न सक्छ । तीन दिन लाग्छ कि भन्ने अनुमान गरेका छौं । रातको समयमा काम गर्न पाएको खण्डमा अझै छिट्टो सकिनेछ, उनले भने । डा खरेलका अनुसार किसानको खोरमा मारिएका कुखुरा किसानकै जग्गामा गाडिएको छ । किसानका जग्गा नभएको खण्डमा सार्वजनिक जग्गामा गाडिनेछ, उनले भने । नष्ट गर्नु अगाडि कुखुराका गणना गरेर रेडर्कसमेत राखिएको छ । क्षतिपूर्ति उपलब्ध गराउनका लागि गणना गरिएको हो, उनले भने ।"
रोबोटमार्फत शिक्षण,ललितपुर (कास) रोबोट प्रविधिमार्फत शिक्षण सिकाइ पद्धतिको सुरुवात भएको छ । प्रयागपोखरीस्थित यशोधारा बौद्ध माध्यमिक विद्यालयमा शुक्रबारबाट रोबोट प्रविधिमार्फत शिक्षण सिकाइ पद्धतिको सुरुवात भएको हो । रोबोट प्रविधिमार्फत शिक्षण सिकाइ पद्धतिले विद्यार्थीमा समस्या समाधानलगायतका सीप र क्षमता विकास गर्न सहयोग पुर्याउने जानकारी ललितपुर महानगरपालिकाका आईसीटी फोकल पर्सन सत्यनारायण महर्जनले दिए । रोबोट प्रविधिमार्फत शिक्षण सिकाइको सुरुवात गर्न ललितपुर महानगरपालिकाले फागुन २७ देखि चैत १ गतेसम्म शिक्षकहरूलाई तालिम दिएको थियो ।
महिला न्यायको तलास,"साधारणतया सम्बन्ध विच्छेदका लागि अदालत जाने गरिन्छ । इस्लामिक कानुनअनुसार मेलमिलापमा जोड दिँदै तीन महिनाको प्रक्रियापछि मात्र तलाक हुन्छ । धार्मिक ज्ञानको अभाव भएको समाजमा पुरुषले यसलाई आफ्नो अधिकार ठानी दुरुपयोग गरिरहेका छन् । कुरानमा एकअर्कालाई सम्मान गर्नु भनिएको छ । धार्मिक अज्ञानता र तलाककै प्रक्रिया, मूल्यमान्यता, महिला सम्मान नबुझीकन बिनाकारण तलाक दिइन्छ भने त्यो महिलामाथिको हिंसा हो । यसविरुद्ध राज्यका अंगसहित सामाजिक संस्थाहरूले जनचेतना अभियान बढाउनुपर्नेछ साथै पीडित महिलालाई कानुनी उपचारको व्यवस्था गरी न्यायको प्रत्याभूति पनि गराउन जरुरी छ । नत्र त महिलाले न्याय र अधिकार सधैँ तलास गरिरहनुपर्ने हुनेछ ।"
जनतामा चुलिँदो असन्तुष्टि,"राम्रो बहुमतको स्थिर सरकार बनेको एक वर्ष नाघिसकेको छ । जनआकांक्षाको सम्बोधन चाहिँ अपेक्षित मात्रामा हुन सकेको छैन । यसले आमजनमा सरकारप्रति असन्तुष्टिलाई चुल्याइरहेको छ । विपक्षी कित्तामा रहेका दलहरूले जनताको यही मनोविज्ञानलाई भजाउने सुर गरिरहेका छन् । सरकार भने यसप्रति गम्भीर छैन । ऊ सबैलाई बाइपास गर्ने राजनीतिमा रमाइरहेको छ । प्रधानमन्त्री ओलीको सुखी नेपाली, समृद्ध नेपाल नारा यतिबेला हातका औँला बराबरका नेपालीलाई फलिफाप भएको छ । सरकार आफ्ना आसेपासे र माफियाको चंगुलमा फसेको छ । राष्ट्रद्रोहको मुद्दा लागेको मानिसलाई रेड कार्पेट ओछ्याएर स्वागत गर्ने सरकार परिवर्तनको माग राखेर आन्दोलन गरिरहेको विप्लव माओवादीलाई भने प्रतिबन्ध लगाएको छ । विप्लव माओवादीलाई बिच्काएर नेकपाको बलियो सरकार के रमिता हेरेर बसिरहेको छ, थाहा छैन । विप्लव माओवादीमाथि प्रतिबन्धपछि आमजनता द्वन्द्व फेरि भड्किने त होइन भनी त्रस्त छन् । हिंसाले प्रतिहिंसा जन्माउँछ । यसलाई बेलैमा निवारण गर्न सकिएन भने भोलि भयावह अवस्था आउन सक्छ । प्रतिबन्ध घोषणाको भोलिपल्टै उसले उल्टै सरकारलाई चुनौती दिएको छ । हिजो आफूले हतियार बोकेर जनधनको क्षति गर्दा ठीक मान्ने, अहिले अर्काले गर्दा गलत भन्ने नेकपाका अध्यक्ष प्रचण्डलाई नेपाली जनताले कसरी मूल्यांकन गर्ने ? उनको राजनीतिक अभीष्टबारे कसैले नबुझेको छैन । छोरीलाई मेयर, बुहारीलाई मन्त्री बनाएर प्रचण्डले हिजो उनले जनताका छोराछोरीलाई केका लागि मर्नमार्न उक्साएका रहेछन् भन्ने रहस्य खुलाएका छन् । यसले जनताको रिसको आगोमा घिउ थप्ने काम गरेको छ । पुरुषोत्तम घिमिरे, जोरपाटी, काठमाडौं"
"सीके अटाए, केसी बिझाए","सरकारले बहुमतको दम्भ प्रस्तुत गरिरहेको आभास यत्रतत्र हुन थालेको छ । सायद यसैले उससँग सीके अटाए भने केसी बिझाए । देश टुक्र्याउनुपर्छ भन्ने व्यक्तिलाई प्रधानमन्त्री ओलीले आफ्नै पार्टीका अर्का अध्यक्षसँग तुलना गरिरहँदा, जनताको प्रत्यक्ष सरोकार रहने स्वास्थ्य क्षेत्रको सुदृढीकरणलाई जीवनको लक्ष्य बनाएका डाक्टर गोविन्द केसीलाई भने माफियाको नाम दिनसम्म पछि परेका छैनन् । यो अत्यन्त दुःखद कुरा हो । वास्तवमै सरकारले के चाहिरहेको छ, यो देशलाई कस्तो बनाउन लागिपरेको छ भन्ने प्रश्नको उत्तर कहीँबाट आउने छाँट छैन । लामो समयपछि पूर्ण बहुमतको सरकार बनेकाले जनताका आकांक्षा चुलिएका थिए, निकै आशावादी भएका थिए तर जतिजति उसको कार्यकाल लम्बिँदै छ, जनतामा उतिउति निराशा बाक्लो हुँदै गएको छ । सरकार अनिर्णयको बन्दी जस्तो भएको छ । भ्रष्टाचार, अनाचार, हत्याहिंसा, बलात्कारजस्ता घटना बढिरहेकै छन् । बेरोजगारी उस्तै कहालीलाग्दो अवस्थामा उक्लेको छ । सरकार सञ्चालकहरू व्यक्तिगत स्वार्थपूर्तिमा लिप्त छन् । देश ग्रहणमा पर्दै गएको अनुभव हुन थालेको छ । रामकृष्ण बराल, जोरपाटी, काठमाडौं"
प्रधानमन्त्रीलाई भेट्न पाऔँ,"पीडितका आफ्ना समस्या पुर्याउने अन्तिम आशाको केन्द्र भनेको सरकार प्रमुख नै हुन् । सरकारका ठूला कार्यक्रम र योजनाहरू प्रशस्तै बाहिर आए पनि जनताका महत्त्वपूर्ण समस्या प्रधानमन्त्रीसमक्ष पुग्न सक्तैनन् । पीडित जनताको आवाज प्रधानमन्त्रीसमक्ष पुर्याउन बेलामौकामा जनतालाई भेट्ने अवसर मिलाउनु अत्यन्त आवश्यक छ । पूर्ण ओली, चाबहिल, काठमाडौं"
शंकामा सरकारका क्रियाकलाप,"विप्लव समूहलाई प्रतिबन्ध गरे लगत्तै प्रधानमन्त्रीमा सेना परिचालनको जिम्मा दिइनुले निकट भविष्य सहज छैन भन्ने प्रस्ट देखिएको छ । यसको असर धेरै ठूलो हुने कुरा सबैले बुझ्न जरुरी छ । अहिले सत्तामा रहँदा या आफ्नै प्रधानमन्त्रीकालमा धेरै अधिकार आफूले लिए पनि सधैं त्यो पद आफूमा सुरक्षित हुन्न र भोलि कसैका हातमा उही जिम्मेवारी जाँदा कस्तो अवस्था हुन्छ भन्ने कुरा सत्ता पक्षले बुझ्न जरुरी छ । हरेक अधिकार प्रधानमन्त्रीलाई दिन आवश्यक छैन । त्यसै पनि प्रधानमन्त्रीलाई सबैको केन्द्र बनाइँदा कामकारबाहीमा ह्रास आएको कुरा बुझ्नुपर्छ । एउटा पदले कता कता भ्याउने हो, सोच्न जरुरी छ । प्रधानमन्त्री पद गाउँको कुनै मुखिया हैन, जसले गाउँका सबै निर्णय गर्न सकोस् । विधेयक आफैँमा अधुरो पनि छ । यसले सुरक्षा परिषद्बाट कति दिनभित्र अनुमोदन गराउने भन्ने कुरा तोकेको छैन यदि प्रधानमन्त्रीले सेना परिचालन गरेको खण्डमा । प्रधानमन्त्रीले यसअघि राष्ट्रिय अनुसन्धान विभाग, अर्थ मन्त्रालयको राजस्व अनुसन्धान विभाग, सम्पत्ति शुद्धीकरण अनुसन्धान विभागलगायत अन्य धेरै शक्ति आफ्ना हातमा लिएका छन् । हिजो देउवाले भन्ने गरेको तानाशाहको कतै विकास हुँदै गरेको त होइन ? भोलि नेतालाई त पक्कै नहोला तर देशलाई घाटा हुन्छ, प्रधानमन्त्रीलाई सर्वस्व नसुम्पिऔँ । हिजोका महाराजाधिराजजस्तै लोकतन्त्रका प्रधानमन्त्री नबनून् । समय अधिकारी, सिनाम, ताप्लेजुङ"
परराष्ट्र नीतिमा सन्तुलन आवश्यक,"कान्तिपुरको चैत १ को अंकमा प्रकाशित ध्रुव कुमारको लेख अमेरिकी सुर्ता मैले आद्योपान्त पढेँ । परराष्ट्र मामिलामा चासो राख्नेहरूलाई यसले राम्रो खुराक दिएको छ । हाम्रो देशको नीतिनिर्माण तहमा बसेकाहरूले त झन् यो लेखबाट निकै राम्रो शिक्षा लिन सक्छन्, पाठ सिक्न सक्छन् । अहिले अमेरिका महाशक्तिराष्ट्र को हैसियतबाट तल झरिरहेको छ । हाम्रो उत्तरी छिमेकी चीनले उसलाई हरेक मामिलामा टक्कर दिइरहेको छ, महाशक्तिका रूपमा उदाइरहेको छ । यही पृष्ठभूमिमा विश्व नयाँ शीतयुद्धको चरणमा प्रवेश गरेको छ । अमेरिका र चीनबीच शीतयुद्ध सुरु भएको छ र यसलाई लिएर हामी बढी सजग हुनु परिरहेको छ । यसअघि अमेरिका र रूसबीच भएको शीतयुद्धको असर हामीकहाँ सोझै आइपुगेको थिएन । दुइटै मुलुकबाट टाढा रहेकाले हामीमाथि त्यसको कुनै दबाब थिएन । फेरि हामीले असंलग्न परराष्ट्र नीति अँगालेका थियौँ तर अहिलेको शीतयुद्धमा हामी केन्द्रमा छौं किनकि यसको एउटा पक्ष चीनसँग हाम्रो सीमा जोडिएको छ । तिब्बत र ताईवान चीनका कमजोर पक्ष हुन् । अतः अमेरिकाले तिब्बत र ताईवानसम्बन्धी रणनीति छोड्नेछैन । विश्वभर छरिएका तिब्बतीहरूलाई अमेरिकाले त्यही भएर आर्थिक सहयोग गर्ने गरिरहेको छ । तिब्बत हाम्रो उत्तरी सीमा रहेकाले यो मामिलामा अमेरिकाका लागि नेपालको निकै महत्त्व छ । त्यसैले अमेरिकाले इन्डोप्यासिफिक रणनीतिमा नेपालको केन्द्रीय भूमिका खोजेको छ, नेपाललाई फकाउनफुस्ल्याउन उसले अनेक कोसिस गरिरहेको छ । दुइटै देशका लागि उत्तिकै महत्त्व रहेको नेपालले कसैको उक्साहटमा आइहाल्नु हुन्न । आफ्नो राष्ट्रिय हितलाई केन्द्रमा राखेर उसले आफ्ना पाइला अगाडि बढाउनुपर्छ । चीनको मूल्यमा अमेरिकासँगको सम्बन्ध र अमेरिकाको मूल्यमा चीनसितको सम्बन्ध प्रत्युत्पादक त हुन्छ नै, निकै जोखिमपूर्ण पनि हुन सक्छ । डा शिवशंकर यादव, छपकैया, वीरगन्ज"
लोकतन्त्र बच्ला ?,"राजनीतिक सिद्धान्तप्रति निष्ठा राख्ने दलीय आचरण अर्को प्रमुख पक्ष हो । दलका नेताको पृष्ठभूमि, बाहिरी प्रभावले पारेको अति उपभोक्तावादी प्रवृत्ति, परम्परावादी (क्लासिकल) विचार र संस्थाबाट मुक्त हुन नसक्ने सोच आदि विकासमा तगारो साबित भएका छन् । वर्तमान प्रणालीलाई प्रभावकारी र स्वच्छ पार्न त्यसै अनुकूलको माहोल बन्नुपर्छ । राष्ट्रका केही आधारभूत मुद्दामा सहमति र दृढ इच्छाशक्ति भए यसै व्यवस्थाका माध्यमले लोकतन्त्रको भविष्य निर्धारण हुन सक्छ । आजको जस्तो विकृत दलीयकरण, संकीर्ण सोच र गराइ, खर्चिलो चुनाव र यसले जन्माउने शासकीय रूपले कसरी लोकतन्त्रको भविष्य राम्रो देखिएला ?"
सपना नदेखी राष्ट्र बन्दैन,"निचोडक्रमिक विकास समयको गतिसँगै अघि बढेकै हुन्छ, चाहेर पनि ती रोकिदैनन् तर नेपालको सन्दर्भमा कायापलट हुने विकासको योजना ल्याउनु जरुरी छ । त्यसैले सरकारले अघि सारेका सामान्य विकासका खाकालाई नै जनस्तरबाट असम्भव चित्रित गरियो भने सरकारलाई आफ्नो कर्तव्यबाट पन्छिने अवसर हामीले नै जुटाइरहेका हुनेछौं । विगतदेखि नै कार्यकारी प्रमुखहरूले धेरै सपना देखे । तिनै सपना जनतालाई देखाए तर ती सबै आफै मस्त निद्रामा निदाए । आफूले देखेका सपना सारा भुले । अहिलेसम्म विकासको फल चाख्ने कुरा त परै छाडौं, न्यूनतम आधारभूत आवश्यकता पूर्तिको तहमा समेत सबै नेपाली पुग्न सकेका छैनन् । प्राकृतिक स्रोतसाधनलगायत सबै सम्भाव्यता हुँदाहुँदै देशको अवस्था उँभो लगाउन नसक्नुको अपजस नेताहरूले लिनुपर्छ । समृद्ध मुलुकका प्रतिनिधिको रोहबरमा स्विट्जरल्यान्डमा आयोजित विश्व आर्थिक मञ्चमा विकासका लागि नेपाललाई पर्खने सुविधा नभएको तथ्य प्रधानमन्त्री स्वयंले अभिव्यक्त गरिसकेका छन् । अहिले राजनीतिकलगायत सबै स्थिति आर्थिक परिर्वतनका लागि अनुकूल छन् । सरकारलाई विकास कार्यमा आलटाल गर्ने सुविधा छैन तर विकाससँगै जल, जमिन, प्रकृति र पर्यावरण संरक्षणको जिम्मेवारीलाई पनि बिर्सन मिल्दैन । वातावरण बिगारेर हैन, सिँगारेर गरिने विकास मात्र सबैको हितमा हुन्छ । सानो लक्ष्य लिनु अपराध हो, महान् लक्ष्य राख भारतीय पूर्वराष्ट्रपति कलामको यो भनाइ मनन गर्दै हामी सबै विकास कार्यमा जुट्नु आवश्यक छ ।"
"वार्ता, केवल वार्ता !",इतिहासको पाठ र अन्तर्राष्ट्रिय अनुभवले भन्ने एउटै कुरा हो राजनीतिक समस्याको समाधान राजनीतिक रूपबाटै हुनुपर्छ । बल र छल सदैव घातक मात्र हुन्छ । त्यसले अन्ततः निम्त्याउने जटिलता मात्रै हो ।
ती गंगालाल,"वैचारिक प्रभावगंगालाल सोभियत समाजवादी अक्टोबर क्रान्तिबाट प्रभावित थिए । उनमा भारतीय स्वतन्त्रता संग्रामका सहिद भगतसिंहको बलिदानको प्रभाव बढी परेको थियो । रूसी शासक जारले लेनिनका दाजु अलेक्जेन्डरलाई फाँसी दिएका थिए । संयोग नै भन्नुपर्छ, अलेक्जेन्डरका भाइ लेनिनले रूसी फेब्रुअरी र अक्टोबर क्रान्तिको नेतृत्व गरे र ७० वर्षसम्म सोभियत समाजवादी सत्ता कायम भयो । टंकप्रसाद आचार्यले पुष्पलालसँगको छलफलमा नेपालको कम्युनिस्ट इतिहास लेख्दा पहिलो कम्युनिस्ट दशरथ चन्द भएको उल्लेख हुनुपर्ने सुझाव दिएको पुष्पलालले उल्लेख गरेको पाइन्छ । दशरथ चन्द र गंगालालको निकट सम्बन्ध थियो । सहिद गंगालालका माइला भाइ पुष्पलालले नेतृत्व गरेर नै २००६ वैशाख १० गते नेपाल कम्युनिस्ट पार्टी स्थापना भयो । यसले ७० वर्षपछि २ सय ४० वर्ष लामो शाहवंशीय राजतन्त्रको उन्मूलन गर्न मुख्य नेतृत्व गर्यो । जनवादी क्रान्तिलाई विजयको शिखरमा पुर्यायो ।"
"क्षति बढी, लगानी न्यून","त्यसले वायुमण्डलको कार्बनडाइअक्साइड सोसेर वनजंगलमा आउँछ । वनजंगलबाट कार्बनडाइअक्साइड उडेर जान पाउँदैन । कार्बन जति सञ्चित हुन्छ, त्यो हिसाब गरेर पाउने रकम भुक्तानी नै कार्बन व्यापार हो । हालको कार्बन व्यापार परीक्षणका रूपमा रहेको र यसलाई सफल बनाई मुलुकभर कार्यान्वयन गर्नुपर्ने जानकारहरू उल्लेख गर्छन् । नेपालले गरेको कार्बन व्यापार परीक्षणका रूपमा विश्व बैंकसँग रहेको छ ।"
मुम्बई पुल दुर्घटनामा एक नेपालीको मृत्यु,"क्षतिपूर्तिसँगै घटनाका पछाडि जो दोषी छ, तिनलाई पनि कारबाही हुनुपर्छ भन्ने हाम्रो माग हो, उनले भने । करिब तीस वर्ष पुरानो पुलको आवधिक मर्मतसम्भारमा गरिएको लापरबाहीलाई दुर्घटनाको प्रमुख कारण ठानिएको छ । एक वर्षअघिको सुरक्षा परीक्षणमा पुललाई सुरक्षित घोषित गरिएको भारतीय सञ्चारमाध्यमहरूले जनाएका छन् । उक्त प्रतिवेदन त्रुटिपूर्ण रहेको र घटनाका लागि बीएमसी र रेल्वेका अधिकारीहरू दोषी भएको आरोप लागेपछि स्थानीय प्रहरीले उनीहरूविरुद्ध एफआईआर दायर गरेको छ ।"
राप्रपाद्वारा आन्दोलन घोषणा,"चैत २८ मा स्थानीय तहको केन्द्रमा एक घण्टा धर्ना, वैशाख ५ गते जिल्ला सदरमुकामा धर्म निरपेक्षताको ब्यानर तथा प्लेकार्ड जलाउने र ८ गते सम्पूर्ण राजमार्ग र चोकमा २ घण्टा सत्याग्रहको कार्यक्रम राखिएको समेत राप्रपाले जनाएको छ । राप्रपाले दोस्रो चरणको संघर्ष जिल्ला सदरमुकाम तथा अन्तिम चरणमा राजधानी केन्द्रित हुनेसमेत जनाएको छ ।"
साझा सवाल रेडियो कान्तिपुरबाट पनि,बीबीसी मिडिया एक्सनका कन्ट्री डाइरेक्टर शोभाना प्रधान गुरुङ र रेडियो कान्तिपुरका स्टेसन म्यानेजर दिनेश डीसीबीच एक वर्षको सम्झौतापत्र आदानप्रदान भएको छ । कार्यक्रम हरेक सोमबार बिहान ९ः१५ बजे प्रसारण हुने डीसीले जनाए ।
राससका संस्थापक श्रेष्ठ रहेनन्,"काठमाडौं (कास) राष्ट्रिय समाचार समिति (रासस) का संस्थापक सदस्य एवं वरिष्ठ पत्रकार मणीन्द्रराज श्रेष्ठको हृदयाघातबाट शनिबार दिउँसो निधन भएको छ । काठमाडौं, ताहाचल निवासी ८६ वर्षीय श्रेष्ठलाई हृदयाघात भएपछि उपचारका लागि थापाथलीस्थित नर्भिक अस्पताल लैजाने क्रममा बाटोमै निधन भएको जानकारी पारिवारिक स्रोतले दिएको छ । उनको शनिबार साँझ नै पशुपतिस्थित आर्यघाटमा अन्तिम संस्कार गरिएको छ । दिवंगत श्रेष्ठका श्रीमती, एक छोरी र एक छोरा छन् ।"
प्रदेश मन्त्रीलाई राजपाको अल्टिमेटम,"प्रदेश २ मा राजपाका जितेन्द्र सोनल भौतिक पूर्वाधार विकास, नवलकिशोर साह सामाजिक विकास र रामनरेश राय उद्योग, पर्यटन, वन तथा वातावरण मन्त्री छन् । राजपाका एक नेताका अनुसार पत्रमा तीनै जना मन्त्रीले आफ्ना राज्यमन्त्रीसँग समन्वय र सहमति गरी कार्यविभाजन गर्न भनिएको छ ।"
शिविरमा नागरिकता लिनेको भीड,गाउँपालिकाको स्वास्थ्य तथा सरसफाइ उपशाखा प्रमुख वीरराज सिंहले गरिबी तथा जनचेतनाको अभावका कारण पनि अधिकांश महिला पाठेघर खस्ने समस्याबाट पीडित बनेको बताए । पाठेघर खस्ने समस्या स्वास्थ्य समस्या मात्र नभएर सामाजिक समस्याको रूपमा देखिन थालेको उनको भनाइ छ ।
आमा समूहको सक्रियतामा सफाइ,"घरभित्रको सरसफाइको क्रममा एकदुईवटा जारलाई प्रयोग गरेपछि सबैको सहयोग पाएर टोलटोलमा सफाइ अभियान चलाउन लागेको ज्योति थापाले बताइन् । अभियानलाई नै धौलागिरि बहुमुखी क्यामपसको नेविसंघ इकाईले पनि साथ दिएको हो । भाइबैनीको अभियान देखेर हामी पनि प्रभावित भयौं, त्यसैले उनीहरूलाई सहयोग गरेर हामी पनि सफाइ अभियानमा हिँडेका हौं नेविसंघकी सदस्य सीता सापकोटाले भनिन्, हामीले काम गर्न थालेपछि घरघरबाट आमाबुवा पनि निस्केर साथ दिनुभएको छ । नगरपालिकामा कार्यरत जापानी स्वयंसेवकहरू पनि बालबालिकासँगै निस्कन्छन् ।"
व्यक्तिका नाममा सडक,"सडक ऐन, २०३१ अन्तर्गत जिल्ला सहायक राजमार्गको दायाँबायाँ १५ मिटर रहने व्यवस्था भएर राजपत्रमा प्रकाशित हुनुपर्नेमा भालुबाङप्यूठान सडक राजपत्रमा समेत प्रकाशित नभएको श्रेष्ठले बताए । ०६५६६ मा वटासिल कालोपत्रे गर्दासमेत साँघुरै सिंगल लेन ३ मिटर ७५ सेन्टिमिटरमा कालोपत्रे भएको छ । सडक व्यक्तिकै नाममा रहेकाले बिजुवारबाग्दुला क्षेत्रका धेरै स्थानमा सडक क्षेत्रभित्रै घरहरू निर्माण भएका छन् । दैनिक बढ्दो सवारी चापले जिल्लाको पुरानो बजार बिजुवार क्षेत्रमा दिनहुँ सवारी जाम हुने गर्छ । सडक क्षेत्रमा टहरा निर्माण गरेर व्यापार गर्दा झन् साँघुरो हुँदै गएको प्यूठान नगरपालिका प्रमुख अर्जुनकुमार कक्षपतीले बताए ।"
तेले लेकमा तीन पुस्ता,"सानै उमेरबाट आफूले अभिभावक गुमाउँदा लेकमै जीवन बिताउनुपरेको बताउने गोरख सन्तानलाई पढाउन नपाउँदा भने दुःखी छन् । अहिले पनि केही खर्कमा बालबालिका र महिलासमेत भेटिन्छन् । उनीहरूले लेखपढ नगरी, सहरिया जीवनशैलीको अनुभूति नै नगरी जीवन व्यतीत गरिरहेको स्थानीय लालबहादुर महरा बताउँछन् । फागुनदेखि भदौसम्म लेकमा भेटिने उनीहरू खर्कमा चिसो बढेपछि भने घरतिर झर्छन् । लामीताल, खकरेताल, देवताल, मुस्ताल, गदीभैंसी, देउकापानी, पल्लेपानीलगायत ठाउँमा वर्षौं पहिलेबाट खर्क बनाएर बस्ने चलन छ । तेले लेकका रक्षक भनेकै यिनै किसान हुन्, शिखर नगरपालिका प्रमुख सीताराम जोशीले भने, वर्षौंअघिबाट लेकका कुनाकन्दराहरूसँग परिचित भएका यिनीहरूले पुस्तौंपुस्ता पनि बिताएका छन् । शिखर नगरपालिकाले अहिले तिनै खर्कहरूलाई केही परिमार्जन र सुधार गरी घरबास बनाएर पर्यटन प्रवर्द्धनको प्रयास गरिरहेको छ । दही, दूध, कुखुरा, खसी, बोकाको मासु र पर्यावरणको सौन्दर्यमार्फत पर्यटकलाई भित्र्याउने लक्ष्यमा नगरपालिका रहेको नगरप्रमुख जोशीले बताए ।"
जीर्ण बन्दै झोलुंगे पुल,०३८ सालमा तत्कालीन जिल्ला विकास समितिले यसको निर्माण गरेको हो । लठ्ठा चुँडिने अवस्थामा रहँदा नगरपालिकाले पनि ध्यान नपुर्याएको स्थानीयको आरोप छ ।
कारागारमा कोचाकोच,"भारतीय कैदी ८ जना रहेका छन् । केहीलाई अन्यत्र स्थानान्तरण गर्नुपर्ने अवस्था आएको कारागार प्रमुख मल्लले बताए । ०३४ सालमा निर्माण भएको कारागारमा क्षमताभन्दा बढी कैदी भएपछि महिलाका लागि छुट्टै थुनुवा कोठासहित भवन निर्माण गरिएको छ । ०४५४६ सालमा पञ्चायती व्यवस्थाविरुद्धको मुद्दामा स्वर्गीय प्रधानमन्त्री सुशील कोइराला र तत्कालीन सभामुख तारानाथ रानाभाटले यसै कारागारमा बन्दी जीवन बिताएका थिए । पूर्वसांसद गोविन्द ज्ञवाली, स्वर्गीय ज्ञानराज शर्मालगायत थुप्रै नेताले सजाय भोगे पनि यस कारागारको समस्याप्रति उदासीन रहेको गुनासो बन्दीहरूको छ । कारागार सुधारका लागि पहल गर्ने सरकारले आश्वासन दिए पनि नभएको उनीहरूले बताए ।"
द्वन्द्वपीडितलाई निःशुल्क सेयर,"सेयर कायम गर्न अवस्था विश्लेषण तथा पहिचानको काम भइरहेको सहकारीले जनाएको छ । सहकारीका अध्यक्ष धनमान रोकाले तथ्यांक दर्ता गर्ने काम चलिरहेकाले जति सक्यो छिटो सेयर कायम गरिने बताए । उनीहरूको नाममा कायम गरिएको बीउ पुँजी सहकारीमा रहने तर त्यसको बोनस मात्र उनीहरूले पाउने गरी कार्यविधि बनेको अध्यक्ष रोकाले बताए । उनका अनुसार जनप्रतिनिधिले समेत उक्त सहकारीको सेयर लिने भएका छन् । गत फागुन २६ गतेको कार्यपालिका बैठकले सहकारीको सेयर अनिवार्य खरिद गर्ने गरी निर्णय भएको छ । गाउँपालिका अध्यक्षले ५०, उपाध्यक्षले ४५, कार्यपालिका सदस्यले ३० र वडा सदस्यहरूले २० कित्ता सेयर अनिवार्य खरिद गर्ने गरी निर्णय गरेको छ । उक्त सहकारीले सर्वसाधारणलाई पनि सेयर खरिद गर्न आह्वान गरेको छ । विस्तृत र दीर्घकालीन योजनासहित सहकारी सुरु गरिएको अध्यक्ष रोकाले बताए । सहकारीले चालु आवदेखि उन्नत गाईपालन सुरु गर्न लागेको छ । ५ नम्बर प्रदेश सरकारको १५ लाख, सहकारीको ५ लाख र भूमे गाउँपालिकाको ४ लाख गरी २४ लाख रुपैयाँ लगानीमा गाई पालनको तयारी गरिएको अध्यक्ष रोकाले बताए ।"
दुर्घटनामा ३ को मृत्यु,यस्तै ताप्लेजुङको मेरिङदेन गाउँपालिका २ मा मे१त ४९८९ नम्बर ट्याक्टर पल्टँदा सहचालक १७ वर्षीय सुरेन्द्र तामाङको मृत्यु भएको प्रहरीले जनाएको छ । यसैगरी झापाको कमल गाउँपालिका ४ मा मे१ख २५३६ नम्बर बसको ठक्करले मे८प ६१६० नम्बर मोटरसाइकल चलाइरहेका इलामको माङसेबुङका अजय लिम्बूको मृत्यु भएको छ ।
परिवारका चारै जनामा सिकलसेल,"कोहलपुर नगरपालिका३ मैटहवा गाउँमा रगत परीक्षण गर्दा १३ जना सिकलसेल एनिमियाका बिरामी भेटिएका थिए । नगरपालिकाले गाउँमै रहेको विद्यालयका बालबालिका र अभिभावकको रगत परीक्षण गरेको थियो । शत प्रतिशतले रगत परीक्षण नगराएका कारण सिकलपीडितको संख्या बढ्न सक्ने स्वास्थ्यकर्मीले बताए । थारू समुदायमा महामारीका रूपमा फैलिँदै गएको सिकलसेल एनिमियाका बिरामीको पहिचान गर्न रगत परीक्षण गरिएको थियो । सिकल जाँचका लागि केन्द्रीय प्रयोगशाला काठमाडौंको टेकु, नेपालगन्जस्थित भेरी अस्पताल र ७ नम्बर प्रदेशको सेती अन्चल अस्पताल धनगढीमा हुने गरेको छ । सिकलसेल जाँचका लागि निजी प्रयोगशालाले २ हजार रुपैयाँसम्म शुल्क लिने गरेका छन् । महँगो परीक्षण भएका कारण गरिब रगत जाँच गर्न असमर्थ छन् । वंशाणुगत रोगको पहिचान समयमा नहुँदा बिहेबारीपछि जन्मिने सन्तानमा सर्ने गरेको छ । समयमै पहिचान नहुँदा उपचार अभावमा बिरामीको मृत्यु हुने गरेको छ । सरकार स्वास्थ्य अनुसन्धान परिषद्सँग त्रिभुवन विश्वविद्यालय ट्रफ अनुसन्धान प्रयोगशालाले पश्चिम नेपालका अविवाहित थारू समुदायका महिलाको डीएनए परीक्षण गर्दा १८ प्रतिशत व्यक्तिमा सिकलसेल हेटेरोजाइगोस ट्रेट पाइएको जनाएको छ ।"
विद्यालयलाई भूगोलविद्को सहयोग,उनको सहयोगमा पढेर हाल कोहलपुर मेडिकल कलेजका प्राध्यापकसमेत रहेका दन्त चिकित्सक डाक्टर हिमाल धामीले जोशीले बझाङको शिक्षा क्षेत्रमा निकै ठूलो योगदान गरेको बताए । उनले भने शिक्षा नै जीवनको ज्योति हो । शिक्षा नभएकै कारण हामी पछाडि परेका हौं भन्ने कुरा उहाँको मान्यता हो । त्यसै कारण अमेरिकामै रहेर पनि उहाँले यहाँको शिक्षा क्षेत्रको विकासका लागि सक्दो गर्दै आउनुभएको छ । जोशीले आर्थिक सहयोग नगरेको भए आफूले पनि उच्चशिक्षा हासिल गरेर यो स्थानसम्म आउन नसक्ने धामीले बताए ।
दुखैदुःखमा गौरानी,"बाह्रबिसे नगरपालिका उपप्रमुख सुशीला पाख्रिनसँग व्यथा पोख्दै गौरानीले भनिन्, त्यसैबेला किन मरिनछु, उपचारका क्रममा हालेको स्टिल नझिकेकाले पूरै शरीर सुन्निएको छ, पाइलापिच्छै थाक्छु । उनले हातको स्टिल निकाल्नु एकदमै जरुरी भएको स्वास्थ्यकर्मीले बताउँदै आए पनि डेढ लाख खर्च लाग्ने भएकाले उपचार गराउन सकेकी छैनन् । ६१ वर्षीया विक आँसु खसाल्दै भन्छिन्, काम गरी खान्छु भन्दा पनि आफ्नो हातपाउको अवस्था यस्तो छ । केही समयअघि भएको आगलागीले घर जलाउँदा उनी झन् समस्यामा परेको स्थानीय बताउँछन् ।"
नीरफूल भदौ २७ मा फुल्दै,"फिल्ममा अभिनेत्री रेखा विशेष भूमिकामा छिन् भने रंगकर्मी शान्ति वाइबाको यो डेब्यु फिल्म हो । दयाहाङको जोडीको रूपमा देखिन लागेकी वाइबा सेलो थिएटरकी संस्थापक हुन् । मेलिना राईको तिमीले बाटो फेर्यौ अरे गीतको किड भर्सन कभर सङ गाएर युट्युबमा चर्चा कमाएकी बाल गायिका जिग्मे छ्योइकी घिसिङ दयाहाङको छोरीको रूपमा फिल्म छिन् । फिल्मको पटकथा निर्देशक वल र सचिन घिमिरेले लेखेका हुन् भने सचिन एसोसिएट निर्देशकका रूपमा पनि छन् । निर्देशक वलले २०७२ को महाभूकम्पको पृष्ठभूमिमा राज्य प्रणालीको भ्रष्टता पनि औंल्याएको बताए । यो धादिङ रुबी भ्यालीको एउटा परिवारमार्फत कथा भन्ने कोसिस गरेको छु, उनले भने, यो ठाउँको भूगोल, प्रकृति र संस्कृतिबारे अहिलेसम्म बाहिर आएको छैन । यस हिसाबले यो फिल्मले रुबी भ्यालीलाई पनि चिनाउनेछ । फिल्मको निर्माणमा सहकार्यको मोडल अपनाइएको उनले जनाए । फ्रेन्ड्स अफ नेपालम्यान्मार फ्रेन्डसिप काउन्सिल र अमेरिकास्थित ग्रिनतारा इन्टरटेनमेन्टको सहकार्यमा सेलो प्रोडक्सनले निर्माण गरिरहेको फिल्मको कार्यकारी निर्माता भने दुबईकी डोमा सोनाम हुन् । निर्माताका रूपमा कतारबाट माया केसी, बेलायतबाट दीपक श्रेष्ठ, इजरायलबाट चन्द्रमाया तामाङ, जापानबाट उदय लामा, अमेरिकाबाट रोज लामा, कोरियाबाट दिनेश लम्तरी मगर र नेपालबाट दिजेश श्रेष्ठ, तेन्जिन सोनाम लामा, गणेश थापा, अशोक थापा, विके श्रेष्ठलगायत छन् । प्रमोद कार्कीको छायांकन, अर्जुन पोखरेलको संगीत रहेको फिल्मको सम्पादन निमेष श्रेष्ठ र वितरक गोविन्द शामी र मनोज राठी रहेका छन् ।"
क्यानभासमा गोदना,"चिन्ता ढकियाको कार्यशालामा थारू समुदायका महिलाले ढकिया बुनेका थिए । विनीता चौधरीले ढकिया थारू समुदायको बिहे पर्वमा नभई नहुने सामग्री रहेको बताइन् । ढकिया बनाउन पुन्जा (काँस) र मुज (सिक्की घाँस) चाहिन्छ । पछिल्ले समय भने मुज (सिक्की) को खोजीमा कपलिवस्तुसम्म धाउनुपर्ने सितारी चौधरीले सुनाइन् । खोला, जंगल र नदीमा पाइने सिक्की लोप हुन लागेकोमा थारू समुदाय चिन्तित छन् । गंगादेवी चौधरीका अनुसार परम्परागत ढकियाको व्यावसायीकरण हुन नसक्दा लोप हुन थालेको बताइन् । दिनभरिमा फुलबुट्टे ढकिया एउटा मात्रै बनाउन सकिन्छ । मिहिनेतअनुसारको मूल्य नपाउँदा थारू समुदायका महिला ढकिया बनाउन जाँगर नगर्ने उनले सुनाइन् । कार्यशालामा गंगादेवी, विनीता, सितारीलगायत थारू महिलाले घरबाटै ढकिया बनाउने सामग्री ल्याएका थिए । सामान जुटाउनै गाह्रो छ हामीलाई, उनीहरू भन्छन् ।"
योगीको शिशिर आयो,"गीतकार भीमविरागको शब्द बिर्सिदिनेलाई अब बिर्सिदिनु जाती मा राजकुमार श्रेष्ठले संगीत भरेका छन्, यो गजल शैलीको गीत शिशिरको स्वरमा एल्बमकै प्रिय गीत बनेको छ । एल्बममा सत्यमोहन जोशीको शब्द रहेको तेरो मेरो बोलको गीत पनि समेटिएको छ । यसमा सन्तोष श्रेष्ठको संगीत छ । साथै, रत्नशमशेर थापाको शब्द र नारायण गोपालको संगीतमा तयार भएको इतरी मा योगीसँग ज्ञानु राणाको स्वर रहेको छ । रत्नशमशेरकै जति चोट गीतमा अम्बर गुरुङको संगीत छ । रत्नशमशेरका हर रात, सारा सृष्टिमा र दिनको दिनै बोलका गीतमा नोर्बु छिरिङ र गायक योगीकै संगीत छ । जहाँ म जाऊँ बोलको कालीप्रसाद रिजालको शब्दमा पनि अम्बर गुरुङकै संगीत छ । अलबम म्युजिक नेपालले निकालेको हो । मैले मेरो संघर्षमय जीवनमा अम्बर गुरुङजस्ता संगीतविज्ञ र साधकलाई गुरु थाप्न पाएर म धन्य बनेको छु, गायक योगीले भने, गुरुबाट मैले संगीतबारे सिकेको र बुझेको कुरा के हो भने, मैले केही पनि सिकेकै छैन, केही पनि बुझ्न सकेकै छैन । साहित्यकार कमल दीक्षितको स्मृतिमा शिशिर एल्बम सार्वजनिक गरिएको हो ।"
दाल भात तरकारी को गीत,फिल्ममा प्रियंका कार्की र वर्षा राउत पनि रहेको बताइएको छ । वैशाख २० लाई रिलिज मिति तोकेको फिल्मलाई दीर्घ गुरुङले खिचेका हुन् भने पटकथा हरिवंश स्वयंले तयार पारेका हुन् ।
हरिको गोइङ इन्टु थ्री,"काठमाडौं विश्वविद्यालयका संगीत प्रोफेसर र नेपाल म्युजिक सेन्टरमा जिप्सी ज्याज विभाग प्रमुखका रूपमा काम गरिसकेका महर्जन ज्याज लोक फ्युजन ब्यान्ड हरि महर्जन प्रोजेक्ट का संस्थापक पनि हुन् । उनले फ्रान्स, स्विट्जरल्यान्ड, नेदरल्यान्डका थुप्रै ज्याज महोत्सवमा भाग लिएका छन् । उनी आफूलाई नेपालको एक मात्र जिप्सी ज्याज संगीतकार भएको बताउँछन् । मुखर्जी एन्ड हरि महर्जन अनसम्बल, रविन एन्ड द न्यु रिभोलुसन र कर्मा ब्यान्डमा समेत उनी गितारवादका रूपमा आबद्ध छन् ।"
फूलको विद्रोहमा अनिताका कविता,"कृतिमाथि निमेष र ज्ञानुले समीक्षा गरेका थिए । निमेषले अनिताका कविताले अँध्यारोबाट उज्यालोतिर, यथास्थितिबाट गतिशीलतातिर जान आग्रह गरेको बताए । कवितामा सौन्दर्य पनि छ, मान्छे पनि छ, उनले भने । अधिकारीले अनुभूति र संवेदनलाई टपक्क टिपेर लेखेको बताइन् । न्यौपानले जिन्दगीमा देखेभोगेका कुरालाई कवितामा उनेको बताइन् ।"
मुख्य आरोपी अदालत फेस,"न्युजिल्यान्डका प्रधानमन्क्री आर्डर्नले शुत्रबार घटनालाई आतंककारी गतिविधि को संज्ञा दिँदै न्युजिल्यान्डका लागि कालो दिन भएको प्रतिक्रिया जनाएकी थिइन् । अन्तर्राष्ट्रिय समुदायले घटनाको भर्त्सना गर्दै गहिरो दुःख व्यक्त गरेको छ । बेलायत, अस्ट्रेलिया, क्यानडा, अमेरिका, रूस, टर्की, श्रीलंका, फिजी तथा पाकिस्तानले घटनाको विरोध गरिसकेका छन् ।"
ट्रम्पले भिटो लगाए,रिपब्लिकन सदस्यहरू पर्खाल निर्माणको विपक्षमा नभई कंग्रेसको संवैधानिक अधिकार मिचेर संकटकाल घोषणा गर्ने राष्ट्रपतिको कदमप्रति क्रुद्ध भएको विश्लेषण गरिएको छ ।
मोदीको चुनाव लक्षित चौकीदार अभियान,सर्वेक्षणमा सहभागी कतिपयले चौकीदारलाई होच्याइएको भन्दै रुष्ट भएका अधिकारीहरूले जनाएका छन् । यसअघि मोदीलाई चियावाला का रूपमा गरिएको भाजपाको प्रचार प्रभावकारी भएको थियो । भारतमा यही मार्च ३१ देखि निर्वाचन हुन लागेकाले निर्वाचनको दिन नजिकिँदै जाँदा प्रचारप्रसार पनि तीव्र हुन थालेको छ ।
अमेरिकारले सम्बन्ध बिगार्यो,"चो हनोई वार्तामा समेत सहभागी थिए । उनले अमेरिकी विदेशमन्त्री माइक पोम्पियो र अमेरिकी राष्ट्रिय सुरक्षा सल्लाहकार जोन बोल्टनको हठपूर्ण मागले वार्ता बीचमै भंग भएको दाबी गरे । पोम्पियो र बोल्टनले उत्तर कोरियाली आरोपको खण्डन गरेका छन् । उनीहरूले भनेको कुरामा सत्यता छैन । म पनि त्यहीं थिए, पोम्पियोले भने ।"
नदीमा रसायन फाल्दा हजारौं बिरामी,"घटनापछि जोहोर राज्यका झन्डै २ सय विद्यालय तथा पूर्वप्राथमिक विद्यालय बन्द गरिएका छन् । गत साता फालिएको विषाक्त पदार्थले थप असर गर्न सक्ने देखिएपछि शैक्षिक संस्था बन्द गरिएको अधिकारीले जनाए । विषाक्त पदार्थले असर गरेका व्यक्तिलाई खान मन नलाग्ने, टाउको दुख्ने, बान्ता हुने लगायतका समस्या देखिएको छ । बिरामीमध्ये केहीको अवस्था चिन्ताजनक रहेको स्वास्थ्यकर्मीले जनाएका छन् । प्रधानमन्त्री महाथिर मोहम्मदले बिरामीलाई भेट्ने क्रममा उपचारका लागि सरकारका तर्फबाट आवश्यक सहयोग उपलब्ध गराउने आश्वासन दिएका छन् । अधिकारीले घटनामा संलग्न भएको आशंकामा ३ जनालाई नियन्त्रणमा लिइएको जनाएका छन् ।"
विद्यार्थीले खोले ताला,"विद्यार्थी मृत फेलापोखराको गण्डकी मेडिकल कलेजमा एमबीबीएस चौथो वर्षमा अध्ययनरत एक विद्यार्थी शनिबार मृत फेला परेका छन् । बेनी घर भई पोखरा बसेर पढ्दै गरेका करिब २४ वर्षीय शिशिर केसी फेवातालमा मृत भेटिएका हुन् ।साथीहरूलाई आफूलाई भेट्न फेवाताल आउनु भन्ने म्यासेज गरी बेपत्ता उनको कपडा, मोबाइल र हेलमेट ताल किनार पोखरा १८, सेतीबगरमा भेटिएपछि प्रहरीले तालिमप्राप्त कुकुर अघि लगाएर खोजी गरेको थियो । तालमा फेला परेको शव पोस्टमार्टमका लागि पश्चिम क्षेत्रीय अस्पताल पठाइएको छ । डिप्रेसनका कारण उनले आत्महत्या गरेको हुनसक्ने अनुमान गरिए पनि घटनाको अनुसन्धान भइरहेको प्रहरीले जनाएको छ ।"
चुलियो सीमा विवाद,"सीमा विवादले गर्दा मुगु, हुम्ला र जुम्लाका बासिन्दाबीच मनमुटाव सुरु भएको उनले जानकारी दिए । दुवै जिल्लाको स्थानीय प्रशासन र जनप्रतिनिधिसँग सीमा समाधान गर्न पटकपटक माग गरिरहेको पिना गाउँका टक्कबहादुर मल्लले बताए । उनका अनुसार सीमा विवाद बल्झिँदै जाँदा पशु चौपाया चरनमा सर्वसाधारणलाई समस्या भएको छ । सीमाका बासिन्दाबीच सम्बन्ध बिग्रँदै गइरहेको छ, उनले भने, एकअर्को जिल्लाका बासिन्दाले हाम्रो क्षेत्र हो भन्दै चरनमा प्रतिबन्ध लगाउन थालेका छन् । छिमेकी जिल्लाको सीमा विवाद स्थानीय तहका जनप्रतिनिधिले टुंग्याउनुपर्ने मुगुका प्रमुख जिल्ला अधिकारी जयकुमार घिमिरेले बताए ।"
छिटो घर बनाउनेलाई ढिलो अनुदान,"प्रािधकरणले मूल्यांकन र अनुगमनको क्रममा लाभग्राहीको जस्तै इन्जिनियरको पनि गुनासो सुन्नुपरेको छ । गाउँमा खटिएका अधिकांश इन्जिनियरले सेवा सुविधा नपाएकाले घरघरमा पुगेर हेर्न नसकेको टिप्पणी पनि गरे । समयमा तलब पाइएको छैन, दैनिक फिल्ड जानुपर्छ भत्ता पनि पाइएन, एक इन्जिनियरले भने । प्राधिकरणले उनीहरूको समस्या सम्बोधन गर्न पहल गरेको साहले बताए । २०७२ सालको भूकम्पले बागलुङका २ हजार ३ सय ७५ घर पूर्ण क्षति भएका थिए । कम क्षति भएका जिल्लामा परेकाले कार्यक्रम ढिला सुरु भएको शाह बताउँछन् । तीमध्ये अहिलेसम्म २ हजार १ सय १० घरले सम्झौता गरेका छन् । २ सय ७० घरले सम्झौता पनि नगरेका हुन् । ती सबैले पहिलो किस्ता लगे पनि दोस्रो किस्ता लैजानेमा १ हजार १४ घर मात्र छन् । तेस्रो किस्ता लैजाने ५ सय ४९ घर पुगेको उनले बताए । जिल्लाभित्र चालु वर्ष ४० वटा विद्यालय र बुर्तिवाङदेखि तमानखोला जाने एक सडकको १० किमि खण्ड पुनर्निर्माणको काम भइरहेको छ । ती पूर्वाधार बनिसकेपछि आगामी वर्ष थप विद्यालय निर्माण गरिने जिल्ला आयोजना अनुगमन समितिका संयोजक राजेन्द्र ढुंगानाले बताए ।"
अतिक्रमणको चपेटामा वन,"कमल पन्थी (बर्दिया), ठाकुरसिंह थारू (नेपालगन्ज), मनोज पौडेल (कपिलवस्तु), दुर्गालाल केसी (दाङ), अमृता अनमोल (बुटवल), नवीन पौडेल (परासी), माधव अर्याल (पाल्पा) र गिरुप्रसाद भण्डारी (फ्यूठान)"
वन मासेर घरटहरा,"जिल्लामा ७६ वटा सामुदायिक वन अतिक्रमण भएको सामुदायिक वन उपभोक्ता महासंघका पूर्वअध्यक्ष शोभाकर सापकोटाले बताए । देउखुरी उपत्यकाका वनमा बढी अतिक्रमण भएको उनले बताए । देउखुरीका २६ सामुदायिक वनमा अतिक्रमण भएको छ । जिल्ला वनलाई २ डिभिजन र १६ सबडिभिजनमा विभाजन गरिएको छ । ती कार्यालयलाई कसले समन्वय गर्ने भन्ने समस्या भएको सापकोटाले बताए । पहिले प्रमुख जिल्ला अधिकारीले पहलकदमी लिएर नियन्त्रणको प्रयास गर्ने अभ्यास थियो । अहिले त्यस्तो हुन सकेको छैन, उनले भने, अहिले कसले नेतृत्व गरेर काम थाल्ने भन्ने अन्योल देखिन्छ ।"
एउटै बस्ती जोड्न ८ सडक,"परशुराम नगरपालिकाका जनप्रतिनिधि पनि पहिलेदेखि नै निर्माणाधीन सडक भएकाले हरेक वर्ष बजेट छुट्ट्याउँदै आएको बताउँछन् । भित्री मधेसदेखि सदरमुकाम जोड्न एउटा सडकमा यस क्षेत्रका दुबै स्थानीय तह मिलेर काम गर्ने वातावरण बन्न नसकेको जनप्रतिनिधिहरूको भनाइ रहेको छ । दुवै स्थानीय तह मिलेर एउटा सडकलाई प्राथमिकतामा राखेर काम गर्ने हो भने यसै वर्ष सदरमुकामसँग जोड्न सकिन्छ । प्रदेश सरकारले पनि एउटै सडकलाई प्राथमिकतामा राखेर काम गर्न सके यसै आर्थिक वर्षमा सदरमुकाम जोड्न सकिने भए पनि त्यसो हुन सकेको छैन । चुरे क्षेत्र वन तथा वातावरण समन्वय समिति संयोजक कैलाश पाण्डेय भन्छन्, यति धेरै सडकको कुनै अर्थ नै छैन । उल्टै वन तथा वातावरणमा पनि यसले नकारात्मक प्रभाव मात्र पारेको छ । सदरमुकाम जोड्नेभन्दा पनि सदरमुकामका नामले वन तथा वन पैदावार चोरी निकासी गर्ने उद्देश्यले यसरी जथाभावी सडक निर्माण हुन थालेको सर्वसाधारणले गुनासो गर्दै आएका छन् ।"
सुकुम्बासी समस्या उस्तै,"सहरी सुकुम्बासीको मुख्य जीविका ज्याला मजदुरी, कलकारखानामा काम गर्ने, गाउँका सुकुम्बासीले अर्काको जग्गामा खेती किसानी गरेर जीविका चलाइरहेका छन् । करिब २० प्रतिशत सुकुम्बासी युवा खाडी मुलुकमा वैदेशिक रोजगारीमा निर्भर छन् ।भूमि नीति प्रत्येक नागरिकका लागि समान हुनुपर्ने सुकुम्बासी समुदायले माग गर्दैर् आएको छ । भूमि कि राष्ट्रियकरण हुनुपर्छ । जुन किसानलाई खेत, कर्मचारीलाई आवास अर्थात् जुन नागरिकलाई जस्तो भूमि आवश्यक पर्ने हो सोही अनुसार राज्यको स्वामित्वमा नागरिकलाई आवश्यकता अनुसार भूमि वितरण गर्नु पर्छ । निजीकरणबाट राष्ट्रियकरण गरे सुकुम्बासी समस्या समाधान आफसे आफ हुने दाबी समाजले गरेको छ ।"
भन्सारका लेखापाललाई ३ वर्ष कैद,"ब्रह्मपुरी २, सर्लाहीका तत्कालीन सहलेखापाल साहले ०७३ चैत २२ गते धरौटी फिर्ता प्रयोजनका लागि १४ लाखको चेक बैंकबाट साटेर कार्यालयको खातामा जम्मा नगरी आफैँले राखेका थिए । आफैँ लेखापाल भएकाले हिनामिनाबारे कार्यालयले निकै पछि मात्र थाहा पाएको थियो । जानकारीपछि तत्कालीन भन्सार प्रमुख जनार्दन आचार्यले सोधखोज गरेपछि साह फरार भएका थिए । जलेश्वर भन्सार कार्यालयको ०७४ असार २२ गतेकोउजुरीका आधारमा प्रहरीले व्यापक खोजी गरेपछि साहले फरार अवस्थामै हिनामिना रकम १४ लाख भन्सारमा बुझाएका थिए । प्रहरीले साहविरुद्ध किर्ते र सरकारी रकम हिनामिना गरेको आरोपसहित सोही वर्ष अदालतमा अभियोगपत्र दर्ता गरेको थियो ।"
विद्युत् अवरुद्ध,"प्राधिकरणको पर्वत वितरण केन्द्रका अनुसार शनिबार बिहान ८ बजेबाट आइतबार साँझ ६ बजेसम्म विद्युत् अवरुद्ध हुनेछ । मोदीखोला जलविद्युत् आयोजना हुँदै धौलागिरिमा वितरित विद्युत्को भार बढाउन १३२ केभीएको ट्रान्सफर्मर र इलेक्ट्रिक मेन सर्किट ब्रेकर बदल्न लागिएको हो । मोदीखोला जलविद्युत् आयोजनाको विद्युत्गृहमा पातीखोला, थापाखोला, मर्दीखोला र सार्दीखोलाको पावर जोडिएको छ । मोदीमा उत्पादित १४ मेगावाट विद्युत्सँगै जोडिएर धौलागिरिमा वितरण गरिएको छ । त्यसबाहेक सोही बाटो भएर मोदीखोलामा उत्पादित विद्युत्समेत राष्ट्रिय प्रसारण लाइनमा जोडिएको छ । मोदीको सबस्टेसनमा जडिते ३३ र १३२ केभी हुँदै राष्ट्रिय प्रसारण लाइनमा जोडिएको छ ।"
सर्वसाधारणको बढी लगानी हुने आयोजना,दोस्रो आयोजना माथिल्लो तामाकोसी ५ ऊर्जा मन्क्रालयले जनताको जलविद्युत् कार्यत्रमअन्तर्गत माथिल्लो त्रिशूली ३ बी पछि दोस्रो आयोजनाका रूपमा ९६ मेगावाटको तामाकोसी ५ जलविद्युतको निर्माण कार्य सुरु गर्ने भएको छ । विद्युत् प्राधिकरणले नै करिब १९ अर्ब ३० करोड रुपैयाँ लागतको तामाकोसी ५ आयोजना अघि बढाउने भएको छ । यो आयोजनामा समेत जनताको ४९ प्रतिशत लगानी रहनेछ । यो पनि क्यास्केड आयोजना हो । ४ सय ५६ मेगावाटको माथिल्लो तामाकोसीको आयोजनाबाट विद्युत् उत्पादन भएपछि निस्कने पानीलाई नदीमा नफर्काई सोझै दोस्रो सुरुङमार्फत विद्युत् गृहमा लगी ९६ मेगावाट बिजुली निकाल्ने आयोजना हो । नदीमा बाँध (इन्टेक) र बालुवा थेग्य्राउने पोखरी नबनाईकन बनाइने आयोजना भएकाले यो आयोजना निर्माण लागतका हिसाबले सस्तो छ ।
परामर्शमै ४ करोड भुक्तानी,"नियमनकारी संस्था प्राधिकरणले आफैंले दिएको अनुमतिपत्रको अनुगमनका लागि पनि अर्को संस्थालाई जिम्मेवारी दिएको छ । प्राधिकरणले टेलिकम, एनसेल, स्मार्ट र यूटीएललाई दिएको अनुमतिपत्रको सर्त पालना भए नभएको बुझ्न पनि तारापुञ्ज इन्जिनियरिङ एन्ड रिसर्च नामक कम्पनीलाई डेढ लाख रुपैयाँ भुक्तानी दिइएको छ । रौतहटमा मोबाइल र इन्टरनेट सेवाबारे बुझ्न गेट इन्जिनियरिङ ट्र्युप प्रालि नामक कम्पनीलाई तीन पटक भुक्तानी दिइएको छ । तीन पटकमा उक्त कम्पनीलाई तीन लाख रुपैयाँ भुक्तानी दिइएको छ ।"
स्याउ बिरुवाबाट २७ लाख,"कलमी प्रविधिबाट जुम्लामा उत्पादन भएका बिरुवा पूर्वको सोलुखुम्बु र पश्चिमको दार्चुलासम्म पुगेको चन्दननाथ नगरपालिकाको कृषि शाखाका प्राविधिक धर्ममराज आचार्यले बताए । स्थानीय तहको कृषि शाखाको सिफारिस लिएर मात्रै बिरुवा जिल्ला बाहिर लैजान पाउने व्यवस्था गरिएको छ, उनले भने, स्याउको माग देशभर बढ्दै गएपछि किसानले स्याउ खेतीसँगै बिरुवा उत्पादनमा पनि जोड दिन थालेको छन् । नगरबाट मात्रै १० हजारभन्दा बढी स्याउका बिरुवा जिल्ला बाहिर पठाइएको उनको भनाइ छ । जिल्लाका बिरुवा बझाङ, बाजुरा, धादिङ र पूर्वी नेपालका जिल्लामा बिक्रीका लागि जाने गरेको नगरपालिकाले जनाएको छ । नगरपालिकाका अनुसार एक हजार ओखर र एक हजार अंगुरका बिरुवा बाहिर पठाइएको हो ।"
शिक्षित किसानका कृषि उद्यम,"कृषि उद्यममा जोडिएका श्याम पुरी भने फरक पृष्ठभूमि बोकेका पात्र हुन् । राप्रपाका जिल्ला उपाध्यक्ष रहेका उनले श्याम कृषि फार्म स्थापना गरेका छन् । उनी हिजोआज राजनीतिभन्दा बढी कृषि कर्ममा व्यस्त छन् । बिहान उठेदेखि साँझसम्म अन्य कामदारसँगै बारीमा रमाउँछन् । उनले वीरेन्द्रनगर ३ मूलपानीमा दुई बिघा जग्गा लिजमा लिएर तरकारी खेती गरेका छन् । फार्ममा १५ जनाले रोजगारी पाएका छन् । यही व्यवसायबाट उनको आर्थिक स्तर पनि माथि उठेको छ । पहिला कृषक भन्न लाज माग्थ्यो, उनले भने, अहिले उच्च स्तरका मान्छेले ठूलो लगानीमा कृषि फार्म खोल्दा मेरो पनि हौसला बढेको छ । नियमित घाँस पाइने भएपछि फार्म छेउछाउका कृषकलाई गाईभैंसी पालनमा जोड दिएको उनले बताए ।"
मकै खेतीमा बढ्दै आकर्षण,६५ हजार रुपैयाँ पर्ने मिनी पावर टिलरमा जडित मेसिनले प्रतिदिन ६ देखि ७ रोपनी बारीमा मकै रोप्न मिल्छ । जोन कार्यालयले पाइलट प्रोजेक्ट का रूपमा व्यावसायिक रूपमा मकै खेती गर्ने किसान समूहलाई यस्तो मेसिन वितरण गरेको हो । पावर ट्रेलरमा मकै लगाउने मेसिन (सिडर) को सहायताले मकै रोप्दा २० जनासम्म मानवीय जनशक्तिको श्रम घट्ने कृषि प्राविधिकहरू बताउँछन् । सिडर जडित टिलर एक्लै चलाउन मिल्छ ।
तीन भाइको नमुना बाख्रा फार्म,"बाख्राको मल तरकारी खेतीमा प्रयोग गर्ने योजना पनि बनाएका छन् । आफूहरूले खरिद गरेको जमिन सबै सिँचाइयुक्त भएकाले बाख्राको मल तरकारी खेतीमा प्रयोग गरेर अर्गानिक तरकारी उत्पादन गर्ने योजना रहेको सुनार दाजुभाइ सुनाउँछन् । सिँचाइका लागि आफ्नै लगानीमा ठूलो सिँचाइ पोखरीसमेत निर्माण गरेका छन् । गाउँको पाखो जमिन खरिद गरेर सुनार दाजुभाइले सबैलाई नमुना हुने गरी बाख्रा फार्म सञ्चालन गरेको प्यूठान नगरपालिकाका मेयर अर्जुनकुमार कक्षपतिले बताए । दुईचार लाख रुपैयाँ कमाइ हुँदा बित्तिकै गाउँ छाडदै बेसी झर्ने धेरै छन्, कक्षपतिले भने, सुनार दाजुभाइ गाउँमै लगानी गरेर उत्पादनमूलक काममा लागेर धेरै युवाका लागि नमुना बन्दै छन् । प्यूठान नगरपालिकाले खोर निर्माणका लागि २ लाख अनुदान सहयोग गरेको कक्षपतिले बताए ।"
आठ महिनामै पूरा भयो वार्षिक लक्ष्य,भूकम्पका कारण चार वर्षअघि तातोपानी नाका बन्द भएपछि तीव्र रूपमा व्यापारिक कारोबार सञ्चालन हुन थालेको यो नाका अस्तव्यस्त छ । नाकासम्म पुग्ने सडकको अवस्था ज्यादै नाजुक र जीर्ण रहेको व्यापारीहरूले बताएका छन् । सडकमा खाल्डाखुल्डी धेरै छन् । वर्षातको समय पहिरोको जोखिम पनि उतिकै छ ।
सेयर कारोबार रकम दोब्बर,"यो साता उत्पादन तथा प्रशोधनबाहेक सबै समूहका लगानीकर्ताको सम्पत्ति बढ्यो । तीमध्ये पनि बिमा, बैंकिङ र जलविद्युत् समूहका लगानीकर्ताको सम्पत्ति धेरैले बढ्यो । साप्ताहिक कारोबारमा जीवन बिमा समूहको कारोबार २७७२ र निर्जीवन बिमा समूहको ८३६८ प्रतिशतले बढ्यो । यस्तै बैंकिङ समूहको कारोबार १ सय ५ प्रतिशतले बढ्यो । उक्त अवधिमा उत्पादन तथा प्रशोधन समूहको कारोबार करिब साढे २२ प्रतिशतले घटेको नेप्सेले जनाएको छ । यस साता नेपाल स्टक एक्सचेन्जको कारोबार कक्ष नियमित कारोबारका लागि चार दिन खुला रह्यो । विगतमा जस्तै यो साता पनि ऋणपत्रतर्फ संस्थागत तथा सरकारी ऋणपत्रहरूको कुनै पनि कारोबार भएन ।"
जलविद्युत् विकासमा समन्वय अभाव,"उनले आयोजनामा कहाँ के भइरहेको छ भन्ने जानकारी प्रशासनलाई समेत नहुने बताए । हामीले आयोजनाको प्रगति माग्दै आएका छौं । कसैले सजिलै दिएका छन्, कसैले दिन आलटाल गर्छन्, उनले भने । समन्वय भएमा मात्रै आयोजनामा कुनै समस्या आए तत्काल एक्सन लिन सकिने उनले बताए ।"
बजार नपाएर कुहियो लसुन,"किसानले उत्पादन गरेको कृषि उत्पादन बिक्री नभए नगरपालिकाले नै किनिदिने निर्णय गरेको भन्दै नगरप्रमुख शर्माले त्यसका लागि खेती र उत्पादनको अनुमानित परिमाण नगरपालिकालाई जानकारी हुनुपर्ने बताए । हामीले किसानको उत्पादन खेर जान नदिने गरी निर्णय गरेका छौं, शर्माले भने, खेती गर्नु अगावै किसानले गर्ने खेती र उत्पादन हुने अनुमानित परिमाणबारे अग्रिम जानकारी भने गराउनैपर्छ ।"
कागज उद्योग संकटमा,महाकुलुङ गाउँपालिकाको सरस्वती नेपाली कागज उद्योग अहिले आठ कामदारको सहयोगमा जसोतसो सञ्चालनमा छ ।
रुसलान गोल्ड रिजर्भ,"काठमाडौं (कास) जावलाखेल ग्रुपअफ इन्डस्ट्रिज (जेजीआई) ले प्रिमियम भोड्का रुसलान गोल्ड रिजर्भ बजारमा ल्याएको छ । कम्पनीले टेस्ट गोल्ड, फिलगोल्ड भन्ने मूल नाराका साथ ल्याएको नयाँ भोडकामा २३ क्यारेट गोल्ड फ्लेक्स राखिएको जारी विज्ञप्तिमा छ । युरोपियन फुड ग्रेडबाट प्रमाणित यस भोड्कामा सम्मिश्रित सुन जर्मनीबाट आयात गरिएको जनाएको छ । साथै गुणस्तरीयताका लागि रुसलान गोल्ड रिजर्भ भोड्काको हरेक ब्याच आईएसओआईईसी प्रमाणित ल्याबबाट परीक्षण गरिएको दाबी कम्पनीको छ । यो भोड्का ७५० मिलि, ३७५ मिलि, र १८० मिलिका बोतलहरूमा क्रमशः २२ सय, ११ सय र ५ सय ५० रुपैयाँ प्रतिबोतलको दरमा उपलब्ध हुनेछ ।"
स्प्राइटको डबल डोज अफर,"काठमाडौं (कास) स्प्राइटको डबल डोज रिफ्रेस पनि रिचार्ज पनि अफरमा २४ हजारभन्दा बढी विजेतालाई पुरस्कृत गरिएको छ । फागुन २५ सम्म २४ हजारभन्दा बढी उपभोक्ताले सहभागिता जनाएर २५ लाख रुपैयाँ बराबरको टक टाइम जित्न सफल भएको जारी विज्ञप्तिमा छ । अफरअन्तर्गत उपभोक्ताले कोकाकोला ब्रान्डका कोकाकोला, स्प्राइट, फान्टा ओरेन्ज, फान्टा लेमन र किन्ले सोडाको २५० एमएलको आरजीबी अर्थात् सिसाको बोतल किनेर प्रत्येक दिन १० देखि १० हजार रुपैयाँसम्मको टक टाइम र एक थान सामसङ ग्यालेक्सी नोट ९ जित्न सक्ने कम्पनीले जनाएको छ ।"
युरोपको फोटोकपी पेपर काठमाडौंमा,"काठमाडौं (कास) युरोपको फोटोकपी पेपर आईक्यू प्रिमियम र माएस्ट्रो सुप्रिमको बिक्री राजधानीमा सुरु गरिएको छ । अस्ट्रियाको मोन्डी समूहले यो फोटोकपी पेपरको उत्पादन गर्दै आएको विज्ञप्तिमा छ । ननकोटेड कागजमा विश्वकै सर्वोकृष्ट कागज दाबी गर्ने मोन्डी समूहको फोटोकपी पेपर गुजरातस्थित एक्सेल इन्टरप्राइजेजको सहकार्यमा ग्रिन एन्ड क्लिन कम्पनी प्रालिले काठमाडौंमा भित्र्याएको जारी विज्ञप्तिमा छ । रंगीन फोटोकपी, फोटो छपाइ, विभिन्न प्रकारका प्रतिवेदनहरू तथा किताब छपाइमा पेपरको प्रयोग गर्न उपयुक्त हुने कम्पनीको दाबी छ ।"
बिमा पहुँच बढाउन अभियान,"काठमाडौं (कास) बिमामा नेपालीको पहुँच बढाउने उद्देश्यले राष्ट्रव्यापी अभियान चलाइने भएको छ । नेप्लिज सेन्टर फर इन्स्योरेन्स एन्ड सोसल सेक्युरिटी (एससिस) ले सातै प्रदेशका विभिन्न स्थानीय तहमा पुगेर घुम्ती बिमा राष्ट्रिय सचेतना अभियान सञ्चालन गर्ने जारी विज्ञप्तिमा छ । बिमा सचेतना बढाउने, बिमाको पहुँचबाहिर रहेका नागरिकलाई बिमाको पहुँचमा ल्याउने, बिमा लक्षित सरकारी योजनामा सहयोग पुर्याउने र सामाजिक सुरक्षा प्रवर्द्धन गर्ने उद्देश्यले सुरु हुन लागेको अभियानको सुरुवात चैत ९ मा उदयपुरको बेलका नगरपालिकाबाट गरिने एनसिसकी अध्यक्ष लक्ष्मी श्रेष्ठले बताइन् ।"
एनआईसी सिरहा भगवानपुरमा,"काठमाडौं (कास) एनआईसी एसिया बैंकले सिरहाको भगवानपुरमा शाखा विस्तार गरेको छ । बैंकलाई आमजनमानसले गरेको प्रगाढ विश्वास, अगाध स्नेह र बैंकप्रतिको भरोसाले गर्दा मुलुकभर २ सय ८१ शाखा सञ्चालनमा रहेको विज्ञप्तिमा छ ।"
सुदूरपश्चिम फाइनलमा,ब्याडमिन्टन महिला तथा पुरुषतर्फ यू१९ र यू१७ उमेर समूहका सेमिफाइनल सकिए । यू१९ पुरुषमा सुदूरपश्चिमका देशराज राना र प्रदेश १ का प्रनिश ठकुरी फाइनलमा पुगेका छन् । देशराजले सुपकै योगेश खड्का र प्रनिशले सुपका अमित चौधरीलाई हराएका हुन् । यू१९ महिलातर्फ सुपकी निलिमा महरा र प्रदेश १ की नीता लम्साल फाइनल भिड्ने छन् ।निलिमाले कर्णालीकी सामना भट्टराई र नीताले सुपकी विष्णा विष्टलाई हराए । यू१७ पुरुष फाइनलमा भने साउद दाजुभाइ रोशन र जेवी भिड्ने छन् । रोशनले सुपकै प्रियांशु क्षेत्रीलाई हराउँदा जेवीले प्रदेश १ का पेम्बा शेर्पामाथि जित पाए । यू१७ महिलातर्फ प्रदेश १ का सीमा राजवंशी र अन्जना राई फाइनल पुगेका छन् । सीमाले प्रदेश ५ की कृष्णा बज्राचार्य र अन्जनाले सुपकी एलिना तिरुवालाई हराएका थिए ।
टासी च्याम्पियन,हुन्डाई मालिकतर्फ समिर आचार्य विजेता बने । उनले ३८ अंक जोडे । क्लोजेस्ट टु द पिनको उपाधि गौरव शाह र लंगेस्ट ड्राइभको उपाधि साम डब्लार्डले जिते । हुन्डाई गाडीको नेपाली आधिकारिक बिक्रेता लक्ष्मी इन्टरकन्टिनेन्टलको आयोजनामा सम्पन्न प्रतियोगितामा १ सय ८ गल्फरको सहभागिता थियो ।
दाउफिन्स फाइनलमा,"दाउफिन्सले उपाधि लागि हिमालयन शेर्पा र झापाको मेची नेत्रालयबीचको विजेतासँग प्रतिस्पर्धा गर्नेछ । यी दुई टिम आइतबार अर्को सेमिफाइनलमा भिड्ने छन् । अजित भण्डारी, रवि पासवान, सुमन लामा, विवेक रिजाल र तेज तामाङबिना मैदान उत्रिएको पुलिसले दाउफिन्सलाई सहज चल्न भने दिएन । दाउफिन्सले एपीएफलाई हराउँदै सेमिफाइनल तय गरेको हो भने पुलिसले क्वाटरफाइनलमा युनाइटेड दार्जिलिङलाई रोकेको थियो ।"
काभ्रे गोल्डकप हुने,"काभ्रे (कास) जिल्लामा पहिलोपल्ट ए डिभिजन क्लबको सहभागितामा काभ्रे गोल्डकप फुटबल प्रतियोगिता हुने भएको छ । जिल्ला फुटबल संघ काभ्रेको आयोजनामा चैत ७१७ सम्म हुने प्रतियोगितामा आर्मी र एपीएफसहित संकटा, जावलाखेल, फ्रेन्ड्स, प्लेअफ अत्तरिया, काभ्रे, भक्तपुर, दोलखा र सिन्धुपाल्चोक गरी १० टोली सहभागी हुने अध्यक्ष विकासनारायण श्रेष्ठले जानकारी गराए । विजेताले ४ लाख र उपविजेताले २ लाख रुपैयाँ पुरस्कार पाउने संयोजक निरोज श्रेष्ठले बताए ।"
आर्मी खेलाडी छनोट,"काठमाडौं (कास) आर्मीका चार बक्सर विमला श्रेष्ठ, पुनम रावल, आशिष दवाडी र सुशील थापा आफ्नो तौलबाट एएसबीसी इलाइट महिला तथा पुरुष बक्सिङ च्याम्पियनसिपलाई छनोट भएका छन् । एएसबीसी च्याम्पियनसिप थाइल्यान्डको बैंककमा अप्रिल १६ देखि २६ हुनेछ ।"
धावक राई सम्मानित,काठमाडौं (कास) नवगठित सेलिब्रेटी समाज नेपालले म्याराथन धावक सन्तोष राईलाई शनिबार राजधानीमा सेलिब्रेटी सम्मानबाट सम्मानित गरिएको छ । उनलाई सेलिब्रेटी समाज नेपालको तर्फ पूर्व ओलम्पियन धावक मुकुन्दहरि श्रेष्ठले उक्त सम्मानपत्र प्रदान गरे । थुप्रै देशको म्याराथन दौडेका उनी नेवा च्यारिटी रन धरानका संस्थापक हुन् ।
सुधारिएको खेलमा नेपालको जित,"नेपाली टिमएन्जिला तुम्बापो सुब्बा (गोलकिपर), पुनम जर्घामगर, हीराकुमारी भुजेल, गीता राना, मनमाया लिम्बु (८३ मिनेट, पूजा राना), रेनुका नगरकोटे, दीपा राई, अनिता बस्नेत, मञ्जलीकुमारी योञ्जन, निरु थापाकप्तान (७२ मिनेट, अनिता केसी), सावित्रा भण्डारी (८६ मिनेट, रेखा पौडेल)"
रणनीतिअनुसारकै खेल,नेपाली महिला टिमले बंगलादेशलाई पहिलो साफ २०१० को सेमिफाइनल र १२ औं दक्षिण एसियाली खेलकुद (साग) २०१६ को समूह चरणमा पनि समान ३० ले हराएको थियो । ११ औं साग को समूह चरण र तेस्रो साफ २०१४ को सेमिफाइनल भेटमा पनि नेपालले समान १० को सफलता हात पारेको थियो । यांगुनमा बराबरी भए पनि नेपालले विराटनगरमा आएर बंगलादेशमाथि पाँचौं जित हात पारेको हो ।
कसकन्ट्रीमा दीपक र हर्क च्याम्पियन,महिला च्याम्पियन लक्ष्मीले १ घण्टा ४५ मिनेट ४९ सेकेन्ड लगाए । कुल २६ खेलाडी सहभागी पुरुषतर्फ प्रताप थापा १ घण्टा ३१ मिनेट ३९ सेकेन्डसाथ दोस्रो हुँदा तेस्रो स्थानका ओकेश बज्राचार्यले १ घण्टा ३४ समय ०३ सेकेन्ड लगाए । महिलातर्फ सोनी गुरुङ र हुमी बुढामगर क्रमशः दोस्रो र तेस्रो भए । सोनीले १ घण्टा ५१ मिनेट ५७ सेकेन्ड र हुमी २ घण्टा ११ मिनेट २२ सेकेन्ड लगाए ।जुनियर पुरुषमा दीपक जिमी र मास्टर्समा हर्क लामा च्याम्पियन भए । चार ल्यापको १६ किमि दूरी दीपकले १ घण्टा १९ मिनेट १९ सेकेन्ड र हर्कले १ घण्टा ७ मिनेट ३५ सेकेन्ड लगाए । जुनियरमा सन्तोष गुरुङ दोस्रो र अच्युतकृष्ण खरेल तेस्रो तथा मास्टर्समा किरण मल्ल दोस्रो र आइतसिंह तामाङ तेस्रो भए ।
सानाको तयारी,प्रतियोगिताका लागि बाह्रै जना खेलाडी निकै उत्साही छन् । भविष्य नै फुटबलमा बनाउने लक्ष्य राखेका उनीहरू यो अवसर सदुपयोग गर्दै करिअरको सुखद सुरुआत गर्ने सोचमा छन् । पूर्वराष्ट्रिय फुटबल खेलाडी वसन्त गौचनको पहलमा बर्सेनि यसरी नै नेपाली खेलाडीलाई जापानमा अवसर दिने गरिएको छ । गौचन जापानको फन्ड रुट एकेडेमीमा प्रशिक्षक छन् ।
सुन्दर अक्षरको कमाल,"हालै टीसी नेपाल प्रालिले आयोजना गरेको राष्ट्रव्यापी सुन्दर अक्षर (ह्यान्ड राइटिङ) लेखन प्रतियोगितामा ओजोन प्रथम भए । कक्षा२३ ४, ५६७ र ८९१० गरी तीन समूहमा कार्यक्रम भएको थियो । नेपाली र अंग्रेजी भाषामा भएको प्रतियोगितामा ओजोन नेपाली भाषातर्फ कक्षा२३ ४ समूहमा प्रथम भएका हुन् । उक्त प्रतियोगितामा देशका विभिन्न जिल्लाबाट १२ सय ५० विद्यार्थीहरू सहभागी थिए । उनलाई पूर्व प्रधानमन्त्री बाबुराम भट्टराईको हातबाट पुरस्कार स्वरुप २५ हजार रुपैयाँ, सिल्ड र प्रमाणपत्र प्रदान गरिएको थियो । म एक कक्षादेखि नै अरु साथीहरूको भन्दा राम्रै लेख्थें । सरले मलाई झन राम्रो लेख्न मिहिनेत गराउनुभयो, रमाइलो लागेको छ, ओजोनले भने । सोही समूहको अंग्रेजी भाषातर्फ शाया लकौल प्रथम भइन् । ओजोनलाई सुन्दर अक्षर लेख्न प्रशिक्षक मातृकाप्रसाद खतिवडाले सिकाएका हुन् । सानै उमेरमा ओजोनले मिहिनेतका साथ यो सफलता पाएका हुन्, उनको लेखाइ लोभलाग्दो छ, आफूले सिकाएका विद्यार्थी राष्ट्रिय स्तरमा सर्वोत्कृष्ट हुँदा ज्यादै खुसी लागेको छ, खतिवडाले भने । विगत ६ वर्षदेखि शैक्षिक गतिविधिमा सक्रिय टीसी नेफालले विद्यार्थीहरूका विविध सृजनात्मक कार्यक्रम गर्दै आएको छ ।"
ग्रासरट फुटबल लिग,"जुनियरतर्फको खेलमा नेपाल युथ प्रोगाम दोस्रो र मध्यपुर युथ एसोसिएसन तेस्रो भएका थिए । त्यस्तै सिनियरतर्फ नेपाल युथ पहिलो, ग्ल्याडस्टोन एकेडेमी दोस्रो र नेक्सस एकेडेमी तेस्रो भए । विजयी समूहलाई मध्यपुरठिमी नगरपालिकाका नगरप्रमुख मदनसुन्दर श्रेष्ठ, उपप्रमुख अञ्जना मधिकर्मीले मेडल, सिल्ड तथा ट्रफी वितरण गरे । आयोजक मनोज रञ्जितका अनुसार करिब ४ सय ८० जना सहभागी प्रतिस्पर्धामा राजर्षि गुरुकुलका करणदीप श्रेष्ठ उत्कृष्ट खेलाडी घोषित भएका छन् ।"
होली हो,"जोगिरा सुन्न पहिलेपहिले टाढाटाढाबाट साथीभाइ इष्टमित्र आफ्नो घर आउने गरेको वसन्तपुरका कैलाशनाथ मिश्र सुनाउँछन् । गीतमार्फत एक अर्काका खुसी र पीरमर्का साटासाट गरिन्थे । खुसीका साथ रङ र अबिर खेलेर फेरि घर फर्कन्थेँ, उनले भने । रघुबिरा र जोगिरा नगाइँदा अहिले गाउँघर, सहरबजार र चोक सुनसान छन् । होली आएको संकेत पाउनै छाडिएको मिश्रको अनुभव छ । जोगिरा गाउँदै मनाइने होलीको मज्जा नै अर्कै रहेको महाराजगंज नगरपालिकाका नरसिंह कुर्मी बताउँछन् । जोगिराले दुःख पीडामा मलम लगाउने भएकाले तराईको महत्त्वपूर्ण परम्परा लोप हुन नदिन सबै लाग्नुपर्ने उनको बुझाइ छ ।"
होलीका विकृति,"काममा निस्केका पैदल यात्रीलाई जथाभावी लोला हान्ने, फोहोर पानी छ्याप्ने, होली खेल्ने ध्याउन्नमा होस नपुर्याउँदा छतबाट लडेर मृत्युसम्म भएका घटना सुनिँदै आएको छ । जाँडरक्सी खाएर होहल्ला गर्ने, जुवातास खेल्ने र अरुलाई बिनाकारण दुख दिने काम कसैले पनि गर्नु हुँदैन । पवित्र पर्व होलीलाई सभ्य र शिष्टतासाथ मनाउनुपर्छ । श्वेता कोइराला, कक्षा७अक्षरा स्कुल, काठमाडौँ"
रिलायन्समा अभिभावक दिवस,खेलकुद सप्ताहका विजेता तथा उत्कृष्ट खेलाडीलाई ट्रफी एवं प्रमाणपक्र वितरण गरिएको थियो । कार्यत्रममा प्रमुख अतिथि र अतिथिलाई रिलायन्स एजुकेसन नेटवर्कका कार्यकारी अध्यक्ष रवीन्द्रजंग थापा र विद्यालयका प्रिन्सिपल खेमलाल झुसालले मायाको चिनो हस्तान्तरण गरेका थिए ।
दौरासुरवाल,जहाँ जान परे पनिदौरासुरुवाल होस् साथमापहिचानको रक्षा गर्नेजिम्मवारी छ हातमा । दौरामाथि अस्कोट भिरी शिरमा टोपी लगाउँछौं मौलिकता रक्षा गरी विकृति सब भगाउँछौं ।
बाटोको केटा,"किन तिमी अचेल ढिलो घर आउँछ्यौ ?, आमाले सोध्नुभयो । उनी सधैं अरू नै बहाना बनाउँथिन् । आज साँचो बोल्ने विचार गरिन् । आरध्याका कुराले आमाबुवा दुबैको मन पग्लियो । अनि उसलाई किन यहाँ नल्याएकी त ? बुवाले सोध्नुभयो । मलाई पाल्न त हजुरहरूलाई गाह्रो भइरहेको छ, दिनरात नभनी काममा जोतिनुहुन्छ । उसलाई झन् कसरी पाल्नुहुन्छ ? उनले दुःखी हुँदै भनिन् । हुन पनि बाआमालाई तीन जनाको परिवार धान्नै कठिन थियो । बुबाआमाले रामुलाई राख्न सक्ने परिवार खोज्ने सल्लाह गर्नुभयो । सुनेर आरध्या केही ढुक्क भइन् । केही दिनपछि आमाले एउटा घर फेला पार्नुभयो जहाँ उहाँ बिहानबेलुका भाँडा माझ्न तथा सरसफाइको काम गर्न जानुहुन्थ्यो । रामुलाई त्यही घरमा बिहानबेलुकी काममा सघाउने र स्कुल पठाउने गरी राखियो । केही दिनपछि रामु आरध्या पढेकै स्कुलमा पढ्न जान थाल्यो । रामु घरपरिवार पाएर खुसी थियो । आरध्या पनि भाइ पाएर खुसी थिइन् । उपासना बराल, कक्षा : ५फोनिक्स स्कुल, ललितपुर"
होलीको उमंग,"आमाले भनेको नमानी जथाभाबी मिठाई खाएकोमा उनलाई पछुतो भयो । आमाले छोरीलाई नै भनेर बनाइदिएको लड्डु र मालपुवा पनि खान सकिनन् । आमा हजुरले भनेको ध्यान नदिएर मैले आफ्नो खुसी गरें । अबदेखि हजुरले भनेका सबै कुरा मान्नेछु, माफी दिनुस् । यसो भनिरहँदा उनको टाउको निहुरिएको थियो । आमाले सखियाको अनुहार आफूतिर फर्काउँदै भन्नुभयो, तिमीले यति भन्यौ खुसी भएँ, अबदेखि ठूला मान्छेले भनेको मान्नु । उहाँले छोरीलाई अँगालोमा कस्नुभयो । सखियाले लामो सास फेरिन् ।"

शीर्षक,विवरण
नक्कली बयान सफाइ नै दुखाइ,"श्रीमान्ले आफूलाई परपुरुषसँग लागेको भनेर दोष लगाइराख्ने र घरमा झगडा भइरहने गरेको मतिराले सुनाइन् । बिहे भएपछि श्रीमान्सँग मुस्किलले ३ वर्षजति सँगै बस्न पाएको सुनाउँदै उनले पारिवारिक बेमेलकै कारण छोराछोरी बुलुङस्थित माइतीघरमै हुर्केबढेको बताइन् । कोही पराईसँग खुलेर मनको कुरा सुनाइरहेका बेला मतिरा भक्कानिएर रोइहाल्छिन् । उनीसँग भेटघाट गरेर बाहिर निस्किएपछि बहिनी रियाले फेरि कोठामा बोलाइन् । मतिराले अघि भन्न भुलेको र गहिरो गरी सम्झेको कुरो एउटै रहेछ, सर, मेरा छोराछोरीलाई मसँग ल्याइदिनुस् न, कृपा गरेर ।"
फेल भए शिक्षकलाई कारबाही !,प्रादेशिक विश्वविद्यालयको अवधारणाउपसमितिले प्रादेशिक विश्वविद्यालयको अवधारणासहित महत्त्वपूर्ण विश्वविद्यालय र प्रतिष्ठानहरू केन्द्र सरकार मातहत राख्न सुझाएको छ । हाल सञ्चालित कलेजहरू प्रदेशअन्तर्गतको विश्वविद्यालय र केही केन्द्रीय विश्वविद्यालयअन्तर्गत चलाउने व्यवस्था सिफारिस गरिएको छ । प्रादेशिक विश्वविद्यालयले आफ्नो प्रदेशभित्र मात्र मानीत तथा टेक्निकल विश्वविद्यालयलाई स्वीकृति दिन सक्ने व्यवस्था गर्न भनिएको छ ।
स्थानीय बजेटमा केन्द्रको मापदण्ड,"संघीय मन्त्रालयले गरेको अध्ययनमा स्थानीय तहका जनप्रतिनिधिले आफूखुसी सेवासुविधा वृद्धि गरेको पाइएको छ । कतै आफ्ना नजिकका व्यक्ति भर्ना गर्न नपाएको निहुँमा प्रमुखउपप्रमुखबीच मतभेद छ । कतिपय स्थानीय तहमा प्रमुखउपप्रमुखबीच बोलचाल बन्द छ । स्थानीय तहमार्फत निर्माण भएका योजनाआयोजनाको जिल्ला समन्वय समितिले अनुगमन गर्ने संविधानमा उल्लेख छ । जिल्ला समन्वय समिति महासंघकी केन्द्रीय अध्यक्ष सीता सुन्दासले केन्द्रले केही विषयमा मापदण्ड बनाउनु सकारात्मक भए पनि संविधानै मिचिने गरी स्थानीय तहका अधिकार खोसिन नहुने बताइन् । स्थानीय तहमा शतप्रतिशत राम्रो छ भन्न सक्दिनँ तर सबै दुरुपयोग भएको छ भन्ने कुरा पनि मान्दिनँ, उनले भनिन्, नयाँ संरचना भएकाले काम गर्न निकै कठिन छ ।"
सर्वेसर्वा सीडीओ चाहिँदैन : मुख्यमन्त्री,यातायात क्षेत्रको सिन्डिकेट निमिट्यान्न पार्न प्रदेश सरकार क्रियाशील बन्ने उनले प्रतिबद्धता जनाए । क्षेत्रीय पदमार्ग र चक्रपथ निर्माण अभियान चार वर्षमा पूरा गर्ने गरी बजेट व्यवस्थापन गर्ने उनले बताए ।
७ वटा छलफल सत्र,"पूर्वाधार क्षेत्रमा लगानी गर्न १० अर्ब रुपैयाँको एनआरएन पूर्वाधार लगानी कोष स्थापाना हुने भएको छ । लगानी सम्मेलनका क्रममा गैरआवासीय नेपाली संघ (एनआरएनए) र सरकारबीच कोष स्थापना गर्न सम्झौता हुनेछ । एनआरएनएका उपाध्यक्ष कुमार पन्तका अनुसार कोष सञ्चालनका लागि सरकार र एनआरएनए पदाधिकारी सम्मिलित संयन्त्र गठन हुनेछ । संयन्त्रले लगानीका क्षेत्र किटान गर्नेछ । यो कोषको अधिकृत पुँजी १० अर्ब रहन्छ, उनले भने, भविष्यमा कोषलाई २० अर्बको बनाउने योजना छ । कोषका लागि सुरुमा गैरआवासीय नेपाली, नेपालका निजी क्षेत्र र सरकारबाट ५५ प्रतिशत रकम संकलन गरिनेछ । बाँकी रकम गैरआवासीय नेपालीका लागि प्राथमिक सेयर निष्कासन गरी संकलन गरिने पन्तले बताए । पूर्वाधारसहित विविध क्षेत्रमा लगानीका लागि कोष स्थापना गर्न डेढ वर्षदेखि तयारी भइरहेको थियो ।"
रारामा खोलानाला सुके,"रारा राष्ट्रिय निकुञ्जले माछा मार्न प्रतिबन्ध लगाएको छ । संरक्षण अधिकृत भण्डारी निकुञ्जका कर्मचारी र सेनाले नियमित गस्ती गरिरहेको बताउँछन् । तर झ्यारी, मुर्मा, टोप्ला, माथितुम, ताल्चालगायत निकुञ्ज मध्यवर्ती क्षेत्रका बासिन्दाले बल्छी, झरिउला, सोलिउ प्रयोग गरेर माछा मार्ने गरेका छन् । रारामा ३ प्रजातिका असला माछा छन् । हल्का कालो माछा तालको ४५ मिटरसम्म गहिराइमा जान्छ र सतहसम्मै आउँछ । यो प्रजातिको माछा आहारा खोज्न किनारसम्मै आउने गर्छन् । सेतो असला माछा पनि हल्का कालो रङको जस्तै गहिराइसम्म जान्छ र सतहमा आउँछ । कहिलेकाहीँ यो माछाले उफ्रिएर आनन्द लिने गर्छ । थेप्चे अर्थात् धामी माछा कमै देखिने गर्छ । यो तालको गहिराइ, ओढार वा ढुंगामुनि बस्ने गर्छ । रारा तालमा रहेका असला माछाको प्रजनन प्रक्रिया चैतवैशाख र भदौअसोजमा हुने गर्छ ।"
कामदारको स्वास्थ्य परीक्षण प्रदेशबाटै,द्विपक्षीय श्रम समझदारी भएको ५ महिनापछि मलेसियाले नेपाली कामदारको स्वास्थ्य परीक्षण विधिसहितको मापदण्ड नेपाल सरकारलाई गत शुक्रबार पठाएको थियो । मलेसिया र नेपालको संयुक्त टोलीले पारदर्शी ढंगले अनुगमन गरी स्वास्थ्य संस्था छनोट गर्नेछ ।
मेडिसिटीलाई एनएबीएच प्रमाणपत्र,"अस्पतालका अनुसार एनएबीएच इन्टरनेसनल सोसाइटी फर क्वालिटी इन हेल्थ केयर (इस्क्वा) को सदस्य एवं एसियन सोसाइटी फर क्वालिटी इन हेल्थ केयरको कार्यकारी बोर्डमा रहेको छ । इस्क्वाले बेलायत, अस्ट्रेलिया, क्यानडालगायत १२ वटा सदस्य राष्ट्रको एक्रिडिटेसन कार्यत्रमसरह विश्वभरिका स्वास्थ्य संस्थालाई मान्यता प्रदान गर्छ । एनएबीएचले भारतका १७ हजारभन्दा बढी अस्पतालमध्ये हालसम्म ५ सय ९२ वटालाई मात्र मान्यता प्रदान गरेको छ । भारतबाहिर फिलिपिन्सपछि नेपाललाई यो मान्यता प्राप्त भएको हो ।"
वाइडबडी अनियमितता प्रतिवेदन अन्तिम चरणमा,"उपसमितिले मंगलबार अख्तियार दुरुपयोग अनुसन्धान आयोगका प्रमुख नवीन घिमिरे, महान्यायाधिवक्ता अग्निप्रसाद खरेल र सार्वजनिक खरिद अनुगमन कार्यालयका सचिव बेगेन्द्रराज शर्मा पौडेल, नागारिक लगानी र कर्मचारी सञ्चय कोषका अधिकारीलाई बोलाएर खरिदको विषयमा छलफल गरेको थियो । यसअघि पूर्वसंस्कृति, पर्यटन तथा नागरिक उड्डयन मन्त्री कृपासुर शेर्पा र जितेन्द्र देव, पूर्वसचिवहरूसँग पनि उपसमितिले छलफल गरेको थियो ।"
जीसी पनि धरौटीमा छुटे,पुस ३ गते निर्मलाकी आमा दुर्गादेवीले तत्कालीन एसपी विष्टसहित ८ जनाका नाममा जिल्ला प्रहरीमा जाहेरी दिएकी थिइन् । सोही दिन दिलीप विष्टका दाइ खडकले विष्टसहित ४ जनाविरुद्ध यातनासम्बन्धी जोहरी दिएका थिए ।
भारतीय विदेश सचिव आज,काठमाडौं (कास) भारतका विदेश सचिव विजय गोख्ले नेपालको दुईदिने औपचारिक भ्रमणमा बिहीबार आउने भएका छन् । सचिव गोख्लेका साथ भारतीय विदेश मन्त्रालयका सहसचिव सुधाकर दलेलासमेत हुनेछन् । गोख्ले नेपाली समकक्षी परराष्ट्र सचिव शंकरदास बैरागीसँग भारतनेपाल सम्बन्धका सबै पक्षमा विचारविमर्श गर्न आउन लागेका हुन् । गोख्ले र बैरागीबीच बिहीबार नै द्विपक्षीय वार्ता हुने कार्यक्रम छ । गोख्लेले प्रधानमन्त्री केपी ओली र परराष्ट्रमन्त्री प्रदीपकुमार ज्ञवालीलाई शिष्टाचार भेटवार्ता गर्ने परराष्ट्र मन्त्रालयले जनाएको छ ।
प्रधानमन्त्रीलाई 'राष्ट्रपति' लेखेकामा स्पष्टीकरण,काठमाडौं (कास) भारतको नयाँदिल्लीस्थित नेपाली दूतावासले फागुन अन्तिम साता जारी गरेको विज्ञप्तिमा प्रधानमन्त्री केपी शर्मा ओलीलाई राष्ट्रपति उल्लेख गरिएकामा परराष्ट्र मन्त्रालयले स्पष्टीकरण माग गरेको छ । भारतका लागि नवनियुक्त राजदूत नीलाम्बर आचार्यले भारतीय राष्ट्रपति रामनाथ कोविन्दसमक्ष बुझाएको ओहदाको प्रमाणपत्रबारे विज्ञप्ति जारी गर्दै दूतावासले नेपालका राष्ट्रपति केपी ओलीले भारतीय समकक्षी कोविन्दको व्यक्तिगत स्वास्थ्य तथा प्रसन्नताको कामना गरेको जनाएको थियो । उक्त त्रुटिलाई लिएर दूतावासका उपप्रमुख भरतकुमार रेग्मीसहित सम्बद्ध अधिकारीसँग स्पष्टीकरण मागिएको जानकारी परराष्ट्र मन्त्रालय स्रोतले दिएको छ ।
चन्द समूहको बन्द फिर्ता,काठमाडौं (कास) नेक्रवित्रम चन्द नेतृत्वको नेकपाले आउँदो शनिबारका लागि घोषणा गरेको बन्द फिर्ता लिएको छ । त्यस दिन एसईई परीक्षा र नेपाल बार एसोसिएसनको चुनाव परेकाले परीक्षा नियन्त्रण कार्यालय र नेपाल बार एसोसिएसनको आग्रह स्विकार्दै बन्द स्थगित गरिएको चन्द समूहले जनाएको छ । महासचिव चन्दले बुधबार विज्ञप्ति जारी गर्दै बन्द फिर्ताको घोषणा गरेका हुन् । बुधबारै मानव अधिकार आयोगले पनि बन्द फिर्ता लिन र शान्तिपूर्ण रूपमा आफ्ना गतिवधि गर्न यो समूहलाई आह्वान गरेको थियो ।
भण्डारी सचिवमा बढुवा,काठमाडौं (कास) सरकारले वरिष्ठ सहसचिव केवल भण्डारीलाई सचिवमा बढुवा गरेको छ । मन्त्रिपरिषद्ले सोमबार लोकसेवा आयोग सदस्यको अध्यक्षतामा बसेको बढुवा समिति बैठकको सिफारिसमा भण्डारीलाई पदोन्नति गरेको हो । उनको पदस्थापन गर्न भने बाँकी छ ।
दर्ता नपाएपछि विवेकशील अदालतमा,काठमाडौं (कास) निर्वाचन आयोगले विवेकशील साझा पार्टीबाट फुटेको विवेकशील नेपाली दललाई दर्ता गर्न अस्वीकार गरेको छ । विवेकशीलले मंगलबार आयोगको निर्णय अन्यायपूर्ण रहेको भन्दै सर्वोच्च अदालतमा रिट हालेको छ । आयोगले गत फागुन २८ को निर्णयअनुसार केन्द्रीय समितिमा विवेकशील दलले गरेको दाबीअनुसार मापदण्ड नपुगेको कारण देखाउँदै तत्काल दल दर्ता गर्न नसकिने निर्णय गरेको थियो । उक्त दलले गत पुस २७ मा १६ जना केन्द्रीय सदस्यको हस्ताक्षरसहित दल दर्ता गर्न निवेदन दिएको थियो । विवेकशीलका अध्यक्ष उज्ज्वल थापाले सबै मापदण्ड पुग्दापुग्दै संवैधानिक निकायबाट गलत काम भएको भन्दै सच्याउन माग गरेका छन् ।
सेनाको प्रवक्तामा सहायक रथी पाण्डे,काठमाडौं (कास) सैनिक मुख्यालय जंगीअड्डाले सेनाको प्रवक्ता एवं सैनिक जनसम्पर्क तथा सूचना निर्देशकको जिम्मेवारी सहायक रथी विज्ञानदेव पाण्डेलाई तोकेको छ । दाङस्थित १९ नम्बर बाहिनीपति सहायक रथी पाण्डेलाई सैनिक जनसम्पर्क तथा सूचना निर्देशकमा सरुवा गरी प्रवक्ता तोकिएको हो ।
फेरियो तलाउ,हाल पोखरीवरिपरि ६ वटा फल्चा अवस्थित छन् ।
डिप्रेसन बढेपछि आत्महत्या,"छोरा विदेशमा बुहारी सहरमा डेरा लिएर बस्ने प्रवृत्तिले गर्दा पनि बूढाबूढीहरू एक्लै बस्नुपरेको पीडा सहन नसकेर आत्महत्याको बाटो रोज्ने गरेका छन् । विदेशमा जोखिम मोलेर आम्दानी गरेको रकमसहित पत्नीले दोस्रो विवाह गरेपछि वैदेशिक रोजगारीबाट फर्केका केही युवाहरूले आत्महत्या गरेका छन् । विविध कारणले प्रेमसम्बन्ध सफल नभएको पीडाले पनि युवायुवतीहरूले आत्महत्याको बाटो रोजेको देखिन्छ, प्रहरी उपरीक्षक सिहंले भने, सञ्चारमाध्यममा आउने आत्महत्याका समाचारले पनि सुसाइड गर्नेहरूलाई प्रेरित गर्ने गरेको छ । यो जिल्ला मुलुकमै आत्महत्या गर्नेहरूमध्येको अग्रणी हो ।"
जथाभावी प्लटिङ,नगरकी उपप्रमुख तथा न्यायिक समिति संयोजक सुशीला अधिकारीले बस्ती बढै गएकोले समितिमा बढीजसो साँध सिमाना र जग्गासम्बन्धी उजुरी नै बढी पर्ने गरेको बताइन् । उपत्यका विकास प्राधिकरणका सर्भेयर देवेन्द्र साहुले प्लटिङका लागि थोरै जग्गा भए पनि उपत्यका विकास प्राधिकरणबाट स्वीकृति लिनुपर्ने बताए । नगरपालिकाको सिफारिसमा प्राधिकरणले प्लटिङको अनुमति दिने हो । ५ रोपनीभन्दा बढीको लागि बोर्डबाटै निर्णय गरिन्छ ।
झरीले इँटा नोक्सान,"थाक्रे गाउँपालिकामा ५ वटा, गजुरी गाउँपालिकामा र नीलकण्ठ नगरपालिकामा एकएकवटा र दुइटा दर्ता नभएका चाइनिज इँटा उद्योग छन् । जिल्लामा २०६७ सालदेखि इँटा उद्योगको सञ्चालन भएको थियो ।"
जोखिम मोल्दै सफाइ,"सिसडोल सरसफाइ केन्द्रका सञ्चालक नवराज मास्केले सफाइ मजदुरहरूलाई समय समयमा मास्क, पञ्जा, गमबुटहरू प्रदान गर्दै आएको बताए । हामीले बेलाबेलामा सुरक्षाका सामग्रीहरू दिने गरेका छौं, मास्केले भने, आफ्नो स्वास्थ्यको बारेमा मजदुरहरू आफैं सचेत हुन जरुरी छ । तर पर्याप्त मात्रामा ध्यान दिन नसकेको उनी स्वीकार गर्छन् । टोले गुण्डाहरू, राजनीतिक संरक्षण लगायतका विभिन्न कारणले गर्दा यो व्यवसाय नै धरापमा छ, मास्केले भने, व्यवसाय नै धरापमा रहेकाले पनि मजदुरहरूको स्वास्थ्यमा पर्याप्त ध्यान दिन सकेका छैनौं । सरसफाइको बारेमा मजदुरलाई समयसमयमा सचेत गराउने गरेको र आगामी दिनमा मजदुरको स्वास्थ्यमा हुन सक्ने जोखिम न्यूनीकरण गर्न थप पहल गर्ने उनको भनाइ छ । सामान्य पोसाकहरू मात्र होइन, हेभी लोड उठाउने उपकरणहरू समेत लिने योजनामा रहेको मास्केले बताए । निजी क्षेत्रमा काम गर्ने सफाइ मजदुरहरूले न्यूनतम आठ हजारदेखि २०३० हजारसम्म कमाउने गरेका छन् । (प्रशिक्षार्थी)"
पूर्णचण्डी पोखरीको पुनर्निर्माण हुने,महानगरले दुई महिनाभित्र पुनर्निर्माणको काम सकिने बताएको छ । उपभोक्ता समितिका अध्यक्ष किरण महर्जनका अनुसार पोखरीमा थुप्रिएको दुई फिट कालो माटो झिक्नुपर्नेछ । माटो झिकेपछि आवश्यक प्रक्रिया पूरा गरेर पोखरीमा पानी भर्ने काम हुनेछ । परापूर्व कालमा पूर्णचण्डी पोखरी नख्खु खोला र बाग्मतीको दोभान रहेको मानिन्छ ।
वाग्मतीको मुहानमा बनेन बाँध,"नागमतीमा ९० मिटर अग्लो बाँध बनाएर वर्षातको पानी जम्मा गर्न सम्भाव्यता अध्ययन सम्पन्न भइसकेको उनले बताए । तर, ईआईए प्रतिवेदन स्वीकृत नहुँदा काम सुचारु हुन नसकेको उनको भनाइ छ । उक्त बाँधमा ८० लाख घनमिटर पानी जम्मा हुन्छ, ईआईए नहुँदा समस्या भयो, उनले भने । माथिल्लो धापमा ग्वान्जाउलामारमण ठेकेदार कम्पनीले करिब ५२ करोड रुपैयाँको लागतमा बाँध निर्माण गरिरहेको घिमिरेले बताए । करिब २० प्रतिशत काम सकिइसकेको छ, कुलेखानी बाँधजस्तै ढुंगा र चट्टाको बेसमा रक बाँध बनिरहेको छ । त्यस क्रममा निकुञ्जका २८ सय रूख काटिएको छ, उनले भने ।"
रातिराति बढारकुँढार,"खन्नासाथ पिच गर्नुपर्छ भन्ने सम्झौतामा उल्लेख गर्नु एउटा कुरा, व्यवहार अर्कै कुरा । खासमा सहरको कुनै पनि ठाउँमा माटो देखिनु हुन्न । हरियाली या ढलान हुनुपर्छ । व्यवस्थित ढल नहुँदा वर्षायाममा बेहाल भइरहेको छ । उपत्यकालाई धूलो र धूवाँबाट मुक्त राख्न धेरै निकायबीच समन्वयको खाँचो छ । फोहोर सिर्जना गर्ने र सफा गर्ने दुवै निकायबीच समन्वय चाहिएको छ । ब्रुमर त कुचो न हो । रातिराति कुचो चलाएर पुग्ला र ? दिनको उज्यालोमा सबैको घैंटामा घाम लाग्नु पो मुख्य कुरा ।"
स्वर्ण पदकको खुसी,"नेपाललाई एसियाली स्तरको एथलेटिक्समा पहिलो स्वर्ण पदक जिताउने अजितलाई यसबखत सम्मान र पुरस्कार राशिले पछ्याइरहेको छ । धन्य ती अजित जसले यो देशलाई खेल जगतमा परेको यो खडेरीमा स्वर्ण पदक दिलाएका छन्, जसका नाममा आज देशका हरेक नागरिकले गर्व महसुस गरिरहेका छन् । किन हाम्रो खेल जगत अगाडि बढ्न सकेन, समीक्षा हुन जरुरी छ, साथै सुधार गर्न पनि । किन हाम्रा खेलाडी क्षमतावान हुँदाहुँदै हरेक खेलमा पदविहीन बन्न पुग्छन् ? खेल जगतमा भएको राजनीति, अन्तर्राष्ट्रिय गेममा हुने गरेको छनोट प्रक्रिया र खेलाडीका नाममा हुने गरेको विनियोजित बजेटको प्रयोग अन्तै गइरहेको, यी कारणलाई आउने दिनमा सुधार गर्दै जाने हो भने हाम्रो खेल जगतको भविष्य पक्कै राम्रो हुनेछ । आज पनि अजित हुँदा लाग्ने खर्चदेखि चिन्तित छन् र आज यो अवस्थामा आएपछि अब उपरान्तचाहिँ केही सजिलो होला कि भन्दैछन् । किन राज्य यी प्रतिभावान खेलाडीमाथि लगानी गर्न डराइरहेको छ ? अतः एउटा राजनीतिक व्यक्ति अगाडिपछाडि लगाउने खर्च देशका कुनाकन्दरामा रहेका खेलाडीमा लगाउन कदापि हुँदैन । आज अजित कुमारको सफलतामा उनलाई बधाईसँगै पुरस्कार दिने हातहरूले आउने दिनमा देशका दूरदराजका अजित कुमारलाई सहयोग गर्न पछि हट्न हुँदैन । तब मात्रै यो देशले अन्य अजित कुमारको पहिचान गर्नेछ । फेरि पनि शुभकामना यो देशको छोरो अजित कुमार यादवलाई । रामकृष्ण बराल, जोरपाटी, काठमाडौं"
अब सडक मर्मत,"राजधानी छिर्ने प्रमुख नाकाको यो हविगत छ भने राजधानीका भित्री सडकको अवस्थाका बारेमा वर्णन गरिसाध्य छैन । चिल्लो कालोपत्रे सडकमा रहेको धुलोलाई भ्याकुम क्लिनरझैं लगाएर धुलोका कणमात्रै टिप्न मिल्ने यी ब्रुमरहरूले ट्रकमै लोड गर्नुपर्ने राजधानीको धुलोलाई कसरी टिप्न सक्लान् ? आधुनिक प्रविधि भित्र्याएर सहरलाई सफा र हराभरा बनाउनु सबै नागरिकको कर्तव्य हुँदाहुँदै पनि ठूलठूला आयोजनामा सर्वसाधारणको पहुँच नहुने भएकोले जीर्ण अवस्थामा रहेका राजधानीका सडक अविलम्ब मर्मत भएर बाटो हिँड्नयोग्य बनाउन सम्बन्धित पक्षको ध्यान जान जरुरी छ । अन्यथा राजधानीका सडकमा भएका दहमा यी ब्रुमर फँसेर क्रेनको सहायताले दहबाट निकालेर महानगरको डम्पिङ साइटमा राख्नुपर्ने अवस्था नआउला भन्न सकिन्न । यज्ञराज न्यौपाने, पेप्सिकोला, काठमाडौं"
न सुशासन न विकास,"युवाहरूलाई रोजगारीको लागि विदेश पठाउन प्राथमिकतामा राख्नुभन्दा स्वदेशमा प्रचुर माक्रामा रोजगारीका कार्यत्रमहरू ल्याइनुपर्छ । गाउँका युवाहरूलाई गाउँमै रोकेर राख्ने प्रविधि तालिम उपलब्ध गराउन सक्नुपर्छ । व्यावसायिक कृषिमा विशेष जोड दिंँदै घरघरमा खानेपानी पुर्याउने अभियान चलाउनुका साथै बाँझा खेतबारीमा सिंचाइ पुर्याउने अभियान पनि चलाउनुपर्छ । केही दिनभित्रमा हुनगइरहेको लगानी सम्मेलनपछि आउन सक्ने उद्योगको लागि पनि पहिलो प्राथमिकतामा योग्य श्रमिक नै हुन् । त्यसका लागि पनि हाम्रा युवाहरूलाई विदेश पठाउन प्रोत्साहन गर्ने होइन । उनीहरूलाई स्वदेशमै रोकेर राख्ने रोजगारमूलक कार्यक्रम ल्याइयोस् । विदेशीलाई नेपालमा लगानीमा प्रोत्साहन गर्न कर्मचारी भित्रको ढिलासुस्ती र नाजायज फाइदा नलिई फाइल अघि नबढाउने प्रवृत्ति रोक्न पनि सरकार भ्रष्टाचार विरुद्ध आक्रामक हुनैपर्छ । पूर्ण ओली, चावहिल, काठमाडौं"
आकाशे पुलको समस्या,"नवनिर्मित कोटेश्वरकलंकी सडक खण्ड फराकिलो भयो । सर्वसाधारणलाई सवारी जामको समस्याबाट धेरै राहत मिलेको छ । गन्तब्यमा सजिलै पुग्न सकिन्छ । यो तपाईं हामी सबैका लागि हितकारी काम हो । मङ्गलबार कान्तिपुरमा प्रकाशित फोटो देख्दा सडक चौडा भयो । ठाउँठाउँमा आकाशे पुल नहुँदा सर्वसाधारणलाई सडक पार गर्न सारै सास्ती परेको छ । जथाभावी सडक पार गर्दा धेरै दुर्घटना हुने गरेको छ । आवश्यक ठाउँमा जेब्राक्रस नहुँदा पनि सडक पार गर्न समस्या परेको सर्वसाधारणको गुनासो छ । सडक दुर्घटना न्यूनीकरण गर्न जथाभावी सडक पार गर्नु हुँदैन । कलंकीकोटेश्वर सडक खण्डमा पर्ने विभिन्न ठाउँमा धेरै कम मात्र आकाशे पुल र जेब्राक्रस हुँदा धेरै मानिस जथाभावी सडक पार गर्न बाध्य भएका छन् । यसले दुर्घटना निम्त्याउँछ । यस विषयमा समाचार नआएका होइनन् । पटकपटक समाचार प्रसारण तथा सम्प्रेषण भए पनि अझै न्यूनीकरण हुन सकेको छैन । सम्बन्धित निकायले ध्यान दिऊन् । गोविन्द चापागाईं, मनोहरा काठमाडौं"
न्याय नपाए न्यायालय नजानु ?,"पैसा, पद वा दबाबमा न्यायालय नपर्नुपर्ने हो । तर निर्मलाको केसमा त्यो पनि भएन । विचरी तिनले सरकारको के बिगारेकी थिइन् र ? सरकार निर्मला पन्तको विरोधी भयो । उनले प्रहरी प्रशासनको पनि केही हानिनोक्सानी गरेकी थिइनन्, प्रहरीमात्रै होइन, सिंगै कञ्चनपुर जिल्ला प्रशासन उनको विरोधी देखियो । निर्मलाले न्यायालय वा न्यायाधीशलाई पनि दुर्व्यवहार गरेकी थिइनन्, उनलाई न्यायालयले पनि न्याय दिएन । उनको न्याय भनेको अपराधी पक्राउ पर्नु वा अपराधी उम्काउने प्रहरी पक्राउ पर्नु हो । ज्यान मारेबापत वा मारेको कुरा दबाउन भूमिका खेलेबापत सीडीयो, मेयरदेखि सबै सजायको भागी हुनुपर्ने हो, तर ठिक उल्टा भयो । अब त जसले ज्यान मार्यो, त्यसलाई भगायो, प्रमाण नष्ट गरेबापत मोटो रकम खायो, बस् खेल खत्तम ! तर हेक्का रहोस्, यो सबै अपराधको पाप न्यायाधीशलाई लाग्नेछ, यस्तो गर्नेगराउने पनि दुर्मरणको सिकार बन्नेछन् । न्याय दिने ठाउँमा बसेको मान्छेले विवेक राख्तैन भने त्योजस्तो तुच्छ नरपशु यस दुनियाँमा अर्को नहोला । अब निर्मलामाथि न्याय दिने काम जनताको हातमा आएको छ । जनताले उठेर कसैलाई कारबाही गरे भने आश्चर्य मान्नुपर्ने कुरा हुने छैन । ज्यो रत्ननिधि रेग्मी ॅशुक्राचार्य, महाकवि देवकोटा आश्रम, काठमाडौं"
भ्रष्टाचारीलाई ज्वाइँ सम्मान !,"चाहे अख्तियारका पूर्वआयुक्त वा अन्य भ्रष्टाचारी हुन्, प्रमाणले पुष्टि गर्छ भने प्रमाण लोप गर्ने वा भागिजाने अवस्थामा नेपाल कानुनले दिएको विशेष अधिकार बमोजिम थुनामा राखेर अनुसन्धान र तहकिकात गर्न ठूलो शिक्षा अख्तियारले पाएको छ । राजनारायण पाठकलाई अझै कति दिन आयुक्त र ज्वाइँको रूपमा हेर्ने हो, हेर्दै जाऔँ । लेखक विशेष अदालतका पूर्वअध्यक्ष हुन् ।"
सबैका लोटामा 'गान्धी',"गान्धी जे भन्थे, त्यही गर्थे । कुनै छलकपट र ढाँट हुँदैनथ्यो । सादगी एउटा गुण हो । गान्धीको विचारमा आवश्यकता हो । उनका सबै प्रयोग सार्वजनिक निधि हुन् । उनी आफ्नो सुरक्षाका लागि कुनै पनि प्रकारको दस्तामा विश्वास गर्दैनथे । उनको ढोका सधैं खुला हुन्थ्यो । त्यसैले गान्धीको कुरा गरेर मात्र हुँदैन । गान्धीको नाम जप्दैमा गान्धीमार्गमा हिँडेको होइँदैन । गान्धी मार्गमा अभ्यास गरेर नै सही बटुवा बन्न सकिन्छ । सधैं भयमुक्त रहेर नै त्यो बाटाको यात्री बन्न सकिन्छ । सजग भएर नै त्यो कठिन बाटामा लम्किन सकिन्छ । संयोग के हो भने, सबैले आआफ्नो स्वार्थसामु तेर्सिएको झन्झावात् छल्न गान्धी ब्रान्डको छाता ओढ्ने गरेका छन् । त्यसैमा रमाएका छन् ! ट्वीटर : _"
नफुटेको ढिकुरो,"आमाले उषाको अनुहारमा हेरिरहिन् । ढिकुरोको पारिपट्टि उभिएका पण्डितका ओठ थरथराइरहेका थिए । सधैं पण्डितको मन्त्रले गुन्जिने घाटको त्यो छेउ आज उषा र आमाको भक्कानोले थर्किएको थियो । आमा, जाऔँ अब । फर्किंदा वरको रूखमा झुन्ड्याएको भुर्कोमा पनि पानी राख्नु छ । म यो ढिकुरो अनि त्यो प्रेतघडारूपी भुर्को साबुतै छाडेर जान्छु, उषाले खुला कपाल समेटेर जुडो बनाउँदै भनिन् । उषाले आमाको हात समातिन्, अनि दुवै जनाले एक पटक ढिकुरो र त्यो माथिको पिण्डतिर हेरे, अनि आफ्नो बाटो लागे । पण्डित पनि तामाको कसौँडी उठाएर बाटो लागे । आज भने उनी पछाडि थिए । उषा र आमा वरको रूखतर्फ जाने उकालो चढ्दै थिए । पछाडि थियो त त्यो अन्तिम दिनको पिण्ड थामेको नफुटेको ढिकुरो ।पारिजात बालसाहित्य पुरस्कार विजेता लेखिका बालबालिकाका लागि कथा लेख्छिन् ।"
हत्याको २७ दिनमा शव बरामद,मोरङ (कास) फागुन १७ गतेदेखि हराएकी रमिला राईको शव प्रहरीले बरामद गरेको छ । सेतो बोराभित्र हात खुट्टा बाँधिएको अवस्थामा बुधबार प्रहरीले कोसी ब्यारेजदेखि पश्चिमपट्टि सप्तरीको गोबरगाढा नजिकबाट शव बरामद गरेको हो । बेलबारी नगरपालिका ४ का योगेन्द्र गुरुङले आफ्नी प्रेमिका राईको फागुन १७ गते राति हत्या गरी शव कोसी फालेको प्रहरीले जनाएको छ । जिल्ला प्रहरी मोरङका उपरीक्षक मनोजकुमार केसीले बरामद शव राईको हुलियासँग मिलेकाले पोस्टमार्टमका लागि बीपी कोइराला स्वास्थ्य विज्ञान प्रतिष्ठान धरान पठाएको बताए । बेलबारी एमालेका पूर्व नगर अध्यक्ष साथै नोबेल अस्पताल बेलबारी र स्थानीय साझेदारी वनका अध्यक्ष गुरुङलाई फागुन २४ गते पक्राउ गरेपछि हत्याको रहस्य खुलेको थियो । घटना लुकाउन राईको शव कोसी ब्यारेजको पुलबाट नदीमा फालेको नेता गुरुङले दिएको बयानका आधारमा प्रहरीले पुष्टि गरेको छ । स्थानीयले दिएको सूचनाका आधारमा प्रहरीले डुंगाको सहयोगमा नदीबाट शव निकालेको थियो ।
गण्डकी मेडिकलमा परीक्षा सर्यो,"यसअघि चैत १७ सम्म फारम भरिसक्नुपर्ने सूचना जारी भएको थियो । परीक्षा चैत २१ देखि हुने भनिएको थियो । सरकारले तोकेभन्दा बढी असुल गरेको रकम फिर्तालगायत माग राखेर विद्यार्थी आन्दोलित भएपछि डेढ महिनासम्म पठनपाठन ठप्प थियो । गत साताबाट सञ्चालनमा आएको कलेजले अब परीक्षाबाट वञ्चित सन् २०१५ को ब्याचका विद्यार्थीले पनि नियमित परीक्षा दिन पाउने व्यवस्था गरेको बरालले बताए । त्यसका लागि त्रिविले छुट्टै सूचना प्रकाशित गर्नेछ, उनले भने । गत फागुनमा हुने भनिएको नियमिततर्फको परीक्षा विद्यार्थी आन्दोलनका कारण हुन सकेको थिएन । सन् २०१५ का ८३ विद्यार्थी र २०१४ का पूरक ३ जना गरी ८६ विद्यार्थी उक्त परीक्षाबाट वञ्चित छन् । गत आइतबारदेखि कलेजका कक्षा नियमित सञ्चालनमा आएका छन् भने कलेजको अस्पतालमा पनि बिरामीको चाप पूर्ववत् बढेको छ ।"
कर्णालीले पाउला भेरीबबई ?,"उनका अनुसार खाकामा आयोजनालाई कम्पनीको मोडेलमा लिने उल्लेख छ । विद्युत्तर्फको ५१ प्रतिशत सेयर तीन तहका सरकार (केन्द्र, प्रदेश र स्थानीय तह) बीच बाँडफाँट गर्ने र ४९ प्रतिशत जनतामा वितरण गर्ने खाकामा उल्लेख गरिएको उनले जनाए । जुन मोडेलमा गए पनि उत्पादित विद्युत् राष्ट्रिय प्रसारण लाइनमार्फत वितरण गरिने उनले बताए ।"
वैशाख पहिलो साता ब्रेक थ्रु,"आयोजनाको टनेल निर्माण काम अन्तिम चरणमा पुगेको छ । वैशाख अन्तिम साता ब्रेक थ्रु गर्ने र त्यसको उद्घाटन प्रधानमन्त्रीबाट गराउने आयोजना कार्यालयले तयारी गरिरहेको छ । आयोजना निर्देशक बरालले अब २ सय मिटरमात्र बाँकी रहेको बताए । सुरुङको कुल लम्बाइ १२ दशमलव २ किलोमिटर छ । चाइना ओभरसिज इन्जिनियरिङ ग्रुप कम्पनी (कोभेक) ले सम्झौतामा उल्लेखित अवधिभन्दा एक वर्षअघि सुरुङ निर्माणको काम सम्पन्न गरेको हो । २०७२ जेठ २१ गते सुरुङ निर्माण काम सुरु गरेको कम्पनीको निर्माण म्याद २०७६ चैत १५ गतेसम्म थियो । नेपालमै पहिलोपटक टनेल बोरिङ मेसिन (टीबीएम) जडान गरी काम भइरहेको सुरुङको लागत करिब १० अर्ब ५७ करोड रुपैयाँ छ । आयोजना निर्देशक बरालले भेरीबबईको सफल प्रयोगसँगै सुनकोसीमरिन बेसिन डाइभर्सन आयोजना, नौमुरेराप्ती बहुउद्देश्यीय आयोजना, कालीगण्डकीतिनाउ डाइभर्सन बहुउद्देश्यीय आयोजना र कन्काई जलाशययुक्त बहुउद्देश्यीय आयोजनामा यो प्रविधिबाट काम गर्न सरकारलाई सुझाव दिइएको बताए ।"
मालपोतको पौने २ करोड गायब,"हामीले कार्यालयमा हाजिर हुन ९० दिनको सूचना जारी गरेका थियौं, कार्यालय प्रमुख पौडेलले भने, उनी आएनन् । उनीविरुद्ध अख्तियारमा उजुरी परेको र मुद्दा दायर हुने तयारी भएको उनले जानकारी दिए । मालपोत कार्यालयभन्दा केही पर भरतपुर११ जागृत चोकमा रिट्ठे दर्जीको घर थियो । त्यो घर बेचेर उनले भरतपुर१० मा पसल चलाएका थिए । अहिले त्यो पनि बन्द छ ।"
अनुसन्धान केन्द्र बन्दै वृद्धाश्रम,"आश्रममा ७ कर्मचारी छन् । वृद्धाश्रमको ११ जनाको कार्य सञ्चालन समिति छ । जसको उपाध्यक्ष, सचिव, सहसचिव, कोषाध्यक्ष र सदस्यमा व्यवसायी, स्वास्थ्यकर्मी, समाजसेवीलगायत महानगरको हरेक वडाको प्रतिनिधित्व छ ।"
रंगमञ्चमा पूर्वी हावा,सेट डिजाइन सामान्य भए पनि किरात सभ्यता र प्रकृतिसँगको त्यसको सामीप्यता झल्किन्छ । युद्धका बेला प्रयोग गरिएको छायादृश्य पनि रोचक लाग्छ । पात्रको मुड र कथाको परिस्थिति अनुसारको प्रकाश परिकल्पना पनि प्रशंसायोग्य छ । वैशाख पहिलो सातासम्म नियमित मञ्चन हुने नाटक जोखाना नेपाली रंगमञ्चको मौलिक रंगमञ्चीय प्रस्तुति हो ।
काङमाङ नरेशका युद्धकथा,"ब्रिटिस गोर्खा सेनाबाट अवकाशप्राप्त कथाकार राईको कथासंग्रह एघार नोभेम्बर भिक्र तक्मा, कान्ते अर्थात् त्रान्तिसिं, एक सेकेन्ड, ढङ्लङ बोजू, डिभोर्स, एघार नोभेम्बर र लङ्टारिबुङ गरी सात वटा कथा समाविष्ट छन् । उनको खुकुरीको धारमा नामक पुस्तक फियरलेस वरिवर नामबाट अनूदित भई बेलायतका ओलम्पिया प्रकाशन गृहबाट प्रकाशित भएको छ । युद्धलाई आफ्नो लेखनको विषय बनाउने राईले एघार नोभेम्बर लाई यथार्थको आख्यान दाबी गरे । युद्धसाहित्यको अध्ययन, लेखन र प्रवर्द्धनमा समेत लागेका राईको कथासंग्रह फिनिक्स बुक्सले छापेको हो ।"
पलेँटी युट्युबमा मेलवादेवी,ओखलढुंगाको रुम्जाटारबाट दरबारमा गाउन आएकी यी गुरुङ चेलीले संगीतको साधना गर्दागर्दै अद्भुत कला विकास गरेकी थिइन् । केही समय बन्द भएर गएको महिनादेखि सुरु भएको पलेंटीको थिम आधारित पहिलो शृंखलामा गायिका मीनाले मेलवादेवीको गीत पनि गाएकी थिइन् । यसपाला भने अंग्रेजी महिनाको अन्तिम साता अर्थात् यही साता तीन दिनसम्मै पलेँटीले यसकै संयोजक गायक आभासको गायन यात्रालाई प्रस्तुत गर्ने भएको छ ।
एसिड सर्भाइभल दीपिका,"दीपिकाको मालती अवतारलाई देखेपछि उनकै पति उर्फ अभिनेता रनवीर सिंहसमेत चकित भए । उनले प्रतिक्रिया दिँदै लेखेका छन्, अद्भुत, कस्तो असाधारण । गर्व छ तिमीप्रति । धेरै प्रेम । त्यसो त दीपिकाको मालती चरित्रका लागि देखाएको साहस र हिम्मतको अन्य बलिउड सेलिब्रेटीले पनि खुलेर प्रशंसा गरेका छन् । प्रियंका चोपडाले आश्चर्यजनक दीपिका भनेर टिप्पणी गर्दा बरुण धवन, ज्याकलिन फर्नान्डिजले पनि खुलेर तारिफ गरेका छन् । छपाक लक्ष्मीको वास्तविक घटनामा आधारित हो । लक्ष्मीलाई विवाहका लागि इन्कार गरेको आवेगमा एक युवकले सन् २००५ मा एसिड आक्रमण गरेका थिए । एसिड लक्ष्मीको अनुहारमा छ्यापिएको थियो । घटनापछि लक्ष्मीले कानुनी लडाइँ लडेकी थिइन् । यसै घटनापछि भारतमा एसिडको सर्वसुलभ बिक्री वितरणमा रोक लगाउने गरी कानुन नै बनेको थियो । विक्रान्त मासेको समेत अहंभूमिका रहने उक्त फिल्मबाट अभिनेत्री पादुकोणसमेत निर्माणमा आएकी छन् ।"
किताब यात्रा,"स्रष्टा भरत जंगमले किताब लेखन आफैंमा यात्राजस्तै चुनौती भए पनि लेखक पुष्पलताले यात्रा र लेखन दुवै चुनौत िएक्लै लिएको बताए । साहित्यकार बेन्जु शर्माले किताब यात्रामार्फत पुष्पलताले नेपाली समाज, नेपाली लेखक र नेपाली पाठकलाई प्रस्तुत गरेको दाब् ीगरिन् । समक्षिक रमेश शुभेच्छुकले किताब लयात्मक भएको बताउँदै नेपाली समाजमा नयाँ खालको पुस्तक आउनु सकारात्मक रहेको बताए । सिमल बुकले पुस्तक छापेको हो ।"
बोइङ ७३७ म्याक्स आकस्मिक अवतरण,अमेरिकी संघीय नागरिक उड्डयन प्रशासन (एफएए) का अनुसार यात्रुरहित विमान क्यालिफोर्नियाको उडानमा रहेका बेला इन्जिनमा समस्या देखिएपछि आकस्मिक अवतरण गरिएको हो । स्थानीय समयअनुसार मंगलबार अपराह्न २४७ बजे ओर्ल्यान्डो विमानस्थलबाट उडेको विमान इन्जिनमा समस्या आएपछि अपराह्न २५८ बजे फर्किएर सोही विमानस्थलमा अवतरण गरेको थियो । एफएएले उक्त घटनाको जाँच सुरु गरिसकेको जनाएको छ ।
'पीएम नरेन्द्र मोदी' को रिलिज रोक्न माग,"यो फिल्ममा प्रधानमन्त्री मोदीको भूमिका अभिनेता विवेक ओवेरायले निर्वाह गरेका छन् , जसमा रेलमा चिया बेच्ने बालक, हिमालयमा बिताएका २ वर्षदेखि सन् २०१४ को लोकसभा निर्वाचनमा भारी मत पाएर केन्द्रीय सत्तामा पुग्दासम्मको मोदीको जीवनका कथा समेटिएका छन् । कंग्रेस वरिष्ठ नेता कपिल सिब्बलले फिल्ममा कुनै कलात्मकता नभएको उल्लेख गर्दै यो राजनीतिक विषयवस्तु मात्र भएको आरोप लगाए । निर्वाचनमा थप माइलेज प्राप्त गर्नु यो फिल्मको एक मात्र राजनीतिक उद्देश्य हो, उनले भनेका छन् । अन्य पार्टीले पनि निर्वाचनअघि गरिने रिलिजप्रति आपत्ति जनाएका छन् । यसै साता ४७ पूर्व कर्मचारीले निर्वाचन आयोगलाई पत्र लेख्दै यसबारेमा अनुसन्धान गर्न माग गरेका थिए । दिल्ली निर्वाचन आयोगले भने यसबारे फिल्मका निर्माताको जवाफको प्रतीक्षामा रहेको जनाएको छ । फिल्मको ट्रेलर पनि हालै सार्वजनिक गरिएको छ ।"
सुरक्षा परिषद् बैठक बोलाउन सिरियाको माग,"राष्ट्रसंघको नीति परिवर्तन भएको छैनराष्ट्रसंघ महासचिव एन्टोनियो गुटेरेसले गोलान हाइट्सबारेको नीति परिवर्तन नभएको बताएका छन् । महासचिव गोलान हाइट्सको स्थिति परिवर्तन नभएकोमा स्पष्ट हुनुहुन्छ, महासचिवका प्रवक्ता स्टेफेन डुजारिकले भने, राष्ट्रसंघको नीति सुरक्षा काउन्सिलको प्रस्तावमै प्रस्ट छ र त्यो परिवर्तन भएको छैन । सन् १९८१ मा राष्ट्रसंघ सुरक्षा परिषदको १५ सदस्यीय समितिले सिरियाली गोलान हाइट्सलाई कब्जा गर्ने इजरायली निर्णयविरुद्धको प्रस्तावलाई सर्वसम्मतिले पारित गर्दै तत्काल आफ्नो निर्णय फिर्ता लिन इजरायलसँग माग गरेको थियो ।"
चुनावअघि भारतमा भूउपग्रहको राजनीति,"यसअघि रूसले सन् १९६८ नोभेम्बर १, अमेरिकाले १९८५ सेप्टेम्बर १३ र चीनले २०१७ जनवरी ११ मा एन्टी सेटेलाइट मिसनमा सफलता हासिल गरेका थिए ।"
रकल्यान्डमा दादुराको महामारी आपत्कालीन स्थिति घोषणा,"अधिकारीहरूले खोप नलगाएका १८ वर्षभन्दा कम उमेरका किशोरहरूलाई स्कुल, पसल, रेस्टुरेन्ट, चर्चजस्ता सार्वजनिक स्थानमा नजान निर्देशन दिएका छन् । रकल्यान्ड ३ लाख जनसंख्या भएको काउन्टी हो । दादुराबाट विश्वभर बर्सेनि ९० हजार बालबालिकाको ज्यान जाने गरको छ । यो उच्च संक्रमणदर भएको रोग हो, यसबाट फोक्सो र दिमागमा क्षति पुग्नेजस्ता गम्भीर खालका स्वास्थ्य समस्या आउँछन् । यति हुँदाहुँदै पनि धेरै देशमा दादुराको खोप लगाउने दरमा कम आइरहेको छ । बेलायतमा खोपबारे गलत सूचना दिने सन्देशलाई हटाउनेसम्बन्धी नयाँ कानुन नै ल्याउन लागिएको छ । सन् २०१८ मा युरोपमा ८२ हजार ५ सय दादुराका केस आएका थिए । विश्व स्वास्थ्य संगठनले सन् २०१९ लाई खोपविरुद्धको अभियान विश्व स्वास्थ्यको एक प्रमुख खतरा घोषणा गरेको छ ।"
"उस्तै काम, ज्याला कम",सुम्निमा चाम्लिङप्रशिक्षार्थी
गोली प्रहारबाट भारतीयको हत्या,रूपन्देही (कास) बुटवलमा अज्ञात समूहको गोली प्रहारबाट बुधबार राति भारतीय मूलका एकको हत्या भएको छ । बुटवल उपमहानगरपालिका१ मैनाबगरको गढीटोलमा गोली लागेर करिब ४५ वर्षीय फिरोज खानको मृत्यु भएको प्रहरीले जनाएको छ । उनको छातीमा गोली लागेको छ । गोली चल्नुको कारण खुल्न नसकेको प्रहरीले जनायो । घटनालगत्तै प्रहरीले नाका सिल गरेर अनुसन्धान सुरु गरेको छ । खान मैनाबगरको क लाइनमा रहेको ज्योतिमोटर पार्ट्सका हेड मिस्त्री हुन् ।
चन्द समूहका २ जिल्ला इन्चार्ज पक्राउ,"उनीहरू जिल्ला तहका नेता र माओवादीका पूर्वलडाकु छन् । उनीहरू दोलखा र काभ्रेमा संगठन विस्तार गर्दै सिन्धुपाल्चोक आएका थिए । पक्राउका क्रममा उनीहरूबाट फलामे हम्मर, तार काट्ने कटर, दस्ताबेज र चन्दा रसिद फेला परेको दाबी प्रहरीले गरेको थियो ।"
लुम्बिनी संरक्षणको मुद्दा सर्वोच्चमा,"यस क्षेत्रमा सञ्चालित ६१ वटा उद्योगबाट निस्कने प्रदूषित हावा तथा रासायनिक पदार्थले यस क्षेत्रमा रोग तथा असर देखिएको रिटमा उल्लेख छ । यदि लुम्बिनी क्षेत्रको प्रदूषण नियन्त्रण नगर्ने हो भने त्यस क्षेत्रका ब्रहमान्डमै अतुलनीय मूल्य भएका अशोक स्तम्भ, शिलालेख, मूर्ति तथा अन्य वस्तुहरू नास भएर जाने अवस्था रहेको छ, रिटमा छ ।"
नागरिकता कसुरमा कैद,"कुनै विदेशीले झूटो विवरण दिई नागरिकता प्राप्त गरेमा ५ देखि ७ वर्ष कैद र ३ देखि ५ लाख रुपैयाँसम्मको जरिवाना तोकिएको छ । त्यस्तो कसुरमा अहिलेको कानुनमा एकदेखि ५ वर्षसम्म कैद वा पचास हजारदेखि एक लाख रुपैयाँसम्म जरिवाना वा दुवै सजायको व्यवस्था छ । उपसमितिका सदस्य कांग्रेस सांसद देवेन्द्रराज कँडेलले दण्ड सजायको अहिलेको व्यवस्था तजबिजी रहेको बताए । सजायको निर्धारण फैसला गर्ने मानिसमा भर पर्ने भो, कसैले जरिवाना पाएरै मुक्ति पाउने, कसैले कैद भोग्ने वा कसैले दुवै सजाय भोग्नुपरेको छ, उनले भने, नागरिकता वितरण खुकुलो हुँदा दण्ड सजाय कठोर बनाउनुपर्छ भन्ने सबैको धारणा हो । उनले कुनै पनि नेपाली नागरिक नागरिकताबाट वञ्चित हुनु नपरोस् र कुनै पनि विदेशीले झूटो विवरण दिएर नागरिकता नपाओस् भन्ने मान्यता राखेर उपसमितिले काम गरिरहेको बताए ।"
राप्रपामा २ महामन्त्री,"काठमाडौं (कास) राप्रपाले २३ जना पदाधिकारी थपेको छ । राप्रपा अध्यक्ष कमल थापाले मंगलबार पार्टी विधानबमोजिम बुद्धिमान तामाङ र राजीव पराजुली वरिष्ठ उपाध्यक्षमा मनोनीत भएका छन् । प्रेमबहादुर भण्डारी, टंक ढकाल, नरेन्द्रबहादुर चन्द, तोरणबहादुर गुरुङ, रोशन कार्की, भीमप्रसाद गौचन र महेशलाल महासेठ उपाध्यक्ष भएका छन् । महामन्त्रीमा राजेन्द्र लिङदेन र धवलशमशेर जबरालाई मनोनयन गरिएको छ । लिङदेन राप्रपाबाट निर्वाचित संघीय संसदका एक मात्र सांसद हुन् । राणा नेपालगन्ज उपमहानगरपालिकाका मेयर हुन् । अध्यक्ष थापाले सुशील श्रेष्ठ, भुवन पाठक र नीलकण्ठ काफ्लेलाई प्रवक्तामा मनोनयन गरेका छन् । चन्द्रबहादुर गुरुङ, कुन्ती शाही, दीपकबहादुर सिंह, भक्तिप्रसाद सिटौला, अर्जुन राई र भरत रायमाझीलाई सहमहामन्त्री मनोनयन गरिएको प्रचार विभाग प्रमुख मोहन श्रेष्ठले जानकारी दिए । सहायक महामन्त्रीमा लीलादेवी श्रेष्ठ र मदनबहादुर कार्की तथा सहायक प्रवक्ता रमानन्द न्यौपाने छन् ।"
गाउँपालिका छाडेका २ कर्मचारी फर्किए,"गत बिहीबारदेखि गाउँपालिका कार्यालय छोड्नेमा प्रमुख प्रशासकीय अधिकृत बालकृष्ण अधिकारी, लेखापाल रघुनाथ काफ्ले र इन्जिनियर सञ्जय कुमाल हुन् । उनीहरूमध्ये काफ्ले र कुमाल सोमबार कार्यालय फर्किएका छन् । प्रमुख प्रशासकीय अधिकृत अझै फर्किएका छैनन् । पूर्वी नवलपरासीका प्रमुख जिल्ला अधिकारी दीपकराज नेपालले उनीहरूलाई बोलाएर तत्काल काममा फर्किन निर्देशन दिएका थिए ।गाउँपालिका कार्यालय बुलिङटारले कालीगण्डकी नदी, देउसतखोला, फूलमादीलगायत खोलामा गिटी, ढुंगा उठाउन टेन्डर आह्वान गरेको थियो । त्यही खोला टेन्डरको रकमबाट आफूहरूको पार्टी चलाउन भन्दै माओवादीले १० लाख ५० हजार पहिलो किस्ता माग गरेको हो । पूर्वी नवलपरासीको दुर्गम पहाडी क्षेत्रमा माओवादी गतिविधि बढ्दो छ । दुर्गम पहाडी ३ गाउँपालिकामा सुरक्षा निकायको उपस्थिति फितलो छ ।प्रमुख जिल्ला अधिकारी दीपक नेपालले प्रमुख प्रशासकीय अधिकृत काममा नफर्किएकोबारे बुझ्ने र तत्काल काममा फर्किन लगाउने जानकारी दिए ।"
मन्त्रीको दोहोरो इन्धन सुविधा,"उक्त अवसरमा समिति सदस्यले ऐन, कानुन, नीति र नियममा रहेर काम गर्नुपर्नेमा जोड दिएका थिए । नयाँ संरचनामा काम गर्दा कस्तो संस्कार बसाउने भन्दै उनीहरूले नियम, कानुनमा एउटा देखाउने तर व्यवहारमा अर्को गर्न नहुनेमा जोड दिएका थिए । सांसद तथा समिति सदस्य मायानाथ अधिकारीले सरकारको काममा अवरोध अर्थात् मन्त्रीको भ्रमण रोक्ने उद्देश्य समितिको नरहेको बताए । डेढ सय लिटरले नपुगे थप्न सकिने भन्दै उनले त्यसलाई विधिसम्मत र पारदर्शी भने बनाउनुपर्ने जनाए ।"
बीओकेका मल्लको लाभांश रोक्का,"राष्ट्र बैंक राजनीतिक दबाबमा परेर कारबाही प्रक्रिया अघि बढाउन नसकेको उनीहरूको आरोप छ । सुपरिवेक्षण र बैंकको अध्ययन प्रतिवेदनले पनि संस्थागत सुशासन उल्लंघन भएको देखाएको छ, ती अधिकारीले भने, यस्तो अवस्थामा राष्ट्र बैंकले कारबाही गर्न खुट्टा कमाउनु हुँदैन । नत्र अन्य बैंक तथा वित्तीय संस्थाले पनि यही सिको गर्न सक्छन् । राष्ट्र बैंकप्रतिको विश्वसनीयमतामा कमी आउँछ ।"
सुशासनको समस्या,"एउटै व्यक्ति बैंकर र व्यवसायी रहेको, उच्च राजनीतिक तहसम्म उनीहरूको पहुँच रहेको र उच्च तहका राजनीतिज्ञबाट उनीहरूलाई संरक्षण रहेकै कारण वित्तीय क्षेत्रमा सुशासन बिग्रँदै गएको उनको ठहर छ । यही अवस्था चलिरहने हो भने निकट भविष्यमै केही संस्था समस्याग्रस्त हुने निश्चित छ, उनले भने । बैंक व्यवस्थापनले नियम पालना नगर्दा र नियामक निकायले आवश्यकताअनुसार नियम पालना गराउन नसक्दा यो अवस्था आएको उनको भनाइ छ ।"
बजार बढाउँदै विद्युतीय कार,"विद्युतीय सवारी संघका श्रेष्ठ भने चार्जिङ स्टेसनलाई ठूलो समस्या मान्दैनन् । उनका अनुसार सरकारले मुग्लिन, बर्दिबास, नारायणघाटजस्ता केही प्रमुख ठाउँमा जग्गा र बिजुली उपलब्ध गराए कम्पनीहरूले चार्जिङ पाइल राखेर सहजै स्टेसन बनाउन सक्छन् । सरकारको वातावरणमैत्री यातायात नीतिमा सन् २०२० सम्म २० प्रतिशत सवारी साधन विद्युतीय बनाउने योजना छ, उनले भने, त्यसअनुसार काम भएको छैन । सरकारले डिजेलबाट चल्ने ठुल्ठूला गाडी धमाधम ल्याइरहेको छ । विद्युतीय सवारी साधनको प्रवर्द्धनका लागि सरकार अझै गम्भीर हुनुपर्ने श्रेष्ठको भनाइ छ । कारहरू मात्र नभएर ईस्कुटर र सार्वजनिक विद्युतीय सवारी साधनको समेत प्रवर्द्धन गर्नु आवश्यक रहेको उनले बताए । खानीजन्य इन्धनको खपत घटाई प्रदूषण न्यूनीकरण गर्ने हो भने सरकारले सार्वजनिक विद्युतीय सवारीको प्रवर्द्धनमा विशेष जोड दिनुपर्छ, उनले भने, निजी गाडीको प्रवर्द्धनले मात्रै पुग्दैन ।"
उबरले किन्यो प्रतिस्पर्धी कम्पनी,"त्यसले ९८ सहरमा सञ्चालन गर्दै आएको छ भने उबरको अन्दाजी २३ ठाउँमा मात्रै उपस्थिति छ । यी दुईको मर्जरले मध्यपूर्वको कार सेयरिङमा ठूलो सम्भावना अघि सारेको छ, मध्यपूर्वको सार्वजनिक नीति परामर्शदाता साम ब्लाटिसले भने । उबरका अनुसार गत साल यसको आय ११ अर्ब ३० करोड डलर थियो ।"
सवा घण्टा सेयर कारोबार अवरुद्ध,"नियमित रूपमा कारोबार हुन नसके पनि बुधबार ४८ करोड ६६ रुपैयाँ बराबरको सेयर किनबेच भएको छ । करिब साढे ५ हजार कारोबारबाट १ सय ६६ कम्पनीका २२ लाख २६ हजार कित्ता सेयर किनबेच भएका थिए । उक्त दिन नेप्से परिसूचक करिब २ अंकले बढेको छ । अघिल्लो दिनको तुलनामा ०१७ प्रतिशतले बढेपछि नेप्से परिसूचक १ हजार १ सय ४२६१ विन्दुमा पुगेको छ । उक्त दिन कारोबारमा आएकामध्ये बैंकिङ, होटल, विकास बैंक, वित्त कम्पनी, लघुवित्त र जीवन बिमा समूहका परिसूचक बढे । जलविद्युत्, निर्जीवन बिमा, उत्पादन तथा प्रशोधन र अन्य समूहका परिसूचक ऋणात्मक रहे ।"
सनराइजको स्वास्थ्य बिमा योजना भारतमा,"काठमाडौं (कास) सनराइज बैंकले भारतका प्रमुख १५ वटा अस्पतालहरूमा स्वास्थ्य बिमा योजना लागू गर्ने भएको छ । अस्पतालको सूची सनराइज बैंकको वेबसाइटमा छ । योजनाअनुरूप बैंकका बचतकर्ताले अस्पताल भर्ना भई स्वास्थ्य उपचार गराउँदा लाग्ने खर्च, बढीमा १ लाख रुपैयाँ वा बचत खातामा रहेको वार्षिक औसत मौज्दातको २५ प्रतिशतभन्दा नबढ्ने गरी नगद दाबी गर्न सक्नेछन् । विज्ञप्तिअनुसार वर्षमा तीनपटकसम्म बिमा दाबी गर्न सकिनेछ ।"
रनरको मोटरसाइकल बजारमा,काठमाडौं (कास) रमन मोटर्सले रनर हक २०० सीसीको डर्ट मोटरसाइकल नेपाली बजारमा भित्र्याएको छ । १९८ दशमलव ३ सीसी इन्जिन रहेको मोटरसाइकलले ७५०० आरपीएममा १२ दशमलव ७ हर्स पावर र ५५०० आरपीएममा १४ दशमलव ५ एनएमको टर्क निकाल्ने कम्पनीको भनाइ छ । यसलाई अफरोडमा चलाउन सकिने जाराी विज्ञप्तिमा छ । यसको मूल्य ३ लाख ९९ हजार रुपैयाँ छ ।
एभरेस्ट र नेसनलबीच सम्झौता,काठमाडौं (कास) एभरेस्ट बैंकले ग्राहकलाई छुट र स्पेसल प्याकेजको व्यवस्था गर्न नेपाल नेसनल हस्पिटलसँग सम्झौता गरेको छ । ग्राहकले विभिन्न सेवा शुल्कमा १० देखि १५ प्रतिशतसम्म छुट पाउनेछन् । एभरेस्ट बैंकको एटीएम क्रेडिट कार्ड देखाएर उक्त छुट पाउन सक्नेछन् । बैंकको ग्राहक संख्या १० लाखभन्दा बढी रहेको जारी विज्ञप्तिमा छ ।
ग्लोकल र सीजीको सहकार्य,काठमाडौं (कास) सीजी फुड्स र ग्लोकल प्रालिले वाइवाई ग्लोकल टिन हिरो आयोजना गर्ने भएका छन् । ऊक्त कार्यत्रममार्फत देशभरका किशोरकिशोरीमा उद्यमी सोचाइको विकास गर्ने लक्ष्य राखेको आयोजक ग्लोकल खबरको विज्ञप्तिमा छ । ग्लोकलका निर्देशक आशिष ठाकुरले वाइवाईसँग जोडिन पाएकामा खुसी लागेको बताएका छन् । टिन हिरो लागि २१ वैशाखमा आवदेन खुल्दै छ ।
सिद्धार्थ र एसियन लाइफबीच सम्झौता,"काठमाडौं (कास) सिद्धार्थ बैंक लिमिटेड र एसियन लाइफ इन्स्योरेन्सबीच सम्झौता भएको छ । यसपछि एसियनलाइफमा बिमा गर्ने ग्राहकवर्गलाई आवश्यक बिमासम्बन्धी सेवा तथा सुविधा सिद्धार्थ बैंकका सम्पूर्ण शाखा कार्यालयहरूबाट उपलब्ध हुने जारी विज्ञप्तिमा छ । बैंकले देशभर १४६ वटा शाखा, ९९ शाखारहित बैंकिङ सेवा, १५९ एटीएम र १२ सयभन्दा बढी पीओएस मेसिनमार्फत सेवा दिएको उल्लेख गरेको छ ।"
ओम र महालक्ष्मीको सम्झौता,"काठमडौं (कास) ओम डेभलपमेन्ट बैंक र महालक्ष्मी लाइफ इन्स्योरेन्सबीच सम्झौता सम्पन्न भएको छ । बैंकले देशभर रहेका आफ्ना ५३ शाखाबाट महालक्ष्मीका जीवन बिमा योजनाहरू बिक्री गर्नेछ । इन्स्योरेन्सले सावधिक बिमा योजना, डबल सावधिक बिमा योजना र लगानी फिर्ता बिमा योजना सार्वजनिक गर्दै २०७५ बाट कारोबार प्रारम्भ गरेको थियो ।"
जग्गा प्राप्ति नहुँदा अलमल,"विराटनगरमा विशेष आर्थिक क्षेत्र स्थापना भएपछि प्रदेश १ ले अन्य प्रदेशसँग समन्वय नै नगरी भारत, चीन, बंगलादेश र भुटानसँग सिधा व्यापार गर्न सक्ने एसियाली विकास बैंकको व्यापार सहजीकरणका विज्ञ श्याम दाहालको बुझाइ छ । सेज स्थापनासँगै भारतको जोगबनी र चीनको किमाथांका मार्ग जोडिँदा विराटनगर भारत, चीन, भुटान र बंगलादेशको व्यापारिक केन्द्रका रूपमा विकसित हुने दाहालले बताए ।"
प्रतिबन्धित भ्याक्सिनको चर्को कालोबजारी,"भ्याक्सिनलाई किन बन्देजभ्याक्सिन आयातको विषयमा स्वीकृति दिने पशुसेवा विभागका सूचना अधिकारी डा चन्द्र ढकाल भ्याक्सिन प्रयोग गर्नेनगर्ने विषयमा संसारभर विवाद रहेको बताउँछन् । व्यवसायीहरू र उहाँहरूकै सक्रियतामा अनुसन्धानमा जुटेका प्राविधिकहरू लौ यसलाई खोल्नुपर्यो भन्नुहुन्छ । सरकारले यत्तिकै भरमा निर्णय गर्न सक्दैन, डा ढकालले भने ।देशमा दीर्घकालीन प्रभाव पार्ने विषय भएका कारण धेरै पक्षलाई समेटेर छलफल र अनुसन्धान गरेर मात्रै विभाग निर्णयमा पुग्ने उनले बताए । फेरि अहिलेसम्म हाम्रो कानुनमा भएको व्यवस्थाअनुसार बर्डफ्लुको भाइरसमा भ्याक्सिन प्रयोग नगर्ने बर्डफ्लु लागे मारेरै नष्ट गर्ने भन्ने छ । एचनाइन बर्डफ्लु नै नभए पनि उही वर्गको भाइरस भएका कारण कानुनमा भएको व्यवस्थाले भ्याक्सिन प्रयोग गर्न मिलेन, डा ढकालले भने ।"
टिकुलियाबासीलाई डुंगाकै भर,हुलाकी सडक आयोजना योजनाअन्तर्गत दुवै जिल्लाको सीमा जोड्ने गरी वाग्मतीमा पुल निर्माणकै क्रममा काम बन्द गरिएको थियो । पुलको लम्बाइ ६ सय ३३ मिटर हो । पुलका १७ वटा पिलरको काम सकिएको छ । अब सुपर स्टक्चरको काम बाँकी छ । निर्देशनालयका अनुसार ६० प्रतिशतभन्दा बढी काम सकिएको छ । पुल नबन्दा त्यस क्षेत्रका स्थानीयलाई पारि जान समस्या हुने गरेको छ । राजदेवी र बडहर्वा क्षेत्रका अधिकांशको वाग्मती पारि खेत छ । उनीहरू पुल नबनेकाले डुंगामै वारपार गर्छन् ।
पर्यटक पर्खंदै गुराँस राजधानी,पूर्वी र मध्य नेपालको शीतोष्ण क्षेत्रका चौडापाते वनमा पाइने गुराँसका बोट चौडा र अग्ला हुन्छन् । जैविक पदार्थ कुहिएर बनेको मलमा राम्रो फस्टाउने गुराँस अन्य वनस्पतिको हाँगाको कापमा जम्मा हुने प्रांगारिक पदार्थ र ढुंगाको सतहमा बाक्लो गरी जम्मा हुने झ्याउमा पनि हुर्कने गरेको छ ।
मकवानपुरसँग पुलिस स्तब्ध,खेलमा पाएको मौका सदुपयोग गर्न नसक्नु र विपक्षीले प्राप्त सीमित अवसर सदुपयोग गर्दा पराजित हुनुपरेको बताए । बिहीबार दोस्रो सेमिफाइनलमा थ्रीस्टार र दाउफिन्स क्लबबीच प्रतिस्पर्धा हुनेछ । विजेताले ८ लाख र उपविजेताले ४ लाख रुपैयाँ जित्ने छन् ।
"छोटो तयारी, नमीठो भोगाइ","यू२३ टोलीलाई राष्ट्रिय टोलीको ब्याकअपको रूपमा लिइन्छ । तर नेपाली फुटबलमा भने यस उमेर समूहलाई त्यति ध्यान दिइएको पाइँदैन । एएफसीले हरेक दुई वर्षमा आयोजना गर्ने प्रतियोगिताको छनोट चरणमै नेपालको यात्रा सीमित छ । प्रशिक्षक महर्जन भन्छन्, उमेर समूहको फुटबलको सबैभन्दा सिनियर टोली हो यो । अन्य देशले उच्चस्तरमा यो टोलीलाई ध्यान दिन्छन्, हामीलाई राष्ट्रिय टोलीलाई ध्यान दिने बजेट र जनशक्ति त हुँदैन । यस ध्यान जानु टाढाको पक्ष हो । प्रशिक्षक महर्जनले ग्रासरुट फुटबललाई निकै ध्यान दिनुपर्ने आवश्यकता औंल्याए । नेपालको यही टोलीले नेपालमै हुने भनिएको १३ औं दक्षिण एसियाली खेलकुद खेल्न पाउनेछ । कप्तान विमलसहित अधिकांस खेलाडीको उमेर समूहको अन्तिम प्रतियोगिता हुनसक्छ त्यो । नेपालले भारतको गुवाहटीमा सम्पन्न अघिल्लो संस्करणमा स्वर्ण जितेको थियो । १३ औं साग खेलकुद सुरु हुन ९ महिनाको समय बाँकी छ । घरेलु मैदानमा स्वर्ण रक्षाका लागि अहिल्यैदेखि तयारी सुरु गर्नुको विकल्प नहुने कतार यात्राको सन्देश पनि हो ।"
दीपेश सेमिफाइनलमा,"भलिबलसशस्त्र प्रहरी महानिरीक्षक छैटौं राष्ट्रिय खुला महिला भलिबलमा बुधबार आयोजक एपीएफ क्लबले ढोरपाटन ट्रेनिङ सेन्टरलाई २५१, २५१०, २५२ ले र न्यु डायमन्ड एकेडेमीले जावलाखेल भलिबल प्रशिक्षण केन्द्रलाई २५१०, २५५, २५७ को सोझो सेटमा हराएर सेमिफाइनल तय गरेका छन् ।"
शरद र दीपेन्द्र जमे,"जवाफमा दिपेन थापाले ३ र भुवन कार्कीले २ विकेट लिएपछि शंकरदेवले २० ओभरमा ८ विकेट गुमाई १ सय ७ रनमात्र बनाउन सक्यो । रवीन्द्र चन्दले ४२ रन, दीपक बोहरा (१४) र अमित ऐर (१५) ले मात्र दोहोरो अंकमा रन जोडे । रविन्द्रले २ छक्का र १ चौका प्रहार गरे । एनसीसीका अनुभवी स्पिनर भुवनले ४ ओभरमा ७ रनमात्र खर्चे । दिपेनले ३ ओभरमा १२ रन दिए ।"
ओसिस र दरभंगा विजयी,"राज पटना रेजिमेन्ट दरभंगासँग घरेलु टिम जनकपुर १ विकेटले पराजित भयो । टस जितेको जनकपुरले १९३ ओभरमा अलआउट हुँदै १ सय ११ रन बनायो । हरिशंकर साह र अनिल मण्डलले समान २८ रन बनाए । दरभंगाका तुसार अमरले ४, जितेन्द्र मुखिया, राजीव कुमारले २२ विकेट लिए । दरभंगाले १९४ ओभरमा ९ विकेट गुमाएर विजय लक्ष्य पूरा गर्यो । विभूति भास्करले ३९ र दीपक राजले १९ रन बनाए । जनकपुरबाट रामनरेश गिरी र राहुलप्रताप सिंह २२ विकेट लिए ।"
सुस्मितालाई अल्ट्रा रेस,"रेसलाई जिल्लाका आठबीसकोट र मुसीकोट नगरपालिका, बाँफिकोट गाउँपालिका र नेपाल पर्यटन बोर्डले सहयोग गरेका थिए । पछिल्लो समय म्याराथनतर्फ जिल्लाका खेलाडीको आकर्षण बढेकाले उनीहरूको हौसला बढाउन प्रतियोगिता गरिएको अध्यक्ष पुनले बताए ।"
स्पेन र इटाली सफल,ब्राजिल र अर्जेन्टिना विजयीब्राजिल र अर्जेन्टिनाले मंगलबार भएका मैत्रीपूर्ण अन्तर्राष्ट्रिय खेलमा जित हात पारेका छन् । ब्राजिलले चेक गणतन्त्रलाई ३१ र अर्जेन्टिनाले मोरक्कोलाई १० ले हराए । अन्य मैत्रीपूर्ण खेलमा जापानले बोलिभियालाई १० र दक्षिण कोरियाले कोलम्बियालाई २१ ले पराजित गरेका थिए ।
संकटा फाइनलमा,संकटा खेलाडीको प्रहार बक्सभित्र जावलाखेलका विदेशी खेलाडी आदमा डोम्बियाको हातमा लागेपछि रेफ्रीले पेनाल्टी दिने निर्णय गरेका थिए । त्यसमा असन्तुष्टि जनाउँदै डोम्बियाले रेफ्रीलाई अपशब्द प्रयोग गरे । डोम्बियाले रातो कार्ड पाए । त्यसपछि चर्केको विवादका कारण १५ मिनेटसम्म खेल रोकियो । ३० औं मिनेटमा संकटाका राजन रुचालले प्रहार गरेको पेनाल्टीले जाली चुम्यो । उक्त गोल नै निर्णायक बन्यो ।
रेगनको दोहोरो जित,"काठमाडौं (कास) रेगन श्रेष्ठले प्रथम सार्क स्नुकर च्याम्पियनसिपको छनोट स्पर्धाको लिग खेलमा दोहोरो जित पाएका छन् । बुधबार रेगनले विकेश राई र सुजेन शाहीलाई समान ४० को फ्रेममा हराए । राजन लामाले सुजेन शाहीलाई ४०, अमन कार्कीले फुरी शेर्पालाई ४१ र दीपक मगरले फुरी शेर्पालाई ४० ले हराए । दीपकले सोम लामासँग भने ३३ को बराबरी खेले ।"
सुमन जर्मनी जाने,काठमाडौं (कास) अराजावा कप कराँते च्याम्पियनसिपमा भाग लिन कराँते खेलाडी सुमन तिम्सिना बिहीबार जर्मनीको ब्रान्डबर्ग जाने भएका छन् । मार्च ३० र ३१ मा हुने प्रतियोगितामा सुमनले सिनियर पुरुष एकल कातामा प्रतिस्पर्धा गर्ने छन् ।
यू१५ भलिबलको बिदाइ,"काठमाडौं (कास) क्रोएसियामा मार्च ३० देखि अप्रिल ६ सम्म हुने आईएसएफ वर्ल्ड स्कुल च्याम्पियनसिप यू१५ भलिबलमा नेपाली टोलीले पनि प्रतिनिधित्व गर्ने भएको छ । यस च्याम्पियनसिपमा नेपालले पहिलोपल्ट भाग लिन लागेको हो । नेपाल विद्यालय खेलकुद महासंघका महासचिव राजकुमार कार्कीले नेतृत्वमा जाने टोलीका खेलाडीमा सोनी थपलिया, करिना सुनुवार, सविना तामाङ, दिया परियार, जोया गुरुङ, सजिना श्रेष्ठ, रिया कुँवर, प्रेक्षा राई र सुनीता खड्का छन् । प्रशिक्षकमा कुमार राई, अफिसियलमा मोहनकुमार कार्की, सुनकेशरी माली र रेफ्रीमा चन्द्रबन्दना राई पनि रहने छन् । शुक्रबार जाने टोलीलाई बिदाइ गरिएको छ ।"
चेन्नईको दोस्रो जित,नयाँ दिल्ली (एएफपी) चेन्नई सुपर किंग्सले मंगलबार राति इन्डियन प्रिमियर लिग (आईपीएल) मा लगातार दोस्रो जित हात पारेको छ । सुरुआती अंकतालिकाका टोली शीर्षस्थानमा रह्यो । चेन्नईले फिरोज शाह कोटला मैदानमा भएको खेलमा दिल्ली क्यापिटल्सलाई ६ विकेटले हरायो । पहिले ब्याटिङ गरेको दिल्लीले शिखर धवनको ५१ रन मदतले ६ विकेट गुमाएर १ सय ४७ रन बनायो । जवाफमा चेन्नईले दुई बल बाँकी छँदै ४ विकेटमा १ सय ५० रन बनाउन सफल रह्यो । म्यान अफ द म्याच शेन वाट्सनले ४४ रन बनाए ।
ब्यालर र ग्लेसियर विजयी,काठमाडौं (कास) मुलपानी क्रिकेट मैदानमा भइरहेको अस स्टडिज प्लस टु ट्वान्टी२० क्रिकेटमा बुधबार ब्यालर कलेजले सुपर ओभरमा भीएस निकेतनलाई हरायो भने ग्लोसियरले ट्रिनिटीमाथि ८ विकेटको जित पायो । वर्षाका कारण ५ ओभर खेलाइएको थियो । सुपर ओभरमा भीएसले २ विकेट गुमाएर ३ रनमात्र बनायो । ब्यालरले २ बलमा ४ रनमात्र बनाउन सक्यो ।

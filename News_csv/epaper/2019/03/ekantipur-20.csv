शीर्षक,विवरण
अख्तियार छल्न सेनालाई 'ठेक्का',१ सय ८० किमि लामो कर्णालीको करिडोरको ट्र्याक खोल्ने जिम्मा सेनालाई दिइएको चार वर्ष भइसकेको छ । यसको २५ किमि ट्र्याक खुलेको छ । गोरखाको बेनीघाटदेखि चिनियाँ सीमानाका लार्के भन्ज्याङसम्म १ सय २५ किमि लामो ट्र्याक खोल्ने जिम्मासमेत सेनाले नै लिएको छ । कालीगण्डकी करिडोरमा समेत सेनाले २०७० देखि ट्र्याक खोल्ने र चौडा बनाउने काम गरिसकेको छ । उक्त करिडोरको २० किमि सडकको काम सम्पन्न भइसकेको छ । सेनाले जिम्मा लिएको सबभन्दा ठूलो सडक हो ७६ किमि लामो द्रुतमार्ग । सेना द्रुतमार्गको डीपीआर तयार गरी खण्डखण्ड ठेक्कामा लगाई काम अघि बढाउने तयारीमा छ । उक्त सडक फराकिलो पार्ने कामसमेत सेनालाई ठेक्का लगाएर अघि बढाइएको छ । उक्त सडकको ट्र्याक सेनाले नै २०६९ देखि ०७२ सम्ममा तीन वर्ष लगाएर खोलेको हो ।
फास्ट ट्र्याकका काठ बेच्न नमिल्ने,"यसअघि नेपाली सेनाले राष्ट्रपति चुरे तराई मधेस संरक्षण विकास समितिसँग तराई र चुरेको फेदमा पोखरी निर्माण गर्न सेनाले ठेक्का लिएको थियो । समितिले गरेको अनुगमन क्रममा सेनाले बनाएका त्यस्ता पोखरी एक वर्ष पनि टिकेको देखिएन । सिमरा अन्तर्राष्ट्रिय विमानस्थल बनाउने क्रममा साढे २४ लाख रूख काट्न पनि सरकारले नेपाली सेनासँग सम्झौता गरिसकेको छ । नेपाल वन प्राविधिक संघ (एनएफए) का अध्यक्ष कुमुद श्रेष्ठले भने, रूख काट्ने, बाटो बनाउने, जलवायु परिवर्तनको जोखिम घटाउनेलगायत विशुद्ध प्राविधिक काम पनि सेनालाई दिँदा ती विषयका जानकारको उपेक्षा भएको सन्देश जान सक्छ, श्रेष्ठले भने, जोसँग जे क्षमता छ, त्यस आधारमा कामको जिम्मेवारी दिनुपर्छ ।"
कामै नहेरी भुक्तानी,यही कोषमा रहेको रकम परिचालन गरी प्राधिकरणले सबै जिल्लाका दुर्गम स्थानमा इन्टरनेटको पहुँच पुर्याउन र सार्वजनिक स्थानमा २ वर्षसम्म निःशुल्क इन्टरनेट दिन परियोजना सञ्चालन गरिरहेको छ ।
कर्णालीका सुरक्षा प्रमुखहरू दौडाहामा,चन्दका १७ कार्यकर्ता पक्राउकाठमाडौं (रासस) सरकारले चन्द समूहलाई आपराधिक र विध्वंसकारी घोषणा गरेसँगै प्रहरीले अहिलेसम्म उक्त समूहका १७ नेताकार्यकर्ता पक्राउ गरेको छ । पक्राउ पर्नेमा उपत्यकाबाट मात्रै पाँच जना छन् । नेपाल प्रहरीका प्रवक्ता उत्तमराज सुवेदीका अनुसार उनीहरूमाथि कारबाही थालिएको छ । घोषणाअघि विभिन्न घटनामा संलग्न आरोपमा पक्राउ परेका थप नौ जना छन् । पक्राउ पर्नेमा उक्त समूहका पोलिटब्युरो सदस्य मोहन कार्कीसहित छन् । मुलुकभर उक्त समूहका गतिविधिमाथि सूक्ष्म निगरानी गरी उच्च सतर्कता अपनाइएको सुवेदीले जानकारी दिए । उक्त समूहका पछिल्ला गतिविधि राजनीतिकभन्दा हिंसात्मक र आपराधिक देखिएको सरकारको निष्कर्ष छ ।
प्रहरीचन्द कार्यकर्ता गोली हानाहान,काठमाडौं (कास) काभ्रेमा प्रहरी र नेक्रवित्रम चन्द नेतृत्वको नेकपा कार्यकर्ताबीच गोली हानाहान भएको छ । नेकपाका कार्यकर्तालाई नियन्त्रण गर्न गएको महानगरीय प्रहरी अपराध महाशाखा टोलीमाथि मंगलबार राति फायरिङ गरेपछि प्रहरीले पनि जवाफी फायरिङ गरेको हो । गोली हानाहान रोशी गाउँपालिका क्षेत्रमा भएको प्रहरीले जनाएको छ । महाशाखाका एसपी केदार ढकालले घटनाबारे मंगलबार अबेरसम्म पूरै विवरण आइनसकेको बताए। उनले घटनामा प्रहरीतर्फ कुनै क्षति नभएको बताए । महाशाखाका अनुसार नेकपाको गतिविधिबारे सूचना आएपछि महाशाखाका एसपी सोमेन्द्र राठौर र डिएसपी रुगम कुँवर नेतृत्वको टोली त्यहाँ पुगेको हो ।
पाठकसँग बयान,"नेपाल इन्जिनियरिङ कलेजको अनियमितताबारे उजुरी छानबिन नगरी तामेलीमा राखिदिने सर्तमा कलेजका सञ्चालक न्यौपानेसँग आयुक्त पाठकले एक करोड ६५ लाख रुपैयाँमा डिल गरेका थिए । पाठकले पटकपटक गरी ७८ लाख रुपैयाँ लिएर पनि फाइल तामेलीमा नराखेपछि घूस प्रकरणबारे गरिएको कुराकानीको भिडियो खिचिएको हो । पाठकले सुरुमा ४० लाख, त्यसपछि ३८ लाख गरी ७८ लाख रुपैयाँ लिएका थिए । घूस प्रकरण सार्वजनिक भएपछि पाठकले अख्तियारको आयुक्तबाट राजीनामा दिएका थिए ।"
जोगाऔं आँखा र छाला,"रसायनको विषाक्त असरले आँखाको नानीको पारदर्शितामा समेत नकारात्मक असर पर्न सक्छ । नानी अर्धपारदर्शक वा अपारदर्शकसमेत हुन सक्छ । आँखाको भित्री भागमा रसायन प्रवेश गरी आँखाको चाप बढाउन सक्नेलगायत समस्या हुन सक्छ । यस्ता समस्याको समयमै सही उपचार नहुँदा दृष्टि अल्पता र दृष्टि न्यूनता हुने गर्छ । लोलाको प्रहारले आँखामा यान्क्रिक चोट लाग्नुका साथै रत्तस्राव, नानी पछाडिको नरम पर्दा रेटिना चुँडिन पनि सक्छ । रंग, अबिर वा कुनै बाहिरी पदार्थ परे आँखालाई करिब १५ देखि ३० मिनेटसम्म पिउनयोग्य सफा पानीले धुनुपर्ने चिकित्सकको सल्लाह छ । यसपछि स्वास्थ्यकर्मीको सल्लाहमा एन्टिबायोटिक भएको आँखाको थोपा औषधि राख्न सकिन्छ । असामान्य दुखाइ वा चिलाइ कायम रहे तुरुन्त नेत्ररोग विशेषज्ञको सल्लाह लिनुपर्ने धुलिखेल अस्पतालका छाला रोग तथा सौन्दर्य विशेषज्ञ डाधर्मेन्द्र कर्णले बताए । रासायनिक रंगलगायतको उपयोगबाट छाला स्वास्थ्यका लागि सकारात्मक मानिँदैन, बजारमा पाइने रंगमा माटो, चुन, सिसा, अभ्रख, मर्करी, विभिन्न रसायनलगायत हानिकारक तत्त्व मिसिएको हुन्छ, उनले भने । रसायनयुक्त रंगले छालाको एलर्जी हुन्छ । चिलाउनुका साथै घाउसमेत हुन सक्छ ।"
सुरक्षा कडा पारिने,जिप्रकाले काठमाडौंको सुरक्षा व्यवस्था कडा पार्नकै निम्ति महानगरीय प्रहरी कार्यालय रानीपोखरीबाट पनि थप प्रहरी झिकाएको छ । प्रहरी परिसर काठमाडौंका प्रवक्ता डीएसपी होविन्द्र बोगटीका अनुसार काठमाडौंमा मात्रै एक सय सात स्थानमा चेक प्वाइन्ट राखेर चेकजाँच गरिनेछ । काठमाडौंको सुरक्षा व्यवस्था चुस्त राख्न ८५ वटा मोटरसाइकलमा दुई(दुई जनाका दरले प्रहरी परिचालित हुनेछन् । त्यस्तै काठमाडौंका मुख्य चोक र स्थानमा १५(१५ जनाको सुरक्षा टोली रिजर्भ फोर्सका रूपमा परिचालित हुने र २० वटा मोबाइल टोलीले गाडीमा सहरको निगरानी गर्नेछन् । प्रवक्ता डीएसपी बोगटीले सादा पोसाकका २ सय प्रहरी पनि परिचालित हुने पनि बताए ।
मुद्दा फिर्ता लिन दबाब,"सबै विभागका इञ्चार्ज पनि अन्योलमा रहेकाले कलेज र अस्पतालका कामकारबाही सञ्चालन हुन नसकेको कर्मचारी बताउँछन् । इञ्चार्जबाट खबर पाउने हो, इञ्चार्जलाई नै सञ्चालकले खबर नगरेपछि हामी अन्योलमा छौं, एक नर्सले भनिन्, नर्मलमा कुनैलाई भर्ना लिएका छैनौं, इमर्जेन्सीमा पुराना एकदुई जनालाई हेरेका छौं । तालाबन्दी खुलेपछि अधिकांश कर्मचारी नियमित उपस्थित भने हुने गरेका छन् ।"
आठ न्यायाधीशमाथि थप छानबिन,यसअघि न्यायपरिषद् ऐनको दफा १८ अनुसार न्यायाधीशहरूमाथि प्रारम्भिक छानबिन भएको थियो । उक्त दफामा न्याय परिषद्मा प्राप्त उजुरी वा अनुगमन वा निरीक्षण प्रतिवेदनका आधारमा वा न्याय परिषद् आफैंले उच्च अदालत वा जिल्ला अदालतको कुनै न्यायाधीशका विरुद्धमा छानबिन गर्न आवश्यक देखे न्यायपरिषद्ले कुनै सदस्य वा सर्वोच्च अदालतको कुनै न्यायाधीशलाई त्यसको प्रारम्भिक छानबिनका लागि तोक्न सक्ने व्यवस्था छ ।
निर्मला हत्या प्रकरण,"स्रेस्तेदार अवस्थीका अनुसार बयान र थुनछेक बहस नसकिएसम्म विष्टलाई प्रहरी हिरासतमै राखिनेछ । यसअघि सरकारी वकिलको कार्यालयले मुद्दा दायर गर्दा उपस्थित भएका ६ जनालाई जिल्ला अदालतले फागुन ३० गते धरौटीमा छाड्न आदेश दिएको थियो । यातना र प्रमाण नष्टको आरोप लागेका तत्कालीन डीएसपी ज्ञानबहादुर सेठी र प्रहरी निरीक्षक एकेन्द्र खडकालाई ९९ लाख धरौटीमा छाड्न आदेश दिएको थियो । यसैगरी प्रमाण नष्टको अभियोग लागेका तत्कालीन प्रहरी निरीक्षक जगदीश भट्टलाई ४ लाख, सईद्वय हरिसिंह धामीलाई साढे ३ लाख र रामसिंह धामीलाई ३ लाख तथा प्रहरी जवान चाँंदनी साउँदलाई २ लाख ५० हजार धरौटीमा छाड्न आदेश दिएको हो ।"
अश्लील कार्यक्रम चलाएको आरोपमा पक्राउ,"परिसर प्रवक्ता होविन्द्र बोगटीका अनुसार पक्राउ परेकाहरूलाई साइबर अपराधअन्तर्गत मुद्दा चलाउने तयारी छ । अश्लील संवादमार्फत समाजमा अश्लीलता फैलाएकै कारण उनीहरू पक्राउ परेका हुन्, उनले भने । फूलचोकी मिडिया हाउस प्रालिका नाममा उत्पादित कार्यक्रममा मोडल र मनोरन्जन क्षेत्रमा कार्यरत महिलासँग अन्तर्वार्ता गरिन्छ । जसमा प्रस्तोताले अश्लीलसँगै निजी जीवनसँग सम्बन्धित यौनजन्य प्रश्न सोध्छन् ।"
भरतपुर मर्करीमुक्त,"स्वास्थ्य तथा जनसंख्या मन्त्रालयले नै पाँच वर्षअघि मर्करीयुक्त उपकरणहरू आयात, खरिद तथा उपयोगमा ल्याउन बन्देज लगाएको वातावरण वैज्ञानिक साहले जानकारी दिए । भरतपुर महानगरपालिकाको गत वर्ष पारित नगर विकास योजनामा नगर क्षेक्रलाई मर्करीमुत्त बनाउने लक्ष्य लिएको उल्लेख छ । यी सवै प्रयासहरूले महानगरलाई मर्करीमुक्त बनाउन सकेको साहले बताए । मर्करी प्रयोगमा स्वास्थ्य क्षेत्रको हिस्सा ९० प्रतिशतभन्दा माथि थियो । अन्य क्षेत्रमा मर्करीको प्रयोग नगण्य छ । भरतपुर महानगर नै मर्करीमुक्त योजनामा लाग्यो । स्वास्थ्य निकायले बन्देज नै गरे । सबैको प्रयासले भरतपुर महानगरलाई मर्करीमुक्त घोषणा गर्ने पहिलो स्थानीय तह बनाउन सकियो, साहले भने । प्रदेश ३ स्वास्थ्य कार्यालय चितवनका प्रमुख कामेश्वर चौरासिया मर्करी मानव स्वास्थ्यलाई घातक भएको बताऊँछन् । स्मरणशक्ति र सुन्नेशत्ति नष्ट हुन्छ । मुटु, मृगौला, फोक्सोमा पनि असर गर्छ । मर्करी घातक रसायन नै हो । बच्चाको दिमाग र शारीरिक विकासमा पनि असर गर्छ, प्रमुख चौरासियाले भने । वातावरण वैज्ञानिक साह नेपालमा माझीहरू, दन्त सेवाका प्राविधिक र सुनको जलप लगाउने काममा संलग्न व्यक्तिहरूमा मर्करीको प्रभाव देखिएको बताउँछन् ।"
प्रदेशले बनायो आवधिक योजना,"प्रदेश सरकारको परियोजना बैंक प्रत्यक्ष रूपमा जोडिएको छ । परियोजना बैंकका लागि आर्थिक मामिला तथा योजना मन्त्रालयमा परियोजना इकाई गठन भई काम भइरहेको डा देवकोटाले जानकारी दिए । परियोजना बैंकमा दीर्घकालीन सोच, तथ्यपरक नीति तथा योजना तर्जुमा, अनुगमन तथा मूल्यांकन, तहगत समन्वय, अध्ययन, अनुसन्धान तथा अन्वेषण रहेको छ । परियोजना बैंकका लागि आवश्यक सफ्टवेयर निर्माण भइसकेको छ । ऊक्त कार्यत्रममा सफ्टवेयरको विषयमा पनि जानकारी गराइएको थियो ।"
धुलिखेलमा नवदुर्गा जात्रा,"नेपाल संवत् ६३३ मा भक्तपुरका राजा भुवन मल्लले सञ्चालनमा ल्याएको र राजा आनन्ददेव मल्लले नवदुर्गा देवस्थल निर्माण गराएको किंवदन्ती रहेको संस्कृतिका जानकार स्थानीय मनीष योगल श्रेष्ठले जानकारी दिए । उनका अनुसार, शुभकार्यमा नवदुर्गा देवगणलाई द्यो ब्वोकेगु कार्य गर्दा सन्तान निरोगी हुने, गरेको काम सफल र कुल स्थिर हुने जनविश्वास छ ।"
दनुवार अगुवाको नाममा कोष,"इन्द्रावती गापा १२ का वडाअध्यक्ष कमल दनुवारका अनुसार २०४९ सालको स्थानीय निर्वाचनमा गाविस अध्यक्ष जितेका दिलबहादुर स्थानीय स्तरमा निकै लोकप्रिय थिए । उनलाई माओवादीले २०५९ साल जेठ १३ गते सुराकी गरेको भन्दै हातखुट्टा बाँधेर आँखा निकालेका थिए । उनलाई घरको भर्याबाट खसालेर निर्घात कुटपिट गरी हत्या गरेका थिए । स्थानीयका अनुसार उनले गाउँमा बिजुली बाल्न र विद्यालय स्थापना गर्न महत्त्वपूर्ण भूमिका निर्वाह गरेका थिए । उनी इमानदार र विकास प्रेमी थिए, कमलले भने ।"
हिलो खोसाखोस,"पसलहरूका फोहोरहरू, पुराना गलैँचा, चकटी र सामानहरूसमेत किनबेच हुने रिजाल बताउँछन् । त्यस्ता कारोबार गर्नेले नयाँ गलैँचा, कार्पेट किनिदिएर पुराना लाने गर्छन्, उनले भने, जम्मा गरिएको फोहोर मासिक रूपमा खरिद गरेर लाने कार्यबाट गुजारा चलाउने धेरैजसो भारतीय नागरिक छन् । सुन पसल र कारखाना वरपरबाट उठाइएको नालीको हिलो र पसलबाट निस्कने फोहोरलाई विभिन्न विधिबाट सुन खोजिन्छ । त्यस्ता कारोबार गर्नेहरूले फोहोरको प्रकृति हेरेर पखाल्ने, छान्ने, डढाउने तरिका प्रयोग गर्छन् । निकै कठिन र होसियारीपूर्वक काम गर्दा केही मात्रामा सुन आउन सक्ने र त्यसैबाट गुजारा चलाउने उक्त कार्य गर्नेहरूको भनाइ छ ।"
स्कुलमा रोबोट पढाइ,"रोबोट प्रविधि पढाउन नेपालमै पनि ४५ हजार रुपैयाँमा यस्ता उपकरण तयार गर्न सकिने सुझाव पुल्चोक इन्जिनियरिङ कलेजका विद्यार्थीले दिएपछि महानगरका अधिकारीहरू उत्साहित भएका छन् । अध्ययनहरूले देखाएअनुसार आधारभूत तह तथा माध्यमिक तहका विद्यार्थीले रोबोट प्रविधि सजिलै सिक्न सक्छन् । रोबोट प्रविधि पढाइले विद्यार्थीमा पढाइप्रति चासो बढ्ने मात्रै नभएर विज्ञानप्रति थप अभिरुचि जाग्ने गरेको महर्जनले बताए । नेपाली संस्थाहरू ओपन लर्निङ एक्सचेन्ज र साझा शिक्षा ईपाटी तथा जापानको योकोहामास्थित सिटी नेट भन्ने संस्थाले ललितपुर महानगरपालिकाको रोबोट शिक्षा अभियानलाई प्राविधिक सहयोग गरेका छन् । रोबोट प्रविधि पढाइ हुन थालेका विद्यालयमा ६ देखि १० सम्मका प्रत्येक कक्षामा दुईदुई रोबोट छन् । नयाँ शैक्षिक सत्र सुरु भएपछि प्रत्येक कक्षामा आठआठवटा थप गर्ने योजना महानगरको छ । सरकारले देशैभर रोबोट विषय समावेश गरे राम्रो हुन्थ्यो, महर्जनले भने, यसले सिकाइप्रति विद्यार्थीको आकर्षण बढाउने रहेछ ।(प्रशिक्षार्थी)"
जोडिँदै संस्कृत साइनो,"भारतीय वक्ता दीप्ति त्रिपाठीले संस्कृतलाई कसैले जोगाउन आवश्यक नरहेको, यो आफैं जोगिन सक्षम रहेको दाबी गरिन् । संस्कृतलाई हाम्रो होइन, हामीलाई संस्कृतको आवश्यकता छ, उनले भनिन्, यसले नै हामीलाई समेत जोगाउन सक्छ । हिन्दु शब्द हाम्रो परम्परा नभएकाले वैदिक र अवैदिक भन्नुपर्नेमा उनले जोड दिइन् । बिहीबारसम्म चल्ने सम्मेलनको पहिलो दिन दस जनाले कार्यपत्र प्रस्तुत गरेका छन् ।"
आँखा पुग्छ आर्क पुलमा,"पुल महाशाखाका सिनियर डिभिजनल इन्जिनियर विजय जैसी सुनकोसीको फोक्सिङटारमा बन्दै र नारायणगढ मुग्लिन सडकअन्तर्गत तनहुँ जोड्ने घुमाउने घाटमा बनाउने गरी आर्क ब्रिजको डिजाइन भएको बताउँछन् । अहिलेसम्म नेपालमा ८० मिटरभन्दा लामो यस्तो आर्क ब्रिज पुल बनेको थिएन, उनले भने, मुग्लिनको १ सय २० मिटर लामो छ, यो नेपाली ठेकदारले बनाएको पुल हो, यो ठूलो उपलब्धि हो । फाइदा खोलाको बीचमा जानुपर्ने छैन । वर्षभरि काम गर्न पाइन्छ । यो प्रविधि सफल भयो, यदि काम गर्ने वातावरण भयो भने धेरै गर्न सक्ने देखेका छौं, उनले भने । उनका अनुसार मुग्लिनको पुल निर्माण अन्तिम चरणमा पुगेकाले वैशाखबाट सञ्चालनमा आउनेछ ।"
सफा टालोको सर्वसुलभता,"यस्तो सकारात्मक अभियान एसईई परीक्षाका बेला मात्र नभई बाह्रैकाल, बाह्रै महिना गर्नुपर्ने र त्यसका लागि सबै प्रदेशले प्राथमिकता दिनु महिला स्वास्थ्यप्रति आवश्यक पहल हुनेछ । सर्वप्रथम यसका लागि विद्यालय र समुदाय केन्द्रित अभियानहरू आवश्यक छन् । सेनेटरी प्याडको सर्वसुलभता हरेक समाजको सभ्यताको अनिवार्य सर्त मानिनुपर्छ । हरेक समुदायमा स्थानीय रूपमै सेनेटरी प्याड बनाउने व्यवस्थाका लागि स्थानीय सरकारहरूले पहल गर्न सक्छन् जसका लागि प्रदेशहरूले सघाउने व्यवस्था गर्नुपर्छ । प्रदेशैभरि सहज उपलब्ध गराउन ठूलो संख्यामा उत्पादन व्यवस्थाले मूल्य कम गर्न सकिन्छ । महिला स्वास्थ्यका लागि बजेट कुनै पनि सरकारको कुनै प्रश्न हुनुहुँदैन ।"
होली र मापसे,"आपसमा आत्मीयता बढाउने रंगको पर्व होलीमा पछिल्लो समय अत्यधिक विसंगति फैलिएको छ । मादक पदार्थ खाएर सवारी चलाउने, जबर्जस्ती रंग दल्ने र जथाभावी पानीको प्रयोग गर्ने जस्ता क्रियाकलापले यो पर्वको महत्त्वलाई विकृतितर्फ लगेको अनुभव हुन्छ । गतवर्ष मात्र राजधानीमा मापसेमा दर्जनौं सवारीलाई ट्राफिक प्रसासनले कारबाही गरेको थियो । यो दिन अत्यधिक मादक पदार्थ सेवनले अन्य दुर्घटनासमेत हुने गरेको हामी सुन्ने गरिन्छ । यो मौलिक पर्वमा त्यस्तो हुन नदिन प्रहरीप्रशासन विशेष कदम चाल्नु जरुरी देखिन्छ । गोविन्द चापागाईं, कागेश्वरी मनोहरा, काठमाडौं"
नहान है लोला,"रमाइलो त गर्नैपर्छ, एकबारको चोलाबाटो हिँड्ने बटुवालाई नहान है लोला ।अर्कालाई रुवाएर आफू हाँस्नु हुन्नतिमीलाई त्यसो गरे तिम्रो मन रुन्न ?विकृति र विसंगति कति चाँडो सिक्याहेरहेर खल्तीबाट किन बेलुन झिक्या !कहाँ जाने, कति काम गर्नुपर्ने होलारुँदै छ कि मनभित्र कति पीर होला ।बाटो छेकी युवतीका मुख किन ताक्याके गरेको तिमीलाई छैन लाज लाग्या ?होली खेल्ने स्वतन्त्रता सबैलाई छ हैअर्काको स्वतन्त्रता हनन नगर है । गंगाराम गडतौला,"
वार्ता निर्विकल्प,"पछिल्ला केही दिनमा नेपाली राजनीतिमा महत्त्वपूर्ण निर्णय भएका छन् । पहिलो रेशम चौधरीको जेल चलान, दोस्रो सीके राउत प्रकरण र तेस्रो नेक्रवित्रम चन्द (विप्लव) नेतृत्वको नेकपामाथिको प्रतिबन्ध । यी तीनवटै घटनाले यसबखत नेपाली समाजलाई तरंगित बनाएको छ । सबैले यी निर्णयलाई आआफ्ना तर्क र बुझाइले व्याख्या गरिरहेका छन् । यी निर्णयले हाम्रो राजनीति र समाजलाई कस्तो परिणाम दिने हो, त्यसका लागि हामीले पर्खनुको विकल्प छैन । टीकापुर घटनामा दोषी कोको थिए ? र रेशम चौधरीपछि बाँकी सबैले टीकापुर घटनामा क्लिन चिट पाएकै हुन् ? विखण्डनको मुद्दालाई नै आफ्नो आधार बनाएका सीके राउत के आउने दिनमा सरकारसँग गरेको सम्झौतामा अडिग रहन्छन् वा रहँदैनन् ? यति विघ्न हतारमा सरकारले किन सम्झौता गर्न पुग्यो ? अन्तर्राष्ट्रिय जगतमा उत्तर कोरिया र अमेरिकाजस्तो राष्ट्र त वार्ताको टेबलमा बस्न पुगे भने एउटै झन्डा र एउटै उद्देश्य प्राप्तिमा हिँडेका व्यक्तिहरूले भरिएको यो सरकार र विप्लव नेतृत्वको माओवादीबीच किन वार्ता हुन सकेन ? वर्तमान सरकार उसलाई किन प्रतिबन्धित गर्न नै पुग्यो ? यसको समीक्षा गरिनुपर्छ । नेपाली समाज दसवर्षे जनयुद्धले थलथलिएको छ । देशको आर्थिक अवस्थामात्र रेमिटान्सले टिकेको छ भने फेरि अर्को द्वन्द्वको सामना नेपाली समाजले गर्न नसकिने जान्दाजान्दै किन सरकार विपरीत दिशातर्फ उन्मुख भइरहेको छ ? यो सरकारको नौटंकी मात्र हो या अन्य कुनै खेल ? सरकार पूर्ण बहुमतको छ र यसमा बढी जिम्मेवार सरकार नै हुनुपर्छ । अतः वार्ताको टेबलबाट समस्याको समाधान सरकारको प्रमुख मुद्दा बन्नुपर्छ र यसमै यो राष्ट्रको भलो सुनिश्चित छ । रामकृष्ण बराल, जोरपाटी, काठमाडौं"
अर्बौं ठग्दै मेडिकल कलेज,"केही वर्षअघि त्रिवि कार्यकारी परिषदले शुल्क र सिट सम्बन्धी निर्णय गर्ने अधिकार आईओएमको विद्या परिषदबाट खोसेर लिएको थियो । यस्तो ब्रह्मलुट बन्द गर्ने हो भने पहिले न्यायिक जाँचबुझ आयोगले दोषी ठहर गरेर बर्खास्तगीको सिफारिस गरेका त्रिवि पदाधिकारीलाई बर्खास्त गरी कारबाही गर्नुपर्छ । सरकारले तोकेकोभन्दा बढी शुल्क निर्धारित गर्ने केयु पदाधिकारीलाई बर्खास्त गरेर दुवै संस्थामा योग्य र इमानदारहरूलाई नियुक्त गर्नुपर्छ । ठगी गर्ने प्रत्येक मेडिकल कलेजका मालिकलाई फौजदारी मुद्दा लगाई विद्यार्थीहरूसित अनुचित रूपमा लिइएको अतिरिक्त शुल्क ब्याजसहित फिर्ता गर्नुपर्छ । एकपल्ट आँट गरेर त्यति गर्नसके यो समस्या सदाका लागि समाधान हुनेछ । विशद दाहाल, काठमाडौं"
विचारको विनिर्माण,"राज्य किन आवश्यक छ ? हिजो राज्यको आविष्कार निश्चित वर्गहरूको सुख र वैभवका लागि गरियो । निश्चय नै यो क्रूर र निरंकुश थियो । त्यसैले भनियो राज्य वर्गीय हुन्छ । यसर्थ राज्य दमनको साधन बन्यो । अब त्यो पक्षपाती युगको अन्त्य हुनुपर्छ । अब राज्य न वर्गीय हुन्छ, न त दमनको साधन । यो जनताप्रति उत्तरदायी हुनुपर्छ । यहाँ जनता एक व्यापक, बहुआयामिक र बृहत्तर परिचय हो । त्यो अर्थमा सहभागितामूलक लोकतन्त्र, कल्याणकारी राज्य र समन्वयात्मक अर्थव्यवस्थाले नै नयाँ चरित्रको राज्य र वैकल्पिक राजनीतिलाई दिशानिर्देश गर्न सक्छ । त्यसैले ज्याक डेरिडाले भनेझैँ अब विचारको विनिर्माण आवश्यक छ । लौ छलफल गरौं, नेपाली राजनीतिको समानान्तर विचार के हुनसक्छ ? पूर्वाग्रहबाट विचारको विनिर्माण हुँदैन ।"
टाउकामा चोट लाग्नासाथ अस्पताल,"मापसे र टाउकामा चोटसरकारले सन् २०१२ देखि मादक पदार्थ सेवन (मापसे) गरी सवारी चलाउनमा कडाइ गरेसंँगै सडक दुर्घटनामा धेरै कमी आएको छ । यद्यपि अहिले पनि हेड इन्जुरीका करिब ६५ प्रतिशत केसमा मद्यपानको प्रभाव भएको भेटिन्छ, तथापि पहिलेको तुलनामा यो थोरै नै हो । दुर्भाग्यवश, २०१५ सम्म घट्दो क्रममा देखिएको सडक दुर्घटनासम्बद्ध हेड इन्जुरी २०१६१७ पछि बढ्दै गएको छ । मापसे मात्र नभई, काठमाडौँको सडक विस्तार र ट्राफिक अव्यवस्था पनि यसको कारण हुनसक्छ । लेखक वीर अस्पतालको न्युरो सर्जरी विभागका प्रमुख हुन् ।"
महिला र राज्यको चरित्र,"नागरिकताले नागरिक, राजनीतिक र सामाजिक अधिकारलाई जनाउँछ । यसले व्यक्तिको पहिचान र राज्यसंँगको उसको सम्बन्धलाई जोड्छ । राज्यसँग आफ्नो अधिकार माग्ने आधिकारिकता प्रदान गर्छ । नागरिकताको सन्दर्भमा महिला हिजो पनि प्रताडनामा थिए, अहिले पनि छन् । अहिलेकै पाराले अझै यो समस्या रहिरहनेछ । लेखक मार्टिन चौतारीमा आबद्ध छिन् ।"
रंगमार्फत सद्भाव,"होलीपर्वमा रङ्ग खेलिनुको अर्थ रसको सागरमा सरोवर हुनु हो । उपनिषद् दर्शनले रसलाई ब्रह्म भनेको छ (रसो वै सः) । ब्रह्म भनेको ईश्वर वा भगवान पनि हो । जहाँ षडैश्वर्य अर्थात् ऐश्वर्य, यश, धर्म, श्री, ज्ञान र वैराग्यको समन्वय हुन्छ, त्यही नै भगवान हो । उनलाई उपनिषद् दर्शनले कतै आनन्द भनेको छ (आनन्दं ब्रह्मेति व्याजानात् तैत्तिरीय उपनिषद्), कतै अनादि र अनन्त भनेको छ । फागुको रङ्गमा सरोवर हुनु भनेको सोही ब्रह्म वा आनन्दमा आफूलाई लीन गरी अजर र अमर हुने प्रयास गर्नु हो । यही नै मृत्योर्मा अमृतं गमय को भाव हो । रस भनेको औषधि पनि हो, अन्न पनि हो । वेदमा विशद चर्चा भेटिन्छ, यसको । जसले जस्तोसुकै असाध्य मानिएको रोग निकोमात्र पार्दैन, भोक, शोक निर्मूल पारी दीर्घजीवन दिने कामसमेत गरेको हुन्छ । यही नै मृतबाट अमृततर्फ जाने र लाने प्रयास हो । अचेल होलीपर्व मनाउने क्रममा केही विकृति पनि भेटिएको छ । फागुपर्व आउनु सात दिनअघि नै पानी छ्याप्ने र रङ्ग र अवीरको नाममा हिलो र फोहोर फ्याँकेर दिक्क पार्ने गरिको पनि पाइन्छ । यसले न संस्कृतिलाई बचाउँछ, न राम्रो सन्देश नै दिन्छ । उल्टै रोग, भोक र शोकलाई निम्त्याउने गर्छ । होलीपर्वको आशय यो होइन । जति बेला हामी वैदिक भाव र आशयलाई ध्यानमा राखी सोही अनुसार चल्ने प्रयास गर्छौं, त्यति बेला नै हामी आफू पनि सुखी र आनन्दित हुन सक्छौं र अरूलाई पनि सुखी र आनन्दित गराउन सक्छौं ।"
कलाश्री सरुभक्त र काँइलालाई,"यसअघि राष्ट्रिय कलाश्री सम्मान साहित्यकार जगदीश घिमिरे, मदनमणि दीक्षित, संस्कृतिविद् सत्यमोहन जोशी, चित्रकार शशी शाह, गायक तथा संगीतकार फत्तेमान राजभण्डारी, चित्रकार मनुजबाबु मिश्र, संस्कृतिविद् तथा साहित्यकार तुलसी दिवस, चित्रकार दुर्गा बराल (वात्स्यायान), गीतकार दुर्गालाल श्रेष्ठ र समालोचक वासुदेव त्रिपाठीले पाइसकेका छन् भने राष्ट्रिय कलाश्री पुरस्कारबाट साहित्यकार इन्द्रबहादुर राई, सुकर्म सांगीतिक समूह, समालोचक गोविन्दराज भट्टराई, गीता केशरी, राजेन्द्र बिमल, ध्रुवचन्द्र गौतम, वानीरा गिरि, ठाकुर गुरागाईं, हरिहर शर्मा, शकुन्तला शर्मा र माया ठकुरी पुरस्कृत भइसकेका छन् । प्रतिष्ठानले नेपाली कला, साहित्य, संगीत, संस्कृति, दर्शन, इतिहास एवं विविध क्षेत्रमा विभिन्न गतिविधिहरू गर्दै आएको अध्यक्ष मोमिलाले बताइन् ।"
पेन्टिङमा तीन दशक,"अनुराधाले पेन्टिङप्रति नयाँ पुस्ताको चासो पटक्कै नभएको बताइन् । त्यसमा पनि महिला त कुरै नगरौं । उनका अनुसार चित्र कोरेर अनि बेचेर पैसा कमाउने धैर्य पनि युवापुस्तामा छैन । अभिभावकहरू भनिदिन्छन् चित्र कोरेर के हुन्छ ? अनि कसरी नयाँ पुस्ताले यो क्षेत्र रोज्ने आँट गर्ला त ? अनुराधाले भारतको काशी हिन्दु विश्वविद्यालयवाट मूर्तिकलामा स्नातक गरेकी छन् । मूर्तिकला पढेर त आइयो तर कुनै स्कोप नदेख्दा खल्लो लाग्यो, अनुराधाले सुनाइन्, अनि मूर्तिकला छाडेर चित्रकलातिर लागें । तर, अहिले भने यिनी चिक्रकला र मूर्तिकलामा बराबर सत्रिय छिन् । थप्छिन्, आनन्दका लागि पेन्टिङ बनाउँछु । गर्जो टार्ने बाध्यता मलाई छैन ।"
फागुमा घन्किँदै ट्याम्को र ढोलक,"भैरवस्थान, बराङदी र सोमादीको सर्देवामा अहिले पनि देख्न पाइने उनले बताइन् । परम्परा जोगाउन युवाले पुरानो संस्कृति धानेको सोमादीका ऋषिराम नेपालले बताए । गाउँमा परम्परागत रूपमा फागु बजाएर र नाचेर खेल्ने युवा छैनन्, उनले भने, अनि ट्याम्को र ढोलक कहाँबाट बजोस् ? उनका अनुसार युवाजति विदेश पलायन र पुरानो पुस्ताले पहिलेकै जस्तो जाँगर नचलाएपछि संस्कृति हराउँदै गएको हो । जिल्लाको पूर्व भेकको प्रायः सबै गाउँ केही वर्षअघिसम्म पनि चार दिन अघिदेखि नै ट्याम्को र ढोलक बजाएर फागुका गीत बजाउने र गाउने गर्थे । अहिले त्यस्तो नदेखिएको पूर्वखोला१, सिलुवाका भोगबहादुर थापाले बताए । पछिल्लो समय पहाडमा पनि फागु पूर्णिमाको दिनमा एक दिन मात्र अविर छ्यापाछ्याप गर्दै फागु मनाउने गर्छन् । बाजा बजाएर, आफैं गीत गाएर फागु मनाउन छाडेकाले संस्कृति जोगाउन लागेको भैरवस्थानका गंगा थापाले बताए । पहिला जस्तो केही छैन, उनले भने, अहिले हामी पुरानो चलनलाई जोगाउन लागेका हौं । उनले पहिलेको परम्परा जोगाउन पर्ने अवस्था आएको बताए । बराङदीमा पनि पुरानो संस्कृति जोगाउन खैजडी, डम्फु, ट्याम्को र ढोलक बजाएर दुई वर्ष अघिदेखि फागु खेल्न थालेको युवा विनोद न्यौपानेले बताए ।"
हराउँदै रघुबिरा,"यशोधरा गाउँपालिका सिंहखोरका ५९ वर्षीय सजन धोबीले पहिले होलीमा ढोल, मजिरा र हार्मोनियम बजाउने चटारो हुने गरेको सुनाए । अहिले त्यस्तो केही देखिँदैन, उनले भने ।"
बाहुबली निर्देशकको आरआरआर,"आरआरआर २० औं शताब्दीको सुरुवातका दुई तेलुगु स्वतन्त्रता सेनानी अल्लुरी सीताराम राजु र कुमराम भीमको जीवनमा आधारित काल्पनिक कहानीमा बन्ने बताइएको छ । जसमा आलियाले सीताको र अजयले उत्तर भारतीय स्वन्त्रता सेनानीको भूमिकामा अभिनय गर्ने भएका छन् । त्यसैगरी रामचरणले अल्लुरी तथा एनटीआरले भीमको भूमिका गर्ने भएका हुन् । यति बेला निर्माण पक्षले फिल्मको नाम आरआरआर को बन्न सक्ने उत्कृष्ट विस्तृत रूपको खोजी पनि थालेको छ । ट्वीटरमार्फत भनिएको छ, हाम्रो निर्देशकले फिल्मको नाम भनिसकेका छन्, तपाईंले त्यसको विस्तृत रूप आफ्नो भाषामा लेखेर पठाउनुस् । यदि उक्त नाम आकर्षक लागेमा हामी राख्नेछौं । यसका लागि आरआरआर टाइटल ह्यागट्याग गरी पठाउन फिल्म निर्माण पक्षले आग्रह गरेको छ । यति बेला उक्त ह्यासट्याग टीटरमा ट्रेन्डिङमा समेत आइसकेको छ । हिन्दी, तेलुगु, तमिल र मलयालम भाषामा बन्ने उक्त फिल्म २०२० जुलाई ३० मा रिलिज तय गरिएको छ । यो फिल्म दुई असल नायकका बारेमा आधारित एक काल्पनिक कहानी हो । दुई स्वतन्त्रता सेनानीको जीवनमा धेरै कुराको समानता छ । यसका लागि हामीले अनुसन्धान थालिसकेका छौं, निर्देशक राजामौलीले भनेका छन् ।"
कविता सुनाएरै पुस्तकालय,"प्रमुख अतिथि राजदूत दुर्गाबहादुर सुवेदीले कार्यक्रम रचनात्मक रहेको भन्दै कवि पराजुलीलाई बधाई दिए । पराजुलीको प्रस्तुतिअघि बेलायतबासी श्रष्टाहरू रेखा खरेल, फणिन्द्र भट्टराई, रमेश कायस्थ र नृपेश उप्रेतीले कविता र गजल सुनाए ।"
र्याप ब्याटल दुई सातापछि,"१२ वर्षदेख २४ वर्ष उमेर समूहलाई लक्षित गर्न लागिएको ब्याटल रियालिटी सो प्रकृतिको हुने बताइएको छ । हाउसका प्रबन्ध निर्देशक लबबहादुर कार्कीले जनाए । ब्याटलमा प्रथम हुनेलाई ३० हजार रुपैयाँ तथा फस्ट र सेकेन्ड रनर्सअपलाई क्रमशः २० र १० हजार रुपैयाँ र ट्रफी प्रदान गरिने बताइएको छ । यही चैत २२ गते अडिसन लिइनेछ, कार्कीले भने, छानिएका एक सय जनाबीच ब्याटल गराइनेछ । र्याप गीत संगीतले पछिल्लो समयमा पाएको लोकप्रियता तथा यसमा युवा पुस्ताले देखाएको उत्साहका कारण औपचारिक रूपमै ब्याटल गर्न आफूहरू उत्साहित भएको उनले जनाए ।"
सावन्त गोवाका मुख्यमन्त्री,पारेकरको निधनपछि भाजपा सरकार अल्पमतमा पर्ने आंकलन गरिए पनि केन्द्रीय मन्क्री नीतिन गडकरीको सत्रियतामा एमजीपी र जीएफपीले सरकारलाई दिएको समर्थन यथावत् राख्न सहमत भएका थिए । पदभार ग्रहण गरेलगत्तै सावन्तले आफूलाई पार्टीले दिएको जिम्मेवारी पूरा गर्न कटिबद्ध रहेको जनाए । उनले पारेकरको सहयोग र आशीर्वादले आफू मुख्यमन्त्री बन्न सफल भएको बताए । लामो समयदेखि पित्तथैलीको क्यान्सरबाट ग्रस्त ६३ वर्षीय पारेकरको आइतबार साँझ निधन भएको थियो । चार पटकसम्म गोवाको मुख्यमन्त्री बनेका पारेकर सादा जीवनशैली भएका भद्र राजीतिज्ञका रूपमा परिचित थिए ।
मोजाम्बिकमा भीषण आँधी,आँधीले छिमेकी जिम्बावे र मलावीसमेत प्रभावित भएका छन् । जिम्बाबे सरकारले आँधीका कारण ९८ जनाले ज्यान गुमाएका तथा २ सयभन्दा बढी हराइरहेको जनाएको छ । आँधीले क्षति पुर्याएका करिब २० हजार घरमध्ये ६ सय पूर्णरूपमा ध्वस्त छन् । अन्तर्राष्ट्रिय सञ्चारमाध्यमका अनुसार मलावीमा आँधी अगावैको भीषण वर्षापछिको बाढी पहिरोका कारण १ सय २२ जनाले ज्यान गुमाएका छन् । मोजाम्बिकको उत्तरी तथा मलावीमा दक्षिणी भेगमा अझ केही दिन वर्षा हुने जनाइएको छ । राष्ट्रसंघलाई उद्धृत गर्दै बीबीसीले मोजाम्बिकको आँधी प्रभावित क्षेत्रमा करिब १७ लाख मानिस रहेका उल्लेख गरेको छ । मलावीमा ९ लाख २० हजार मानिस प्रभावित भएको जनाइएको छ ।
किमसँग फेरि वार्ता हुन्छ,अमेरिकी राष्ट्रिय सुरक्षा सल्लाहकार जोन बोल्टनले केही दिन मात्र अघि उक्तर कोरियाले आणविक कार्यत्रम नत्यागे अमेरिकाले नाकाबन्दी कडा पार्ने चेतावनी दिएका थिए ।
बेलायतस्थित नेपालीबीच छुवाछूत,"कार्यक्रमका प्रमुख अतिथि लन्डनस्थित नेपाली दूतावासका द्वितीय सचिव लव सुवेदीले नेपालको कानुनले विभेद नगरेको प्रस्ट्याउँदै दलितहरूलाई मागेर होइन लडेर अधिकार लिन सुझाए । ऊक्त कार्यत्रममा एनआरएनए यूके अध्यक्ष योगकुमार फगामी, पत्रकार महासंघ बेलायत अध्यक्ष नरेश खपांगीमगर, गायिका मीरा राणा, डा मीन रानाभाट, भक्त गुरुङ, नेपाल उत्पीडित जातीय समाज युरोपका अध्यक्ष हरिशचन्द्र नेपाली, समाजका प्रमुख सल्लाहकार अर्जुन सुनार, ललित परियारलगायतले जातीय समानताको सिद्धान्त व्यवहारमै लागू हुनुपर्नेमा जोड दिएका थिए ।"
मानव भ्रूण तस्करीको अनुसन्धान,गान्धीका वकिल सुजोय कांटावालाले क्लिनिकले व्यवसायका लागि मानव भ्रुण आयात नगर्ने दाबी गरे । इन्डियन एक्सप्रेसका अनुसार क्लिनिकले प्रतिस्पर्धीहरूले आफूमाथि षडयन्त्र गरेका दाबी गरेको छ । टेस्टट्युब प्रविधिमा पुरुष शुक्रकीट र महिला डिम्बबाट प्रयोगशालामा भ्रुण निर्माण गरी पाठेघरमा प्रत्यारोपण गरि कृत्रिम गर्भाधान गराइने विधि भारतमा हाल चल्तीमा छ । भारतमा मानव भ्रूण आयात भने गैरकानुनी छ ।
दुई दिनदेखि डढेलो,चुरे जंगल क्षेत्रमा डढेलो लाग्दा लाखौं मुख्य पर्ने जडिबुटी कुरिलो (शतावरी) नष्ट भएको छ । पानीको मुहान सुक्दा जंगली जनवार र चराचुरुंगी जंगल छाडेर मानव बस्ती छेउछाउ आश्रय लिन पुगेका छन् ।
वाणिज्य बैंकको 'रातो घर' फिर्ता,"प्रहरीले खानतलासी गरेर भवन नियन्त्रणमा लिएकोमा चन्द नेतृत्वको पार्टीले भने विज्ञप्ती जारी गरेर विरोध जनाएको छ । पार्टीका रूफन्देही इन्चार्ज शरद ओली र सेक्रेटरी अमर आरसीले संयुत्त विज्ञप्ति जारी गर्दै कार्यालयमा बैंकले ताला लगाएकोप्रति विरोध गरेको छ । विज्ञप्तिमा प्रहरी र बैंकका कर्मचारीको हस्तक्षेपको विरोध गर्दै कठोर निर्णय लिन बाध्य हुने चेतावनी दिइएको छ । बैंक स्रोतका अनुसार यसअघि बैंकका कर्मचारीसँगको छलफलमा पार्टीले कार्यालय रहेको क्षेत्रको आधा जग्गा माग्दै आएको थियो । बैंकले अस्वीकार गरेपछि जग्गा र भवन पार्टीकै नियन्त्रणमा थियो । बैंकको भवनसहित ११ कट्ठा जग्गा पनि छ । वाणिज्य बैंकका बुटवल शाखा प्रमुख विनोद पाण्डेले जीर्ण भवन भत्काएर बैंकले कार्यालय प्रयोजनसहितको व्यावसायिक भवन निर्माणका लागि ठेक्का सम्झौता समेत गरिसकेकाले भवन भत्काउने तयारी भइरहेको बताए । निर्माण व्यवसायी समेत आइसकेका छन्, उनले भने, अब पुरानो भवन भत्कार नयाँ निर्माण सुरु हुनेछ । पुरानो र जीर्ण भवन भत्काएर १५ करोड बढी लागतमा प्रादेशिक स्तरको कार्यालय रहने गरी भवन निर्माण हुने उनले बताए । बैंकले ३ वर्षअघिदेखि नै भवन निर्माणको प्रक्रिया अघि बढाएको उनले बताए ।"
भिडियो कलबाटै अभियुक्तको बयान,"भिडियोबाट बयान लिने प्रविधि सुरु भएपछि प्रहरीलाई थप जिम्मेवार बनाएको जिल्ला प्रहरी प्रमुख एसपी बेलबहादुर पाण्डेले बताए । जिल्लाका पाँच प्रहरी इकाईबाट मुद्दा हेर्ने गरेको र ती सबैमा भिडियो कलको प्रविधि जडान भइसकेको उनले बताए । प्रविधिले मानिसको जीवन र समाज बदलिइरहेकाले प्रहरीको अनुसन्धान र न्याय प्रणाली पनि त्यसको पछि हिँड्न आवश्यक देखिएको प्रदेश प्रहरी प्रमुख डीआईजी पीताम्बर अधिकारीको भनाइ छ । अब हाम्रो सेवा स्मार्ट भएको छ । यो प्रविधिले सबैभन्दा बढी फाइदा प्रहरीलाई भएको छ, उनले भने, अभियुक्तलाई अदालत ल्याउँदा लैजाँदा धेरै खर्च हुने गरेको छ । जनशक्ति बढी खपत हुने गरेको छ । अब समय र खर्चको बचत भएको छ । प्रदेशका १२ वटै जिल्लामा भिडियो प्रविधि जडान गर्न निर्देशन दिएको उनले सुनाए ।"
डाक्टरको पर्खाइ,अञ्चल अस्पताल प्रदेश सरकार मातहत आएसँंगै अस्पताल विकास समिति पनि खारेज भएको छ । समिति नै नभएको अवस्थामा अतिरिक्त सेवा दिन सक्ने अवस्था नरहेको मेडिकल अधिकृत अवस्थीले बताए । महाकाली अञ्चल अस्पतालमा चिकित्सा परिचालन निर्देशिका र मन्त्रालयको करारका गरि ६ जना मेडिकल अधिकृतहरू कार्यरत छन् । उनीहरूले इमरजेन्सी सेवा बहिस्कार गरेपछि सेवा दिन समस्या भएको छ ।
३ दिनपछि गर्भवतीको उद्धार,गाउँमा गुणस्तरीय प्रसूति सेवा नहुँदा गर्भवतीलाई हेलिकप्टरमार्फत उद्धार गर्नुपर्ने बाध्यता छ । एकपटक हेलिकप्टर चार्टर गर्दा करिब ४ देखि ५ लाख रुपैयाँ खर्च हुने गरेको छ । दुर्गम बस्तीका जोखिमयुक्त सुत्केरी र गर्भवतीलाई सरकारले उद्धार गर्न एयरलिफ्टको व्यवस्था गरेपछि केही सहज भएको जिल्ला अस्पतालका डा डबल मल्लले बताए । उनका अनुसार तत्काल उद्धार गर्न नसके अकालमा ज्यान गुमाउन दुर्गमका गर्भवती बाध्य छन् । उनले जिल्ला अस्पतालबाट भने सुरक्षित र गुणस्तरीय प्रसूति सेवा प्रवाह भइरहेको जनाए ।
सडक खन्दा मुगलकालीन सिक्का,०४५ सालमा सूर्यपटुवास्थित ओरही खोला नजिक ५ किलो सुनको असर्फी फेला परेको थियो । ती असर्फी तात्कालीन प्रहरी प्रशासनले नियन्त्रणमा लिएको थियो । बरामद असर्फी तात्कालीन प्रहरीले गायब पारेको आशंका छ । करिब ३ वर्षअघि गुलरियास्थित संगम बस्तीमा १ सय ३५ वर्ष अघिको सिक्का फेला परेको थियो । ३ सय ५० थान सिक्का भेट्टाएपछि त्यहाँ सडक खन्नेमध्ये केहीले सबै लुटेर लगेका थिए । ती मध्ये एक थान मात्र सिक्का फेला परेको थियो । सन् १८८० साल लेखिएको भारतमा तात्कालीन अंग्रेज सरकारको पालाको उक्त सिक्का रहेको छ । बेलायतकी तात्कालीन महारानी भिक्टोरियाको तस्बिर अंकित चाँदीको सिक्का थियो । तीन दशक अघिसम्म घना जंगल रहेको हाल यस क्षेत्र फँडानी भई बस्तीसमेत भएको छ । स्थानीय बासिन्दाका अनुसार घना जंगल भएको यस ठाउँमा डाँकाको डरले गाईबस्तु चराउने यादव वंशीले त्यस बेला माटोमा गाडेर राखेको अनुमान गरेका छन् । यस क्षेत्रमा यादव समुदायको घना बस्ती छ । त्यस समय जिल्लाको गुलरिया र राजापुरमा थाना (प्रहरी कार्यालय) थियो । प्रहरी थोरै संख्यामा भएका कारण चोरी डकैतीको त्रासले स्थानीयले घैंटोमा गरगहना र असर्फी राख्ने गरेका थिए ।
एक लाख ऋणी थपिए,"०७५ माघसम्म बैंक तथा वित्तीय संस्थाबाट प्रवाहित कर्जामध्ये आवधिक कर्जा १९, ओभरड्राफ्ट १०३, ट्रस्ट रिसिट (आयात) १९२, डिमान्ड तथा चालु पुँजी कर्जा १८६, रियल स्टेट कर्जा (व्यक्तिगत आवासीय घर कर्जासमेत) ७ तथा हायर पर्चेज कर्जा ७५ प्रतिशतले बढेको राष्ट्र बैंकले जनाएको छ । राष्ट्र बैंकका अनुसार गत माघसम्म उत्पादनशील क्षेत्रतर्फ १७ अर्ब ७० करोड रुपैयाँ पुनर्कर्जा लगानीमा छ । उक्त अवधिमा २ अर्ब ६८ करोड रुपैयाँ भूकम्पपीडितलाई आवासीय घर निर्माणका लागि सहुलियतपूर्ण कर्जा प्रवाह भएको छ । माघसम्म १ हजार ५ सय ७६ जना ऋणीले यस्तो सुविधा उपयोग गरेका छन् ।"
जलमार्ग र दुई बन्दरगाहमा सहमति,"भारतीय प्रधानमन्त्री नरेन्द्र मोदीको गत जेठमा भएको नेपाल भ्रमणका बेला दुई मुलुकबीच व्यापार, वाणिज्य र पारवहनलगायतका सबै दुई पक्षीय विषयहरूको समस्या पहिचान गर्दै समाधानको मार्गचित्र पनि तयार पार्ने सहमति बनेको थियो । विशेषगरी नेपालको बढ्दो व्यापारघाटाको समस्यालाई सम्बोधन गर्न पारवहन व्यापारलाई थप सहज र विविधीकरण गर्नुपर्ने नेपालीपक्षको मागअनुसार पारहवन सन्धि संशोधन तथा पुनरावलोकनका लागि दुवै मुलुकको शीर्षस्थ नेतृत्व सहमत भएको थियो । त्यसैअनुसार सन्धिमा समेट्नुपर्ने क्षेत्र र परिमार्जन गर्नुपर्ने बुँदाहरू पहिचान गरेर सैद्धान्तिक सहमति गर्ने तयारी दुवै पक्षको छ । त्यसपछि नेपाल सरकारले सैंजूको संयोजकत्वमा प्राविधिक समिति गठन गरेको थियो ।"
धमाधम बन्दै चार्जिङ स्टेसन,"गत वर्ष डिसेम्बर अन्त्यबाट यसको सुरु भएको थियो । समयभित्रै काम पूरा हुन्छ, लुम्बिनी विकास कोषका योजना प्रबन्धक सरोज भट्टराईले भने, अब बिजुली बस सञ्चालन हुन मात्र बाँकी रह्यो । त्यो पनि चाँडो गर्न मन्त्रालयलाई अनुरोध गरेका छौं । स्टेसनबाट सबैले चार्ज गर्ने सुविधा पाउनेछन् ।"
बस सञ्चालन अझै अन्योल,एडीबीको १२ लाख डलर (१३ करोड ६४ लाख रुपैयाँ) अनुदानअन्तर्गत दक्षिण एसिया पर्यटन पूर्वाधार कार्यक्रमअनुसार गत वर्ष भदौमा मन्त्रालयले टेन्डरबाट चिनियाँ कम्पनी बीवाईडी प्रालिसित बस खरिद गर्ने निर्णय गरेको थियो । सम्झौताअनुसार बीवाईडीले १६ वटा विद्युतीय सवारी साधनमध्ये पहिलो चरणमा ५ वटा विद्युतीय बस ल्याएको थियो । सम्झौताअनुसार कन्ट्री अफ ओरिजिन चीन हुनुपर्नेमा भारत रहेकोलगायतका कैफियत देखिएपछि मन्त्रालय बीवाईडीसँग ठेक्का रद्द गर्ने निर्णयमा पुगेको हो ।
२९ करोड विद्युत् बक्यौता,"कृषिअन्तर्गत पर्ने कार्यालयको ३० हजार, शिक्षाअन्तर्गत पर्ने ८ कार्यालयका १ लाख १७ हजार, वन कार्यालयअन्तर्गत ४ वटा स्थानका ८८ हजार ५ सय ३५ रुपैयाँ महसुल बाँकी छ । स्वास्थ्यअन्तर्गत ५ स्थानको ९ लाख १५ हजार, चार प्रहरी चौकीको ७१ हजार ९ सय ७० र नगरपालिकाको ३ लाख २ सय ५८ रुपैयाँ बक्यौता छ ।"
वाइनको आयात घट्यो,"ह्विस्कीमा त्यसको अल्कोहलको मात्राको प्रतिशत (अन्डर प्रुफ) को आधारमा अन्तःशुल्क, भन्सार शुल्क लाग्ने गर्छ । अल्कोहलको मात्राअनुसार ह्विस्कीमा औसत प्रतिलिटर १ हजार ६ सय रुपैयाँ र वाइनमा औसत प्रतिलिटर ३ सय रुपैयाँसम्म अन्तःशुल्क लाग्ने गरेको उनले बताए ।"
पथलैयासुक्खा बन्दरगाहको काम सुस्त,"यस योजनाको निर्माण कार्यलाई अघि बढाउन तत्काललाई जितपुरसिमरा उपमहानगरपालिका र परवानीपुरमा समस्या रहेको छ । दुवै ठाउँका बासिन्दाले सडक निर्माण कार्य रोक्न सर्वोच्चमा मुद्दा गरेकामा सर्वोच्चले दुवै ठाउँका बासिन्दाको तथ्यांक राख्ने, उनीहरूसँग समन्वय गरी काम गर्ने पनि सेमी स्टे अर्डर दिएकाले काम नरोकिने इन्जिनियर यादवले बताए । यस योजनाअन्तर्गत निर्माणाधीन पथलैयापरवानीपुरवीरगन्जसुक्खा बन्दरगाह सडक खण्डमा पर्ने लल्का र सिर्सिया खोलामा गरी तीन वटा पुल निर्माण भइरहेका छन् । ती पुल पनि छ लेनकै निर्माण गरिँदै छन् । तीन वटै पुलको लागत १ अर्ब रुपैयाँ रहेको छ । लल्का पुल निर्माणको ठेक्का इलाइटएसबीए ज्वाइन्ट भेन्चर कम्पनीले पाएको छ भने सिर्सिया खोलाको दुवै पुल निर्माणको ठेक्का लुम्बिनीमृत सञ्जीवनीले ज्वाइन्ट भेन्चरमा पाएका छन् ।"
अलैंचीमा नयाँ प्रविधि सिक्दै किसान,"गुणस्तर नभएको अलैंचीले मूल्य पाउँदैनन्, उनले भने, कृषकको आफ्नै कमजोरीले समस्या छ । कृषकको व्यक्तिगत स्वार्थ खाजेर छिट्टै नाफा कमाउने उद्देश्य राखेपछि मूल्यमा कमी आएको उनको भनाइ छ ।"
माइबेनी हाइड्रो पावरको काम तीव्र,इलाम नगरपालिका ८ को बिसहाते बेंसीमा बाँध र सुरुङ निर्माण भइरहेको छ । वर्षायाम अघि नै बाँध र पोखरी निर्माणको काम पूरा गरिने आयोजनाले जनाएको छ । उत्पादित विद्युत् काबेली करिडोरस्थित गोदक सबस्टेसनमा साढे तीन किलोमिटरको प्रसारण लाइन बनाएर जोडिनेछ । गत चैतबाट सुरु भएको आयोजनाको कुल लागत १ अर्ब ८६ करोड छ । आयोजनाको मुख्य बैंक पार्टनर एसबीआई र सिद्धार्थ बैंक छन् ।
फोर्डको फन रन,"काठमाडौं (कास) जीओ फोर्डले ५२ किमि फन रन सम्पन्न गरेको छ । यो कार्यक्रममा १२ सय भन्दा बढी महिला, बालबालिका र पुरुषहरूको सहभागिता रहेको जारी विज्ञप्तिमा छ । फन रनमा रसिला तमाङ (प्रथम), गनिसा महर्जन (दोस्रो) र सुरेयन्सा खत्रीले (तेस्रो) स्थान प्राप्त गरेको थियो । त्यस्तै पुरुषतर्फ उज्ज्वल खरेल, सोम गुरुङ र सुवर्ण थपलिया क्रमशः पहिलो, दोस्रो र तेस्रो स्थान प्राप्त गरेका थिए । हाइयर ग्राउन्ड र पांग्रोको संयुक्त फन रनको आयोजना गरेको थियो ।"
सेन्चुरी र कोषबीच सम्झौता,"काठमाडौं (कास) सेन्चुरी कमर्सियल बैंक र निक्षेप तथा कर्जा सुरक्षण कोषबीच नेपाल राष्ट्र बैंकबाट निर्देशित सहुलियतपूर्ण कर्जाका लागि ब्याज अनुदान अन्तर्गत विभिन्न शीर्षकमा प्रदान गरिने कर्जाको सुरक्षणका लागि सम्झौता भएको छ । सम्झौतासँगै सेन्चुरी कमर्सियल बैंकले आउँदो दिनमा लघु, साना तथा मझौला उद्यमका साथै विपन्न वर्ग कर्जाहरूमा लगानी बढाउने विश्वास लिएको विज्ञप्तिमा छ ।"
एक्स्पोमा चार सय थरी फूल,"काठमाडौं (कास) फ्लोरिकल्चर एसोसएन नेपालको आयोजनामा हुने फ्लोरा एक्स्पो मा साढे ४ सय प्रजातिका फूल प्रदर्शन गरिने भएको छ । पुष्प व्यवसायीको माग बर्सेनि बढेपछि एक्स्पोमा स्वदेशीसँगै विदेशबाट आयात गरी प्रदर्शन गरिने आयोजकले जनाएको छ । पुष्प व्यवसायप्रति ग्राहकको रुचि बढ्दो छ, सोमबार एक्स्पोबारे जानकारी दिन आयोजित पत्रकार सम्मेलनमा अध्यक्ष कुमार कसजु श्रेष्ठले भने, प्रदर्शनीमा आयातित तथा स्वदेशी गरी साढे ४ सय प्रजातिका फूल प्रदर्शन गर्छौं ।"
घुम्ती बिमा सचेतना अभियान,"काठमाडौं (कास) नेप्लिज सेन्टर फर इन्स्योरेन्स एन्ड सोसल सेक्युरिटी (एनसीस) र प्रभु लाइफ इन्स्योरेन्स बीच घुम्ती बिमा राष्ट्रिय सचेतना अभियान सञ्चालन गर्न विशेष सहकार्य भएको छ । प्रदेश १, २ र ३ का विभिन्न स्थानमा हुने १० वटा कार्यक्रममा सहकार्य गर्न दुई संस्था बीच सम्झौता भएको विज्ञप्तिमा छ ।"
प्रभुले थप्यो शाखा,काठमाडौं (कास) प्रभु बैंकले मोरङको विराटनगरस्थित तिनपैनीमा शाखा सञ्चालनमा ल्याएको छ । आफ्नो शाखा सञ्जाल विस्तार गरी सेवाग्राहीहरूलाई सरल र सहज रूपमा अत्याधुनिक प्रविधिसहितको बैंकिङ सेवा पुर्याउने उद्देश्यले शाखा सञ्चालनमा ल्याएको जारी विज्ञप्तिमा छ ।
एसियनको बिमा सेवा माछापुच्छ्रेबाट,काठमाडौं (कास) एसियन लाइफ इन्स्योरेन्स र माछापुच्छ्रे बैंकबीच जीवन बिमा सेवा सम्बन्धी सम्झौतापत्रमा हस्ताक्षर भएको छ । सम्झौतापछि माछापुच्छ्रे बैंकका ९७ शाखाबाट एसियन लाइफले प्रचलनमा ल्याएको सावधिक र म्यादी जीवन बिमा योजना गरी २० वटा योजनाहरू खरिद गर्न सकिने विज्ञप्तिमा छ ।
ज्योतिएभरेस्ट सहमति,"काठमाडौं (कास) ज्योति विकास बैंक र एभरेस्ट इन्स्योरेन्सबीच बिमासम्बन्धी सम्झौता भएको छ । यस सम्झौताबाट ज्योति विकासका सम्पूर्ण शाखामार्फत सरल, सुलभ र उत्कृष्ट सेवासहित एभरेस्टका विभिन्न निर्जीवन बिमालेखहरू उपलब्ध हुनेछन् साथै बिमा शुल्क भुक्तानी गर्न, बिमालेख लिन तथा बिमा दाबी भुक्तानी सहज रूपमा प्राप्त गर्न सकिने विज्ञप्तिमा छ ।"
बुद्धले एटीआर थप्यो,"फ्रान्सको टुलुज सहरबाट बिहीबार उडेको विमान सोमबार बेलुकी काठमाडौंमा अवतरण भएको थियो । उक्त विमान फ्रान्सबाट माल्टा, कायरो, दुबई हुँदै काठमाडौं आइ पुगेको हो । बुद्धका एक अधिकारीले भने, हिमालयन र एभरेस्ट बैंकको संयुक्त ऋण लगानीमा खरिद गरेका हौं । बुद्धले किनेको यो एटीआर यसअघि फ्रान्सेली प्रवासी क्षेत्रमा पर्ने ताहितीस्थित एयर ताहितीले उडाउँदै आएको थियो । २००७ मेदेखि यो विमान उडाउँदै आएको एयर ताहितीले एटीआरबाट २ अर्ब ७५ करोड रुपैयाँ हाराहारी पर्ने नयाँ संस्करणको एटीआर६००७२ खरिद गरेपछि एटीआरले यो विमानको एक महिनाअघि स्वामित्व लिएको थियो ।"
सुन्तला बगान स्याहार्दै पूर्वकमान्डर,"विदेश छाडेर आएपछि के गर्ने उनी अन्योलमा थिए । ससुराली आउने क्रममा देउरालीको एक सुन्तला बगैंचा बिक्रीमा रहेको उनले सुने । बगैंचा हेर्न बारीमा पुगेपछि विदेशभन्दा यहीँ केही गर्न सक्छु जस्तो आँट आयो, दुई लाखमा बगैंचा किन्ने निधो गरें, उनले भने, अहिले जस्तो कहाँ थियो र झाडीले ढाकेको थियो, त्यस्तो काँडाघारी अहिले यस्तो बनाएँ । मकवानपुरबाट आएका भुलनलाई सुन्तला खेतीबारे खासै जानकारी पनि थिएन । बुढीकोटी सुन्तला तथा कृषि समूहमा आबद्घ भए । बिहे पछि पनि पहाड होला भनेर आउन डर लाग्थ्यो, उनले भने, आएर बगैंचा नै किनिसकेपछि जसरी पनि मेहनत गर्नैपर्ने थियो, समूहमा आबद्घ भएपछि ०७२ मा सुन्तला खेतीको तालिम लिएँ । विदेशी कमाइबाट बचेको केही रकमले सुन्तला खेती थालेका भुलनले फहिलो वर्षमै ५० हजारको सुन्तला बिक्री गरे । ०७३ मा १ लाख ८० हजार, ०७४ मा २ लाख २० हजार र यो वर्ष २ लाख ४५ हजारको सुन्तला बित्री गरे । सुरुमा बोट हेर होइन बारी हेरेर बगैंचा किनेको हुँ, उनले भने, परिश्रमअनुसार आम्दानी पनि बढदै गएको छ । झन्डै सात रोपनी क्षेत्रफलमा सुन्तला खेती गरेको उनले बताए । गर्दै जाँदा सुन्तला खेती गर्ने तरिका उनले सिक्दै छन् । छाडा गाईवस्तु र डडेलो चुनौती रहेको उनले गुनासो गरे । आफ्नो जग्गामा तारबार लगाऊँ भन्यो त्यो नि महँगो पर्छ, उनले भने । अहिले उनी राजनीतितर्फ पनि खासै चासो दिँदैनन् । कृषि कर्ममै उनले जोड दिएका छन् ।"
वैशाख दोस्रो साताबाट ३० मेगावाट,"विगतमा विद्युत्गृह भूमिगत बनाउने या सतही बनाउने विवाद, क्षमता बढाउने निर्णयलगायतका कारणले आयोजनाको निर्माण ढिलाइ भएपछि म्याद १६ असार २०७३ सम्म थपिएको थियो । भूकम्पले गर्दा आयोजनाको निर्माण तालिका झनै प्रभावित भएको थियो । भूकम्पको कारण देखाउँदै प्राधिकरणले आयोजनाको म्याद १७ वैशाख ०७६ सम्म थप गरेको थियो । भूकम्प र पहिरोले आयोजनाको बाँध स्थलको दायाँबायाँ र प्रवेश मार्गको विभिन्न स्थानमा क्षति पुर्याएको थियो ।"
सफ्टवेयर समस्याले ब्रोकरले कारोबार गर्न पाएनन्,पौने १५ करोडको कारोबार मंगलबार नेप्से ६८३ अंकले घटेर १ हजार १ सय ४७१५ विन्दुमा पुगेर ओर्लियो । अघिल्लो दिनको तुलनामा यो ०५९ प्रतिशतले कम हो । उक्त दिन कारोबारमा आएकामध्ये होलबाहेक सबै समूहको परिसूचक घटेको छ । जसमध्ये व्यापर समूहको परिसूचक ११५ प्रतिशतले ऋणात्मक रह्यो । बाँकी सबै समूहको १ प्रतिशतभन्दा कमले घटेको नेप्सेले जनाएको छ । मंगलबार १४ करोड रुपैयाँको मात्र कारोबार भएको छ । अघिल्लो दिनको तुलनामा कारोबार रकम करिब २१ लाख रुपैयाँले कम हो ।
कर छुट निर्णयले खुसी,"कार्यक्रममा प्रदेश २ मन्त्रीहरू, प्रदेश सभा सदस्यहरू, राजनीतिक दलका नेताहरूलगायत सबै जिल्लाका उच्चस्तरीय सरोकारवालाहरूसमेतको सहभागिता थियो । जसमा उद्योग र कृषिबीचको अन्तर सम्बन्धलाई प्रदेश सरकारबाट जोड दिई लगानीमैत्री वातावरण तयार गरिनुपर्ने कुरामा जोड दिइएको थियो । मुलुकभर रहेका उद्योगहरूको संख्याका आधारमा प्रदेश २ तेस्रो स्थानमा छ । राष्ट्र बैंकले गरेको एक अध्ययनअनुसार मुलुकभर ४ हजार ७६ उद्योग छन् । यसमध्ये ८ सय १२ वटा उद्योग प्रदेशमा २ मा छन् ।"
इलेक्ट्रोनिक कार्गोका सामान दुई भन्सारबाटै,"काठमाडौं (कास) कोलकाता बन्दरगाह भएर तेस्रो मुलुकबाट इलेक्टोनिक कार्गो ट्रेकिङ सिस्टम (ईसीटीएस) बाट आउने सामग्रीहरू वीरगन्ज र विराटनगरबाट मात्र ल्याउन पाइने भएको छ । राष्ट्र बैंकले एकीकृत परिपत्र ०७४ संशोधन गरी ईसीटीएसबाट आउने सामग्रीको भन्सार विन्दु तोकिदिएको हो । कोलकाता बन्दरगाह भएर तेस्रो मुलुकबाट आउने र रेलमार्फत ढुवानी हुने सामान अब उल्लिखित दुई भन्सार विन्दुबाट मात्र आयात गर्न पाइने भएको हो । यसअघि मेची, भैरहवा, नेपालगन्ज, धनगढीलगायत भन्सार बाट पनि सामान आयात गर्न पाइन्थ्यो । ईसीटीएस लगाइ ढुवानी गर्दा आयातकर्ताले कोलकातामा कुनै कागजात पेस गर्नु पर्दैन । उद्योग वाणिज्य तथा आपूर्ति मन्त्रालयले यस्तो व्यवस्था गरेको हो । उक्त व्यवस्थाअनुसार वाणिज्य बैंकले प्रतीतपत्र (एलसी) खोल्दा, ड्राफ्टटीटी पठाउँदा तथा डीएपीडीएएमार्फत सामान आयात गर्दा रेलमार्फत आउने सामान वीरगन्ज वा विराटनगर भन्सार विन्दुबाट मात्र ल्याउन राष्ट्र बैंकले निर्देशन दिएको हो ।"
श्रम सम्झौता कार्यान्वयन गर्न मलेसियाको नाकर्षण,क्वालालम्पुर (कास) मलेसियाका लागि नेपाली राजदूत उदयराज पाण्डेले श्रम सम्झौताको कार्यान्वयन गर्न मलेसिया सरकारलाई आग्रह गरेका छन् । उनले कलिङ भिसा लागेका कामदार लिन र स्वास्थ्यसम्बन्धी नयाँ मापदण्डको व्यवस्थालगायतका विषयमा सघाउन मलेसिया सरकारलाई आग्रह गरेका हुन् । पाण्डेले सोमबार मलेसियाली विदेश मन्त्रालयका उपमहासचिव नुरसीरवान बिन जाइनल अविद्दिनसँग भेटेर त्यस्तो आग्रह गरेका छन् । पुत्राजयास्थित मन्त्रालयकै कार्यकक्षमा भएको उक्त भेटमा पाण्डेले गत कात्तिकमा गरिएको द्विपक्षीय श्रम सम्झौताको कार्यान्वयन गर्दै खासगरी स्वास्थ्यसम्बन्धी नयाँ व्यवस्था र कलिङ भिसा लागेका कामदारलाई लैजाने विषयमा यथाशक्य काम अघि बढाइदिन मलेसिया सरकारलाई आग्रह गरेको दूतावासले जनाएको छ । दूतावासका अनुसार उक्त भेटमा आगामी साता नेपालमा हुने लगानी सम्मेलनबारे समेत ती अधिकारीलाई जानकारी गराएका थिए छ । भेटमा अविद्दिनले मलेसियाली दूरसञ्चार कम्पनी एक्जिएटाको लगानी रहेको एनसेलको करको सम्बन्धमा समेत जिज्ञासा राख्दै नेपालसँग भएको दोहोरो करसम्बन्धी सम्झौता र लगानी ग्यारेन्टीसम्बन्धी सम्झौतासम्बन्धी थप छलफल गर्नुपर्ने बताएका थिए । उक्त भेटमा दुई देशबीच उच्चस्तरीय भ्रमण गराउने र कामदारका समस्या समाधानबारे पनि छलफल भएको जनाइएको छ ।
इस्टर्न जलविद्युत्को सेयर खुला,"भोजपुर (कास) जिल्लाकै ठूलो इस्टर्न जलविद्युत् आयोजनाको संस्थापन सेयर भोजपुरवासीका लागि खुला गरिएको छ । भोजपुर नगरपालिकाका वडा ५, ६, ७ र ९ प्रभावित क्षेत्रका स्थानीय र जिल्लाभित्रका सर्वसाधारणका लागि सेयर खुला गरिएको आयोजनाले जनाएको हो । सेयरमध्ये प्रभावित क्षेत्रका स्थानीयवासीका लागि प्रतिकित्ता सय रुपैयाँ र प्रभावित क्षेत्रबाहेक जिल्लाभित्र बसोबास गर्ने सर्वसाधरणका लागि प्रतिकित्ता १ सय ५० रुपैयाँ पर्ने गरी सेयर खुलाइएको छ । आयोजनाको पीपीएअनुसार कुल लगानीको केही प्रतिशत स्थानीयका लागि अनिवार्य हुने गरी सेयर खुलाइएको आयोजनाका जनसम्पर्क अधिकृत दिपेन राईले बताए । उनका अनुसार सेयर लिन चाहने सेयरदाताले प्रभु बैंक भोजपुर शाखाबाट ५० कित्तादेखि १० हजार कित्तासम्म खरिद गर्न सक्नेछन् । राईले भने, आयोजनाको कुल लगानीमध्ये करिब १० प्रतिशत जति स्थानीयवासीको लगानी हुने गरी पीपीए सम्झौता गरिएको छ । सोहीअनुरूप आयोजनाको सेयरमा स्थानीयवासी र जिल्लावासीलाई विशेष प्राथमिकता दिइएको हो । आयोजनाको कुल १ अर्ब १५ करोडको प्राविधिक इस्टिमेटमध्ये प्रभावित क्षेत्रमा कुल ६ करोड २० लाख बराबरको हिस्सामा सेयर दिनुपर्ने प्रावधान रहेको छ ।"
रुदी 'ए' को उत्पादन केन्द्रीय प्रसारणमा,"लमजुङको क्व्होलासोंथर गाउँपालिका ५ सिङ्दी र कास्कीको मादी गाउँपालिका ८ सिङ्दीबेंसीमा बाँध निर्माण गरिएको छ । ६ किलोमिटर लामो पेनस्टक पाइपमार्फत पानीलाई मादी गाउँपालिका ९ बालुवाबेंसीमा निर्माण गरिएको पावर हाउसमा झारेर विद्युत् उत्पादन गरिएको छ । आयोजनाको सिभिलतर्फ हाई हिमालय हाइड्रो कन्सट्रक्सन, हाइड्रोमेकानिकलतर्फ नर्थ हाइड्रो एन्ड इन्जिनियरिङ र इलेक्ट्रोमेकानिकलतर्फ तोसिबा प्लान्ट सिस्टम एन्ड सर्भिस कर्पोरेसनले निर्माण गरेका हुन् । उत्पादित विद्युत् मादी गाउँपालिका ९ मुंग्रीबेंसीमा निर्माण गरिएको नेपाल विद्युत् प्राधिकरणको सबस्टेसनमा जडान गरिएको छ । आयोजनाले विद्युत्गृहदेखि सबस्टेसनसम्म ३ दशमलव ८ किलोमिटर लामो ३३ केभीको डबल सर्किट ट्रान्समिसन लाइन आफैं निर्माण गरेको छ ।"
मुनाफा लैजाने सुनिश्चितता,"बैठकमा प्रमुख प्रतिपक्षी दल काग्रेस सांसद राधेश्याम अधिकारीले लागनीको सुरक्षा, मुनाफा लैजाने प्रबन्ध, न्यायिक प्रणाली र श्रम कानुनको कमजोरीका कारण लगानीमा आउन सक्ने समस्याबारे प्रश्न उठाएका थिए । त्यसको जवाफ दिँदै मन्त्री खतिवडाले लगानीका सम्बन्धमा कुनै विवाद भए त्यसलाई न्याय दिने स्वच्छ न्यायिक प्रणाली रहेको बताए । संविधानमा नै शक्ति पृथकीकरणअनुसार स्वतन्त्र न्यायपालिका रहेकाले त्यसले गर्ने निर्णयहरूले लगानीको विवादको न्यायिक निरुपण हुने खतिवडाले उल्लेख गरे । हालको श्रम ऐन सरकार, श्रमिक, रोजगारदाताकै सहमतिबाट आएकाले यसले पनि धेरै समस्या नपार्ने खतिवडाले उल्लेख गरे । ऐनमा श्रमिकहरूलाई सामाजिक सुरक्षा र क्षतिपूर्तिसहित सुविधा दिने कुरा रहेकाले यसले लगानीकर्तालाई सहज अवस्था नै हुने मन्त्री खतिवडाले उल्लेख गरे ।"
माईभ्यालीमा नयाँ च्याम्पियन,हिमालयनका त्रिदेव गुरुङले उत्कृष्ट मिडफिल्डर र दाउफिन्सका बाम्बाले उत्कृष्ट प्रशिक्षकको पुरस्कार पाए । उनीहरूले जनही २५ हजार रुपैयाँ पाए । विजेता खेलाडीलाई युवा तथा खेलकुदमन्त्री जगतबहादुर विश्वकर्माले पुरस्कार प्रदान गरे । फाइनल पुग्नका लागि दाउफिन्सले नेपाल पुलिस क्लबको चुनौती पन्छाएको थियो भने हिमालयन शेर्पाले झापाको मेची नेत्रालयमाथि जित पाएको हो । माईभ्यालीको पहिलो संस्करण त्रिभुवन आर्मीले जितेको थियो भने दोस्रो र तेस्रोमा झापा ११ च्याम्पियन बनेको हो । अघिल्लो वर्ष थ्रीस्टारले उपाधि हात पारेको थियो ।
स्वर्णधारीलाई सम्मान,"यसअघि भारतको लखनउमा भएको अन्तर्राष्ट्रिय प्रतियोगितामा नेपालको प्रतिनिधित्व गर्दै धनकुटा जिल्लाका डिप्लव राई, कुशल श्रेष्ठले स्वर्ण र शक्ति राईले कांस्य पदक जितेका थिए ।"
शिवशक्ति सेमिफाइनलमा,यसअघि टस हारेर ब्याटिङ गरेको स्टार निर्धारित ५० ओभरमा ५० रन बनाउँदै अलआउट भयो । शक्ति गौचनले ३० रन बनाउनुबाहेक अन्य ब्याट्सम्यानले दोहोरो अंक बनाउन सकेनन् । शिवशक्तिका कृष्ण कार्की र विष्णु कटरियाले ४४ विकेट लिए । कृष्ण पराजुली र अख्तर हुसेनले ११ विकेट लिए । शिवशक्तिका कृष्ण कार्की म्यान अफ द म्याच घोषित भए । अन्तिम खेलमा पराजित भएपछि स्टार क्लब घटुवामा परेर बी डिभिजनमा झरेको छ ।
ग्रान्ड जुनियर टेनिस वैशाखमा,"काठमाडौं (कास) आईएमई फाउन्डेसनको आयोजनामा दोस्रो आईएमई जेटीआई ग्रान्ड जुनियर खुला टेनिस वैशाख २ देखि ७ सम्म त्रिपुरेश्वरस्थित राखेप टेनिस कोर्टमा हुने भएको छ । फाउन्डेसनका सदस्य राजु पौडेलले विभिन्न ५ उमेरसमूहको सिंगल्स स्पर्धामा करिब १ सय ५० खेलाडीले प्रतिस्पर्धा गर्ने बताए । यू८, यू९, यू१०, यू१२ र यू१४ ब्वाइजगर्ल्स सिंगल्स गरी १० स्पर्धामा प्रतिस्पर्धा हुनेछ । नगद र गिफ्ट ह्याम्पर गरी ३ लाख २६ हजारबराबर पुरस्कार रहेको जनाइएको छ । दुवैतर्फका यू८, यू९ र यू१० का विजेताले १२ हजार र उपविजेताले ६ हजार रुपैयाँ पुरस्कार हात पार्ने छन् । यू१२ विजेताले २० हजार र उपविजेताले १० हजार प्राप्त गर्ने छन् । यू१४ विजेताले ३६ हजार र उपविजेताले १८ हजार रुपैयाँ पाउने छन् ।"
पलिस्थालाई स्वर्ण,काठमाडौं (कास) पलिस्था कक्षपतिले १६ औं विश्व मुवाँथाई च्याम्पियनसिपमा स्वर्ण पदक जितेकी छन् । पलिस्थाले महिला क्याडेट ३० केजीमा भारतकी भुवनेश्वरीलाई पराजित गरी स्वर्ण जितेकी हुन् । नेपाल राष्ट्रिय मुवाँथाई संघले जनाएअनुसार थाइल्यान्डमा भइरहेको प्रतियोगिताको पुरुष ५७ केजीमा राहुल श्रेष्ठले कांस्य जितेका थिए । कांस्य पदक भिडन्तमा राहुलले ब्राजिली खेलाडीलाई हराए ।
सिर्जना स्कुललाई ट्रफी,"काठमाडौं (कास) दोस्रो अन्तरविद्यालय खुला ट्रेडिसनल सोतोकाइ कराँते च्याम्पियनसिपको उपाधि आयोजक सिर्जना इंग्लिस स्कुलले जितेको छ । ३ सय २ खेलाडीले भाग लिएको प्रतियोगितामा ६ स्वर्ण, १३ रजत र ७ कांस्य जित्दै सिर्जनाले ट्रफी उचाल्यो । दोस्रो र तेस्रो स्थानमा क्रमशः मनकामना स्कुल र ब्राइटजोन स्कुल रहे । सिर्जनाको तर्फबाट ५० केजीमा विनिता चापागाईं र खुलातर्फ दुई स्वर्ण जितेकी थिइन् । ४५ केजीमा सिर्जना तामाङ, ४० केजीमा स्नेहा बर्तौला र ३५ केजीमा कलश मानन्धरले स्वर्ण जितेका थिए । खेलाडीलाई काठमाडौं३ का संघीय सांसद कृष्ण राई, गोकर्णेश्वर नगरपालिका प्रमुख सन्तोष चालिसेलगायतले पुरस्कृत गरे ।"
प्रभावशाली प्रदर्शनको अपेक्षा,"लेफ्ट विंग्समा खेल्ने मञ्जली शारीरिक रूपमा बलिया छिन् । उत्तिकै कुशल पनि । उनको गति, पास र क्रस राम्रो हुने गर्छ । १६ क्याप जितेकी उनले चार गोल गरेकी छिन् । पछिल्ला तीनै खेलमा गोल गर्न सफल ।"
जित्नेमा विश्वस्त,"हाम्रा फरवार्डले हरेक खेलमा सुधार गरिरहेका छन् । अग्रपंक्ति हाम्रो मुख्य हतियार हो । उनीहरू (निरु थापा, सावित्रा भण्डारी) ले जुनसुकै समयमा पनि खेल परिवर्तन गर्न सक्छन् । टिमले सेमिफाइनलमा थप राम्रो खेल देखाउनेमा आशावादी छु । हामीले व्यक्तिगत खेलभन्दा वान टच, टु टच (पास) खेल्न आवश्यक छ । सबै खेलाडी फिट छन् । हामी आक्रामक खेल्छौं । जित्नेमा विश्वस्त छौं । तर ओभर कन्फिडेन्ट छैनौं ।"
मातृभूमि कप चैत २३ मा,मातृभूमि कपले दर्शकलाई मनोरन्जनसाथै संघसंस्थाले रंगशाला अभियानमा सहयोग गर्न पनि सकिने जनाए । उनले कलाकार खेलभर मात्र नभएर रंगशाला निर्माणका क्रममा अभियन्ता भएर जोडिने अपेक्षा पनि राखे । रंगशाला निर्माण राष्ट्र सेवकका लागि देश बनाउन अभियन्ता जन्माउने अभियान पनि भएको उनले बताए ।
संन्यासअघि गौतम बुद्धमा खेल्न पाउँ : पारस,"राष्ट्रिय क्रिकेट टोलीका कप्तान पारस खड्काले संन्यासअघि आफूले गौतमबुद्ध अन्तर्राष्ट्रिय रंगशालामा खेल्ने चाहना राखे । उनले रंगशाला अभाव महसुस गरेर यसको नेतृत्व लिइदिएकोमा धुर्मुससुन्तली फाउन्डेसनप्रति आभार प्रकट गरे । रंगशाला बनाउने कार्य धुर्मुससुन्तली फाउन्डेसनको मात्र नभएर हामी सबैको हो । कुरा पैसाको मात्र नभएर सोचको पनि हो । सकारात्मक सोच बनाएर समर्थन गरिदिनुभयो भने यो रंगशाला तोकिएको समयभित्र बन्नेछ । यसलाई लिएर हामी खेलाडी उत्साहित छौं, पारसले भने, म ३१ वर्षको भएँ, अर्को ३४ वर्ष खेलौंला भन्ने छ, संन्यास लिनु अगाडि यस रंगशालामा खेल्न पाउँ भन्ने सोच र सपना छ । सबैको समर्थनबिना यो सम्भव छैन । सबैको समर्थन रहने हो भने असम्भव पनि सम्भव हुन्छ । त्यसैले यसमा सबैको उत्तिकै महत्त्वपूर्ण भूमिका हुनेछ । हरेक नेपालीले यसलाई आफ्नो सम्पत्ति र देशप्रति गर्ने योगदान सम्झेर काम गर्ने हो भने यो रंगशाला चाँडोभन्दा चाँडो बन्नेछ ।कलाकार महद्वयतर्फ हेर्दै पारसले मातृभूमि कपका लागि कलाकारहरूलाई अभ्यास सुरु गर्न हौस्याए ।"
प्लस टु क्रिकेट बिहीबारदेखि,"झन्डै २५ लाख लागतमा हुने प्रतियोगिता विजेताले १ लाख र उपविजेताले ७५ हजार रुपैयाँ पुरस्कार पाउने छन् । उत्कृष्ट ब्याट्सम्यान, उत्कृष्ट बलर र म्यान अफ द सिरिजलाई पुरस्कृत गरिने छ ।"
सन्दीपलाई प्रमाणित गर्ने अवसर,"ब्याटिङ र फिल्डिङ भने सन्दीपको निकै कमजोर मानिन्छ । अहिले ब्याटिङ केही सुध्रिएको हो भन्ने प्रश्नमा सन्दीपले मुस्कुराउँदै भने, अरु ब्याट्सम्यानको हेरेर पनि सिकिन्छ र नेट्समा पनि ब्याटिङमा केही ध्यान दिएको छु । जसरी हुन्छ टिमलाई योगदान दिउँ भन्ने हो । गत वर्ष पूरै व्यस्त रहेका उनी अब आईपीएलपछि एक महिना खाली हुने र त्यो समय पूरा आराम गर्ने योजनामा छन् । पीएसएल खेल्दा आफू अस्वस्थ र चोटग्रस्त रहेको उनले सुनाए । दिल्लीमा मौका पाउन कतिको सजिलो छ ? म खेल्न पाउँछु कि पाउँदिन भनेर कहिल्यै पनि सोच्दिनँ । जब अवसर आउँछ, त्यसलाई उपयोग गर्ने हो, सन्दीपले भने, मैले खेल्न पाए पनि नपाए पनि । बाहिर बसे पनि । पानी बोके पनि टिमले जितोस्, टिमले राम्रो गरोस् भन्ने हाम्रो चाहना हुन्छ । हाम्रो नेपाली टिममा पनि कति राम्रा खेलाडी बेन्चमै बस्नुपर्छ ।"

शीर्षक,विवरण
पूर्वआयुक्तलाई नै अख्तियारको मुद्दा,राजनारायण फसे भने ज्ञानेन्द्र पनि फस्छ भनेको हो । अरू गल्ती हुँदैन भन्यौं । अनाधिकृत रूपमा खिचिएको भिडियोमा जो पनि फस्न सक्छ भनेको हो । जो कोहीलाई पनि मेरो आवास कार्यकक्षमा पस्न दिनु मेरो गल्ती भएको हुँदा गफ गर्ने क्रममा केही हाउभाउ गरेको हो । मैले ७८ लाख रुपैयाँ लिएको भन्ने कुरा सरासर गलत हो ।
ऊर्जामा साढे १२ खर्ब जुटाइने,"उपाध्यायका अनुसार विद्युत् आयोजनाले विशेषगरी वन क्षेत्रको जग्गा प्रयोग, जग्गाको अधिग्रहण, मुआब्जा वितरण र रूख कटानीमा समस्या भोग्दै आएका छन् । आयोजनाले यस्ता काममा सरकारी निकायबाट स्वीकृति लिनका लागि महिनौंदेखि वर्षौं कुर्नुपर्ने बाध्यता छ । यसबाहेक विस्फोटक पदार्थको प्राप्ति, विदेशी मुद्रा सटहीजस्ता कामका लागि पनि प्रवर्द्धकले झन्झट बेहोर्नु परिरहेको छ । एउटा विद्युत् आयोजना पूरा गर्न आधा दर्जन मन्त्रालय, दुई दर्जन निकाय धाउनुपर्ने बाध्यता रहेको ऊर्जा क्षेत्रका प्रवर्द्धक बताउँछन् । स्वतन्त्र ऊर्जा उत्पादकको संस्था (इपान) का अध्यक्ष शैलेन्द्र गुरागाईं २ सय मेगावाटभन्दा माथिका आयोजनामा विदेशी लगानी भित्र्याउनेलाई प्रक्रियागत झन्झट कम गराउने उद्देश्यले सरकारले सुधार गरेको कानुन स्वागतयोग्य भए पनि स्वदेशी ऊर्जा उत्पादकलाई उपेक्षा गरिएको धारणा राख्छन् । स्वदेशी ऊर्जा क्षेत्रका प्रवर्द्धकलाई उपेक्षा गरेको देख्दा विदेशी लगानी भित्रिन कठिन हुन्छ, उनी भन्छन्, सरकारले विदेशी लगानीकर्तालाई दिने भनेको एकद्वारबाट सेवा दिने प्रणाली प्रभावकारी होस् र यसमा स्वदेशी लगानीकर्तालाई पनि समेटियोस् ।"
स्कुल पठाउन ट्युसन,"गरिब र दलित बालबालिकालाई नियमित विद्यालय ल्याउन सरकारले निःशुल्क पाठ्यपुस्तक, पोसाक, छाक्रवृत्ति तथा खाजा कार्यत्रम सञ्चालन गरेको छ । तर, जीविकोपार्जनमा समस्याकै कारण अभिभावक बालबालिकालाई विद्यालय पठाउन उत्साही देखिँदैनन् । बरु आफूसँगै मजदुरीमा लैजान्छन् । आधारभूत तहमा दलित समुदायको भर्ना दर देखिन्छ तर नियमित विद्यालय जाँदैनन्, दलित जनकल्याण युवा क्लबका कार्यकारी निर्देशक विनोद बिसुन्केले भने, नामांकन भए पनि विद्यालय पुर्याउन समस्या छ । धनगढीमाई१३ मा सञ्चालित ट्युसन कक्षा भने प्रभावकारी देखिएको उनले बताए । उनीहरूमा शिक्षाप्रति चेतना जागृत भएको छ, नियमित विद्यालय पठाउन थालेका छन्, उनले भने ।"
चन्द समूहका थप २१ पक्राउ,"उनले चन्दले आफैं पहल गरेर शान्तिपूर्ण रूपमा अवतरण गरे उनको शक्ति, ऊर्जा र अनुभव यो देशलाई रूपान्तरण गर्न प्रयोग हुने बताए । राज्यले त्रास, आतंक र विध्वंस नहोस् भन्ने चाहेको उनको भनाइ थियो । राज्य पक्षले संवादको ढोका बन्द गरेकै छैन, उनले भने, नागरिकलाई सुरक्षा दिनु राज्यको कर्तव्य हो । क्रास र आतंकबाट मुत्त गर्न राज्यले प्रयत्न पनि गर्नुपर्छ नेता नेपालले भने ।"
मुद्दा परीक्षण गर्ने कागजात गायब,दुवै कागजात हेर्दा नन्दमायाले सुरुमा बुहारीका नाममा अनि त्यसको १५ वर्षपछि छोराका नाममा बकसनामा गरिदिएकी थिइन् । शेषपछिको बकसपत्र भनिने घोषणापत्र मालपोत कार्यालयमा दर्ता हुन्छ भने व्यक्तिको मृत्युपछि मात्रै त्यसको कार्यान्वयन हुन्छ । दुई फरक व्यक्तिलाई बकस गरिएको भए पछिल्लो बकसपत्रले मान्यता पाउने नजिर स्थापित भएको छ । अर्कोतर्फ नन्दमायाले पीताम्बरलाई दिएको बकसपत्रलाई अदालतले रनकुमारीले दिएको भनी उल्लेख गरेको छ । बकसपत्र पीताम्बरका नाममा हुने ठहर भए कुल सम्पत्तिमा ९ अंश लाग्थ्यो र अंश बराबर भाग हुन्थ्यो । रक्षाले बकसपत्र पाउने ठहर भएपछि उनले पाएको बकसमा सौताको हक लाग्दैन र आधा अंशमा मात्रै ९ भाग लाग्छ । त्यही खेलअन्तर्गत मुद्दा दायर भएको स्रोतले बतायो । मुद्दा परेदेखि पाँचपटक पेसी तोकिएकामा एकपटक बाहेक अरूमा न्यायाधीश पोखरेलले आफ्नो इजलासमा तोकेका थिए ।
बहुवर्षीय आयोजना जिम्मा लिन निर्देशन,"अर्थमन्त्री युवराज खतिवडाले बहुवर्षीय आयोजना सुचारु गर्न बजेट विनियोजन गरिने बताए । छलफल गरेर बजेट विनियोजन गरिन्छ, उनले भने, विक्तीय संघीयता संत्रमणकालीन अवस्थामा भएकाले यस्तो अवस्था आएको हो । स्रोतसाधन प्रयोगको अधिकार तल्ला तहमा दिँदा केही समस्या उत्पन्न भएकाले छलफलबाट समाधान गरिने उनको भनाइ छ । भौतिक पूर्वाधार तथा यातायातमन्त्री रघुवीर महासेठले सडक र पुल निर्माणमा उल्लेख्य प्रगति भएको दाबी गरे ।"
आफ्नो क्षेत्रमा योजना पार्न सांसदको लबिइङ,प्रधानमन्त्री ओलीले पनि सांसदलाई वैशाख १० भित्र बजेटमा राख्नुपर्ने विषयमा सुझाव दिन समय तोकेका छन् । उनले जिल्लाहरूले प्राथमिकता दिनुपर्ने क्षेत्र र योजनाको विशेष ख्याल गर्न आग्रह गरेका थिए । क्षेत्रगत योजनाको प्राथमिकता बुझेर छनोट गर्न ओलीको सुझाव थियो । गत वर्ष सरकारले प्राथमिकताभन्दा बाहिर गएर बजेट ल्याएको भन्दै सत्तारूढ नेकपाकै सांसदहरूले अर्थमन्त्रीको कडा आलोचना गरेका थिए । अर्थमन्त्री प्रशासनिक खालको भएको भन्दै उनीहरूले संसदभत्रै पटकपटक प्रश्न उठाएका थिए । सांसदहरू चिढिएपछि नेकपाले आउँदो वर्षबाट यस्तो नहुने भन्दै थुमथुम्याएको थियो । गत वर्ष आफ्ना चासो सम्बोधन नभएपछि झस्किएका सांसदहरू यस वर्ष बेलैमा सरकारमाथि दबाब बढाउन सक्रिय भएका हुन् ।
सिफारिस समितिमा मिश्र,सरकारले गत माघ २५ गते ऐन संशोधनमार्फत आयोगको अवधि दुई वर्षका लागि थप गरी आयुक्तहरू चैत मसान्तसम्म मात्रै रहने व्यवस्था गरेको थियो । सिफारिस समितिसम्बन्धी राजनीतिक सहमति पारदर्शी नभएको भन्दै द्वन्द्वपीडितले भने पदाधिकारी नियुक्तिमा शंका गरेका छन् ।
पूर्वाञ्चलमा खुल्यो ताला,"प्रजातान्त्रिक प्राध्यापक संघका केन्द्रीय सभापति यज्ञप्रसाद जमरकट्टेल, प्रगतिशील प्राध्यापक संगठनका केन्द्रीय सभापति नवीन भट्टराई र पीयू प्राध्यापक संघका केन्द्रीय उपसभापति वसन्त पौडेलले संयुक्त विज्ञप्ति जारी गर्दै आन्दोलनका कार्यक्रम स्थगित भएको जनाएका छन् । शिक्षामन्त्रीले आफ्नो माग पूरा गरी छानबिन समिति गठन गरेकाले तालाबन्दी खोलेर आन्दोलनका सबै कार्यक्रम स्थगित गरिएको जनाएका छन् ।"
कर्मचारी घूससहित पक्राउ,"काठमाडौं (कास) अख्तियार दुरुपयोग अनुसन्धान आयोगले धनुषाको राइजोवियम तथा घाँसेबारी बीउबिजन प्रयोगशालाका दुई कर्मचारीलाई मंगलबार घूस रकमसहित पक्राउ गरेको छ । वरिष्ठ पशु विकास अधिकृत रामगुलाम यादव र पशु प्राविधिक जागेश्वर चौधरीले सम्पन्न भइसकेको कामको भुक्तानी आदेशबापत सेवाग्राहीसँग ४० हजार रुपैयाँ घूस लिएको आयोगको दाबी छ । आयोगको महोत्तरी, बर्दिवासस्थित प्रदेश २ कार्यालयले दुवै जनालाई हिरासतमा राखी थप अनुसन्धान अघि बढाइरहेको छ ।"
राष्ट्रिय शिक्षा सम्मेलन चैत अन्तिम साता,"नयाँ शैक्षिक सत्र सुरु हुनुअघि विद्यार्थी भर्ना अभियानको समीक्षा, सामुदायिक विद्यालयको शैक्षिक गुणस्तर अभिवृद्धि, कमीकमजोरी विश्लेषण र नयाँ कार्यक्रम तय गर्न राष्ट्रिय सम्मेलन गर्न लागिएको हो, मंगलबार आयोजित पत्रकार भेटघाटमा केन्द्रका महानिर्देशक बाबुराम पौडेलले भने । संविधानअनुसार विद्यालय तह सञ्चालन जिम्मेवारी स्थानीय सरकार मातहत छ । सम्मेलनमा सामुदायिक विद्यालय सञ्चालनको चुनौती, प्रदेशका नमुना विद्यालयको प्रस्तुति, मदरसा, गुम्बा, गुरुकुलको स्थिति तथा चुनौती केलाइनेछ ।"
सिलिन्डर पड्किँदा चारको मृत्यु,"शिवश्री जलविद्युत् कम्पनी लिमिटेडले निर्माण गरिहेको २२ मेगावाट क्षमताको आयोजनाको सुरुङ निर्माण छ्योरोल्पा कन्स्ट्रक्सन कम्पनीले गर्दै आएको छ । सबैजसो नेपाली प्राविधिक रहेको कम्पनीले २ हजार ९ सय मिटर टनेल गत भदौमा ब्रेकथ्रु गरेको थियो । अहिले टनेलको फिनिसिङलगायत काम भइरहेको थियो । जलविद्युत् कम्पनी लिमिटेडका कार्यकारी अध्यक्ष बच्चु पौडेलका अनुसार २०७६ को सुरुमै विद्युत् उत्पादन गर्ने लक्ष्य छ । सबैजसो काम अन्तिम चरणमा पुगेको अवस्थामा अत्यन्तै दुःखद् घटना भएको छ, उनले भने ।"
स्वास्थ्य बिमा अब एक लाखको,ज्येष्ठ नागरिकलाई वर्षमा एक लाख रुपैयाँ बराबरको उपचार सुविधापरिवारका ५ जनासम्मले ३ हजार ५ सय रुपैयाँ प्रिमियम तिर्नुपर्नेएक जनालाई वर्षमा २० हजार रुपैयाँको उपचारकर्मचारीले तलबको एक प्रतिशत योगदान गर्नुपर्ने
उपकुलपति नहटाउन आदेश,स्वास्थ्यमन्त्री तथा सहकुलपति उपेन्द्र यादवको अध्यक्षतामा गत फागुन १७ गते बसेको प्रतिष्ठानको सञ्चालक परिषद् सिनेट बैठकले पदीय दायित्व पूरा नगरेको भन्दै रौनियारलाई पदबाट बर्खास्त गर्न सिफारिस गरेको थियो । कुलपतिसमेत रहेका प्रधानमन्त्री केपी शर्मा ओलीले त्यही सिफारिसका आधारमा उक्त निर्णयलाई फागुन २६ गते सदर गरेका थिए । रौनियारले आफूविरुद्ध स्वास्थ्यमन्त्रीले एकपक्षीय निर्णय गरेको भन्दै चैत ३ गते सर्वोच्च अदालतमा रिट दिएका थिए ।
आँखा बैंकलाई डेढ करोड दान,"भरतपुरमा आँखा बैंक खुलेपछि आँखा दान गर्न खोज्नेहरू बढेका छन् । अस्पतालका अनुसार २६५ जनाले आँखा दानका लागि नाम लेखाएका छन् ।आँखा बैंक हेर्ने अस्पतालका सहायक व्यवस्थापक छाया श्रेष्ठका अनुसार पाठक दम्पती नानी दानको अभियानमा पनि सक्रिय छन् । उमेर र स्वास्थ्यले साथ नदिए पनि अभियानमा लाग्नुभएको छ, उनले भनिन् ।"
हवाई उडान माग,"नेपाल नागरिक उडड्यन प्राधिकरणले त्रिभुवन अन्तर्राष्ट्रिय विमानस्थल आउँदो अप्रिल १ देखि मर्मतसम्भार गर्ने योजना अघि सारेपछि फेरि रामेछापको विमानस्थलबाट सोलुका लागि उडान भर्ने तयारीमा ती कम्पनी जुटेका छन् । तारा, सीता र समिट एयरले रामेछापसम्म काठमाडौंबाट सडक मार्ग हुँदै यात्रु ओसार्ने र त्यसपछि हवाई मार्गबाट लुक्ला पुर्याउने योजना अघि सारेका हुन् । काठमाडौं विमानस्थल मर्मतका लागि करिब ३ महिना लाग्ने भएकाले उक्त अवधि तीनैवटा हवाई कम्पनीले रामेछापदेखि सोलुका नियमित उडान गर्ने तयारी भएको रामेछाप नागरिक उडड्यन कार्यालयका प्रमुख अमित चौरसियाले बताए ।"
पीडित छाप्रोमै,"जिल्लास्थित मालपोत र नापी कार्यायल प्राधिकरणको निर्णयअनुसार हो भने जग्गाको कित्ताकाट र पुर्जा उपलब्ध तयार देखिएका छन । सोमबार जिल्लास्थित सरोकारवालाहरूको बैठकमा मालपोत र नापी कार्यालयले पहिलाको प्लानिङअनुसार उक्त स्थानका भूकम्पीडितलाई जग्गा उपलब्ध गराउन बाधा नपर्ने बतायो । मालपोत अधिकृत गोविन्दप्रसाद अधिकारीले भने, उक्त स्थानका पीडितका लागि जग्गा थपेर दिने भन्ने निर्णय प्राधिकरण केन्द्रबाट आएपछि मात्रै पुर्जा वितरण गर्न मिल्छ । प्राधिकरणले पत्र नलेखेसम्म थपेर जग्गा दिन नमिल्ने नापी अधिकृत राजु पुरीले बताए । भीमेश्वर नगरपालिकाका मेयर भरत केसीले जग्गा थप्नेबारे प्राधिकरण केन्द्रमा पहल भइरहेको बताए । उनका अनुसार नगरपालिकाको मापदण्डअनुसार हाल दिने भनिएको जग्गाले घर बनाउन पुग्दैन । त्यसैले थप जग्गा उपलब्ध गराउनुपर्ने आवश्यकता देखिएको उनी बताउँछन् ।"
प्रदेशमा स्वास्थ्य कार्यक्रम,"मुख्यमन्त्री जनता स्वास्थ्य परीक्षण कार्यक्रममा ३० वर्ष पूरा भएका नागरिक हुनुपर्नेछ । मुख्यमन्त्री जनता स्वास्थ्य परीक्षण कार्यक्रम सञ्चालनसम्बन्धी कार्यविधि २०७५ को अनुसूचीअनुसार वडाअध्यक्षहरूबाट सिफारिस लिनुपर्नेछ । हेटौंडा अस्पताल, धादिङको धादिङ अस्पताल, भक्तपुरको भक्तपुर अस्पताल, सिन्धुपाल्चोकको चौतारा अस्पताल र सिन्धुलीको सिन्धुली अस्पतालमा स्वास्थ्य परीक्षण गरिनेछ ।"
अस्पताललाई उपकरण,"बहिरंग र आकस्मिक गरी दैनिक करिब एक सय ५० जना सेवाग्राही आउने सहकारी अस्पताल सञ्चालन भएको १० वर्ष भएको छ । ३४ जना सेयर सदस्य रहेको सहकारी अस्पतालको कुल पुँजी ३ करोड ५० लाख पुगेको छ । अहिले भाडाको भवनमा सञ्चालन भइरहेको अस्पतालले आगामी वैशाख महिनाभित्रै आफ्नै जग्गामा भवन निर्माणको कार्यसमेत सुरु गर्ने जनाएको छ । सहकारीले हेटौंडा१, चौकीटोलमा ५ कठ्ठा ५ धुर जमिन खरिद गरिसकेको छ । हेटौंडास्थित सरकारी अस्पतालपछि सबैभन्दा बढी सेवाग्राहीलाई स्वास्थ्य उपचार सेवा प्रदान गरिरहेको दाबी गर्दै अध्यक्ष महर्जनले गरे । सहकारी अस्पतालमा आधुनिक उपकरणसहित सेवा प्रवाह गर्न सुरु गरेपछि उपचारकै लागि भनेर छिमेकी जिल्ला चितवन र संघीय राजधानी काठमाडौं जाने सर्वसाधारणको संख्यामा कमि आउने अपेक्षा उनको छ ।"
काठमाडौं बढार्दै ब्रुमर,"यसैगरी, चीनले अनुदान दिने भनिएका ब्रुमर पनि ल्याउने तयारी गरिरहेको छ । प्रधानमन्त्री केपी ओली चीन भ्रमणमा गएका बेला चीनको छेङदु नगरले ब्रुमर दिने प्रतिबद्धता जनाएको थियो । उक्त नगर एसोसिएसनका कार्यकारी उपाध्यक्ष जियाङ बिनले वातावरण व्यवस्थापन विभागका तत्कालीन प्रमुख हरिबहादर कुँवरलाई २०७५ साउनमा चाबी हस्तान्तरण गरेका थिए । प्राविधिक प्रक्रिया मिलाउन समय लागेकाले केही ढिला भइरहेको प्रवक्ता डंगोलले बताए । महानगरलाई प्राप्त हुन लागेका यी ब्रुमर पनि युरो मापदण्ड ४ का हुन् । सडक बढार्नुअघि पानी छम्केर धूलो नउड्ने बनाएपछि धूलो र कसिंगर संकलन गर्न सकिन्छ । इटालीबाट ल्याइएका ५, चिनियाँ अनुदानका २ र हाल रहेको एक गरी काठमाडौं महानगरसँग ८ वटा ब्रुमर हुनेछन् । महानगरको ब्रुमर पुरानो भएका कारण सञ्चालनमा छैन ।"
पर्यटक लोभ्याउँदै शंखपार्क,सीमा तामाङ (प्रशिक्षार्थी)
अनाथ पढाउन महायज्ञ,"कतिपय बालबालिका सहाराविहीन हुँदा सडकमा भौंतारिएर हिँड्नुपर्ने अवस्था आएको र पढ्न लेख्न पाउने अधिकारबाट उनीहरू वञ्चित भएको हुँदा आवासीय शैक्षिक सुविधाको आवश्यकता परेको माया घरकी अध्यक्ष दुर्गा पौड्यालले बताइन् । विदेशमा बस्ने नेपालीहरूले समेत यज्ञमा सघाउने तत्परता देखाएका छन । गैरआवासीय नेपाली (एनआरएन) क्यालिफोर्नियाका अध्यक्ष पूर्णचन्द्र बनियाँका अनुसार सामाजिक कामका लागि सुरु भएको यज्ञमा सघाउन विभिन्न देशमा रहेका नेपालीले भावनात्मक एकता देखाउने गरेका छन् । यस यज्ञमा पनि त्यस्तो सद्भावसहितको सहयोग आउने उनले बताए । यज्ञको ऊद्घाटनका क्रममा अधिवत्ता राजु बस्नेतले सबैलाई गच्छेअनुसार यज्ञमा दान दिएर बालबालिकाको पढ्न पाउने हकको सम्मान गरिदिन आग्रह गरे । त्यस्तै, नायक राजेश हमालले सडक बालबालिकालाई शिक्षा र आवासको बन्दोबस्तो गर्ने गरी हुन लागेको महायज्ञमा मन वचनले सघाउन सबै नेपालीलाई अपिल गरेका छन् । (प्रशिक्षार्थी)"
ज्येष्ठ नागरिकलाई स्वास्थ्य बिमा,"यसैबीच, नगरपालिकाले स्थानीय तहको छुट्टै क्यालेन्डर बनाउने भएको छ । केन्द्र र प्रदेश सरकारसँगै स्थानीय तहले दिने सार्वजनिक बिदा उल्लेख गरेर आफ्नो छुट्टै क्यालेन्डर बनाउन लागिएको नगरपालिकाले जनाएको छ । स्थानीय सरकार मातहतका विद्यालय, कार्यालयलगायतमा काम गर्ने शिक्षक, कर्मचारीहरूलाई स्थानीय सरकारको अनुभूति हुने गरी क्यालेन्डर तयार गर्न लागिएको नगरप्रमुख मदनसुन्दर श्रेष्ठले बताए ।"
चाँगुका चार किल्ला,"केही वर्षअघि पुरातत्त्वले स्वयम्भूको हल्चोकपट्टिको सार्वजनिक जग्गामा निर्माण भइरहेका दुईवटा संरचना भत्काएको थियो । पुरातक्त्वले इच्छाशत्ति देखाउने हो भने विश्व सम्पदा छेकिने गरी बनाइएका घर भत्काउन सक्छ । अहिले भने पुरातत्त्व मापदण्ड मिचियो भनेर चिठी लेखिरहने, घर बनाउनेले चाहिँ बनाइरहने क्रियाकलाप चलिरहेको छ । यसरी त कुनै पनि सम्पदाका चार किल्ला सुरक्षित हुने छैनन् ।"
दोहोरो मारमा सर्वसाधारण,"चन्दा दिए सरकारको तारो, चन्दा नदिए चन्दको तारो ! आखिर पिल्सिने जनता नै हुन् । सुरक्षा घेरामा बस्नेलाई के थाहा, खुला रूपमा जीविका चलाउनेहरूको बाध्यता ! कुनै बेला चन्दका कार्यकर्ता चन्दा माग्न आए भने उनीहरूको अगाडि सुरक्षा निकायलाई खबर गर्न सम्झव होला ? जो व्यक्ति चन्दा माग्दै हिँड्छ, त्यो व्यत्ति सुरक्षा निकायकै फन्दामा पर्न पुग्यो भने र उसले आफूलाई चन्दा दिनेहरूको नाम झोसिदियो भने तिनै व्यक्ति फन्दामा पर्छन्, व्यक्ति फलानो हो भनेर अनि कुनै न कुनै बेला सर्वसाधारण जनता उनीहरूको सिकार बन्न पुग्छन् । प्रधानमन्त्रीको आवश्यकताभन्दा बढी भाषणले कसैलाई उत्तेजित पार्ने काममात्रै गरेको छ । जसको बदला चन्दको पार्टीले कुनै पनि बेला लिन नसक्ला भन्न सकिन्न । पछिल्लो समय सरकारले गरेका हरेक निर्णयबाट चन्द समूह बिच्किरहेको छ । तर ऊ भने पर्ख र हेरको अवस्थामा बसेको जस्तो देखिन्छ, किनकि सरकारको कुनै पनि निर्णयप्रति उसले कुनै प्रतिक्रिया जनाएको छैन । यसको मतलब हो, चन्द समूहले कुनै ठूलै योजना बनाउँदैछ । हिजोका सहयात्री नै आज आम्नेसाम्ने भएर भिड्नलाग्दा जनताले कसको भरोसा गर्ने ? आज चन्द जुन ठाउँमा छन्, सरकारमा सहभागी दलको आधी भाग हिजो त्यही ठाउँमा थियो । अनि उनीहरूले झलझली सम्झँदा हुन्, हिजोको चन्दा र धम्कीले आफूहरू मालामाल भएको र आजको ठाउँसम्म आइपुगेको । कतै चन्द पनि भोलि करोडौंको मालिक हुने त होइनन् भन्ने चिन्ता माननीयहरूलाई पनि होला, त्यसैले उनीहरू चन्दा लिने र दिने दुवैलाई सक्दो कारबाहीको भागिदार बनाउन खोजिरहेका छन् । यसको चेपुवामा आम सर्वसाधारण नै पर्ने गर्छन् । सुजन देवकोटा, पालुङटार४, गोरखा"
पहाडी राष्ट्रवाद फेरिन्न,"अहिले नागरिकता प्रावधानमा परिवर्तन गरिए पनि पहाडी राष्ट्रवादको परिवर्तन भएको छैन । त्यसैले नागरिकताको बहस विभाजित छ । पहाडकाहरू पहाडी राष्ट्रवादलाई बढावा दिन्छन् भने मधेसका अगुवाहरू पीडित राष्ट्रवादको कुरा गर्छन् । यो समस्या समाधान हुन्छ भन्ने मलाई लाग्दैन । नागरिकताको विषय यस्तै अन्योलमा चल्नेछ । घोषित रूपमा कानुनमा सुधार गरे पनि अघोषित रूपमा प्रशासकहरूले त्यसरी नै काम गर्छन्, जुन पहिलेदेखि हुँदै आएको छ । यो अन्याय हो । डा शिवशंकर यादव, छपकैया, वीरगन्ज"
अरूले पनि सिकून्,"छोटो समयमा पढ्न र विचार वा विविध क्षेत्रको परिस्थिति बुझ्न सहज हुने भएकाले होला, पत्रपत्रिकामा प्रकाशन हुने पाठक पत्रमा धेरैका आँखा पुग्छन् । पत्रिका हातमा पर्नासाथ आम पाठकले पहिलो पानामा सरर्र आँखा दौडाएपछि पाठक पत्रको पाना पल्टाउन पुग्छन् । यसमा प्रकाशित टिप्पणीमा रुचि बढेकाले मैले पनि छोटामिठा गुनासा लेख्न थालेंँ । आफ्ना रचना राष्ट्रिय पत्रपत्रिकामा आम पाठकले पढिदिएको थाहा पाउँदा र कहिलेकाहीं पाठकहरूबाट त्यही ढंगको प्रतिक्रिया सुन्न पाउँदा अचाक्ली रमाइलो लाग्नेरहेछ । यसो भएकाले होला, थोरै समयको बसाइमा पनि केही लेखेर पठाइहाल्ने बानी पर्यो । महत्त्व दिएर छापिदिने पत्रिकाहरूलाई सधैं धन्यवाद दिने गरेको छु । पाठक पत्रको यही महत्त्व बुझेकाले होला, कान्तिपुरले केही समय अघिदेखि शनिबार पनि पाठकपत्र छाप्ने गरेको छ । अन्य पत्रिकाले पनि यस्ता कार्यको अनुकरण गरिदिए आमपाठक अझ लाभान्वित हुने थिए कि ? कृष्ण कुम्पुरे, धादिङ"
शासकीय प्रतिनिधित्वमा कमीकमजोरी,"भारतमा गत लोकसभाको निर्वाचनमा भारतीय जनता पार्टीले बहुमत प्राप्त गरेको थियो । कुल खसेको मतमध्ये उसले प्राप्त गरेको मत भने जम्मा ३१ प्रतिशत थियो । यसरी उसको विचारसँंग असहमत कुल ६९ प्रतिशत जनताको पनि उसैले प्रतिनिधित्व गर्ने अवस्था भयो । यही अमिल्दो प्रणालीलाई हामीले लोकतन्त्र भनेर मान्छौं र भारतीय लोकतन्त्रको प्रशंसा गर्दैछौं ।यसरी हाम्रा शासकीय प्रतिनिधित्वका विषयमा थुप्रै कमीकमजोरी रहेको देखिन्छ । कुनै एउटा व्यक्तिलाई सर्वेसर्वा बनाएर सम्पूर्ण भाग्य र भविष्यको जिम्मा लगाउँदा जनताको वास्तविक मुद्दा र चाहनाको सम्बोधन कसरी हुन्छ, यस विषयमा मिहिन बहसको आवश्यकता देखिन्छ । मनोज लम्साल, देवचुली, नवलपुर"
"के गरे आउँछ, विदेशी लगानी ?","यो लक्ष्य गाह्रो भए पनि नभेटिने हैन । स्वीट्जरल्यान्ड जस्तो सानो मुलुकले त्यो पहिले गरेको पनि हो । चीनको सिछुआनमा रहेको कुनै चिनियाँसँग आज २० करोड रुपैयाँ सम्पत्ति छ भने उसले पनि यदि १० करोड रुपैयाँ खर्च गरेर नेपालमा मासु प्रशोधन गर्ने उद्योग खोले भने छोरानातिले चीनमा राजनीतिक अप्ठेरो या केही भयो भने फुत्त भागेर नेपाल जान पनि सक्छन् र त्यतै बस्न पनि सक्छन् भन्ने विश्वास लिएर नेपालमा लगानी गर्न आउने वातावरण बन्नुपर्छ । आज चिनियाँहरू यदि क्याम्बोडियाको सिहानुक भिलमा लगानी गर्न जान सक्छन् भने लुम्बिनी र पोखरामा आउन नसक्ने कुरै छैन । उनीहरूको त्यो लगानी संरक्षित हुन्छ भनी विश्वास दिलाउने जिम्मा हामीले गरिदिन सक्नुपर्छ । यो लगानी सम्मेलनमा प्रधानमन्त्रीले भाषण गर्दा हाम्रो देश सीता, बुद्ध र भृकुटीको देशजस्ता पुरानै तालका कुरा गरेर ३० मिनेट खर्चिनुभन्दा हामीले लगानीकर्ताहरूले अहिलेसम्म उठाएका मागलाई यसरी सम्बोधन गरेका छौं र यसरी हामी एसियामै व्यवसाय गर्न, सम्पत्ति किनेर राख्न र आएर थपक्क बस्न पनि सबैभन्दा उत्तम मुलुक हौं भनी आश्वस्त गरिदिनुभयो भने सम्मेलनका सहभागीहरूको मन जित्न सकिनेछ ।"
आई लभ यु आई डोन्ट लभ यु,सम्बन्ध लेनदेनमा आधारित हुँदै गएपछि आमाबा र सन्तानहरूले नयाँ सम्बन्धको खोजी गर्नुपर्ने देखिएको छ । सायद सँगै राख्नु नपर्ने भर्चुअल प्यारेन्ट्स वा सन्तान साथमा नभएपछि पैसा तिरेर राखिने सुसारेहरू अर्थात् पेड (पैसा तिरेर बनाइएका) चिल्ड्रेन !
अपारदर्शी वैदेशिक सहायता,"गरिब मुलुकका लागि ऋण लिनु ऋणको भार मुलुकवासीको थाप्लोमा थपिने नै हो । तिर्नु नपर्ने अनुदान सहयोग अत्यन्त कममात्र प्राप्त हुने गर्छ । सहयोग दिए पनि दातृ निकायकै हितमा प्रवाह हुन्छ । सरकारको ऋण सहायता परिचालन क्षमता कमजोर अवस्थामा छ । वैदेशिक लगानीको मोडलमा जाँदा नेपालले ऋण फिर्ता बुझाउन नपर्ने र प्रविधि हस्तान्तरण भई क्रमशः आगामी दिनमा महँंगा विदेशी परामर्शदाता राख्नुपर्ने बाध्यतामा कमी आउन सक्छ । हाम्रो जस्तो पूर्वाधार र औद्योगिक विकासमा पछाडि परेको मुलुकको आर्थिक विकासमा फड्को मार्ने उद्देश्यलाई पुरा गर्न वैदेशिक लगानीको महत्त्वपूर्ण स्थान रहन्छ । सरकारले कानुनी प्रक्रियामा सुधार गरेर मात्र पुग्दैन, संगठनमा रहने पदाधिकारीको आचरणमै परिवर्तनको दरकार पर्छ । विगतमा कुनै ठूला कम्पनीका लगानीकर्ता कम्पनी किनबेचको क्रममा उसले पुँजीगत लाभकर तिर्नुपर्छपर्दैन भनी सरकारी निकायका पदाधिकारी समक्ष पूर्वादेश माग गर्दा मन्त्रालयसम्म लागेर कर नतिर्न प्रेरित गर्ने अनि कम्फनी सुक्रीबित्री भइसकेपछि वर्षौं ढिला गरेर कर निर्धारण गरी विदेशी कम्पनीलाई तर्साउने प्रवृत्तिमा हाम्रा राजनेताको बेलैमा चेत आउनु जरुरी छ । यसो भए मात्र लगानी सम्मेलनले सार्थकता पाउनेछ ।लेखक पूर्वकार्यवाहक महालेखापरीक्षक हुन् ।"
एकल आमाको आत्मसम्मान,"यस्तो स्थितिमा नागरिकता विधेयकमा थरको सट्टा उपनाम राख्न सकिने संशोधनले अब एकल आमाहरूको आत्मसम्मान संरक्षित हुनेछ । आफ्नो र सन्तानका लागि सिन्कोसम्म नभाँच्ने पुरुषहरूको नामथरको बैसाखी अब टेकिरहनु नपर्ला । विभिन्न कारणवश अलग्गिए पनि कुनै पुरुष पत्नी र सन्तानको हक दिलाउन राजी हुन्छ भने बाबुकै अभिभावकत्व स्वीकार्न सन्तानहरू तयार भइरहेकै छन्, आमाले त्यसमा विघ्नबाधा खडा गरेको पनि देखिन्न । सन्तानको हरेक कठिनाइ पार गर्न सक्षम हुने एकल आमाहरू, तिनै सन्तानको पहिचानका लागि अयोग्य सावित कसरी हुन सक्छन् ? आमाको योगदानलाई पन्छाएर कर्तव्यच्युत बाबुको नामथरले चिनिने रहर सन्तानमा कसरी पलाउँछ ? मनले नचाहे पनि त्यसैलाई स्वीकार्न ती अझै अभिसप्त छन् । यो सहमतिले नागरिकता दिन सक्ने अवस्थाका आमाहरूलाई आफ्नो स्वाभिमानमा ताल्चा ठोकेर पुरुषकै नामथरको भीख माग्नुपर्ने स्थिति पक्कै अन्त्य होला । निष्कर्षयिनै केही प्रगतिशील संशोधनको जगमा उभिएर नागरिकतासम्बन्धी कानुन पूर्ण रूपले लैंगिक समतामूलक बन्छ भन्ने आशा गरौं । यसका लागि आमाको नामबाट नागरिकता लिने सन्तानको प्रमाणपत्रमा बाबुको पहिचान हुन नसकेको बेहोरासमेत हटाउन सांसदहरू तयार हुनेछन् जसरी यसअघि बाबुको पहिचान हुन नसकेको पुष्ट्याइँसहित सन्तान वा आमाले गर्नुपर्ने स्वघोषणा हटेको छ । विदेशीसँगको वैवाहिक स्थितिका आधारमा महिला र पुरुषबीच हाल कायम अस्पष्टता तथा तिनका सन्तानको नागरिकताका लागि निर्धारित विभेदजन्य अवस्थाको सकारात्मक अवतरण हुनेछ । परिस्थिति जेसुकै भए पनि बाबुको कारण कुनै पनि व्यक्ति राज्यविहीन हुनुपर्ने स्थिति मुलुकमा रहने छैन । नागरिकताको यी तमाम विवादित सवाललाई ढिलोचाँडो लैंगिक विभेदबाट पूर्णतः मुक्त नगरी सुख छैन । संविधानको भावनाअनुसार निर्णय गरेर यी सबै जस लिने अवसर अहिले शीर्षनेताहरूमा केन्द्रित छ । त्यसैले लैंगिक समानतासम्बन्धी इतिहासमा आफ्नो नाम गौरवपूर्वक लेखाउने वा लैंगिक संकीर्णताको घेरामा केही समय अझै कैद हुने ? निर्णय गर्ने अधिकार तिनै शीर्ष नेताहरूलाई । लेखक अधिवक्ता हुन् ।"
थाई निर्वाचनमा धाँधलीको आरोप,सेनालाई समर्थन गर्ने शक्तिलाई सत्तामा टिकाइराख्ने अभिप्रायले २०१७ मा सेनाले निर्वाचनसम्बन्धी कानुनमा हेरफेर गरेको आलोचकको दाबी छ । निर्वाचन आयोगको पछिल्लो घोषणाअनुसार सिनावात्रासँग नजिकको फू थाई पार्टीले ५ सय सिटमध्ये १३७ स्थानमा जित हासिल गरेको छ । प्रत्यक्ष निर्वाचित हुने ३५० सिट छन् ।
पर्खाल बनाउन एक अर्ब,रक्षामन्त्री प्याट्रिक सानाहानका अनुसार उक्त रकम करिब ९१ किलोमिटर सीमामा तारजाली लगाउनका लागि खर्च गरिनेछ । विपक्षी डेमोक्र्याटिक दलले राष्ट्रपतिले संवैधानिक प्रावधानलाई दुरुपयोग गरी विशेषाधिकार (भिटो) प्रयोग गरेको भन्दै मुद्दासमेत दायर गरिसकेको छ । रक्षा मन्त्रालय पेन्टागनद्वारा जारी विज्ञप्तिमा रक्षा मन्त्री प्याट्रिक सानाहानले अमेरिकी गृह मन्त्रालय र भन्सार तथा सीमा सुरक्षा निकायको सहयोगमा योजना निर्माणका लागि आदेश दिनुभएको उल्लेख छ ।
डिप्रेसनमा सेलिब्रेटी,यस्तै बलिउडकी अर्की अभिनेत्री अनुष्का शर्माले पनि एंग्जाइटीको समस्या भोगिन् । अनुष्का पनि पछिल्लो समय राम्रै सफलता पाउने अभिनेत्रीमा गनिन्छिन् । तर उनले आफ्नो समस्या उजागर गर्दै यसका लागि उपचाररत रहेको खुलासा गर्दा कैयौं फ्यानहरू अवाक भएका थिए । सफलता नपाएर मानसिक पीडामा हुनेमा बलिउड अभिनेता टाइगर श्राफ पनि हुन् । उनले आफ्नो फिल्म फ्लप भएपछि एक महिना डिप्रेसनबाट गुज्रिएको बताएका थिए भने अभिनेता शाहरूख खानले पनि सर्जरीपछि आफू डिप्रेसनमा गएको बताएका थिए ।
ग्यालरीमा प्रेमको छाता,"एउटा चित्रमा तीनटा मुटुका आकृति छन् । सबै मुटु रातो धागोमा बेरिएका छन् । तर, दुइटा मुटुमध्ये एकको रंग नीलो छ । नीलो अर्थात् आँसुको रंग, पीडाको रंग । अभिव्यक्तिको माध्यम भने उनले मिक्स मिडिया अपनाएकी छन् । नेपाल ललितकला प्रज्ञा प्रतिष्ठानकी पूर्व कुलपतिसमेत रहेकी रागिनीसित प्रेमपीडाको ठूलो अनुभव छ । केही वर्ष अघि उनले एक मात्र छोरी सिवाता गुमाइन् । त्यसयता उनको क्यानभासमा प्रेमसँगै पीडाको पनि पाटो बलियो भएर आइरहेको देखिन्छ । प्रदर्शनी चैत महिनाभर चल्नेछ ।"
दिइयो वासुशशी,"कार्यक्रममा कैलाश भण्डारीद्वारा लिखित संगीत महर्षि नातिकाजी नामक स्मृतिग्रन्थको संस्कृृतिविद् जोशी, परिषद् अध्यक्ष रसिक, गीतकार एवं चलचित्रकर्मी यादव खरेल, साहित्यकार परशु प्रधान र गायक एवं संगीतकार प्रेमध्वज प्रधानले लोपर्काण गरे । कवि एवं नाटककार वासु शशीको स्मृतिमा २५ वर्षअघि स्थापित स्थापित परिषदले हरेक वर्ष स्रष्टाहरूलाई सम्मान गर्दै आएको छ ।"
किशोर लक्षित उपन्यास,काठमाडौं (कास) किशोर लक्षित भनिएको विजय सापकोटाको उपन्यास उडान माथि मंगलबार राजधानीमा परिचर्चा गरियो । पुस्तकको विषयवस्तु प्रकाश पार्दै निबन्धकार एवं सञ्चारकर्मी दीपक सापकोटाले उपन्यासमा किशोरहरूले आफ्नै अनुहार भेट्ने दाबी गरे । समीक्षक राजकुमार बानियाँले नेपाली साहित्य लेखिरहेकाहरू उमेर र लक्षित वर्गको हिसाबले चुकिरहेका बेला लेखकले राम्रो प्रयास गरेको बताए ।
यात्रा ट्रेलर रिलिज,"काठमाडौं (कास) एउटा हिमाली गाउँकी युवती जो देख्न सक्दिनन्, तर आफ्नो मीठो स्वरले सबैलाई मन्त्रमुग्ध पार्छिन् । उनै युवतीको खोजी गरेर कलालाई सबैसामु ल्याउने उद्देश्यले राजधानीदेखि निस्केको एउटा भ्लगर समूहको यात्रा वर्णनमा आधारित फिल्म हो, याक्रा । सोमबार राजधानीमा आयोजित कार्यत्रममा ट्रेलर सार्वजनिक गरिएको छ ।"
शिक्षक नै खोस्छन् प्याड,"विद्यालयका प्रधानाध्यापक मीन राणाले पनि परीक्षा दिन कठिनाइ भएको बताए । अछामका जिल्ला शिक्षा विकास तथा समन्वय इकाइ विकास प्रमुख लक्ष्मण गिरीका अनुसार घरपायकको केन्द्रमा आफ्नै छोराछोरी परीक्षा दिँदा अभिभावकको भीडभाड र परीक्षा शान्त, मर्यादित वातावारण नहुने भएकाले सेन्टर परिवर्तन भएको बताउँछन् । अछामका २१ विद्यालयका विद्यार्थीको मात्रै सेन्टर बदलिएको हो । ९३ माविमध्ये ७२ विद्यालयका विद्यार्थीले नजिककै सेन्टरबाट परीक्षा दिइरहेका छन्, उनले भने ।"
लुम्बिनीमा अन्तर्राष्ट्रिय सम्मेलन,"लुम्बिनी (कास) बुद्ध जन्मस्थल लुम्बिनीलाई विश्व शान्तिको केन्द्र बनाउने उद्देश्यले दुईदिने अन्तर्राष्ट्रिय सम्मेलन गरिएको छ । दक्षिण एसियामा शान्ति स्थापनाका लागि द्वन्द्व र शान्तिप्रक्रियामा धर्म र संस्कृति विषयक सम्मेलन लुम्बिनीमा मंगलबारदेखि सुरु भएको हो । बुधवार दुई समूहमा थप ५ कार्यपत्र प्रस्तुत हुनेछन् । सम्मेलनमा बेलायत, क्यानाडा, बंगलादेश, नेदरल्यान्ड, इन्डोनेसिया, श्रीलंका र अस्ट्रेलियालगायत १० देशका २४ विदेशी प्रोफेसर र विशेषज्ञ सहभागी छन् । त्यस्तै २५ नेपाली पनि सहभागी छन् ।"
गरिब परिचयपत्र खारेज गर्न उजुरी,"मन्त्रालयका प्रवक्ता जनकराज जोशीले झने सम्बन्धित व्यक्तिकै तथ्यांक नआएको दाबी गरे । व्यत्तिगत रूपमै सिफारिस आयो भने रद्द हुन्छ । मन्त्री र सचिवले पनि रद्द गर्ने प्रतिबद्धता जनाएका छन्, उनले भने, सामूहिक रूपमा आए पनि व्यक्तिगत रूपमा आएको छैन । हाल गरिब पहिचान र परिचयपक्र वितरणको अधिकार स्थानीय तहलाई दिइएको छ । यो कार्यत्रम लागू भएका २६ जिल्लामध्ये सबैजसोमा केही धनीहहरूको नाम फेला परेपछि परिचयपत्र वितरण स्थगित भएको छ ।"
असारसम्म नतिरे लाइसेन्स रद्द,"फ्रिक्वेन्सीबापत उसले तिर्नुपर्ने ५२ करोड २० लाखमा साढे १९ करोड जरिवाना थपिएर यति रकम पुगेको हो । कम्पनीले २०६६६७ देखि हालसम्म फ्रिक्वेन्सी दस्तुर पाएको छैन । दूरसञ्चार सेवाको रेडियो फ्रिक्वेन्सी (बाँडफाँट तथा मूल्य) सम्बन्धी नीति, २०६९ अनुसार प्रत्येक सेवा प्रदायकले फ्रिक्वेन्सी दस्तुर प्रत्येक वर्ष समाप्त भएको छ महिनाभित्र भुक्तानी गर्नुपर्ने व्यवस्था छ । यो अवधिमा प्रिक्वेन्सी दस्तुर नतिरे प्रत्येक महिना दुई प्रतिशतका दरले थप दस्तुरसमेत लाग्ने व्यवस्था छ ।"
ढिलो गर्नेलाई कारबाही गर,"अन्तर सरकार, अन्तर मन्त्रालय र मातहतका निकायबीच आवश्यक समन्वय हुन नसक्दा अधिकांश बहुवर्षीय आयोजना अलपत्र परेको निष्कर्ष समितिले निकालेको छ । यसकारण सम्बन्धित मन्त्रालयसँग समन्वय गरेर मात्र आयोजनाको काम अघि बढाउन समितिले सरकारलगायत सम्बन्धित मन्त्रालयलाई निर्देशन दिएको छ । यसैगरी सरकारले ल्याउन लागेको राष्ट्रिय आयोजना बैंकको कामलाई प्रभावकारी बनाउन पनि समितिले सुझाएको छ ।"
चीनले ३०० एयरबस किन्ने,एयरबस कमर्सियल एयरत्राफ्टका अध्यक्ष गुइलउन फौरीले विज्ञप्तिमा चीनको नागरिक उड्डयनलाई सघाउन आफ्ना सिंगल आइस्ल र वाइडबडी विमान उपलब्ध गराउन पाउनु सम्मानको विषय भएको जनाएका छन् । फौरी आगामी महिना एयरबसका कार्यकारी प्रमुख हुँदै छन् । चिनियाँ राष्ट्रपति सीले गत साता इटालीबाट युरोप भ्रमण सुरु गरेका हुन् । इटालीले चीनको महत्त्वाकांक्षी बेल्ट एन्ड रोड इनिसिएटिभ योजनामा सहमति जनाइसकेको छ । अन्य युरोपेली देश र अमेरिकाले भने चीनको बढदो प्रभावप्रति चासो व्यक्त गर्दै आएका छन् । भ्रमणका क्रममा राष्ट्रपति सीले इटालीसँग करिब २ खर्ब ८० अर्ब डलर बराबरको व्यापार सम्झौतमा सहमति गरेका थिए ।
व्यापार मेला बिहीबारदेखि,"चैत १४ देखि सुरु भएर १८ सम्म चल्ने मेलाका लागि आवश्यक सबै तयारी पूरा भएको मेला समितिका सभापति दिलसुन्दर श्रेष्ठले बताए । मेलामा करिब २ सय २५ भन्दा बढी स्टल रहनेछन् । जसमध्ये चीनबाट ९० वटा, भारतबाट १० वटा, बंगलादेशबाट ४० वटा स्टल सहभागी रहनेछन् भने बाँकी नेपाली स्टल रहनेछन् । स्वदेशी र विदेशी गरी करिब एक लाख अवलोकनकर्ताले मेला अवलोकन गर्ने अपेक्षा राखिएको छ ।"
परिसूचक बढ्यो,उक्त दिन १ हजार १ सय ३८४१ विन्दुबाट सुरु भएको नेप्से परिसूचक दिनभर निकै उतारचढावमा रह्यो । सुरुमा बढेको नेप्से मध्याह्नमा घट्यो । अन्तिममा फेरि उकालो लागेपछि २०७ अंकले सकारात्मक अवस्थामा बन्द भयो । मंगलबार कारोबारमा आएकामध्ये लघुवित्तबाहेक सबै समूहका परिसूचक सकारात्मक रहे ।
चिया उद्योगमा सहकारीको लगानी,सूर्योदय नगरपालिकाको फिक्कलमा ४ करोड ५० लाख रुपैयाँको लागतमा इलामेली चिया सहकारी संस्थामार्फत उद्योग स्थापना भएको छ । अघिल्लो वर्ष परीक्षण गरिएको कारखानाले यो सिजनदेखि पूर्ण क्षमतामा प्रशोधन गर्दै छ ।
नयाँ संस्करणमा फोर्ड फिगो,"काठमाडौं (कास) फोर्डले २०१९ संस्करणको फोर्ड फिगो बजारमा ल्याएको छ । नयाँ शक्तिशाली इन्जिन र १२०० भन्दा बढी ठूलो सानो परिवर्तन, आकर्षक डिजाइन, अगाडि र पछाडिको भागमा परिमार्जनका साथ बजारमा ल्याएको जारी विज्ञप्तिमा छ । नयाँ १२ लिटर पेट्रोल र १५ लिटर डिजेल इन्जिनका साथ आफ्नो श्रेणीमै उत्कृष्ट रहेको दाबी कम्पनीको छ । पछिल्लो संस्करणको फोर्ड फिगो बजारमा मात्र २४ लाख ९९ हजार रुपैयाँमा खरिद गर्न सकिने जनाएको छ ।"
जेसीबीको नयाँ आउटलेट थप,"काठमाडौं (कास) एमएडब्लू अर्थमुभर्सले भक्तपुर र रुकुममा जेसीबीको नयाँ अथराइज्ड रिटेल आउटलेट (एआरओ) खोलेको छ । दुवै आउटलेटबाट जेसीबीका ग्राहकले अन्तर्राष्ट्रियस्तरको अफ्टरसेल्स सर्भिस र स्पेयरको सुविधा पाउने जारी विज्ञप्तिमा छ । यीसहित जेसीबीले नेपालमा १२ वटा एआरओ स्थापना गरिसकेको जनाएको छ । यसअघि गल्छी, गोरखा, चरिकोट, लहान, डडेलधुरा, अर्घाखाँची, प्यूठान र बनेपामै जेसीबीका आधिकारिक बिक्री केन्द्र सञ्चालन भइसकेका छन् ।"
लक्ष्मी बैंकका शाखा थप,"काठमाडौं (कास) लक्ष्मी बैंकले काठमाडौंको बौद्ध र ललितपुरको इमाडोलमा शाखा सञ्चालनमा ल्याएको छ । लक्ष्मीको सञ्जाल ४६ जिल्लामा १ सय १ शाखा, ५ हस्पिटल सेवा काउन्टर, १ सय १७ एटीएम, २५ सयभन्दा बढी रेमिट्यान्स एजेन्ट तथा ५८ शाखारहित बैंकिङ एजेन्टहरू पुगेको जारी विज्ञप्तिमा छ ।"
मोःमोः उत्सव जारी,काठमाडौं (कास) कोकाकोला मोःमोः उत्सवको चौथो संस्करण कोक र मःमः पर्फेक्ट जोडी नारासहित सञ्चालनमा रहेको छ । यसै क्रममा मंगलबार प्रियंका र आयुषमानले मोःमोः उत्सवको रौनक बढाउन काठमाडौंका विभिन्न आउटलेट र होटलहरूमा भ्रमण गर्दै फ्यानहरूसँग बसेर कोकाकोला र विभिन्न परिकारको मःमः को मज्जा लिएको जारी विज्ञप्तिमा छ ।
सनराइजको ऋणपत्र जारी,काठमाडौं (कास) सनराइज बैंकको एक हजार अंकित दरको पाँच वर्ष अवधि भुक्तानी भएको वार्षिक १० प्रतिशत ब्याजदर रहेको अर्धवार्षिक ब्याज भुक्तानी गर्ने एक अर्ब रकम बराबरको ऋणपत्र खरिदका लागि आहवानपत्र प्रकाशित गरिसकेको छ । त्यसमध्ये ४ लाख कित्ता बराबरको ४० करोड रुपैयाँ मात्रको ऋणपक्र सर्वसाधारणहरूमा सार्वजनिक निष्कासनको माध्यमबाट बित्री गर्न तथा ६ लाख कित्ता बराबरको ६० करोडको ऋणपत्र परिपक्र विधिबाट संस्थागतव्यत्तिहरूका लागि बिक्री खुला गरेको विज्ञप्तिमा छ । ऋणपत्र चैत २० बाट खरिद गर्न सकिने र उक्त निष्कासन छिटोमा चैत २५ र ढिलोमा वैशाख १९ सम्म खुला रहने जनाएको छ ।
स्विच अनका २० सोरुम,"काठमाडौं (कास) विश्वस्तरीय इलेक्ट्रोनिक्स सामानहरूको खुद्रा सोरुम स्विच अन ले नेपालभर सञ्जाल फैलाउँदै लगेको छ । मुलुकभर कम्पनीका २० वटा सोरुम सञ्चालनमा आइसकेको जारी विज्ञप्तिमा छ । स्विच अनले सामसङ हिमस्टार, बजाज, टाइमेक्स, इन्दोएसियन, ओस्रम, अहुजा, ग्यालेन्ज, प्रोलिङ, हन्टकीलगायत ब्रान्डका मोबाइल, टीभी, रेफ्रिजेरेटर, वासिङ मेसिन, एलईडी लाइट्स, घडीहरू तथा अन्य इलेक्ट्रोनिक्स सामान बिक्री वितरण गर्दै आएको जनाइएको छ ।"
टीभीएसको 'साथ छ हाम्रो',काठमाडौं (कास) जगदम्बा मोटर्सले नयाँ वर्षको अवसरमा टीभीएसको साथ छ हाम्रो अफर सार्वजनिक गरेको छ । चैत ११ बाट सुरु अफरमा टीभीएसले आफ्ना हरेक मोटरसाइकल तथा स्कुटरको खरिदमा ७ हजारको स्योरसट नगद छुटको व्यवस्था गरेको जनाएको छ । यस अफरले स्क््रयाच कुपनको झन्झट हटाई ग्राहकहरूको सहजताका लागि हरेक खरिदमा तोकिएको छुट पाइने व्यवस्था गरिएको छ । ०७६ वैशाखसम्म लागू हुने अफरबाट ग्राहक लाभान्वित हुन सक्ने जनाएको छ ।
साल्ट ट्रेडिङमा मानन्धर,सञ्चालक समितिको बैठकले उनलाई निर्विरोध चयन गरेको जारी विज्ञप्तिमा छ । कर्पोरेसनको ५२ औं वार्षिक साधारणसभाले सर्व साधारण सेयरधनीहरूका तर्फबाट प्रतिनिधित्व गर्ने सातजना सञ्चालकलाई पनि चयन गरेको थियो । नवनिर्वाचित सदस्यहरूको पदावधि चार वर्षको हुने जनाइएको छ ।
सिमेन्ट उद्योगमा चुनढुंगा ढुवानी ठप्प,"सर्वोत्तम सिमेन्टमा ८० प्रतिशत कच्चा सामग्री पाल्पाका विभिन्न चुनढुंगा खानीबाट जान्छ । सर्वोत्तमको तिनाउ १ कचल र रैनादेवी छहरा १ सिद्धेश्वरमा आफ्नै चुनढुंगा खानी छ । त्यहाँबाट समेत ढुवानी व्यवसायीले ढुवानी गर्न नदिएको उनले बताए । हामीले ९८ प्रतिशत कच्चा पदार्थ नेपाली नै प्रयोग गरेर सिमेन्ट उत्पादन गर्छौं, उनले भने, त्यसमा पनि पाल्पाको चुनढुंगा ८० प्रतिशत बढी प्रयोग हुन्छ । यसरी ढुवानी ठप्प हुँदा उत्पादनलाई नै असर पुग्ने उनले बताए ।"
उखुको न्यूनतम मूल्य कार्यान्वयन भएन,"विराटनगर ११ का कृषक ध्रुवराज कोइरालाले उखु खेतमा फुलेर दिन प्रतिदिन सुक्दै गएकाले जसरी पनि बिक्री गर्नैपर्ने अवस्थामा मिल्सले भनेकै मूल्यमा बिक्री गर्न बाध्य भएको गुनासो पोखे । खेतमै सुकाउनुभन्दा कम मूल्यमा भए पनि बिक्री गर्न बाध्य भयौं, उनले भने । कृषक सत्यजीवन कामतले सरकारले तोकेको प्रतिक्विन्टल ५ सय ३६ रुपैयाँ ५६ पैसामा उद्योगीले खरिद गर्न नमानेपछि ३० रुपैयाँ उखु विकासको नाममा खर्च गर्ने भन्दै ५ सय ६ रुपैयाँ ५६ पैसामा बिक्री गर्नका लागि सहमति गर्न बाध्य भएको बताए ।"
पुल नबन्दा डुंगाको भर,वाग्मतीमा पनि डुंगा दुर्गा भगवती गाउँपालिका ५ स्थित रौतहटसर्लाही सीमा क्षेत्रको बडहर्वा नजिक वाग्मतीमा निर्माणाधीन पुलको ठेकदारले एकतर्फी रूपमा ठेक्का रद्द गरेपछि यस वर्ष पनि बन्ने छाँट देखिएको छैन । पुलको लुम्बिनी बिल्डर्स प्रालि सिद्धार्थनगरले ३५ करोड ८९ लाख ९ हजार ४ सय ३३ रुपैयाँमा ठेक्का सकार गरेको थियो । ठेकेदार कम्पनीसित ०६७ जेठ ३१ मा निर्माणको सम्झौता भएको हो । ०७० जेठ ३० मा निर्माणको काम सम्पन्न गर्नुपर्ने सम्झौतामा उल्लेख छ । ठेक्का लुम्बिनीले सकार गरे पनि निर्माणको काम पप्पु कन्स्ट्रक्सनले थालेको हो । ठेक्का सकार गर्ने बेला पप्पु कालोसूचीमा थियो । उसले लुम्बिनीको नाममा ठेक्का सकारेर काम थालेको हो । निर्माणको सबै जिम्मा पप्पुले लिएको थियो । नदीले धार परिवर्तन गरेपछि झन्डै पाँच वर्षदेखि निर्माणको काम बन्द छ । पुल निर्माणको सम्झौता भएको आठ वर्ष बिते पनि सम्पन्न हुन सकेन । हुलाकी सडक आयोजना योजनाअन्तर्गत दुवै जिल्लाको सीमा जोड्ने गरी वाग्मतीमा पुल निर्माणकै क्रममा काम बन्द गरिएको थियो ।
दाजुभाइ कारागार चलान,करिब १ केजी सुन गाउँमै बिक्री गरेको खुलेको थियो । लक्ष्मणले ६ महिनअघि सुनौली नाकाबाट उक्त सुन भारतीय नम्बरको गाडीमा नेपाल भित्र्याएका थिए ।
प्रिन्सको सनसनी,"यू१७ तर्फ महेन्द्रनगरका प्रकाश चन्द, एपीएफका प्रियान्सु सिंह क्षेत्रीे, धनगढीका अमृत चौधरी, मोरङका उज्ज्वल पोखरेल, एपीएफका पेम्बा शेर्पा, कञ्चनपुरका गोकुल जोरा र आर्मीका दिवस शंकर विजयी भए । सोही उमेर समूहको गर्ल्सतर्फ मोरङकी नीता लम्साल, झापाकी अन्जना राई र वीरगन्जकी स्मृति राई पनि अन्तिम आठमा पुगेका छन् । मिश्रित युगलमा नीरविक्रम देवकोटा र सीता राई तथा महिला युगलमा शोभा गौचन र सुनैना मुखियाको जोडी अगाडि बढेका छन् ।"
जनकपुर र ओसिस विजयी,"दोस्रो खेलमा जनकपुरले कलैयालाई ६ विकेटले हरायो । टस जितेको कलैयाले २० ओभर खेल्दै ४ विकेट गुमाई १ सय १ रन बनायो । तीर्थराज दासले ३४, अनिल साहले नटआउट २४ र अरनिको यादवले २३ रन बनाए । जनकपुरका हरिशंकर साहले २, विशाल सुस्लिङ र रामनरेश गिरीले ११ विकेट लिए । १ सय १ रनको लक्ष्य पाएको जनकपुरले १५ ओभरमा ४ विकेट गुमाएर सफलता हासिल गर्यो । जनकपुरका विशाल सुस्लिङले २९ र अनिल मण्डलले २५ रन बनाए । कलैयाका सुवास संस्कारले २ र अनिल साहले १ विकेट लिए ।"
भीमलाई सिस्नेचाखुरे अल्ट्रा रेस,"बुधबार महिलातर्फ १० किलोमिटर दौड गराइने आयोजकले जनाएको छ । रिम्ना हुँदै आठबीसकोटको राडी जाने सडकअन्तर्गत बाँके ज्यूलादेखि चिसापानी हुँदै राडीसम्मको रुट तय गरिएको छ । महिला विजेताले १५, दोस्रोले १०, तेस्रोले ५ हजार र अरु ५ जनालाई २२ हजार रुपैयाँ पुरस्कार प्राप्त गर्ने छन् । जिल्लाका आठबीसकोट नगरपालिका, मुसिकोट नगरपालिका, बाँफिकोट गाउँपालिका र नेपाल पर्यटन बोर्डले प्रतियोगितामा सहयोग गरेका छन् । पछिल्लो समय म्याराथनतर्फ जिल्लाभित्रका खेलाडीको आकर्षण बढेकाले उनीहरूको हौसला बढाउन प्रतियोगिता गरिएको अध्यक्ष पुनले बताए । म्याराथनको नाम दुई हिमालको नामबाट राखिएको छ । सिस्ने हिमाल र चाखुरे हिमालको थप प्रचार गर्ने उद्देश्यले पनि सिस्नेचाखुरे अल्ट्रा रेस आयोजना गरिएको आयोजकले बताएको छ ।"
थ्रीस्टार क्लब सेमिफाइनलमा,थ्रीस्टारका प्रशिक्षक मेघराज केसीले आफ्ना स्टार खेलाडीहरू सिनियरजुनियर राष्ट्रिय टोलीमा विदेश खेल्न गएका कारण समस्या भएको बताए । उनले अर्को खेलमा अरु खेलाडी सहभागी हुने र दाउफिन्सको चुनौती सजिलै पन्छाउने दाबी गरे । उनले वेन्चका खेलाडीलाई मौका दिँदा पनि राम्रो नतिजा आएको बताए । प्रशिक्षक केसीले दाउफिन्स क्लब शारीरिक रूपमा बलियो भए पनि प्राविधिकमा कमजोर रहेको सुनाए ।सरस्वतीका प्रशिक्षक प्रदीप नेपालले आफ्नो क्लबमा आबद्ध दुई विदेशी खेलाडी सहभागी नहुँदा समस्या भएको बताए । उनले डिफेन्डर र गोलरक्षकबीच तालमेल अभावमा गोल खाएपछि खेलमा फर्कन कठिन भएको बताए । उनले दोस्रो हाफमा राम्रो खेले स्कोर हुन नसकेको बताए । बुधबार आयोजक मकवानपुर र नेपाल पुलिसबीच पहिलो सेमिफाइनल खेल हुनेछ ।
एपीएफसँग आर्मीको हार,काभ्रे (कास) नेपाल एपीएफ क्लबले मंगलबार विभागीय प्रतिद्वन्द्वी त्रिभुवन आर्मी क्लबलाई २० ले हराउँदै काभ्रे गोल्डकप फुटबलको सेमिफाइनमा स्थान बनाएको छ । वाई पाएको आर्मी पहिलो खेलबाटै बाहिरिएको छ ।पहिलो हाफमा भएको दुई गोल नै एपीएफको जितलाई पर्याप्त बन्यो । ३० औं मिनेटमा महेश लामाले गोल गरेर एपीएफको खाता खोलेका थिए । लगत्तै ३३ औं मिनेटमा हरि कार्कीले गोल थपेर जितको सम्भावना बलियो बनाए । दोस्रो हाफमा आर्मीले एपीएफलाई दबाबमा राखे पनि गोल गर्न सकेन । आर्मीका सन्तोष केसीले पाएको प्रिकिकलाई गोलमा परिणत गर्न सकेनन् । म्यान अफ द म्याच एपीएफका गोलरक्षक राजु नगरकोटी भए । मंगलबारको खेलसँगै सेमिफाइनल समीकरण पूरा भएको छ । बुधबार संकटा र जावलाखेलबीच प्रतिस्पर्धा हुनेछ । एपीएफ र आयोजक काभ्रे जिल्ला फुटबल संघ बिहीबार भिड्ने छन् ।
स्नुकर खेलाडी छनोट,बुधबारदेखि नकआउटमा जित पाउने खेलाडी दुई समूह रहेर लिग खेल्नेछन् । समूहमा शीर्ष स्थान हात पार्ने खेलाडी जुलाई २१ देखि २७ सम्म हुने च्याम्पियनसिपलाई छानिने छन् ।
बराह विजयी,"इटहरी (कास) इटहरीमा जारी मेयर कप खेलकुदअन्तर्गत फुटबलको सेमिफाइनल समीकरण पूरा भएको छ । मंगलबार क्वाटरफाइनलमा इटहरी नगरपालिका नीलोलाई टाइब्रेकरमा ४३ ले हराउँदै बराह नगरपालिका अन्तिम चारमा पुगेको छ । बराहका रोशन भुजेल, अनिल धामी, निशान लिम्बु र बिष्णु पराजुलीले गोल गरे । रविन खड्काको प्रहार बाहिरियो । इटहरीका एलोन राई, निकेश तामाङ र अनिश चौधरीले गोल गरे भने सन्तोष दाहाल र विवश गुरुङको प्रहार बाहिरिए । म्यान अफ द म्याच करण सुनुवार घोषित भए । उनले २ हजार रुपैयाँ प्राप्त गरे ।"
स्वर्णधारी अजितलाई सम्मान,"शाहसँगै गोल्छा अर्गनाइजेसनका प्रबन्ध निर्देशक शेखर गोल्छा, गोल्डस्टारकी विदुषी राणा, जावलाखेल ग्रुपका राज शाह, अन्नपूर्ण ग्रुप अफ होटलका सीईओ राजुविक्रम शाह आआफ्नो कम्पनीको तर्फबाट प्रतिमहिना मासिक १२ हजार उपलब्ध गराउन सहमत भएका हुन् । अन्नपूर्ण होटलले अजितलाई १ वर्षसम्म पौडी र जिमको निःशुल्क व्यवस्था गर्ने घोषणा पनि गरेको थियो । अन्तर्राष्ट्रिय प्रतियोगिता खेल्न धेरै धैर्य गरेको थिएँ । पहिलोपल्ट त्यो अवसर आउँदा धेरै खुसी भएँ । स्वर्ण पदक ल्याउँदा अचम्मै जस्तो लागिरहेको छ । एउटा पदक ल्याउँछु भन्ने थियो, स्वर्ण पदक नै भनेर आस गरेको थिइनँ । मलाई धनीराम गुरुले प्रशिक्षण दिइरहनुभएको थियो । उहाँले गर्दा नै म यो स्थितिसम्म आइपुगेको हुँ, अजितले भने, बुवाआमाले धेरै दुःख गरेर हामीलाई पढाउनुभएको छ । हामीले अब त्यहीअनुसार गर्नुपर्छ । उहाँहरूको दुःख सम्झिने हो भने पनि ईख हुन्छ । अहिलेको यो सहयोगले मेरो परिवारलाई धेरै राहत पुग्छ । जेहोस् बुवाले अब आफ्नो तलबबाट मलाई डाइट खर्च दिनुपर्दैन होला । एथलेटिक्स संघका अध्यक्ष शाहले निजी क्षेत्रबाट आफूले अझ ठूलो अपेक्षा राखेको बताए ।"
मभन्दा पनि राम्रा खेलाडी छन् : अजित,बुवाआमाले धेरै दुःख गरेर हामीलाई पढाउनुभएको छ । हामीले अब त्यहीअनुसार गर्नुपर्छ । उहाँहरूको दुःखलाई सम्झने हो भने पनि ईख हुन्छ । अहिलेको सहयोगले मेरो परिवारलाई धेरै ठूलो राहत हुन्छ । जेहोस् बुवाले अब आफ्नो तलबबाट मलाई डाइट खर्च दिनुपर्दैन होला ।
एथलेटिक्सको सभा चैतमै,संघ विवादमै रहेको समयमा अजितकुमार यादवको हङकङ सहभागिता पनि अन्योल बनेको थियो । संघकै पहलमा अन्तिम स्थितिमा सहभागी भएका अजितले स्वर्ण पदक जितेका थिए ।
विनोदको शतकमा ट्रिटन सफल,ओमेगा र त्रिभुवन विश्वविद्यालयबीचको दोस्रो खेल वर्षाका कारण रद्द भयो । टस जितेको ओमेगा ७३ ओभरमा ४०३ को स्थितिमा रहँदा खेल वर्षाले विथोलिएको थियो । त्यसपछि खेल सम्भव नहुँदा दुवैले ११ अंक बाँडेका छन् ।बुधबार एनसीसी र शंकरदेव तथा गोल्डेनगेट र ओमेगाबीच प्रतिस्पर्धा हुने आयोजक युनिभर्सिटी क्रिकेट क्लबले जनाएको छ ।
कथा कुवेती फुटबलको,"प्रतिबन्धको ७ सय ८२ दिनले कुवेती फुटबललाई त्यस स्थितिमा पुर्याइदियो, जहाँबाट माथि उठ्न कुवेतले अझै धेरैभन्दा धेरै मिहिनेत गर्नुपर्नेछ । त्यसबीचमा एक पुस्ताका कुवेती खेलाडी सधैंका लागि हराए । फुटबलमा खराब व्यवस्थापनले कसरी एउटा उम्दा फुटबल इतिहास कलंकित हुन्छ, कुवेत त्यसको राम्रो उदाहरण हो । अहिले कुवेतसँग फेरि खेल्ने अवसर पाएका बेला ती पुराना दिन सम्झने बहाना भने मिलेको छ । अनि कुवेती फुटबलबाट शिक्षा के पनि लिन सकिन्छ भने समृद्ध इतिहासबाट शून्यमा झर्न खराब व्यवस्थापन भए पुग्छ ।"
फ्रान्स र इंग्ल्यान्डको लय,उनले यसविरुद्ध युरोपेली फुटबल महासंघ (यूईएफए) मा उजुरी दिने पनि बताए । मैदानमा भने मोन्टेनेग्रोले मार्को भसोभिचको गोलले स्तब्धपूर्ण अग्रता लिए पनि खेल पूर्णतः इंग्ल्यान्डको पक्षमा रह्यो । चेल्सीका मिडफिल्डर रोज बार्कलीले दुई गोल गर्दै इंग्ल्यान्डलाई फराकिलो जित दिलाउन प्रेरित गरे । डिफेन्डिङ युरोपेली च्याम्पियन पोर्चुगल भने समूह बी को खेलमा सर्बियासँग ११ को बराबरीमा रोकियो । छनोटको पहिलो खेलमा पनि पोर्चुगलले युक्रेनसँग गोलरहित बराबरी खेलेको थियो । पछिल्लो खेलका क्रममा पोर्चुगाली कप्तान रोनाल्डो घाइते पनि भएर ३० औं मिनेटमा मैदान छाड्न बाध्य भए । चोटका कारण उनले युरोपेली च्याम्पियन्स लिगमा अयाक्सविरुद्ध खेल्नेनखेल्ने अनिश्चित भएको छ ।

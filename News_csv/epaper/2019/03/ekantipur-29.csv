शीर्षक,विवरण
प्रदेश सांसदलाई छक्याएर ठगी,"उनका अनुसार डाँगीले अमेरिकामा हुने कार्यक्रमबारे ज्येष्ठ नागरिक तथा महिला बालबालिका मन्त्रालयमा पनि कुरा भएको बताएका थिए । त्यही कुरामा भर परेर आफू अमेरिका जान तयार भएको तर डाँगीको गतिविधि ठीक नलागेपछि पछि हटेको बताइन् । उनले भनिन्, सुरुमा सांसदलाई मात्रै लैजाने भनेका थिए, पछि हामीसँगै जाने अरू १५ जना रहेको थाहा भयो ।फसेको रकम उठाउन भन्दै पीडितले आफूलाई फोन गरेको उनले बताइन् । एक पीडितका अभिभावकले फोन गरेर रकम उठाइदिन भनेका थिए, उनले भनिन् । सबै खर्च अमेरिकाको आयोजकले बेहोर्ने भनेपछि आफू तयार भए पनि झुक्याइएको उनले बताइन् । उल्टै कागजी प्रक्रिया र काठमाडौं जाँदाआउँदा मेरो खर्च भयो । त्यसले त फसाउने नियत राखेको रहेछ ।"
पूर्वराज्यमन्त्री साहसहित ७ लाई जन्मकैद,बम विस्फोटपछि सशस्त्र समूहका नाइके चौधरी र पूर्वमन्त्री साहबीच भएको अडियो संवाद लिकपछि आन्दोलनरत मिथिला राज्य संघर्ष समितिले आवाज परिचित रहेको भन्दै अनुसन्धान गर्न प्रहरीलाई पत्र लेखेको थियो । त्यही आधारमा नेपाल प्रहरीको केन्द्रीय अनुसन्धान ब्युरो र विधि विज्ञान प्रयोगशालामा पूर्वमन्क्री साहले सार्वजनिक कार्यत्रममा दिएको भाषणसमेत संकलन गरेर आवाज परीक्षण गरियो । प्रहरीको ब्युरो र विधि विज्ञान प्रयोगशालाले तीन चरणमा गरेको परीक्षणमा आवाज साहकै रहेको दाबी गरेका थिए । सरकारी वकिलको कार्यालयले साहले होटल व्यवसायी जीवनाथ चौधरीको हत्या गर्न रामानन्द चोकमा ठूलो जनधनको क्षति हुने गरी बम विस्फोट गर्न लगाएको अभियोगपत्रमा दाबी गरेको छ । साह र होटल व्यवसायी चौधरीबीच पुरानो दुश्मनी छ । विस्फोटनबाट चौधरी बचेपछि सुपारीबापतको थप पैसा साहले नदिँदा घटनामा उनको संलग्नता खुलेको थियो ।
फेसबुकबाट प्रश्नपत्र फुस्किएपछि,"परीक्षामा अमर्यादित कार्य गरेको आरोपमा बुधबार पक्राउ परेका केन्द्राध्यक्षसहित सात जना र बिहीबार पक्राउ परेका एक नक्कली निरीक्षकमाथि शिक्षा ऐन २०२८ अनुसार मुद्दा चलाउन म्याद थप गरिएको छ । प्रहरीले बुधबार इन्टरनेटमार्फत चिट चोराएको र बीएस्सी शिक्षकलाई कार्यालय सहयोगी बनाई चिट चोराउन सघाएको आरोपमा बनरझुलास्थित ककिझौ मावि परीक्षा केन्द्रका केन्द्राध्यक्ष रामअवतार गुप्तासहित सात जनालाई पक्राउ गरेको थियो । विद्यालयको पुस्तकालयमा विषयगत शिक्षक नै राखेर चिट बनाउन लगाएको भेटिएको प्रहरीले जनाएको छ । पक्राउ पर्ने अन्यमा देवनारायण मण्डल, रामानन्द चौधरी, लगेन्द्र चौधरी, देवनारायण मण्डल, रामसुन्दर चौधरी र मनोज चौधरी छन् । यीमध्ये केही परीक्षा नियन्त्रक हुन् भने केहीलाई नक्कली परीक्षा नियन्त्रक बनाएर केन्द्र प्रवेश गराइएको थियो । यसै गरी बिहीबार राजविराजको मोडेल क्याम्पस परीक्षा केन्द्रबाट नक्कली निरीक्षक हेमनारायण यादवलाई पक्राउ गरिएको छ । पक्राउ परेका आठै जनालाई जिल्ला परीक्षा समन्वय समितिको निर्णयअनुरूप शिक्षा ऐन २०२८ अनुसार मुद्दा चलाउन म्याद थप गरिएको छ, एसपी विष्टले भने । बनरझुला केन्द्रमा नयाँ केन्द्राध्यक्ष र सहायक केन्द्राध्यक्ष तोकिएका छन् ।"
चन्द समूहलाई कांग्रेसको समर्थन,अमेरिकामा भ्रमणका कुनै बाधाव्यवधान खेप्नु नपरेको दाहालले उल्लेख गरे । एक जना व्यक्तिले दाहालविरुद्ध कारबाही माग गर्दै स्थानीय प्रशासनमा उजुरी दिएका सार्वजनिक भएको थियो । दाहालमाथि अमेरिकी प्रशासनले नो इन्भेस्टिगेसन को सर्कुलर जारी गरेको थियो । अमेरिका रहेका केही नेपालीको प्रवृत्तिप्रति भने दाहालले गुनासो गरे ।
आमाका अगाडि मावलको बयान !,"कार्यक्रममा ओलीले नेकपाका गतिविधिमाथि प्रतिबन्ध लगाइएकोप्रति कांग्रेसले गरेको टिप्पणी वैचारिक रूपमा नै स्खलित मानसिकता भएको जनाएका थिए । कांग्रेसले चन्द समूहको हिंसात्मक गतिविधि, उसमाथि राज्यको प्रतिबन्ध र प्रधानमन्क्रीका तित्त अभिव्यक्तिले समस्या समाधान हुन नसक्ने दाबी गरेको छ । हाम्रो धारणा प्रस्ट छ, नागरिक जीवनलाई सुरक्षा प्रदान गर्नु राज्यको दायित्व हो तर निषेधले समाधानमा पुग्न सकिन्न । वार्ताबाट अन्तिम समाधानमा पुग्ने शासकीय योग्यता प्रधानमन्त्रीसँग हामीले खोजिरहेका छौं र हत्या, हिंसा एवं चन्दा आतंक त्यागेर शान्तिपूर्ण प्रक्रियामा आउन चन्द समूहलाई अपिल गरिरहेका छौं । विद्रोहीको हिंसा, राज्यको प्रतिबन्ध र प्रधानमन्क्रीका तित्त अभिव्यक्तिहरूको आतंकले मुलुकलाई समाधान दिँदैन, विज्ञप्तिमा उल्लेख छ ।"
असन्तुष्ट फकाउने रणनीति,अघिल्लोपटक नेतृत्व गुमेको र यसपटक एमालेमाओवादी एकीकरण भएको अवस्थामा समेत बार नेतृत्वमा पकड कायम गर्न नसके नराम्रो सन्देश जाने निष्कर्षसाथ प्रगतिशील समूह प्रचारप्रसारमा लागेको छ । प्रगतिशील समूहका उम्मेदवार श्रेष्ठले बारको हालको नेतृत्वको कार्यशैली समीक्षा हुनुपर्ने भन्दै विधिको शासन र न्यायपालिकाको स्वतन्त्रताका लागि कुनै सम्झौता नहुने बताए । बार नेतृत्व कायम गरे ५ सदस्यीय न्यायपरिषदमा समेत सत्तारूढ प्रतिनिधित्वको बहुमत पुग्नेछ ।
छानबिनमा किस्टको असहयोग,शुल्क फिर्ता हुनुपर्ने भन्दै डेढ महिनासम्म आन्दोलन गरेका विद्यार्थीले माग सुनुवाइ नभएपछि ठगी मुद्दामा कारबाहीका लागि जाहेरी दिएका थिए । जाहेरी दर्तालगत्तै गत फागुन २२ मा प्रहरीले सीईओ खनाल र परीक्षा नियन्त्रक शर्मालाई पक्राउ गरेको थियो । आफूहरूलाई समात्न जारी भएको पक्राउ पुर्जीविरुद्ध निषेधाज्ञा माग्दै अध्यक्ष अर्यालयलगायतले वारेसमार्फत पोखरा उच्च अदालतमा रिट दर्ता गराएका थिए । अदालतले विपक्षमा आदेश जारी गरेको थियो ।
इन्जिनियरिङ कलेज छानबिनको निष्कर्षसञ्चालकबाटै अनियमितता,कलेजको अनियमितता मिलाउन सञ्चालक न्यौपानेले अख्तियारका तत्कालीन आयुक्त राजनारायण पाठकलाई ७८ लाख घूस दिएको विवरण कान्तिपुरले सार्वजनिक गरेको थियो । त्यसमा आधारित भएर गरेको अनुसन्धानमा समेत घूस लिएको पुष्टि भएको भन्दै अख्तियारले न्यौपाने र पाठकविरुद्ध विशेष अदालतमा मंगलबार भ्रष्टाचार मुद्दा दर्ता गरेको छ ।
साझेदारीलाई तीव्रता दिने सहमति,"पाकिस्तानको स्वतन्त्रता दिवसका अवसरमा भारतको दिल्लीस्थित पाकिस्तानी हाई कमिसनमा गत शुक्रबार (मार्च २२) आयोजित रिसेप्सनमा दिल्ली नियोगबाट राजदूत नीलाम्बर आचार्यसहितका पदाधिकारीले सहभागिता जनाएनन् । नियमअनुसार, सार्क राष्ट्रका सबै मुलुकका राष्ट्रिय दिवसमा अनिवार्य रूपमा दिल्ली नियोगका प्रमुख वा उपप्रमुखले सहभागिता जनाउने चलन छ । मार्च २२ मा दिल्लीस्थित राजदूत आचार्यले भारतीय राष्ट्रपतिसमक्ष ओहदाको प्रमाणपत्र बुझाएकाले त्यही साँझ नेपाली दूतावासले ताज होटलमा रिसेप्सन आयोजना गरेको थियो, दूतावासका एक अधिकारीले भने, पाकिस्तानको स्वतन्क्रता दिवसबारे एक महिनाअघि निम्ता गरिएको कार्यत्रमबारे ध्यानाकर्षण नभएरै राजदूत आचार्य र नियोग उपप्रमुख भरतकुमार रेग्मी जान नसक्नुभएको हो । यसमा बहिष्कार गर्ने कुनै कारण थिएन ।"
जुगलमा आरोहण खुल्यो,"बिहीबार राजधानीमा आयोजित पत्रकार सम्मेलनमा प्रदेश नम्बर ३ का उद्योग, पर्यटन, वन तथा वातावरण मन्त्री अरुण नेपालले हिमाल आरोहणले पर्यटन विकासमा सहयोग पुग्ने अपेक्षा राखेको बताए । उनले आरोहणका लागि प्रदेश मन्त्रिपरिषद्को निर्णयअनुसार ४० लाख सहयोग गरेको जानकारी दिए । उक्त रकम प्रदेश ३ को पर्यटन विकास आयोजनामार्फत उपलब्ध गराइएको हो । आयोजना प्रमुख राजु क्षेत्रीका अनुसार टोलीले हिमाल आरोहण मात्र नगरी यसको संरचनात्मक अवस्था र भविष्यमा गरिने आरोहणका लागि थप कामका लागि जानकारी लिने बताए । क्षेत्रीका अनुसार टोलीमा हिउँ विज्ञहरू पनि सहभागी छन् । राजधानीबाट अरनिको राजमार्ग हुँदै १ सय ४५ किलोमिटर दूरीमा रहेको हिमशृंखला हालसम्म औपचारिक रूपमा मानव पाइला टेकेका छैनन् । पहिलो पटक आरोही गुरुङको नेतृत्वमा जुगलमा पाइला पुग्दै छ, जुगल गाउँपालिका अध्यक्ष श्रेष्ठले बताए । जुगल गापा ३ को उत्तरी भेगमा रहेको यस हिमशृंखलामा दुई दर्जनभन्दा बढी चुचुरा रहेको प्रारम्भिक अध्ययनले देखाएको जानकारी उनले दिए । छोटो समयमा र थोरै खर्चमा हिमाल आरोहण गर्न चाहनेलाई उत्तम गन्तव्य हुने देखिन्छ, उनले भने । पर्यटनमार्फत जिल्लालाई चिनाउने अभियानअर्न्तगत आरोहण सुरु गरेको हो । स्थानीय तहले भ्रमण वर्ष २०२० का लागि सूचीकृत गन्तव्यका रूपमा यस क्षेत्रलाई राख्नका लागि पनि सम्बद्ध निकायसमक्ष आग्रह गरेको जानकारी श्रेष्ठले दिए ।"
सानैमा विवाह पछि पछुतो,"बालविवाह बढ्नुको प्रमुख कारण असुरक्षा, बलात्कार र जनचेतनाको अभाव रहेको महिला अधिकारकर्मी सविता कोइरालाको तर्क छ । बढदो बलात्कारका कारण छोरीहरूको असुरक्षाको डरले छिट्टै नै विवाह गरे उसलाई श्रीमानले संरक्षण गर्छ भन्ने सोचाइले गर्दा बाल विवाह भइरहेको उनको बुझाइ छ । छोरी कोमल अनि कमजोर हुन्छन् । उनीहरूलाई पुरुषको साथ चाहिन्छ । बाबु, दाजुभाइ अनि श्रीमानको सहयोगमा मात्रै अघि बढ्न सक्छन् भन्ने गलत सन्देश दिन अब बन्द गर्नुपर्छ, उनले बताइन् । जनचेतनाको अभावमा यी सबै कुराहरू भइरहेको उनको जिकिर छ । त्यस्तै पुरुषवादी चिन्तनलाई मलजल गर्ने खालका गीत, संगीत र साहित्यले पनि छोरी मान्छेलाई हिन भावना पाल्न र आत्मबल कमजोर बनाउन सघाइरहेको कोइरालाको बुझाइ छ ।(प्रशिक्षार्थी)"
सहजकर्ताले मुद्दा सजिलो,"गाउँपालिकामा पठाएको कानुनी सहजकर्ता भूमिका प्रभावकारी रहेको गापाका जनप्रतिनिधिहरूको ठम्याइ छ, जिल्ला समन्वय समिति प्रमुख रघुनाथ खुलालले भने, अधिकांश जनप्रतिनिधिहरूसँग कानुनी ज्ञान कम भएको अवस्थामा कानुनी सहजकर्ता प्रदेश सरकारले पठाएकाले काम गर्न स्थानीय तहका जनप्रतिनिधि र सेवाग्राहीलाई सहज भएको छ । थोरै सहजकर्ता कानुनी पृष्ठभूमिका नभएकाले त्यस्ता गाउँपालिकालाई केही असहज पनि भएको छ । सहजकर्ताको भूमिका स्थानीय जनप्रतिनिधिहरूले सकारात्मक रूपमा लिएको जानकारी आएको प्रदेश ३ सरकारको आन्तरिक मामिला तथा काननुी मन्त्रालयका सचिव राजकुमार श्रेष्ठले भने, यो नियुक्तिलाई अझै परिमार्जित गर्नु जरुरी देखिएको छ, यसको प्रभावकारिता देखिएको छ ।"
ह्वीलचेयरबाटै हथौडा र गैंती,"उपत्यका सडक विस्तार आयोजनाका प्रवक्ता तथा इन्जिनियर विश्वविजयलाल श्रेष्ठ सडक छेउका घरहरू नभत्काइएकाले सडक साँगुरो भएको बताए । मापदण्डअनुसार सडक विस्तार गर्न छेउका धेरै घरहरू नभत्काएपछि समस्या आयो, सरकारले गत साउनमा गरेको निर्णयअनुसार तत्काल सडक पिच गर्नुपरेको उल्लेख गर्दै उनले भने, लामो समयदेखि जीर्ण सडकको धूलो, हिलो मेट्नुपर्ने सरकारको आदेशअनुसार कालोपत्रे गर्नुपरेको हो । अहिलेको निम्ति मापदण्डअनुसार अपांगमैत्री सडक पेटी बनाउन सकिएन । पहिलो चरणमा उपलब्ध ठाउँअनुसार सडक कालोपत्रे गरिएको उनले बताए । तत्काल अपांगमैत्री माग पूरा हुन नसक्ने उनले जनाए ।"
सडकमा पानी छताछुल्ल,ट्राफिक प्रहरीका अनुसार जथाभावी पानी निस्किएको ठाउँमा खाल्डाखुल्डी बढी छन् । त्यस्तो ठाउँमा गाडीको गति घट्छ । जसले गर्दा जाम हुन्छ । उता सडक विभागका सूचना अधिकारी तथा सहायक प्रवक्ता अर्जुन सुवाल जथाभावी निस्कने गरेको पानीले गर्दा सडक बिग्रिएको बताउँछन् ।
अस्तव्यस्त चाँगुनारायण,"चाँगुनारायण नगरपालिका ४ वडा कार्यालयले भने मन्दिर क्षेत्र सरसफाइका लागि ४ जना कामदार राखेको जनाएको छ । मन्दिर चौघेरा सत्तलभित्र १, प्रवेशद्धार देखि गणेश मन्दिरसम्म १ र गणेश मन्दिरदेखि पार्कसम्म २ जना सरसफाइका लागि कर्मचारी राखेको वडाध्यक्ष बुद्धिलाल महर्जनले बताए । मन्दिर क्षेत्रमा संकलन भएको फोहोर उठाउन वडामा ट्रक नभएको उनले बताए । फोहोर व्यवस्थापनका लागि पत्राचार गरे पनि नगरपालिकाको बेवास्ताका कारण मन्दिर क्षेत्रको फोहोर अलपत्र परेको उनको गुनासो छ । चाँगुनारायण नगरपालिकाले मन्दिर अवलोकनका लागि आउने सार्क र चीनका पर्यटकलाई २ सय रुपैयाँ तथा अन्य राष्ट्रका पर्यटकले ३ सय रुपैयाँ प्रवेश शुल्क लिने गरेको छ ।"
सवारी व्यवस्थापनमा १५ सय ट्राफिक,"सम्मेलनमा आएका पाहुनाहरू रिफ्रेसमेन्टका लागि भक्तपुर र पाटन दरबार स्क्वायरका अलावा चन्द्रागिरि, स्वयम्भू र पशुपतिनाथ जाने कार्यक्रम छ । प्रहरीले विशिष्ट पाहुनाको भ्रमण हुने ती स्थानमा पनि सवारी व्यवस्थापनको योजना बनाएको छ । प्रहरीले कार्यक्रम स्थल र आवास स्थलमा वाक थ्रु गेट, ब्यागेज एक्सरे मेसिन, भेहिकल स्क्यानर र मेटल डिटेक्टर प्रयोग गर्नेछ ।"
कीर्तिपुरमा युद्व स्मारक पार्क,"काठमाडौं (कास) कीर्तिपुर नगरपालिकाले कीर्तिपुरमा युद्व स्मारक पार्क निर्माण थालेको छ । कीर्तिपुर छ्याक ल्हवमा पार्कको बिहीबार काठमाडौं महानगरपालिकाका प्रमुख विद्यासुन्दर शाक्यले शिलान्यास गरे । कार्यक्रममा महानगर प्रमुख शाक्यले ऐतिहासिक क्षेत्र कीर्तिपुरमा सांस्कृतिक, ऐतिहासिक र धार्मिक महत्त्वको जर्गेनाका साथै पर्यटकीय गन्तव्यको रूपमा विकास गर्न पार्क स्थापना गर्न लागेको बताए । पार्क स्थापना गरी पर्यटक भित्र्याएर आर्थिक स्रोतलाई सबल बनाउने उनको धारणा थियो । २३ औं स्थापना दिवसको उपलक्ष्यमा कीर्तिपुर नगरपालिकाले १, २ र १० नम्बर वडालाई समेट्ने गरी युद्ध स्मारक पार्क निर्माण थालेको हो । करिब ५४ रोपनी क्षेत्रफलमा युद्ध स्मृति प्रतिमूर्ति स्थापना गर्ने नगरपालिकाका प्रमुख प्रशासकीय अधिकृत ध्रुवराज आचार्यले बताए । नगरपालिकाको समन्वय र ललितकला प्रज्ञा प्रतिष्ठानका कालिगढको सहयोगमा मूर्ति निर्माणका लागि १५ दिने कार्यशालासमेत सुरु भएको उनले बताए ।"
ह्वीलचेयर आन्दोलन,"यसै पनि ह्वीलचेयर प्रयोगकर्तालाई घरबाट निस्कन प्रेरित गर्ने वातावरण छैन । सरकारी सेवासुविधा हासिल गर्नसमेत पहुँचको कठिनाइ छ । ह्वीलचेयर र्याम्प भएका सार्वजनिक कार्यालयहरू छैनन् । यातायात कष्टसाध्य छ । उसमाथि ह्वीलचेयर गुड्ने बाटोसमेत छैन भने हातमा गैंती, हथौडा, बसिला त उठ्छन् नै । आफ्नो निर्देशन पालना नहुँदा पनि निरीह बस्ने मन्त्री महासेठले आन्दोलित ह्वीलचेयर यात्रुहरूको संघर्ष समितिसँग अविलम्ब संवाद गरी निकास दिनुपर्छ ।"
अविश्वसनीय सुझाव,"संघीय संसद्को उपसमितिले सरकारलाई शिक्षासँग सम्बन्धित केही विषयमा सुझाव दिएको छ । सुझावमध्ये एउटा प्रधानाध्यापकको योग्यतासँग सम्बन्धित छ । आधारभूत तहमा स्नातकोत्तर र माध्यमिक तहमा एमफिल गरेका प्रधानाध्याक हुनुपर्ने भनिएको छ । प्राथमिक, निम्न माध्यमिक र माध्यमिक शिक्षकहरू नियुक्ति भैरहेका छन् । नीतिमा आधारभूत र माध्यमिक दुई तहको विद्यालय शिक्षा संरचना बनाए पनि पद पूर्ति पुरानै ढर्रामा हुनुपर्ने अवस्था हास्यास्पद छ । आधारभूत तहमा स्नातक र माध्यमिक तहका लागि आवश्यक न्यूनतम योग्यता स्नातकोत्तर शिक्षकको प्रावधानलाई कार्यान्वयनमा ल्याउन ढिलो भैसकेको छ । विद्यार्थीले न्यून ग्रेड ल्याएमा शिक्षकलाई कारबाही गर्ने, लगातारको न्यून ग्रेड आएमा सेवाबाटै हटाइने प्रावधान कतिको व्यावहारिक र वैज्ञानिक छ ? सामुदायिक विद्यालयका अप्ठेरा र विकृतिमा जिम्मेवार सबै पक्षको खोजी हुनु जरुरी छ । यस्तो अवस्थामा तत्काल सम्भवै नहुने सुझाव दिँदा आम मानिसमा संसदीय समितिप्रति नै विश्वसनीयता नरहने अवस्था सिर्जना हुन सक्छ । तुलसीराम खरेल, विर्तामोड, झापा"
भोजदेखि मोजसम्म,"स्थानीय सरकारका प्रमुखहरू मुखियाजस्ता बनेका छन् । धरैजसो स्थानीय तहमा सरकारले दिने सेवासुविधा हुनेखानेमा केन्द्रित छ । स्थानीय तहमा रोजगारीको अवसर सिर्जना हुँदा जनप्रतिनिधिका आफन्त, नातागोता भर्ती गर्ने थलो भएको छ । पारदर्शिताका लागि स्थानीय सरकारले विकास निर्माणको अधिकांश काम उपभोक्ता समितिमार्फत गराए पनि उपभोक्ता समिति गठन गर्ने बेला सम्बन्धित सरोकारवाला उपभोक्तालाई जानकारी दिइँदैन । सर्वपक्षीय भेला पनि गराइँदैन । ५ वर्षसम्म स्थानीय तहको स्रोत, साधन र सम्भावना बुझेर योजना बनाउने र कार्यान्वयन गर्ने क्षमता चाहिन्छ । त्यो इच्छाशक्ति भएमा लोभलाग्दा विकास निर्माणका काम हुनसक्थे । स्थानीय स्तरमा स्रोत सीमित छ । जनप्रतिनिधिको लोभ भने असीमित छ । केही गरौं भन्नेलाई ५ वर्ष पर्याप्त समय हो । नगर्नेलाई जति समय भए पनि कमै हुन्छ । गम्भीरजंग आचार्य, सुनकोसी गापा५, सिन्धुली"
कृषिकेन्द्रित लगानी सम्मेलन,"पछिल्लो समय जलवायु परिवर्तन र प्राकृतिक सम्पदाको उच्च दोहनले भएका मूल सुक्ने र पानी अभाव हुने अवस्था व्यापक छ । विज्ञहरूको कथन छ, भएका जलसम्पदा र मूलहरू सुक्ने क्रम बढ्दैछ । जलाशय र पोखरीहरू लोप हुँदैछन् । पानी जमेका ठाउँ र सिमसार सुकेर पानी पुनःपूरण हुन छाडिसकेको छ । भएका खोलानाला भटाभट सुक्दैछन्, सिंचाइका लागि कुला, नहर र पैनीमा पानी अभाव झन् विकराल बन्दैछ । २०७२ को विनाशकारी भूकम्पले भएका मूलहरू लोप भए भने अधिकांश पुरिए । चुरे क्षेत्रमा प्राकृतिक उत्खननले भएका मूल सङ्कटमा छन् । माथिल्लो भेगको उत्खननले तल्लो भेगमा पानीको हाहाकार मच्चिँदैछ । संरक्षणका लागि पहलकदमी उच्च महत्त्वमा पर्नु जरुरी छ । उल्लेखित समस्याबाट अनुकूल रहँदै तिनको संरक्षण गर्न अगुवाइको खाँचो छ । भएका संरचनाको जगेर्ना र नयाँ उपायको खोजी कार्यमा अनुसन्धान गर्दै कृषिलाई उच्च महत्त्व दिनु जरुरी छ । लगानी सम्मेलन कृषिमा केन्द्रित होस् । नारायणश्री अधिकारी,खुमलटार, ललितपुर"
शिक्षामन्त्रीले लिनुपर्ने सपथ,"१ म सधैं मन्त्री भइरहन्नँ । मेरो कार्यकालमा सार्वजनिक शिक्षाको गुणस्तर उठाउन कुनै कसर बाँकी राख्दिनँ । २ शिक्षा परिषद् वा बोर्डको अध्यक्षको नाताले स्वायत्त परिषद वा बोर्डको गरिमामाथि आँच आउन दिन्नँ । स्वतन्त्र रूपमा काम गर्ने वातावरणमा दख्खल हुन दिन्नँ ।३ विश्वविद्यालयका सहकुलपति र कुलपतिका नाताले विश्वविद्यालयको स्वायत्ततामाथि अंकुश लगाउने काम हुन दिन्नँ । परिषद् र विश्वविद्यालय अन्तर्गत सम्बन्धन दिने विषयमा म स्वतन्त्र बस्नेछु र कुनै प्रभाव पार्दिनँ ।४ विश्वविद्यालयको गरिमा बचाउन सिनेट बैठकमा अनावश्यक दबाब वा प्रभाव पार्ने काम गर्दिनँ । सिनेटका अन्य सदस्य र ममा बराबरी अधिकार हुने भएकाले उहाँहरूको विचारलाई गौण मान्ने काम गर्दिनँ । ५ सार्वजनिक शिक्षा विकासको लागि दिलोज्यानले लाग्नेछु । संसार घुमेर बटुलेको महत्त्वपूर्ण ज्ञानको उपयोग गर्दै गरिब परिवारका सन्तानले पाउने शिक्षाको गुणस्तरमा कुनै सम्झौता गर्दिनँ ।६ शिक्षा विकासको लागि नेपालले अन्तर्राष्ट्रिय स्तरमा गरेका सन्धिसम्झौताको पूर्ण रूपले पालना गर्नेछु । शिक्षामा अधिकतम लगानीको सुनिश्चितता गर्दै शिक्षा प्रणाली थला पर्न दिन्नँ ।७ संविधानबाट प्रत्येक नेपाली नागरिकलाई प्रदत्त शिक्षाको मौलिक हकको सम्मान गर्छु । नागरिक शिक्षामा कुनै भेदभाव हुन दिन्नँ ।८ संविधान प्रदत्त अनुसूची८ को सम्मान गर्दै बाल विकासदेखि कक्षा १२ सम्मको स्थानीय सरकारको अधिकार कटौती हुनेगरी कुनै ऐन, कानुन एवं नियमावली निर्माणमा प्रभाव पार्ने छैन । शिक्षाको विकेन्द्रीकरण गर्दै सार्वजनिक शिक्षा सुधार्न दलगत वा पेसागत संघसंस्थाको दबाब स्वीकार गर्दिनँ ।९ संविधान अनुसार प्रत्येक नेपालीले निःशुल्क विद्यालय शिक्षा पाउनुपर्छ । मौलिक हकको यही व्यवस्था छ । निःशुल्क शिक्षाभित्र मौलाएको सशुल्क शिक्षाको अन्त्य गर्ने काममा कुनै सम्झौता गर्दिनँ ।१० शिक्षा विकासको लागि रहर र बाध्यतामा भन्दा पनि आवश्यकतामा आधारित आयोग र समिति निर्माण गर्दै तिनका प्रतिवेदन र सुझाव समयमै सार्वजनिक गर्न र रणनीति बनाउन चुक्दिनँ । मनप्रसाद वाग्ले, मीनभवन, काठमाडौं"
राउतको अवतरण,"तराईमधेसमा गज्जुबाबु र रामराजाप्रसाद सिंहजस्ता सम्झिनलायकका नेता पनि जन्मे । उनीहरूले छाडेको राजनीतिक स्पेस अहिले त्यहाँ कोही अरूले ओगट्नसकेको छैन । संघीयतामा प्रवेशपछि आन्तरिक उपनिवेश को नारा अब बिक्ने छैन । तसर्थ विभेद, वञ्चितीकरण र उत्पीडनको कोरिएको रेकर्ड बजाएर अब मतदातालाई भुलाउन सकिँदैन । मधेसी राजनीतिमा राउत निशंक छैनन् । त्यसैले नयाँ सोच, विचार र कार्यक्रमसहित जनतामाझ उभिनु नै उनको निम्ति पहिलो चुनौती हुनेछ । के उनी मधेसको आर्थिक, सामाजिक र जातीय भेदको प्रश्न र प्रसंगमा अन्य मधेसी दलभन्दा पृथक हुन सक्छन् ? उनको पहिलो कर्तव्य कार्यकर्तामाझ दलीय संगठनलाई चुस्त दुरुस्त र विश्वसनीय बनाउनु नै हुनेछ । राष्ट्रिय र प्रादेशिक तहको आमनिर्वाचनको समय पुगनपुग ४ वर्ष बाँकी छ । राउतले यो समयको उपयोगिता कसरी गर्छन् ? उनको दल तथा आफ्नै भविष्यको सार्थकता त्यसैले निर्क्योल गर्नेछ । ११ बुँदे सम्झौता गरेर सरकार र राउतले जुन जोखिम मोलेका छन्, त्यसको नतिजा पर्खनैपर्ने हुन्छ । राउतलाई अबको बाटो झनै चुनौतीपूर्ण हुनेछ ।"
बौद्धिकताको विलास,"अहिले लाग्छ, तिनले मलाई ठीक समयमै सम्झाएका रहेछन् । त्यति नभनिदिएको भए म आजको सन्दर्भमा यस्ता कुरा सोच्ने नै थिइनँ होला । एउटा घेरामा सीमित बनेर त्यसको चाकडी गरिरहेकी हुन्थेँ कि ? म जनताबाटै उठेकी मान्छे, त्यो काम गर्न सक्दिनथेंँ होला । आज लेखक वर्गले सोच्नैपर्ने विषय भएको छ, यो ।"
अनि आउला लगानी,"यो आर्थिक वर्षलाई नेकपाको सरकारले विकासको आधार वर्ष भन्ने गरेको छ । पर्याप्त लगानी नभित्रिए विकास र समृद्धिको आधार तयार हुँदैन । तसर्थ आगामी चारै वर्षलाई सरकारले लगानीका आधार वर्ष घोषणा गरेर हरेक वर्ष लगानी सम्मेलन गर्ने, लगानीकर्ताका गुनासा सुन्ने, लगानी र कारोबारका लागि माहोलसम्बन्धी विश्व बैंकको मूल्यांकनमा नेपालको सुधार भएनभएको हेरेर लगानी सम्बन्धी नीतिगत, कानुनी र प्रशासनिक सुधार गर्दै जाने अनि हरेक वर्ष सरकारका तर्फबाट भएका सुधारलाई यस्तै सम्मेलनमा प्रस्तुत गरे लगानीको वातावरणमा उल्लेख्य सुधार आउनेछ । यसका अलावा प्रदेशस्तरीय लगानी सम्मेलनलाई समेत संघीय सरकारले बढावा दिए नेपालको संघीयता र विकास दुवैमा टेवा पुग्नेछ ।"
समाधानको एकसूत्रीय लालसा,"एकसूत्रीय समाधानको मोह नभएकाले नेपालको शिक्षा सम्बन्धी विमर्शलाई नेतृत्व गर्न अत्यावश्यक छ । विश्वविद्यालयको सम्भावना खोजिरहेका प्रदेशका लागि यस्ता बहस उपयोगी हुन्छन् । प्रदेश सरकारले बनाएका कार्यदलमा सहभागी विद्वान्हरूले नेपाली विश्वविद्यालय सम्बन्धी भएगरेका अन्वेषण पहिल्याउनु जरुरी छ । समाधानको कुनै एउटा कामकाजी सूत्रको खोजीमा हिँड्दा शिक्षाको उदात्त उद्देश्य धूमिल हुन्छ । आर्थिक समृद्धि जस्तो सरकारी कथ्यको मोहमा फस्दा नयाँ खुल्ने विश्वविद्यालयले पुरानै दुःखान्त बेहोर्ने सम्भावना हुन्छ । समकालीन भारतबारे विमर्श गर्न अन्डरस्ट्यान्डिङ कन्टेम्पोररी इन्डिया ः क्रिटिकल पर्सपेक्टिभ्स पुस्तक सम्पादन गरेका राजनीति शास्त्रीद्वय अचिनभ नायक र राजीव भार्गवले भनेका छन्, शिक्षा कुनै शिप सिकाउने तालिम मात्रै होइन, यो जीवनका लागि नयाँ बाटो खोज्ने प्रयास हो । आलोचनात्मक चेतना एवं स्वतन्त्र विचारको सृजना, निरन्तरता र विकासका लागि आवश्यक अतुलनीय महत्त्वको प्रक्रिया हो ।"
सुरक्षा माग्दै व्यवसायीको ज्ञापन,"रूपन्देही प्रहरी प्रमुख हृदयसिंह थापाले छिट्टै अपराधी पहिचान गर्ने गरी सोधपुछ र अनुसन्धान भइरहेको बताए । घटना किन र कसरी भयो भन्नेमै केन्द्रित भएर अनुसन्धान हुँदै छ, उनले भने, भोलि साँझसम्म केही परिणाम आउला । उनले हत्याराले प्रयोग गरेको हतियार कटुवा पेस्तोल हुन सक्ने भएकाले गोलीको खोका फेला नपरेको बताए । व्यवसायीले ज्ञापनपत्र बुझाउँदै मैनाबगरमा पटकपटक हत्याका घटना भएकाले व्यवसायी र मजदुरको उचित सुरक्षाका लागि क्याम्प राख्न आग्रह गरेका छन् । बुटवल अटो इन्जिनियरिङ एसोसिएसनका अध्यक्ष सन्तोष पाण्डेले व्यस्त बजारमै गोली प्रहारको घटना कसले र किन गरायो भन्ने समेत अहिलेसम्म पत्ता लाग्न नसक्दा व्यवसायी त्रसित बनेको बताए ।"
सबै वडामा हेलिप्याड,"जिल्लाका सात स्थानीय तहमध्ये सडक सञ्जालले छुन नसकेको यही गाउँपालिका मात्र हो । निर्माण सामग्री, दैनिक उपभोग्य वस्तुलगायत आपूर्ति गर्न र बिरामीलाई उपचारमा लैजान समस्या भएको स्थानीय पृथ्वीबहादुर बोहोराले बताए । हेलिप्याडले ठूलाखाले विपत्मा मात्र सुविधा भएको उनको भनाइ छ ।"
१० महिनापछि खुल्दै मलेसिया,स्वास्थ्य परीक्षणमा उत्तीर्ण भएपछि मात्रै कामदारको भिसा प्रक्रिया सुरु हुन्छ । श्रम मन्त्रालयका अनुसार स्वास्थ्य परीक्षण गर्ने विधि मलेसियाबाटै आउन ढिलाइ भएकाले समझदारी कार्यान्वयन धकेलिँदै गएको हो । समझदारीअनुसार स्वास्थ्य परीक्षण र फिंगरिङ शुल्क कामदारले नै भुक्तानी गर्नुपर्नेछ । मलेसिया गएपछि रोजगारदाताले पहिलो महिनाको तलबमै शोधभर्ना गर्नुपर्ने जनाइएको छ ।
उपनिर्वाचनको सुरसारै छैन,"स्थानीय तहका हकमा वडाध्यक्षको उपनिर्वाचन गराउने कानुनी व्यवस्था नै थिएन । भर्खरै मात्र स्थानीय तह निर्वाचन ऐन संशोधन गरी त्यसको व्यवस्था गरिएको छ । आयोग प्रवक्ता सहसचिव शंकरप्रसाद खरेलले स्थानीय तहको उपनिर्वाचनको मिति तोक्ने जिम्मेवारी सरकारको भएकाले मिति तोकिए निर्वाचन गराउन आयोग तयार रहेको बताए । स्थानीय तहको वडाध्यक्ष, प्रमुखअध्यक्ष कार्यकारी पद भएकाले त्यसको उपनिर्वाचन प्रतिनिधिसभा र प्रदेशसभाको भन्दा प्राथमिकतामा राखिनु आवश्यक छ । स्थानीय तहको पदावधि अझै तीन वर्षभन्दा बढी बाँकी छ । कानुनले एक वर्षभन्दा कम पदावधि बाँकी रहेको अवस्थामा उपनिर्वाचन गरिनेछैन भनेको छ । स्थानीय तहमा वडा सदस्य ४ सय १५, महिला सदस्य २ सय ११, दलित महिला सदस्य २ सय ३८ र कार्यपालिका सदस्य ३९ पद पनि रिक्त छन् ।"
अदालतले छाडेलगत्तै पक्राउ,"सत्य समाचार लेख्न चन्दको आग्रहचन्द समूहले आफ्नो पार्टीबारे सत्यतथ्य समाचार प्रकाशित गर्न सञ्चार माध्यमसँग आग्रह गरेको छ । महासचिव नेक्रवित्रम चन्दले बिहीबार प्रेस विज्ञप्ति जारी गर्दै केही दिनदेखि पार्टीबारे असत्य समाचार सम्प्रेषण भइराखेको भन्दै आपत्ति प्रकट गरेका छन् । नेपालका कर्पोरेट हाउसहरूद्वारा सञ्चालित सञ्चार मिडियाबाट हाम्रो पार्टी, क्रान्तिकारी आन्दोलन र नेताबारे असत्य, अस्वाभाविक र भ्रामक समाचार योजनाबद्ध तरिकाले सम्प्रेषण भइरहेका छन्, विज्ञप्तिमा भनिएको छ, कपोलकल्पित समाचार सम्प्रेषण गर्नु पत्रकारिता हुँदैन, लगानी र विज्ञापन बढाउन कसैको निर्देशन र दबाबमा यस्ता समाचार उत्पादन गर्नु ठीक होइन । भ्रामक र असत्य समाचार जनता र राष्ट्रका लागि घातक हुने विज्ञप्तिमा उल्लेख छ ।"
आयोग पुनर्गठन गर्न सिफारिस समिति,"प्रधानमन्त्री केपी शर्मा ओली, पूर्वमाओवादी अध्यक्ष पुष्पकमल दाहाल र कांग्रेस सभापति शेरबहादुर देउवाबीच लामो छलफलपछि समिति बनाइएको हो । समितिमा वरिष्ठ अधिवक्ताहरू रामनाथ मैनाली, प्रेमबहादुर खडका र शर्मिला कार्की तथा राष्ट्रिय मानव अधिकार आयोगबाट एक आयुक्त रहनेछन् । दुवै आयोगका पदाधिकारी चैत अन्त्यमा पदमुक्त हुँदै छन् ।"
प्याराग्लाइडिङ दुर्घटनामा १ घाइते,लेखनाथ (कास) प्याराग्लाइडिङ दुर्घटनामा बिहीबार पोखरामा एक चिनियाँ पर्यटक घाइते भएकी छन् । हिमालयन फ्रन्टियर कम्पनीको टेन्डम फ्लाइटका क्रममा दुर्घटना भएको हो । सराङकोटबाट प्यारापाइलट महेन्द्र नेपालीले उडाएको ग्लाइडर गोठादीमा रूखमा ठोक्किँदा ४५ वर्षीया ट्याङ फुरोङको खुट्टामा चोट लागेको छ । उनको मेट्रोसिटी अस्पतालमा उपचार भइरहेको प्रहरीले जनाएको छ । प्यारापाइलट नेपाली सामान्य घाइते छन् । चैत ५ मा टेन्डम फ्लाइटकै क्रममा सिंगापुरका बालक घाइते भएका थिए ।
दर्शक तान्दै शुभलभ र साइँली,"जीएच इन्टरटेनमेन्टको ब्यानरमा विशाल गुरुङ र मोहन रानामगरको संयुक्त निर्माण रहेको साइँली लाई शैलेन्द्र डी कार्कीले छायांकन गरेका हुन् भने निमेष श्रेष्ठको सम्पादन रहेको छ । फिल्ममा माओत्से गुरुङ, प्रकाश घिमिरे, पुष्कर गुरुङ, लोकेन्द्र लेखक, किरण चाम्लिङ राई, सरोज अर्याल, अरुणा कार्कीलगायतको अभिनय रहेको छ ।प्रदीपकुमार उदयको प्रस्तुति रहेको शुभ लभ मा राजाराम पौडेल, सरोज खनाल, रवीन्द्र झा, राजा राजेन्द्र पोखरेल, प्रदीप बाँस्तोला, अनोज पाण्डे, सूर्या थापा, नम्रता सिम्खडालगायतको अभिनय रहेको छ । रामेश्वर कार्कीले खिचेको फिल्मलाई बनिश शाह र भूपेन्द्र अधिकारीले सम्पादन गरेका हुन् ।"
सांस्कृतिक नीति खोइ ?,"साहित्यकार सरुभक्त रंगमञ्चको यात्रालाई अगाडि बढाउन अध्ययन आवश्यक पर्ने बताए । पछिल्लो क्रममा अध्ययन नगरी यो क्षेत्रमा प्रवेश गर्नेहरूप्रति उनको चिन्ता थियो । नाटक हेर्छ पोखरा भनेजस्तै, नाटक पढ्छ पोखरा हुनुपर्छ, उनले भने । नाटक लेखनदेखि मञ्चनसम्म थुप्रै चुनौती रहेको बताउँदै उनले नाटकको भविष्यप्रति सचेत बन्नुपर्ने आवश्यकता औंल्याए ।"
विज्ञान आख्यान खोज्दै,"शिखा बुक्सका पुष्पराज पौडेलले पुस्तक मेलाले पाठकहरूसँग अन्तरक्रिया गर्न पाइने र यसले गर्दा पाठकहरूको रुचिअनुसारको पुस्तक प्रकाशन गर्न मद्दत पुग्ने बताए । आधा दर्जन बढी स्टलहरूमा विभिन्न प्रकाशकहरूले स्वदेशी तथा विदेशी गरी एक सय ५० भन्दा बढी प्रकाशनका हजारौं पुस्तक प्रदर्शनीमा राखिएका छन् । मेलामा कथालय प्रकाशनले बाल साहित्यका पुस्तक माक्रै राखेको छ । १७ गतेसम्म चल्ने मेलामा शुत्रबार प्रकाश सायमीको पुस्तक काठमाडौं मोन्टाज र श्रीश भण्डारीको अठोट को बारेमा अन्तरक्रिया, महेश पौडेलको कविता संग्रह लोकार्पण, शनिबार गजल प्रस्तुति र अन्तिम दिन आइतबार सिस्नुपानी नेपालले कविताको झँटारो हान्ने कार्यक्रम रहेको बताइएको छ ।"
मञ्चबिनै ३ नाटक,"वीरेन्द्रनगर नगरपालिका प्रमुख देवकुमार सुवेदीले मुलुकको विकासका लागि सामाजिक परिवर्तनसँगै सांस्कृतिक परिवर्तन जरुरी रहेको बताए । समृद्धिका लागि पूर्वाधार विकाससँगै सांस्कृतिक परिवर्तनको जरुरी छ, उनले भने, अभावै अभावबीच पनि सुर्खेती कलाकारले रंगमञ्चमा खेलेको भूमिका प्रशंसनीय छ ।"
तस्बिरमा तिब्बत कथा,"नेपाल र चीनबीचको सम्बन्ध अझ सुदृढ बनाउन कलासंस्कृतिको आदानप्रदान फलदायी हुने बताउँदै महराले चीनले अघिसारेको बेल्ट एण्ड रोड इनिसिएटिभ्स मा नेपाल सहभागी भएपछि अन्तरदेशीय कनेक्टिभिटी पूर्वाधार निर्माण र ऊर्जा क्षेत्रका अवसरलाई द्विपक्षीय हितमा उपयोग हुनेमा आफू विश्वस्त रहेको बताए । तिब्बत र नेपाल भौगोलिक मात्रै होइन, सांस्कृतिक रूपले पनि जोडिएको छ, उनले भने । चिनियाँ राजदूत होउ यान्छीले नेपालसँग तिब्बतको ऐतिहासिक सम्बन्ध भएकाले प्रदर्शनीमा राखिएका तस्बिरहरूले महत्त्वपूर्ण अर्थ राख्ने बताइन् । उनले भृकुटी र श्रङचङ गन्पोको विवाहले पनि दुई देशबीचको ऐतिहासिक सम्बन्धलाई प्रस्ट पारेको बताइन् । प्रदर्शनी पाँच दिन जारी रहनेछ ।"
जटिल बन्दै ब्रेक्जिट,"ईयूबाट बेलायत बहिगर्मन अभियानको नेतृत्व गरेका पूर्व विदेशमन्त्री बोरिस जोन्सनले मेको डिभोर्स डिल अब औचित्यहीन भएको प्रतिक्रिया दिएका छन् । प्रधानमन्त्री मेको डिलबारे बेलायती संसद्मा आगामी सोमबार हुने मतदानमा पारित भएको खण्डमा बेलायत ईयूबाट अलग्गिने समयसीमा मे २२ सम्म बढाइएको छ । यद्यपी, समाचार संस्था एएफपीले हाउस अफ कमन्स मा सत्तारूढ दलका नेता एन्डरिअ लिडसमलाई उद्धृत गर्दै सरकारले शुक्रबार मतदानका लागि पहल गरिरहेको जनाएको छ । यदि सांसदहरूले तेस्रो पटक पनि मेको प्रस्ताव अस्वीकृत गरे भने नयाँ प्रस्ताव ल्याउन तथा बिनासम्झौता बाहिरिन ईयूले अप्रिल १२ को समयसीमा दिएको छ ।"
"ढाकामा आगलागी, १९ को मृत्यु","गतमहिना बंगलादेशको चटगाउँस्थित झुपडपट्टीमा फैलिएको आगलागीमा ९ जनाको ज्यान गएको थियो । त्यसैगरी, गतमहिना नै ढाकाको ओल्ड क्वाटरमा भएको आगालागीमा २१ जनाको मृत्यु भएको थियो । घटनामा ७० घाइते भएका थिए । विश्व बैंकका अनुसार १ करोड ८० लाख जनसंख्या भएको ढाकामा करिब ३५ लाखा झुपडपट्टीमा बस्छन् ।"
थाइल्यान्डमा जुन्ताविरुद्ध ७ दल,सेनालाई समर्थन गर्ने शक्तिलाई सत्तामा टिकाइराख्ने अभिप्रायले २०१७ मा सेनाले निर्वाचनसम्बन्धी कानुनमा हेरफेर गरेको आलोचकको दाबी छ । सेनाप्रमुख प्रयुथ चानओचाले ५ वर्षअघि थाक्सिन सिनावात्राकी बहिनी यिङ्लकलाई अपदस्थ गरी सत्ता आफ्नो हातमा लिएका थिए ।
झूटा समाचारको आरोपमा ९ पक्राउ,बैंकक थाइल्यान्ड सरकारले हालै भएको चुनावबारे सामाजिक सञ्जाल फेसबुकमा झूटा समाचार प्रवाह गरेको आरोपमा बिहीबार ९ जनालाई पक्राउ गरेको छ । जुन्ता शासित थाइल्याडमा ८ वर्षपछि पहिलो पटक गत आइतबार निर्वाचन झएको हो । थाई अधिकारीहरूले निर्वाचन आयुक्तलाई बर्खास्त गरिएको तथा मतगणनाका त्रममा अवैध रूपमा ६ लाख मत मिसाइएको दाबीसहित फेसबुकका गलत समाचार लेख्नेलाई पक्राउ गरिएको जनाए । प्रहरीको कम्प्युटर अपराध नियन्त्रण निकायका प्रवक्ता सिरिवात डिफोरका अनुसार उनीहरूलाई कम्प्युटर अपराध कानुन अन्तर्गत मुद्दा लगाइएको छ । डिफोरका अनुसार उनीहरूले आफूहरूलाई गलत समाचार भन्ने थाहा नभएकाले सार्वजनिक गरेको दाबी गरेका छन् । पक्राउ परेकाहरूमाथि लगाइएको आरोप प्रमाणित भए ५ वर्षसम्मको जेल सजाय र ३ हजार १ सय अमेरिकी डलर जरिवाना हुने जनाइएको छ ।
अन्तर्राष्ट्रिय चासो बढ्यो,"भारतीय प्रधानमन्त्री नरेन्द्र मोदीले बुधबार राष्ट्रका नाममा सम्बोधन गर्दै भारतले पृथ्वीबाटै अन्तरिक्षमा रहेको सानो उपग्रहलाई नष्ट गर्ने परीक्षणमा सफलता हासिल गरेको बताएका थिए । उक्त सफलतासँगै भारत अन्तरिक्ष विज्ञान यस किसिमको उपलब्धि हासिल गर्ने चौथो राष्ट्र बनेको छ । यसअघि अमेरिका, रूस र चीनले त्यस किसिमको सफलता हासिल गरिसकेका छन् । मोदीले एसेट परीक्षणलाई ऐतिहासिक उपलब्धिका रूपमा अर्थ्याउँदै भारत पनि अमेरिका, रूस र चीनसँगै अन्तरिक्ष महाशक्तिको पंक्तिमा उभिएको दाबी गरेका थिए ।"
कश्मीर आक्रमणमा संलग्नता छैन,पाकिस्तानले घटनामा आफ्नो संलग्नता नरहेको दाबी गर्दै आएको भए पनि अन्तर्राष्ट्रिय दबाबपछि सम्भावित लडाकु समूहका अखडाको खोजी गरेको हो । त्यस क्रममा पाकिस्तानले केही व्यक्तिलाई पक्राउ गर्नुका साथै मस्जिद तथा क्लिनिकसमेत बन्द गरिसकेको जनाएको छ ।
भारतीय बालगृहमा नेपाली किशोर,यसबीचमा मुम्बई प्रहरीले प्रेमलाई नेपालको पायक पर्ने भन्दै विहारकै सीतामढी बाल कल्याण गृहको जिम्मा लगायो । तर उक्त गृहभन्दा बेतियाको गृह झन् पायक पर्ने भएपछि विहार प्रहरीले २ महिनाअघि बेतिया बाल कल्याण गृहको जिम्मा लगाएको थियो ।अभियन्ता थारूले पटनास्थित विहार सरकारको समाज कल्याण विभागबाट प्रेमको स्वदेश फिर्ती स्वीकृतिको पत्र आउन बढीमा २ साता लाग्ने बताए । त्यसपछि पुनः उनकी आमा विष्णुमायालाई लिएर आफूहरू बेतिया पुग्ने उनले सुनाए ।
लोकमार्गको मापदण्डले स्थानीय त्रसित,"खुल्यो वैकल्पिक ट्र्याक मध्यपहाडी लोकमार्गको बुर्तिवाङदेखि निसीखोला खण्डको विकल्पको सडक ट्र्याक खुलेको छ । मध्यपहाडी लोकमार्ग निसीखोला गाउँपालिकाको पश्चिमदक्षिण खण्डमा छ । उत्तरपश्चिम खण्ड समेटेर मध्यपहाडीको वैकल्पिक बाटो खनिएको स्थानीय द्रोण कुँवरले बताए ।झन्डै ३० किमि सडक यस गापामा पर्छ । यहाँ ६ वटा पक्की पुल पनि बनेका छन् । भूगोल भने कच्ची भएकाले कुनै पनि बेला पहिरोले अवरुद्ध हुने खतरा देखेर स्थानीयको पहलपछि विकल्पको बाटो बनाइएको हो । यो तुलनात्मक रूपमा छोटो छ । अहिले ट्र्याक मात्र खुलेको छ, आगामी वर्ष स्तरोन्नतिको काम गर्छौं, चन्दले भने, आयोजनाले गरेको लगानीमा गाउँपालिकाले पनि आवश्यक स्थानमा लगानी गर्ने कुरा भएको छ । आयोजनाले झन्डै १५ करोड लगानी गरेपछि १३ किमि वैकल्पिक बाटोको ट्र्याक खुलेको हो । यो ट्र्याकले ढोरपाटन नगरपालिकाको सिमाना सेरादेखि निसीखोला ५ लाई जोड्छ । यसलाई कम्तीमा दुई लेनको बनाएर लामो दूरीका सवारी मध्यपहाडी र छोटो दूरी तथा स्थानीय सवारी साधन वैकल्पिक बाटोमा हिँड्ने बनाउन सकिने पौडेलले बताए ।"
रोकिएन स्वाइन फ्लु प्रकोप,शिक्षण अस्पतालकै छाती रोग विशेषज्ञ डा सन्तकुमार दासका अनुसार यसपटक उपत्यकाका अस्पतालमा स्वाइन फ्लु पहिचान भएर करिब ५० जनाभन्दा बढीको मृत्यु भएको छ । इपिडिमियोलोजी तथा रोग नियन्त्रण महाशाखा निर्देशक डा विवेककुमार लालले १८ जनाको स्वाइन फ्लुले मृत्यु भएको स्विकारे । यस वर्ष जाडो मौसम लम्बिएको छ । त्यसैले स्वाइन फ्लुको संक्रमण पनि बढेको हो । अस्पतालमा बिरामी आउने क्रम नरोकिएको मेडिसिटीका आईसीयू विभाग प्रमुख डा दिप्तेश अर्यालले बताए ।राष्ट्रिय जनस्वास्थ्य प्रयोगशालाका निर्देशक डा हरिशचन्द्र उप्रेतीका अनुसार मौसमी रुघाखोकीका लागि नमुना परीक्षण गराउन आउनेको संख्या घटे पनि संक्रमण जारी छ ।
नक्कली प्रमाणधारी ३ जनालाई मुद्दा,"काठमाडौं (कास) अख्तियार दुरुपयोग अनुसन्धान आयोगले नक्कली प्रमाणपत्र प्रयोग गरेको आरोपमा तीन जनाविरुद्ध बिहीबार विशेष अदालतमा भ्रष्टाचार मुद्दा दायर गरेको छ । छानबिन क्रममा त्रिभुवन विश्वविद्यालयको व्यावहारिक विज्ञान तथा प्रविधि अनुसन्धान केन्द्रकी सहप्रशासक शारदाकुमारी पौडेल, नेपाल प्रहरीका प्रहरी नायब निरीक्षकद्वय खेमराज कठायत र सुरेशकुमार गुरुङको शैक्षिक प्रमाणपत्र नक्कली रहेको पाइएकाले उनीहरूविरुद्ध मुद्दा दायर गरिएको अख्तियारले जनाएको छ । मुद्दा दायर भएसँगै तीनै जना निलम्बन भएका छन् । यसैबीच अख्तियारले ललितपुर महानगरका अमिन वीरेन्द्र चन्दलाई घूस रकमसहित पक्राउ गरेको छ । अख्तियार टोलीले महानगरको नक्सा शाखामा कार्यरत चन्दलाई जग्गाको नापजाँच गरी क्षेत्रफल सिफारिस गर्न सेवाग्राहीसँग लिएको २० हजार रुपैयाँ घूससहित समातेको हो । अख्तियारले चन्दलाई हिरासतमा राखी अनुसन्धान अघि बढाएको छ ।"
पानीजहाज कार्यालयको रजिस्ट्रारमा कोइराला,काठमाडौं (कास) सरकारले पानीजहाज कार्यालयको रजिस्ट्रारमा सहसचिव ऋषिराम कोइरालालाई नियुक्त गरेको छ । मन्त्रिपरिषदको सोमबार बसेको बैठकले सडक विभागका सहसचिव (मेकानिकल इन्जिनियर) कोइरालालाई पानीजहाज कार्यालय प्रमुख तोकेको हो । मुलुकका ठूला नदीमा पानीजहाज चलाउनका लागि आवश्यक कार्य गर्न सरकारले यो कार्यालय खोलेको हो । सरकारले पानीजहाज कार्यालयमा प्राविधिक सहसचिवको नेतृत्वमा १४ कर्मचारीको दरबन्दी रहने निर्णय यसअघि नै गरिसकेको थियो ।
बलात्कारीलाई कैद फैसला,उदयपुर (कास) बालिकाको बलात्कारपछि हत्या अभियोगमा जिल्ला अदालतले दुई किशोरलाई कैद सजाय तोकेको छ । रौतामाई गाउँपालिका३ लाफागाउँकी १३ वर्षीया बालिकाको हत्या गरेका उनीहरूलाई मंगलबार जेल चलान गरिएको छ । न्यायाधीश तेजेन्द्रप्रसाद शर्मा सापकोटाको इजलासले १६ वर्षीय किशोरलाई १२ वर्ष ६ महिना र १७ वर्षीयलाई १६ वर्ष २ महिना ६ दिन कैदमा राख्ने फैसला गरेको हो । क्षतिपूर्तिबापत जनही ११ लाख भराउन आदेश दिइएको छ । १७ वर्षीय किशोरले घटनाका बेला भरुवा बन्दुकसमेत साथमा लिएकाले थप ३ वर्ष जेल र ३० हजार जरिवानाको फैसला भएको स्रेस्तेदार राजकुमार आचार्यले जानकारी दिए ।
लगानी सम्मेलन आजदेखि,पछिल्ला तीन वर्षमा नेपालमा करिब ३७ अर्ब विदेशी लगानी भित्रिएको छ । सम्मेलनको तयारीस्वरूप विदेशी लगानीकर्तालाई सहज हुने गरी कानुन सुधारिएकाले लगानी बढ्ने सरकारको अपेक्षा छ । सम्मेलनको दौरान १२ वटा परियोजनाका लागि सम्झौता र समझदारी हुने निर्क्योल भइसकेको लगानी बोर्डले जनाएको छ । गैरआवासीय नेपाली संघ र सरकारबीच पूर्वाधारमा लगानी गर्ने गरी १० अर्बको कोष स्थापना गर्ने सम्झौता पनि सम्मेलनमा हुनेछ ।
तीन वर्षमा ३७ अर्ब विदेशी लगानी,नेपाल भित्रिएको कुल एफडीआईमध्ये सबैभन्दा बढी वेस्टइन्डिज बाट आएको देखिन्छ । ट्याक्स हेवन मानिने सो राष्ट्रबाट गत वर्ष कुल लगानीको करिब साढे ४६ प्रतिशत एफडीआई भित्रिएको छ । यो सबै सेवा क्षेत्रमा आएको हो । कर तिर्नु नपर्ने र आम्दानीको स्रोत नखोजिने भएकाले सो राष्ट्रबाट भित्रने एफडीआई धेरै रहेको जानकारहरू बताउँछन् । यो राष्ट्रबाट आएको सबै विदेशी लगानी सेवा क्षेत्रमा मात्र आउनुले पनि केही हदसम्म उक्त कुरा पुष्टि हुने उनीहरूको दाबी छ ।
प्रधानमन्त्रीलाई २० कित्ता सेयर,सरकारले तयार पारेको जनताको जलविद्युत् कार्यविधिअनुसार यस्ता आयोजनामा ५१ प्रतिशत संस्थापक सेयर र ४९ प्रतिशतसम्म सर्वसाधारणको सेयर हुनेछ ।
कान्तिपुरको करोडपति सिजन ३ सुरु,"यसअघि वार्षिक ग्राहक बनेका दुई जना चन्द्रागिरि नगरपालिका ४ थानकोटका विनय श्रेष्ठ र कलंकीका सरोजकुमार श्रेष्ठले ११ करोड नगद जितिसकेका छन् । पहिलो सिजनमा विनय र दोस्रो सिजनमा सरोज बिजेता भएका हुन् ।स्किमकै लागि भनेर होइन, पत्रिका पढ्नका लागि मात्र ग्राहक बनेको थिएँ, बिजेता विनयले भने, जग्गा किन्ने सपना थियो, भाग्यले करोड जित्ने ग्राहक बनें, कान्तिपुरले सपना पूरा गरिदियो । उनले कान्तिपुरबाट पाएको नगदले नौ आना जग्गा किनेको र सेयरमा लगानी गरेको सुनाए ।"
आइक्यानआईआरडी समझदारी,काठमाडौं (कास) नेपाल चार्टर्ड एकाउन्ट्न्टेस संस्था (आइक्यान) र आन्तरिक राजस्व विभाग (आईआरडी) का बीचमा बिहीबार समझदारीपत्र आदानप्रदान भएको छ । एकाउन्टेन्ट्सका तर्फबाट अध्यक्ष जगन्नाथ उपाध्याय (निरौला) र विभागका तर्फबाट महानिर्देशक विष्णुप्रसाद नेपालले हस्ताक्षर गरी समझदारीपत्र आदानप्रदान गरेका हुन् । समझदारीअनुसार एकआपसमा सूचना तथा तथ्यांकहरूको आदानप्रदान र अद्यावधिक तथा नवीकरण भएको लेखा परीक्षकले मात्र लेखा परीक्षण गरेनगरेको यकिन गरेर लेखा परीक्षण प्रतिवेदन स्वीकार गर्ने उल्लेख छ ।
मेगा कोइनसट सम्झौता,काठमाडौं (कास) मेगा बैंक नेपाल र दक्षिण कोरियाको कोइनसट रेमिट्यान्सबीच रेमिट्यान्स कारोबार सम्झौता भएको छ । मेगा बैंकले आफ्नै मेगारेमिट को सञ्जाललाई विभिन्न देशमा विस्तार गर्ने क्रममा दक्षिण कोरियाको कोइनसट कम्पनीसँग सम्झौता गरेको हो । यो सम्झौताले दक्षिण कोरियामा रहेका नेपालीहरूले मेगा बैंकका देशभरका १ सय २ वटा शाखा र अन्य बैंकहरूमा रहेको खातामा मेगामार्फत रकम जम्मा गर्न सक्नेछन् ।
११ झोलुंगे पुल अलपत्र,"नाम्खा गाउँपालिकाको मुचु र तुम्कोटबीचको घट्टेखोला, सिमकोटको बुराउँसे ठाडोखोला, ठेहे सिक्पाखोला, सर्केगाड गाउँपालिकाको राहदेव चारटंग्रे, रोडिकोट चाफेटडी, चौगानफाया, ढकानीकुनालगायत पुलको निर्माण लामो समयदेखि अलपत्र छ । त्यस्तै अदानचुली गाउँपालिकाको श्रीनगर मछारी खोला, श्रीनगर खारखोला, चंखेली गाउँपालिकाको दार्मा, मिमीखोला, पोरीखोला, नेप्का, बालुखोला झोलुंगे पुल लामो समयदेखि अलपत्र रहेको जिससले जनाएको छ ।"
स्थानीय तह र बैंकसँग सहकार्य,फ्राथमिक स्वास्थ्य सेवा स्रोत केन्द्रले आयोजना गरेको सामाजिक सुरक्षा कोषसम्बन्धी अन्तरक्रिया कार्यत्रममा कोषका निर्देशक शंकर नेपालले कोषमा औपचारिक क्षेत्रका १० लाख कामदार र अनौपचारिक क्षेत्रमा रहेका ६० लाख जनतालाई सेवा पुर्याउनका लागि विभिन्न बैंकसँग समन्वय गरेर एकीकृत रूपमा काम गर्ने तयारी भइरहेको जानकारी दिए । कार्यक्रममा प्राथमिक स्वास्थ्य सेवा स्रोत केन्द्रका कार्यकारी निर्देशक शान्तलाल मुल्मीले सर्वसाधारणको स्वास्थ्य अधिकार सुनिश्चितताका लागि कोषले पनि ठूलो भूमिका निभाउने भएकाले यसलाई प्रभावकारी कार्यान्वयन गराउन नागरिक समाज र ट्रेड युनियनले नजिकबाट नियाल्नुपर्ने बताए ।
सिभिल र एनबीआई सम्झौता,बैंकले आफ्ना सञ्जालमा रहेका सबै शाखाका कर्मचारीहरूलाई उक्त एपको बारेमा जानकारी गराएर ग्राहकका बीचमा विक्तीय साक्षरता कार्यत्रमलाई विस्तार गर्न प्रेरित गर्ने जनाएको छ । यस्तै राष्ट्रिय वाणिज्य बैंक र एनबीआईका बीचमै विक्तीय साक्षरता कार्यत्रमलाई प्रभावकारी ढंगले विस्तार गर्नका लागि अर्को सम्झौतापत्रमा हस्ताक्षर भएको छ । उक्त सम्झौतामा वाणिज्य बैंकका तर्फबाट प्रमुख कार्यकारी अधिकृत किरणकुमार श्रेष्ठ र एनबीआईका तर्फबाट प्रमुख कार्यकारी अधिकृत सञ्जीव सुब्बाले हस्ताक्षर गरेका थिए ।
नबिलको 'नारी प्याकेज',"नबिल प्रिमियम नारी बचत, नबिल नारी कर्जा र नबिल लघुउद्यम कर्जाजस्ता बचत खाता तथा कर्जा सेवाहरूको सुरुवात गरेको एक प्रेस विज्ञप्तिमार्फत बैंकले जनाएको छ । प्रमुख कार्यकारी अधिकृत अनिलकेशरी शाहले नारीका लागि प्रदान गरिएको बैंकिङ सुविधाले सबै महिलालाई आफ्नो सुरक्षित भविष्यका लागि अगाडि बढ्न प्रोत्साहित गर्ने बताए ।"
तनहुँमा बजाजको सोरुम,तनहुँ (कास) अटो मोबाइल ब्रान्ड एचएच बजाजले तनहुँको दुलेगौंडामा नयाँ सोरुम खोलेको छ । शुभेक्षा अटो वर्क्समार्फत उसले यहाँका बजाजका ग्राहकहरूलाई राम्रो सुविधा प्रदान गर्ने प्रतिबद्धता जनाएको छ । नयाँ सोरुमको शुभारम्भ गर्दै एचएच बजाजका एक्जुकेटिभ डाइरेक्टर आयुष्मान गोल्छाले ग्राहकहरूको बढो मागका कारण तनहुँमा नयाँ सोरुम सञ्चालन गर्न उत्साहित बनाएको बताए ।
सीजी लाइफद्वारा बिप एप सार्वजनिक,"काठमाडौं (कास) सूचना सम्प्रेषणमा सहजता ल्याउने उद्देश्यले सीजी लाइफ सेलले बिप एप सार्वजनिक गरेको छ । बिप एप म्याजेजिङ प्लेटफर्म हो, जहाँबाट भ्वाइस कल, भिडियो कल गर्न र म्यासेज तथा फाइल आदानप्रदान गर्न सकिनेछ । सीजी लाइफ सेल चौधरी समूहअन्तर्गत सूचना प्रविधि क्षेत्रमा काम गर्ने नयाँ बिजनेस भर्टिकल हो । एपको माध्यमबाट प्रयोगकर्ताले विनिमय दर, मौसमसम्बन्धी जानकारी र समाचारबारे सजिलै जानकारी प्राप्त गर्न सकिने उक्त समूहले जनाएको छ । चौधरी ग्रुपका प्रबन्ध निर्देशक निर्वाण चौधरीले डिजिटल नेपाल निर्माण गर्ने सरकारको लक्ष्यमा आफूहरूले जतिसक्दो योगदान पुर्याउन खोजेको बताए । उनले यो एपबाट सर्वसाधारणले अझै सर्वसुलभ रूपमा सूचना पाउने विश्वास व्यक्त गरे ।"
जहाजले हामीलाई लैजान्न,"चार्टर उडान गर्न नपाएपछि एयरलाइन्सहरू सामान ओसार्नतर्फ लागेको यात्रुको गुनासो छ । खार्पुनाथका चक्रबहादुर शाहीले नियमित उडान हुनुपर्ने माग गरे । नाइट स्टप भएर नियमित उडान हुनुपर्यो, उनले भने, बरु चार्टर उडानलाई पनि निरन्तरता दिइयोस् । उडानका लागि विभिन्न निजी एयरलाइन्स र सरकारबीच धेरै सहमति भए पनि यात्रुलाई सहुलियत नभएको सिमकोट गाउँपालिका अध्यक्ष लामाले बताए । प्रशिक्षार्थी)"
माग नेपाल एयरलाइन्सको,"नेपाल एयरलाइन्सले कर्णालीमा उडान भर्नेनभर्नेबारे आफूले केही भन्न नसक्ने प्रमुख पन्तले बताए । हामीले त उडान भर्नलाई स्वीकृत मात्रै दिने हो, उनले भने, उडानका लागि वायु सेवा निगमले पहल गर्छ । उनका अनुसार मौसम अनुकूल भए सुर्खेतबाट हुम्लाका लागि सीता, समिट र गोमा एयरले रोटेसनमा उडान भर्ने गरिरहेका छन् ।"
ऐन बाझिँदा उद्योगलाई झमेला,आयातित उपकरण उद्योगमा जडान भई उत्पादन सुरु गरेको प्रमाणित गरेपछि भन्सारले फुकुवा गर्ने उनले बताए ।
टाइब्रेकरमा थ्रीस्टार पराजित,दाउफिन्सका टिम व्यवस्थापक आशिक थापामगरले खेलाडीले समयमै गोल नगर्दा केही समस्या परेको दाबी गरे । उनले प्रतियोगिताको फाइनलमा अझै सुधारिएको खेल खेल्ने दाबी समेत गरे । उनले रेफ्रीले समयमै निर्णय लिन नसक्दा खेलमा केही तनावको अवस्था सिर्जना भएको बताए । फाइनल चैत १६ गते शनिबार हुनेछ । विजेताले ८ लाख र उपविजेताले ४ लाख रुपैयाँ प्राप्त गर्नेछन् ।
गाउँमा बढ्दै फुटबल क्रेज,"कर्णाली खेलकुद क्लबले जिल्लाका १०२० वर्षका ३५ जनाको सहभागितामा फुटबल प्रशिक्षण क्याम्प चलाएको छ । क्लबले पछिल्लो समय फुटबलप्रति युवाको चासो बढेपछि क्याम्प चलाउँदै आएको हो । क्लबका अध्यक्ष सरोज शाहीले जुम्लामा राम्रो फुटबल खेल खेल्ने खेलाडी भए पनि स्तरीय प्रशिक्षण र मैदान नहुँदा समस्या भइरहेको गुनासो गरे । हाइअल्टिच्युटमा तालिम गर्दा खेलाडीलाई फाइदा पुग्ने भएकाले प्रशिक्षण सुरु गरिएको हो, उनले भने, फुटबल, एथलेटिक्सलगायत खेलबारे नियमित प्रशिक्षण गर्न सुरु गरेका छौं । क्याम्पमा २० पुरुष र १५ महिला खेलाडीले प्रशिक्षण लिइरहेका छन् । उनीहरूलाई आरसीटी क्लब काठमाडौंका पूर्व खेलाडी ओमकृष्ण श्रेष्ठले प्रशिक्षण दिइरहेका छन् ।"
दीपक र रेगन छनोट,"काठमाडौं (कास) दीपक मगर र रेगन श्रेष्ठ प्रथम सार्क स्नुकर च्याम्पियनसिपका लागि बिहीबार छनोट भएका छन् । नेपाल बिलियर्ड, पुल तथा स्नुकर संघद्वारा आयोजित छनोटको समूह ए बाट दीपक तथा समूह बी बाट रेगन छनोट भएको संघका अध्यक्ष सरोजकुमार मुल्मीले जनाएका छन् । सार्क स्नुकर बंगलादेशको ढाकामा जुलाई २१ देखि २७ सम्म हुँदै छ ।"
महबुबलाई सम्मान गरिने,काठमाडौं (कास) नेपालका अलराउन्ड महबुब आलम कर्मयोगी लखनराम अग्रहरि सेवा सम्मानबाट सम्मानित हुने भएका छन् । महबुब सन् २००८ मा आईसीसी विश्व क्रिकट लिग डिभिजन ५ मा मोजाम्बिकविरुद्धको खेलमा सबै १० विकेट लिएर विश्व कीर्तिमान बनाउने क्रिकेटर हुन् । उनलाई नेपाल खेलकुद पत्रकार मञ्चका संस्थापक सीताराम अग्रहरिले पिता लखनराम र आमा गणपति देवीको स्मृतिमा स्थापना गरेको उक्त सम्मान प्रदान गर्न लागेका हुन् । महबुबसँगै वरिष्ठ संगीत साधक गुरुदेव कामतलाई उक्त सम्मान प्रदान गरिनेछ । दुवै सम्मानको पुरस्कार राशि १० हजार १० रुपैयाँ रहेको छ । सम्मान वैशाख ७ मा सुनसरीको दुहबीमा प्रदान गरिने जनाइएको छ ।
आईटीएफ मलेसियातिर,"काठमाडौं (कास) प्रथम एसियाली प्यासिफिक आईटीएफ तेक्वान्दो डो स्कुल च्याम्पियनसिपमा भाग लिन ६ खेलाडी बिहीबार मलेसियाको सेलोङगर गएका छन् । सविना श्रेष्ठ, दिनेश भण्डारी, कुशन घर्तीमगर, भूपेन्द्र रोका मगर, विमल घर्तीमगर र विपिन श्रेष्ठले प्रतिस्पर्धा गर्ने छन् । नेपाल अन्तर्राष्ट्रिय तेक्वान्दो महासंघका अध्यक्ष अन्जन धमलाको नेतृत्वमा १२ सदस्यीय टोली त्यसतर्फ जान लागेको हो । प्रतियोगिता मार्च २९ देखि ३१ सम्म हुनेछ ।"
सुजनलाई सफलता,"काठमाडौं (कास) सुजन राई बिहीबार मानभवन अन्तर सदस्सीय ब्याडमिन्टन प्रतियोगिताको पुरुष एकलतर्फ सेमिफाइनल पुगेका छन् । समूह ए तर्फ सुजनले विभोर लामालाई २११३, २११४ को सेटमा हराए । सोही समूहमा उपेन्द्र गिरीले सुवास लिम्बुलाई २१७, १३२१, २११७ को सेटमा हराए । समूह सी मा अमरसिंह सुनारले सन्दीप घिमिरेलाई २११७, १३२१, २११९ ले हराए । समूह ए को युगलतर्फ अनुपकुमार बस्नेत र वसन्तकुमार राई, रन्जित घतानी र सुवास लिम्बु तथा तारामान राई र अमरसिंह सुनारको जोडी विजयी भएका छन् ।"
कर्पोरेट फुटसल हुने,काठमाडौं (कास) प्रो स्पोर्ट्सको आयोजनामा जेन्टलम्यान किक प्रथम कर्पोरेट फुटसल प्रतियोगिता शनिबार हुने भएको छ । प्रतियोगितामा ८ टिमको सहभागिता रहने आयोजक स्पोर्ट्सकी कार्यकारी निर्देशक वागमती राईले बताइन् । सहभागीलाई दुई समूहमा विभाजन गरी लिगकम नकआउट आधारमा खेलाइने छ । संयोजक शैलेश कर्माचार्यका अनुसार विजेताले १ लाख र उपविजेताले ५० हजार रुपैयाँ प्राप्त गर्ने छन् । विधागत उत्कृष्टलाई पनि पुरस्कृत गरिने छ ।
धरान फाइनलमा,इटहरी (कास) मेयर कप फुटबलको बिहीबार सेमिफाइनलमा बराहक्षेत्र नगरपालिकालाई १० गोल अन्तरले पराजित गर्दै धरान उपमहानगरपालिका फाइनलमा पुगेको छ । धरानका मिलन राईले पहिलो हाफको २६ औं मिनेटमा गरेको गोल नै निर्णायक बन्यो । उपाधिका लागि धरानले रामधुनीसँग शुक्रबार इटहरी रंगशालामा प्रतिस्पर्धा गर्नेछ । बराहक्षेत्रका अनिल धामीले म्यान अफ द म्याच घोषित हुँदै २ हजार रुपैयाँ प्राप्त गरे । उपाधि विजेताले १ लाख र उपविजेताले ५० हजार रुपैयाँ प्राप्त गर्नेछन् ।
प्रिन्स र रसिला च्याम्पियन,"टेनिसएघारौं सहवीर स्मृति खुला लनटेनिसको ४५ वर्षमाथि भेट्रान्स पुरुष एकलतर्फ चन्द्र शाहीले विमल गुरुङलाई ५७, ७६, १०८ ले पराजित गरी उपाधि जिते । इन्टर गभर्मेन्टल सर्भिस इभेन्टको फाइनलमा सिजर गुरुङले चन्द्र थापालाई १६, ६३, १०६ ले हराए । पुरुष एकलतर्फ निक रास्त्रुपले जितेन्द्र परियारलाई ६२, ६१ ले र इभानोई लिसानोविचले प्रनव खनाललाई ६(१, ६(२ ले पराजित गर्दै फाइनल पक्का गरेका छन् ।"
सोल्सायरलाई थप जिम्मा,"सोल्सायरले युनाइटेडका सफल खेलाडी पनि हुन् । युनाइटेडबाट ३ सय ६६ खेल खेल्नेक्रममा उनले १ सय २६ गोल गरेका थिए । त्यसमा युनाइटेडले सन् १९९९ मा तेहेरो उपाधि जित्दा सोल्सायरले च्याम्पियन्स लिगको फाइनलमा बायर्न म्युनिखविरुद्ध इन्ज्युरी टाइममा विजयी गोल गरेका थिए । व्यवस्थापकका रूपमा आएको छोटो समयमै उनले युनाइटेडलाई शीर्ष चार नजिक पुर्याएर च्याम्पियन्स लिगमा छनोट हुने आशा देखाएका हुन् । उनको टोलीले अर्को महिना बार्सिलोनाविरुद्ध च्याम्पियन्स लिगको क्वाटरफाइनलमा खेल्दै छ । यहाँ आएको पहिलो दिनदेखि नै मलाई यो विशेष क्लब घर जस्तो लागिरहेको थियो, सोल्सायरले युनाइटेडद्वारा जारी विज्ञप्तिमा भनेका छन्, म्यानचेस्टर युनाइटेडको खेलाडी हुनु मेरा लागि सम्मान थियो र अहिले यहीं प्रशिक्षण जीवनको सुरुआत गरेको छु । पछिल्लो केही महिनाको अनुभव उत्कृष्ट रह्यो, यसका लागि म प्रशिक्षण टोलीका सदस्य, खेलाडी र सबैलाई धन्यवाद दिन चाहन्छु । उनले अगाडि भनेका छन्, यो जागिरका लागि मैले सधैं सपना देखिरहेको थिएँ । लामो समयसम्म क्लबलाई हेर्न मौका पाएकोमा अझ खुसी छ । आशा छ उत्कृष्ट दर्शकमाझ यस्तै सफलता दिइरहने प्रयास गर्नेछु । लिभरपुलसँग ३१ ले डिसेम्बर १६ मा पराजित भएपछि युनाइटेडले मोउरिन्हो बर्खास्त गर्दै सोल्सायरलाई कामचलाउको भूमिकामा नियुक्ति दिएको थियो ।"
ट्रिटन र केयू सेमिफाइनलमा,"त्रिचन्द्र १९३ ओभरमा १ सय २४ रनमा अलआउट भयो । पूरन बिकले ४७ र प्रज्वल शाहीले ३३ रन जोडे । प्रज्वलले २५ बलमा ३ चौका र २ छक्का तथा पूरनले ४० बल सामना गर्दै ४ चौका र १ छक्का प्रहार गरे ।ओपनरद्वय दिलीप ११ र आयुष्मन बम ७ रनमा पेभेलियन फर्के । सोहन यादव १६, इर्शाद अहमद ४ र सागर भण्डारी ३ रनमा आउट भए । केयूका रुपेश श्रीवास्तवले ४, इशान र सागर शर्माले २२ तथा सोमु र नवीन यादवले ११ विकेट हात पारे ।"
कोलकाताको जितमा रसेल नायक,जवाफमा पन्जाब कुनै पनि बेला खेलमा जम्न सकेन । उसले ४ विकेट गुमाएर १ सय ९० रनमात्र बनाउन सक्यो । खेलको अन्त्यतिर डेविड मिलरले ५९ रन बनाए पनि त्यो जितलाई पर्याप्त रहेन । कोलकाताको यो लगातार दोस्रो जित हो । टोली अंकतालिकाको शीर्षस्थानमा पुगेको छ । उसको पछाडि २ जित निकालेको चेन्नई सुपर किंग्स छ ।
काभ्रे उपाधि नजिक,"काभ्रे (कास) आयोजक काभ्रे जिल्ला फुटबल संघ धुलिखेलमा जारी काभ्रे गोल्डकप फुटबलको फाइनलमा पुगेको छ । उसले विभागीय टोली एपीएफ क्लबलाई टाइब्रेकरमा ५४ ले हराउँदै उपाधि नजिक पुगेको हो । प्रतिस्पर्धात्मक खेलको २४ औं मिनेटमा काभ्रेका समिर खड्काले गोल गरेर अग्रता दिलाए । गोल गर्ने प्रयासमा रहेको एपीएफलाई काभ्रेका खेलाडीको आत्मघाती गोल सहयोगी बन्यो । ४५ औं मिनेटमा हरि कार्कीको प्रहार सनिश तुसुजुले हेड गर्दा बलले काभ्रेकै जाली चुम्यो । दोस्रो हाफ गोलरहित बराबरीमा टुंगिएपछि टाइब्रेकरबाट निर्णय लिनुपरेको हो । काभ्रेका उमन बुढाथोकी, रुमन श्रेष्ठ, सनिश तुसुजु, विकास लाम र साहिल केसीले अवसरलाई गोलमा परिणत गरे । एपीएफका रोहित थापाको प्रहार काभ्रेका गोलकिपर दीपेश श्रेष्ठले बचाएपछि काभ्रेले खेल जितेको हो । दीपेश नै म्यान अफ द म्याच भए । शनिबार हुने फाइनलमा काभ्रे र संकटाबीच प्रतिस्पर्धा हुनेछ । पेनाल्टीको मौका सदुपयोग गर्दै संकटाले जावलाखेल युथ क्लबलाई १० ले हराएको थियो । विजेताले ४ लाख र उपविजेताले २ लाखसहित ट्रफी पाउने छन् ।"
प्यारापिट जडानमा ढिलाइ,"प्यारापिट तयार पार्न अझै ९ वटा कन्टेनर आवश्यक छ । इन्जिनियर विश्वमित्रले त्यो नआउँदासम्म काम रोकिने बताए । कोलकाताबाटै आउने उक्त सामग्री भन्सारसम्म अझै आएको छैन । सामान आएपछि जडान गर्न अझै १० दिन लाग्ने उनले बताए । भीआईपी प्यारापिट जडान गर्न चीनबाट इन्जिनियरसहित चार जना र नेपालका १२ जना जनशक्ति खटिएका छन् । सदस्यसचिव विष्टका अनुसार झन्डै १ अर्बको लगानीमा खेलकुद पूर्वाधार निर्माण गरिएको छ । ७ हजार खेलाडीको सहभागिता हुने बताउँदै उनले यसपालि एनआरएनका खेलाडीसमेत सहभागी हुने जनाए । त्यस्तै, राष्ट्रिय खेलकुद परिषद प्रदेश ५ का संयोजक भीम वलीले प्रतियोगिता व्यवस्थित, सांस्कृतिक र भव्य बनाउन हरेक स्थानीय तहलाई जिम्मेवार बनाइएको बताए । भौतिक निर्माण कार्य झन्डै ९५ प्रतिशतले सम्पन्न भएको आयोजकको दाबी छ । निर्माणाधीन अवस्था हेर्दा मैदानमा खेल्न मात्रै मिल्ने पूर्वाधारा तयार भएका छन् । फिनिसिङ गर्न समय लाग्छ, उनले भने, तर खेल्न रोकिने अवस्था भने हुँदैन ।"
साम्बा शैली,:
टोयोटा रस को मुस्ताङ यात्रा,रसमा ७ जना सजिलै बस्न सकिन्छ । एसयूभी रस ब्याक ह्विल ड्राइभ हो । यो फोर ह्विल गाडीजत्तिकै क्षमतामा राख्ने दाबी छ । जसले गर्दा सहजै यात्रा गरेको हो । १५ सय सीसीको इन्धन क्षमता ४५ लिटरको छ । एसयूभी सेग्मेन्टको गाडी भए पनि यसको ह्विल बेस अपरोडमा गुड्ने गाडी जत्तिकै अग्लो छ । ग्राउन्ड क्लियरेन्स दुई सय २० मिलिमिटरलगायत अन्य सुविधा पनि छ । कम्पनीले करिब ७ महिनाअघि सार्वजनिक गरिएको उक्त कार ४ मोडलमा पाइन्छ । कारको न्यूनतम मूल्य ६६ लाख ९० हजार रुपैयाँदेखि ७५ लाख ५० हजार रुपैयाँमा खरिद गर्न सक्ने कम्पनीले जनाएको छ ।

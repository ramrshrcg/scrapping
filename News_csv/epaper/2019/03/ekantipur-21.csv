शीर्षक,विवरण
खोसियो केन्द्रको वन,"विमानस्थल निर्माणका लागि रूख काट्ने संस्कृति, पर्यटन तथा नागरिक उड्डयन मन्त्रालयको प्रस्ताव गत असारदेखि वन तथा वातावरण मन्त्रालयमा थन्किएको छ । प्रदेश २ का सांसद तथा पूर्वप्रधानमन्त्री माधवकुमार नेपाल नेतृत्वको कार्यदलले समेत विमानस्थल निर्माण गर्ने र सहर बसाल्ने नाममा जथाभावी रूख काट्न नहुने प्रतिवेदन अन्तर्राष्ट्रिय सम्बन्ध समितिमा बुझाएको छ । पर्यटनमन्त्री रवीन्द्र अधिकारीको निधनपछि विमानस्थल निर्माणको विषय ओझेलमा परेको छ ।"
अहिलेसम्म आधा दर्जन असमझदारी,१ सागरनाथ वन परियोजना प्रदेश मातहत ल्याउने२ संघीय प्रहरी ऐन नबन्दै प्रदेश प्रहरी ऐन जारी३ संघबाट प्रदेश लोकसेवा ऐन नबन्दै कर्मचारी भर्नासम्बन्धी ऐन जारी४ केन्द्रको जस्तै प्रदेशको पनि छुट्टै सीडीओ हुने विधेयक मस्यौदा निर्माण ५ संविधानमा त्रुटि छ भन्ने मुख्यमन्त्रीको अभिव्यक्ति६ मुख्यमन्त्री लालबाबु राउतको अमेरिका भ्रमणमा रोक
उपकुलपतिकै संरक्षणमा ठगी,मेडिकल कलेजहरूलाई कारबाही नगरेको भन्दै सत्तारूढ नेकपाकै विद्यार्थी संगठनले उपकुलपति र डिन कार्यालयमा तालाबन्दी गरेका छन् । अनेरास्ववियु र अखिल क्रान्तिकारीले विद्यार्थीलाई ठगी गर्ने कलेजका सञ्चालकहरूलाई कारबाही माग गरेका हुन् । विद्यार्थीसँग तोकिएभन्दा बढी लिएको शुल्क फिर्ता गराई कलेजलाई सम्बन्धन खारेजीसम्मको कारबाही गर्नुपर्ने उनीहरूको माग छ । उपकुलपति खनियाँ र रजिस्ट्रार उप्रेतीले सरकारले शुल्क तोकेका कारण कारबाही पनि सरकारले गर्नुपर्ने बताए । खनियाँले त्रिविले मेडिकल कलेजको छानबिन नगरेको प्रतिक्रिया दिए भने उप्रेतीले छानबिन गरे पनि प्रतिवेदन कारबाहीका लागि डिन कार्यालय पठाइसकेको बताए । रेक्टर त्रिपाठी भने छानबिन प्रतिवेदन कार्यकारी परिषद्बाट अनुमोदन गरेर कलेजमाथि कारबाही अघि बढाउनुपर्ने बताउँछिन् ।
सावित्राको सान,"नेपाली टिमका मुख्य प्रशिक्षक हरि खडकाले सावित्राको फुटबल कौशलबारे भने, उनी दक्षिण एसियाकै उत्कृष्ट फरवार्ड हुन् । उनीसँग यस क्षेत्रका फरवार्डको नभएको स्पिड छ । हार्दिनँ भन्ने भावना छ । ट्रेनिङमा म कोहीभन्दा कम छैन भन्ने स्पिरिट छ । उनमा फुटबलप्रति एकखाले भोक छ, समर्पण छ । केटाजस्तै खेल्छिन् । उनले नेपाली महिला फुटबलको सबै कीर्तिमान तोड्न सक्छिन् । यो साफका तीनै खेलमा गोल गरेकी सावित्राले सुधार गर्नुपर्ने पक्षबारे उनले भने, प्राविधिक रूपमा उत्कृष्ट छिन्, अझै तिखार्नुपर्छ । उनी उदीयमान तारा हुन् । चाँडै रिसाउने बानी त्याग्नुपर्छ ।"
नख्खु र बसुन्धरा विस्फोटमा संलग्न ४ पक्राउ,"सत्तारूढ नेकपाबाट निर्वाचित स्थानीय जनप्रतिनिधि, नेता र सुरक्षाकर्मी निसानामा रहेको ती नेताले बताए । गाउँबाट लखेट्छौं, उनले भने, हामीले त आह्वान मात्रै गर्ने हो, जनताले आफैं लघार्छन् । ग्रामीण भेगका उपभोक्ता समितिसँग पनि चन्दा उठाउन थालिएको छ ।प्रमुख जिल्ला अधिकारी कृष्णबहादुर राउतले चन्द समूहका गतिविधिमाथि निगरानी बढाइएको बताए । गतिविधिमाथि निगरानी बढाइरहेका छौं, राउतले भने, मंगलबारको घटनाबारे पनि सुरक्षा समितिमा समीक्षा गर्छौं । उनले चन्दा लिएको बारे आफूलाई जानकारी नभएको भन्दै प्रशासनलाई जानकारी गराउन जनप्रतिनिधिलाई अनुरोध गरे ।"
प्रहरी समायोजन दुई तहमा,समायोजनमा गएकाबाहेक प्रदेश प्रहरी संगठनमा जाने अन्य तहका प्रहरी कर्मचारीलाई अवधि तोकेर प्रदेश प्रहरीमा खटाउन सकिने व्यवस्था विधेयकमा छ । समायोजन भएका वा त्यसरी अवधि तोकिएर प्रदेशमा खटाइएका प्रहरी कर्मचारीलाई प्रदेशभित्र सरुवाको अधिकार प्रदेश सरकारलाई दिइएको छ ।
पूर्वगोर्खा सैनिक आन्दोलित,"पूर्वगोर्खा सैनिकहरूको ओहदा हेरी ३४ प्रतिशतसम्म पेन्सन बढाउने बेलायती सरकारको गत फागुन २३ को घोषणाविरुद्ध आन्दोलन लक्षित भएको घिसिङले बताए । हाम्रो माग शतप्रतिशत वृद्धि हो, उनले भने, उत्ति नै जोखिम मोलेर उस्तै काम गरेपछि हामीलाई पेन्सन पनि उत्ति नै चाहिन्छ । तर बेलायतले आफ्ना नागरिकलाई जति सुविधा हामीलाई कहिल्यै दिएको छैन, त्यो अन्याय हो र हामी यसको विरोध गर्छौं । बेलायतले एकतर्फी रूपमा ३४ प्रतिशत पेन्सन वृद्धि गरेको र त्यसले एकल महिला, कटौतीमा परेका सेनाको समस्यालगायत विषयलाई सम्बोधन नगरेको पूर्वगोर्खा सैनिकहरूको भनाइ छ । नाम मात्रको पेन्सन वृद्धि दुर्भाग्यपूर्ण र बदनियतपूर्ण षड्यन्त्र हो, समितिले बुधबार जारी गरेको विज्ञप्तिमा उल्लेख छ, यसको हामी घोर आपत्ति र खेद प्रकट गर्छौं, के हामी भिखारी हौं ? तीस वर्षदेखि समान कामका लागि समान सुविधा भन्ने माग राखेर पूर्वगोर्खा सैनिकहरू बेलायतविरुद्ध आन्दोलनरत छन् । बेलायतमा आमरण अनशनसमेत बसेपछि त्यहाँको सरकारले उनीहरूको मागका सम्बन्धमा प्राविधिक अध्ययन गरी २२ मार्च २०१८ मा प्रतिवेदन सार्वजनिक गरेको थियो । बेलायत र नेपालका प्रतिनिधिका साथै आफूसमेत संलग्न वार्ता समिति गठन गरी प्रतिवेदन कार्यान्वयन हुनुपर्ने पूर्वसैनिकहरूको माग छ ।"
भीरबाट खसेर जापानी पर्यटकको मृत्यु,पोखरा (कास) मर्दी हिमालको भ्यु प्वाइन्ट पुगेका एक जापानी पर्यटकको बुधबार भीरबाट लडेर मृत्यु भएको छ । मृत्यु हुनेमा ६४ वर्षीय नाजासावा मजासी छन् । कास्कीको माछापुच्छ्रे९ मा मर्दी हिमालको भ्यु प्वाइन्टमा पुगेर फर्कने क्रममा उनी चिप्लेर भीरबाट करिब ८ सय मिटर तल खसेका थिए । उनको घटनास्थलमै मृत्यु भएको स्थानीय फुर्वा शेर्पाले फोनमा जानकारी गराएपछि घटनास्थलतर्फ टोली परिचालन गरिएको प्रदेश प्रहरी कार्यालयले जनाएको छ । काठमाडौंको हिमालयन शेर्पा एड्भेन्चर कम्पनीमार्फत मजासीसहित चार जापानी र दुई नेपाली गाइडको टोली गत शुक्रबार मर्दी ट्रेकिङमा निस्केको थियो ।
राजपा अध्यक्ष मण्डलको संयोजक भण्डारी,काठमाडौं (कास) राष्ट्रिय जनता पार्टी (राजपा) को अध्यक्ष मण्डलको संयोजकको जिम्मेवारी शरतसिंह भण्डारीले पाएका छन् । दुईदुई महिनामा नेतृत्व फेरिने चक्रीय प्रणालीअनुसार भण्डारी संयोजक बनेका हुन् । पार्टी विधानअनुसार अध्यक्ष मण्डलका संयोजक महेन्द्रराय यादवको दुईमहिने अवधि सकिएपछि भण्डारीको पालो आएको हो । यसअघि नेताहरू महन्थ ठाकुर र राजेन्द्र महतो राजपाको संयोजक भइसकेका छन् । २०७४ वैशाखमा तराईमधेसकेन्द्रित ६ पार्टी मिलेर राजपा गठन भएको थियो । पार्टी एकता भएपछि डेढ वर्षभन्दा बढी समय महन्थ ठाकुर संयोजक भएका थिए । त्यसपछि विधान संशोधन गरी चक्रीय प्रणालीमा दुईदुई महिनामा संयोजक परिवर्तन हुने व्यवस्था गरिएको हो ।
कांग्रेसमा नेतापिच्छे फरक धारणा,"'धर्मनिरपेक्षतामा जनमत संग्रह'कांग्रेस महामन्त्री शशांक कोइरालाले संविधानबाट धर्म निरपेक्षतालाई हटाएर धार्मिक स्वतन्त्रता राख्नुपर्ने बताएका छन् । होली पर्वका अवसरमा बुधबार आफ्नै निवास टोखामा आयोजित शुभकामना आदानप्रदान कार्यक्रममा कोइरालाले भने, कांग्रेसको झन्डामा रहेका चार तारामध्ये एउटाको अर्थ धार्मिक स्वतन्त्रता हो । धर्म निरपेक्षता राख्ने कि नराख्ने भन्नेमा जनमतसंग्रह आवश्यक रहेको भन्दै कोइरालाले भने, पार्टीले समेत यसमा हस्तक्षेप गर्न मिल्दैन । आम नागरिकको मत लिएर निर्णय गर्नु नै लोकतान्त्रिक पद्धति हो ।"
कोषाध्यक्ष भेला पोखरामा,"पार्टीको कास्की जिल्ला कार्यसमितिले सम्मेलनलाई सघाउन मञ्च, अर्थ व्यवस्थापन, प्रचारप्रसार, स्वयंसेवक परिचालन, भोजन व्यवस्थापन र आवास व्यवस्थापन समिति गठन गरेको छ । कांग्रेस कोषाध्यक्षहरूको २०७३ पुस ८ र ९ मा काठमाडौंमा पहिलो र २०७४ चैत ७ र ८ मा नुवाकोटमा दोस्रो सम्मेलन भएका थिए ।"
नागरिकतामा उपनाम राख्न सकिने,विधेयकको दफावार छलफलमा भाग लिन गएका गृहमन्त्री रामबहादुर थापालाई केही सांसदले हालै सरकारले निर्धारण गरेको मर्यादाक्रमबारे प्रश्न गरेका थिए । सांसद प्रेस सुवालले बहालवाला सांसदभन्दा पूर्वमन्त्रीलाई माथिल्लो मर्यादामा राखिएको समाचार आएको प्रसंग उठाए । मन्त्री थापाले पूर्वमन्त्रीभन्दा बहालवाल सांसद नै मर्यादामा माथि रहने स्पष्टीकरण दिएका छन् । उनले नयाँ मर्यादाक्रम चाँडै राजपत्रमा प्रकाशित गर्ने जानकारी दिए । बैठकमा कांग्रेस सांसद अमरेशकुमार सिंहले प्रमाण नपुगी नागरिकता वितरण हुने गरेकाले त्यसमा कडाइ गर्न ध्यानाकर्षण गराएका थिए ।
१७ एयरलाइन्सको ५ करोड बक्यौता,यसले १४ करोड ८० लाख रुपैयाँ बुझाउन बाँकी छ । विदेशी पर्यटकबाट विमानस्थल विकास शुल्क शीर्षकमा छुट्टै संकलन गरिएको ५ करोड ६७ लाख पनि बक्यौता छ ।
ओमनबाट ८ परिवारलाई क्षतिपूर्ति,"दूतावासका अनुसार इलामकी फूलमाया तामाङ (६ हजार ५ सय), पाल्पाका बद्रीप्रसाद ढुंगाना (१४ सय ९४), सुनसरीका शुक्रराज मगार (२ हजार ७), धनकुटाकी गंगाकुमारी राई (५ हजार), रूपन्देहीका विमल गुरुङ (५ हजार), मकवानपुरका इन्द्रबहादुर स्याङतान (२ हजार ८४), तनहुँका विष्णुबाबु तिवारी (७ हजार १ सय ७) र सुनसरीका शुक्रराज मगर (५ हजार रियाल) का परिवारले क्षतिपूर्ति पाएका हुन् ।"
भरलाग्दा छैनन् सडक,"जिल्ला सदरमुकाम जोड्ने र मन्थलीदेखि रामेछाप पुग्ने सडकबाहेक अरु सबै सडक कच्ची छन् । प्रदेश सरकारले जिल्लामा यसै वर्ष स्थापना गरेको पूर्वाधार विकास कार्यालयले महत्त्वपूर्ण केही सडकको सुदृढीकरणका लागि बोलपत्र आहान गरेकोले अबको २ वर्षपछि केही थप सडकमा यातायात सहज बन्ने उक्त कार्यालयका प्रमुख जयराम श्रेष्ठ बताउँछन् । हामीले २ वर्षभित्र जिल्लाका मेरुदण्ड सडकहरूको स्तरवृद्धि गर्ने योजनाका साथ काम अघि बढाएका छौं, श्रेष्ठले भने ।"
आन्दोलनले पुनर्निर्माण काम रोकियो,"सरकारले आफूहरूको माग सम्बोधन गर्छु भन्दै पटकपटक झुक्याएकाले काम नै ठप्प पारेर आन्दोलनमा उत्रन बाध्य भएको राष्ट्रिय पुनर्निर्माण प्राधिकरण, प्राविधिक सञ्जाल सिन्धुलीका अध्यक्ष यादवले बताए । जिल्लाका १ सय ६८ जना प्राविधिकहरू आन्दोलनमा उत्रिँदा भूकम्प प्रभावितहरू समस्यामा परेका छन् ।"
दुर्गम गाउँमा बन्दै विद्यालय भवन,करिब साढे ५ करोडको लागतमा ५ वटा विद्यालयका ३० वटा कक्षाकोठा र ५ वटै शौचालय निर्माण गरिएका छन् । नयाँ वर्षसँगै दुर्गम गाउँका ५ विद्यालयका छात्रछात्राहरूले नयाँ पक्की भवनमा पढ्न पाउनेछन् ।
एकको मृत्यु,ठक्कर दिने ट्रकका चालक मकवानपुर हेटौंडा उपमहानगरपालिका ११ का रामबहादुर गोले र ट्रक प्रहरीको नियन्त्रणमा रहेको प्रहरी नायव उपरीक्षक प्रकाश विष्टले जानकारी दिए ।
गाँजासहित एक पक्राउ,हेटौंडा (कास) प्रहरीले लागूऔषध गाँजासहित एक जनालाई पक्राउ गरेको छ । मकवानपुरको राक्सिराङबाट गाँजा लिएर आउँदै गरेको सूचनाका आधारमा गएको प्रहरी टोलीले ग१ज ७२१९ नम्बरको बोलेरोमा रहेको गाँजासहित राक्सिराङ ५ का पूर्णबहादुर थिङलाई पक्राउ गरेको जिल्ला प्रहरी कार्यालय मकवानपुरले जनाएको छ । बोलेरोमा मनहरीतर्फ ल्याउँदै गरेको अवस्थामा प्रहरीले १ सय ३ किलो गाँजासहित थिङलाई पक्राउ गरेको प्रहरी नायव उपरीक्षक यज्ञप्रसाद भट्टराईले बताए । प्रहरीले बोलेरोबाट प्लास्टिकको ५ वटा बोरामा प्याक गरेको १३ वटा पोका फेला पारेको थियो । घटनाबारे थप अनुसन्धान भइरहेको प्रहरीले जनाएको छ । पक्राउ परेका थिङलाई लागूऔषध नियन्त्रण ऐन २०३३ बमोजिम मुद्दा चलाइने भएको छ । ऐनअनुसार २ वर्ष देखि १० वर्ष कैद र १५ देखि १ लाख रुपैयाँसम्म जरिवाना हुने व्यवस्था छ ।
मजदुरलाई एक लाखको सम्मान,"काभ्रे (कास) उनीहरूले गाडी चलाएको दुई दशकभन्दा बढी भयो । निरन्तर एकै रुटमा गाडी चलाएका दुई यातायात मजदुरलाई नगद १ लाख ५ हजारका दरले सम्मान गरिएको छ । नेपाल यातायात स्वतन्त्र मजदुर संगठन धुलिखेल रुट इकाईले जेष्ठ मजदुर सदस्य बनेपका बलराम श्रेष्ठ र भक्तपुर गुण्डुका बुद्धिकुमार माकजूलाई सम्मान गरेको हो । बलरामले धुलिखेल काठमाडौ चल्ने बा२ख २५६८ नम्बरको यात्रुबाहक बस चलाउँदै आएका छन् । बुद्धिकुमार सोही रुटमा बा२ ख १७८९ नम्बरको बस चलाउँछन् । स्थापनाको चौधौं अधिवेशन तथा १५ आंैं जेष्ठ यातायात मजदुर सम्मान कार्यक्रममा उत्कृष्ट चालकहरू पोटे तामाङ, सीताराम श्रेष्ठ, विश्व मकाजू, वीरेन्द्र चौधरी र सहचालक सीताराम बस्नेत, वरिष्ठ सल्लाहकार साधुराम खाईजू, जिफन्ट प्रतिनिधि अनिता श्रेष्ठ, कार्यालय प्रमुख अनिल श्रेष्ठलाई सम्मान गरिएको थियो । पनौती रुट इकाईले पनि उत्कृष्ट चालक पाँच जना र सहचालक तीन जनालाई सम्मान गरेको छ ।"
'मापदण्ड मिचिए भत्काइदिनुस्',"छलफलमा सांसद सरिता गिरी, नारायण राना, मोहन बानियाँ, रेणुका गुरुङ, दिव्यमणि राजभण्डारी, सरला कुमारी यादव, चाँद तारालगायतले सम्पदा संरक्षणका विषयमा धारणा राखेका थिए । पुरातत्त्व विभागका महानिर्देशक गौतमले विश्व सम्पदामा भइरकेका गतिविधिबारे जानकारी दिएका थिए । महानगरका प्रशासकीय अधिकृत कोइरालाले महानगरले गर्ने जुनसुकै काममा पनि अवरोध आएको गुनासो गरेका थिए । प्राचीन सम्मारक ऐनको ख्याल नगरी काम गरेको र सम्पदा मास्ने काम महानगरले गरेकाले अवरोध गर्नुपरेको अभियन्ताले जवाफ दिएका थिए ।"
टुंगियो मदनोत्सव,चीरस्वायगू अर्थात् लिंग झुन्ड्याएपछि यहाँका नेवार समुदाय भीमसेन मन्दिरमा गई गुठीभोज गर्नेसमेत प्रचलन रहेको स्थानीय बासिन्दा बताउँछन् । यसका साथै बुधबार बिहानैदेखि साँझसम्म एकआपसमा रङ लगाई र पानी छ्यापाछ्याप गरी हर्षोलासका साथ होली पर्व मनाएको छ ।
हरिसिद्धिमा देवीनाच,"अनि राम र राक्षसबीच भएको युद्ध हुन्छ । अन्तमा सुग्रीवले बाली वध गरेको, नारदले सुग्रीव र ताराको पुनः विवाह गरिदिएको र मालीले माला ल्याई हनुमानलाई दिएको दृश्य नाचमार्फत देखाइएको छ । नाच वाद्यवादनमा दमोखिं, प्वांगा, भुस्याहा, छुस्याहा र ताः हुन्छ । नाच प्रत्येक वर्ष फागुपूर्णिमाको अवसरमा देखाइन्छ ।"
पारवहनको नयाँ ढोका,नयाँ सहमतिसँगै सरसामान ढुवानीका लागि नेपालले बन्दरगाहका विभिन्न विकल्प पाएको छ । यी विकल्पमध्ये सहज सञ्चालन प्रक्रिया भएको सस्तो बन्दरगाह रोज्नु नै मुलुकको हितमा हुनेछ । बन्दरगाहको सञ्चालन प्रक्रिया झन्झटिलो हुनुहुँदैन । सामान छुटाउने र ढुवानी कार्य झन्झटिलो भयो भने जतिवटै विकल्प भए पनि पारवहनबाट व्यापार फस्टाउन र मुलुकले फाइदा पाउन सक्दैन । सामान ढुवानी र छुटाउने प्रक्रिया सक्दो सरलीकरण गरी वैज्ञानिक बनाउनुपर्छ । त्यसो भए मात्र दुईपक्षीय सहमति र सदाशयताले सार्थकता प्राप्त गर्छ । जलमार्ग र बन्दरगाहबारे अहिले समझदारी मात्रै भएको हो । भारतसँग भएका कतिपय सम्झौताका मसी सुक्न नपाउँदै कार्यान्वयनमा जटिलता देखिएका कैयौं उदाहरण छन् । पछिल्लो समझदारी त्यस्तै उदाहरणको शृंखलामा नपरोस् ।
शान्तिको चाहनामा तुषारापात,"चन्द समूहको पार्टीलाई प्रतिबन्ध लगाउनु अघि कतै गृहकार्य नपुगेको हो कि भन्ने महसुस भएको छ । जतिसुकै सानो पार्टी किन नहोस्, त्यसलाई राजनीतिक एजेन्डा बोकेको हुनाले लोकतान्त्रिक प्रक्रियाबाट वार्ता र छलफलमा ल्याउनुपर्ने र समस्या समाधान गर्नमा उद्यत हुनुपर्नेमा त्यस्तो नभई उल्टै निरंकुश तवरले प्रतिबन्ध लगाउने कदमले पक्कै पनि समस्याको समाधान हुन सक्दैन । नरनाथ पाण्डे, कावासोती८, नवलपुर"
फेरिएको जीवनशैली,"यो लेख्नुको अर्थ यो होइन कि सीता दाहालले उपचार पाउनुहुन्न । उनी यो मामिलामा निर्दोष नै छन् । उनको शीघ्र स्वास्थ्यलाभको कामना ।यो पढेपछि कसैलाई लाग्दो हो, लोकतन्त्र ल्याउनमा दाहालको ठूलो भूमिका छ भनेर । तर कसैले नभन्ला कि लोकतन्त्र ल्याउन दाहालको भूमिका छैन । हरेक नेताको जीवनमा पारदर्शिता भन्ने न्युनतम मान्यता हुन्छ । त्यो हुनुपर्छ भन्नेमात्र कुरा हो । लोकतन्त्र कोही एकका कारणमात्र नभएर समग्र देशको योगदानले प्राप्त भएको हो । न्युटनको बराबर तर विपरीत सिद्धान्त राजनीतिमा पनि चल्नु हो भने लोकतन्त्र स्थापनामा तत्कालीन राजा ज्ञानेन्द्रको जति ठूलो हात कसैको छैन । राजनीति सेवा बनाउन र कमाउने पेसा बनाउनबाट रोक्नु, खबरदारी गर्नु सबै जनताको कर्तव्य पनि हो । समय अधिकारी, सिनाम, ताप्लेजुङ"
नीतिगत भ्रष्टाचारको प्रस्थानविन्दु,"अब के गर्ने ?नचाहँदानचाहँदै नेपाल ट्रष्ट ऐनमा संशोधन भइसक्यो । यसको आडमा ट्रष्टका जग्गा बिक्री वा लामो अवधिको लिजमा लैजान सकिने भयो । यसमा स्थानीय सरोकारवालाले चासो र चिन्ता लिनुपर्छ । एउटा बाटो भक्तपुर नगरपालिकाले देखाएको छ । सल्लाघारीको जग्गा संरक्षण गर्न आफै अघि सरेको छ । त्यो जग्गामा कि खोप विश्वविद्यालय बन्नुपर्छ कि खाली नै राख्नुपर्छ, ताकि दैवी प्रकोप पर्दा स्थानीय समुदाय त्यसमा बस्न सकुन् । रत्नमन्दिर जोगाउने काम पोखरावासीको हुनुपर्छ भने दियालो बंगला जोगाउने काम चितवनवासीको । नागार्जुनगोकर्ण काठमाडौंको बचेखुचेको सौन्दर्य र पर्यावरणीय दृष्टिले कति महत्त्वपूर्ण छ, भनिरहनु पर्दैन । ११ जिल्लामा रहेको २१,००० रोपनी जग्गा पहिचान गरी स्थानीय तहबाट नै संरक्षण गर्नु आजको आवश्यकता हो ।सिंहदरबारले अहिले पनि चेतेको छैन । चेतेको हुँदो हो भने नेपाल ट्रष्ट ऐनमा यस्तो संशोधन आउने थिएन । यो झुक्किएर आएको हैन । संशोधनमाथि संशोधन पर्दा अस्वीकार्य हुनुपर्ने कारण थिएन । सुतेको मान्छेलाई व्युँझाउन सकिन्छ, सुतेको बहाना गर्नेलाई व्युँझाउन सकिँदैन यो उक्ति त्यसै बनेको हैन ।"
आँटिला नेता,"विवाद माथिको व्यक्तित्वकोइराला पनि मानवोचित क्रुटिबाट मुत्त थिएनन् । उनको राजनीतिक जीवन पनि पक्कै विवादरहित रहेन । यहाँ के स्मरणीय छ भने विश्वका कुनै पनि राजनीतिज्ञ विवादमुक्त रहनसकेको इतिहास छैन । भारतमै पनि महात्मा गान्धीबारे आज पनि विवाद देखिन्छ । विवाद जीवन्तताको अर्को नाम हो । जसले काम गर्छ, उसका बारेमा टिप्पणी हुन्छन् । कोइरालाले काम गर्ने र निर्णय लिने साहस देखाए । उनको निरन्तरको सक्रियता जीवनको सबभन्दा सकारात्मक पक्ष हो । कहिल्यै हार नखाने उनको स्वभाव थियो । जीवनका आखिरी दिनहरूमा उनले गरेको निर्णायक र ऐतिहासिक कामले उनको विगतमा देखिएको अभाव र कमजोरीलाई पूर्णतः गौण बनाइदियो । लेखक कोइरालाका सञ्चार सहयोगी थिए ।"
ककरा हाथ कनक पिचकारी !,फागु पर्व संवाद र आत्मीयताको पर्व हो । एउटा कनक पिचकारी अहिले संघीय सरकारको हातमा छ । ओलीसत्तालाई भने आफ्नो औचित्य र निरन्तरता बाहेक अरु कुनै कुराको चिन्ता छैन ।ट्विटर : _
छाउपडी उन्मूलन मुख्य कार्यसूची,"छाउपडी महिलाको विकराल समस्या हो, किनभने एउटी महिला १३१४ वर्षको उमेरदेखि रजस्वला भएर ४५५० को उमेर बिताउँदा महिनामा चार दिनका दरले वर्षमा ४८ दिन र रजोनिवृत्तिसम्म सरदर १६५० दिन छाउगोठमा रहन बाध्य हुन्छन् । उनीहरूसँगै शिशुहरूले पनि दुईतीन वर्षसम्म सरदर १४४ दिन सोही अवस्था झेल्न पुग्छन् । यसबाट महिला तथा शिशुको स्वास्थ्यमा पर्ने नकारात्मक असरको सहजै अनुमान लगाउन सकिन्छ । समाधान नभएको समस्या बिरलै होला । अतः छाउपडी समस्याको समाधानका लागि सम्बन्धित पक्षले यसलाई नाराभाषण बनाएर कागजी योजनामा सीमित नराखी स्थलगत रूपमा कार्यक्रम लैजानुपर्छ । यससँग सम्बन्धित संघसंस्थाहरू तारेहोटलमा सेमिनार गर्नेभन्दा सुदूरका गाउँ पुग्नुपर्छ । स्थानीय सरकारले छाउपडी उन्मूलनलाई आफ्नो मुख्य कार्यसूचीमा राख्नुपर्छ ।"
मितिनी आमाको सहरमा साइड हिरो,"पत्रकार गिरीश गिरीले आफूले बाल्यकालमै वीरगन्जमा पहिलो पटक खनाललाई भेटेको सुनाए । टेलिशृंखला घैंटोमा घाम मा छायांकनको क्रममा वीरगन्ज आएका खनाललाई आफूले पहिलो पटक यतै भेटेको र कालान्तरमा खनालसँग आफ्नो मित्रता प्रगाढ भएको गिरीले बताए । खनालबाट फिल्म क्षेत्रका धेरै कुरो सुन्दा र उनका लेख रचना पढदा आफू रोमाञ्चित हुने गरेको पनि उनले दाबी गरे । साइड हिरो मा चर्चा गरिएका वीरगन्जकै अर्का पात्र कुर्बान हवारीले ३५ वर्षअघि खनाललाई आफूले वीरगन्जमा भेटेको स्मरण गरे । खनालको पुस्तकमा आफ्नो गीत फर्माइस गर्ने सोखले चर्चा पाउँदा आफू खुसी भएको पनि उनले बताए । उक्त अवसरमा स्थानीय प्रतिभा अजमत अली लगायतकाले गीत, कविता, गजल प्रस्तुत गरेका थिए ।"
फागुमा कलाकार,लेकसाइडमा ओइरोनयाँ वर्ष होस् वा मेला महोत्सव । पोखरेली तन्नेरी विभिन्न उत्सवमा लेकसाइड पुग्न छुटाउँदैनन् । होली मनाउन फेवाताल किनार पुग्ने चलन पुरानै हो । बुधबार ओइरिएको भीड व्यवस्थापनमा प्रहरीलाई निकै गाह्रो भयो । डिहिकोपाटनमा रेडियो कान्तिपुर र क्याम्पिङ चौरमा पोखरेली सांगीतिक कलाकार संघको आयोजनामा छुट्टाछुट्टै कन्सर्ट भए । एउटाको निर्धारित समय सकिएपछि अर्को सुरु गरिएकाले दर्शकश्रोतालाई अलमल भएन । क्याम्पिङ चौरको कन्सर्टमा सुरु हुनु डेढ घण्टा अघिदेखि डीजेले बजाएका धुनमा नाच्नेमा पर्यटकको संख्या उल्लेख्य रह्यो । पोखरेली कलाकारले लामो समयदेखि यहाँका चर्चित भाका र आधुनिक गीत गाउँदै युवा जमातलाई नचाए । लामो समयपछि एउटै मञ्चमा देखिएका पोखरेली कलाकारले नयाँ भाका ल्याउन सिर्जनाकर्म जारी रहेको बताए । रेस्टुरेन्ट व्यवसायीको संस्था (रेबान पोखरा) ले होलीमा पर्यटकलाई पनि सामेल गराउँदै लेकसाइड क्षेत्र परिक्रमा गर्यो । व्यवसायी र होली मनाउन लेकसाइड ओइरिएको भीडले पर्यटकसँग होली खेले । लायन्स क्लबले घैंटो फुटाउने प्रतियोगिता आफ्ना सदस्यहरूका लागि आयोजना गरेको थियो । लेकसाइडका चोकचोकमा पप र रक गीतका कन्सर्टहरूले पर्यटक र होली मनाउन पुगेको भीडलाई दिनभर नचाएका थिए ।
संगिनीलाई साथ,"जेठा र दाजु नि नुहाउन गाकाशिव हौ हरर, जेठानी भाउजू नुहाउन जाँदा साथैमा सररयस्ता शब्द सुरुमा एकदुई जनाले लामो स्वरमा खिपेर गाएपछि सहभागी सबैले फन्को मार्दै गीतको भाकामा साथ दिनुपर्ने समूहकै जानुका पोखरेलले बताइन् । एकातर्फ मनोरञ्जन र अर्कोतर्फ संस्कृति जगेर्ना, उनले भनिन् । यो समूहले गुन्यूचोली र एकै प्रकारको ओढ्ने ओढेर संगिनी प्रस्तुत गर्छ । कम्तीमा पछिल्लो पुस्तासम्म यो नृत्यलाई सिकाउने हाम्रो प्रयास हो, स्थानीय तुलसा थापाले भनिन्, चासो जगाउन सकिन्छ कि भन्ने आशा पलाएको छ । हिले लगायत धनकुटा बजार आसपासका बस्ती तथा चौबिसे क्षेत्रमा पनि संगिनी नृत्य लोकप्रिय बन्दै गएको स्थानीय सरिता बरुवालको दाबी छ ।"
घनश्याम र मोमिला पुरस्कृत,"कार्यक्रममा प्रतिष्ठानका कुलपति गंगाप्रसाद उप्रेती, सदस्यसचिव जगतप्रसाद उपाध्याय, शंकर लामिछाने प्रतिष्ठानका अध्यक्ष राधेश्याम लेकाली, कोषाध्यक्ष पद्मावती सिंह, सदस्य पुष्पा खनालसँगै पुरस्कृत स्रष्टा राजकर्णिकार र जोशीले शंकर लामिछानेले नेपाली साहित्यमा पुर्याएको योगदानको प्रशंसा गरे । कार्यक्रममा लामिछानेका श्रीमती रत्ना र छोरा दीप लगायतको उपस्थिति थियो ।"
अनैकोट पुगे स्रष्टा,आआफ्नो क्षेत्रमा लामो समयदेखि योगदान पुर्याएकाले स्रष्टालाई सम्मानित गरिएको जनसांस्कृतिक महासंघ नेपालका अध्यक्ष सरल सहयात्रीले बताए ।
नीरव मोदी लन्डनमा पक्राउ,"नीरव मोदी समूहसँग सम्बन्धित ४८९७५ करोड रुपैयाँको सुन, हीरा लगायतका बहुमूल्य सामान जफत गरिएको छ । यसअघि महाराष्ट्रको अलिबागमा रहेको मोदीको बंगला डाइनामाइटबाट ध्वस्त बनाइएको छ । उक्त बंगलाको मूल्य १ सय करोड रहेको बताइएको छ ।"
फिनल्यान्ड विश्वकै खुसी मुलुक,"भुटानले सन् २०११ मा राष्ट्रसंघमा प्रस्ताव गरेपछि विश्व खुसी दिवस सुरु भएको थियो । यस वर्षको रिपोर्टमा भुटान आफैं भने ९५ औं नम्बरमा परेको छ । शक्तिशाली मुलुक भने शीर्ष १० स्थानमा अटाएनन् । बेलायत १५ औं नम्बरमा, जर्मनी १० मा, जापान ५८ मा, रूस ६८ नम्बरमा र चीन ९३ औं नम्बरमा परेका छन् । सार्क मुलुकहरूमा पाकिस्तान ७५ औं नम्बरमा, नेपाल एक सय, बंगलादेश १२५, श्रीलंका १३०, भारत १४० र अफगानिस्तान १५४ नम्बरमा छन् । सूचीमा १ सय ५६ मुलुकहरू रहेकोमा सार्क सदस्य माल्दिभ्स भने उक्त सूचीमा छैन । विश्वका सबैभन्दा कम खुसी देशको सूचीमा भने दक्षिण सुडान १ नम्बरमा परेको छ । त्यसपछि क्रमशः मध्यअफ्रिकी गणतन्त्र, अफगानिस्तान, तान्जानिया, रुवान्डा, यमन, मलावी, सिरिया, बोत्स्वाना र हैटी छन् ।"
भारतमा तिब्बती शरणार्थी घटे,तिब्बतीलाई आर्थिक समस्या प्रमुख रूपमा रहेको छ । उनीहरूलाई कुनै पनि सम्पक्ति खरिदबित्री गर्न या बैंक क्रेडिट कार्ड लिन मुस्किल छ । पछिल्लो समय भारतीय सरकारले कर्मचारी र नेतालाई प्रवासी तिब्बती सरकारको कार्यक्रममा सहभागी हुन रोक लगाएको थियो । भारतीय प्रधानमन्त्री नरेन्द्र मोदी र चिनियाँ राष्ट्रपति सी चिनफिङबीच भएको वार्तापछि यस्तो निर्देशन आएको थियो ।
अस्ट्रेलियाले आप्रवासी कटौती गर्ने,अस्ट्रेलियाले सन् २०१५ देखि वार्षिक १ लाख ९० हजार आप्रवासीलाई भित्र्याउने योजना लिएको हो । तथ्यांकअनुसार गत आर्थिक वर्षमा करिब १ लाख ६३ हजार आप्रवासी अस्ट्रेलिया भित्रिएका भए पनि १ लाख १२ हजार सिड्नी तथा मेलबर्नमा बसोबास गरेका थिए । यहाँ आएपछि बढी जनसंख्या भएका सहरमा आप्रवासीहरू थपिँदा जनसंख्याको चाप बढेका कारणसमेत सरकारले यो कदम चालेको हो । जनसंख्याको चाप बढ्दै गएपछि न्यु साउथ वेल्स तथा भिक्टोरिया राज्य सरकारले समेत आप्रवासी संख्या घटाउनुपर्ने बताउँदै आएका थिए ।
हिउँ हटाएपछि बाटो खुल्यो,"सडक अवरुद्ध हुँदा जिल्लाबाट काठमाडौं आवतजावत गर्न झन्डै २ सय किमिभन्दा बढी लामो यात्रा गर्नु परेको थियो । हिउँले बाटो छेकेपछि जिल्लावासी रुकुम पश्चिम, सल्यानमा पर्ने राप्ती लोकमार्ग हुँदै काठमाडौं आउजाउ गर्थे । सिस्ने गाउँपालिकादेखि मध्यपहाडी लोकमार्ग हुँदै बागलुङ, पोखरा भएर काठमाडौं पुग्न ४ सय २८ किलोमिटर यात्रा गर्नुपर्छ । राप्ती लोकमार्ग भएर जाँदा ६ सय ३८ किलोमिटर यात्रा गर्नुपर्छ । हिउँ हटाइएपछि रुकुमकोटदेखि बागलुङको बुर्तिबाङ, काँक्रीदेखि बुर्तिबाङ तथा सोझो पोखरा, काठमाडौं जानेलाई सजिलो भएको छ । बुधबारदेखि आवतजावत सहज हुने भूमे गाउँपालिका अध्यक्ष रामसुर बुढा मगरले बताए ।"
थुनछेक बहस सुरु,सरकारी वकिलको कार्यालयले मुद्दा दायर गरेकै दिन यातना र सार्वजनिक कसुर लागेका ६ जना प्रहरी अदालतमा उपस्थित भएका थिए । उनीहरूलाई फागुन ३० गते जिल्ला अदालतले धरौटीमा छाड्न आदेश दिएको थियो । न्यायाधीश राजेन्द्रकुमार आचार्यको इजलासले उक्त आदेश दिएको हो । विष्टको मुद्दा पनि आचार्यकै इजलासमा परेको छ । पुस ३ गते निर्मलाकी आमा दुर्गादेवीले विष्टसहित ८ जनाका नाममा प्रमाण नष्ट गरेको अभियोगमा जिल्ला प्रहरी कार्यालयमा जाहेरी दिएकी थिइन् । सोही दिन दिलीप विष्टका दाइ खड्कले विष्टसहित ४ जनाका नाममा यातनासम्बन्धी जाहेरी दिएका थिए । भीमदत्त नगरपालिका १९ बाग्फाँटाका दिलीपलाई प्रहरीले यसअघि मुख्य अभियुक्तका रूपमा सार्वजनिक गरेको थियो ।
धनी घुसेपछि गरिब परिचयपत्रै स्थगित,२०६८ को जनगणना अनुसार आएको तथ्यांकको आधारमा आवश्यक संख्यामा गणक र सुपरिवेक्षक मन्क्रालयले नियुत्ति गरेको हो । उनीहहरूले जिल्लास्थित गाविस र नगरपालिकाका स्थानीयहरूको घरदैलोमा पुगेर पारिवारिक विवरण संकलन गरेको दाबी छ । अहिले वितरणका क्रममा भने समस्या देखिएको हो ।
विशाल हातमा झुम्मिए पर्यटक,"आफूहरूको डिजाइनले देशीविदेशी सबैको ध्यान खिँचेको देखेर चकित भएको आनको प्रतिक्रिया छ । भियतनाममा उपनिवेश खडा गर्दा फ्रान्सेलीहरूको प्रमुख नाका रहेको द वा ना हिल्सले गत साल २७ लाख पर्यटक भित्र्याएको थियो ।ढुंगे रङका तिनै मान्छेका जस्ता विशाल हत्केला अधिकांश पर्यटकको आर्षकणमा परेको भियतनाम नेसनल एडमनिस्ट्रेसन अफ टुरिजमले जनाएको छ । दुई चम्किला, विशला हातहरू असली हात जस्तै देखिन्छन्, अर्का पर्यटक ट्र्युअङ लिन थाई भन्छन्, यी हेरेपछि मलाई मान्छेले जे पनि गर्न सक्छन् भन्ने अनुभव भयो ।"
शिलान्यासमै सीमित सुनकोसी पुल,"पुल अभावमा पश्चिमी भोजपुरको आमचोक र खोटाङको जन्तेढुंगा गाउँपालिकाका सर्वसाधारणले बढी सास्ती खेप्नुपरको उनले बताए । पुल निर्माणका लागि तयारी गरिएको पिलरको गाड्ने जमिनमुनि कडा चट्टान निस्केका कारण ढिलाइ भएको सडक विभाग पुल आयोजना पूर्वी सेक्टर कार्यालय धरानका प्रमुख इन्जिनियर कैलाश साहले बताए । पहिलेको डिजाइनमा पुल बन्न नसक्ने भएकाले पुनः अर्को डिजाइन गर्नुपर्ने भएको छ, उनले भने, पुलको नयाँ डिजाइन बनेर आइएपछि विभागले स्वीकृत गर्नेछ । डिजाइन स्वीकृत भएर आएपछि पहिलेकै लागत र ठेकेदारले काम सुरु गर्ने उनले बताए । पुल नहुँदा सिधा यातायात सञ्चालन हुन नसक्दा सामान ढुवानी र आवतजावतमा समस्या छ ।"
कफी खेती फैलिँदै,दिउललाई प्लास्टिकको भाँडामा राखेर गुम्स्याउनुपर्छ त्यसमा रहेको लेदो फाल्नुपर्छ । यस्तो लेदोलाई पार्चमेन्ट भनिन्छ । दिउललाइ कफी बनाउन भने विशेष मेसिनमा राख्नुपर्छ जुन किसानका लागि अहिलेसम्म सम्भव भएको छैन । व्यापारीहरूले मेसिन राखेर दिउलबाट कफी बनाउने गरेका छन् ।
नर्सरीबाट १२ हजार बिरुवा,०४५ मा स्थापना गरिएको फार्ममा उनी ०६२ यता आफैं जुटेका छन् । वर्षातको समयमा ४०४५ हजार बिरुवा बिक्री गर्ने नरेन्द्रले हिउँदे सिजनमा पाँचदेखि आठ हजार बिरुवा बिक्री गर्दै आएका छन् ।
बन्दरगाहको पुल अन्तिम चरणमा,चिनियाँ प्रहरी अधिकारीका अनुसार तातोपानी क्षेत्रको लिपिङको सडक बनाइसकेपछि सवारी आउजाउ गराइनेछ । त्यसपछि मितेरी पुलको संरचनासँगै सीमा जोडिएको लिपिङ बजारको भग्नावशेष भत्काइनेछ । सीमाबाट करिब ६ किमि पश्चिम लार्चामा निर्माण भइरहेको सुक्खा बन्दरगाहमा सिधै सामान ओराल्ने योजना चीनले बनाएको छ । यसअघि मितेरी पुल नजिकैको भन्सारमा यार्डमा सामान जाँच गरिन्थ्यो । तीन महिनामा बन्दरगाह र ८ महिनामा सडक मर्मत पूरा गर्ने तयारी चीनले गरेको छ । सुख्खा बन्दरगाह रंगरोगन गरेर निर्माणको अन्तिम चरणमा काम भइरहेको छ । सशस्त्र प्रहरी बलका डीएसपी कृष्णगोपाल गुरुङका अनुसार नाका खोल्ने पूर्वतयारीका लागि लागि सीमामा दुवै देशका अधिकारबीच सुरक्षासम्बन्धी दुई पटक अनौपचारिक बैठक भइसकेको छ । भूकम्पपछि तातोपानी नाका पूर्ण रूपमा बन्द छ । नाका बन्द हुँदा सीमाका हजारौं जना बेरोजगार भएका छन् ।
दूधकोसीबाट ६३५ मेगावाट,"आयोजना सञ्चालनमा आएपछि विद्युतीय सेवासहित जलाशयमा डुंगा सयर, माछापालनलगायत पर्यटन प्रवर्द्धनको विकास हुने प्रतिनिधिसभा सदस्य भट्टराईले बताए । यसले धार्मिकस्थल हलेसी आउने पर्यटकलाई डुंगा सयर गराउने योजना बनाइएको भट्टराईको भनाइ छ ।"
रसुवागढीबाट आउने चिनियाँ पर्यटक बढे,"नेपाल घुम्नका लागि चिनियाँ पर्यटकले एक वर्षमा १ सय ५० दिनसम्मको फ्री भिसा पाउँदै आएका छन् । नेपाल घुम्न आउने धेरैजसो चिनियाँ पर्यटकले करिब ३० दिनको भिसा लिने गरेका छन् । अधिकांश चिनियाँ पर्यटकहरूले ल्हासा, गोन्जाउबाटै भिसा लगाएर आउने गरेका छन् । करिब १० प्रतिशत पर्यटकले मात्र रसुवागढी अध्यागमनबाट भिसा लिने गरेका छन् । नेपाल आउने अधिकांश चिनियाँ पर्यटक काठमाडौं, पोखरा तथा लुम्बिनी जाने गरेका छन् । रसुवागढी नाकालाई चीन सरकारले अन्तर्राष्ट्रिय नाका घोषणा गरे पनि नेपालतर्फ अझै पनि भौतिक पूर्वाधारको विकास हुन सकेको छैन ।"
जेटका पाइलटद्वारा हडतालको चेतावनी,एयरलाइन्सलाई एक अर्बभन्दा बढी अमेरिकी डलर ऋणको बोझ छ । कयौं महिनादेखि सो ऋण तिर्नका लागि एयरलाइन्स संघर्षरत छ । यस असहज परिस्थितिका कारण अरू एयरलाइन्ससँग प्रतिस्पर्धा गर्न नसक्दा सयौं उडान रद्द हुने गरेको बताइन्छ । भारुको अवमूल्यन भइरहेको यस अवस्थामा तेलको मूल्य भने वृद्धि हुनाले एयरलाइन्सलाई थप भार परेको छ । यसअघि नै जेट एयरलाइन्सका ४० भन्दा बढी विमान थन्किएका छन् । भारत सरकारले गत मंगलबार जेट एयरवेज व्यवस्थापनलाई थन्किएका विमानहरूको भविष्यको विषयमा आकस्मिक छलफलका लागि आह्वान गरेको थियो ।
प्रस्तावित श्रम नीति सार्वजनिक गर्न माग,प्रस्तावित सुझावमा एक कम्पनी छाडेर अर्कोमा भाग्ने समस्या रोक्न भन्दै कामदारको पारिश्रमिकबाट केही प्रतिशत रकम (छलफलकै क्रममा) कटौती गर्ने प्रस्ताव गरिएको छ । कटौती गरिने रकम कामदारकै स्वास्थ्य एवं सुरक्षा योजनाअन्तर्गत सोस्कोमा राखिने र कामदार फर्कने बेला उक्त रकम फिर्ता गर्नेसम्बन्धी प्रस्ताव पेस गरिएको प्रस्ताव गरिएको छ । मन्त्रिपरिषद्बाट पारित भएपछि परिवर्तित कानुन कार्यान्वयन हुनेछ ।
७ महिनामा सय दिन काज,"सचिव नहुँदा सास्तीप्रदेश प्रमुखको कार्यालय सम्मानित मात्र होइन, संवेदनशील कार्यालय पनि हो । कति बेला के काम पर्छ, को मान्छे (विशिष्ट पदाधिकारी) आउँछ ठेगान हुँदैन । यस्तो कार्यालयमा सचिव सधैं बाहिर हुँदा सास्ती व्यहोर्नुपरेको कर्मचारी बताउँछन् । प्रदेश प्रमुखका प्रेस सल्लाहकार श्रीधर पौड्यालले कहिलेकाहीँ प्रदेश प्रमुखको सवारीमा आवश्यक सवारी साधन, स्कर्टिङजस्ता काममा समस्या हुने गरेको बताए । सचिवलाई गर्ने व्यवहार नै फरक हुन्छ, शाखा अधिकृतलाई कसले टेर्ने ? उनले भने, तर यस्ता महत्त्वपूर्ण काममा सचिव मौकाले मात्र भेटिनुहुन्छ । सचिवकै बेवास्ताले प्रदेश प्रमुखको कार्यालयमा निर्माणाधीन संरचना पनि अधुरै छन् । एक कर्मचारीले भने, महिनामा एकपटक कर्मचारीलाई तलब खुवाउन आउनुहुन्छ, साता दस दिनमा फर्किहाल्नुहुन्छ ।"
नयाँ संरचनाले अलमल,"अनियमित भनिएको दैनिक भ्रमण भत्ताको प्रसंगमा उनले आफूले भत्ता माग नगरेको बताए । कार्यालयले प्रक्रियाअनुसार आफ्नो खातामा हालेको उनको भनाइ छ । सचिव गेलालले प्रदेश प्रमुखको सचिवालय र कार्यालयबीच पनि केही द्वन्द्व रहेको बताए । उनले भने, मैले सम्बन्ध सुमधुर बनाउने प्रयास गरें, काम गर्ने क्रममा केही कमजोरी हुनु अस्वाभाविक होइन ।"
एसईईको तयारी पूरा,भक्तपुरबाट ५ हजार ७ सय ८२ परीक्षार्थी एसईईको तयारीमा रहेको शिक्षा विकास तथा समन्वय इकाई प्रमुख हरिप्रसाद दाहालले बताए । तीमध्ये १० जना ग्रेड वृद्धि तथा ७१ जना प्राविधिक धारका छन् । त्यसनिम्ति २३ वटा परीक्षा केन्द्र कायम गरिएको छ । विद्यार्थी संख्या नघटे पनि पायक नपरेकाले एउटा परीक्षा केन्द्र घटाइएको दाहालले बताए ।
एक वर्षदेखि प्रधानाध्यापक गयल,"बाटोमै मारपिट गर्ने धम्की आएपछि म विद्यालय गइनँ, शर्माले भने, अब म विद्यालय जान्नँ होला । उनले विद्यालयले आरोप लगाएजस्तो ८ लाख नभई २ लाख रुपैयाँ आफूले चलाएको स्विकारे । अरू रकम विद्यालयमा काम गरेकालाई भुक्तानी गरेको उनको दाबी छ । केही दिनमै जिल्ला प्रशासन पुगेर हिसाबकिताब बुझाउने योजनामा रहेको उनले बताए ।"
अजितले दिलाएको खुसी,नगरपालिकाले १ लाख १ हजार दिने अजितलाई राजविराज नगरपालिकाले प्रोत्साहनस्वरूप एक लाख एक हजार रुपैयाँ दिने भएको छ । नगरप्रमुख शम्भुप्रसाद यादवले राजविराज नगरपालिका र सिंगो मुलुककै सान बढाएकाले अजितलाई प्रोत्साहनस्वरूप उक्त रकम दिइने बताए । उनले आफ्नो एक महिनाको तलबसमेत अजितलाई दिने जनाएका छन् । प्रदेश २ सरकारले अजितलाई प्रोत्साहनस्वरूप ५ लाख रुपैयाँ दिने निर्णय सोमबार गरेको थियो ।
धुले मैदानमा काभ्रे गोल्डकप,"पूर्वाधार अभावका कारण खेलाडी उत्पादनलगायतका विषयमा मार परिरहेको कर्माचार्यले बताए । सानो खेलमैदानमा अभ्यास गरेका खेलाडीले ठूलोमा राम्रो प्रस्तुति दिन सक्दैनन्, पूर्वाधार नभएपछि प्रतियोगिता नै आयोजना गर्न सकिएको छैन, कर्माचार्यले भने, ए डिभिजन क्लबहरू आउनै मान्दैनन्, आइहाले पनि प्रतियोगिताको लागत नै बढ्छ । ४५ लाख खर्च हुने अनुमान गरिएको प्रतियोगिताका आयोजक दाताकै भरमा छन् । उपत्यकासँग जोडिएको जिल्लामा पूर्वाधार र प्रतियोगिता नहुँदा खेलाडी कम उत्पादन भएका छन् । काभ्रेका जर्जप्रिन्स कार्की आर्मी र राष्ट्रिय टोलीमा छन् भने प्रिजन तामाङ यू१९ राष्ट्रिय टोलीमा छन् ।"
बागलुङ रंगशालाको डीपीआर तयार,"कभर्डहलमा इन्डोर खेलहरू सञ्चालन हुनेछन् भने मैदानमा क्रिकेट, फुटबल र अन्य खेलको अभ्यास र राष्ट्रिय प्रतियोगता गर्न सकिन्छ । प्रारम्भिक अध्ययनका लागि मन्त्रालयले चालु वर्ष ३० लाख रुपैयाँ बजेट दिएको छ । समितिले उत्तरगंगा नजिकैको एक स्थान र छेन्टुङको अर्को मैदानलाई सिफारिस गरेपछि जग्गा प्राप्तिको तयारी भएको हो ।"
लुम्बिनी खुकुरी फाइनलमा,"२ सय ४ रनको लक्ष्य पाएको वेस्टर्न ४८५ ओभरमा १ सय ६० रनमै समेटियो । निर्मल थापाले ३४, महेश रानाले २७ र भुवन पाण्डेले १४ रन बनाए । खुकुरीका रमेश कुर्की, शाहब आलम, अजयकुमार लोनिया र शंकर रानाले समान २ विकेट लिए । शंकर म्यान अफ द म्याच भए ।"
नेपाल र भारत फेरि भिड्ने,"श्रीलंकाका सहायक प्रशिक्षक दामिका आत्रुकोरोलाले पनि आफ्नो टिमको प्रदर्शनप्रति सन्तोष व्यक्त गरे । उनले भने, हाम्रा खेलाडीले रक्षात्मक खेल्ने योजनामा निकै मिहिनेत गरेर खेले । टिममा सुधार भएको छ । साफ २०१६ यता पहिलो प्रतियोगिता खेलेकोले टिममा अनुभवको अभाव देखियो । हाम्रा लागि यो साफ राम्रो अनुभव र राम्रो पाठ भयो । नेपाली महिला टिम र श्रीलंकाबीचको यो पाँचौं खेल हो । यसमा नेपालले शतप्रतिशत जित हासिल गरेको छ । ५ खेलमा २३ गोल गरेको नेपालविरुद्ध श्रीलंकाले कुनै गोल गर्न सकेको छैन ।"
अनुज र सोनी च्याम्पियन,"उपाधि चुम्दा खुसी छु, विजेता अनुजले भने, राइडसँगै गजबको शान्ति अनुभूति पाएँ । साइकल मर्मत गर्ने मान्छेले उपाधि जित्ने अवसर पाउँदा खुसीको सीमा नरहेको उनले सुनाए । अब यसलाई नै करिअर बनाउँछु, उनले भने । मायादेवी मन्दिरपरिसरमा लुम्बिनी विकास कोषका कोषाध्यक्ष सुरेन्द्रमुनि शाक्य र ग्रेट बुद्धिस्ट ट्रेलका परिकल्पनाकार विक्रम पाँडेले खेलाडीलाई पुरस्कृत गरे ।"
लगातार उपाधि यात्रा,"माल्दिभ्सका रेफ्री अदम फाजिलले भारतका सन्जु, मनीषा, इन्दुमथी र गोलकिपर अदिती चौहानलाई पहेँलो कार्डको देखाए । सुरुको १५ मिनेट टिमले उत्कृष्ट प्रर्दशन गरे पनि आफ्नै गल्तीले गोल खान पुगेपछि टिमको प्रर्दशन ओरालो लागेको बंगलादेशका प्रशिक्षक गोलाम रब्बानी छोतोनको प्रतिक्रिया थियो । भारत दक्षिण एसियाकै बलियो टिम भएको उल्लेख गर्दै उनले खेलाडीको गल्ती र पाएका अवसर सदुपयोग गर्न नसक्दा फराकिलो हार बेहोर्नुपरेको बताए । भारतकी प्रशिक्षक मायामोल रक्कीले विपक्षीले सुरुमा दबाब दिए पनि आफ्ना खेलाडीले उत्कृष्ट खेल पस्कँदै जित दर्ता भएकोमा सन्तुष्टि जनाइन् । उनले उपाधिका लागि नेपालसँग हुने म्याचको प्रतीक्षामा आफू रहेको सुनाइन् । नेपाल बलियो टिम भएको रक्कीको प्रतिक्रिया थियो ।"
रेस्लिङमा भगवती च्याम्पियन,महिला वान भर्सेज वानमा जमुनाले गीतालाई पराजित गरिन् । महिलाकै अर्को वान भर्सेज वानमा लक्ष्मी घर्तीमगरले लीलालाई हराइन् ।भारतीय र नेपाली रेस्लरबीचको पुरुष वान भर्सेज वानमा भारतका प्रिन्स वंशीले नेपालका बाबु शाहेबलाई हराए । विजेतालाई नायक राजेश हमालले पुरस्कृत गरे ।
उद्घाटनमा आयोजकविरुद्ध मछिन्द्र,"हेटौंडा (कास) दोस्रो संस्करणको भूगर्भ सिमेन्ट दोस्रो सहिद स्मृति राष्ट्रिय फुटबल प्रतियोगिता बिहीबार सुरु हुँदै छ । हेटौंडा१० स्थित वनविज्ञान मैदानमा हुने प्रतियोगिताको तयारी पूरा भएको आयोजक मकवानपुर जिल्ला फुटबल संघले जनाएको छ । बिहीबार उद्घाटन खेल आयोजक मकवानपुर र मछिन्द्र क्लबबीच हुने प्रतिस्पर्धा हुनेछ । संघका अध्यक्ष टीकाराम लामाले चैत १६ सम्म चल्ने प्रतियोगितामा १० टोलीको सहभागिता रहने जनाए । प्रतियोगितामा आयोजक, दाउफिन्स र थ्रीस्टार, आर्मी, एपीएफ, नेपाल पुलिस, मछिन्द्र, हिमालयन शेर्पा, सरस्वती र च्यासल युथ सहभागी हुने छन् । विजेता तथा उपविजेताले क्रमशः ८ लाख र ४ लाख रुपैयाँ पुरस्कार जित्ने छन् ।"
पौडीका २० खेलाडी छनोट,"काठमाडौं (कास) आठौं राष्ट्रिय खेलकुदका लागि प्रदेश ३ बाट पौडी खेलाडी छनोट सकिएको छ । १२ पुरुष र ८ महिला खेलाडी छनोट भएका छन् । पुरुषमा काठमाडौंका निर्भय थापा, जयन्तप्रकाश गुरुङ, राहुल दर्शन, अधिकांसबहादुर श्रेष्ठ र स्पन्दन शाक्य, ललितपुरका सेरेन सिंह, मोहित शाक्य, इर्भिन श्रेष्ठ, संरक्षण थापा र विवेक महर्जन, दोलखाका रितेश खड्का तथा नुवाकोटका मनोज बखती छनोट भए । महिलामा काठमाडौंका लुमना शाक्य, राभ्या श्रेष्ठ, अनु सियाना पन्त, शीलादेवी गुरुङ र आयुक्ति थापा तथा ललितपुरका रोशा न्यौपाने, शिक्षा श्रेष्ठ र जरिया महर्जन छानिए ।"

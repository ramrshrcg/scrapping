शीर्षक,विवरण
प्रसारण लाइन बराबरी लगानीमा,"यो निकै महत्त्वपूर्ण सहमति हो, उनले भने, समग्रमा बैठक निकै सकारात्मक रह्यो । आगामी वर्ष माथिल्लो तामाकोसी, रसुवागढी, सान्जेल, तल्लो सोलुजस्ता आयोजनाको निर्माण पूरा भई करिब एक हजार मेगावाट विद्युत् राष्ट्रिय प्रणालीमा जोडिने अनुमान छ । यी आयोजना निर्माण भएसँगै नेपालमा उत्पादित बिजुली खेर जाने प्राधिकरणको प्रक्षेपण छ । विद्युत् खेर जाने अवस्थामा भारतसँग इनर्जी बैंकिङ गर्ने प्रस्ताव नेपालले राखेको थियो । नेपालमा विद्युत् खेर जाने अवस्था भए भारत पठाउने र आवश्यक परेको बखत ल्याउने अवधारणा नै इनर्जी बैंकिङ हो । नेपालमा अधिकांश विद्युत् आयोजना रन अफ रिभर प्रकृतिका भएकाले वर्षाको समयमा बढी विद्युत् उत्पादन हुन्छ । बढी विद्युत्को माग हुने सुक्खायाममा भने कम उत्पादन हुन्छ । यसविपरीत भारतमा भने कृषिजन्य प्रयोजनका लागि वर्षायाममा बढी माग हुन्छ । विपरीत समयमा विद्युत्को माग घटबढ हुने यही प्रकृतिका कारण नेपाल र भारतबीच इनर्जी बैंकिङ उपयुक्त हुने ऊर्जा अधिकारीहरू बताउँछन् । बैठकले भारतको इनर्जी एक्सचेन्जमा प्राधिकरणलाई कारोबारको स्वीकृति दिने निर्णय गरेको छ । यसका लागि अक्टोबरभित्रै तयारी पूरा हुने घिसिङले जानकारी दिए । बैठकले इनरुवापूर्णिया, लम्कीबरेली अन्तरदेशीय प्रसारण लाइनको डीपीआर पनि स्वीकृत गरेको छ । कुशाहाकटैया र रक्सौलपरवानीपुर अन्तरदेशीय प्रसारण लाइनको स्तरोन्नतिका लागि पनि सहमति जुटेको छ ।"
प्रदेश डीएफओ संघमै फिर्ता,"ती जिल्लामा धेरै वनक्षेत्र भएकाले व्यवस्थापन र संरक्षण प्रभावकारी गराउन दुइटा कार्यालय राखिएको हो ।प्रदेश सरकारलाई सरकारवादी मुद्दा चलाउने अधिकार नभएको भन्दै प्राविधिक उपसचिवहरूले डीएफओलाई केन्द्र सरकारअन्तर्गत नै राख्न संघीय मामिला तथा सामान्य प्रशासनमन्त्री लालबाबु पण्डित र मुख्यसचिव लोकदर्शन रेग्मीलगायत अधिकारीको ध्यानाकर्षण गराउँदै आएका थिए ।पछिल्लो निर्णयलाई प्रदेश सरकारहरूले केन्द्रले केन्द्रीकृत मानसिकताले काम गरेको आरोप लगाएका छन् । प्रदेशमा फैलिएको वनको व्यवस्थापन, संरक्षण र उपयोग गर्ने अधिकार प्रदेश सरकारलाई हुने संवैधानिक व्यवस्था बेवास्ता गरी केन्द्रले कानुन बनाएको टिप्पणी गर्दै प्रदेशका वनमन्त्रीहरूले त्यो ऐन फिर्ता हुनुपर्ने माग गरेका छन् । उनीहरूले आफैंले डीएफओ नियुक्त गर्ने चेतावनीसमेत दिएका छन् । अन्तर प्रदेश समन्वय परिषद्को बैठकमा समेत मुख्यमन्त्रीहरूले कानुन निर्माणका क्रममा केन्द्र सरकारले प्रदेशलाई असहयोग गरिरहेको गुनासो प्रधानमन्त्रीसमक्ष गरेका थिए । संविधानविपरीत जारी ऐन कार्यान्वयन गर्नु हुँदैन, गण्डकी प्रदेशका उद्योग, पर्यटन, वन तथा वातावरणमन्त्री विकास लम्सालले कान्तिपुरसित भने । उनले डीएफओहरूले केन्द्र सरकारअन्तर्गत बस्न रुचि देखाउनुमा धेरै स्वार्थले काम गरेको बताए । यसअघि लम्सालले गण्डकी प्रदेशअन्तर्गतका डीएफओहरूलाई पोखरामा डाकेरै केन्द्र नताक्न र प्रदेशअन्तर्गत नै बसेर काम गर्न आग्रह गरेका थिए । सरकारवादी सबै मुद्दा केन्द्र सरकारले मात्र हेर्न सक्ने संवैधानिक व्यवस्था छ । संविधानको धारा १५८ को ६ (क) मा नेपाल सरकारवादी वा प्रतिवादी भई दायर भएका मुद्दामा नेपाल सरकारका तर्फबाट प्रतिरक्षा गर्ने उल्लेख छ । प्रदेशमा खटिएदेखि नै कर्मचारीले संविधानमा भएको व्यवस्थालाई आधार बनाएर आफूहरूलाई संघमा राख्न दबाब दिँदै आएका थिए । प्रदेश २ का वनमन्त्री रामनरेश रायले संघीय सरकारले डीएफओ फिर्ता लगे पनि प्रदेशले अलग्गै कर्मचारी भर्ना गर्न सक्ने बताए । नेपाल सरकारले खटाएको कर्मचारी एउटा कुनामा बस्छन्, उनले कान्तिपुरसित भने, हामीले खटाएको कर्मचारीले काम गर्छन् । नेपाल वन प्राविधिक संघ (एनएफए) का अध्यक्ष कुमुद श्रेष्ठले कार्यालय प्रमुख केन्द्र र अरू कर्मचारी प्रदेशको हुँदा कार्यसम्पादनमा समस्या निम्तिन सक्ने तर्क गरे । प्रदेशका सबै वनको व्यवस्थापन प्रदेशले गर्ने भएकाले हाकिम प्रदेशप्रति नै उत्तरदायी हुने व्यवस्था हुँदा प्रदेशसंघबीच कुनै द्वन्द्व हुने थिएन, उनले भने, आफू केन्द्रको कर्मचारी हुने भएकाले उसले प्रदेशलाई नटेर्ने सम्भावना हुन्छ ।"
अलराउन्डरको अप्रत्याशित निर्णय,"२०१४ मा बंगलादेशमा भएको ट्वान्टी२० विश्वकपमा नेपालले अफगानिस्तान र हङकङलाई पराजित गरेर सानदार प्रदर्शन गर्यो । तर घरेलु टोलीसँगको हारले समूह चरणबाटै बाहिरिनुपर्यो । विश्वकप प्रतियोगितासम्मको यो यात्रा नै नेपाली क्रिकेटको अहिलेसम्मकै सबैभन्दा ठूलो सफलता हो । सन् २०१४ मै नेपाल न्युजिल्यान्डमा आयोजित एकदिवसीय विश्वकप छनोटमा सहभागी १० टोलीमध्ये नवौं भयो । फलस्वरूप डिभिजन२ बाट रेलिगेसनमा पर्यो । त्यही वर्ष डिभिजन३ मा सफलता हासिल गरी पुनः दोस्रो डिभिजनमा उक्लियो । सन् २०१५ मा नेपालले आईसीसी विश्व क्रिकेट लिग च्याम्पियनसिपमा स्थान बनायो । यस प्रतियोगितामा सहभागिता निश्चित भएपछि नेपालले स्वतः डिभिजन१ को मान्यता पायो । सन् २०१७ सम्म चलेको यस प्रतियोगितामा नेपालले ७ टोलीसँग होम एन्ड अवेका आधारमा १४ खेल खेल्यो । यस प्रतियोगितामा असफल भएपछि पुनः रेलिगेसनमा परेको थियो । २०१७ मै डिभिजन२ को फाइनलमा पुगेर नेपालले डिभिजन१ को यात्रा तय गर्यो भने एकदिवसीय विश्वकप छनोटमा पनि स्थान बनायो । सन् २०१८ मा जिम्बावेमा भएको एकदिवसीय विश्वकप छनोटमार्फत नेपालले एकदिवसीयमा मान्यता पाएको हो । यो पनि नेपाली क्रिकेटको अर्को ऐतिहासिक सफलता हो ।२०१९ मा ट्वान्टी२० विश्वकपको एसियाली छनोटमा सिंगापुरसँग पराजित भएपछि ग्लोबल छनोटमा पुग्न असफल भएको हो । यी सबै उतारचढावमा नेपाली क्रिकेट टोलीको नेतृत्व पारसले गरे । ट्वान्टी२० विश्वकप खेल्न पाउनु र एकदिवसीय मान्यता पाउनुलाई करियरको सबैभन्दा ठूलो सफलता ठान्छन् उनी । भन्छन्, यो यात्रामा मेरा समकालीन खेलाडी र प्रशिक्षकको सहयोग महत्त्वपूर्ण रह्यो । तीन विदेशी रोय डायस, पुबुदु दासानायके र उमेश पटवाल तथा स्थानीय जगत टमाटा गुरुले कप्तानका रूपमा मलाई धेरै सहयोग गर्नुभयो । खेलाडीहरूको साथ पनि उस्तै रह्यो । प्रस्ट रूपमा जसरी भए पनि क्रिकेटलाई माथि पुर्याउने हाम्रो लक्ष्य थियो र सबैको लक्ष्यलाई एकाकार गरेरै यहाँ आइपुगेका हौं ।विश्व जगत्मा नेपाली क्रिकेटको मानकलाई उचो बनाउने अभियानको नेतृत्व गरेका पारसलाई कप्तानीबाट राजीनामा दिनुपर्ने दबाब तत्कालका लागि थिएन । नेपाल क्रिकेट संघ (क्यान) को हालै निर्वाचित नयाँ कार्यसमितिले पनि यसबारे निर्णय गरेको होइन । मैदानभित्र उनको रणनीति र व्यक्तिगत प्रदर्शन पनि खस्केको थिएन, बरु अझै राम्रो भइरहेको थियो । म मैदानभित्र एउटा खेल हारेको दुःखमा वा एउटा खेल जितेको अवस्थामा पद छाड्ने प्रवृत्तिको मान्छे होइन । र, यो निर्णय रातारात गरिएको पनि होइन, मंगलबार पत्रकार सम्मेलनमा पारसले भने, क्यानमा नयाँ नेतृत्व आएको छ, आईसीसीले निलम्बन फुकुवा गरेको छ र अब सबै मिलेर नयाँ सुरुआत गर्नुछ । अबका दिनमा नयाँ चुनौती स्वीकार गर्दै सबैले आआफ्नो जिम्मेवारी पूरा गर्नेछन् भन्ने आशा गर्छु ।१० वर्ष नेपाली क्रिकेटलाई सम्भव भएजति सबै उपलब्धि दिलाएका पारसले आफूले कप्तानी छाडे पनि क्रिकेटबाट टाढा हुन नसक्ने प्रस्ट पारे । संघको छनोटमा परेको अवस्थामा राष्ट्रका लागि सदैव तयार रहेको उनले बताए । खेलाडीका रूपमा आफूलाई निरन्तरता दिन चाहन्छु, तर अहिले केही समय आराम गर्नेछु, उनले भने, कप्तान मात्र होइन, मेन्टर, सेलेक्टर र खेलाडीका रूपमा बिताएँ । अब म खेल्छुखेल्दिनँ भन्ने कुरा सेलेक्सन कमिटी र प्रशिक्षकको निर्णयमा भर पर्छ । राष्ट्रिय टिम हुँदै नेतृत्व गर्ने अवसर पनि पाएँ । यो एउटा अविश्वसनीय यात्रा थियो र यसको अन्त्य कुनै दिन हुनु नै थियो ।"
आलमलाई ७ दिन म्याद,"(रौतहट)  राजपुर बम विस्फोट घटनामा संलग्न आरोपमा पक्राउ परेका कांग्रेस सांसद एवं पूर्वमन्त्री मोहमद आफताब आलमलाई जिल्ला अदालतले अनुसन्धानका लागि मंगलबार ७ दिन म्याद थप गरेको छ । कडा सुरक्षाबीच अदालतमा उपस्थित गराइएका आलमलाई लैजाने क्रममा सेवाग्राहीलाई समेत प्रवेशमा रोक लगाइएको थियो । जिल्ला अदालतका न्यायाधीश चित्रबहादुर गुरुङले सांसद आलमलाई ७ दिने म्याद थपको आदेश गरेका हुन् । न्यायाधीश गुरुङले इजलासमा तपाईंको केही भनाइ छ ? भनेर सोध्दा आलमले १२ वर्ष अघिको मुद्दालाई जोडेर बिनाप्रमाण पक्रने काम भयो भनेका थिए । महान्यायाधिवक्ता कार्यालयले मुद्दा नचल्ने भनिसकेको अवस्थामा पक्रँदा मलाई आश्चर्य लागेको छ, उनले अदालतसामु भनेका थिए । म्याद थपपछि जिल्ला प्रहरी लैजाने क्रममा अदालत बाहिर सांसद आलमले सञ्चारकर्मीसित भने, अरू कुरा म बोल्दिनँ, चाँडै दूधको दूध पानीको पानी छुट्टिन्छ, धैर्य गर्नुस् । २०६४ चैत २७ गते राति अहिलेको राजपुर नगरपालिका४ फरदवा गाउँको तत्कालीन मन्त्री तथा कांग्रेस नेता शेख इद्रिसको गोठमा विस्फोट हुँदा घाइतेलाई इँटाभट्टामा जलाएर मारेको आरोपमा आलम आइतबार पक्राउ परेका हुन् । उनी रौतहट २ बाट प्रतिनिधिसभाका सांसद हुन् ।संविधानसभा निर्वाचन लक्षित गरेर बम बनाउँदै गर्दा भएको विस्फोटमा केही मानिसको मृत्यु भएको थियो । प्रमाण नष्ट गर्नका लागि घाइते भएकालाई इँटाभट्टामा जिउँदै जलाएर मारेको अभियोगमा पीडितले सांसद आलम र उनका भाइ महताब आलमलगायत ५ जनामाथि किटानी जाहेरी दिएका थिए । २०६५ असार ९ मा आरोपित पाँचै जनालाई पक्राउ गरेको प्रहरीले एकै दिनमा अनुसन्धान सकेर जिल्ला सरकारी वकिलको कार्यालयमा प्रतिवेदन बुझाएको थियो । सरकारी वकिलको कार्यालयले आधार कमजोर भन्दै मुद्दा चल्न नसक्ने प्रतिवेदन बनाएको थियो । असार ३० मा महान्यायाधिवक्ता कार्यालयले उक्त निर्णयको पक्ष लिँदै मुद्दा नचलाउने निर्णय गर्यो । म्याद थप गरी एकै दिनमा अनुसन्धान सकेर जमानीमा छाडिएको थियो । प्रहरीले विस्फोट घटना नभएको सर्जमिन मुचुल्का बनाएको थियो । पीडितले भने सर्वोच्च अदालतमा रिट दायर गरे । सर्वोच्ले घटना अनुसन्धान गरी दोषीलाई कारबाहीको दायरामा ल्याउन आदेश दिए पनि कार्यान्वयन गरिएन । पीडितले सर्वोच्चमा पुनः मानहानि मुद्दा दायर गरे । सर्वोच्चको फैसला कार्यान्वयन निर्देशनालयको ताकेतापछि आलमलाई पक्राउ गर्न प्रहरी बाध्य भएको हो ।"
राष्ट्रपति आज म्यानमार जाने,"काठमाडौं (कास) राष्ट्रपति विद्यादेवी भण्डारीले बुधबारदेखि म्यानमारको चारदिने राजकीय भ्रमण गर्दै छिन् । भण्डारी म्यानमारका राष्ट्रपति ऊ विन मिन्टको निमन्त्रणामा त्यसतर्फ जान लागेकी हुन् । परराष्ट्र मन्त्रालयका अनुसार भण्डारीले त्यहाँका राष्ट्रपति मिन्टसँग दुईपक्षीय वार्ता गर्नेछिन् । उनले म्यानमारकी स्टेट काउन्सिलर आङ सान सुकीसँग पनि भेट गर्नेछिन् । म्यानमारका राष्ट्रपति मिन्टले आयोजना गर्ने राजकीय भोजमा राष्ट्रपति भण्डारी सहभागी हुनेछिन् । राष्ट्रपति भण्डारीले पिङ ओ लिङमा म्यानमारका नेपालीभाषीसँग पनि भेट्ने कार्यक्रम छ । उनले बगानमा युनेस्को विश्वसम्पदा क्षेत्र, पूर्वराजधानी सहर यंगुनका ऐतिहासिक र सांस्कृतिक महत्त्वका ठाउँका पनि भ्रमण गर्नेछिन् । राष्ट्रपतिको टोलीमा परराष्ट्रमन्त्री प्रदीपकुमार ज्ञवाली, परराष्ट्र सचिव शंकरदास बैरागी, राष्ट्रपति कार्यालयका सचिव हरि पौडेललगायत छन् । राष्ट्रपति भण्डारी कात्तिक २ मा जापान जानेछिन् । उनी त्यहाँका नयाँ राजा नारुहितोको गद्दी आरोहण समारोहमा उपस्थित हुनेछिन् । घुमघामपछि भण्डारी ६ गते स्वदेश फर्कने कार्यक्रम छ । नेपाल र म्यानमारबीच सन् १९६० देखि कूटनीतिक सम्बन्धको सुरुआत भएको हो । परराष्ट्र मन्त्रालयका सहसचिव तथा प्रवक्ता भरतराज पौडेलका अनुसार राष्ट्रपति भण्डारीको म्यानमार भ्रमण दुई मुलुकबीच इतिहासदेखि चल्दै आएको सम्बन्धलाई थप बलियो बनाउनका लागि हुन लागेको हो । गत वर्ष म्यानमारका राष्ट्रपति मिन्टले नेपाल भ्रमण गरेका थिए ।"
गाईगोरु संरक्षण गर्न आदेश,"काठमाडौं (कास) सर्वोच्च अदालतले राष्ट्रिय जनावर गाईका बाच्छाबाच्छीको संरक्षणमा ध्यान दिन सरकारका नाममा परमादेश जारी गरेको छ । गाईगोरु र बाच्छाबाच्छीको संरक्षण हुनुपर्ने माग राखी दायर गरिको रिट निवेदनको सुनुवाइपछि सर्वोच्चले प्रदेश र स्थानीय तहको सहकार्यमा पशु संरक्षणको व्यवस्था मिलाउन निर्देशनात्मक आदेश जारी गरेको हो ।सर्वोच्च अदालतका न्यायाधीशद्वय आनन्दमोहन भट्टराई र पुरुषोत्तम भण्डारीको संयुक्त इजलासले किसानले पालेका पशुपन्छीको तथ्यांक संकलन गर्न, सबै पशुको पहिचान हुन सक्ने गरी ट्यागिङ गर्न र उनीहरूका समस्या पहिचान गर्न आदेश जारी गरेको छ । सर्वोच्चले किसानलाई गाईगोरुको बिमाका लागि प्रोत्साहित गर्न तथा लाग्ने खर्चको निश्चित भाग अनुदानका रूपमा सहयोग गर्नसमेत सरकारलाई आदेश दिएको छ । गाईगोरुको अबैध सीमा वारपारको समस्या रोक्न आदेश दिँदै सर्वोच्चले अस्थायी स्यहार केन्द्र खोली छाडा छाडिएका गाईबस्तुको स्याहारसम्भारको व्यवस्था मिलाउन पनि भनेको छ । हरेक स्थानीय तहमा सार्वजनिक जग्गा संरक्षण गरी गौचरण व्यवस्था गर्न र सामुदायिक वनमा घाँसे बिरुवा रोप्न सुझाव दिँदै सर्वोच्चले व्यावसायिक रूपमा उपयोगी नश्लका गाईगोरु पाल्न र वृद्ध पशुको स्याहारका लागि किसानलाई अनुदानको व्यवस्था मिलाउन आदेश जारी गरेको छ । अधिवक्ता पदमबहादुर श्रेष्ठले जथाभावी गाईगोरुको हत्या भएको र कतिपय अवस्थामा बूढा भएपछि छाडा छाडिएको भन्दै तिनीहरूको संरक्षणमा आदेश जारी हुनुपर्ने माग राखी सर्वोच्च अदालतमा रिट दर्ता गराएका थिए ।"
कमसल खानाले कलिलैमा मोटोपना,"नेपालमा करिब ३६ हजार बालबालिकामा मोटोपना ११ लाख बालबालिका कुपोषणले गर्दा पुड्का  करिब २ लाख ९० हजार बालबालिका ख्याउटे १३ लाखमा भिटामिन ॅए, आइरनलगायत आवश्यक पोषक तत्त्वको कमी  ३८ प्रतिशत बालबालिकाले ६ महिनादेखि २ वर्षबीच फलफूल वा तरकारी खान पाउँदैनन् प्याकेटका तयारी खानेकुराको बढ्दो प्रयोगले नकारात्मक असर"
खुलामञ्च जोगाउन समिति,"काठमाडौं (कास) राजधानीको खुलामञ्च र टुँडिखेल संरक्षण गर्न विजयलाल श्रेष्ठको संयोजकत्वमा समिति गठन भएको छ । टुँडिखेल जोगाउन दबाब दिने उद्देश्यले अकुपाई टुँडिखेल अभियान सञ्चालन गर्न समिति बनाएको श्रेष्ठले बताए । समितिले टुँडिखेलबारे चेतना फैलाउने, छलफल चलाउनेदेखि टुँडिखेल मानव साङ्लोले घेर्नेसम्मको कार्यक्रम रहेको उनले बताए । अभियानको पहिलो कार्यक्रम विश्व स्वतन्त्रता दिवसको अवसर पारेर गर्न लागिएको छ । टुँडिखेललाई काठमाडौंको फोक्सो नामकरण गर्दै यसलाई अतिक्रमणबाट जोगाउन दबाब दिने उद्देश्यले नयाँ अभियान घोषणा भएको श्रेष्ठले बताए । सम्पद संरक्षण अभियन्ता आलोकसिद्धि तुलाधरले नागरिक नजागेसम्म सम्पदा मासिने नरोकिने बताए । खुलामञ्च मासेर अहिले बसपार्क बनाइएको छ । बसपार्क सञ्चालन भएको ठाउँमा काठमाडौं महानगरपालिकाले ढलान गरेको छ । ढलान गर्दा स्थानीयले रोकेका थिए । त्यसको दुई दिनपछि महानगरले रातारात ढलान गरेको हो । बसपार्कभन्दा दक्षिणतिरको भाग जस्ताले बारिएको छ । जस्ताले बारिएर त्यहाँ दरबार हाइस्कुलका ठेकेदार कम्पनीको सामान राख्ने र कामदार बस्ने स्थान बनाइएको छ । केही भागमा गाडी पार्किङस्थल बनाइएको छ । गाडी पार्किङ गरिएको ठाउँसम्म जाने ठाउँ हिलाम्य छ । हामीलाई चाहिने खुला ठाउँ हो, आलोक भन्छन्, हेर्दा हेर्दै कब्जामा पर्यो खुलामञ्च ।"
अनुत्पादक क्षेत्रमै सकिन्छ लक्षित वर्गको बजेट,"बालविवाहमुक्त घोषणा चुनौतीप्रदेश सरकारले ०७८ सम्ममा बालविवाहमुक्त प्रदेश बनाउने घोषणा गरे पनि विभिन्न चुनौतीहरू देखा परेका छन् । प्रदेश सरकारसँग हाल प्रदेशभित्रका १३ जिल्लाअन्तर्गत ११९ वटा स्थानीय तहमा बालविवाहको अवस्था कस्तो रहेको छ भन्ने तथ्यांक नहुँदा घोषणाका लागि आवश्यक कार्यक्रम अगाडि बढाउन समस्या भइरहेको छ । प्रदेश सरकार ०६८ को जनगणनाअनुसार २९ प्रतिशत बालविवाह रहेको भन्दै स्थानीय तहसँगको समन्वय र सहकार्यमा बालविवाहमुक्त प्रदेश बनाउने अभियानमा जुटिरहेको छ । हामीसँग बालविवाहमुक्त प्रदेश बनाउनका लागि मुख्य कुरा तथ्यांकमै छैन । अहिले १५ जना अभियान्ताले काम गरिरहेका छन् । तर, यो पर्याप्त छैन । ३२ जना आवश्यकता रहेको भए पनि अझै जनशक्ति अपुग रहेको छ, सामाजिक महाशाखाकी प्रमुख महिला विकास अधिकृत इन्दिरा ओझाले भनिन् ।"
१४ सय मतदाता थपिए,भक्तपुर (कास) भक्तपुर क्षेत्र नम्बर एकको प्रदेशसभा क मा १ हजार ४ सय ८४ मतदाता थपिएका छन् । यो क्षेत्रबाट निर्वाचित हरिशरण लामिछानेको निधनपछि उपनिर्वाचनको तयारी भइरहेको छ । थपिएका मतदातामध्ये ७ सय ४८ महिला र ७ सय ३६ पुरुष छन् । यसअघिको निर्वाचनमा ४३ हजार ५ सय ५२ मतदाता थिए । मंसिर १४ मा हुने उपनिर्वाचनका लागि निर्वाचन कार्यालयले २२ केन्द्र तोकेको छ । चाँगुनारायण नगरपालिकाको ९ वटै वडा र भक्तपुर नगरपालिकाको १० नम्बर वडा यो क्षेत्रमा पर्छ ।
नवदुर्गा मन्दिर पुनर्निर्माण ठप्प,"ललितपुर (कास) ठेचोस्थित ऐतिहासिक नवदुर्गा मन्दिर पुनर्निर्माण गर्न बजेट छुट्याए पनि कामले तीव्रता पाउन सकेको छैन । पुरातत्त्व विभागले यो मन्दिर निर्माण गर्न २ करोड ४६ लाख रुपैयाँ विनियोजन गरेको छ । मन्दिर पुनर्निर्माण गर्न एक महिनाअघि जग खनेको थियो । विभागले उत्खनन गर्न विज्ञ टोली नपठाउँदा थप काम अघि नबढेको हो । मन्दिरको जग खनेर छोडेको दुई महिना हुन लाग्यो, नवदुर्गा गुठियार धर्मराज माली भने, विभागबाट उत्खनन टोली आउँछ कि भनेर काम अघि बढाउन सकेनौं । पुरातत्त्व विभागका प्रमुख पुरातत्त्वविद् रामबहादुर कुँवरले मन्दिरमा उत्खनन गर्न टोली जाने बताए ।"
सुली सुकाएर मल,"चितवन (कास) गुणचन्द्र विष्टले भरतपुर१८ गाँजीपुरमा कुखुरा फार्मबाट निस्कने सुलीबाट मल बनाउन थालेका छन् । २०३० टनसम्म मल उत्पादन हुन्छ, विष्टले भने । फार्मभित्रै मल उत्पादन कारखानाको सोमबार भरतपुर महानगरपालिकाका मेयर रेनु दाहालले उद्घाटन गरिन् ।"
१२ वर्षभरि लुकेको न्याय,"भनाइ नै छ, कहिल्यै नहुनुभन्दा त ढिलै भए पनि वेश । एउटा ज्यादै डरलाग्दो र जघन्य अपराधको आरोप लागेको १२ वर्षपछि प्रतिनिधिसभामा रौतहट२ बाट निर्वाचित सांसद तथा कांग्रेसका पूर्वकेन्द्रीय सदस्य मोहम्मद आफताब आलम पक्राउ परेको घटनालाई यही रूपमा लिन सकिन्छ । यो घटनाले एकसाथ हाम्रो न्याय प्रणाली र प्रहरी प्रशासनका दुइटा पाटा देखाएको छ । एकातिर, शक्तिसम्बन्धमा माथिपट्टि रहेकाहरूलाई छुन सितिमिति कानुन पनि कसरी डराउँछ र आरोपितलाई जोगाउन राज्य संयन्त्रको उपयोग कसरी हुन्छ भन्ने दृष्टान्त हो यो प्रकरण । यसले हाम्रो कानुनी प्रणालीको गम्भीर कमजोरी झल्काउँछ जघन्य अपराधका आरोपितसमेत १२ वर्षसम्म जोगिँदैनन् मात्र, विधिलाई निस्तेज तुल्याउने त्यस्ता व्यक्ति विधि बनाउने नै ठाउँमा समेत पुग्छन् । अर्कोतिर, विधिको शासनका अगाडि घटना जतिसुकै पुरानो भए पनि अपराधका आरोपितले उन्मुक्ति पाउन सक्दैन भन्ने तथ्य यो घटनाले पुष्टि गर्छ । जुनसुकै अभियुक्त पनि एक दिन कानुनी कठघरामा उभिनैपर्छ भन्ने सकारात्मक सन्देश यसले दिएको छ ।आलममाथि जुन आरोप लागेको छ, त्यो यति बर्बर र क्रूर छ कि, सिनेमाको दृश्यकै रूपमा त्यसलाई सम्झने हो भने पनि जोकोहीको आङ सिरिङ हुन्छ । उनीविरुद्ध परेका जाहेरीहरूअनुसार संविधानसभाको पहिलो निर्वाचन हुने २०६४ चैत २८ को अघिल्लो दिन आलमले चुनावमा मत दिन कोही नआओस् भनेर तर्साउने नियतले एउटा गोठमा बम पड्काउँछन् । र, विस्फोटबाट ज्यान गुमाएकालाई मात्र होइन, घाइते भएकालाई पनि उपचार गराउनुको सट्टा घटना बाहिर ल्याउलान् भनेर आलमका आफन्तहरूले नजिकको इँटाभट्टाको भुंग्रोमा जिउँदै जलाएर मार्छन् । यसरी मारिनेमा स्थानीय ओसी अख्तर र त्रिलोकप्रतापसिंहलगायत अन्य २० जना भारतीय रहेको भनाइ स्थानीयवासीको छ । त्रिलोकका पिता नारायणसिंह राजपुतले त जाहेरीमा लेखेका छन्, गोठमा बम विस्फोट गराउँदा मेरो छोरा सामान्य घाइते भएको थियो । घाइते अवस्थामा त्रिलोकले घर जान्छु, बुवाले उपचार गराउनुहुन्छ भन्दाभन्दै स्लाइन दिने बहानामा प्वाइजन दिई बेहोस पारेर नजिकको इँटाभट्टाको दाउरा हाल्ने म्यानमा खसालेर जिउँदै जलाई लास गायब गरियो । पीडित परिवारका अनुसार विस्फोटपछि घटनाको प्रमाण मेटाउन आलमले रातारात गाउँभरिका मानिस लगाए । राति इँटाभट्टाको चिम्नीमा घाइतेलाई हाल्न लैजाँदा प्रहरीको गाडीसमेत प्रयोग भएको थियो । आलमविरुद्ध लाग्दा ज्यान जोखिममा पर्ने भएकाले कोही चुइँक्क बोलेनन् ।घटनालगत्तै पीडितका परिवारले जाहेरी नदिएका होइनन् । तर प्रहरी र सरकारी वकिलहरूले अनुसन्धान गर्नै चाहेनन्, आरोपितलाई उन्मुक्ति दिने बाटो रोजे । राजनीतिक संरक्षणका कारण आलमविरुद्ध कारबाही प्रक्रिया अघि नै बढेन । संविधानसभा निर्वाचनपछि २०६५ वैशाख १८ मै अख्तरकी आमा रुक्साना खातुनले प्रहरीमा आलम, उनका भाइ महताव आलम, शेख भदई, मोबिन आलम र शेख सराज गरी पाँच जनाविरुद्ध कर्तब्य ज्यान मुद्दाको किटानी जाहेरी दिएकी थिइन् । तर फेरि कथा उही सिनेमाको रिलझैं घुम्यो, छोराका लागि न्याय मागेकी रुक्साना खातुनको अज्ञात समूहले गोली हानी हत्या गर्यो । घटनास्थल पुगेको प्रहरी टोलीले कतै पनि विस्फोट नभएको झूटो सर्जमिन मुचुल्का गर्यो । घाइतेलाई जिउँदै जलाइएको भनिएको भट्टाको माटो परीक्षणका लागि नलगी प्रहरीले त्यसबेला अर्कै भट्टाबाट लगेको आरोप पीडित परिवारको छ । सरकारी वकिलको कार्यालयले कसुर पुष्टिको आधार कमजोर भन्दै मुद्दा चल्न नसक्ने प्रतिवेदन बनायो । त्यही आधारमा महान्यायाधिवक्ता कार्यालयले मुद्दा नचलाउने निर्णय गर्यो । पीडितको रिट दायरपछि सर्वोच्च अदालतले २०६९ जेठ १६ मा महान्यायाधिवक्ताको निर्णय खारेज गरिदियो । त्यसपछि आलमसहित आरोपीलाई पक्राउ गरेर अनुसन्धान गर्न बाटो खुले पनि राजनीतिक पहुँच र शक्तिको आडसामु सात वर्षसम्म प्रहरी निरीह नै बन्यो । पीडितले फेरि सर्वोच्चमा मानहानिको मुद्दा दायर गरे । सर्वोच्चको फैसला कार्यान्वयन निर्देशनालयको ताकेतापछि बल्ल आलम पक्राउ परेका हुन् । विस्फोटका बेला कति मान्छे थिए, कतिलाई जलाइयो र कतिलाई बेपत्ता बनाइयो यकिन छैन । यसको सत्यतथ्य पत्ता लगाएर दोषीलाई कारबाही गर्न प्रहरीले आलमबाहेकका अन्य प्रतिवादीहरूलाई पनि अविलम्ब पक्राउ गर्नुपर्छ । विस्फोटपछि इँटाभट्टामा मारिएकाहरू कोको थिए, खोजी गरिनुपर्छ । प्रत्यक्षदर्शीहरूसित सोधपुछ गर्नुपर्छ । घटनामा भारतीयहरू पनि परेको भनिएकाले भारतको प्रहरीसित पनि सम्पर्क गरी खोजबिन गर्नुपर्छ । र, आवश्यक सबुतहरू संकलन गरी दोषीलाई कारबाही र पीडितलाई न्याय दिलाउनुपर्छ । देशमा विधिको शासन छ भन्ने अनुभूति आमसमुदायमा पुर्याउनुपर्छ । तत्कालीन शक्तिसम्बन्धले कसैले मुलुकको प्रशासन हातमा लिन खोजे पनि एक दिन ऊ कानुनको फन्दामा परेरै छोड्ने सन्देश स्थापित गर्नुपर्छ । उता, प्रहरी अनुसन्धानलाई प्रभावित पार्ने कुनै गतिविधि आलमसम्बद्ध दल नेपाली कांग्रेसको कुनै पनि तहबाट हुनुहुँदैन । आलम पक्राउविरुद्ध कांग्रेसको रौतहटस्थित केही स्थानीय तप्का आन्दोलित भएको खबर छ । तर कांग्रेस प्रवक्ता विश्वप्रकाश शर्माले ट्वीटमार्फत अनुसन्धानमार्फत निर्दोष या दोषी ठहर हुने कानुनी प्रक्रियालाई सबैले सघाउनुपर्ने जनाइसकेका छन् । कांग्रेसको यो केन्द्रीय धारणा रौतहट कांग्रेसले पनि अनिवार्य बोक्नेछ भन्दै उनले उल्लेख गरेका छन्, निर्दोष कहिल्यै पनि दण्डित हुनुहुन्न दोषी कसैले पनि उन्मुक्ति पाउनुहुन्न । यो र योजस्ता हरेक प्रकरणमा राज्य र सहयोगी सबै निकायले ख्याल गर्नुपर्ने सत्य यही हो ।"
गुठीसम्बन्धी कानुन आवश्यक,"मंगलबार प्रकाशित जगत देउजाको आवश्यक छ गुठी कानुन पढेपछि गुठी, किसानका समस्या, कानुन र हाल फैलिएका भ्रमबारे केही लेख्न मन लाग्यो । सरकारले गुठी विधेयक तयार गर्दै गर्दा विशेषगरी काठमाडौँ उपत्यकाका नेवार समुदायबाट चर्को विरोध भएपछि छलफलबाट पुनः विधेयक ल्याउने भन्दै सरकारले विधेयक फिर्ता लियो । विधेयक फिर्ता भएको ४ महिना हुँदा पनि यसबारे गतिविधि अघि नबढेपछि असन्तुष्टि तथा असहमति भएका विषयमा पुनः छलफल गर्दै अघि बढ्नुपर्ने समयसमेत घर्किएको छ । कुनै पनि समस्या बढाइराख्ने, तन्काइराख्ने र समाधानको प्रक्रियामा नजाने हो भने लेखकले भनेझैं रोग र समस्या झन्झन् गहिरिँंदै जान्छ । संसारमा कुनै पनि समस्या समाधान बिनाको हुँदैन । फरक समाधानको प्रक्रिया फरकफरक हुन सक्छन् । रसुवा जिल्लामा पनि साविक हाकु गाविस हाल आमा छोदिङ्मो गाउँपालिकामा करिब ५ सय परिवार किसान गुठी समस्याबाट ग्रसित छन् । आफ्नै जमिन, आफैंले कमाइ खाइआएका थिए । जग्गा नापी गर्दा गाउँका ठूलाठालु र मुखियाहरूले गुठीको नाममा नपाइदेऊ, कर तिर्नु पर्दैन, कमाइखान पाइन्छ भनेपछि सोझा किसानहरूले जग्गा काठमाडौंमा रहेको स्वयम्भू घ्याङ गुठीको नाममा नपाइदिए । किसानलाई जब स्वामित्व, लालपुर्जाको महत्त्व थाहा भयो । अनि उनीहरू लामो समयदेखि संघर्षमा छन् । तर लामो समय गाउँ, जिल्ला र केन्द्र सरकारको ढोका ढकढक्याउँदा पनि अधिकार पाएका छैनन् । जमिनको अधिकारबाट वञ्चित भएकै कारण उनीहरू सरकारी सेवासुविधाबाट समेत वञ्चित छन् । आफ्नो बास र सम्पत्तिमा हक नहुँदा असुरक्षित महसुस गरिरहेका छन् । रसुवाको विकट हाकुका ती भिराला सुर्काहरूबाट न स्वयम्भूलाई कुनै आम्दानी हुन्छ न त्यो जग्गाको कुनै आवश्यकता नै छ । सुष्मा न्यौपाने, रसुवा"
अपराधमा संलग्न 'माननीय' हरू,"२०६४ चैत २७ गते बम विस्फोटमा घाइते अख्तर र पिन्टु भनिने त्रिलोकप्रसाद सिंहलाई घटनास्थल नजिकैको इँटाभट्टामा जलाउन लगाएको आरोपमा कांग्रेसबाट निर्वाचित प्रतिनिधिसभा सदस्य मोहम्मद आफताव आलम पक्राउ परेको खबरले राजनीति क्षेत्रमा अपराधको पैंठ भइरहेको चिन्ताजनक अवस्थालाई दर्शाउँछ । प्रतिनिधिसभाका सभामुख कृष्णबहादुर महरा बलात्कार प्रयासको आरोप खेपी निलम्बनमा परेको खबर सेलाउन नपाउँदै आफताव आलमको गिरफ्तारी र निलम्बनको खबरले जनताले चुनेका सांसद पनि अपराधबाट अछुतो नरहेको सन्देश गएको छ । यस अघि कैलालीबाट प्रतिनिधित्व गर्ने प्रतिनिधिसभा सदस्य क्रमशः नारदमुनी रानाले रातो पासपोर्ट बिक्री गरेको आरोपमा निलम्बन खेपिसकेका छन् भने निर्वाचित प्रतिनिधिसभा सदस्य रेशम चौधरी हत्याको आरोपमा आजीवन सजाय भोग्दैछन् । कानुन निर्माण गर्ने प्रतिनिधिसभामै अपराधको घुसपैठले नियम कानुन निर्माणमा अवरोध र ढिलासुस्ती गराउन सक्ने हुँदा आरोपित जुनसुकै दल, जातजाति, सम्प्रदायका भए पनि त्वरित तवरले न्यायसम्पादन भई जनता समक्ष नतिजा आउन जरुरी छ । महेन्द्रसिंह बम, टीकापुर१, कैलाली"
कम्युनिस्टको मदिराप्रेम,"धेरै वर्षअघि यो पंक्तिकारले एउटा सार्वजनिक समारोहमा तत्कालीन एमालेको एक नेतालाई यसो एक पेग लगाउने हो कि ? भनेर जिज्ञासा राख्दा उनले कडा प्रतिक्रिया व्यक्त गरेका थिए । ती नेताले भनेका थिए कम्युनिस्टको शब्दकोशमा मद्यपानको कुरै हुँदैन । कम्युनिस्ट भएर मदिरा सेवन गरेमा त्यो आचरणगत त्रुटि भई कडा दण्डको भागिदार हुनुपर्छ । तसर्थ यस्तो कुरै नगर्नोस् । तर आज अधिकांश कम्युनिस्ट नेताहरू मदिरा नभई नहुने स्थितिमा पुगेका छन् । उनीहरू ह्वीस्कीको गिलास समाउन पाउँदा सान र मान बढेको महसुस गर्छन् । यसर्थ अबदेखि कम्युनिस्टहरूको शब्दकोशमा मदिराको महिमा गाउँदै त्यसको सेवन वाञ्छनीय हुने लेख्नु आवश्यक छ । अन्यथा सबै कम्युनिस्ट नेताले मदिरासम्बन्धी आचरण तोडेको ठहर्छ । कृष्णबहादुर महरा र रोशनी शाही दुवै कम्युनिस्ट पृष्ठभूमिका मान्छे हुन् । उनीहरूले मदिरा सेवन गरेर जे परिणाम देखियो, त्यो लज्जाको विषय हो । उनीहरू जस्ता थुप्रै छन्, जो आफूलाई कम्युनिस्ट भन्छन्, तर हरेक दिन रक्सी पिउँछन् । सायद यसैले गर्दा हिजोआज नेपाली बजारमा रक्सी, बियरको खपत निकै बढेको छ । सर्वहारा वर्गका नेताहरूका खुलेआम रक्सी पिउने, भ्रष्टाचार गर्ने, विदेशमा उपचार गर्न जाने दृष्टान्त हेर्दा अब नेकपालाई सर्वहाराको पार्टी भन्न छोडी पुँजीपतिहरूकै पार्टी भनी नामकरण गर्नु उचित हुन्छ । गोपाल देवकोटा, जोरपाटी, काठमाडौं"
चिनियाँ छाताको ओत,"साझेदारीको सारछिमेकीहरूको निसर्त सहयोग बेगर चीनको परिधीय कूटनीति सफल बन्न सक्दैन । त्यसैले पुराण वाचकहरूको शब्दाडम्बर जस्तो रणनीतिक साझेदारी मित्रताको नयाँ शब्दावली मात्र होइन । परराष्ट्र मन्त्री प्रदीप ज्ञवालीले जसरी बुझेका भए पनि रणनीतिक साझेदारी अवधारणाले विगत र वर्तमानमात्र नभएर भविष्यप्रतिको नीतिगत समानतालाई समेट्छ । दुई वा धेरै देशहरू बीचको सम्बन्धलाई रणनीतिक साझेदारीको रूपमा विकसित गर्ने एउटा विशेष अवयव के हो भने साझेदारहरूले विश्वका महत्त्वपूर्ण सामरिक परिघटना एवं ज्वलन्त मुद्दाहरूलाई लगभग समान रूपमा अर्थ्याउनुपर्ने हुन्छ र एकअर्कासँग घनिष्ठ समन्वयमा के कस्तो नीति अनुशरण गर्ने भनेर निर्णय गर्नुपर्ने हुन्छ । स्वाभाविक हो, त्यस्तो अवस्थामा सबभन्दा बलियो साझेदारको विश्वदृष्टि साझा नीति बन्न पुग्छ । बिमस्टेक सैन्य अभ्यासबाट पलायन एवं भेनेजुएलाका विवादित राष्ट्रपति निकोलास मदुरोको समर्थन नेकपा दोहोरो सत्ताको लहडी निर्णय पक्कै थिएन । अर्थराजनीतिक मापदण्ड अनुसार रणनीतिक साझेदारी भनेको शीतयुद्धताकाको गठबन्धन (अलाइन्स) कूटनीतिको नयाँ रूप हो भन्दा खासै फरक पर्दैन । बेल्ट एन्ड रोड इनिसिएटिभको स्वीकार्यता, सी विचारधाराको अनुमोदन एवं बेइजिङ सहमतिको अवलम्बनजस्ता प्रमुख रणनीतिक साझेदारका अपेक्षाहरूले नेपालमा दूरगामी असर सिर्जना गर्न सक्छ । अक्सफोर्ड विश्वविद्यालयका एक राजनीतिशास्त्रीले चीनको शासन व्यवस्थालाई नियन्त्रणवाद (कन्ट्रोलोर्क्यासी) भनेर चित्रित गरेका छन् । त्यस्तो राज्यव्यवस्थाले सुनिश्चित गर्ने सत्ता स्थिरताको आकर्षणलाई कम आंँकलन गर्नु सांघातिक भुल ठहरिन सक्छ । वैचारिक मनोग्रस्ती (आइडिअलजिकल अब्सेसन) जान्नेसुन्ने एवं हुनेखानेहरूको व्यसन हो, तर सामान्यजनको जीवनमा नेपालचीन रणनीतिक साझेधारीले के फरक पर्छ त ? सोझो उत्तर हो, खासै केही हुँदैन । सन् १८५७ को सिपाही विद्रोहदेखि द्वितीय विश्वयुद्धसम्म बेलायतको असामी राज्य (क्लाइन्ट स्टेट) अवस्थितिले गर्दा राणा परिवार एवं तिनका आसेपासेहरू लाभान्वित भए । सन् १९४७ पछि संयुक्त राज्य अमेरिकाको वर्चस्व शाह शासक एवं तिनका चाकरहरूका लागि फलिफाप भयो । जनजाति, मधेसी एवं दलितका लागि सम्भ्रान्तहरूको वफादारी वासिङटनबाट बेइजिङ स्थानान्तरण हुनुले उत्तिसाह्रो असर गर्दैन । धर्म गर्ने बोधगया, काशी र हरिद्वार एवं कर्म गर्ने दिल्ली, कलकत्ता तथा कालापहाड सितिमिती हिमाल नाँघेर उत्तर सर्नेवाला छैन । विश्व अर्थराजनीतिक व्यवस्थाको राजधानी लन्डनबाट वासिङटन हुँदै बेइजिङ आइपुग्ने सम्भावनालाई निरपेक्ष भावले स्वीकार गर्न सक्नुपर्छ । हर्ष र विस्मात कमजोरहरूको साझा नियति जो हुन्छ !"
'निःशुल्क सदस्यता दिन्छु',"लामो समय एउटै कार्यसमितिमा रहेर काम गर्नुभएकाहरूबीच चुनावी प्रतिस्पर्धा हुँदैछ । प्रतिस्पर्धीलाई केही भन्न चाहनुहुन्छ ?मनोनयन दर्ता ककसको हुन्छ, मलाई थाहा छैन । पत्रपत्रिकामा आएको भरमा सबैको मनोनयन दर्ता हुन्छ भन्ने छैन । पत्रपत्रिकामा नआएकाहरूले पनि मनोनयन दर्ता गरेको इतिहास छ । सामाजिक संस्था हो, यसमा सबैले मिलेर जानुपर्छ, सहमतिको वातावरण बनाउन म लचक छु । मसँंग प्रतिस्पर्धा गर्ने साथीहरूलाई पनि म त्यही भन्न चाहन्छु । यो लिन आउने होइन, दिन आउने ठाउँ हो ।"
'पसिना फन्ड बनाउँछु',"तर तपाईंका प्रतिस्पर्धी दुईपटक उपाध्यक्षमा काम गरिसकेकाले विकल्प नै थिएन भन्नेछ नि ? यो आफू अनुकूलको व्याख्या हो । हिजो यस्ता विकल्पमा काम नभएका हुन् र ? भीम उदास, राम थापा, रातन रामेश्वर राय, हितमान गुरुङहरूको पालो मिचिएको होइन ? अनुकूलता पर्दा जे पनि भन्ने गरिएको मात्रै हो यो । संस्थामा पालो भनेर हुन्छ ? यसमा मेरो सहमति छैन ।"
१५ दिनमा १११ को मृत्यु,"यसपालिको दसैं अवधिभर सवारी दुर्घटनामा परी मुलुकमा १ सय ११ जनाले ज्यान गुमाएका छन् । यो असोज १२ घटस्थापनादेखि २६ गते पूर्णिमासम्मको तथ्यांक हो । प्रहरी प्रवक्ता डीआईजी विश्वराज पोखरेलले चालकको लापरबाही, क्षमताभन्दा बढी भार र सडक दुरवस्थालाई दुर्घटनाको मुख्य कारण औंल्याए । यात्रुको चाप धान्ने गरी सवारी नहुनुले पनि दुर्घटनालाई बढावा दिएको उनले बताए । घुम्ती सडक, सिकारु चालक, मादक पदार्थ सेवन, तीव्र गति, यान्त्रिक गडबडी पनि दुर्घटनाका कारण देखिएका छन् । गत शुक्रबार मात्रै क्षमताभन्दा बढी यात्रु बोकेको बस दुर्घटना हुँदा सिन्धुपाल्चोकको, सुनकोसी गाउँपालिकामा ११ जनाको मृत्यु भयो । सय जना घाइते भए । त्यसको भोलिपल्ट शनिबार मुलुकभर ७ जनाले दुर्घटनामै ज्यान गुमाए । ६ वर्षयताको तथ्यांकअनुसार घटस्थापनादेखि पूर्णिमासम्म सवारी दुर्घटनामा ज्यान गुमाउनेको अनुपात १ सयभन्दा बढी देखिन्छ ।गत वर्षको दसैं अवधिमा १ सय २९ जनाले ज्यान गुमाएका थिए । गत वर्षको तुलनामा ज्यान गुमाउनेको संख्या केही घटे पनि दुर्घटनाको कारण हरेक वर्ष एउटै किसिमको रहेको प्रहरी प्रवक्ता पोखरेलले बताए । प्रहरी प्रधान कार्यालय ट्राफिक निर्देशनालयका अनुसार २०७४ को दसैंमा १ सय ४, २०७३ मा १ सय १, २०७२ मा ९२ र २०७१ को दसैंमा १ सय ४२ जनाले ज्यान गुमाएका छन् । यो तथ्यांकअनुसार पछिल्लो ६ वर्षको दसैंमा मात्रै २ हजार ७ सय ३६ सवारी दुर्घटना भएकोमा मृत्यु हुनेको संख्या ६ सय ६९ पुगेको छ । सबैभन्दा बढी दुर्घटना उपत्यकामा भए पनि घाइते र मृत्यु हुने यात्रु लामो दूरीका रहेको प्रहरीले जनाएको छ ।"
सवा सय वर्षपछि हात्तीसारको लय,"(हेटौंडा)  राणाकालमा तत्कालीन राजा र मन्त्री सिकार खेल्ने सोख राख्थे । काडमाडौं खाल्डोबाट निस्कने जत्था फर्पिङ हुँदै मकवानपुरगढी झरेर भीमफेदी पुग्थ्यो । त्यहाँ आरामदायी हौदासहित जंगल सफारीका लागि एक दर्जन हात्ती तयार राखिन्थे । सिकारमा तराई निस्केको जत्थाले फर्केर भीमफेदीमै बास गर्थ्यो । सिकारसहित फिर्ने लस्करका लागि खान बस्न व्यवस्था थियो । विसं १९५२ मा बेलायती महारानी एलिजाबेथ र जंगबहादुर राणालगायतले हात्ती सवारीमा प्रयोग गरेका हौदाहरू रहेको भीमफेदी६ को हात्तीसार संग्रहालयलाई पुनर्जीवन दिन तयारी सुरु भएको छ । २०४५ सालपछि प्रयोगविहीन हात्तीसारमा यतिबेला हात्ती छैनन् । सवारी गर्दा हात्तीमाथि बस्न विभिन्न प्रकारका ४२ वटा हौदा र चुनासुर्कीले बनाइएको भव्य भवन इतिहासको साक्षी छ । १९९० र २०७२ को भवनले क्षति पुर्याउन नसकेको भवन भए पनि सरकारी योजना अभावमा हात्तीसार संग्रहालय करिबकरिब बेवारिसे हालतमा छ । सिकार, पिँजडा र रासनपानी राख्ने व्यवस्थासहितका हौदाहरू प्रयोगमा नआउँदा माकुराले जालो लगाएको छ । अजंगको भवनमा भित्रीभागको तल्लोपट्टि लाइन लगाएर हौदाहरू राखिएका छन् । बिनातलब रखवारी गर्दै आएका भरतसिंह लामाले हात्तीहरू बाँधेर राख्ने ठाउँमा मकैका घोगा फिँजाएर राखेका छन् । भवनभित्र चिम छन्, बल्दैनन् । महसुल नतिरेकाले प्राधिकरणले हात्तीसारको बिजुली काटिदिएको एक दशक भइसकेको छ । भीमफेदी बजारसँग जोडिएको हात्तीसार क्षेत्रको जमिन अतिक्रमण गरेर स्थानीय केहीले घर बनाएका छन्, केहीले खेतीपाती गरिरहेका छन् । इतिहास बोकेको हात्तीसार चितवन राष्ट्रिय निकुन्जले मातहतको इकाईका रूपमा भए पनि लामो समयदेखि न संरक्षणका कार्यक्रम थिए, न त सरकारको चासो थियो । प्रदेशभित्रको ऐतिहासिक स्थल भएकाले पर्यटकीय क्षेत्रका रूपमा विकास गर्न प्रदेश र स्थानीय सरकारको बल्ल ध्यान गएको छ । डिभिजन वन कार्यालय हेटौंडालाई प्रदेश सरकारले उक्त क्षेत्र संरक्षणको जिम्मेवारीसँगै बजेट दिने भएको छ । प्रदेशको चासोपछि डिभिजन वन प्रमुख इमानाथ पौडेल र भीमफेदी गाउँपालिकाका अध्यक्ष हिदम लामालगायतले गत शनिबार हात्तीसार क्षेत्रको स्थलगत अवलोकन गरे । हात्तीसारको जग्गा नापनक्सा र संरक्षणको जिम्मा चितवन निकुन्जले डिभिजन वन कार्यालयलाई दिनुपर्छ, अध्यक्ष लामा भन्छन्, हाम्रो प्रदेशको उद्योग, पर्यटन तथा वन मन्त्रालयले यसका लागि चालु वर्ष एक करोड रुपैयाँ विनियोजन गरेको छ, हामीले गाउँपालिकाबाट १० लाख छुट्याएका छौं । संघ सकारात्मक भए अपेक्षित रूपमा योजना अघि बढ्ने उनले बताए । हात्तीसारमा हात्ती नै ल्याएर सिकार नखेलाए पनि ३२ रोपनी जग्गामा फैलिएको यो क्षेत्रमा कम्पाउन्ड लगाउने, बाटोमा ढुंगा छाप्ने, हात्तीका मूर्ति राख्ने र सिकार खेल्न जाँदाको जंगबहादुर र एलिजाबेथको सालिक बनाउने योजना छ, उनले भने, यति गर्न सके हाम्रो क्षेत्रको पनि पर्यटकीय आकर्षण बढ्छ । तराईलाई काठमाडौं उपत्यका जोड्ने नारायणगढमुग्लिन सडक निर्माणअघिसम्म भीमफेदीकै बाटो चलनमा थियो । मकवानपुरको यो पुरानो सदरमुकामको आकर्षण बढाउनका लागि हात्तीसार संग्रहालयको योजना अघि बढाउन प्रदेश सरकार सकारात्मक भएकाले गाउँपालिकाको पनि आत्मबल बढेको अध्यक्ष लामाको भनाइ छ । योजनाअनुसार काम गर्न सकियो भने भीमफेदीमात्रै होइन नेपालबेलायत दौत्य सम्बन्धको इतिहासले पनि लय पाउँछ, उनले भने । संग्रहालयका हेरालु ७० वर्षीय भरतसिं लामाका अनुसार हात्तीसारका संरचना र सामग्री न्यूनतम लगानीमै पुनः दर्शनीय बनाउन सकिने अवस्थामा छन् । नेपाल आउँदा महारानी एलिजाबेथ द्वितीय यहाँबाट सिकारी हौदा कसिएका हात्ती चढेर चितवन र पर्सा गएकी थिइन् । त्यो जत्थाले बाघ र गैंडाको सिकार गरेको थियो, उनले भने, त्यो बेलाका चारवटा सिकारी हौदा छन्, जंगबहादुरले प्रयोग गरेका पिँजडा हौदा पनि छन् । त्रिभुवन राजपथ बन्नुअघि भीमफेदीमा ठूला दर्जाका स्वदेशी र विदेशी आएर हात्ती चढेर सिकार खेल्न जाने गरेको भीमफेदीको सुपिङका ८३ वर्षीय नलसिंह लामाले बताए । त्यतिबेला भीमफेदीको चहलपहल धुमधाम थियो, हात्ती आउजाउ गरिरहन्थे, उनले भने, त्यतिबेला हात्तीसारभरि नै १०१५ वटा हात्ती हुन्थ्ये । अहिले सुनसान छ । अझै पनि संरक्षणको योजनाले भीमफेदीको आकर्षण बढाउने उनले बताए । हात्तीसारलाई प्रदेश सरकारको मातहतमा राख्न कुनै समस्या नभएको चितवन राष्ट्रिय निकुन्ज प्रमुख संरक्षण अधिकृत वेदकुमार ढकालले बताए । उनले भने, यो संघीय सरकारले नै निर्णय गर्नुपर्छ । प्रदेशले पहल गर्दा हुने प्रक्रियाको कुरा हो । राष्ट्रिय निकुन्ज तथा वन्यजन्तु संरक्षण विभागका महानिर्देशक मनबहादुर खड्का प्रदेश र स्थानीय तहले अपनत्व लिएर योजना अघि बढाउने भएपछि संघले जिम्मेवारी हस्तान्तरण गर्न समस्या नहुने बताउँछन् । संघीय राजधानी प्रवेश गर्ने छोटो वैकल्पिक रुट हेटौंडाबाट भीमफेदी भएर कुलेखानी हुँदै दक्षिणकाली र फर्पिङ सडक सञ्चालनमा छ । भीमफेदीमा क्षेत्रीय कारागार पनि छ ।"
'सी भ्रमणले अन्तर्राष्ट्रिय चासो बढ्यो',"नेकपाको चियापान आजसत्तारूढ दल नेकपाले चाडपर्वहरूको अवसरमा शुभकामना आदानप्रदानका लागि बुधबार चियापान कार्यक्रम गर्दै छ । राजधानीको भृकुटीमण्डपमा हुने चियापानमा १२ देखि ३ बजेसम्म पार्टीका नेता, कार्यकर्ता तथा सर्वसाधारणलाई नेकपाले आमन्त्रण गरेको छ । त्यस्तै अपराह्न ३ देखि ५ बजेसम्म विभिन्न राजनीतिक दलका नेता, मन्त्री, सांसद, संवैधानिक अंगका पदाधिकारी, नेपालस्थित कूटनीतिक नियोगका प्रमुख तथा प्रतिनिधि, सरकारका उच्चपदस्थ पदाधिकारी, सेवा निवृत्त पदाधिकारीलगायतलाई आमन्त्रण गरेको छ । नेकपाले हरेक बर्ष बडादसैं, तिहार, नेपाल संवत्, छठलगायतका चाडपर्वका अवसरमा चियापान गर्दै आएको छ ।"
सपना योजनामा बदलिए,"काठमाडौं (कास) सरकारका प्रवक्ता तथा सूचना तथा सञ्चारमन्त्री गोकुल बाँस्कोटाले चीनका राष्ट्रपति सी चिनफिङको भ्रमणबाट नेपालले विगतमा देखेका सपनाहरू योजनामा बदलिएको दाबी गरेका छन् । उनले सीको भ्रमणमा भएका समझदारी र सम्झौताले अथाह सम्भावनाको ढोका खोलेको जिकिर गरे । हिजोका सपनाहरू योजनामा बदलिएका छन् । यी योजना कार्यान्वयनको तहमा क्रमशः जान्छन्, सञ्चार केन्द्र नेपालले सीको भ्रमण उपलब्धिबारे मंगलबार गरेको अन्तर्क्रियामा मन्त्री बाँस्कोटाले भने । सीको भ्रमणमा भएका समझदारीसम्झौताका कारण केही वर्षभित्र नेपालको अर्थतन्त्र, उत्पादन क्षमता र सामाजिकआर्थिक रूपान्तरणमा महत्त्वपूर्ण उपलब्धि हासिल हुने मन्त्री बाँस्कोटाको दाबी थियो । यो भ्रमणबाट पर्यटन, ऊर्जा, सञ्चार, व्यापार, यातयात, संस्कृतिलगायत सम्पूर्ण क्षेत्रमा चामत्कारिक प्रभाव देखापर्ने उनले बताए । दुवै देशको हात कसिलोसित मिलेको छ, उनले भने, यसले ठोस रूपमा केही सन्देश नेपालभित्र र बाहिर विश्वलाई दिएको छ ।"
जनता आवासका भवन अलपत्र,"(बागलुङ)  गलकोट नगरपालिका९ रिस्मीका जयराम दर्जीको परिवार यति बेला आफ्नै घरमा सरिसक्नुपर्ने हो । तर उनीहरू अझै छिमेकीको शरणमा छन् । जनता आवास कार्यक्रमबाट घर बनाउन थालेका दर्जीले दोस्रो किस्ता पाएका छैनन् । काम रोकिँदा निर्माणाधीन घरको पर्खाल भत्किन लागिसकेको छ । दैनिक ज्यालामजदुरीबाट छाकसम्म टार्ने उनी आफ्नै लगानीमा घर बनाउन सक्दैनन् । एक वर्षअघि झ्यालढोका राखेपछि बाँकी काम अलपत्र छ । डिभिजन सहरी विकास तथा भवन कार्यालयबाट समयमै बजेट नआएकाले कार्यक्रम गत आर्थिक वर्षका लागि सरेको थियो । गत वर्ष पनि बजेट नआएपछि दर्जी राहत पाउने आसमा वडा कार्यालय र नगरपालिका धाइरहन्छन् । तर साथ दिने प्रावधान नभएर फर्काउनुपरेको वडाध्यक्ष त्रिलोक थापाले बताए । पटकपटक आउँछन्, केही दिन सकिएन, उनले भने, जनता आवासमा नपरेको भए दैविप्रकोप उद्दार कोषबाट केही सहयोग दिन मिल्थ्यो, परियोजनाबाट आउने बजेटकै घर भएर हामीले दिन मिलेन । गलकोटमा दर्जीकै जस्तो ९ परिवार घर बनाउन नपाएर अलपत्र छन् । सदरमुकामछेउ कुडुलेकी माया किसानको घरसमेत अझै पूरा भएको छैन । उनले दोस्रो किस्ता नै पाउन सकेकी छैनन् । दैनिक ज्याला मजदुरी गरेर कमाएको पैसाले छोराछोरी पाल्ने उनी पनि आफ्नै लगानीमा घर बनाउन सक्दिनन् । बागलुङमा गत वर्ष १ सय ९ घर बनाउने भनिएकामा अधिकांश अलपत्र छन् । सुकुम्बासी, दलित, अल्पसंख्यक र आर्थिक अवस्था कमजोर भएकाहरू यो कार्यक्रममा छनोट भएका थिए । डिभिजन कार्यालयमार्फत गत बर्ष बागलुङमा १ सय ९, म्याग्दीमा १ सय र मुस्ताङमा ५० गरी २ सय ५९ घर बनाउने योजना थियो । बजेट नआएपछि धेरै काम अलपत्र छाड्न बाध्य भएको डिभिजनका निमित्त प्रमुख इन्जिनियर तेजेन्द्र पौडेलले बताए । कम्तीमा २ करोड ५९ लाख रुपैयाँ पाए बनेका घरमा जस्तापाताले छाउन सकिन्थ्यो, बजेट नपुगेर धेरै घर वर्षात्मा अलपत्रै परे, उनले भने, एकदुई जनाले ऋण खोजेर भए पनि जस्तापाता लगाए, कतिपयको प्लास्टिक ओडाएर राखियो । रंगीन जस्तापाता प्रयोग गर्नुपर्ने प्रावधान रहे पनि कतिपयले सादा जस्तापाता प्रयोग गरेका छन् । प्रदेशसभामा निर्वाचित सदस्य जिल्ला जनता आवास कार्यक्रमको अध्यक्ष हुने प्रावधान छ । बागलुङका इन्द्रलाल सापकोटा अध्यक्ष छन् । प्रदेशसभा र मन्त्रालयमा पटकपटक यो विषय उठाए पनि बजेट पाउन नसकेको उनले गुनासो गरे । केन्द्रीय अर्थ मन्त्रालयले बजेट नदिएकोले यहाँबाट केही काम हुन सकेको छैन, सापकोटाले भने, दैनिक दर्जनौं फोन आउँछन् । लाभग्राहीलाई न्याए दिन सकिएन । बजेट अभावमा केही छुटेकाहरूलाई सम्झौता गराउनसमेत बोलाउन नसकेको उनले बताए । कार्यक्रमअन्तर्गत २ कोठे घर निर्माणका लागि ३ किस्तामा ३ लाख ३३ हजार रुपैयाँ दिने प्रावधान छ । घरको जग राख्न ८३ हजार ३ सय ३३ रुपैयाँ, दोस्रो किस्ता १ लाख, तेस्रोमा १ लाख १६ हजार र चौथो किस्ता ३० हजार ३ सय ३३ रुपैयाँ तोकिएको छ ।"
सिटिनेटको अन्तर्राष्ट्रिय बैठक ललितपुरमा,ललितपुर (कास) एसिया प्रशान्त क्षेत्रका नगरपालिका तथा सरोकारवाला आबद्ध संस्था सिटिनेट को ३८ औं कार्यसमिति बैठक नेपालमा हुने भएको छ । कात्तिक २० देखि २२ सम्म हुने बैठक ललितपुर महानगरपालिकाले आयोजना गर्न लागेको हो । बैठकमा विभिन्न देशका नगरप्रमुख र संघसंस्थाका ४७ जना प्रतिनिधि सहभागी हुने महानगरले जनाएको छ । तीन दिनसम्म चल्ने बैठकमा हेरिटेज एन्ड सस्टेनेबल डेभलपमेन्ट विषयमा सेमिनारसमेत हुनेछ । संस्थाको अघिल्लो बैठकले ललितपुर महानगरलाई कार्यसमिति सदस्य चयन गरेको थियो । सिटिनेटको बैठक अनुभव आदानप्रदानका लागि महत्त्वपूर्ण हुने ललितपुर महानगरप्रमुख चिरिबाबु महर्जनले बताए ।
काठमाडौंमा एसियाली स्रष्टा,"(काठमाडौं)  एसियाली मुलुकहरूबीच संस्कृति र सभ्यताको पुल कसरी निर्माण गर्न सकिन्छ ? कला, साहित्य र लेखनका अन्य विधा एवं विषयमा के कस्ता समानताहरू छन् ? मंगलबारदेखि राजधानीमा बहस सुरु भएको छ । रबहसमा नेपाली विद्वान् मात्रै हैन, चीनसँगै दक्षिण एसियाली मुलुकका साहित्यकारहरूसमेतले भाग लिइरहेका छन् । साझा सांस्कृतिक भावहरू खोतल्दै अन्तरहिमाली सांस्कृतिक एवं साहित्यिक सम्बन्ध प्रवर्द्धन गर्ने ध्येयले चीन तथा दक्षिण एसिया साहित्य सम्मेलन मंगलबारदेखि सुरु भएको हो । दुई वर्षअघि चीनको छेन्दुमा सम्पन्न सम्मेलनको दोस्रो संस्करण काठमाठौंमा सुरु भएको हो । भारत, पाकिस्तान, बंगलादेश, श्रीलंका र माल्दिभ्सबाट समेत सहभागिता रहेको पाँचदिने सम्मलेनको पहिलो दिन नेपालका तर्फबाट कार्यपत्र पेस गर्दै प्राडा गोविन्दराज भट्टराईले नेपाली साहित्यमा लामो समयदेखि तिब्बत तथा चीनका विषयहरू आएको र कैयौं कृति त्यतैको यात्राबाट सिर्जना भएको बताए । लक्ष्मीप्रसाद देवकोटाको खण्डकाव्य मुनामदन को चर्चा गर्दै उनले अहिले खाडी मुलुकमा झैं कुनै बेला रोजगारीका लागि नेपाली युवाहरू ल्हासा जानुपर्ने अवस्थालाई खण्डकाव्यले चित्रण गरेको बताए । त्यस्तै डोरबहादुर विष्टको उपन्यास सोताला गंगाप्रसाद उप्रेतीको तिब्बतमा दस दिन जस्ता थुप्रै कृतिमा तिब्बतको बयान र विषय आएको बताए । उनले तुलसी भट्टराईको संसारको छानामा महाकवि लगायतका कृतिहरूले पनि दुईदेशीय सम्बन्धलाई बजबुत पारेको दाबी गरे । बंगलादेशका अनुवादक मेहबुबा रहमानले भने साहित्यमा अन्तरक्रियात्मक कार्यलाई अगाडि बढाउन एकअर्काको साहित्य विभिन्न भाषामा अनुवाद हुनुपर्ने बताइन् । अनुवाद नै सञ्चारको कला हो उनले भनिन्, यसले अनेक भाषा र संस्कृति आधारित समाजलाई जोडिदिन्छ । चीनका उपन्यासकार ली सिआयोतोङले अन्तरहिमाली संस्कृति र साहित्यको प्रवर्द्धनका लागि आधुनिकता र विकासलाई जोड दिनुपर्ने औंल्याए भने पाकिस्तानका लेखक तथा कवि खालिद मसुद खानले मुलुकहरूबीच साहित्य र संस्कृतिको आदानप्रदानमा लोक साहित्य र भाषाजस्ता संवेदनशील पक्षलाई जोड दिनुपर्ने औंल्याए । प्रज्ञाप्रतिष्ठानका कुलपति गंगाप्रसाद उप्रेतीले चीन र दक्षिण एसियाली मुलुकमा समान साहित्यिक र सांस्कृतिक आधारहरू खोज्न सम्मेलनले सघाउने दाबी गरे । मंगलबार साँझ पाहुनाहरूको स्वागतमा प्रतिष्ठानले विभिन्न नेपाली समुदायको संस्कृति झल्किने सांस्कृतिक प्रस्तुतिसमेत दिएको थियो । झाँगड, स्याब्र, कौरा, साकेला, हुड्केलीजस्ता नृत्यमा पाहुनाहरू रमाएका थिए । सम्मलेनको दास्रो दिन बुधबार प्रतिष्ठानको हलमा नै विभिन्न मुलुकका साहित्यकारहरूले आधा दर्जन कार्यपत्र प्रस्तुत गर्नेछन् ।"
न्युटनभन्दा पहिले भाष्कराचार्यले पत्ता लगाएका थिए गुरूत्वाकर्षण,"सम्मेलन उद्घाटन क्रममा प्रधानमन्त्री केपी ओलीले एसिया सभ्यता विकासको जननी दावी गर्दै पूर्वीय दर्शन खुसीको आधार रहेको बताए । ज्योतिष विज्ञान, औषधि विज्ञानदेखि छन्द र संगीतको सिर्जना यतै भए, उनले भने, अहिलेका ठूला र समृद्ध देशका मान्छे ढुंगा बोकेर सिकार खेल्दै गर्दा हाम्रा साहित्यकारहरू वेदको रचना गरिरहेका थिए, नाटक लेख्दै थिए, उपनिषद्को रचना गर्दै थिए । हामी बाजा बजाइराख्या हुन्थ्यौं । चीनको सिल्क रोड निर्माण उतिबेलै भएको हो । न्युटनले गुरुत्वाकर्षणको नियम पत्ता लगाउनुअघि नै भाष्कराचार्यले यो नियम पत्ता लगाएको दाबी गर्दै प्रधानमन्त्री ओलीले भने, उनीहरूले प्रचारप्रसार गरेर हाम्रा पुर्खाको पत्ता लगाएको ज्ञान ओझेल पारे । पुर्खाहरूले आफ्नो अनुभूतिलाई ज्ञानको रूपमा विकास गर्न हजारौं वर्षअघि योगदान गरेको पनि प्रधानमन्त्रीले बताए । प्रधानमन्त्री ओलीले अहिले हामी पुर्खाहरूले निर्माण गरेको गौरवपूर्ण ज्ञान र सभ्यता बिर्सिंदै अघि बढिरहेको भन्दै चिन्ता प्रकट गरे । पूर्वीय सभ्यताको विकास र आविस्कारले विश्वलाई लोभलाग्दो बाटो देखाएको बताउँदै सामाजिक सञ्जाल र पश्चिमी संस्कृतिको प्रभावले मौलिक सभ्यता संकटमा परेको उनले जनाए । पत्रकारहरूले अंग्रेजी यु (तिमी) को सिको गर्दै बाउलाई पनि तिमी सम्बोधन गर्ने भाषा सिकाइरहेको भन्दै प्रधानमन्त्रीले आक्रोश पनि पोखे ।"
बन्द ग्यालरीको कथा,"(पोखरा)  दसैंअघि सामूहिक चित्रकला प्रदर्शनी गर्न पोखराको बुद्धिज एट्लियरले ठाउँ खोज्यो । ७ महिला कलाकारको चित्र प्रदर्शनीमा राख्न ग्यालरी भेटिएन । महेन्द्रपुलमा भएको एकमात्र सार्वजनिक ग्यालरीमा विगत एक वर्षदेखि ताला लागेपछि पृथ्वीचोकको एक सपिङ मलमा असोज १२ र १३ मा चित्रकला प्रदर्शनी भयो । भएको एउटा ग्यालरी पनि सञ्चालनमा नहुँदा प्रदर्शनी स्थलको अभाव भएको छ, बुद्धिज एट्लियरकी कला संयोजक हेमकान्ति गुरुङले भनिन्, ग्यालरीकै अभावले गतिविधि शून्य छ ।सिर्जनशील कलाकार समूहले व्यवस्थान गरिरहेको ग्यालरी पोखरा महानगरपालिकाले हाल भइरहेको ठाउँबाट सार्ने निर्णय गरेपछि बन्द छ । गत वर्षको चैतमा महानगरपालिकाको कार्यपालिका बैठकले भवन जीर्ण भएको, पार्किङको सुविधा नभएको लगायत कारण देखाउँदै ग्यालरी र महेन्द्रपुलमै रहेको सार्वजनिक पुस्तकालय सार्ने निर्णय गरेको थियो । नयाँबजारमा रहेको प्रदेश संग्रहालय परिसरमा भवन बनाएर ग्यालरी र पुस्तकालय राख्ने महानगरको योजना छ । तर ग्यालरी र पुस्तकालय राख्ने जग्गा महानगरलाई उपलब्ध गराउने सम्बन्धमा प्रदेश सरकारले हालसम्म कुनै निर्णय गरेको छैन । संग्रहालय व्यवस्थापनले आफू मातहत आए मात्रै ग्यालरी र पुस्तकालय राख्न दिने अडान लिएको छ ।लामो समयदेखि सिर्जनशील कलाकार समूहको दर्ता नवीकरण भएको छैन । पछिल्लोपल्ट समूहका अध्यक्ष सूर्य बराइलीले राजीनामा बुझाएर विदेश गएपछि नगेनसिंह ठकुरीको संयोजकत्वमा बनेको समितिले समेत संस्था नवीकरण गरेन । उक्त समिति भंग भएर पुनः दुर्गा बराल वात्स्यायन को संयोजकत्वमा तदर्थ समिति बनिसकेको छ । हाल ग्यालरीमा गतिविधि गर्न मिल्ने भए पनि संस्था निष्क्रियजस्तै छ ।संस्थाको गतिविधि ठप्प भएकाले पनि ग्यालरी सञ्चालनमा नआएको कलाकार झवीन्द्र गुरुङ बताउँछन् । नगरपालिकाले पुरानो भवन भत्काउने भनेर खाली छोडियो, उनले भने, न त अहिलेसम्म भवन भत्कियो, न त अरू गतिविधि नै भए । भवन बन्द हुँदा एकल र सामूहिक चित्रकला प्रदर्शनी हुन नपाएको गुनासो उनले गरे । संस्थाले हरेक ३३ महिनामा गर्ने कला कार्यशाला पनि हुन सकेको छैन, उनले भने, संस्थामा कलाकारभन्दा अरू हाबी भए । उनका अनुसार पोखराका सहित काठमाडौं र विदेशबाट आउने कलाकारले चित्रकला प्रदर्शनी गर्ने ग्यालरी त्यहीं एउटा हो ।२०२८ मा नेपाल ललित कला संस्थानको गण्डकी अञ्चल शाखा पोखरामा खुल्यो । विधानअनुसार तत्कालीन अञ्चलाधीश शंकरराज पाठक स्वतः शाखाको अध्यक्ष भए । कलाकार दुर्गा बराल वात्स्यायन सचिव बने । हरेक कुरा सोध्नुपर्ने, स्वीकृति लिनुपर्ने भएपछि त्यतिखेर काम गर्न अप्ठेरो भएको वात्स्यायन सुनाउँछन् । ०३५ तिर संस्थान विगठन भयो । वात्स्यायनको अध्यक्षतामा शिल्पी कलाकार समूह गठन भयो । तर संस्था दर्ता हुन सकेन । ०४६ पछि संस्थालाई पोखरा कलाकार समूहको नाम दिइयो । कलाकार बुद्धि गुरुङ अध्यक्ष भए । त्यति बेला पनि संस्था दर्ता हुन सकेन । ०५६ मा उक्त संस्थाको नाम परिवर्तन भई सिर्जनशील कलाकार समूह बन्यो । पुनः वात्स्यायन अध्यक्ष भए । संस्था दर्ता भयो । त्यहीं वर्ष तत्कालीन पोखरा उपमहानगरपालिकाले महेन्द्रपुलमा रहेको भवनको माथिल्लो तल्लामा सार्वजनिक ग्यालरी स्थापना गर्यो । समूहले ग्यालरीको व्यवस्थान गर्यो ।जीर्ण भइसकेको भवनमा त्यसअघि सार्वजनिक पुस्ताकालय थियो । पुस्तकालयलाई पारिपट्टि अर्को भवनमा सारेर ग्यालरीका लागि उपलब्ध गराइएको थियो । समूहले जीर्णोद्वार गरी भवन प्रयोग गरेको हो । ग्यालरी निर्माणपछि कलासम्बन्धी गतिविधि ह्वात्तै बढे । कलाकारको सामूहिक र एकल चित्रकला प्रदर्शनी हुन थाले । बेलाबेलामा कला कार्यशाला हुन थाल्यो । वात्स्यायनपछि किरण रञ्जित, लोकप्रसाद गुरुङ, गोपाल श्रेष्ठ, पदम घले र सूर्य बराइलीले समूहको नेतृत्व सम्हाले ।पुरानो भवन जीर्ण भएपछि ५ वर्षअघि त्यहीं भवनको अर्कोपट्टि छतमा समूहले ग्यालरी बनायो । ललितकला प्रज्ञा प्रतिष्ठानको ८ लाख रुपैयाँ र विभिन्न संघसंस्था, कलाकारसँग सहयोग संकलन गरेर नयाँ ग्यालरी बन्यो । १५ लाख रुपैयाँको लागतमा ग्यालरी निर्माण सकियो । पुरानो ग्यालरी स्टोरको रूपमा प्रयोग भयो । नयाँमा प्रदर्शनी र कार्यशाला हुन थाल्यो । महानगरले वार्षिक ५० हजार रुपैयाँ ग्यालरी सञ्चालनको लागि समूहलाई उपलब्ध गराउँछ । एकल चित्रकला प्रदर्शनी, फोटो प्रदर्शनीको भाडा र कलाकारको चित्र बिक्रीबाट आउने २० प्रतिशत रकमबाट ग्यालरी चल्दै आएको थियो ।बराइली विदेश गएपछि नगेनसिंह ठकुरीको संयोजकत्वमा तदर्थ समिति बन्यो । समितिले जम्मा ४ महिना काम गर्यो । पछि समिति भंग भयो । पुनः वात्स्यायनकै संयोजकत्वमा तदर्थ समिति बनेको छ । समितिमा कवि तीर्थ श्रेष्ठ, कलाकार मिलन शेरचन, किरण रञ्जित र विश्व पराजुली सदस्य छन् ।संयोजक वात्स्यायन ५ वर्षअघि मिहिनेत गरेर बनाएको भवन भत्किने भनेपछि कलाकारमा नैराश्यता छाएको बताउँछन् । संस्था नवीकरण नभएको र कलाकार सुस्ताएकोले गतिविधि हुन नसकेको उनी स्विकार्छन् । कसैले चाहेको खण्डमा भने अहिले पनि ग्यालरीमा कार्यक्रम गर्न सक्ने उनले बताए । सहरको बीच भागमा थोत्रो संरचना नराख्ने भन्ने महानगरले निर्णय गर्यो, उनी भन्छन्, पार्किङ पनि छैन । दर्शक पसल काटेर हेर्न आउनुपर्छ । ग्यालरीको लागि यो ठाउँ अनुपयुक्त भयो । अर्को राम्रो विकल्प पाए ठीक छ भनेर भनियो तर अहिलेसम्म केही सुरसार छैन । महानगरले हुँदै छ भनिरहेको छ । संस्थाका सम्बन्धमा भने जरिवाना तिरेर नवीकरण गर्ने वा नाम परिर्वतन गरेर नयाँ बनाउने भन्नेमा छलफल चलिरहेको उनले सुनाए ।पोखरा महानगरपालिकाका प्रवक्ता धनबहादुर नेपालीले ग्यालरी र पुस्तकालय सार्ने भनिएको संग्रहालयको जग्गा प्रदेश मातहत भएकोले संवाद चलिरहेको दाबी गरे । संग्रहालय, पुस्तकालय र आर्ट ग्यालरी एउटै पर्खालभित्र हुँदा पर्यटकीय आकर्षण पनि हुन्छ, उनले भने, एकदुई हप्ताभित्र यसरी जान सकिन्छ भन्ने परिस्थिति बन्छ । संग्रहालय परिसरमा २३ रोपनी जग्गा छ । उक्त जग्गाभित्रै पुस्तकालय र ग्यालरीको भवन बनाउने महानगरको योजना छ । संग्रहालयमा बहुसांस्कृतिक ग्राम बनाउन महानगरले विस्तृत परियोजना प्रतिवेदन तयार गर्ने निर्णय गरेको प्रवक्ता नेपालीले बताए ।"
फेसनमा छैन सोख,"बलिउड अभिनेत्री राधिका आप्टे अहिले फिल्मका कारणभन्दा पनि वेब सिरिजका कारण बढी चर्चामा छिन् । पछिल्लोपटक ब्याकटुब्याक हिट फिल्महरू कबाली, प्याडम्यान, अन्धाधुन दिएकी भए पनि ती फिल्मको जस भने फिल्मका अभिनेतालाई बढी गइदियो । राधिका छायामा नै परिन् । बरु नेटफ्लिक्सले उत्पादन गरेका सिरिजहरू सेक्रेड गेम्स र घोल बाट बढी लाइम लाइटमा आएकी छन् । हालै मात्र नेटफ्लिक्सकै लस्ट स्टोरिज बाट इन्टरनेसनल एम्मी अवार्डमा समेत उत्कृष्ट अभिनेत्रीको नोमिनेसनमा परेकी थिइन् ।अभिनयकी खानी राधिका स्वभावले बोल्ड लेडी मानिन्छिन् । प्रायः भूमिका पनि उनका त्यस्तै नै हुने गर्छन् । ग्ल्यामरको दुनियाँमा भए पनि राधिका फेसनको मामिलामा भने चुजी छैनन् । उनले आफूलाई फेसनप्रति खासै ठूलो रुचि नभएको हालैको एक अन्तर्वार्तामा खुलाएकी छन् । फेन्सी कपडामा मलाई पैसा खर्च गर्न मन लाग्दैन, ३४ वर्षीया अभिनेत्रीले भनेकी छन् । उनले यस्तोसम्म खुलासा गरिन् कि विवाहमा हजुरआमाको पुरानो साडी लगाएकी रहिछन् । एक त मलाई नयाँ कपडामा पैसा खन्याइहालौंजस्तो पनि लाग्दैन । अर्को कुरा, हजुरआमाप्रति मेरो अगाध प्रेम छ । त्यसैले पनि विवाहमा उहाँकै सारी लगाउँदा आफूलाई बढी सहज लाग्यो । मन पर्यो । जब कि उनले हजुरआमाको उक्त मराठी सारी पुरानो मात्रै नभई प्वाल नै प्वाल परेको समेत बताइन् । सन् २००५ मा वाह, लाइफ हो तोह ऐसा मार्फत् बलिउड छिरेकी राधिकाले आफूलाई पैसा जति नयाँ कपडा किनेर सक्ने खालको युवतीमा नपर्ने बताउँदै विवाहका लागि केवल एक जोर कपडा किनेको जिकिर गर्दै त्यो पनि रिसेप्सन पार्टीका लागि रहेको बताइन् । भनिन्, त्यसको मूल्य पनि १० हजार भारुभन्दा बढी थिएन । एजेन्सी"
कश्मीर मुद्दाले बिग्रियो भारतमलेसिया सम्बन्ध,"नयाँदिल्ली गत वर्षको अगस्ट महिनामा इमरान खान पाकिस्तानको प्रधानमन्त्रीमा निर्वाचित भए । त्यसको तीन महिनाअघि ९२ वर्षीय महाथिर मोहम्मद मलेसियाको प्रधानमन्त्री बनेका थिए । इमरान र महाथिर दुवै जना भ्रष्टाचार नियन्त्रणको मुद्दाका कारण चुनावमा सफल भएका थिए । त्यसका साथै मलेसिया तथा पाकिस्तान दुवैमा चिनियाँ ऋण पनि निरन्तर बढिरहेको थियो । मलेसियाली राजनीतिका माहिर खेलाडी महाथिर सन् १९८१ देखि २००३ सम्म प्रधानमन्त्री बनेका थिए । पछिल्लो कार्यकाल सुरु गरेसँगै महाथिरले २२ अर्ब डलरको चिनियाँ परियोजना आवश्यक नरहेको भन्दै रोकिदिए । तर इमरानले भने पूर्वप्रधानमन्त्री नवाज सरिफले जस्तै बेल्ट एन्ड रोड इनिसिएटिभ अन्तर्गतको चीनसँग ६० अर्ब डलरको परियोजनाका लागि अग्रसरता देखाए । सन् २०१८ को नोभेम्बरमा मलेसिया भ्रमणमा निस्केका इमरानलाई भव्य स्वागत गरियो । भ्रमणका क्रममा उनले इमरानले पाकिस्तान र मेलिसिया निकट मित्र रहेको उल्लेख गर्दै सधै साथमा रहेका बताए ।भ्रष्टाचारले आजित भएपछि जनताले मलाई र महाथिरलाई सत्ताको जिम्मा लगाएका हुन् । दुवै देशमा ऋणको समस्या छ, इमरानले भनेका थिए, महाथिरले मलेसियालाई सही बाटोमा ल्याएका छन् । मैले उनको अनुभवबाट धेरै सिक्नेछु ।महाथिरको शासनकालमा पाकिस्तान मलेसियाको निकट मित्र बन्यो । महाथिरले पाकिस्तानलाई ऊर्जा सुरक्षामा मद्दत गर्ने प्रतिबद्धता जनाएपछि भारतसँगको सम्बन्ध चिसियो । गत अगस्ट ५ मा जम्मुकश्मीरको विशेषाधिकार खारेज गर्ने भारत सरकारको निर्णयको प्रतिक्रियामा मलेसिया पाकिस्तानको पक्षमा उभियो । मलेसियाली प्रधानमन्त्रीले कश्मीर मुद्दामा पाकिस्तानको पक्ष लिएपछि भारतसँगको सम्बन्ध थप बिग्रियो । कश्मीर मुद्दा राष्ट्रसंघीय सुरक्षा परिषद्मा पुगेपछि पनि मलेसियाले खुलेरै पाकिस्तानको पक्षमा वकालत गर्यो । जुन भारतका लागि असह्य भयो । नेसनल युनिभर्सिटि अफ मलेसियाको स्ट्राटेजिक स्टडिजका विज्ञ रविचन्द्रन दक्षिणमूर्तिले मलेसिया र पाकिस्तानबीचको सम्बन्ध निकै लामो रहेको बताउँछन् । सन् १९५७ मा मलेसियाले स्वतन्त्रता प्राप्त गरेपछि सबैभन्दा पहिलो सार्वभौम राष्ट्र स्वीकार गर्ने देशको सूचीमा पाकिस्तान पनि थियो । रविचन्द्रनले भनेका छन्, पाकिस्तान र मलेसिया कपितय इस्लामिक संगठन तथा सहयोगमा समेत सँगसँगै छन् । दुई देशप्रति चीनको सम्बन्ध भने केही अलग छ । मलेसियाप्रति चीनको सम्बन्ध सामान्य छ भने पाकिस्तान र चीनबीच घनिष्ठ सम्बन्ध छ । चीन पाकिस्तानमा सबैभन्दा धेरै हातहतियार निर्यात गर्ने देश हो र दुवै देशको भारतसँगको सम्बन्ध त्यति राम्रो छैन । तर महाथिर प्रधानमन्त्री रहुन्जेल मलेसिया र पाकिस्तानको सम्बन्ध सुमधुर हुने निश्चित छ । समाचार संस्था रोयटर्सका अनुसार महाथिरले मलेसिया र भारतबीचको सम्बन्धको समीक्षा गर्नुपर्नेसमेत बताएका कारण भारत थप सशंकित छ । त्यसका साथै भारतमा खानका लागि सबैभन्दा बढी प्रयोग हुने पाम आयल मुख्य रूपमा मलेसियाबाट भित्रिन्छ । सन् २०१९ को पहिलो ३ महिनामा भारतले ३०९ लाख टन पाम आयल आयात गरेको थियो । दुई देशको सम्बन्ध बिग्रँदै गएपछि मलेसियाले पाम आयलको निर्यात सीमित पार्न सक्ने आंशकासमेत भारतीय अधिकारीको छ । मलेसियामा महाथिर प्रधानमन्त्री रहुन्जेल पाकिस्तानसँगको सम्बन्ध सुमधुर थियो । तर सन् २००३ मा उनी सत्ताबाट बाहिरिएसँगै भारतसँगको सम्बन्ध सुधारोन्मुख थियो । तर पछिल्लोपटक महाथिर फेरि प्रधानमन्त्री बनेसँगै द्विदेशीय सम्बन्ध थप जटिल बन्दै गएको हो ।"
अमेरिकाद्वारा टर्कीमाथि प्रतिबन्ध,"अमेरिकी राष्ट्रपति कार्यालय ह्वाइटहाउसमा बोल्दै पेन्सले भने, जबसम्म टर्कीले युद्धविराम गर्दैन र यसको दीर्घकालीन समाधानका लागि छलफल गर्न तयार हुँदैन, त्यतिन्जेल अमेरिकी प्रतिबन्ध अझ कडा गरिनेछ । रूसले भने टर्की र सिरियाका फौजबीच कुनैपनि हालतमा मुठभेड हनु नदिने बताएको छ । सिरियाका लागि रुसका विशेष दूत एलेक्जेन्डर लाभेन्तेभले भनेका छन्, यो सामान्यतया अस्वीकार्य छ । रुस सिरियाली राष्ट्रपति बसर अल असदका सेनाको मुख्य सहयोगी हो ।यसैबीच, सिरियाको उत्तरी क्षेत्रमा सिरियाको सरकारी सेना तैनाथ गरिएसँगै टर्कीसँग संघर्ष हुने देखिएको छ । सिरियाली सरकारी सञ्चारमाध्यमका अनुसार सिरियाली सेना मंगलबार मान्बिज सहर प्रवेश गरेको हो । उत्तरी सिरियामा सन् २०१२ यता पहिलोपटक सरकारी सेना फर्किएको हो । टर्कीले उक्त सहरबाट कुर्दिस लडाकुलाई लखेटेर आफ्नो सुरक्षित क्षेत्र निर्माण गर्न खोजेको छ । टर्किस फौजले अपरेसन पिस स्प्रिङ अन्तर्गत आफूहरूले आतंककारीका आश्रयस्थल ध्वस्त पार्न कारबाही चलाएको बताउने गरेको छ । टर्कीका राष्ट्रपति रेसेप तैयप इर्दोगानले युफ्रेटिज नदीको पूर्वी क्षेत्रका कुर्द लडाकुलाई विस्थापित गरी सिरियाली शरणार्थीका लागि सुरक्षित क्षेत्र निर्माण गर्न कारबाही सुरु गरेको बताउँछन् । तर मंगलबार सिरियाली सैनिक तलतमेर र ऐन इस्सामा पुगेपछि स्थानीय कुर्दिसहरूले उनीहरूको भव्य स्वागत गरेका थिए । जसका कारण द्वन्द्व थप चर्कने देखिएको छ । टर्कीका राष्ट्रपति इर्दोगानले जस्तोसुकै परिणाम आए पनि आफूहरू लक्ष्य पूरा नभएसम्म पछि नहट्ने बताइसकेका छन् । यसअघि सिरियामा टर्कीले गरेको आक्रमणको प्रतिकार गर्न सरकारी सेना र कुर्दिस लडाकुबीच सहमति भएको थियो । सिरियाली सञ्चारमाध्यमले सरकारी फौज देशको उत्तरी सीमामा पठाइएको बताएको केही बेरमा कुर्दिस लडाकुले त्यसको पुष्टि गरेको थियो । कुर्द प्रशासनले सिरिया सरकारसँगको पछिल्लो सहमतिले टर्कीद्वारा कब्जा गरेका सिरियाली सहरलाई मुक्त गर्न सघाउने बताएको छ ।सिरियाली जिहादी समूह इस्लामिक स्टेट (आईएस) लाई परास्त गर्ने अमेरिकी अभियानमा कुर्द नेतृत्वको सिरियन डेमोक्रेटिक फोर्सेस (एसडीएफ) ले सघाउँदै आएको थियो । तर एसडीएफलाई टर्कीले आतंककारी समूह बताउँदै गत सातादेखि उनीहरूलक्षित आक्रमण गरेको हो ।अमेरिकी राष्ट्रपति ट्रम्पले सिरियामा खटिएका अमेरिकी सेना फिर्ताको निर्णय गरेलगत्तै टर्कीले एसडीएफमाथिको आक्रमणलाई तीव्रता दिएको हो । ट्रम्पको निर्णयको कतिपय अमेरिकी राजनीतिज्ञले विरोध जनाएका थिए । अमेरिकाको संरक्षण गुमाएलगत्तै कुर्दहरूले सिरियासँग गरेको गठबन्धनलाई महत्त्वपूर्ण तथा रणनीतिक मानिएको छ । तर सिरिया सरकारले केकस्तो सहयोग गर्ने भन्ने यकिन नभएको बीबीसीले उल्लेख गरेको छ । टर्कीको सेनाले एसडीएफको नियन्त्रणमा रहेका क्षेत्रमा स्थल तथा हवाई आक्रमण गरिरहेको छ । सिरियास्थित जिहादी समूह इस्लामिक स्टेटलाई हराउने क्रममा कुर्दहरू अमेरिकाका मुख्य सहयोगी थिए । टर्कीले आफ्नो देशमा रहेका ३० लाखभन्दा बढी सिरियाली शरणार्थी सिरियामा पुनःस्थापित होउन भन्ने चाहन्छ । शरणार्थीमध्ये अधिकांश गैरकुर्दिस समुदायका छन् । कतिपय आलोचकले टर्कीको कदमबाट कुर्दको जातीय नरसंहार हुन सक्ने भन्दै चिन्ता व्यक्त गरेका बीबीसीले जनाएको छ ।"
बालबालिकालाई औषधिजन्य गाँजा प्रयोगमा अनुमति,अस्ट्रेलिया (कास) औषधिका रूपमा गाँजाको प्रयोग मिर्गी रोग लागेका बालबालिकामा प्रभावकारी भएपछि यसलाई विस्तार गर्ने भएको छ । गाँजाबाट निर्मित तेल औषधिका रूपमा प्रयोग गर्न कानुनी आधार दिएको अस्ट्रेलियास्थित भिक्टोरिया राज्यले सिजर (मिर्गी) रोग लागेका बालबालिकाहरूको उपचारमा अझ विस्तृत रूपमा यसको प्रयोगमा ल्याउन सुरु गरेको हो । मिर्गी रोगका कारण पीडित बनेका बालबालिकाहरूमा गाँजा औषधिका रूपमा प्रभावकारी देखिएपछि यसलाई अझ विस्तृत रूपमा अघि बढाइने भएको हो । राज्यका स्वास्थ्यमन्त्री जेनी मिकाकोसले यो कार्यक्रम अहिले रहेको ६० बालबालिकाहरूबाट ९० जनामा विस्तार गर्न लागिएको जानकारी दिएकी छन् । यो औषधिको प्रयोगले सिजरका कारण पीडित बालबालिकाहरूलाई राहत हुने विश्वास उनले लिएकी छन् । यसका लागि थप ३७ लाख अस्ट्रेलियन डलर लाग्ने बताइएको छ । क्यानाडाको फार्मेसीको गुणस्तरको गाँजाबाट निर्मित तेल उपचारका लागि प्रयोग गरिने समाचारहरूमा जनाइएको छ । अस्ट्रेलियास्थित भिक्टोरिया राज्यले सन २०१६ देखि गाँजालाई औषधिका रूपमा प्रयोग गर्न दिनेगरि कानुन निर्माण गरेको थियो । भिक्टोरियास्थित रोयल चिल्ड्रेन अस्पतालका बालरोग विशेषज्ञ जेरेमी फ्रिम्यानले यो औषधिको प्रयोग अन्य औषधिसँग प्रयोग गरेर फाइदा पुगेको बताएका छन् । उनले यो औषधिको प्रयोग गरेका र सफल भएका बालबालिकाहरूको स्वास्थ्य अवस्था चाँडै सुधार भएको बताएका छन् । सरकारको यो कार्यक्रमअन्तर्गत अहिले दर्जनभन्दा बढी बालबालिकाले स्वास्थ्य सेवा लिइरहेको समाचारहरूमा जनाइएको छ ।अस्ट्रेलियामा औषधिजन्य प्रयोगका लागि गाँजाको प्रयोगलाई कानुनी मान्यता दिइएको छ । हरेक राज्यहरूमा कडा प्रावधानका साथ कानुनी अनुमति दिइएको भए पनि भिक्टोरिया राज्य पहिलोपटक औषधिका रूपमा प्रयोग गर्न दिने कानुन निर्माण गर्ने पहिलो हो । उपचारका लागि गाँजालाई कानुनी आधार दिइएको भए पनि यसलाई धूमपानको माध्यमबाट प्रयोग गर्न भने बन्देज गरिएको छ । यसका साथै अस्ट्रेलियाली सरकारले सरकारी स्तरमा गोप्य रुपमा यसको उत्पादन गरिरहेको सञ्चारमाध्यमहरूले जनाएका छन् । सर्वसाधारणलाई औषधिका लागि प्रयोग गर्न कानुनी आधार दिइएको भए पनि बिरामीले चिकित्सकहरूको सल्लाह रिफर गरेपछि निवेदन प्रक्रिया पूरा गरेपछि मात्र पाउने गरेका छन् । केही समयअघि मात्र यहाँस्थित एसीटी सरकारले मनोरञ्जन प्रयोगका लागि ५० ग्रामसम्म गाँजा आफ्नो साथमा राख्न पाउने र प्रतिव्यक्ति २ वटा गाँजाको बोट वा प्रतिपरिवार ४ वटासम्म बोट आफ्नो घरमा रोप्न पाउने कानुन पारित गरेको छ ।
कर्णाली करिडोर कि द्रुतमार्ग ?,मुख्यमन्त्री शाही ल्हासामाकर्णाली प्रदेशका मुख्यमन्त्री महेन्द्रबहादुर शाही दोस्रोपटक चीन भ्रमणमा गएका छन् । उनी सोमबार संघीय सरकारका भौतिक पूर्वाधार तथा यातायातमन्त्री रघुवीर महासेठसँगै ल्हासा पुगेका हुन् । कर्णाली प्रदेश सरकारकी प्रवक्ता बिमला केसीले पूर्वाधार निर्माणसम्बन्धी छलफलको लागि मुख्यमन्त्री ल्हासा गएको जानकारी दिइन् ।यसअघि २०७५ असोजमा मुख्यमन्त्री शाही सिचुवान प्रान्तको भ्रमणमा गएका थिए । सोही भ्रमणका क्रममा चिनियाँ पक्षसँग हिल्सासुर्खेत द्रुतमार्गको सम्भाव्यता अध्ययन गर्ने प्रारम्भिक सहमति भएको थियो ।
सीमावर्ती नाका बन्द,"दार्चुला (कास) भारतीय सीमा क्षेत्रमा स्थानीय निर्वाचनका लागि भारतको पिथौरागढ जिल्लासितका सीमानाका बन्द गरिएका छन् । सोमबार साँझ ५ बजेबाट तीन दिनका लागि सबै नाका बन्द गरिएको जिल्ला प्रशासनले जनाएको छ । प्रमुख जिल्ला अधिकारी शंकरबहादुर विष्टका अनुसार भारतमा बुधबार हुने निर्वाचनका लागि त्यही साँझ ५ बजेसम्म पिथौरागढ जिल्लासँग सीमा जोडिएका नाका बन्द गरिएको छ । निर्वाचनमा सुरक्षा संवेदनशीलता देखाउँदै दार्चुलासँग जोडिएका सबै नाका बन्द गर्नेसम्बन्धी पत्राचार भारतीय प्रशासनले गरेको उनले बताए । जिल्ला प्रशासनले असोज २३ गते सूचना प्रकाशित गर्दै भारतसित सीमा जोडिएका ठाउँका बासिन्दालाई सीमा बन्द रहने उल्लेख गरेको थियो । भारतको विकास खण्ड धारचुला, डिडीघाट र मुनस्यारीमा असोज २९ गते बुधबार सदस्य ग्राम पञ्चायत, सदस्य क्षेत्र पञ्चायत एवं सदस्य जिल्ला पञ्चायतका लागि निर्वाचन हुँदै छ । यसअघि अक्टोबर ५ अर्थात् असोज १८ गते भएको त्रिस्तरीय ग्राम पञ्चायत निर्वाचनका लागि बैतडीका झुलाघाट तथा दार्चुलाका लाली, जौलजीवी र दत्तु नाका ४८ घण्टाका लागि बन्द गरिएका थिए । सदरमुकाम खलंगा र तिग्रम नाका आधा दिन बन्द हुँदा यहाँको जनजीवन प्रभावित भएको थियो । अन्तर्राष्ट्रिय सीमानाका सिल गर्ने सम्बन्धमा द्विपक्षीय समन्वय र सहमतिमा मात्रै नाका बन्द गर्नुपर्ने व्यवस्था भए पनि समन्वय र सूचना आदानप्रदानमा निकै कमजोरी देखिएको थियो । जिल्ला सदरमुकाम खलंगा जोड्ने पुल बन्द ४५ घण्टा मात्र बन्द गरिँदा पनि मर्का पर्ने गरेको स्थानीय बताउँछन् । सीमा क्षेत्रका स्थानीय सबै भारतीय बजारमा निर्भर भएको हुनाले तीन दिनसम्म नाका बन्द हुँदा यहाँको जनजीवनमा असर परेको स्थानीय नरसिह ठगुन्नाले बताए । दैनिक ज्यालादारीमा भारी बोक्ने, मजदुरी गर्ने र भारतीय बजारबाट सामान ल्याएर सदरमुकाममा बिक्री गर्नेलाई समस्या हुन्छ, उनले भने ।"
४२ पदका लागि मतदान आज,"(काठमाडौं)  गैर आवासीय नेपाली संघ (एनआरएनए) को ४२ पदका लागि बुधबार निर्वाचन हुने भएको छ । निर्वाचन समितिका सदस्य कुलप्रसाद पाण्डेका अनुसार मनोनयन दर्ता बुधबार बिहान ८ बजे खुल्नेछ । मनोनयन दर्ता दिउँसो १२ बजेसम्म खुला रहनेछ । पाण्डेका अनुसार विभिन्न देशबाट २५ सय प्रतिनिधिको सहभागिता रहेको छ । ४२ पदमा मतदान हुनेछ । राति नै मतादाताको नामावली सार्वजनिक गरिएको छ । बुधबार विद्युतीय मेसिनबाट मतदान हुनेछ, उनले भने, मतदान हुन कति समय लाग्छ थाहा छैन तर मतदान सकिएको एक घण्टाभित्र नतिजा सार्वजनिक हुने छ । चाबहिलस्थित होटल हायातमा मंगलबार बिहानैबाट मतदाताको भीड लागेको छ । अध्यक्ष पदमा उम्मेदवारका रूपमा हालका उपाध्यक्षद्वय कुमार पन्त र कुल आचार्य देखिएका छन् । दुवैजना मंगलबार दिनभर भोट माग्न व्यस्त देखिन्थे । अन्य सबैजसो पदमा निर्वाचन हुने सम्भावना छ । उमेदवारहरू भोट माग्न र एजेन्डा बताउन सक्रिय देखिन्थे ।"
'दलीय आधारमा चुनाव भए अलग्गिनेछु',"काठमाडौं (कास) गैरआवासीय नेपाली संघ (एनआरएनए) का संस्थापक अध्यक्ष एवं प्रमुख संरक्षक उपेन्द्र महतोले संस्थामा दलीय आधारमा नेतृत्व छान्न खोजिएमा आफू उक्त प्रक्रियाबाटै अलग हुने घोषणा गरेका छन् । एनआरएनए विशुद्ध गैरराजनीतिक संगठन हो । यसको चुनावलाई राजनीतिकरण गर्न खोजियो, राजनीतिक आधारमा प्यानल बनाइयो भने त्यो दुर्भाग्यपूर्ण हुनेछ, महतोले कान्तिपुरसित भने, एनआरएनएमा पार्टीको झन्डा बोकेर चुनाव लडियो भने म तत्काल यो प्रक्रियाबाट अलग हुनेछु । आफू त्यस्तो दुर्घटना नहोस् भनेर सहमति खोज्न प्रयत्नरत रहेको पनि उनले जानकारी दिए । हामीले एनआरएन अभियानलाई राजनीतिक दलको भ्रातृ संस्थाका रूपमा अगाडि बढायौं भने त्यो यो संस्थाको उद्देश्यविपरीत हुन जानेछ । त्यसमा मेरो गम्भीर असन्तुष्टि र असहमति छ ।"
६१ नेपालीको बैंक खाता,"(काठमाडौं)  कुल जनसंख्याको करिब ६१ प्रतिशतमा बैंक खाता पुगेको राष्ट्र बैंकको अध्ययनले देखाएको छ । केही वर्षयताका विभिन्न अध्ययनहरूले ४० प्रतिशत नागरिकमा मात्र वित्तीय पहुँच पुगेको निष्कर्ष निकालिरहेको बेला राष्ट्र बैंकको एक अध्ययनले ६०९ प्रतिशतमा पुगेको देखाएको हो । राष्ट्र बैंकले मंगलबार सार्वजनिक गरेको नेपालमा वित्तीय पहुँचको स्थिति सम्बन्धी अध्ययनमा यस्तो उल्लेख छ । नेपालमा कम्तीमा ६०९ प्रतिशत जनसंख्यामा बैंकिङ पहुँच पुगेको छ, प्रतिवेदनमा भनिएको छ, यसमा लघुवित्त वित्तीय संस्था र बचत तथा ऋण सहकारीबाट सेवा प्राप्त गर्ने जनसंख्यालाई समावेश गर्ने हो भने यो हिस्सा अझै बढ्छ । गत एक वर्षमा बैंक तथा वित्तीय संस्थाका २ हजारभन्दा बढी शाखा थपिएका छन् । कुल ७ सय ५३ स्थानीय तहमध्ये ७ सय ३९ तहमा वाणिज्य बैंकका शाखा पुगिसकेका छन् । पछिल्ला दिनमा प्रतिबैंक शाखा जनसंख्या उल्लेख्य रूपले घट्दै गएको छ भने कुल जनसंख्याको हाराहारीमा बैंक तथा वित्तीय संस्थाको निक्षेप खाता संख्या पुग्ने अवस्थामा छ । यस पृष्ठभूमिलाई आधार मानेर राष्ट्र बैंकले वित्तीय पहुँचको स्थिति मापन गरेको जनाएको छ । वित्तीय पहुँच मापन गर्ने विभिन्न आधार हुन्छन । तीमध्ये बैंक तथा वित्तीय संस्थामा निक्षेप खाता भएको जनसंख्यालाई वित्तीय पहुँचको एउटा मानकका रूपमा लिएको राष्ट्र बैंकले प्रस्ट्याएको छ । यसका लागि वाणिज्य बैंक, विकास बैंक र वित्त कम्पनीमा रहेका नेपालीको तीनपुस्ते विवरणलाई विश्लेषण गरी एक व्यक्तिको एकभन्दा बढी रहेका खाता हटाएर एक व्यक्ति एक खाता मात्र अध्ययनमा समावेश गरिएको छ । यसरी हेर्दा करिब १ करोड ८० लाख निक्षेप खाता संख्या देखिएको छ, प्रतिवेदनमा भनिएको छ, यो संख्या नेपालको कुल जनसंख्याको ६०९ प्रतिशत हुन आउँछ ।नेपालमा वित्तीय पहुँच तीव्र रूपमा बढ्दै गएको छ । बैंक तथा वित्तीय संस्थाको संख्यात्मक वृद्धिसँगै एकातिर शाखा विस्तार र अर्कोतर्फ वित्तीय प्रविधिको प्रयोग तीव्र रूपमा बढ्दै गएकाले वित्तीय पहुँच विस्तार हुँदै गएको अध्ययनको निष्कर्ष छ । बैंक तथा वित्तीय संस्थाका प्रतिशाखा जनसंख्या करिब ३ हजार ३ सय पुगेको छ, प्रतिवेदनमा उल्लेख छ, निक्षेप खाता संख्या उल्लेख्य वृद्धि भई २ करोड ७८ लाख र कर्जा खाताको संख्या १४ लाख ४० हजार पुगेको छ । मोबाइल बैंकिङ प्रयोगकर्ताको संख्या ८३ लाख ४७ हजार र जारी भएका डेबिट कार्डको संख्या ६७ लाख ९ हजार पुगेको बताइएको छ । अध्ययनमा नेपालमा वित्तीय पहुँचका सम्बन्धमा विगतमा भएका अध्ययनको नतिजा पनि समीक्षा गरिएको राष्ट्र बैंकले जनाएको छ । जनसंख्या प्रतिबैंक शाखा, प्रदेशगत बैंक तथा वित्तीय संस्थाको उपस्थिति, स्थानीय तहमा वाणिज्य बैंकको उपस्थिति र नेपाली नागरिकका व्यक्तिगत निक्षेप खाता संख्याको आधारमा वित्तीय पहुँचको मापन तथा विश्लेषण गरिएको छ, प्रतिवेदनमा उल्लेख छ । अध्ययन सम्पन्न गर्दा राष्ट्र बैंकले वाणिज्य बैंक, विकास बैंक र वित्त कम्पनीमा रहेको निक्षेप खाताको विवरण संकलन गरेको थियो । त्यसपछि नागरिकले खाता खोल्दा बैंकमा पेस गर्ने तीनपुस्ते विवरणको आधारमा एक व्यक्तिको एक मात्र निक्षेप खाता निकालिएको राष्ट्र बैंकले प्रस्ट्याएको छ । अध्ययन विशेषगरी वित्तीय पहुँचको मापनमा केन्द्रित रहेको राष्ट्र बैंकले जनाएको छ ।"
गुणस्तर परीक्षणको सुन गायब,"लक्ष्मण श्रेष्ठको समयमा सुनमा बढी अनुगमन भएको थियो । ५६ वटा नमुना स्टोरमा बुझाएका थिए, तत्कालीन शाखा अधिकृत (हाल आपूर्ति मन्त्रालयमा कार्यरत अधिकृत) रमेशकाजी श्रेष्ठले भने, तर, नमुना कहाँ राखियो, थाहा भएन । तत्कालीन विभागका अनुगमन शाखा निर्देशक लक्ष्मण श्रेष्ठले पनि आफूलाई कुनै जानकारी नभएको बताए । उनले दुई वर्षअघिका अनुगमन सम्झेर साध्य नहुने जवाफ दिए । त्यो बेला केके गरियो । बरबुझारथ गरेर आइयो । दुई वर्ष अगाडिको मलाई के थाहा ? अब हामीले के जिम्मा लिनु ? हाल कृषि विभागमा कार्यरत श्रेष्ठले भने, अहिले कसले हेरेको छ, के गरेको छ, हामीलाई थाहै हुँदैन । शाखा अधिकृत र स्टोर किपर थिए । त्यहीँ सोध्नुहाला । हालका स्टोर अधिकृत दिलीप पौडेलका अनुसार त्यसबेला स्टोरमा भूपेन्द्र पाण्डे र रामबहादुर थापा कार्यरत थिए । सुनको नमुना कसले कसलाई बुझाएको कुनै जानकारी नभएको बताए । विभाग २०७५ वैशाखमा मर्ज भयो । असोज ६ गते स्टोरको जिम्मेवारी सम्हालेको छु, पौडेलले भने, सुन कसले, कहाँ लग्यो केही जानकारी भएन । अहिले स्टोरमा सुनको नमुना छैन । सुनको नमुना भरपाई गरेर बुझाउनुपर्नेमा कर्मचारीहरू एकअर्कालाई देखाएर पन्छिन खोजेको उनले बताए । राष्ट्रिय उपभोक्ता मञ्चका अध्यक्ष प्रेमलाल महर्जनले अनुगमन टोलीसँगै व्यवसायीको पनि स्वार्थ रहेको बताए । २०६९ सालदेखिको नमुना फिर्ता नदिँदा व्यवसायी किन चुप बसे । व्यवसायीको पनि स्वार्थ देखिन्छ, उनले भने, व्यवसायीमा कानुन हातमा लिने प्रवृत्ति पनि छ । तत्काल छानबिन गरी दोषीलाई कारबाही गर्नुपर्छ ।"
पर्यटक डोर्याउँदै प्रहरी,"(लमजुङ)  अघिपछि प्रहरी, पर्यटक बीचमा । उच्च हिमाली क्षेत्रमा मौसम खुलेको छ । पर्यटकले बिराएकै हुन् कि भन्ने भान धेरैलाई परेको छ । चक्रीय अन्नपूर्ण पदमार्गमा अहिले दैनिक २ सय ५० बढी पर्यटक घुम्न आएका छन् । उनीहरूको गन्तव्य थोराङला (५,४१६ मिटर) र संसारकै अग्लोमध्येको एक तिलिचो ताल (४,९१९ मिटर) हो । थोराङला भन्ज्याङ पार गरी मुस्ताङ निस्किएर पर्यटक पोखरा पुग्छन् । तिलिचो गएका पर्यटक भने फर्कन्छन् । धेरै पर्यटक आउँदा सुरक्षा चुनौती बढेको छ । पदमार्गमा आन्तरिक पर्यटक पनि उत्तिकै छन् । पर्यटकलाई गन्तव्यमा सुरक्षित तवरबाट पुर्याउन प्रहरी पर्यटकलाई डोर्याउँदै, सँगसँगै हिँडेका छन् । प्रहरी नै अघिपछि हिँडेपछि बाटामा हिँड्ने र सँगसँगै हिँडेका पर्यटकले सुरक्षित महसुस गरेका छन् । मनाङका डीएसपी टीकाबहादुर कार्कीका अनुसार पर्यटकलाई सुरक्षा दिन प्रहरी उनीहरूका अघिपछि हिँडेका हुन् । साना हतियारसहित प्रहरी खटाइने गरिएको उनले बताए । विभिन्न ठाउँमा रहेका सीमा प्रहरी चौकीले पनि पर्यटकको रेखदेख र सुरक्षा प्रदान गरिरहेका छन् । पर्यटककै साथमा गएर हामीले गन्तव्यमा पुर्याउने गरेका छौं । अप्ठयारा ठाउँमा पर्यटकलाई डोर्याएर लाने गरेका छौं, उनले भने । कार्कीका अनुसार पदमार्ग असुरक्षित भने होइन । तर, पर्यटक धेरै आएपछि सुरक्षा चुनौती थपिएको छ । पर्यटकलाई सुरक्षित महसुस गराउन गस्ती गर्न थालिएको उनले बताए । बढी आवातजावत हुने स्थान पिसाङ, हुम्डे, खाङसार, श्रीखर्क हुँदै तिलिचो तालसम्म पर्यटकका लागि सुरक्षा गस्ती गरिएको छ । पर्यटकलाई सुरक्षित तवरबाट गन्तव्यमा पुर्याउन पर्यटन व्यवसायी, पर्यटक, गाइड साथै स्थानीयसँग सुरक्षा सचेतनामूलक अन्तर्क्रिया गरेका छौं । पर्चासमेत वितरण गरेका छौं, उनले भने । एकै टिमको पर्यटकलाई गन्तव्यमा पुर्याउन प्रहरी ४५ दिनको समयसमेत खटेका छन् । प्रहरीले चक्रीय अन्नपूर्ण पदमार्गमै पर्ने पिसाङ क्षेत्रमा गस्ती गरेको छ । चामे नजिकै कोतोबाट विकट नार र फू जाने बाटोमा पर्यटक लक्षित गस्ती गरिरहेको छ । डीएसपी कार्की आफैं पर्यटकको सुरक्षामा मनास्लु पदमार्गतर्फ खटिएका थिए । नासों गाउँपालिका६ तिल्चेदेखि मनास्लु पदमार्गतर्फ गोरखा सिमानामा पर्ने लार्के भन्ज्याङसम्मको गस्तीमा उनी पुगे । पर्यटक सुरक्षा हाम्रो पहिलो प्राथामिकता हो । उद्धार तथा व्यवस्थापन, स्वयंसेवक समूह गठनका थालनी गरेका छौं, उनले भने । समुदायप्रहरी साझेदारी कार्यक्रमअन्तर्गत रहेर सबै कामहरू गरिएको हो । हिमाली क्षेत्रमा पर्यटकलाई कुनै पनि असुरक्षा छैन भन्ने सन्देश दिन चाहेको उनले बताए । उनका अनुसार चामे गाउँपालिका४ मा पर्ने काजिन सारा ताल (५००२ मिटर) मा पनि प्रहरीले गस्ती गरेको छ । लमजुङ हिमालको बेसक्याम्पमा पर्ने उक्त ताल हेर्न आउने आन्तरिक तथा बाह्य पर्यटकका सुरक्षा, उद्धार, व्यवस्थापनलगायत विषयमा चामे गाउँपालिकाका सरोकारवालासँग छलफल गरिएको उनले बताए । हामीले यो बीचमा बाटो बिराएका पर्यटकलाई खोजेर उद्धार पनि गरेका छौं, उनले भने । अन्नपूर्ण संरक्षण क्षेत्र आयोजना (एक्याप) इलाका संरक्षण कार्यालय मनाङका पर्यटन सहायक ब्रिज गुरुङले पर्यटकलाई सुरक्षाको अनुभूति दिने खालको प्रहरीको गतिविधिले सकारात्मक सन्देश गएको बताए ।"
अर्को साता फूल प्रदर्शनी,"काठमाडौं (कास) फ्लोरिकल्चर एसोसिएसन नेपालको आयोजनामा ललितपुर, जावलाखेलको खेल मैदानमा कात्तिक १ गतेदेखि ४ गतेसम्म १३ औं गोदावरी फूलको प्रतियोगितात्मक प्रदर्शनी२०७६ हुने भएको छ । फूलको विकास एंव गुणस्तरीय उत्पादनमा सहयोग पुर्याउनका लागि यस किसिमका प्रदर्शनी कार्यक्रम आयोजना गरिएको मेलाको संयोजक तथा उपाध्यक्ष शिवबहादुर खड्काले जानकारी दिए । तिहारको अवसरमा घर, आँगन, बगैँचा सजाउन तथा स्वागत सत्कारमा विशेष प्रयोग गरिने गोदावरी फूलको प्रवर्द्धन गर्ने उद्देश्यका साथ प्रदर्शनी आयोजना हुँदै छ, उनले पत्रकार सम्मेलनमा भने, पुष्प व्यवसायीहरूले उत्पादन गरेका फूलको बजार विस्तार तथा प्रवर्द्धनमा मेलाको महत्त्वपूर्ण भूमिका रहनेछ । प्रतियोगितामा गोदावरी फूलको विविध प्रजातिहरूमा मुख्य प्रदर्शनीमा स्पाइडर, मिनियर, इन्क्रर्भ तथा कट फ्लावर विधा समावेश गरिनेछ । प्रतिस्पर्धामा समावेश भएका नर्सरीहरूलाई पहिलो, दास्रो र तेस्रोलाई नगद पुरस्कारका साथै सिल्ड तथा प्रमाणपत्रले सम्मान गरिनेछ ।"
कोकाकोलाको दसैं योजना,"काठमाडौं (कास) आमा भनेको हरेक चाडपर्वको महत्त्वपूर्ण अगंका रूपमा राख्दै कोकाकोलाले माई मम मेक्स माई दसैं स्पेसल को योजना ल्याएको छ । कोकाकोलाले आफ्नो मन खोलौं कोकसँग दसैं तिहार अभियानलाई निरन्तरता दिँदै ग्राउन्ड एक्टिभेसन सुरु गरेको हो । ग्राउन्ड एक्टिभेसनमा उपभोक्ताहरूले ५०० एमएलको कोक बोटलको लेबलमा पर्सनलाइज्ड म्यासेज प्रिन्ट गरेर आफ्नी आमालाई दिन सक्नेछन् । योजना असोज २९ गतेबाट सुरु भएर सेल्सबेरी, भाटभटेनी सुपरमार्केट, सेल्सवे र बिगमार्टको विभिन्न स्थानहरूमा कात्तिक १७ गतेसम्म जारी रहने जारी विज्ञप्तिमा जनाइएको छ ।"
एनआईबीएल सहभागिता फन्ड सुरु,"काठमाडौं (कास) एनआईबिएलम्युचुअल फन्डअन्तर्गत एनआईबीएल एस क्यापिटल लिमिटेड योजना व्यवस्थापक रही सञ्चालित एनआईबीएल सहभागिता फन्ड, नामक खुलामुखी योजनाका इकाई बाँडफाँट भएको ३ महिनापश्चात खरिद बिक्री कारोबार सोमबारदेखि सुरु गरेको छ । योजनाका इकाईहरू एनआईबिएल एस क्यापिटल लिमिटेडको मुख्य कार्यालय लाजिम्पाट तथा शाखा कार्यालयबाट खरिद बिक्री गर्न सकिनेछ ।"
हिरोको 'एक्स्पल्स २००' सार्वजनिक,"काठमाडौं (कास) हिरो मोटर साइकलको आधिकारिक बिक्रेता नेपाल जेनरल मार्केटिङले प्रिमियम मोटर साइकल एक्स्पल्स २०० मंगलबार एक कार्यक्रमबीच सार्वजनिक गरेको छ । हिरो मोटरकर्पबाट प्रस्तुत नयाँ शृंखलाको एक्स्पल्स २०० उत्पादनले ग्राहकमाझ आधुनिक डिजाइन, सर्वश्रेष्ठ प्रविधि र सबैभन्दा अलग बनोटका उत्पादन प्रस्तुत गर्ने कम्पनीको लक्ष्यलाई प्रतिविम्बित गरेको छ । यसमा २०० सीसी सीभी कार्बुरेटर इन्जिन जडान गरिएको छ, जसले १८४ पीएस पावर र १७१ एनएम टर्क प्रदान गर्ने क्षमता राख्छ । यो मोटरसाइकल सुरक्षा र सुविधाजनक गुणका विशेषताहरूले भरिएको छ । यसको मूल्य ३ लाख ८५ हजार रुपैयाँ कायम गरिएको छ ।"
'सुजुकी एसप्रेसो' को प्रिबुकिङ खुला,"काठमाडौं (कास) नेपालका लागि सुजुकीको आधिकारिक बिक्रेता सीजी मोटोक्रपले नयाँ सवारी सुजुकी एसप्रेसो को प्रिबुकिङ खुला गरेको छ । कम्पनीको अनुसार हाई एसयूभी र हाई ग्राउन्ड क्लियरेन्सको साथ यसको डिजाइन गरिएको छ । यसले बीएस ६ आज्ञाकारी १० इन्जिन पीएस र २११ केएमपीएलको माइलेज दिन्छ । यो सुरक्षाको हिसाबले पनि राम्रो छ । डबल एयर ब्याग, एबीडीका साथ एन्टी लक ब्रेकिङ सिस्टम र हाई स्पिड वार्निङ अलर्टलगायतका विशेषता रहेको यसको मूल्य २२ लाख ९९ हजार रुपैयाँ रहेको छ ।"
एनआईसीसिद्धार्थ बिजनेस ग्रुप सहकार्य,काठमाडौं (कास) एनआईसी एसिया बैंक र सिद्धार्थ बिजनेस ग्रुप अफ हस्पिटालिटी प्रालिबीच बैंकका ग्राहकलाई डिजिटल भुक्तानी गर्दा १० प्रतिशत छुट प्रदान गर्ने सम्बन्धी मंगलबार सहाकार्य गरेको छ । सम्झौताअनुसार बैंकका ग्राहकले सिद्धार्थ बिजनेस ग्रुप अफ हस्पिटालिटीको मुलुकभर रहेका २३ वटा होटल तथा रेस्टुरेन्टका आउटलेटमा बैंकको डेबिट वा क्रेडिट कार्ड प्रयोग गरी बिल भुक्तानी गर्दा १० प्रतिशत छुट प्राप्त गर्न सक्नेछन् । बैंकका नायब प्रमुख कार्यकारी अधिकृत सुधीरनाथ पाण्डे र सिद्धार्थ बिजनेस ग्रुपका प्रमुख कार्यकारी अधिकृत कृष्ण न्यौपानेले सम्झौता पत्रमा हस्ताक्षर गरेका थिए ।
अझै तोकिएन मुआब्जा,"(धादिङ)  बूढीगण्डकी जलविद्युत् आयोजनाबाट प्रभावित क्षेत्रमध्ये मुख्य बजार क्षेत्र मानिएको आरुघाट, खहरे र आर्खेतको मुआब्जा तोकिएको छैन । दुई वर्षयता धादिङतर्फ खहरे, गोरखातर्फ आर्खेत दुवै जिल्लाको सिमानामा रहेको आरुघाटको मुआब्जा तोक्न माग गर्दै स्थानीयले प्रमुख जिल्ला अधिकारी, जनप्रतिनिधि, सांसद, ऊर्जामन्त्री, प्रधानमन्त्री सबैलाई भेटिसके । दुवै जिल्लामा प्रमुख जिल्ला अधिकारीको संयोजकत्वमा रहेको जिल्ला मुआब्जा निर्धारण समिति छ । समितिले मुआब्जा निर्धारण गर्ने हो तर बजार क्षेत्रबाहेकको मुआब्जा आव २०७२७३ मा निर्धारण भए पनि बजार क्षेत्रको हुन सकेन । यसबीचमा धादिङमा ६ जना प्रजिअ र गोरखामा ४ जना प्रजिअ फेरिएका छन् । आयोजनाले हालसम्मका दुवै जिल्लाका प्रभावितहरू लाई २६ अर्ब ५० करोड रकम मुआब्जा वितरण गरी सकेको छ । स्थलगत अध्ययन अवलोकन, मन्त्रीस्तरीय भेटघाट, प्रभावित विस्थापितसँग छलफल, नापी, मालपोतलगायत विषयगत अड्डासँगको परामर्श सबै प्रजिअले गरे तर मुआब्जा तोक्न भने सकेनन् । धादिङका प्रमुख जिल्ला अधिकारी आसमान तामाङ भन्छन्, आयोजनाले बैठक राख्नासाथ तोक्ने तयारीमा रहेको बताए । तर, आयोजनाले २ जिल्लाका प्रजिअले एक्लाएक्लै तोक्नभन्दा संयुक्त बैठकमा सँगसँगै तोक्न उपयुक्त देखेकाले ढिलाइ भएको बताएको छ । स्थानीयको अपेक्षा धेरै भएकाले जिल्ला प्रवेश गर्दा मुआब्जा तोक्ने एउटा प्रमुख काम लिएर अगाडि बढेका प्रजिअहरू पछाडि हटिरहेको जानकार बताउँछन् । चलनचल्तीको दरभाउलाई आधार बनाएर प्रजिअहरू मुआब्जा तोक्न कस्सिए पनि निष्कर्षमा पुग्न सकेका छैनन् । जनताको माग र राजनीतिक दबाबमा मुआब्जा धेरै तोक्दा र थोरै तोक्दा उजुरी पर्न सक्ने, अख्तियार, अदालतमा मुद्दा मामिला हुन सक्ने डरले जागिरे समय कटाउनमै प्रजिअहरू केन्द्रित भएको टिप्पणी स्थानीय अगुवा बताउँछन् । बूढीगण्डकी जलविद्युत् आयोजनाका एक कर्मचारी भन्छन्, स्थानीयले अनावश्यक दबाब नदिएको भए उहिल्यै यहाँको पनि मुआब्जा तोकिन्थ्यो, वितरण सुरु हुन्थ्यो । अहिले अन्यत्र मुआब्जा वितरण भई घर गोठको लगत संकलन चलिरहेको छ । गत साता पनि मुआब्जा निर्धारण गर्नेबारे गोरखा धादिङका सांसद, जनप्रतिनिधि, आयोजनाका कर्मचारी, मालपोत, नापीका प्रमुखसहित प्रमुख जिल्ला अधिकारीहरूको छलफल भयो तर निकास निस्किएन ।आयोजनाका प्रमुख कृष्ण कार्कीले बजार क्षेत्रको मुआब्जा तोक्न नसक्नुमा स्थानीयको अपेक्षा धेरै हुनु पनि एउटा कारण रहेको बताए । उनले भने, अब अन्तिम चरणमा छौं, योपटक निर्धारण हुन सक्छ । जग्गाको मुआब्जा निर्धारण नगर्दासम्म घरगोठको लगत संकलनमा आरुघाटबासीले अवरोध गरेका छन् । उनीहरूको अवरोधका कारण काम रोकिएको छ ।"
भण्डारणका स्याउ सहरतिर,"स्याउले बजार पायो छायानाथ रारा नगरपालिकास्थित ताल्चाका रामभक्त रोकायाले ६० क्विन्टल स्याउ बिक्रीका लागि नेपालगन्ज पठाएका छन् । अझै उनको गोदाममा चार टन स्याउ मौज्दात छ । बाँकी स्याउ बाहिर पठाउन उनको व्यस्तता बढिरहेको छ । उनी मात्र होइन, मुगुका किसानले बिक्रीका लागि धमाधम स्याउ जिल्लाबाहिर पठाउन थालेका छन् । लामो समयसम्म सडक वर्षाका कारण सडक अवरुद्ध हुँदा मुगुको स्याउ बाहिर पठाउन सकिएको थिएन । यहाँको स्याउ प्रतिकिलो ५५ रुपैयाँमा बिक्री भइरहेको छ । ताल्चाकै किसान कर्णबहादुर रावलले ६० क्विन्टल स्याउ नेपालगन्ज पुर्याएर बिक्री गरिसकेको जानकारी दिए । उनका अनुसार एउटा ट्रकमा ६० क्विन्टल स्याउ ढुवानी गर्न सकिन्छ । रावलले यस वर्ष करिब १० लाख रुपैयाँ आम्दानी हुने अनुमान गरेका छन् । उनको बारीमा करिब १२ टन स्याउ उत्पादन भएको छ । दसैंअघिसम्म राम्ररी सडक नखुल्दा स्याउ घरमै भण्डारण गरेको थिए, उनले भने, बाहिर पठाउन थालेपछि स्याउले राम्रै मूल्य पाइरहेको छ ।"
हरियै जुनार महँगो,"(सिन्धुली)  जुनारको पकेट क्षेत्रका रूपमा चिनिएको सिन्धुलीमा यो वर्ष उपभोक्ताले सिजन सुरु नहुँदै महँगो मूल्य तिरेका छन् । उपभोक्ताहरूका अनुसार अहिले बजारमा जुनारको मूल्य प्रतिदाना १० रुपैयाँदेखि १२ सम्म रहेको छ । बिचौलियाले भने सिधै बगैंचाबाट कृषकहरूसँग प्रतिदाना तीन रुपैयाँदेखि चार रुपैयाँमा खरिद गरी तेब्बर मूल्यभन्दा बढीमा उपभोक्तालाई जुनार बिक्री गर्ने गरेका छन् । गत वर्ष जुनारको मूल्य यतिखेर प्रतिकेजी ४०५० रुपैयाँ रहेकोमा हरियै जुनार प्रतिकेजी ८०९० रुपैयाँभन्दा तल झरेन, सदरमुकामका उपभोक्ता रामचन्द्र कार्कीले भने, दुःख गरेर जुनार फलाउने कृषकले प्रतिदाना चार रुपैयाँसम्म पाउँछन् । बिचौलियासँग हामीले खरिद गर्दा प्रतिदाना १२ रुपैयाँसम्म पर्न जान्छ । चाडबाडको समय भएकाले हरिया जुनारसमेत बिक्रीका लागि राखिएको छ । जुनार पाक्ने खास सिजन मंसिर र पुस महिना हो । व्यापारीले सिधै कृषकसँग सम्पर्क गरी जुनार खरिद गर्नाले बिक्रीका लागि कृषकलाई सुविधा पुगे पनि आफुहरूलाई मर्का परेको उपभोक्ताहरूको गुनासो छ । जुनार स्वादिलो र रसिलो भएकाले स्थानीय बासिन्दाले महँगो मूल्य तिरेर भए पनि बाहिरी जिल्लामा बसेका आफन्तलाई कोसेलीस्वरूप पठाउने गरेका छन् । सिजनको फल भएकाले मूल्य महँगिए पनि अहिले जुनारको निकासी बढेको छ । गिोलन्जोर गाउँपालिका बाशेश्वरका जुनार कृषक हस्तबहादुर मगर आफ्नो बगैंचामा उत्पादन भएको जुनार तराईबाट आएका व्यापारीले गुणस्तर हेरेर प्रतिदाना पाँच रुपैयाँसम्म हालेर सिधै रुखबाट टिपेर लगेको बताउँछन् । अहिले हामीले गाँउघरमा खरिद गर्नुपर्यो भने पनि प्रतिदाना चारपाँच रुपैयाँ तिनुपर्छ, उनले भने । जिल्लामा जुनार उत्पादन हुने अधिकांश क्षेत्रमा सडक सुविधा पुगेकाले उत्पादन भएको जुनार तराईबाट आएका व्यापारीले बगैंचाबाटै खरिद गरेर लाने गरेको उनको भनाइ छ । उपभोक्ता मञ्चका अध्यक्ष अच्युतम ढकालका अनुसार महँगो मूल्यमा जुनार उपभोक्ताले खरिद गर्नुपरेकामा चिन्ता व्यक्त गर्छन् । ढुवानीका कारण देखाएर महँगो मूल्यमा जुनार बिक्री गरेको व्यापारीहरूले दाबी गरेको उनको भनाइ छ । जुनार विकास संघ सिन्धुलीका अनुसार दुई नगरपालिकासहित ७ गाउँपालिका रहेको यस जिल्लामा यतिखेर झन्डै १ हजार ५ सय हेक्टर जमिन जुनार खेतीले ढाकेको छ । वार्षिक करिब १५ हजार टन जिल्लामा जुनार उत्पादन हुँदै आएको छ । तर, यो वर्ष जुनारमा किराको प्रकोपसमेत रहेकाले उत्पादन घट्ने जनाइएको छ । प्रधानमन्त्री जुनार सुपर जोन कार्यालयका प्रमुख देवराज अधिकारीका अनुसार तीनचार वर्षअघिदेखि सिन्धुलीको माहाभारत उत्तरतर्फ क्षेत्रमा हुने जुनार खेतीमा ब्याक्टोसेरामिनाक्स नामक किरा लाग्न थालेको हो । जुनारको फल लाग्ने बित्तिकै उक्त किराले फुल पार्ने र पछि त्यसबाट औंसा किरा जुनारभित्र हुर्कंदै जानाले सबै त्यही औंसालार्भाले रस चुसेपछि जुनार झर्ने गर्छ । किरा नियन्त्रणको प्रयास भइरहेको छ ।"
स्थानीय तह मेगा विद्यालयतिर,"(दाङ)  माध्यमिक शिक्षासम्मको जिम्मेवारी स्थानीय तहमा आएपछि केहीमा शिक्षाको गुणस्तर सुधारका प्रयास सुरु भएका छन् । तुलसीपुर उपमहानगरपालिकाले विद्यालय मर्जको काम थालेको छ भने राप्ती गाउँपालिकाले निःशुल्क आधारभूत शिक्षाको सुरुवात गरेको छ । अन्य स्थानीय तहले शिक्षा सुधारका योजना तय गरेका छन् । केही स्थानीय तह भने नीतिगत अन्योलमै छन् ।तुलसीपुर उपमहानगरपालिकाले २३ सामुदायिक विद्यालयका कक्षा स्थगनको तयारी गरेको छ । ५४ औं कार्यपालिका बैठकले त्यस्ता विद्यालयमा बालविकास केन्द्र मात्रै सञ्चालन गर्ने गरी १ देखि ५ सम्मका कक्षा स्थगन गर्ने निर्णय गरेको छ । शिक्षकहरू कक्षाकोठामा जिम्मेवार नभएका कारण विद्यार्थी संख्या घट्दै गएको निष्कर्षसाथ उपमहानगरले त्यस्ता शिक्षकलाई अन्य विद्यालयमा स्थानान्तरण गर्न लागेको हो । विद्यार्थी शून्य भई शिक्षक खाली बसेका विद्यालय पहिचान गरी जहाँ विद्यार्थी त्यहाँ शिक्षक भन्ने नाराअनुसार काम थालेको उपमहानगरका शिक्षा शाखा प्रमुख भास्करराज गौतमले बताए । डेस्क, बेन्च र शिक्षक मात्रै भएका विद्यालय धेरै भेटिए, यसरी कामै नगरी शिक्षकलाई तलब खुवाउन सकिँदैन, उनले भने, त्यस्ता शिक्षकलाई विद्यार्थी भएका ठाउँमा पठाएर काममा लगाउँदै छौं । पछि आवश्यक परेमा पहिलेकै विद्यालयमा पनि कक्षा चलाउन सकिन्छ ।गत वर्ष विद्यार्थी कम भएका विद्यालयबाट ५८ जना शिक्षकलाई स्थानान्तरण गरिसकिएको उनले जानकारी दिए । गत वर्ष यसको सुरुवात भयो, अहिले कक्षा बन्द गर्ने तयारी गरेका छौं, शिक्षक जिम्मेवार र कर्तव्यनिष्ठ नहुँदासम्म विद्यार्थी बढ्दैनन्, उनले भने, अहिलेसम्म विद्यार्थी शून्य हुनुमा शिक्षकको लापरबाही हो । अनुगमन क्रममा प्रावि तहको विद्यार्थीले राम्ररी अक्षर पढ्नसमेत नसक्ने भेटिएको गौतमले बताए । अब मेगा विद्यालयको अवधारणामा अघि बढेको उनले बताए । ठूलो संख्यामा पढ्दा सिकाइ प्रभावकारी हुने र सामाजिकीकरणमा पनि मद्धत पुग्ने उनको भनाइ छ । अहिले उपमहानगरमा ८३ सामुदायिक विद्यालय छन् । केही वर्षमै घटाएर ३० मा सीमित गर्ने योजना रहेको उनले जानकारी दिए । शिक्षकलाई तर्साउनेभन्दा मनोविज्ञ र शिक्षाविद् ल्याएर मोटिभेसन कक्षामार्फत जिम्मेवार बनाउने प्रयास भइरहेको उनले बताए ।अब शिक्षा ऐन र नियमावली पारित गरेर विद्यालय सुधार अभियान चलाउने उपमहानगर प्रमुख घनश्याम पाण्डेले बताए । विद्यार्थी संख्या कम हुने तर खर्च धेरै हुने भएकाले कक्षा स्थगन गरेर व्यवस्थित गर्न खोजेको उनले जनाए । उनका अनुसार विद्यालयको अवस्था अध्ययन गरी प्राप्त प्रतिवेदनका आधारमा कक्षा स्थगन र शिक्षक स्थानान्तरणको काम थालिएको छ । १ हजार २ सय बढी विद्यार्थी भएको विद्यालयमा प्रतिविद्यार्थी प्रतिवर्ष १५ हजार खर्च हुन्छ भने थोरै विद्यार्थी भएको विद्यालयमा १ लाख ५ हजार खर्च हुन्छ । अर्थात् कक्षा स्थगन गर्दा प्रतिवर्ष प्रतिविद्यार्थी ९० हजार रुपैयाँ खर्च कटौती हुन्छ । अहिलेकै अवस्थामा विद्यालय सञ्चालन गर्दा विद्यार्थी बढी भएका विद्यालयमा ३ सय ३५ अतिरिक्त शिक्षक आवश्यक परेको अध्ययनले देखाएको छ । यसले आउँदो १० वर्षमा ३ अर्ब खर्च बढ्ने देखिएको छ । ठूलो विद्यार्थी संख्या भएका ३० विद्यालय भएपछि सबै विद्यार्थीलाई सहजै विद्यालय पुर्याउन उपमहानगरले बस सेवा सञ्चालन गर्ने योजना बनाएको छ । अहिले चलिरहेका अधिकांश विद्यालयमा प्रभावकारी व्यवस्थापन र शैक्षिक गुणस्तर प्रदान गर्न सम्भव नभएको उपमहानगरको निष्कर्ष छ । अधिकांश विद्यालयमा एक सयभन्दा कम विद्यार्थी छन् । साना बालबालिकालाई टाढा जान कठिन हुने भएकाले दुवै ठाउँमा बालविकास केन्द्र भने यथावत राखिएको शिक्षा स्रोत व्यक्ति मुकुन्द रिजालले बताए । अन्य विद्यालयमा पनि विद्यार्थीको अवस्थाअनुसार शिक्षक व्यवस्थापन गरिएको छ । जहाँ विद्यार्थी, त्यहाँ शिक्षक भन्ने नाराका साथ ४० शिक्षकलाई विद्यार्थी बढी भएका ठाउँमा पठाइएको रिजालले जानकारी दिए ।सामुदायिक विद्यालयको अवस्था अध्ययन गरी शिक्षकको व्यवस्थापन, शैक्षिक सुधारका कार्यक्रम र शिक्षक प्रोत्साहनजस्ता काम गरिरहेको उनले बताए । सामुदायिक विद्यालयमा विद्यार्थीको आकर्षण वढाउन ३५ विद्यालयका शिक्षकलाई अंग्रेजी माध्यमको तालिम दिएर पठनपाठन सुरुवात गरिएको छ । शिक्षकलाई समय पालना गराउन र विद्यालयको शैक्षिक विकासप्रति प्रतिबद्ध गराउन प्रधानाध्यापक र उपमहानगरपालिकाबीच कार्यसम्पादन सम्झौता भएको छ । उपमहानगरले आफ्नै मेट्रो कलेज सञ्चालनको तयारी पनि गरिसकेको छ ।यसैगरी राप्ती गाउँपालिकाले आधारभूत शिक्षा निःशुल्क गर्ने काम सुरु गरिसकेको छ । निजी स्रोतबाट राखिएका शिक्षकलाई तलब खुवाउन समस्या भएको भन्दै विद्यार्थीबाट शुल्क लिने गरिएकामा गाउँपालिकाले तलबको खर्च बेहोर्न थालेको छ । यसका लागि सामुदायिक विद्यालयका सम्पूर्ण निजी स्रोतका शिक्षकको तलब र प्रोत्साहनका लागि एक आर्थिक वर्षमा १ करोड ११ लाख रुपैयाँ खर्च भइरहेको गाउँपालिका अध्यक्ष नुमानन्द सुवेदीले बताए ।"
रोनाल्डोको ७०० गोल,पोर्चुगलका लागि ९५ वर्ष गोल २००३ ० २००४ ७ २००५ २ २००६ ६ २००७ ५ २००८ १ २००९ १ २०१० ३ २०११ ७ २०१२ ५ २०१३ १० २०१४ ५ २०१५ ३ २०१६ १३ २०१७ ११ २०१८ ६ २०१९ १० कुल ९५
चिनियाँ धावक हिमाल हेर्दै दौड्ने,"(पोखरा)  आकाशमा एक टुक्रा बादल नहुँदा हिमाल मस्त खुल्छ । तालमा टल्किरहेको माछापुच्छ्रे छायाँ हेर्दै फेवाको किनारैकिनार बुधबार एक हुल धावक दौडनेछन् । चीन र नेपालका धावक साइक्लिङ र दौडेर ताल किनार, अग्लो पहाड, भञ्ज्याङ काट्नेछन् अनि डुंगा खियाउने छन् । चीन र नेपालका धावक सहभागी हुने पोखरा अन्तर्राष्ट्रिय क्रसकन्ट्री दौड बुधबार पोखरामा हुँदै छ । पोखरा उद्योग वाणिज्य संघ, पश्चिमाञ्चल होटल संघ र चीनको कुन्मिङ पर्वतारोहण तथा अन्वेषण संघको संयुक्त आयोजनामा हुने प्रतियोगिताको तयारी सकिएको छ ।दौडमा सहभागी हुने चिनियाँ प्राविधिकसहितको टोली यतिखेर पोखरामा छ । टोलीमा चीनका ३० धावक, त्यहाँका विभिन्न सञ्चारमाध्यममा कार्यरत पत्रकार तथा सरकारी निकायका प्रतिनिधिसहित ६० जना छन् । दौडमा नेपालको तर्फबाट २५ टिम सहभागी हुँदै छ । दौडमा चिनियाँ र नेपालीसहित १ सय ५ खेलाडी सहभागी हुनेछन् । सहभागीले ३ विधामा सहभागिता जनाउने छन् । त्यसमा दौड, साइक्लिङ र बोटिङ हुनेछ । २२ किलोमिटर दौड, १९ किलोमिटर साइक्लिङ र १२ किलोमिटर बोटिङ हुनेछ । ४२२ किलोमिटरको दौडमा धावक मट्टिखान र पुम्दीभुम्दीको १ हजार ३ सय मिटरको उचाइसम्म पुग्नेछन् । तीन खेलाडीको एक टिम बन्नेछ । टिममा एक महिला अनिवार्य गरिएको छ ।पोखराको बाराहीघाटबाट सुरु हुने दौड, राष्ट्रबैंक चोक, ड्यामसाइड, डेभिजफल, तिब्बती क्याम्प, फुस्रेखोला, कमेरा, राम्दी, मट्टिखान, स्याङ्जाको रामकोट, कुभिन्डे, उल्लेरी, खरिखानी, पैयूँ चौतारी, ओखलेडाँडा, कालावाङ, मोतीराज चोक, स्वाँरा, लुकुमस्वाँरा, तल्लागाउँ, ढुंगेपानी, शान्तिस्तुपा, लिची बोट हुँदै बोटिङ गरेर बाराहीघाटसम्म रुट तय गरिएको छ । यो रुट सम्पन्न गर्न करिब ५ घण्टा लाग्ने अनुमान गरिएको छ ।संयोजक विश्वशंकर पालिखेले प्रतियोगिता सञ्चालन गर्न अनुमानित ३५ लाख रुपैयाँ खर्च हुने बताए । उनले निरन्तरता दिने गरी प्रतियोगिता आयोजना गरिएको उल्लेख गरे । दौडको चिनियाँ सञ्चारमाध्यममा प्रचारप्रसार गरी पोखराको साहसिक खेल पर्यटन प्रवर्द्धन गर्ने लक्ष्य लिएको उनले बताए । पोखरालाई चीनको पर्यटकीय बजारमा परिचित गराउन र विश्वकै धेरै घुम्न जाने संस्कृति विकास हुँदै गरेको देशबाट पोखरामा पर्यटक भित्र्याउन हामीले यो मेगा इभेन्ट गर्न लागेका हौं, उनले भने, हामी यो कार्यक्रममार्फत पोखरालाई साहसिक खेलकुद पर्यटनको केन्द्र बनाउन चाहन्छौं । पोखरा महानगरपालिकासँग भगिनी सम्बन्ध रहेको चीनको कुन्मिङ सहरबाट आएको टोलीले हवाई खर्च आफैं बेहोर्ने छ । उनीहरूको नेपाल बसाइ र प्रतियोगिताको खर्च स्थानीय आयोजकले बेहोर्ने छ । दौडलाई ब्रान्डिङ गर्न प्रतियोगिताको नाम रन फर लभ राखिएको संयोजक पालिखेले बताए । बाराहीघाटबाट फुस्रेखोलासम्म खेलाडी दौडिनेछन् । फुर्स्रेखोलामा राखिने साइकल लिएर उनीहरू निर्मलपोखरीतिर उकालो लाग्नेछन् । शान्तिस्तुपाबाट फेवाताल झरेपछि बोटिङ गरेर पुनः बाराहीघाट पुग्नेछन् । विजेता बन्न टिमका ३ खेलाडी सँगै आउनुपर्छ । प्रतियोगितामा नेपालीतर्फ पहिलो, दोस्रो र तेस्रो हुने टिमका खेलाडीलाई चीनको कुन्मिङ सहरमा नोभेम्बरमा हुने विश्व प्रसिद्ध जिआओजी पर्वतीय दौडमा भाग लिन पठाइने भएको छ । पोखरा उद्योग वाणिज्य संघका अध्यक्ष दामु अधिकारी चिनियाँ राष्ट्रपति सी चिनफिङ स्वयंबाट नै नेपालको पर्यटन प्रवर्द्धनमा सघाउने प्रतिवद्धता व्यक्त भएको सन्दर्भमा यो दौडले अझ ठूलो महत्त्व राख्ने बताउँछन् । दौड हुने रुटका विभिन्न स्थलमा स्वागत गेट तयार पारिएको छ । दौड हुने क्षेत्रका वडामा स्थानीयले स्वागतको तयारी गरेका छन् । दौडलाई नेपाल पर्यटन बोर्ड, एथलेटिक्स सोसाइटी काठमाडौं, जिल्ला खेलकुद विकास समिति कास्की, भूतपूर्व खेलाडी मञ्च पोखरा, सहारा क्लबलगायत विभिन्न संघसंस्थाले सघाएका छन् ।"
डब्लूसीएल आजदेखि,"काठमाडौं (कास) नेपालमा पहिलोपल्ट महिला ट्वान्टी२० फ्रेन्चाइज क्रिकेट वुमन्स च्याम्पियन्स लिग (डब्लूसीएल) बुधबार सुरु हुँदै छ । ५ टोलीसम्मिलित प्रतियोगिता त्रिवि क्रिकेट मैदान कीर्तिपुरमा हुनेछ । कात्तिक ७ सम्म चल्ने प्रतियोगिताको उद्घाटन खेल बुधबार काठमाडौं र चितवनबीच प्रतिस्पर्धा हुनेछ । खेल बिहान ११ बजे सुरु हुनेछ । आयोजक क्वीन्स इभेन्ट म्यानेजमेन्टले मंगलबार पत्रकार सम्मेलनमार्फत लिगको ट्रफी सार्वजनिक गरी प्रतियोगिताको सम्पूर्ण तयारी पूरा भएको जनाएको छ । प्रतयोगितामा काठमाडौं क्वीन्स, ललितपुर फाल्कोन्स, चितवन राइनोज, पोखरा पल्टन र विराटनगर टाइटन्स गरी ५ टिम प्रतिस्पर्धी छन् । राउन्ड रोबिन प्रणालीमा प्रतियोगिता हुनेछ । राष्ट्रिय टोलीका ५ सिनियर खेलाडीले हरेक टिमको मार्की खेलाडीको जिम्मा पाएका छन् । काठमाडौंमा राष्ट्रिय टोलीकी कप्तान रुबिना क्षेत्री, ललितपुरमा पूर्व कप्तान नेरी थापामगर, चितवनमा इन्दु बर्मा, पोखरामा सीता रानामगर र विराटनगरमा सरिता मगर मार्की खेलाडीमा छन् । पत्रकार सम्मेलनमा सबै टिमका मार्की खेलाडीले तयारी राम्रो भएको भन्दै आआफ्नो टिमले जित्ने दाबी गरेका छन् । राष्ट्रिय टोलीकी कप्तानसमेत रहेकी काठमाडौंकी कप्तान रुबिनाले पहिलोपल्ट आफ्नै भूमिमा फ्रेन्चाइज लिग खेल्न पाएकोमा खुसी व्यक्त गरिन् । विजेताले ७ लाख र उपविजेताले ३ लाख रुपैयाँ पुरस्कार पाउने छन् । सर्वोत्कृष्ट खेलाडीका लागि एउटा स्कुटर र ५० हजार तथा उत्कृष्ट ब्याटर र बलरलाई जनही २५ हजार पुरस्कार दिइनेछ । हरेक खेलको प्लेयर अफ द म्याचले ५ हजार पुरस्कार पाउनेछन् ।"
रत्ननगरमा खुला मैत्री तेक्वान्दो हुँदै,"(चितवन)  पूर्वी चितवनको रत्ननगरमा शुक्रबारदेखि तेस्रो राष्ट्रिय खुला मैत्री तेक्वान्दो प्रतियोगिता हुने भएको छ । रत्ननगर, सरित सौराहा, न्यु स्टार, सौराहा, पिठुवा र ईच्छाकामाना तेक्वान्दो डोजाङले संयुक्त रुपमा प्रतियोगिता आयोजना गरेका हुन् । प्रतियोगिता दुई दिन चल्नेछ । अन्तर्राष्ट्रिय खुला मैत्री तेक्वान्दो च्याम्पियनसिप र ललितपुर मैत्री तोक्वान्दो डोजाङको सहयोग तथा सहकार्यमा प्रतियोगिता हुन लागेको हो ।मूल आयोजक समितिका संयोजक पुष्पराज जोशीका अनुसार विभिन्न जिल्ला र डोजाङका चार सय खेलाडीले प्रतिस्पर्धा गर्दैछन् । भरतपुरमा मंगलबार आयोजित पत्रकार सम्मेलनमा पुरुषका २४ र महिलाका २२ तौल समूहमा प्रतिस्पर्धा गराइने संयोजक जोशीले बताए । ५४ स्वर्ण पदकका लागि प्रतिस्पर्धा हुनेछ ।सिनियरतर्फ पुरुष तीन र महिला दुई उत्कृष्ट खेलाडीले एक लाख रुपैयाँका दरले नगद पुरस्कार पनि पाउने जोशीले बताए । १८ वर्ष उमेरभन्दा माथि पुरुषका ६ वटा तौल समूह र महिलाका चार समूह छन् । ती समूहमा पहिलो हुने खेलाडीमध्ये फेरि प्रतिस्पर्धा गराएर पुरुषका तीन र महिलाका दुई उत्कृष्ट खेलाडी तय गर्नछौं । जसले नगद एकएक लाख रुपैयाँ पुरस्कार पाउने छन्, संयोजक जोशीले भने ।यी पाँच खेलाडीले अन्तर्राष्ट्रिय खुला मैत्री तेक्वान्दो च्याम्पियनसिपको आयोजनामा अमेरिकाको इस्टन मिसिगन युनिभर्सिटीमा सन् २०२० को मे १२ मा हुने १३ औं अन्तर्राष्ट्रिय मैत्री तेक्वान्दोमा भाग लिन पाउने छन् । प्रतियोगितामा उत्कृष्ट खेलाडी, रेफ्री, कोच, उत्कृष्ट टिम र उत्कृष्ट तेक्वान्दो प्रदर्शनीलाई पनि २५ हजार रुपैयाँका दरले पुरस्कृत गरिने छ । ४६ तौल समूहका साथै पुन्सेतर्फ पुरुषका चार र महिलाका चार विधामा प्रतिस्पर्धा हुनेछ । प्रतियोगिता गर्न साढे १४ लाख रुपैयाँको हाराहारीमा बजेट खर्च हुने संयोजक जोशीले बताए । यसअघि दोस्रो राष्ट्रिय खुला मैत्री तेक्वान्दो खोटाङको ऐसेंलुखर्कमा भएको थियो । पहिलो प्रतियोगिता ललितपुरमा भएको संयोजक जोशीले जानकारी गराए ।"
टाइटन्स र मणिग्राम विजयी,"(रूपन्देही)  सर्वोत्तम सिमेन्ट तेस्रो तिलोत्तमा प्रिमियर लिगमा मंगलबारको पहिलो खेलमा तिनाउ टाइटन्सले सफलता पाएको छ । उसले लुम्बिनी शाक्यन्स ग्लाडिएटर्सलाई ७ विकेटले हरायो । टस जितेर ब्याटिङ रोजेको शाक्यन्सले पूरा ओभरमा ८ विकेट गुमाई १ सय ३ रन बनायो । राष्ट्रिय खेलाडी शरद भेषावकरले ३ छक्का र ३ चौकासहित ३७ रन बनाए । सुमन पाण्डेले २१, अनुपम सिंहले १२ रन जोडे । अनुपमको खातामो १ छक्का पनि थियो । अन्य खेलाडीले गतिलो रन बनाउन सकेन । जवाफमा १ सय ४ रनको लक्ष्य पाएको तिनाउ टाइटन्सले १६५ ओभरमै त्यसलाई पूरा गरेको थियो । ३ विकेट गुमाएको टोलीबाट रोशन थामीले ३३ र अजय कौसिलाले ३८ रनको इनिङ खेले । सन्दीप जोहराले १२ रन थपे । म्यान अफ द म्याच घोषित सन्दीपले ६ बलमा १ छक्का र १ चौका प्रहार गरेका थिए । अजय कौसिला मोस्ट भ्यालुएबल प्लेयर बने । उनले ३७ बलमा ३ चौका र एक छक्का हानेका थिए ।शाक्यन्सलाई डट बलमा फोकस गरी दबाबमा राखेकाले खेल जित्न सहज भएको तिनाउका कप्तान प्रकाश केसीले बताए । बलिङ र ब्याटिङमा राम्रो प्रदर्शन गरेर जित्न सकिएको उनले सुनाए । लुम्बिनी शाक्यन्सका कप्तान महेशपति मिश्रले टस जितेर ब्याटिङ गर्दा सुरुआत सुस्त भएकाले रन बटुल्न गाह्रो भएको बताए । दोस्रो खेलमा मणिग्राम किंग्सले पाल्पाली लिजेन्ड्सलाई ४ रनले हराएको छ । टस जितेर ब्याटिङ रोजेको मणिग्रामले १ सय ३२ रन बनाएको थियो । लगातार दुई खेल जितेको पाल्पाली १ सय २८ रनमै समेटियो । मणिग्रामका सुनील भण्डारीले नटआउट ६८ रनको इनिङ्स खेलेका थिए । मणिग्रामबाट कृष्ण कार्कीले ४ विकेट लिए । उनले ४ ओभरमा १२ रन खर्चिए । कृष्ण कार्की म्यान अफ द म्याच बने भने सुनील भण्डारी मोस्ट भ्यालुएबल प्लेयर बने ।"
अरुणाको कप्तानीमा महिला भलिबल,"काठमाडौं (कास) पोखरेली खेलाडी अरुणा शाहीको कप्तानीमा नेपाली महिला भलिबल टोली वैदेशिक प्रशिक्षण तथा मैत्रीपूर्ण खेलका लागि थाइल्यान्ड जाने भएको छ । उनीहरू बुधबार बैंकक प्रस्थान गर्नेछन् । सेटर अरुणाले पहिलोपल्ट कप्तान नियुक्त भएकी हुन् । नियमित कप्तान विनिता बुढाथोकी र उपकप्तान मञ्जु गुरुङले टोलीमा स्थान नपाएपछि अरुणालाई कप्तानी जिम्मेवारी दिइएको हो ।नेपाल भलिबल संघले प्रशिक्षणका लागि थाइल्यान्ड जाने १८ सदस्यीय खेलाडीलाई मंगलबार बिदाइ गरेको हो । टोलीमा तीन प्रशिक्षक र एक व्यवस्थापक छन् । नेपालमा आयोजना हुने १३ औं दक्षिण एसियाली खेलकुद (साग) र बंगलादेशमा हुने एसियन भलिबल कन्फेडेरेसन (एभीसी) सेन्ट्रल जोन सिनियर महिला भलिबल च्याम्पियनसिपको तयारीलाई नेपाली टोली थाइल्यान्ड जान लागेको हो । पहिलो संस्करणको एभीसी सेन्ट्रल जोन महिला भलिबल कात्तिक २२ देखि २७ सम्म हुँदै छ । सेन्ट्रल जोनपछि नेपालले मंसिर १५ देखि २४ सम्म घरेलु भूमिमा हुने १३ औं सागमा प्रतिस्पर्धा गर्नेछ । नेपाली टोलीमा कप्तान अरुणासहित प्रतिभा माली, सरस्वती चौधरी, निरुता ठगुन्ना, उषा भण्डारी, उषा विष्ट, रेश्मा भण्डारी, संगम महतो, जानकी भण्डारी, शान्ति थारु, आरती सुवेदी, सुनीता खड्का, पुनम चन्द, सोफिया पुन, हीरा केसी, कमला पुन, सलिना श्रेष्ठ र शान्ति तामाङ छन् । प्रशिक्षकमा सलिना श्रेष्ठ, जगदीश भट्ट र भरत यादव तथा व्यवस्थापकमा रीता कोइराला छन् । कप्तान अरुणाले आफूले खेल्न थालेदेखि सम्भवत नेपाली महिला भलिबलका लागि यो पहिलो वैदेशिक प्रशिक्षण रहेको बताइन् । उनले थाइल्यान्ड भ्रमण टोलीका लागि एक्सपोजर हुने र व्यक्तिगत रुपमा भन्नुपर्दा आफ्नो लागि महत्त्वपूर्ण अवसर रहेको बताएकी छन् ।"
गार्डेनलाई उपाधि,"सुनसरी (कास) खरानी गाइज धरान१६ द्वारा आयोजित प्रदेश १ स्तरीय दसैंतिहार खुला फुटसलको उपाधि गार्डेन फुटसल क्लबले जितेको छ । गार्डेनले ग्याटिस फुटसल क्लबलाई ६० ले हराउँदै मंगलबार उपाधि जितेको हो । गार्डेनले ३५ हजार र ग्याटिसले २५ हजार रुपैयाँ पुरस्कार पाए । गार्डेनका रिवश मास्केले ह्याट्रिक गरे भने मिलन लिम्बुले २ र सुदीप गुरुङले १ गोल गरे । म्यान अफ द म्याच रिवश मास्के, उत्कृष्ट खेलाडी इचिके राई र उत्कृष्ट गोलकिपर सचिन श्रेष्ठ घोषित भए । उनीहरूले समान २ हजार पाए । सबै गार्डेनका हुन् ।"

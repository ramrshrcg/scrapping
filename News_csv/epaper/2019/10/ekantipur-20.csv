शीर्षक,विवरण
न्याय खोज्दाखोज्दै मारिइन् आमा,"उनी श्रीनारायणसँगै काठमाडौं गइन् र सर्वोच्च अदालतमा महान्यायाधिवक्ताको निर्णयउपर निवेदन गरिन् । स्थानीय जानकारहरूका अनुसार न्यायको दौडधुपमा रुक्सानालाई स्थानीय माओवादी नेताहरूले पनि केही भरथेग गरेका थिए । राजनीतिक पृष्ठभूमिकै कारण रुक्सानाको दौडधुप न्यायको सवाल मात्रै नभएर राजनीतिक द्वन्द्वको मुद्दा पनि बन्यो । वैदेशिक रोजगारीका क्रममा साउदी अरबमा रहेका श्रीमान् शैष जौबेरको अनुपस्थितिमा रुक्सानाले स्थानीय राजनीति र न्यायको खोजी सँगसँगै जारी राखेकी थिइन् । छोराको हत्यापछि रुक्साना सुरक्षित थिइनन् भन्ने कैयौं घटनाक्रमले देखाउँछन् । सम्धिनी असुरक्षित रहेको थाहा पाएका समसुल मियाँले उनलाई भनेका थिए, जुनसुकै बेला पनि खतरा छ । केही भइहाल्यो भने मलाई मिसकल मारिहाल्नू । मृतक ओसीका काका जाजुल मियाँका अनुसार गाउँघरमै असुरक्षाको महसुस भएपछि त्यतिबेला प्रशासनले रुक्सानाको घरमै केही प्रहरी बस्ने व्यवस्था मिलाइदिएको थियो । जाजुलले घरको छतमा झन्डै ५ महिनासम्म प्रहरी बसेको सुनाए । प्रहरी फर्केको केही दिनमै रुक्सानामाथि घरमै बसेका बेला आक्रमणको प्रयास भयो । जाजुलका अनुसार एक रात करिब ११ बजेतिर रुक्साना सुत्ने कोठालाई लक्षित गरी भेन्टिलेसन फुटाएर त्यहींबाट भित्र गोली हान्ने प्रयास भएको थियो । भेन्टिलेसन फुटाउन नपाउँदै घटना थाहा भएर मान्छे कराउन थालेपछि गोली हान्न आएकाहरू भागे । एउटा अनिष्ट टर्यो । जाजुलले त्यही घटनापछि भेन्टिलेसनमा सिमेन्टको जाली हटाएर इँटा लगाएको भाग देखाए । एक तले घरमा रुक्साना बस्ने कोठाको भेन्टिलेसनमा पछि इँटा लगाइएको सजिलै चिनिन्छ । २०६७ माघ १० गतेको कुरा हो । रुक्साना साउदी अरबमा रहेका भाइ अलाउद्दिन सवारी दुर्घटनामा परेको र लगत्तै सम्पर्कविहीन भएको घटनाबारे बुझ्न माइती गाउँ दुर्गाभगवती गाउँपालिका४ छतौना पुगिन् । रुक्सानाका सम्धी समसुलका अनुसार भाइकै विषयलाई लिएर उनी ११ गते सम्धिनी र सम्धीसँगै सिरहाको मिर्चैयामा रहेको एक जना झारफुक गर्न जान्ने मान्छेकहाँ जाने योजनामा थिइन् । सम्धी समसुलले रुक्सानालाई सुरक्षा खतरा हुने भन्दै साँझ परेपछि नहिँड्न भनेका थिए । तर माइती घर पुगी भाइको सबै हालत बुझेर उनी साँझ करिब साढे ५ बजेतिर सम्धिनी साहजहान खातुन र जमिला खातुनसँगै घर फर्कंदै थिइन् । झाँझ खोला आफ्नै गतिमा बगिरहेको थियो । उखुबारीका पातहरू हावाको सुरमा बजिरहेका थिए । गाउँबाट अलिक परको सुनसान ठाउँमा त्यही बेला उखुबारीबाट नकाब लगाएका केही मान्छे फुत्त निस्किए । उनलाई च्याप्प समाते र बन्दुकको कुन्दाले टाउकोमा हाने । एकैछिनमा तिनीहरूले उनको टाउकोमा गोली प्रहार गरे । हठात् आइपरेको यो घटनाबाट होस गुमाएकी साहजहान र अकी सम्धिनी कसो कसो फुत्केर बारी नै बारी कुद्दै गाउँतिर पुगे । उनीहरूले नै कराउँदै घटनाबारे बताएपछि गाउँले भेला भए । प्रहरी आयो, घटनास्थल मुचुल्का उठायो, शवको पोस्टमार्टम गर्यो । शव परीक्षण रिपोर्टमा रुक्सानाको टाउकोमा गोली लागी अत्यधिक रक्तस्राव भएका कारण मृत्यु भएको उल्लेख छ । साउदी अरबका गैरकानुनी कामदारको हैसियतमा रहेका बेला दुर्घटनामा परी सम्पर्कविहीन भएका भाइ अलाउद्दिन कहाँ छन्, अहिलेसम्म कसैलाई पत्तो छैन । भाइको हालत बुझ्न हिँडेकी रुक्साना पनि रहिनन् न उनले छोराको हत्यारा पत्ता लगाउने लडाइँ नै पूरै लड्न पाइन् । छोराको न्यायको खोजीमा दौडादौड गरिरहेकै बेला रुक्सानाको मृत्यु भएपछि सिंगो सरुअठा गाउँ त्रसित भयो । यमुनामाई गाउँपालिका४ को वडा सदस्यसमेत रहेका समसुलले सम्धिनीको मृत्युपछि साँझ घर बाहिरै निस्कन डरमर्दो भएको सुनाए । घटनाको प्रत्यक्षदर्शी रहेकी उनकी श्रीमती साहजहान घटनापछि मानसिक रूपमा बिमारी नै परिन्, जुन अझै कायम छ । समसुलले श्रीमतीको उपचारमा कैयौं पैसा खर्चिसकेको र कैयौं अस्पताल धाइसकेको सुनाए । रुक्सानाको हत्या कसले किन गर्यो ? छोराको न्यायको खोजीमा भौंतारिरहेका बेला भएको उनको हत्यापछि शंकाको सुई आलम समूहतिर नै सोझियो । रुक्सानाकी छोरी रुबीलाई अहिलेसम्म पनि आमाको हत्यामा आलमकै मान्छेको हात छ भन्ने लाग्छ । उनी र यस्तो विश्वास गर्ने अन्य गाउँलेसँग पनि यस्तो शंकाको प्रमाण भने छैन । रुक्सानाको हत्या भएको एक महिनापछि साउदीबाट घर फर्केका देवर जाजुलले घटनाबारे अनेकन कुरा सुने तर सत्य पहिल्याउन सकेनन् । जिल्ला प्रहरी कार्यालयले घटनाको अनुसन्धान सुरु गर्यो र लगत्तै असलम मियाँ कवाडी, अली महमद मियाँ कवाडी र अद्दु मियाँलाई पक्राउ गरेर अनुसन्धान अगाडि बढायो । पक्राउ परेकामध्येको एक अद्दु रुक्सानाकै देवर हुन् । देवर अद्दुसँग रुक्सानाको घरायसी विवाद थियो । केही गाउँलेले त्यही विवादकै कारण अद्दुले नै हत्या गरेको पनि शंका गरेका थिए । तर प्रहरीको अनुसन्धानले यस्तो शंकालाई पुष्टि गर्न सकेन । केही महिना थुनामा बसेर अद्दुसहितका तीनैजना जिल्ला अदालत रौतहटबाट साधारण तारेखमा छुटे । बारम्बार बदलिरहने जिल्ला प्रहरी कार्यालयको नयाँ नेतृत्वले घटनाको अनुसन्धानलाई त्यसपछि भने गम्भीरतापूर्वक अगाडि बढाएन । समयक्रममा रुक्सानाको हत्या कसले र किन गर्यो भन्ने प्रश्न विस्तारै रहस्यको गर्भमा हराउँदै गयो । रुक्सानाको हत्याको १६ महिनापछि ओसी र त्रिलोक हत्याको घटनामाथि मुद्दा नचल्ने भन्दै जिल्ला सरकारी वकिलको कार्यालय र महान्यायाधिवक्ताको कार्यालयले गरेको निर्णय सर्वोच्च अदालतले खारेज गरिदियो । मुद्दाको अनुसन्धान गर्ने बाटो त खुल्यो तर छोराको हत्याबारे अनुसन्धानको बाँकी काम रुक्सानाले पूरा गर्न पाइनन् । रुक्सानाको हत्या भएको एक महिनापछि नै उनका श्रीमान् शैष जौबरले दोस्रो बिहे गरे र फेरि साउदी अरब नै गए । चन्द्रनिगाहपुरबाट सदरमुकाम गौर जाने मूलबाटो ३५ किलोमिटर दक्षिण छिचोलेर एक किलोमिटर कच्ची बाटो पूर्व छिरेपछि आउने झाँझ खोलाको डिलमा रहेको एकतले घरमा अहिले शैषकी कान्छी श्रीमती बस्छिन् । ओसीकी श्रीमती अमना खातुन दुई छोरा हुर्काइरहेकी छन् । उनी कहिले माइत त कहिले सोही घरमा बस्छिन् । जिल्ला प्रहरी कार्यालय रौतहटका एसपी भूपेन्द्र खत्रीले जिल्लामा नसुल्झिएका कैयौं घटनाको फाइल रहेको र रुक्सानाको हत्या पनि त्यहीमध्येको एक भएको सुनाए । उनले समयक्रममा आफूहरूले नसुल्झेका गम्भीर प्रकृतिका घटनामाथि पुनः अनुसन्धान थाल्ने बताए ।"
पढाउन सक्दैनौं,"ॅमुनाफामा मेडिकल कलेजप्रतिनिधिसभाको शिक्षा तथा स्वास्थ्य उपसमितिले गरेको अध्ययनमा अधिकांश मेडिकल कलेज मुनाफामा चलेको पाइएको छ । विद्यार्थीबाट लिएको बढी शुल्क फिर्ता गराउन निर्देशन दिँदा पनि सञ्चालकहरूले कलेजको चाबी सरकारलाई बुझाउने चेतावनी दिएका थिए । शिक्षामन्त्री गिरिराजमणि पोखरेलले बढी रकम फिर्ता नगरे ठगीको आरोपमा कारबाही प्रक्रिया अघि बढाउने चेतावनी दिँदै आएका छन् ।एसोसिएसनका अध्यक्ष अन्सारीले लागत, भौगोलिक अवस्थिति, सिट संख्या, छात्रवृत्ति कोटा, सरकारले दिने अनुदानअनुसार कलेजपिच्छे छुट्टाछुट्टै शुल्क कायम गरिनुपर्ने बताए । लगानी गरेर कलेज चलाएका छौं, सरकारले सरोकारवालाको चित्त बुझाउनुपर्यो, उनले भने, सिट घटाउने, विदेशी भर्ना गर्न नदिने र फ्रिमा पनि नियन्त्रण गर्ने कार्यले कलेजहरू सधैं घाटामा गइरहेका छन् । आयोगका उपाध्यक्ष श्रीकृष्ण गिरीले भने निजी मेडिकल सञ्चालकहरूलाई छलफलमा डाकेर शुल्क विवाद हल गरिने बताए । पहिले पनि तोकेभन्दा बढी शुल्क लिएको भेटिएको छ, उनले भने, आयोग बनिसकेको छ, आयोगले सबै विवादित विषय टुंगो लगाउँछ । भर्खरै आयोग बनेकाले आउँदो वर्षका लागि वैज्ञानिक शुल्क निर्धारण गरिने उनको भनाइ छ । मेडिकल कलेज बन्द गरिहाल्नुपर्ने अवस्था आएको छैन, अहिलेको शुल्कमा घाटामा गए, आगामी वर्षमा पुनर्विचार गर्न सकिन्छ, उनले भने । आयोगले २०७७ सालको शुल्क र सिट निर्धारणका लागि विज्ञ सम्मिलित कार्यदल गठन गर्ने निर्णयसमेत गरेको छ । कलेजहरूले विभिन्न नाममा बढी रकम लिएपछि आयोगले अध्ययन अवधिभर विद्यार्थीबाट लिने भर्ना, शिक्षण, ल्याब, पुस्तकालय, सामुदायिक तालिम, परीक्षा शुल्कलाई शिक्षण शुल्क भनी परिभाषित गरेको छ । कलेजहरूले भने अघिल्लो शैक्षिक सत्रमा सरकारले तोकेको एकमुष्ट शुल्कबाहेक भर्ना, ल्याब, पुस्तकालय, सामुदायिक तालिम, परीक्षा, रजिस्ट्रेसनको नाममा बढी रकम लिँदै आएका छन् । आगामी शैक्षिक सत्रमा तोकिएभन्दा बढी शुल्क लिए आयोगले कानुनबमोजिम कारबाही अघि बढाउने भन्दै सचेत गराएको छ । अघिल्लो वर्ष लिएको अवैध शुल्क फिर्ता गराउन अटेरी गर्ने कलेजले नयाँ शिक्षण शुल्क तोक्दा पनि कलेज बन्द गराउने चेतावनी दोहोर्याएका हुन् । बढी शुल्कका विषयमा आन्दोलित चिकित्सा शिक्षाका विद्यार्थीले पनि पुरानो शुल्क फिर्ता र नयाँ शुल्क निर्धारण नभएसम्म भर्ना प्रक्रिया अघि नबढाउन चेतावनी दिँदै आएका थिए । मेडिकल कलेजको सम्पूर्ण लागत समेटेर २०७३ मा एमबीबीएसको शुल्क निर्धारण गरिएको थियो । सरकारले तोकेभन्दा दोब्बर बढीसम्म शुल्क असुल्ने कलेजहरू पनि छानबिनका क्रममा भेटिएका छन् । विद्यार्थीबाट मनोमानी शुल्क लिएर ठगी गर्ने कलेजहरूलाई कारबाही हुन सकेको छैन ।"
आफ्नै जग्गा किन्दै किसान,"मल्ल अझै प्रदेश प्रमुख कालोसूचीमा रहेको व्यक्ति प्रदेश प्रमुख बन्न नपाउने संवैधानिक व्यवस्था छ । यस आधारमा मोहनराज मल्ल प्रदेश प्रमुख हुन अयोग्य रहेको कानुनविद् विपिन अधिकारीले बताए । तर मल्लले करिब दुई वर्षदेखि प्रदेश प्रमुखका रूपमा काम गरिरहेका छन् । संविधानको धारा १६४ मा प्रदेश प्रमुखका लागि संघीय सांसद हुन आवश्यक सबै योग्यता पूरा भएको र कुनै कानुनले पनि अयोग्य नभएको व्यक्ति हुनुपर्छ । यसका आधारमा बैंकको ऋण नतिरेर कालोसूचीमा रहेको व्यक्ति प्रदेश प्रमुख हुन कानुनतः अयोग्य ठहरिन्छ, अधिकारीले भने । बैंकको ऋण नतिरेर कालोसूचीमा रहेको व्यक्ति प्रदेश प्रमुखका रूपमा नैतिक र सामाजिक रूपमा पनि अयोग्य हुने उनले बताए । तत्कालीन शेरबहादुर देउवा नेतृत्वको सरकारले २०७४ माघमा मल्लसहित सात जनालाई प्रदेश प्रमुखमा नियुक्त गरेको थियो । मल्ल तत्कालीन राष्ट्रिय पञ्चायतका सदस्य थिए । लामो समय राष्ट्रिय प्रजातन्त्र पार्टीका सदस्य रहेका मल्ल केही वर्षअघि नेपाली कांग्रेसमा प्रवेश गरेका थिए । देउवा सरकारले उनलाई कांग्रेसको कोटाबाट प्रदेश प्रमुखमा नियुक्त गरेको हो ।"
दाइजोमा भालु र सर्प,"नट जातिको सम्पत्ति नै भालु र सर्पतराई मधेसमा छरिएर बसेका नट अल्पसंख्यक जाति हुन् । सुकुम्बासी र फिरन्ते जीवन बिताउने यो जातिको मुख्य पेसा महिलाहरूले खोदा (टाटु) भर्ने र पुरुषहरूले सर्प, बाँदर, भालु नचाउनु हो । सर्प नचाउने नट जातिमा जसको सर्प बढी छ, भालु छ उनै आफ्नो समुदायमा धनी कहलाउँछन्, मुस्लिम संघका केन्द्रीय सदस्य मोहम्मद हनिफ भन्छन्, अरू जातमा छोरीलाई दाइजोमा धनदौलत, सुनचाँदी, पैसा दिने गर्छन् तर नटहरू छोरीको बिहे गर्दा अनिवार्य रूपमा दाइजोमा सर्प दिनुपर्ने चलन छ । पहिले यस्तो चलन भए पनि शिक्षाको विकाससँगै अहिले नट जातिले सपेरा र जनावर नचाउने चटकेको पेसा छाड्दै गएको उनले बताए ।"
आलमको मुद्दामा अनुसन्धान गर्न सघाउँछौं,"अनुसन्धानमा सघाउनु कांग्रेसको कर्तव्य ः प्रवक्ता शर्माकांग्रेस प्रवक्ता विश्वप्रकाश शर्माले पूर्वमन्त्री एवं पार्टीका सांसद आफ्ताव आलम मुद्दाको निष्पक्ष अनुसन्धान प्रक्रियामा आफ्नो पार्टीले सहजतापूर्वक सघाउने बताएका छन् । शर्माले शनिबार ट्वीट गरी आफ्नो पार्टीको संघर्ष विधिको शासन र दबाबमुक्त कानुनी राज्यका लागि भएको उल्लेख गर्दै स्थापनाकालदेखिको संस्थागत मान्यताअनुरूप आलम प्रकरण अनुसन्धानमा कांग्रेसले सघाउने जनाएका हुन् । हाम्रो संघर्ष विधिको शासन र दबाबमुक्त कानुनी राज्यका लागि थियो, हो र रहनेछ । अनुसन्धानमा सहजतापूर्वक सघाउनु हाम्रो कर्तव्य हो । स्थापनाकालदेखिको हाम्रो संस्थागत मान्यता कस्तै परिस्थितिमा किमार्थ बदलिन्न । यही नै हाम्रो स्थायी धारणा, स्थायी विश्वास र स्थायी बाटो पनि हो, उनले ट्वीटमा भनेका छन् ।उनले यसअघि अनुसन्धानमार्फत निर्दोष या दोषी ठहर हुने कानुनी प्रक्रियालाई सबैले सघाउने पार्टी केन्द्रको धारणा रहेको र आलम प्रकरणमा समेत यही सत्य लागू हुने जनाएका थिए । आलम पक्राउको विरोधमा आन्दोलनमा उत्रिएको रौतहट कांग्रेसले समेत पार्टीको केन्द्रीय धारणाअनुरूप अनुसन्धान प्रक्रियामा सहयोग गर्ने शर्माले उल्लेख गरेका थिए ।"
'सत्यको बयान' सुनाउँदै बेपत्ताका परिवार,"(सुर्खेत)  सानोमा बाबु गुमाउँदाको पीडा कस्तो हुन्छ ? बर्दियाका विष्णुप्रसाद चौधरीलाई सोध्यो भने जवाफ दिनुअघि भक्कानिन्छन् । यो दुःख भन्ने त कुनै शब्दै छैन, उनी भन्छन्, बुबा नभएपछि जीवनको सबै सुख सकिँदो रहेछ । तिनताक उनी १० वर्षका थिए । ५ कक्षामा पढ्थे । बाबु जगतराम थारूलाई २०५९ साउन १४ मा सेनाले घरै आएर पक्रियो । त्यस बेला उनकी आमा दुई जीउकी थिइन् । हामी साना, बुबा नाइँ, विष्णु भन्छन्, पेट पाल्न अर्काको घरमा काम गर्नुपर्यो, मेरो पढाइ पनि छुट्यो ।जगतराम जीवित रहेनरहेको अझै पत्ता लागेको छैन । बहिनी अपांग छे, दुई हजार महिनामा खर्च लाग्छ । आमा रोएको रोयै गर्नुहुन्छ, विष्णुप्रसाद भन्छन्, मैले कति मात्रै सम्झाउनु ?उनले झैं द्वन्द्वकालमा बाबु गुमाएका कर्णालीका १० युवाले शुक्रबार आफ्ना कथाव्यथा सुनाउँदा नरुने कोही भएनन् । यी त प्रतिनिधि पात्र मात्र हुन् । मानवअधिकारवादी संस्था इन्सेकका अनुसार १० वर्षे सशस्त्र द्वन्द्वमा साविक मध्यपश्चिममा राज्य र विद्रोही पक्षबाट ४ हजार ६ सय १६ को हत्या भएको छ भने ४ सय ८२ बेपत्ता छन् । इन्सेकका कर्णाली प्रदेश संयोजक नारायण सुवेदीका अनुसार कर्णाली प्रदेशमा २ हजार ७ सय ५ जनाको हत्या भएको छ भने ९९ जना बेपत्ताको सूचीमा छन् ।राज्यले न्याय दिन आलटाल गरेपछि द्वन्द्वपीडित आफैंले आफ्ना कथा सार्वजनिक गरी अभिलेख राख्न सुरु गरेका हुन् । अभियानमा विष्णुप्रसादले लुटिएको बालापनको कुरा सुनाउँदा वीरेन्द्रनगर नगरपालिकाकी उपमेयर मोहनमाया ढकालका पनि आँखा रसाए । न्याय दिने निकायले पीडितलाई न्याय दिने कुरा बिर्सिसकेको छ, उनले भनिन्, सत्यको यस्तो बयानले विगतलाई झन् झस्काउने काम गरेको छ ।द्वन्द्वका क्रममा के भएको थियो भनी खोजतलास गर्ने जिम्मेवारी पाएको सत्यनिरूपण आयोगले काम गर्न नसकेपछि पीडितहरूले विगतका मानव अधिकार उल्लंघन घटनाको दस्तावेजीकरण गर्न थालेका छन् । यसलाई उनीहरूले सत्यको बयान भनेका छन् । सुर्खेतमा शुक्रबार सुरु भएको सोही कार्यक्रम बालबालिका र किशोरमा परेको हिंसाको असरको अभिलेख राख्नमा केन्द्रित थियो । सशस्त्र द्वन्द्वमा पीडा भोग्ने बालबालिका अहिले युवा भएका छन्, सत्यको बयानको आयोजक संस्था द्वन्द्वपीडित साझा चौतारीका अध्यक्ष भागिराम चौधरी भन्छन्, अभिभावक गुमाएपछि तिनको जीवनमा केकति अप्ठेरो आइलाग्यो भन्ने नै कसैलाई चासो छैन, त्यसैले हामी यी घटनाको अभिलेख राख्न जुटेका छौं ।भागीराम आफैं पनि द्वन्द्वपीडित हुन् । उनी स्कुले केटो छँदा दाजु र भाउजूलाई माओवादी भएको आरोपमा सेनाले बेपत्ता पारेको थियो । हाम्रो स्मरणशक्तिको सीमा छ, दिन बित्दै जाँदा घटनाहरूको सम्झना पनि विस्मरणमा पर्दै जाने भएकाले सत्य नै लोप हुने खतरा छ, चौतारीका संस्थापक अध्यक्ष सुमन अधिकारी भन्छन्, त्यसैले यसलाई जोगाइराख्न हामीले आफ्नो कथाको सार्वजनिक अभिलेख गर्न थालेका हौं ।वर्षौं मनमा गुम्सिँदै आएको सत्य आफूजस्तै पीडित र सञ्चारकर्मीका अघिल्तिर सार्वजनिक गर्न पाउँदा पीडित युवाले केही हलुको महसुस गरे । द्वन्द्वले हामी सबको बालापनको खुसी मात्रै लुटेन, जिन्दगीभर बल्झिरहने दुःख दिएर गएको छ, सुर्खेतकी २८ वर्षीया राजकुमारी ओली भन्छिन्, हामीले अनाहकमा पाएको यो अन्यायको दुःख कहिलेसम्म खेपिरहनुपर्ने हो ? आफ्नै लयमा चलिरहेको उनको परिवारलाई द्वन्द्वले तहसनहस पारिदियो । मेरी दिदीलाई सेनाले बेपत्ता बनायो, जसको तोड सहन नसकेर बाबा बित्नुभयो, आमालाई प्यारालाइसिस भएकाले तीन वर्षदेखि बच्चालाई झैं खुवाउने र दिसाबपिसाब गराउँदै आएकी छु, उनी भन्छिन्, जतिखेर पनि दिदीको फोटो हेरेर रोइरहनुहुन्छ । उनकी दिदी दीपालाई स्कुलमै आएर माओवादीले आफूसँग लगेका थिए । त्यसको दुई वर्षपछि २०६० साउन २३ गते उनलाई सेनाले पक्राउ गरी बेपत्ता पार्यो । त्यतिखेर राजकुमारी १२ वर्षकी थिइन् । एउटा भाइ ४ र अर्को ६ वर्षका थिए । दिदीलाई बेपत्ता पारेसँगै सबैको खुसी खोसिएको उनले बताइन् ।उनकी दिदीले ब्यारेकबाट बहिनी र बाबुको नाममा पत्र लेख्दै आफू बाघको पञ्जामा छु, कतिखेर के हुन्छ थाहा छैन । जसरी हुन्छ मलाई यहाँबाट निकाल्नुहोला भनी लेखेकी थिइन् । राजकुमारीसँग सुरक्षित रहेको यो चिठीले उनलाई अहिले पनि रुवाइरहन्छ । तर हामीले केही गर्न सकेनौं दिदीका लागि, उनी भन्छिन्, दिदीलाई त्यस्तो भएपछि आमाले चुरोट खान थाल्नुभयो, अहिले हातगोडा चल्दैनन् । उनका एक भाइ विदेश गएका छन् भने अर्का भाइ सानै छन् । आफू विवाहित भए पनि आमालाई स्याहार गर्न उनी घरै छाडेर बसिरहेकी छन् । एकक्षण म उहाँलाई छाडेर कतै निस्कन मिल्ने अवस्था छैन, उनले आँसु झारिन्, घरकाले आइज् कि आइज् भनेर धर दिएका छैनन्, म घर सम्हालुँ कि आमा सम्हालुँ ? के गरूँ ? के नगरूँ ?राजकुमारीले यसरी कथा सुनाउँदा उनकै उमेरका युवा कृपासिंहका आँखा साउनको मूल फुटेझैं भए । उनले कथा सुनाउँदा राजकुमारी पनि त्यसै गरी रोएकी थिइन् ।कृपासिंहको बालापन पनि रमाइलो गरी बितिरहेको थियो । तर अचानक सब कुरा बदलियो, उनी भन्छन्, मेरा बालाई बेपत्ता पारियो र हामीलाई घरबाट लखेटियो अनि हाम्रा सुखका दिन गए ।संकटकाल थियो । प्लम्बिङको काम गर्ने उनका ४२ वर्षे बाबु पुष्कर घर्तीसँग गस्तीमा आएका सेनाले बास मागे । उनले एक रातलाई बस्न दिए । यसबापत माओवादीले सोधपुछ गर्न भनी २०५८ जेठ २८ गते पुस्करलाई घरबाट लगेका थिए, जो आजसम्म फर्केर आएका छैनन् । त्यसपछि कृपासिंहको पढाइ रोकियो । घरको जिम्मेवारी सम्हाल्ने र बिरामी आमालाई औषधिमूलो गर्ने काम उनको काँधमा आइपर्यो । यस क्रममा लागेको ऋण तिर्न उनले विदेशमा चार वर्ष पसिना बगाए । बाउ हुनु र नहुनुले जीवनमा धेरै अर्थ राख्दो रहेछ, उहाँ भएको भए मैले पनि पढ्न पाउँथेँ होला, जीवनमा केही गर्न सक्थे हुँला, उनी भन्छन्, तर मैले सबै खुसी गुमाउनुपर्यो, मजस्तै दुःख पाएका अरू साथीहरू पनि रहेछन्, उहाँहरूलाई भेटेपछि भने मन अलिक हलुको भएको छ ।सत्यको बयान मा यस्तै अनुभव गरिन्, बर्दियाकी २३ वर्षीया गरिमा खड्काले पनि । हामी सबै उस्तै गरी सताइएका रहेछौं र हाम्रा दुःख पनि उस्तै रहेछन्, उनले भनिन्, हाम्रो जीवनमा जे जस्तो भए पनि अब आउने पिढीका कसैले पनि यस्तो भोग्न नपरोस् । उनका बाबु जोरबहादुर प्रहरीमा २०४१ सालदेखिका जागिरे थिए । राष्ट्र बैंकको पैसा बोकेर २०५७ चैतमा १२ प्रहरीको एउटा टोली जुम्ला पुग्यो जसमा उनका असई बाबु पनि सहभागी थिए । जुम्लामा बुबाहरूमाथि हमला भएछ, १० जना मारिएछन्, उनी भन्छिन्, बुबाको चाहिँ गालामा गोली लागेछ, घाइते मात्रै हुनुभयो । अरू मर्दा पनि उनी बाँचेकामा सहकर्मी प्रहरीले नै उनका बाबुमाथि शंका गरेछन् । माओवादीसँग मिलेको होस् तँ भनेर घाइते अवस्थाका उहाँलाई उपचार गर्नुको बदला टन्टलापुर घाममा १२ घण्टासम्म राखेर यातना दिएछन्, उनी भन्छिन्, त्यसपछि बुबालाई १५ वर्ष ६ महिना खाएको जागिरबाट राजीनामा गर्न लगाएछन् ।जागिर गुमाएर घर दैलेख फर्किएका जोरबहादुरलाई यता माओवादीले प्रहरीको जागिरे भनेर घेरा हाल्न आए । मलाई याद छ, बाबा पुगेको दुई दिनपछि दैलेखमा माओवादीहरू समात्न भनेर आए, गरिमाले भनिन्, हामीले रातारात भगाएर दुल्लुमा लगेर राख्यौं, त्यहाँबाट उहाँ भागेर भारत जानुभयो । त्यसपछि माओवादीले घरमा छापा मारेर सुनसम्पत्ति सबै लुटेको उनले बताइन् ।यो सब विपत्तिका कारण गरिमाले लेखपढ गर्न पाइनन् । बर्दियामा मामाले दिएको सात धुर जमिनमा सानो छाप्रो बनाएर आमाका साथ उनको कष्टकर बाल्यकाल अघि बढ्यो । अहिले बाबा भारतबाट आउनुभएको छ, प्यारालाइसिस भएछ, आमा पनि बिरामी हुनुहुन्छ, उनी भन्छिन्, दाइहरू बिहा गरेर छुट्टै बसे, दिदीहरूको पनि बिहा भयो, म एक्लै बाआमा पालेर बस्नुपर्ने अवस्थामा छु । बाबुले पेन्सन मात्रै पाएको भए पनि यस्तो दुर्दशा नहुने उनले बताइन् । गरिमाले कथा सुनाइरहँदा ४५ वर्षीया चन्द्रकला उप्रेतीले मन थाम्न सकिनन् । हरेकका कथा सुन्दा मलाई आफ्नै दुःखले सताउँछ, २९ वर्षको उमेरमा श्रीमान्लाई सेनाले बेपत्ता बनाएपछि १६ वर्षदेखि खोजखबर गरिरहेकी उनले प्रश्न गरिन्, कति मात्रै सहनुपर्ने हो हामीले यो दुःख ?"
भारतीय सीमामा कडाइ,"(बढनी, भारत)  सीमा क्षेत्रमा भारतीय सुरक्षाकर्मीले कडा सुरक्षा सतर्कता अपनाएका छन् । भारतको गुप्तचर संस्था राष्ट्रिय इन्भेस्टिगेसन एजेन्सी (एनआईए) ले सीमा क्षेत्रको गोरखपुर आसपास नकहा क्षेत्रमा चार संदिग्ध व्यक्ति देखिएको भन्दै सतर्कता अपनाउन सुरक्षाकर्मीको ध्यानाकर्षण गराएको हो । उनीहरू सिफ्ट डिजायर कारमा देखिएका थिए । उनीहरूको हुलियासमेत एनआईएले पहिचान गरेको भारतीय सञ्चारमाध्यमले जनाएका छन् । तिहार आसपासका बेला हिंसात्मक घटना हुन सक्ने भन्दै एनआईएले सुरक्षा निकायलाई सतर्क गराएको हो । अहिले कपिलवस्तु र रूपन्देहीका सीमामा भारतीय सीमा सुरक्षा बल (एसएसबी) ले चेकजाँच कडा पारेका छन् । खुला सीमाको फाइदा उठाउँदै संदिग्धहरू रूपन्देही र कपिलवस्तु नाकाबाटै भारत पसेको एनआईएलाई उद्धृत गर्दै भारतीय सञ्चारमाध्यमले उल्लेख गरेका छन् ।मोटरसाइकल र अन्य सवारीसाधनका साथै सीमाको बढनी नाका हुँदै आउजाउ गर्ने सर्वसाधारणमाथि पनि चेकजाँच बढाइएको छ । सीमामै तालिम प्राप्त कुकुर परिचालन गरिएको छ । सीमा गस्तीसँगै एसएसबी र उत्तर प्रदेश प्रहरीलाई अझ सतर्क गराइएको छ । चारपाँच दिनदेखि चनाखो भएका छौं, एसएसबीको ५० औं बटालियनका कमान्डेन्ट रमनकुमार श्रीवास्तवले भने, हिंसात्मक गतिविधि हुन नदिन रणनीति बनाएर काम गरिरहेका छौं ।भारतको सर्वोच्च अदालतमा सुनुवाइ सकिएको वर्षौंर्देखिको राम जन्मभूमि विवादबारे एक महिनाभित्र निर्णय आउँदै छ । यस्ता बेला आतंक फैलाउने संदिग्धहरू सक्रिय हुन्छन्, सिद्धार्थनगरका वरिष्ठ पत्रकार अजयकुमार गुप्ताले भने, त्यसका लागि सतर्कता अपनाउनु जरुरी छ । संदिग्धहरू देखिँदा शंकामा बल पुर्याएको उनले बताए । प्रहरी सतर्कता रहेकै बेला लोकप्रिय हिन्दुवादी नेता कमलेश तिवारीको हत्या भएको छ । उनको लखनउ नजिकै गाउँमा शुक्रबार घाँटी काटेर हत्या गरिएको थियो । उनी हिन्दु महासंघका पूर्वअध्यक्ष र हिन्दु समाज पार्टीको राष्ट्रिय अध्यक्ष थिए ।"
चीनसँग संयुक्त सुरक्षा अभ्यास हुने,"मनाङमा शिखर शिक्षालय खोल्न प्रस्तावसशस्त्र प्रहरीले चीनसँग सीमा जोडिएको मनाङमा पर्वतीय उद्धार तालिम शिक्षालय स्थापना गर्न प्रस्ताव गरेको छ । उत्तरी नाकाको सुरक्षा र हिमाली तथा पहाडी भूभागमा हुन सक्ने द्वन्द्व, आतंकवाद नियन्त्रण, प्राकृतिक प्रकोपसम्बन्धी खोजउद्धार तथा राहत व्यवस्थापन र अपराध नियन्त्रण तालिमका लागि शिक्षालय स्थापना गर्न प्रस्ताव गरिएको हो । प्रस्तावअनुसार गृह मन्त्रालयले शिक्षालयका लागि उपयुक्त स्थान पहिचान गर्न निर्देशन दिइसकेको छ । गृहको निर्देशनपछि सशस्त्रले जग्गा व्यवस्थापन र संरचना निर्माण खाका बनाउन एसपीको कमान्डको एउटा टोली मनाङमा खटाइसकेको छ ।"
वर्कसपलाई दर्ता अनिवार्य,"बडी बनाउनेदेखि मोटरसाइकलको ट्युब टाल्नेले समेत यातायात कार्यालयबाट अनुमति लिनुपर्ने व्यवस्था कानुनमा भए पनि कार्यान्वयन भने हुन सकेको छैन, अब हामी कडाइका साथ त्यस्ता वर्कसपहरूलाई कानुनी दायरामा ल्याउँछौं । अबको केही समयमा नियमावली बनेपछि हामी कडाइ गर्छौं, यातायात व्यवस्था सेवा कार्यालय हेटौंडाका प्रमुख थापाले भने । ३ नम्बर प्रदेशअन्तर्गत रहने गरी १० वटा कार्यालय स्थापना गरिएका छन् । ती कार्यालयले सवारी दर्तादेखि चालक अनुमतिपत्र वितरण तथा नवीकरणसम्मको अधिकार पाएका छन् ।"
विमानस्थलमा यात्रु ठगिँदै,"विमान कम्पनी पनि पर्यटक ठग्दै विमानस्थल बाहिर खोलिएका होटल र पसल मात्र पर्यटक ठग्नेमा छैनन् । रामेछापबाट लुक्लाका लागि उडान गर्दै आएका हवाई कम्पनीले पनि पर्यटकलाई ढाड सेक्ने मोल लिएका छन् । कागजमा काठमाडौंलुक्लाको उडान तालिका राखेका हवाई कम्पनीहरूले हवाई भाडा पनि काठमाडौंबाट लुक्लाका लागि तोकिएको भाडाकै हाराहारीमा लिने गरेका छन् । हवाई कम्पनीका वेबसाइडमा रामेछापबाट लुक्लाका लागि उडान तालिका राखेको देखिँदैन । उडान तालिका नभएको स्थानमा उडान गर्न नागरिक उडड्यन प्राधिकरणले दिएको अनुमतिमाथि पनि प्रश्न उठ्न थालेको छ । रामेछाप विमानस्थलमै विमानहरू राखेर सीता, तारा र समिट एयरले लुक्लाका लागि उडान थालेका हुन् । असोज १४ गतेदेखि रामेछाप विमानस्थलबाट त्यस्तो सेवा थालिएको हो । काठमाडौंबाट लुक्ला पुग्ने उडान अवधिको करिब आधा छोटो पर्ने रामेछाप विमानस्थलबाट उडान गर्दा पनि हवाई कम्पनीले काठमाडौंकै हाराहारीमा भाडा लिन्छन् । जुन उडान समयका हिसाबले महँगो हो । तारा एयरले काठमाडौंबाट १ सय ७९ डलरमा पर्यटक लुक्ला लान्छ भने रामेछापबाट १ सय ३९ डलर लिने गरेको छ । यो दर काठमाडौंभन्दा केवल ४० डलर मात्र कम हो । त्यसैगरी, सीता एयरले काठमाडौंबाट १ सय ७९ डलर र रामेछापबाट १ सय ४० डलर लिने गर्छ । गाडीको सुविधा लियो भने १ सय ५० डलर लिने गरेको कम्पनीले जनाएको छ । निजी क्षेत्रको अर्को विमान कम्पनी समिट एयरले रामेछापबाट लुक्लाका लागि सबैभन्दा महँगो भाउ तोकेको छ । समिट एयरका शिवराम थापाले लुक्लाको भाडामा १ सय ५४ डलरको टिकटमा थप १५ डलर लिने गरेको जनाएका छन् । काठमाडौंबाट बिहान करिब २ बजे गाडीमा राखेर ४ घन्टा सडक मार्ग हुँदै रामेछाप लगिने पर्यटकले विकल्प खोज्न पाएका छैनन् । काठमाडौंभन्दा आधा छोटो हवाई दूरीको यात्राका लागि ४ घन्टा कष्टकर सडक यात्रा गरेर पनि काठमाडौंकै हाराहारीमा टिकटको पैसा तिर्न बाध्य छन् । त्यसका अतिरिक्त विमानस्थलमा विदेशी पर्यटकलाई कुनै सुविधासमेत छैन । शौचालय, प्रतीक्षालय र आरामकक्ष नभएको विमानस्थलमा पर्यटकहरू उभिन बाध्य छन् ।"
३० परिवार अझै भत्किएको घरमा,"सिन्धुलीमाढी (कास) सिन्धुलीको सानो गाउँमा पुनर्निर्माण अझै हुन सकेको छैन । भूकम्प गएको ४ वर्ष बितिसक्दासमेत कमलामाई नगरपालिका १० सानो गाउँमा घर बनाउने कुनै सुरसार नभएको हो । स्थानीयहरू भत्किएकै घरमा बस्न बाध्य छन् । ३० घरपरिवार रहेको यो गाउँका सबै घरधुरीको नाम लाभग्राहीको सूचीमा छ । सबैले निजी आवास पुनर्निर्माणका लागि सम्झौता गरी पहिलो किस्ताबापत्को ५० हजार रुपैयाँ अनुदान लिइसकेका छन् । अनुदान लिएको पनि २ वर्ष भइसक्दासमेत कसैले घर बनाउन सुरु गरेका छैनन् । सरकारले २ वर्षअघि घर बनाउनका लागि भन्दै उनीहरूलाई पहिलो किस्ताबापत् ५० हजार रुपैयाँ उपलब्ध गरायो । त्यतिबेला सानो गाउँमा खानेपानीको अभाव रहेको थियो । वर्षौंदेखि खानेपानीको अभाव झेल्दै आएका उनीहरूले त्यतिबेला घर बनाउन सकेनन् । भूकम्प प्रतिरोधात्मक घर बनाई नयाँ घरमा बस्ने रहर भए पनि पानीको समस्याका कारण घर बनाउन सम्भव नभएको स्थानीय शुक्रबहादुर दर्नालले बताए । पानीको समस्या रहेको भन्दै जिल्ला आयोजना कार्यान्वयन एकाई अनुदान व्यवस्थापन तथा स्थानीय पूर्वाधार सिन्धुली र कमलामाई नगरपालिकाले खानेपानी ट्यांकी निर्माण गरी साउनदेखि अहिले सबैको घरघरमा खानेपानी पुर्याएको छ । पहिलो किस्ताबापत पाएको रकम कतिपयले दुःख बिरामी पर्दा उपचारमा खर्चेका छन् । अनि कतिपय भने दसैंको मुखैमा पाएको पैसाले दसैं मानेको सुनाए । स्थानीय शुक्रबहादुर भने, सरकारले दिने भनेको ३ लाखले मात्र घर बन्दैन । आफूले थपेर बनाउन सकिँदैन । सरकारको नियमअनुसार २ कोठे घर बनाउँदा पनि झन्डै ६ लाख जति लाग्ने रहेछ भन्दै उनी आफ्नो गक्षले नभ्याउने बताउँछन् । ज्याला मजदुरीको पैसाले छोराछोरी पढाउन र बिहान बेलुका छाक टार्न त हम्यहम्य पर्छ । घर बनाउने पैसा त कहाँबाट जुटाउनु ? उनले भने । दर्नाल परिवार भत्किएकै घरलाई टालटुल गरेर बसेका छन् । अर्का स्थानीय मीनबहादुर दर्नालको पनि अवस्था उस्तै छ । उनी ज्याला मजदुरी गरेर परिवार चलाइरहेका छन् । ज्याला मजदुरीबाट कमाएको पैसाले खानै ठिक्क हुने बताउँछन् । जसले गर्दा पैसा जोहो गरेर घर बनाउन सक्ने अवस्थामा नरहेको दुःखेसो पोखे ।दलित समुदायको बाहुल्य रहेको यस गाउँमा अधिकांश परिवारको आयस्रोत भने ज्याला मजदुरी हो । खेतीपातीले खान नपुग्ने यहाँका कतिपय स्थानीयहरूको भने आफ्नो नाममा जग्गासमेत छैन । उनीहरू ऐलानी जग्गामा बसोबास गर्दै आइरहेका छन् । मजदुरी गरेर छाक टार्नु उनीहरूको दैनिकी हो । यस्तो अवस्थामा घर बनाउन नसकिने उनीहरूको भनाइ छ । जिल्लाभरि नै पुनर्निर्माणले सोचेअनुरूपको गति लिन सकेको छैन । हालसम्म जिल्लामा भूकम्पले भत्किएका १९ हजार घरको मात्रै पुनर्निर्माण सम्पन्न भएको जिल्ला आयोजना कार्यान्वयन एकाई अनुदान व्यवस्थापन तथा स्थानीय पूर्वाधार सिन्धुलीले जनाएको छ । कार्यालयका अनुसार ५२ हजार २ सय ६२ लाभग्राहीमध्ये अहिलेसम्म १९ हजार २ सय ३८ घरधुरीले मात्रै पुनर्निर्माण गरेका छन् ।"
गिट्टीबालुवा उत्खनन्मा बेथिति,लरमेशकुमार पौडेल
दुर्घटना न्यूनीकरण गर्न धर्मकाँटा,"निर्माण सामग्री, खाद्यान्न, लत्ताकपडालगायतका सामान लिएर पूर्वको विराटनगर, वीरगन्ज, बुटवल, बर्दिवासदेखि सिन्धुली हुँदै रामेछाप, दोलखा, काभ्रे, ओखलढुंगा, खोटाङ, सिन्धुपाल्चोक, काठमाडौंलगायतका जिल्लामा जाने मालवाहक सवारीले अब सिन्धुलीको कमलामाई नगरपालिका ४ स्थित २ नम्बर गेटमा रहेको धर्मकाँटामा जोखेर मात्रै जान पाउने भएका छन् । ६० टनसम्म वजनको मालवाहक सवारी जोख्न सक्ने क्षमता रहेको धर्मकाँटाले सिन्धुली हुँदै बीपी राजमार्गबाट १६ टन २ सय केजी अर्थात् १६ हजार २ सय केजी मात्रै सामान बोकेर आउजाउ गर्न पाउने छन् ।"
सूचना प्रविधि अधिकृतमाथि आक्रमण,"सूचना प्रविधि अधिकृत थापामाथि गाउँपालिकाकै वडा नम्बर ११ का रविन बस्नेत, उमेश कार्की, विशाल लामा, भोजराज दाहाल र ईश्वर कार्कीले सामूहिक रूपमा आक्रमण गरेको पालिकाले जनाएको छ । हातहतियारसहित आएका समूहले थापाको घाँटी थिची, लात्ताले हानी ज्यान मार्ने मनसाय राखी आक्रमण गरेको पालिकाले जनाएको छ । पालिकाले शुक्रबार एक विज्ञप्ति जारी गर्दै यस्तो हिंस्रक व्यवहारप्रति तीनपाटन गाउँपालिकाको गम्भीर ध्यानाकर्षण भएको उल्लेख गरेको छ ।"
किन बनेन सडक सफा र सुरक्षित ?,"(काठमाडौँ)  चिनियाँ राष्ट्रपति सी चिनफिङ ओहोरदोहोर गर्ने सडकमा फोहोरको टुक्रा त परै जाओस् धुलोसमेत थिएन । साढे ६ सय कर्मचारी बिहानदेखि मध्यरातिसम्म खटिएका थिए । राजधानीबासीले त्यसको निरन्तरता चाहेका छन् । सम्भव छ ? त्यसबेला राजधानीलाई सफा राख्न सरकार नै लागेको थियो । अहिले काठमाडौं महानगरपालिका मात्र छ, महानगरका फोहोर व्यवस्था विभाग प्रमुख हरिकुमार श्रेष्ठले भने, महानगर एक्लैले त यो सम्भव छैन । प्रयास भने जारी रहन्छ । विभागले सम्बन्धित निकायसँग छलफल गरी निरन्तरता दिन छलफल गरिरहेको उनले बताए । धुलोमुक्त र सरसफाइ गर्न महानगरपालिका र सम्बन्धित निकायको अग्रसरताले मात्र पुग्दैन, सर्वसाधारणको पनि सहयोग आवश्यक रहेको उनले बताए । चिनियाँ राष्ट्रपति सी आउनुअघि सडक सरसफाइ गर्न महानगरको ७ वटा ब्रुमर, ७ जेट मेसिन र साढे ६ सय कुचीकारलाई सडकमा खटाइएको थियो । सडकमा फोहोर देख्नासाथ वा हुनेबितिक्कै सफा गर्ने जिम्मेवारी तिनीहरूलाई दिइएको थियो । सडक विभागका कर्मचारी पनि उत्तिकै खटेका थिए । चाडपर्वका बेला सवारीसाधन र पैदलयात्रुको चाप कम भएकाले दिउँसो पनि ब्रुमर चलाउन सकेको श्रेष्ठले बताए । सडकमा गुड्ने केही सवारीसाधनलाई डाइभर्सन गरी ब्रुमर तथा जेट मेसिन सञ्चालन गरिएको थियो । तर अहिले त्यो सम्भव हुँदैन । सवारीसाधन र पैदलयात्रुको चाप बढेसँगै ब्रुमर, जेटमेसिन सञ्चालन गर्न कठिनाइ हुने, सञ्चालन गर्दा धुलो उड्ने हुँदा ट्राफिकदेखि सबैलाई असर पर्छ, श्रेष्ठले भने । महानगरले सी आउँदाकै जस्तो सडकको अवस्था बनाउन नसक्ने अर्को कारण निर्माण सामग्री बोकेको सवारी हो । त्यसबेला ट्रकलाई सहरभित्र प्रवेश गर्न दिइएको थिएन । सी फर्किएलगत्तै रातभरि माटो, रोडालगायत निर्माण सामग्री बोक्ने ट्रक गुड्न थालेको छ । भ्रमणलाई लक्षित गरी विभागले फूलपातीभन्दा अघिदेखि नै जुनसुकै बेलामा बढार्ने तथा धुलो संकलन गर्ने काम गरेको थियो । धुलो उड्न पाएन् । कुचीकारले ५ देखि १० बजेसम्म कुचो लगाउने, फोहोर उठाउने काम गर्छन् । तर सी आएका बेला दिउँसो र साँझसम्म पनि कुचीकार, ब्रमुर, जेट मेसिन सडकमै थिए । अन्य दिनहरूका तुलनामा धेरै समय खट्यौँ, सडकमा कुचीकार, ब्रुमर, जेट मेसिनको अभाव नहुँदा फोहोर तथा धुलो जमेर बस्ने अवस्था थिएन, जमल क्षेत्रका कुचीकार तथा नाइके कृष्णमाया पौडलले भनिन्, फुटपाथ कुचीकारले सफा गर्यो, ब्रमुरबाट धुलो संकलन भयो र ब्रुमरले नसकेको ठाउँमा जेट मेसिनबाट पानी हालेर पखाल्ने काम भएको थियो । त्यसैले सडक सफाचट भएको हो । एउटा मात्र रूटमा भएका सबै जनशक्ति आवद्ध हुँदा काम पनि प्रभावकारी देखिएको उनले बताइन् ।राज्य नै लागेपछि अन्य निकायहरू पनि जागरूक भई आफ्नो जिम्मेवारी पूरा गरेकोले सडक सफा राख्न तथा धुलो उडन् नदिन सफल भएको विभागीय प्रमुख श्रेष्ठले बताए । ढल बिग्रँनासाथ मर्मत, पानीको पाइपलगायत सबै कार्य समयमै मर्मत गर्ने हो भने सजिलैसित सफाइको काम गर्न सकिन्छ, उनले भने, ससाना कुरालाई बेवास्ता गर्दा सरसफाइ गर्न तथा धुलो रोक्न सकिँदैन ।पाहुना फर्किसकेपछि फुटपाथ पसलले सडकमा आउँदा फोहोर देखिन थालेको छ । काठमाडौं फेरि पहिलेकै धुवाँधुलोको अवस्थामा फर्किएको उनी बताउँछन् । ट्राफिक प्रहरीले सर्वसाधारणलाई पनि फुटपाथमा हिँड्न निषेध गरेको थियो । सर्वसाधारणले जथाभावी फाल्ने फोहोरमा पनि कमी आएको उनको अनुभव छ ।"
किन बनेन सडक सफा र सुरक्षित ?,"बालकुमारी चोकमा बढी दुर्घटना हुने भएकाले सडकको बीचमा दुइटा सेतो धर्सोसहितको ट्राफिक चिह्न राखिएको छ । यो चिह्न नाघेर जानु ट्राफिक नियम उल्लंघनमा ठूलै गल्ती मानिन्छ । तर सवारी चालकले पटकपटक नियमको वेवास्ता गर्दै आएका छन् । इन्जिनियर भूषण तुलाधारले सरकारले चाहेमा यस्ता कार्यहरू तत्कालै रोक्न सक्ने बताए । चक्रपथ सुधार योजना प्रमुख अमृत रिमालले ज्येष्ठ नागरिक, बालबालिका र अपांगता भएका व्यक्तिलाई सडक वारपारमा सहज बनाउने विषयमा योजना बनाइरहेको प्रतिक्रिया दिए ।"
युनेस्को टोलीको सुझाव सम्पदा पुनर्निर्माणको अभिलेखीकरण होस्,"काठमाडौं (कास) नेपाल भ्रमणमा रहेका युनेस्को टोलीले सम्पदा पुनर्निमाणको अभिलेखीकारण हुनु पर्ने सुझाब दिएका छन् । युनेस्कोको रियाक्टिभ मोनिटरिङ मिसन टोलीले सुझाब दिएको हो । राष्ट्रिय पुनर्निर्माण प्राधिकरणका प्रमुख कार्यकारी अधिकृत सुशील ज्ञवालीलगायतका पदाधिकारीसँग भेट गरी काठमाडौं उपत्यका विश्व सम्पदा सूचीभित्र पर्ने सातवटा सम्पदा क्षेत्रहरूको पछिल्लो अवस्थाबारे जानकारी लिएका छन् । प्राधिकरणले सम्पदाहरूलाई विशेष प्राथमिकता दिई पुनर्निर्माणलाई अघि बढाएको ज्ञवालीले टोलीलाई जानकारी गराए । विश्व सम्पदा क्षेत्रमा पुनर्निर्माणका कार्य भइरहेको छ । दीर्घकालीन रूपमा अझ व्यवस्थित गर्नका लागि सबै पक्षलाई समेटेर विस्तृत गुरुयोजना निर्माण गरिरहेका छौं, उनले भने । मिसनका लागि विश्व सम्पदा केन्द्रको प्रतिनिधित्व गरेका इन्टरनेसनल सेन्टर फर द स्टडी अफ दी प्रिजर्भेसन एन्ड रेस्टोरेसन अफ कल्चरल प्रोपर्टिज (इक्रोम) का अन्तर्राष्ट्रिय विज्ञ गामिनी बिजिसुरियाले यस बेला सम्पदाहरूको उचित संरक्षणको अवसर रहेकोले पुनिर्निर्माण कार्यको अभिलेखीकरण गर्न सुझाव दिए । इन्टरनेसनल काउन्सिल अन मोनुमेन्टस् एन्ड साइट्स (इकोमस) की अन्तर्राष्ट्रिय विज्ञ क्याथरिन फोब्सले गुरुयोजना निर्माण सुरु भएकोमा खुसी व्यक्त गर्दै आगामी फेब्रुअरीमा पुरातत्त्व विभागले पठाउने रिपोर्टको प्रगति समेट्न प्राधिकरणलाई सुझाव दिइन् । युनेस्को काठमाडौं कार्यालयका नेपाल निर्देशक क्रिस्टियन म्यानहार्टले युनेस्कोले सम्पदा पुनर्निर्माण गर्दा गतिमा भन्दा गुणस्तरमा ध्यान दिने उल्लेख गर्दै पुरातत्त्व विभागलाई नीति निर्माण गर्न अझ सक्षम हुने गरी बलियो बनाउन सुझाव दिए । सम्पदा क्षेत्रहरूको संरक्षणको अवस्था, यसअघिको एड्भाइजरी मिसनले गरेका सिफारिसको कार्यान्वनको अवस्था र ६ वर्षीय पुनर्लाभ गुरुयोजनाको कार्यान्वयन रणनीतिको विकासबारे मूल्यांकन गर्ने कार्यादेशसहित असोज २९ मा मिसन नेपाल आएको थियो । भूकम्पबाट काठमाडौं उपत्यका विश्व सम्पदा सूचीभित्र पर्ने सातवटा सम्पदा क्षेत्रका १ सय ४० वटा सम्पदाहरूमा क्षति पुगेको थियो । यसमध्ये ९० वटा सम्पदाहरूको पुनर्निर्माण सम्पन्न भइसकेका प्राधिकरणले जनाएको छ । काठमाडौं उपत्यकाभित्र पशुपति, स्वयम्भूनाथ, हनुमानढोका दरबार, पाटन दरबार, भक्तपुर दरबार, चाँगुनारायण र बौद्धनाथ क्षेत्र विश्व सम्पदा सूचीमा सूचीकृत छन् ।"
फूल टिप्न व्यस्त,पुष्प खेती प्रवर्द्वन गर्न अनुदान सूर्यविनायक नगरपालिकाले पुष्पखेती प्रवर्द्वनका लागि अनुदान वितरण गरेको छ । नगरपालिकाले साना किसान कृषि सहकारी गुण्डुसँग समन्वय गरी गुण्डु क्षेत्रका ६ सय ८७ कृषकलाई फूलको बेर्ना वितरण गरेको जनाएको छ । फूलखेती गर्ने व्यावसायिक किसानलाई ६० देखि ५ सय बेर्ना वितरण गरेको सूर्यविनायक७ का वडाध्यक्ष रवीन्द्र सापकोटाले बताए । नगरपालिकाले गतआर्थिक वर्ष ०७५७६ मा पुष्पखेती प्रवर्द्वनका लागि कृषकलाई ४ लाख रुपैयाँ अनुदान दिएको उनले बताए ।
प्रधानमन्त्रीले लिएको बाटो,"प्रधानमन्त्री केपी शर्मा ओलीले कान्तिपुरमा शनिबार प्रकाशित आफ्नो अन्तर्वार्तामा मुलुकको वैदेशिक सम्बन्ध, सरकारको कार्यशैली, नेकपाको अपूरो एकीकरण र पार्टीका अर्का अध्यक्ष पुष्पकमल दाहालसँगको संशयपूर्ण सम्बन्धबारे खुलस्त धारणा राखेका छन् । लामो अन्तरालमा आएको यसखाले विस्तृत अन्तर्वार्तामा उनले पेस गरेको परराष्ट्र नीतिको खाका, आफ्नो सरकार र पार्टीबारे गरेका टिप्पणी एवं हालसम्म अस्पष्टजस्तो देखिएका केही नीतिगत विषयमा राखेका आधिकारिक धारणाले थप व्याख्या र बहसको ढोका खोलेका छन् । उनका यिनै भनाइलाई मात्र आधार मानेर हेर्दा पनि ओली नेतृत्वको सरकार र उनको पार्टी कुन दिशातर्फ गइरहेको छ भन्नेबारे एक हदसम्म समीक्षा र मूल्यांकन गर्न सकिन्छ । प्रधानमन्त्री ओलीले हालै सम्पन्न चिनियाँ राष्ट्रपति सी चिनफिङको नेपाल भ्रमण अपेक्षाकृत रूपमा सफल भएको र यसका दूरगामी परिणामहरू भविष्यमा देखिँदै जाने बताएका छन् । उनले चीनसँग गरिएका पछिल्ला सम्झौताहरूमा कनेक्टिभिटी मुख्य मुद्दा रहेको र त्यसमा रेलमार्गको निर्माण दीर्घकालीन योजना भएको एवं चिनियाँ नाकासम्म जोडिने सडकमार्गलाई तत्कालको प्राथमिकतामा राखिएको कुरा पनि नीतिगत रूपमै स्पष्ट पारेका छन् । केरुङकाठमाडौं रेलमार्ग निर्माणमा अझै केही वर्ष लाग्ने देखिएकाले यसलाई दीर्घकालीन योजनामा पार्नु सिद्धान्ततः गलत होइन, तर यसलाई परको परियोजना भनेर पन्छाउने प्रवृत्तिचाहिँ नेपाली प्रशासनयन्त्रमा देखिनु हुन्न । साथै प्रस्तावित टोखाछहरे सुरुङमार्गसहित केरुङ नाका जोड्ने राजमार्ग बनाउने तत्कालको प्राथमिकता व्यवहारतः तत्कालै थालिनुपर्छ । यो किनभने हामीकहाँ योजना कार्यान्वयनमा ढिलासुस्ती हुने समस्या पुरानै हो । चिनियाँ राष्ट्रपति सीसमेतले यसबारे लाक्षणिक टिप्पणी गरेका थिए, जसलाई सही मान्दै आफूहरूले त्यसलाई सुझावका रूपमा लिएको प्रधानमन्त्री ओलीले कान्तिपुरसँगको अन्तर्वार्तामा उल्लेख गरेका छन् । त्यसैले मूल कुरा योजना बन्नु वा त्यससम्बन्धी सम्झौता गर्नु मुख्य कुरा होइन, त्यसलाई कार्यान्वयनमा ल्याउन सक्नु नेपाली सन्दर्भमा सबभन्दा पेचिलो कार्य हो भन्ने देखिन्छ । यसमा प्रधानमन्त्रीको परीक्षा हुन बाँकी नै छ ।प्रधानमन्त्री ओलीले चीनसँग गरिएको रणनीतिक साझेदारी कुनै सैन्य गठबन्धन नभई त्यो आर्थिकविकासमा केन्द्रित सहकार्य हो भनेर त्यसलाई परिभाषित गर्न खोजेका छन् । यो नै सही बाटो हो । असंलग्न अभियानको पुरानो अभियन्ता नेपाल कुनै पनि किसिमको सामरिक गठबन्धनमा सामेल हुनु भनेको आफ्नै परराष्ट्र नीतिको मूल मर्मविपरीत जानु हो । प्रधानमन्त्रीले भारतसँगको सम्बन्धलाई पनि विकासकेन्द्रित रणनीतिक साझेदारीमा उकाल्ने जुन उद्देश्य राखेका छन्, त्यसको व्यावहारिक परीक्षण चाँडै हुनेछ । प्रधानमन्त्री ओलीले टु प्लस वान् अर्थात् चाइनाइन्डिया प्लस नेपालको प्रस्तावप्रति पहिलो पटक असहमति सार्वजनिक गरेका छन् । भारत र चीनका सरकार प्रमुखको अनौपचारिक वार्तामा नेपाली मामिलालाई दुई देशले छलफलको विषय बनाउने र त्यसमा नेपाल स्वयंको भूमिकाचाहिँ सहायक पक्षसरह मात्र हुने भन्ने चर्चा थियो । यो असमान टु प्लस वान् सूत्रको साटो नेपाल चीन र भारतसँग त्रिपक्षीय साझेदारीको पक्षमा रहेको स्पष्टोक्ति प्रधानमन्त्रीबाट आएको छ, जुन सिद्धान्ततः सही छ । यस मामिलामा यस स्तरको नीतिगत स्पष्टता यसअघि आएको थिएन । त्यसैले यो महत्त्वपूर्ण पनि छ ।प्रधानमन्त्री ओलीले अन्तर्वार्तामा अमेरिकाद्वारा अगाडि सारिएको इन्डोप्यासिफिक रणनीतिको नेपाल अंग नरहेको, तर अमेरिकासँग गरिएको एमसीसी सम्झौता भने संसद्को आउँदो अधिवेशनबाट अनुमोदन गरिने जानकारी दिँदै अर्को अस्पष्ट मामिलालाई पनि प्रस्ट्याएका छन् । उनको सबभन्दा महत्त्वपूर्ण प्रतिबद्धता भनेको नेपालले भारत, चीन वा अन्य कुनै पनि मुलुकसँग सम्बन्ध राख्दा एकअर्काविरुद्ध कार्ड नखेल्ने र सबैसँग सार्वभौम समानताका आधारमा मित्रता राख्ने भन्ने हो । यो प्रतिबद्धतामा व्यावहारिक रूपमै खरो उत्रिन जरुरी छ । हामी कतैतिर ढल्किनु र ढल्किएको देखिनु हुन्न । समग्रमा मूल्यांकन गर्दा प्रधानमन्त्री ओलीको परराष्ट्र मामिला सञ्चालन केही कमीकमजोरीका बाबजुद प्रभावकारी देखिएको छ । यसबीचमा छरछिमेक र अन्य शुभेच्छुक मुलुकहरूसँग सम्बन्ध विस्तार र सम्बन्ध नवीकरण भएको छ । तर सबभन्दा ठूलो चुनौती भनेको अमेरिकाचीन र चीनभारत सम्बन्धमा आउने उतारचढाव एवं उनीहरूको नेपालमा समेत बेलाबखत देखिन थालेको सामरिक स्वार्थलाई कसरी व्यवस्थापन गर्ने भन्ने हो । शक्तिराष्ट्रको प्रतिस्पर्धाबाट जोगिँदै आफ्नो राष्ट्रिय स्वार्थ जगेर्ना गर्न प्रथमतः कूटनीतिक संस्थापन सक्षम हुनुपर्छ । हाम्रो कूटनीतिक प्रणालीको क्षमता अभिवृद्धि यसर्थ पनि अपरिहार्य छ । ओली सरकार वैदेशिक पाटोमा जति प्रभावकारी देखिएको छ, यसको आन्तरिक कामकारबाहीले अपेक्षाकृत गति लिन सकेको छैन । आफ्नो र आफ्ना सहकर्मी मन्त्रीहरूको दौडाइको गति नमिलेको भनेर प्रधानमन्त्री स्वयंले यसलाई अप्रत्यक्षतः स्विकारेका छन् । समग्र सरकारको नेतृत्व आफूले गरेपछि त्यहाँ देखिएका कमीकमजोरी सुधार्ने दायित्व प्रधानमन्त्रीकै हो । सरकारले गरेका राम्रा कामको मुख्य जस जसरी उनैले पाउँछन्, विफलता वा कमजोरी पनि उनीतिरै सोझिने हो । आफूले समेत कहाँकसरी कमजोरी भयो भनेर ठम्याइ सकेको अवस्थामा सुधारका निम्ति कुनै कदम नचाल्नु अन्ततः अनिर्णयको बन्दी बन्नुजस्तो हो । तसर्थ यसतर्फ प्रधानमन्त्री ओलीको ध्यान जान जरुरी छ ।"
विकृत बन्दै नेपाली समाज,"पछिल्लो समय हत्या, हिंसा, बलात्कारजस्ता घटनाहरूमा अत्यधिक वृद्धि भइरहेको प्रहरीका तथ्यांकले देखाइरहेका छन् । अझ प्रहरीसमक्ष नपुगेका त्यस्ता अनगिन्ती घटना छन् । पछिल्ला विकसित घटनाले त नेपाली समाज आज कुन मोडमा आइपुगेको छ, छर्लङ्ग भएको छ । रेशम चौधरी, कृष्णबहादुर महरा हुँदै पार्वत गुरुङ र मोहमद आफताब आलमसम्म आइपुग्दा शक्तिको आधारमा मानिसहरू कसरी पदीय दुरुपयोग गर्छन् र यिनीहरूको शक्तिका आधारमा हाम्रा कानुनलाई कसरी बन्धक बनाउँछन् भन्ने प्रस्ट भएको छ । आम नेपालीले उनीहरूलाई भोट यस्तै कर्मका लागि दिएका थिए ? राजनीति सेवाका लागि हो वा शक्ति प्रयोगका लागि भन्ने प्रश्न अहिले ज्वलन्त बनेको छ । अब राजनीतिक दलहरूले सोच्ने बेला आएको छ, खोज्ने बेला आएको छ । राम कृष्ण बराल, जोरपाटी २"
फैसला प्रशंसनीय,"जनताको सेवा गर्छु भनेर शपथ खाएका जनप्रतिनिधिहरूले संविधानविपरीत मासिक रूपमा तलब र भत्ता लिएर राज्यकोषको दुरुपयोग गर्नु किमार्थ उचित होइन । सर्वोच्च अदालतको संवैधानिक इजलासको फैसलाले राजनीतिलाई जागिर ठान्ने कुसंस्कारको खारेज मात्र गरेन, यसले प्रदेश सरकारले मनपरी कानुन बनाई संविधानको खिल्ली उडाएकोमा संविधानको संरक्षण पनि गरेको छ । प्रदेश १ बाहेक सबै प्रदेशले आफ्नो प्रदेश मातहतका गाउँ तथा नगरपालिकाका प्रमुख, उपप्रमुखलगायतका जनप्रतिनिधिलाई कर्मचारी सरह मासिक तलबभत्ताको व्यवस्था गरेका थिए । जनताको पसिनालाई जनप्रतिनिधिले मोजमस्ती र विलासितामा प्रयोग गर्नु किमार्थ उचित होइन। अझै अर्को कुरा, नेपालजस्तो गरिब र सानो मुलुकमा यति धेरै सांसद आवश्यक छैनन् । पूर्वविशिष्टका नाममा राजनीतिक व्यक्तित्वलाई समेत तलब, गाडी, आवास, इन्धन व्यवस्था गरी जनतालाई गरिब बनाउनु गलत हो । कुसुम न्यौपाने, मध्यबिन्दु ११, नवलपरासी"
गरिबी निवारणका चुनौती,"नेपालमा विभिन्न कार्यक्रमका बीच अन्तर्राष्ट्रिय गरिबी निवारण दिवस मनाइयो । धनी र प्रतिष्ठित व्यक्तिद्वारा सजिसजाउ मञ्चमा दिवस उद्घाटन भयो । गड्गडाहट ताली लाग्यो । गरिबी निवारणका लागि छुट्ट्याइएको बजेटका बिलहरू तयार भए, बजेट फरफारक भयो । गरिबी न्यूनीकरण गर्ने प्रतिबद्धता व्यक्त भए । एकैक्षणका लागि भए पनि गरिबीले छोडेको अनुभव दर्शक, श्रोता सबैले गरे । दिवस वा समारोह मनाउन धेरै खर्च भयो तर गरिबी जहाँको त्यहीं नै छ । गरिबी, पछौटेपन, शोषण र दमन अन्त्यका लागि सम्पूर्ण नेपालीहरूले लामो समयदेखि संघर्ष गर्दै आएका छन् । गरिबी हटाउन धेरै प्रयास र प्रयत्न भए । धेरै आयोग र समिति गठन भए । धेरै कार्यक्रम घोषणा भए । ती कार्यक्रम वास्तविक गरिबसमक्ष पुग्न सकेनन् । गरिबीले सिंगो समाज र राज्य व्यवस्थालाई सदीयौंदेखि नराम्रोसँग गाँजेको छ । देशमा व्यवस्था परिवर्तन भयो, शासकहरू फेरिए तर गरिबी फेरिएन । गरिबी न्यूनीकरण भाषण र नारामा मात्र सीमित छ । तसर्थ यसका लागि ठोस योजना र कार्यक्रम लागू गर्न जरुरी छ । राज्यको अर्थतन्त्र बलियो बनाउनुका साथै जनजीविकाको सवालमा आर्थिक आत्मनिर्भरताको विकास हुनुपर्छ । सीपमूलक निःशुल्क तालिम र शिक्षा, निःशुल्क स्वास्थ्य उपचार, रोजगारी सिर्जना जस्ता कार्यक्रम राज्यको प्राथमिकतामा राख्नुपर्ने हुन्छ । आर्थिक रूपान्तरण र गरिबी निवारणका लागि विकासशील मुलुकहरूमा भएका असल अभ्यासको अनुकरण गरिनुपर्छ । वास्तविक गरिबहरू पहिचान गरी उनीहरूलाई आफ्नो अवस्था र क्षमताअनुकूल कार्यक्रमहरू दिनुपर्छ । समृद्ध नेपाल, सुखी नेपालीको अभियान यही गतिविधि र योजनाले सम्भव नहुने निश्चित प्रायः छ । भूमि गोतामे, भीमसेन थापा गाउँपालिका, गोरखा"
अपराधलाई राजनीतिक आवरण नदिइयोस्,"यतिखेर रौतहट जिल्लाको राजपुर फरदवा गाउँ निकै चर्चामा आएको छ । १२ वर्ष अगाडि घटेको एउटा बीभत्स घटनालाई लिएर उक्त गाउँ चर्चामा आएको हो । उक्त घटनाको विवरण सुन्दा पनि आङ सिरिङ्ग हुन्छ । न्यायका लागि विगत १२ वर्षदेखि गरेको संघर्षले बल्ल आएर एउटा लय समात्न थालेको छ तर पनि उक्त अपराधको ढाकछोप गर्ने, अपराधको संरक्षण गर्ने काम केही वर्ग र पार्टीहरूले गर्न थालेका छन् । जुन दुःखद मात्र होइन खेदजनकसमेत छ । पार्टी र सिद्धान्त भनेको एउटा कुरा हो तर अपराध कर्म भनेको बेग्लै कुरा हो । अपराधको कुनै जातजाति रङ, धर्म वा सिद्धान्त हुँदैन । राजनीतिलाई अपराधबाट मुक्त राख्ने हो भने त्यसको पहिलो सर्त हो, अपराधमाथि गरिने संरक्षण हटाउनु । तर दुर्भाग्य २२ जनाको बीभत्स एवं पाशविक तरिकाले हत्या गरिँदासमेत त्यसको निष्पक्ष छानबिनको सट्टा उल्टै संरक्षण गर्ने पाराले नेपाली कांग्रेसको सभापति शेरबहादुर देउवाले अभिव्यक्ति दिनु आपत्तिजनक मात्र होइन खेदजनकसमेत छ । यस्तै कामले गर्दा नै राजनीति अपराधमुक्त हुन सकिरहेको छैन । अपराधीहरूको मनोबल बढिरहेको छ । निर्वाचनताका बुथ कब्जा गर्नु, त्यसका लागि गुन्डाहरू प्रयोग गर्नु, बम बारुद बनाउनु, पड्काउनु सामान्य कुरा हुन् । खुला सीमाले गर्दा नै तराईमा अपराधकर्म बढेको हो । तर बम विस्फोटबाट घाइतेहरूलाई उपचार गर्नुको सटा इँटाभट्टामा हालेर क्रूर र निमर्म तरिकाले मार्नु जघन्य अपराध नै हो । यस्तो काम गर्ने र निर्देशन दिने दुवै कठोर दण्डका भागिदार छन् । पार्टी राजनीतिमा लागे भन्दैमा अपराधलाई लुकाउनु अर्को अपराध हो । तत्कालीन समयमा कांग्रेस सत्तामा रहनु र महम्मद आफताब आलम त्यही पार्टीका नेता रहनुको कारण नै मुद्दा चल्न नसकेको हो । घटना पुरानो भयो भन्दैमा अपराधीलाई उन्मुक्ति दिने कुरा आउँदैन । आलम परिवारको डर त्रासले घटना देख्ने साक्षीहरू पनि बोल्न डराउँछन् । यसर्थ सरकारले अविलम्ब उक्त घटना प्रत्यक्ष देख्ने साक्षीहरू र पीडित परिवारका सदस्यहरूलाई सुरक्षा दिनुपर्छ । गोपाल देवकोटा, जोरपाटी, काठमाडौं न्यायको अन्तहीन पर्खाइ शीर्षक समाचार हृदयविदारक छ । अपराध कसै गरे पनि लुक्दैन भन्ने मान्यता सत्य सावित भएको छ । पक्राउ परेका नेपाली कांग्रेसका नेता तथा सांसद मोहम्मद अफताब आलमको विषयलाई लिएर पार्टी सभापति शेरबहादुर देउवाले १२ वर्षअघिको घटना ल्याएर अहिले पक्राउ गर्न पाइन्छ ? भन्नु लाखौं नेपालीलाई अचम्मित पार्ने विषय हो । यसबाट उनको सामान्य विवेक र नियतको अवस्था छरपस्ट हुन्छ । एक जघन्य अपराधमा मुछिएका व्यक्तिको बचाउका लागि यस्ता हल्का वाक्य बोल्दा लाखौं सर्वसाधारणले कुन रूपमा लेलान् भन्ने सामान्य आकलन गर्न देउवाले किन नसकेको होला ? महेशप्रसाद ढुंगाना, नयाँ बानेश्वर"
कम्युनिस्टहरूको धार्मिकीकरण,"नेपालको कम्युनिस्ट आन्दोलनमा दशकौंदेखि आदर्शवाद (आइडिअलिज्म) वा धर्मवादको विकल्पका रूपमा भौतिकवादको पक्षमा जुटेका, त्यसैमा आधारित राजनीतिका निम्ति अकल्पनीय कष्टहरूसमेत व्यहोरेका र भौतिकवादी दार्शनिक प्रणालीको व्याख्याता नेताका रूपमा चर्चितहरू त्यतिबेला नै क्रमशः धार्मिक वा धर्मसापेक्ष बन्दै गएको गज्जबको दृश्य प्रकट हुने गरेको छ, जतिबेला उनीहरू देशको परम्परागत सत्ताधारी पुँजीवादी राजनीतिको खेलाडी बन्ने मैदानमा उत्रिन थाल्दछन् । साधारण नेताकार्यकर्तामा यस्तो परिघटना देखापर्दा पार्टीमा वा समाजमा त्यो व्यक्ति बिग्रियो वा आफूलाई बदल्न सकेन भनेर बुझ्ने वा चित्त बुझाउने गरिन्छ तर आस्थाको धरोहरका रूपमा गनिँदैमानिँदै आएका नेतामा यस्तो प्रतिगमन जब देखापर्छ, त्यतिबेला भने उसका समर्थकहरूमा मात्र हैन सिंगै समाजमा नरमाइलो विषादको तरङ्ग फैलिने गरेको छ । नेपालका नेल्सन मण्डेलाका रूपमा त्यतिबेला चर्चा पाएका मोहनचन्द्र अधिकारी आस्तिक भएको खबर सार्वजनिक भएपछि उनको पार्टीसँग सम्बन्धित युवाहरू र थुप्रै नागरिकहरूमा त्यस्तै विषादपूर्ण वातावरण बनेको थियो । उनको पार्टीविरोधी कम्युनिस्ट तथा बौद्धिकहरूले त्यस प्रवृत्तिका विरुद्ध तीखो आलोचना गरे तर उनको तत्कालीन पार्टी एमालेले त्यसबारे न कुनै औपचारिक एजेन्डा बनायो, न त समाजलाई कुनै उत्तर दियो । बरु विसं २०५१ को चुनावपछि अल्पमतको सरकारको नेतृत्व गर्ने बेलासम्म पुग्दा एमालेका नेताहरू बोकाको रगतमा टेकेर पदभार ग्रहण गर्ने, बर्खीको सारी प्रदर्शन गरेर भोट बटुल्ने र धार्मिक पूजासहित शिलान्यासमा सजिलै थ्याच्चथ्याच्च बस्न थाले । अन्ततः त्यस पार्टीभित्र आदर्शवाद र भौतिकवादी दार्शनिक प्रणाली र जीवन आचरणबारेको बहस नै गायब हुन पुग्यो ।धर्मवाद गलत र भौतिकवाद ठीक भनेर वर्षौंदेखि संघर्ष गर्दै घरभित्रसमेत चरम संकट झेल्दै आएका हजारौं कार्यकर्ताका दिमागमा उठेका प्रश्नहरूलाई क्रमशः सत्ता, शक्तिको आडमा कार्यकर्ता व्यवस्थापन समस्याको फाइदा उठाएर व्यावहारिक राजनीतिको मायाजालमा रफरदफर पारियो । २०२८ सालको आसपासदेखि विकसित भएको धार्मिक अन्धताविरोधी विशाल फौजमाथि अक्करमा पारेर नेता मण्डलीले लादेको त्यो प्रतिगमन वास्तवमा जघन्य वैचारिक हत्याकाण्ड थियो । आज माओवादी धाराको सत्ताधारी बन्न पुगेको नेता मण्डलीको धार्मिकीकरणलाई देख्दा यस्तो लाग्छ कि त्यस वैचारिक हत्याकाण्डको आज भव्य साङ्गे गरिँदैछ । भैंसी पूजा र जोगी बाबाजीहरूसँगको हिमचिमसँगै सुरु भएको पुष्पकमल दाहालको धार्मिकीकरणको यात्रा अशक्त बालकलाई देवत्वकरणसम्म गिर्न पुगेको छ । श्रीकृष्ण जन्माष्टमीमा नारायणकाजी श्रेष्ठ भागवत गीताको ज्ञानको महिमागानसहित ट्वीटरमा शुभकामना बाँड्न थालेका छन् । बाबुराम भट्टराई धर्म त्याग गरी भौतिकवादी बन्न होइन, बरु एउटा धर्मको सट्टा अर्को धर्ममा लाग्न सुझाव दिँदैछन् । कृष्णबहादुर महरा घर अगाडि मन्दिर बनाउँदैछन् । सत्ताधारी कम्युनिस्ट पार्टीका सांसदहरू मन्दिर, गुम्बा, मस्जिद, चर्चका निम्ति आफ्नो विकास कोषबाट ह्वारह्वार पैसा वितरण गर्न उत्साहित छन् । आजको सत्ताधारी कम्युनिस्टहरूको धार्मिकीकरणलाई हेर्दा हिजो २०४७ पछि एमालेको नेता मण्डलीमा देखापरेको सुरुवाती धार्मिकीकरण त निकै नै फुच्चे देखापरेको छ ।माओवादी धाराबाट विकसित हजारौं युवाहरू जसले धार्मिक अन्धताका विरुद्ध जीवनमरणको संघर्षबाट भौतिकवादी जीवन प्रणालीमा जान संघर्ष गर्दै आए, उनीहरू न त भौतिकवादी चेतनालाई तुरुन्तै बेवास्ता गर्न सक्ने चेतनामा छन् न त धार्मिकतालाई सजिलै अंगाल्न सक्ने ! उनीहरू यथार्थमा आज भीषण मनोवैज्ञानिक विषादका बीचबाट गुज्रिन बाध्य देखिन्छन् । कार्यकर्ताका भौतिक व्यवस्थापनका संकट, पहिलेदेखि नेतृत्वप्रति विकसित अन्धतापूर्ण भावनात्मक अनुराग र न्यून चेतनामाथि ठूलो पार्टी, सत्ता र समृद्धिका बडेमानका डोजर चलाएर उनीहरूको मनोवैज्ञानिक विषादमाथि विजय पाउने मायाजाल चलाइएको छ । यसप्रकारको डोजर किल्चाइबाट कति बच्न सक्लान् अहिल्यै भनिहाल्न त सकिँदैन तर पुरानो कम्युनिस्ट आन्दोलनको कार्यकर्ता हुर्काइ प्रणालीको कोपबाट घाइते उनीहरूमध्ये धेरैचाहिँ यस वैचारिक हत्याकाण्डको साङ्गेको आहुति बनेर खरानी हुने निश्चित देखिन्छ । कतिपय व्यक्तित्वहरूले तर्क गर्ने गर्छन् कि धार्मिक बन्ने वा भौतिकवादी बन्ने, त्यो व्यक्तिको इच्छाको विषय भएकाले पार्टीका पूर्वभौतिकवादी नेताहरूको धार्मिकीकरण आलोचनाको विषय होइन । यो विषय केवल व्यक्तिको हुन्थ्यो भने त तर्क ठीकै हो तर यो विषय त सत्तरी वर्ष बीचमा हुर्केका विभिन्न पुस्ताका लाखौं मानिसलाई संगठित रूपमा निर्णय गरेर भौतिकवादी बन्न प्रेरित गरिएको प्रकरण हो । भौतिकवादी नबने कम्युनिस्ट पार्टीको सदस्य बन्न नपाइने गरी लागू गरिएको ऐतिहासिक सन्दर्भ हो । आज जथाभावी धार्मिकीकरणमा लिप्त नेतृत्व मण्डलीले हिजो भौतिकवादको पक्षमा अपिल गर्नु गल्ती भयो भनी सार्वजनिक आत्मालोचना पनि नगरी यसो गर्न मिल्छ ? अनि भौतिकवादी जीवन प्रणालीको बहस त्यतिकै गायब पार्न पाइन्छ ? यो नैतिक विषय मात्र होइन, संगठित आन्दोलनको कोणबाट हेर्दा गम्भीर सांगठनिक अपराधसमेत हो ।राजनीतिक आन्दोलनलाई केवल सत्ताप्राप्ति वा विकास निर्माण जस्ता विषयसँग मात्र गाँसेर बुझ्नेहरूका निम्ति यो बहस अनावश्यक पनि लाग्न सक्ने हुन्छ । तर यो बहस तबसम्म एउटा आधारभूत बनिरहनेछ, जबसम्म नेपाल र दुनियाँमा कम्युनिस्ट आन्दोलन जीवित रहन्छ । कम्युनिस्ट आन्दोलन जन्मिनुको मुख्य दार्शनिक आधार नै भौतिकवादी विश्व दृष्टिकोण हो । आज सत्ताधारी बनेकाहरू कम्युनिस्टकै नाममा खेतीपातीलाई उर्वरा बनाइरहेका हुनाले यस आधारभूत कम्युनिस्ट विषयको उनीहरूले सामना गर्नैपर्छ, उनीहरूमाथि सहस्र प्रश्नहरू उठ्नैपर्दछ । कम्युनिस्टको ट्रेड मार्क समेत पनि मिल्काइन्छ भने यो बहस उनीहरूसँग जरुरी हुने छैन । कम्युनिस्ट आन्दोलन जन्मिनुभन्दा पहिलेका सबै प्रकारका राजनीतिक आन्दोलनहरूको दार्शनिक वैचारिक आधार एउटै थियो अर्थात् आदर्शवाद वा प्रत्ययवाद (आइडिअलिज्म) । त्यतिबेला पनि संसारका विभिन्न भागमा भौतिकवादी चिन्तन प्रक्रियाका विभिन्न भँगालाहरू त थिए तर राज्य निर्माण, देशभक्तिपूर्ण संघर्ष, सामन्तवादविरोधी पुँजीवादी क्रान्ति आदिका दार्शनिक आधार भने आदर्शवाद नै थियो । आदर्शवाद वा धार्मिकता समाजमा लागू गर्दा त्यसले एक मानिसले अर्को मानिसमाथिको शोषण उत्पीडनलाई विभिन्न नाममा छुट र वैधानिकता दिँदै आएको थियो । त्यसले बढीमा दुःखी मानिसमाथि दया र सहानुभूति राख्दथ्यो तर दुःख थोपर्नेहरू विरुद्ध संघर्ष गर्न अनुमति दिँदैनथ्यो । आजभोलिकै सन्दर्भ नियाल्दा पनि यो प्रस्ट हुन्छ । हिन्दु, बौद्ध, मुस्लिम, इसाई, ओशोपन्थ जति पनि धार्मिक पन्थहरू छन् उनीहरू सबै दुःखीको सेवा गर्न तयार छन् तर दुःखी बनाउने अत्याचारी व्यवस्थासँग लड्न दुःखीहरूलाई संगठित गर्ने कुरामा उदासीन मात्र होइन, सारमा त्यसको विरुद्धमा हुन्छन् । मानव इतिहासमा देखापरेका यस्तै दार्शनिक संकटमा जन्मिन पुगेको थियो भौतिकवाद र कम्युनिस्ट आन्दोलन । सामन्तवादलाई परास्त गरेर अगाडि आएको पुँजीपति वर्गलाई आदर्शवादी धार्मिकताले साथ दियो, बढीमा धर्ममा केही परिमार्जन गर्दा त्यसले उसको सजिलै सेवा गर्ने भयो किनभने सामन्तको शोषणको स्थानमा पुँजीपतिको शोषणलाई वैधता दिए पुग्ने भयो, जुन काम धर्ममार्फत सजिलै गरियो । मुख्य आवश्यकता शोषणको निरन्तरता थियो, त्यो आदर्शवादी धार्मिकताबाट सम्भव भएकाले सामन्तवर्गलाई परास्त गरेको पुँजीवादले त्यसलाई सहवरण गर्यो । तर पुँजीवादले जन्माएको विशाल संख्याको सचेत मजदुर वर्गका अगाडि आदर्शवादी धार्मिकताको दार्शनिकी बेकामको ठहरियो किनभने मानिसमाथि मानिसको शोषणकै अन्त्यबिना आधुनिक मजदुर वर्गको मुक्ति असम्भव देखियो । त्यसपछि नै यही जन्ममा, यही दुनियाँमा, मानिसले आफ्नै बलबुत्तामा शोषणको अन्त्य गर्ने वैकल्पिक दार्शनिकीको खोजीका क्रममा नै मार्क्सवादी भौतिकवादी दार्शनिकीको आविष्कार हुन पुगेको हो । यस ऐतिहासिक सन्दर्भबाट सजिलै प्रस्ट हुन्छ कि भौतिकवादी दार्शनिक वैचारिकी मानव इतिहासमा आदर्शवादी धार्मिक दार्शनिकीको विरुद्ध प्रकट भएको एक मात्र वैकल्पिक दार्शनिक प्रणाली हो । यही दार्शनिक प्रणालीको अवलम्बन र प्रयोगका निम्ति नै कम्युनिस्ट आन्दोलन टिक्छ कि टिक्दैन भन्ने कुरा सर्वाधिक महत्त्वको कुरा हो, यो विषय संसदीय खेलाडीहरूले भनेजस्तो व्यावहारिक राजनीतिवाला खाइजीविकाको विषय कदापि होइन । आज व्यावहारिक राजनीतिका नाममा आदर्शवादी धार्मिकताको लज्जाजनक व्यवहार गरिरहेका सत्ताधारी कम्युनिस्टहरूले यदि आफ्नो कम्युनिस्ट ट्रेड मार्क वाला राजनीतिको सम्बन्ध अब भौतिकवादी दार्शनिकतासँग नरहेको, त्यो आवश्यक पनि नभएको आधिकारिक घोषणा गर्थे भने उनीहरू कम्तीमा नैतिकवान ठहर्थे । यसो गर्दा आम नागरिकले कम्युनिस्ट पनि धार्मिक वा धर्मसापेक्ष हुन्छन् र भनी टाउको दुखाउन पर्दैनथ्यो !हिजो मोहनचन्द्र अधिकारी र एमाले नेतृत्व मण्डलीको धार्मिकीकरणदेखि आज सत्ताधारी माओवादी धाराको धार्मिकीकरणसम्ममा एउटा गहिरो प्रश्न विशेषतः युवापुस्ताको दिमागमा उब्जिरहेको छ । आखिर यस्तो किन हुन्छ ? जो भौतिकवादलाई छोडेर धार्मिकीकरणमा खटाईखटाई निर्लिप्त यात्रामा छन्, उनीहरूले बढीमा व्यावहारिक राजनीतिको काइते जवाफमा ठिंगुराउने प्रयत्न गरिरहेछन्, त्यसबाहेकको बौद्धिक बहस यसबारेमा गम्भीरतापूर्वक सुरुआत नै भइरहेको छैन । युवापुस्तालाई विश्वविद्यालयमा दर्शनशास्त्र पढाउने तर कुन दर्शनले आजको समाज, जीवन र राजनीतिलाई कसरी ठीक वा गलत दिशामा लगिरहेछ भनेर नबोल्ने बन्न पाको पुस्ता मिल्छ ? दर्शनशास्त्र जीवन र जगत्लाई बुझ्ने र व्याख्या गर्ने प्रणाली मात्र हो भनेर संसारलाई बदल्ने दर्शनशास्त्रको कार्यभारबारे चुपचाप बस्न मिल्छ ? कदापि मिल्दैन । युवापुस्तालाई पाको पुस्ताले आजको राजनीतिका सबै उतारचढाव र प्रतिगमनलाई वैज्ञानिक भौतिकवादी दृष्टिकोणबाट पर्गेल्न सक्ने बनाउन लगानी गर्नैपर्दछ । यही सिलसिलामा कम्युनिस्टहरूको धार्मिकीकरणको दुर्भाग्यपूर्ण प्रकरणसँग सम्बन्धित प्रश्नहरूको पनि उत्तर दिन तम्सिनै पर्दछ । भौतिकवादी विश्व दृष्टिकोणको आवश्यक ज्ञान तथा आत्मसात् बिनै युवा उमेरको जोस र भावुक उडानमा आधारित भएर आदर्शवादको जण्डविरोधी हुनेहरू उमेर पाकिँदै जाँदा एवं जीवनका उचोहोचो व्यहोर्दै जाँदा क्रमशः सेलाउँदै गएर धार्मिकतातिर लहसिने धेरै मानिस पाइन्छन् । यस्तो हुनु अस्वाभाविक होइन किनभने ती मानिसहरूले भौतिकवादी दार्शनिकीलाई गहिरो गरी आत्मसात् नै गरेका हुँदैनन् । तर कम्युनिस्ट आन्दोलनका धरोहर बनिसकेकाहरूमा प्रकट भएको धार्मिकीकरण न त भौतिकवादलाई नबुझेर हो, न त युवा उमेरको भावुक उडानको ताप उत्रिएर नै हो । वास्तविकता त उनीहरूले रोजेको पुँजीवादी राजनीतिले नै उनीहरूलाई धार्मिकीकरण हुन बाध्य पारेको हो । जसरी दर्शन र विचारले निश्चित राजनीतिलाई जन्म दिन्छ, त्यसैगरी निश्चित राजनीतिले पनि आफू सुहाउँदो दर्शनको छहारी अनिवार्य रूपमा खोज्छ । पुँजीवादी राजनीतिले भौतिकवादी दार्शनिकीलाई आफ्नो छहारी बनाउनै सक्दैन किनभने भौतिकवादी दार्शनिकीले शोषणको पोल खोल्छ जबकि पुँजीवादी राजनीति स्वयंचाहिँ शोषणको चक्रलाई ढाकछोप गरेर टिकेको हुन्छ । यही कारणले गर्दा दशकौंसम्म आदर्शवादी धार्मिकता विरुद्धका अभियन्ता रहेका कम्युनिस्टहरू वास्तविक कम्युनिस्ट राजनीतिलाई तिलाञ्जली दिएर जब परम्परागत शोषणकारी पुँजीवादी राजनीतिसामु आत्मसमर्पण गर्न तम्सिए, तब उनीहरूले आफ्नो पुरानो भौतिकवादी दार्शनिकता क्रमशः छोड्दै धार्मिकतातिर लहसिन करै लाग्यो । जब राजनीतिमार्फत मानिसको खराब चेतनालाई समेत बदल्न सम्झौताहीन संघर्ष गर्न जीवनपर्यन्त लाग्नुपर्दछ भन्ने संकल्पलाई छाडेर जसरी हुन्छ राजनीतिमार्फत सत्ता र शक्ति प्राप्त गर्नुपर्छ भन्ने मूल्यमा पुगिन्छ, तब मानिसको खराब चेतनालाई बदल्न होइन बरु खराब चेतनालाई उपयोग गर्ने रणनीतिमा लाग्नुपर्ने अनिवार्य हुन्छ । विद्यमान समाजमा बहुसंख्यक मानिसको चेतना धार्मिक छ भने त्यसलाई उपयोग गर्न भौतिकवादी भएर त असम्भव हुने भयो, तब आफू पनि धार्मिकतातिर लम्पसार पर्नुको विकल्प के रहन्छ ? मानौं यदि दुई ठूला वैज्ञानिकहरू स्टेफेन हकिङ र म्याक्स प्लाङ्कले नेपालका संसदीय पुँजीवादी पार्टीको नेता बनेर सत्ताधारी बन्ने लक्ष्य राख्छन् भने उनीहरूले भन्न सक्लान् कि ईश्वरको अस्तित्व छैन ? कदापि सक्ने छैनन् । तसर्थ, सत्ताधारी कम्युनिस्टहरूको धार्मिकीकरणको चुरो कारण भनेको उनीहरूले सहवरण गरेको पुँजीवादी राजनीति नै हो ।"
प्रतिस्पर्धाभन्दा समन्वय र सहकार्य,:
चीनको उदय : अनुमान र यथार्थ,"चीनको आर्थिक उपस्थिति एसिया, अफ्रिका र दक्षिण अमेरिकासम्म देखिएको छ तर यसले आफ्नो सामरिक शक्ति प्रदर्शन भने गरेको देखिएको छैन । यसका लागि आर्थिक र सामरिक स्थिति बलियो र दरिलो चाहिन्छ । चीनको सी चिनफिङको नयाँ अवधारणालाई दोस्रो सुधार सन्तति भनिएको छ । यसैका आधारमा चीन आक्रामक रूपमा विश्व व्यवस्थालाई प्रभाव पार्न उद्यत छ । विश्व राजनीतिमा पकड जमाउन सामुद्रिक शक्ति पनि चहिन्छ, जसका लागि चीन पश्चिम प्रशान्त र हिन्द महासागर क्षेत्रप्रति आकर्षित छ । तर अरू शक्तिराष्ट्रले सन्तुलन कायम राख्ने र चीनको प्रभुत्वबाट अलग रहने रणनीति अवलम्बन गरिरहेका छन् । नेपालजस्तो भूराजनीतिले अति प्रभावित देशका लागि नयाँ चुनौती थपिएका छन् र परराष्ट्र नीति एकपक्षीय पार्ने दबाब खप्न चुस्त र सन्तुलित नीति अवलम्बन गर्ने बाध्यता आएको छ । तर आजको शासनतन्त्रमा त्यस्तो क्षमता भएको आभास भने पाइँंदैन ।"
बोल्न धेरै गाह्रो छ,"प्रतिनिधिसभाका सभामुखले संसद् सचिवालयमा कार्यरत कर्मचारीमाथि गरेको यौन हिंसा सञ्चारमाध्यमले सार्वजनिक गरे । पत्याउन सजिलो थिएन तर यो होइन भन्न आत्माले सकेन । मैले पहिलोपटक उक्त समाचारको लिंक लगभग मेरा सम्पूर्ण फेसबुक मित्रहरूलाई पठाएँ । पीडितको अनुहार छोपेर लिइएको भिडियो वार्ता हेर्दा मध्यरात भयो र निदाउन झनै सकिएन । उज्यालो हुँदा त बिरामी नै भइसकेछु । दिउसो मण्डलामा पुग्न मन थियो । सकिनँ । कम्युनिस्ट लिगेसीमा हुर्किएका केही मित्र हुनुहुन्छ मेरो सञ्जालमा । साँच्चै अन्याय भएको अवस्थामा बोल्न मेरा कम्युनिस्ट मित्रहरूलाई केले रोक्यो ? के कम्युनिस्टहरू कमजोरीरहित जन्मिएका हुन् भन्ने लाग्छ उहाँहरूलाई ? मैले बोल्नुहोला भन्ने आस गरेका मित्रहरू चुपचाप बस्नुभयो, जसलाई म कम्युनिस्ट मात्रै देख्दिनथें । अन्यायका विरुद्धमा बोल्ने एउटा प्रतिरोधी दस्ता पनि देख्थें नागरिक समाजको । म स्तब्ध भएँ । तर छक्क परिनँ । किनकि राजनीतिकै फेरो समातेर यसअघि पनि मलाई मेरा केही मित्रहरूले सहयोग गर्नुभएको थिएन । साउनको सुरुआतकै घटना । मात्रै भनिएको थियो कि, उसको व्यवहारले असहज भयो, यसरी उसले कसैको कपडा, अंग तथा शरीरमाथि टिप्पणी गर्न पाउँदैन । उसलाई सम्झाइदिनू । बस् यति थियो खोजेको । सम्बन्धित अधिकारी, नजिकका मित्र, केही पुरुष मित्रहरूसँग गुहार मागे पनि सहयोग पाइएन । अन्ततः मैले साउन २४ मा कान्तिपुर लेख लेखें । थुप्रै फोन आए । साँझपख फोन आयो जुन पुरुष मित्रलाई सबैभन्दा पहिले हामीले उक्त घटना सुनाएका थियौं, उहाँको । लामो भूमिकापछि वहाँले पीडकले माफी माग्ने कुरा गरेको सुनाउनुभयो । हुन्छ भनियो । केही दिन बिते, पीडितहरूसँग माफी मागिएन । के गर्दा म गल्छु, कसलाई भन्दा मेरो बोली बन्द हुन्छ भन्ने खोजीमा रहेछ पीडक । उसले केके सुनायो मेरा विरुद्ध त्यो त थाहा भएन, यस्ता कुराले आफैंलाई ड्यामेज गर्छ नि बाबा भन्दै मलाई सम्झाएर मेरा अभिभावकले फोन गर्नुभयो । यही, ड्यामेज को डर देखाएर कति पीडित आवाजहरूलाई चुप लाग्न विवश पारिएको होला ?ऊ थियो अखिल (एमाले समर्थित) को राजनीति गरेको पूर्वविद्यार्थी नेता । यही पृष्ठभूमिकै कारण धेरै मित्र चुप बसे र यसरी चुप बस्ने पनि पूर्वएमाले पृष्ठभूमिकै थिए । कुनै उत्तरपुस्तिका परीक्षणस्थलमा भएको घटना थियो यो । ऊ बोर्ड परीक्षाको गोपनीयता भंग भयो भन्नेमा मात्रै चिन्तित थियो, अरू कुनै कुरामा आपत्ति तथा चासो नभएको बताइरहेको थियो । बोर्डकी अधिकृतले यति राम्रा भएर आउनुहुँदोरहेछ अनि भन्दैन त भनेकी थिइन् । पहिलो गुहार त हामीले बोर्डसँगै गरेका थियौं । तर ती कर्मचारीको भनाइले झनै आहत बनाएको थियो । नेकपाकै शिक्षक नेताहरू भेटिन्छन् । सधैं चेली भन्ने उनीहरू अनुहारै नहेरी हिंड्छन् । गरेको नमस्कार पनि बडो गाह्रो मानेर फर्काउँछन् । मलाई यतिचाहिँ विश्वास छ कि पीडक कांग्रेसी पृष्ठभूमिको भए यिनै शिक्षक मित्रहरू हाम्री चेलीलाई यसो भन्ने भन्दै जुरुक्कै हुने थिए । परीक्षणस्थलमा कांग्रेस शिक्षक थिए कि थिएनन् मलाई थाहा छैन तर हामीले जोजोसँग सहयोग माग्यौं ती सबै नेकपाआबद्ध थिए ।समस्यालाई समस्याकै रूपमा हेर्ने दिन कहिले आउला ? सोचमग्न हुन्छु । हरितालिका तीजका दिन अघिल्लो साल लेखिएको एक पत्र सेतोपाटी अनलाइनमा पढ्न पाइयो । लेखकले आफ्नी पत्नीका नाममा पत्र लेखेका थिए । पत्र पढेपछि एक तमासको अनुभूति भइरह्यो । एकप्रकारको बेचैनीले मलाई लखेटिरह्यो र मैले त्यो पत्रका लेखकका नाममा एउटा पत्र लेखें । पत्र प्रकाशित भएपछि एउटा फरक प्रतिक्रिया पनि प्राप्त भयो र उक्त प्रतिक्रिया लेखक आबद्ध दल विवेकशील नेपालीका वरिष्ठतम सदस्यको थियो । उनले मलाई सुझाएका थिए, लेख लेखौं, पुस्तक लेखौं, सबै गरौं तर अर्काको वैयक्तिक जीवनमा छिरेर, हुँदै नभएको समस्यालाई जबरजस्ती समस्या देखाएर फेमिनिस्ट रोटी सेकाउने कामचाहिँ नगरौं न प्लिज । त्यस्तो मुद्दामा जुनुन देख्नेले लोकतन्त्रमा फेमिनिस्ट पार्टी पनि खोल्न पाइन्छ नि त, त्यो अप्सन खुलै छ त । उनले थपेका थिए, लैंगिक समानताको लागि काम गरिन्छ, फेमिनिस्ट बनिन्न आई एम भेरी क्लियर अवाउट इट । ती पत्र लेखकको सोचमा समस्या थियो । उनी पितृसत्ताका पुरानै संरचनामा रमाइरहेका थिए, जसले महिलाको अस्तित्व स्वीकार गर्दैन । महिलालाई राम्रोसँग मान्छे नगन्ने पितृसत्ताकै छत्रछायामा हुर्किएका लेखकले गरिरहेको राजनीति भने आश्चर्यजनक तवरले भिन्न थियो । नवीन राजनीतिक संस्कार र सोच बीजारोपण गर्ने वैकल्पिक राजनीतिक शक्तिप्रतिको अतिशय अपेक्षाकै कारण म दुखें । सम्बन्धमा राखिने अपेक्षाले मात्रै होइन सत्ता तथा राजनीतिसँग राखिने अपेक्षाले पनि उत्तिकै दुखाउँदोरहेछ । शब्दमा मात्रै होइन अबको राजनीतिक शक्ति व्यवहारमै फरक संस्कार बाँचेर उठ्दै छ भन्ने थियो । होइन रहेछ । लैंगिक समानताको लागि काम गरिन्छ ! फेमिनिस्ट बनिन्न भन्नेमा जति नै स्पष्ट भए पनि लैंगिक समानताले माग चैं के गर्छ ? संसारभरिका फेमिनिस्टले के भनिरहेका छन् ? के सबैले पुरुषलाई बाँध्नुपर्छ भनेका छन् ? पुरुष जति सबै घरमा थन्क, हामी बाहिरी संसार चलाउँछौं भनेका छन् ? के हो फेमिनिज्म ? लैंगिक समानताले महिलालाई पढ, जागिर खाऊ अनि घरधन्दा सबै आफैं मात्र सम्हाल, पुरुष जति उस्तैउही काम गरेर घरमा फर्किएर आदेश मात्र देऊ भन्छ कि महिलापुरुष एकअर्काका सहयोगीसहयात्री बनेर सँगसँगै हिंड भन्छ ? के पुरुषहरू घर तथा भान्सासँग तर्सिएकै हुन् त ? भान्सा त जीवनको सर्वाधिक सुन्दर कलाकेन्द्र हो । यसको सीप सिक्दा र प्रयोग गर्दा पुरुष नपुंसक बन्दैन र अहिलेसम्म भान्सा र घरधन्दामा अल्मिलिएको जनशक्ति त्यति निकम्मा पनि छैन । महरा प्रकरणमा नेकपाआबद्ध नेता, कार्यकर्ताको मौनताले नेपाली राजनीतिको एउटा त्यस्तो पाटोको पटाक्षेप गरेको छ जसले आफ्ना कमजोरीमा आँखा चिम्लन्छ र गल्ती सधैं अर्को पक्षको मात्रै देख्छ । कमजोरी सधैं विपक्षको मात्रै हुन्छ भन्ने राजनीतिक चेतना विकसित हुनुमा को जिम्मेवार छ ? यसले हाम्रो राजनीतिक संस्कार कस्तो हुँदै छ भन्ने गम्भीर प्रश्न खडा गरेको छ । यो बीचमा थप केही सांसद संगीन आपराधिक आरोपमा समातिएका छन् । तिनका समर्थनमा टायर बल्न थालिसके र यसरी टायर बाल्ने काम सम्बन्धित दलले नै गरेको छ । आफ्ना सांसदमाथि लागेको आरोप सम्बन्धमा कांग्रेस प्रवक्ता त बोले तर सिंगो कांग्रेस कार्यकर्ता पंक्ति भने चुपचाप छ । अपराधलाई अपराध भन्नमान्न अपराधी विपक्षी हुनुपर्छ र महोदय ? राजनीतिले अन्याय, अपराध, मुद्दालाई कहिलेदेखि आफूअनुकूल व्याख्या गर्न छोड्छ ?संघीय संसद्मा हाल ३३५३ प्रतिशत महिला छन् । मुस्किलले १० जना महिलाले महरा प्रकरणमा आफ्नो विचार राखे । त्यसमा पनि पीडित महिलाकै विपक्षमा बोले कतिले । राजनीतिक विचार, सिद्धान्त दल, व्यक्तिसापेक्ष होला । तर पीडामा, अन्यायमा, विपत्तिमा, मुद्दामा राजनीति निरपेक्ष हुनुपर्छ कि पर्दैन ? अन्यायमा परेका महिला, उत्पीडित समुदायका विषय राजनीतिमा त्यस्ता ग्ल्यामर रहेछन् कि त्यो सम्बन्धित दलको आवश्यकतामा मात्रै उठ्ने र मुद्दा बन्ने रहेछन् । साँच्चै अन्यायमा परेकाका लागि राष्ट्रको सिंगो राजनीतिले कहिलेदेखि एकसाथ बोल्न सुरु गर्छ ?, अब पनि बेला भएन र ?"
माटोको सहरमा पाहुनाको लर्को,"(मुस्ताङ)  ललितपुर लगनखेलका महेश मास्केले लोमन्थाङ आइपुगेपछि भने, अलौकिक भूमिमा पुगेको महसुस भयो । प्रकृतिको बरदान हामीले बुझ्न र चिन्न नसकेका रहेछौं । काठमाडौंको प्रदूषणबाट मात्र होइन, निराशा र कुण्ठाबाट पनि मुक्ति मिलेको भन्दै उनले ठूलो सम्भावनाको सपना बोकेर फर्किएको बताए । उनी साथीसहित लोमन्थाङ घुम्न आइपुगेका हुन् । विश्व सम्पदामा सूचीकृत माटोको सहर लोमन्थाङमा यतिबेला बाह्य तथा आन्तरिक पर्यटकको लर्को छ । बालुवा नै बालुवाको सुक्खा भूगोलले मात्र होइन, हिमालपारिको मुस्ताङ र तिब्बत सीमावर्ती कोरला नाका पर्यटकका लागि आकर्षण र कौतूहलका स्थान हुन् । सीमावर्ती तिब्बतसँग लोमन्थाङको धर्म, भाषा, संस्कारमात्र मिल्दैन, भौगोलिक रूपमा पनि उस्तै छ । विसं १८४६ देखि बृहत् नेपाल राष्ट्रमा गाभिएको मुस्ताङ लामो समयसम्म विदेशी पर्यटकका लागि खुला थिएन । तिब्बती सीमासम्म मोटरबाटो बनेपछि उपल्लो लोमन्थाङमा आन्तरिक पर्यटकको ओइरो लागेको हो । सीमावर्ती छोसेरस्थित इलाका प्रहरी कार्यालयको अभिलेखअनुसार यसपटक दसैंपछि मात्रै दैनिक ३ सय मोटरसाइकल र एक सयवटाभन्दा बढी जिप कोरलासम्म पुग्ने गरेका छन् । कोरला नाका हेर्न जाने आन्तरिक पर्यटक धेरै हुन्छन् । केही विदेशी पनि जाने गरेका छन्, इप्रका छोसेरका हवल्दार श्यामकुमार थापाले भने, असोजदेखि मंसिरसम्म र फागुनदेखि जेठमा पर्यटक कोरलासम्म पुग्छन् । ८० प्रतिशत अन्तरिक पर्यटक दसैंतिहारको बीचमा आउँछन् । बाह्य पर्यटकलाई भने २०५० सालदेखि मात्र उपल्लो मुस्ताङमा नियन्त्रित रूपमा प्रवेश खुला गरिएको हो । सामान्यतः मुस्ताङलाई तल्लो र उपल्लो भेगका रूपमा लिने गरिएको छ । जोमसोमदेखि मुक्तिनाथसम्मको क्षेत्र तल्लो र लोमन्थाङसँगै कोरलासम्मको क्षेत्रलाई उपल्लो मुस्ताङ भन्ने गरिएको छ । अन्नपूर्ण संरक्षण क्षेत्र आयोजना (एक्याप) को लोमन्थाङ कार्यालयका अनुसार वार्षिक ४ हजार जनाभन्दा बढी बाह्य पर्यटक लोमन्थाङ आइपुग्ने गरेका छन् । उपल्लो मुस्ताङ भ्रमणमा जान कम्तीमा २ जनाको समूहमा र न्यूनतम १० दिनको ५ सय डलर अतिरिक्त शुल्क बुझाएर अनुमति लिनुपर्छ । कारण खुलाएर थप बस्ने पर्यटकले दैनिक अतिरिक्त ७० डलर तिर्नुपर्छ । चैलेदेखि माथिका लोमन्थाङ र लोघेकर दामोदरकुण्ड गाउँपालिकामा समेटिएका बस्ती उपल्लो मुस्ताङमा पर्छन् । सडक विस्तारले नेपालीको ओइरो लागेको छ, एक्याप लोमन्थाङका निमित्त प्रमुख श्रीकृष्ण न्यौपानेले भने, ट्रेकिङ रुटलाई सडकले नासेपछि प्रदूषण बढेको विदेशीको गुनासो हुन्छ । तिब्बतको बोर्डर एरिया भएकाले उपल्लो मुस्ताङ प्रवेशमा विदेशीले थप शुल्क र सर्त पनि पालना गर्नुपर्ने भएकाले उनीहरूको संख्या थोरै देखिएको हो । आकर्षक मध्ययुगीन बस्ती लोमन्थाङ र मुस्ताङका प्राचीन बस्ती हेर्न पर्यटकको ओइरो लाग्न थालेपछि स्थानीयले धमाधम आधुनिक पूर्वाधारयुक्त रेस्टुरेन्ट र होटल बनाउन थालेका छन् । लोमन्थाङमा मुस्ताङी पूर्वराजकुमार जिग्मेसिग्मे परवल विष्टले २० करोडको लागतमा रोयल मुस्ताङ रिसोर्ट खोलेका छन् । विष्टलाई अहिले पनि स्थानीयले सांस्कृतिक राजा मानेका छन् । होटल व्यवसायी समितिका अनुसार लोमन्थाङमा ३० लाखदेखि २० करोडसम्म लगानीका ३० वटा होटल छन् । यी होटलमा २ सय २८ कोठामा ५ सय बेड छन् ।"
राष्ट्रपति भण्डारीले अबे र कोबिन्दलाई भेट्ने,"काठमाडौं (कास) राष्ट्रपति विद्यादेवी भण्डारी म्यानमारको चारदिने राजकीय भ्रमण पूरा गरी शनिबार जापान प्रस्थान गरेकी छन् । उनी जापान सरकारको निमन्त्रणामा चारदिने मैत्रीपूर्ण भ्रमणका लागि गएकी हुन् । परराष्ट्र मन्त्रालयका अनुसार राष्ट्रपतिले मंगलबार जापानका राजा नारुहितोको राज्यारोहण समारोहमा भाग लिनेछिन् । त्यही क्रममा उनले जापानका प्रधानमन्त्री सिन्जो अबे र भारतका राष्ट्रपति रामनाथ कोबिन्दसँग समेत भेट्ने कार्यक्रम छ । भ्रमणकै दौरानमा जापानका लागि नेपाली राजदूत प्रतिभा राणाले भण्डारीलाई स्वागत गर्नेछिन् । जापानस्थित गैरआवासीय नेपाली संघले पनि भण्डारीको स्वागतमा कार्यक्रम गर्दै छ । राष्ट्रपतिको टोलीमा परराष्ट्रमन्त्री प्रदीप ज्ञवाली, गृहमन्त्री रामबहादुर थापा, परराष्ट्र सचिव शंकर बैरागी, राष्ट्रपति कार्यालयका सचिव हरि पौडेललगायत छन् । टोलीका अन्य सदस्य म्यानमारबाट राष्ट्रपति भण्डारीसँगै त्यसतर्फ गए पनि गृहमन्त्री थापा शनिबार नेपालबाट जापान उडेका हुन् । चार दिनअघि भण्डारी म्यानमारका राष्ट्रपति ऊ विन मिन्टको निमन्त्रणामा गएकी थिइन् । परराष्ट्र मन्त्रालयका अनुसार भण्डारीले समकक्षी मिन्टसँग दुईपक्षीय वार्ता गर्नुका साथै म्यानमारकी स्टेट काउन्सिलर आङ सान सु चीसँग भेट गरेकी थिइन् । राष्ट्रपति मिन्टले भण्डारीको सम्मानमा राजकीय भोज आयोजना गरेका थिए । भण्डारीले पिङओ लिङमा म्यानमारका नेपालीभाषीसँग भेट गरिन् । उनले बगानमा युनेस्को विश्व सम्पदा क्षेत्रसमेत अवलोकन गरिन् । भण्डारीले म्यानमारको पूर्वराजधानी यांगुनमा ऐतिहासिक र सांस्कृतिक महत्त्वका ठाउँको भ्रमण पनि गरिन् ।"
शशांकको नयाँ लुक्स,"काठमाडौं (कास) कांग्रेस केन्द्रीय कार्यालयमा गत आइतबार चियापान चल्दै गर्दा धेरैको नजरमा परे महामन्त्री शशांक कोइराला । उनी दौरासुरुवालमा सजिएका थिए । त्यो औपचारिक गेटअप ले धेरैलाई बीपीकै झल्को त दियो नै, उनको लुक्स लाई आसन्न पार्टी महाधिवेशनसँग समेत जोडेर हेरियो । किनभने उनी १४ औं महाधिवेशनको तयारीमा अघि बढिसकेका छन् । कांग्रेस स्थापनाको ७३ वर्षको इतिहासमा कोइराला परिवारले झन्डै ५ दशक नेतृत्व लिएकोमा चार वर्षदेखि पार्टी नेतृत्व गैर कोइरालाको हातमा छ । ०४६ सालपछि नै गिरिजाप्रसादले १५ र सुशीलले ५ गरी २० वर्ष कोइराला परिवारले पार्टीको नेतृत्व लियो । सुशीलको निधनपछि हालका सभापति शेरबहादुर देउवा नेतृत्वमा पुग्न सकेका हुन् । केन्द्रीय तहमा कोइराला परिवारका ३ नेता मात्र अहिले सक्रिय राजनीतिमा छन् । बीपीपुत्र शशांक, केशवपुत्र शेखर र गिरिजापुत्री सुजाता । सुजाता स्वास्थ्यका कारण पछिल्लो समय सक्रिय छैनन् । उनले दुई दाजुभाइ मिलेर नेतृत्व लिनमा सहजीकरण गर्न खोजेकी छन् । एक वर्षअघि गृहनगर विराटनगरबाट कोइराला परिवारले नेतृत्व लिने सार्वजनिक उद्घोष गरेको थियो । शशांक, शेखर र सुजाताले एउटै मञ्चबाट १४ औं महाधिवेशनमा कोइराला परिवारले नेतृत्वको दाबा गर्ने उद्घोष गरेका थिए । शशांकले त्यतिबेला शेखर र आफूमध्ये एक उम्मेदवार बन्ने घोषणा गरेका थिए । त्यसले कांग्रेसको संस्थापन इतरपक्षमा हलचल ल्याएपछि तत्काल कसैले पनि उम्मेदवारी घोषणा नगर्ने भद्र समझदारी बनेको थियो । त्यसयता शशांक र शेखर दुवै नेतृत्वको तयारीमा अघि बढेका छन् । सुरुवाती दिनमा सामूहिक लन्च र डिनरमार्फत एकताको सन्देश दिँदै आएका कोइराला परिवारका यी दुई नेतामा पछिल्लो समय प्रतिस्पर्धाको भावना बढ्दो छ । शशांक र शेखरबीच नेतृत्व कसले लिने भन्नेमा मुख्य टक्कर छ । केही समययता हिन्दु मुद्दाले कांग्रेसमा ध्रुवीकरण बढाउँदै लगेको छ । गत पुसमा सम्पन्न महासमिति बैठकमै ७ सय सदस्यले हिन्दु राज्यको पक्षमा हस्ताक्षर गरेका थिए । त्यसको प्रभावले समग्र पार्टी तरंगित बन्न थालेको छ । केन्द्रीय कार्यसमितिमै यो मुद्दा बहसमा छ । यसका पछि पनि महामन्त्री कोइराला जोडिएका छन् । संविधान जारी भएदेखि नै उनले हिन्दु राष्ट्रका मुद्दामा जनमत संग्रह हुनुपर्ने माग गर्दै आए । यसबाट बेलाबखत विवादमा पनि तानिए । आउने महाधिवेशनमा उनले यो मुद्दालाई अझ सशक्त बनाउने ठानिएको छ । सभापति शेरबहादुर देउवाबाट नेतृत्व प्राप्त गर्न शशांक र शेखर दुवैका लागि त्यति सहज छैन । पहिलो चुनौती त उनीहरू दुवैलाई आफ्नो टिमबाट सर्वसम्मत उम्मेदवार बन्नमै छ । उनीहरू रहेको संस्थापन इतरपक्षमा टिमकै नेता रामचन्द्र पौडेल स्वयं सभापतिका आकांक्षी छन् । त्यही पंक्तिमा प्रकाशमान सिंह र कृष्णप्रसाद सिटौला छन् । जानकारहरूका अनुसार शशांक राजनीतिका मौन खेलाडी हुन् । संसद् र पार्टी केन्द्रीय कार्यसमिति बैठकमा उनी प्रायः मौन हुन्छन् । ०६४ देखि संसद्मा पुगेका उनले अहिलेसम्म मुस्किलले ८१० पटक मात्रै बोलेका छन् । केन्द्रीय कार्यसमिति बैठकमा पनि विरलै बोल्छन् । यो देखेकाहरूलाई उनी पार्टी नेतृत्वमा कसरी पुग्लान् भन्ने पनि लाग्छ । तर, शशांकनिकट एक केन्द्रीय सदस्य भन्छन्, सुशील कोइरालामा पनि वाक्पटुता थिएन । संसद्मा उनी पनि ब्याकबेन्चर नेता थिए । तर मुलुक र पार्टीको कार्यकारी प्रमुख बने । शशांकमा त बीपीपुत्रको लिगेसीको लाभ पनि प्लस छ । नबोलीकनै भ्याउने रणनीति उनमा देखिन्छ । शशांक, शेखर र सुजातालाई गिरिजाप्रसादले आफ्नो जीवनकालमै उत्तराधिकारीका रूपमा हेरेरै सक्रिय राजनीतिमा प्रवेश गराएका हुन् । तीनैजना त्यसअघि क्रियाशील राजनीतिमा थिएनन् । सुजाता जर्मन नागरिक नोबर्ट जोस्टसँग विवाह गरी उतै बस्दै आएकी थिइन् । शशांक र शेखर लामो समयदेखि चिकित्सा पेसामा थिए । ०१५ सालमा विराटनगरमा जन्मिएका शशांक आँखारोग विशेषज्ञ हुन् । उनले महाराजगन्जस्थित शिक्षण अस्पतालबाट काम सुरु गरी त्यहीँबाट रिटायरमेन्ट लिएका थिए । सुरुमा गिरिजाप्रसादले बीपीका जेठा छोरा प्रकाशलाई उत्तराधिकारीका रूपमा हेरेका थिए । तर, उनी राजनीतिमा स्थिर हुन सकेनन् । ०६२६३ को जनआन्दोलनमा आइपुग्दा उनी पार्टीबाटै पृथक् भए र तत्कालीन राजा ज्ञानेन्द्रको प्रत्यक्ष शासनमा मन्त्री बन्न पुगे । अहिले उनी गुमनाम छन् । कोइराला परिवारका तीन नेतालाई मिलाउने र सल्लाह दिने भूमिकामा भने बेलाबखत देखिन्छन् । शशांकको केन्द्रीय राजनीतिमा प्रवेश ०५७ सालबाट भएको हो । पोखरामा सम्पन्न पार्टीको दसौं महाधिवेशनमा उनी पहिलो पटक केन्द्रीय सदस्य निर्वाचित भए । दाजु शेखरले पनि त्यतिबेला केन्द्रीय सदस्यमै प्रतिस्पर्धा गर्न खोजेका थिए तर गिरिजाप्रसादको तत्कालीन प्राथमिकतामा शेखरभन्दा शशांक परे । पछि शेखर लडेनन् । शशांकले परिवारसँगै ०१७ देखि ०३६ सालसम्म निर्वासित जीवन बिताएका थिए । उनको पढाइ पनि भारतमै भएको थियो । यसबीच उनी झन्डै कृषि पेसातिर हाम फालिसेकका थिए । बीपीले भविष्य देखाइदिएपछि कृषिको बाटो छाडेर पढाइतिर लागेका हुन् ।"
'मेरो बिहे बीपीको दौरासुरुवालमा',"पार्टीको चियापान कार्यक्रममा तपाईं एकाएक राष्ट्रिय पोसाकमा देखिनुभयो, यसको कुनै अर्थ छ कि ?धेरैले मन पराएको देखें । सायद बीपीकै तस्बिर आँखामा पर्यो होला । मैले पहिलोचोटि दौरासुरुवाल लगाएको आफ्नो विवाहमा थियो । श्रीमतीका तर्फबाट सुटको कपडा आएको थियो । त्यही सिलाएको थिएँ । बा (बीपी) ले भन्नुभयो, कहाँ हुन्छ, दौरासुरुवाल लगाउनुपर्छ । मैले भनें, मेरो दौरासुरुवाल छैन । उहाँले भन्नुभयो, मेरै लगा । अनि उहाँकै दौरासुरुवालमा मेरो विवाह भयो ।त्यसपछि लगाउनु भएन ?त्यसपछि खासै लगाइन । कहिलेकाहीँ मात्र लगाएँ । अहिलेसम्म ५७ पटक लगाएँ होला । पछिल्लोपटक चिनियाँ राष्ट्रपति सी चिनपिङको सम्मानमा आयोजित डिनरमा सहभागी हुँदा लगाएको हो । भोलिपल्ट कांग्रेसको चियापानमा लगाएँ । तपाईं आफैंलाई कस्तो अनुभव भयो त ?राम्रो देखिँदो रहेछ । सबैको नजरमा म हँसिलो देखिएँ । सबैले राम्रो मान्दा रहेछन् । धेरैले तपाईंको यो पोसाकलाई १४ औं महाधिवेशनसँग जोडेर विश्लेषण गर्न थालेका छन् । साँच्चै तयारी अघि बढेको हो ?तयारी छँदै छ । नेतृत्व परिवर्तन हुनुपर्छ भन्ने मेरो धारणा हो । शेरबहादुरजीलाई हराउन हामी ५७ जना एकै ठाउँमा उभिनुपर्छ । हाम्रो पक्षबाट दुई उम्मेदवार मात्रै भयौं भने पनि शेरबहादुरजीले त्यसै जित्नुहुन्छ । शेरबहादुरजीले पार्टीमा कुनै नयाँ भिजन दिन सक्नुभएन । त्यसैले पनि नेतृत्व परिवर्तन हुनुपर्छ भन्ने मेरो धारणा रहँदै आएको छ । पार्टी सभापति देउवाले नयाँ भिजन दिन नसकेकाले मात्रै हो कि अरू कमजोरी पनि औंल्याउनुभएको छ ?मुख्यतः नयाँ भिजन दिन सक्नुभएन । पार्टीका गतिविधि पनि राम्रो भएन । पार्टी सुचारु रूपमा सञ्चालन हुन सकेन । अहिलेसम्म पार्टीका विभाग गठन गर्नसम्म सक्नुभएको छैन । नेविसंघ, तरुण दललगायत भ्रातृ संस्था लथालिंग छन् । पार्टीको विधानसमेत राम्रो भएन । बीपी कोइरालाले सभापतित्व प्रणालीको विधान हुनुपर्छ भन्नुहुन्थ्यो । सभापति निर्वाचित हुने र सबै शक्ति सभापतिसँग रहने प्रणाली विधानमा हुनुपर्थ्यो । म त्यसकै पक्षमा थिएँ तर कोषाध्यक्षबाहेक सबै पदाधिकारी चुनावबाट आउने व्यवस्था गरियो । यसले सभापतिलाई कमजोर बनाएको छ ।मनोनीतको व्यवस्था हुँदा पनि पदाधिकारी मनोनयन गर्न दुई वर्षभन्दा बढी लाग्यो नि ?त्यो त हो ।तपाईं बाहिर र पार्टीभित्रै पनि धेरै बोल्नुहुन्न । अर्कोतर्फ पार्टी सभापतिलाई भिजन र कार्यक्रम दिन नसकेको भनेर हटाउनुपर्छ भन्नुभयो । तपाईं आफैं महामन्त्री भएर कति काम गर्नुभयो त ?शेरबहादुरजीको विरोधमा मैले नबोलेकै हो । बोल्न पनि हुन्न । शेरबहादुरजीले जस्तै मैले विरोध गर्न थालें भने पार्टीको अवस्था के हुन्छ ? तर, महाधिवेशन आउँदै छ । त्यसको तयारी हामी गर्दै छौं ।महामन्त्रीको हैसियतले पार्टीलाई अघि बढाउन तपाईंले के भूमिका निर्वाह गर्नुभयो त ?मैले पार्टी एकजुट बनाउन प्रयास गरें । शेरबहादुर, रामचन्द्रजी दुवैलाई पार्टी एक गर्नुहोस्, नत्र भविष्य अन्धकार हुन्छ, त्यसका लागि मैले के गर्नुपर्छ तयार छु भनेर बारम्बार भन्दै आएँ । देशको विकासबारे मेरो एउटा भिजन छ । अहिले सत्र लाख हेक्टर जमिन खेतीयोग्य छ । जबकि हाम्रो उत्पादन केही छैन । ओलीजी केरुङबाट काठमाडौं, काठमाडौंबाट लुम्बिनी रेल ल्याउने भन्नुहुन्छ । ऋणमा हामीले रेल बनाउन थाल्यौं भने डुब्छौं । हाम्रो उत्पादन के छ ? हामी चाइनिज र भारतको ट्रान्जिट प्वाइन्ट मात्रै हुने ? त्यसले आर्थिक प्रभाव त पार्ला तर हाम्रो आफ्नै उत्पादन भएन भने उन्नति हुन्न । पार्टीमा धेरै गुट छन् । एउटै गुटभित्र पनि उपगुट सक्रिय छन् । यसलाई कसरी मिलाउनुहुन्छ ?सबैभन्दा पहिला आफूलाई हेर्नुपर्छ । एकजुट नभई हाम्रो भविष्य छैन भन्ने अनुभूति हामी सबैले गर्नुपर्छ । सबैले गुटबन्दीले गर्दा हामी खत्तम भयौं भन्ने रियलाइज गर्नुपर्छ । पार्टी एक हुनासाथ यसलाई कसैले हराउन सक्दैन ।एक त गर्ने, तर कसरी ?सेल्फ रियलाइजेसन गर्नुपर्छ । हाम्रो भविष्य एकतामै छ भन्ने कुरा सबैले बुझ्न सक्नुपर्यो । बीपी कोइरालाले मेलमिलापको नीति लिएर यो पार्टीलाई अघि बढाउनुभएको हो । आजको दिनमा पनि मेलमिलापको आवश्यकता त्यत्तिकै छ ।तपाईंहरूको (संस्थापन इतर) बीचमा कस्तो खालको समझदारी बन्छ त ?बुधबार साँझ हामी (संस्थापन इतरपक्ष) बस्याथ्यौं । हामी सबैको एउटै भावना एकताबद्ध हुनुपर्छ भन्नेमै छ । हामी एक भयौं भने शेरबहादुरजीले छोड्नै बाध्य हुनुपर्छ । हाम्रो समूह यही निष्कर्षमा पुगेको छ । शेरबहादुरजीतिर भएकालाई आफ्नो पक्षमा ल्याउनेतर्फ पनि हाम्रो ध्यान जानुपर्छ । रामचन्द्र दाइ, शेखर दा, म, प्रकाशमान, सिटौला बसेर एउटा मात्रै उम्मेदवार दिनुपर्छ, चाहे त्यो जोसुकै किन नहोस् ।तपाईंको आफ्नै तयारी छ । शेखर कोइराला जो भए पनि म लडेरै छाड्छु भन्न थाल्नुभएको छ । पहिला त कोइराला परिवारभित्रै प्रतिस्पर्धा हुने भयो नि ?त्यस्तो हुन्न । हामी एकै ठाउँमा उभिनुपर्छ । विकल्प छैन । जसको नेतृत्व स्वीकार्य हुन्छ, उसैमा जानुपर्छ । यस विषयमा आउने दिनमा अझ छलफल हुँदै जाला । दाजुभाइबीचमै प्रतिस्पर्धा हुन्छ कि हुन्न ?त्यस्तो हुन्न । समझदारीमा जान्छौं ।दाइ (शेखर) सँग कत्तिको कुराकानी हुन्छ ?पछिल्लोपटक भएको छैन । अब कुराकानी गर्छौं । तपार्ईंकै तयारी कत्तिको छ त ?महाधिवेशन आउन अझै एक वर्ष बाँकी छ । देशभरका साथीहरूसँग परामर्श गर्छु । राज्यका सबै जिल्ला पुग्छु । सबै जिल्लामा पुगेर साथीहरूसँग भेटघाट गर्छु । साथीहरूको सुझाव र परामर्शबाटै अघि बढ्छु ।०४६ सालपछि २० वर्षसम्म कोइराला परिवारमै पार्टीको नेतृत्व रह्यो । १३ औं महाधिवेशनबाट गैरकोइराला परिवारमा नेतृत्व सर्यो । अब फेरि कोइराला परिवारबाटै नेतृत्व हुनुपर्छ भन्ने तपाईंहरूको मान्यता हो ?लिगेसीमा म त्यति विश्वास गर्दिनँ । कोइरालाहरूले नै गर्नुपर्छ भन्ने होइन । तर कोइराला हुनासाथ साथीहरूले आशा धेरै राख्नुहुन्छ । म भन्छु, आशा होइन, विश्वास गर्नुपर्छ । आशा गरेपछि त झुलभित्र सुत्दिन थाल्नुहुन्छ । त्यसैले सबै साथीहरूलाई विश्वास गर्नुहोस्, आशा नराख्नुहोस् भन्छु । विश्वास भयो भने मात्रै प्रत्यक्ष लाग्ने कुरा हुन्छ ।त्यसो भए कोइराला परिवारको विरासत फर्काउन चाहनु हुन्छ ?एसिया क्षेत्रमै लिगेसीको ठूलो भूमिका हुने रहेछ । बीपीपुत्र हुनासाथ म पचास प्रतिशत त्यसै अघि बढिहालें । लिगेसी काउन्ट हुन्छ तर म यसमा विश्वास गर्दिनँ । आफ्नो क्षमताअनुसार अघि बढ्न सकियो भने मात्रै उपलब्धि प्राप्त गर्न सकिन्छ भन्ने मेरो विश्वास छ । क्षमता लिगेसीले दिँदैन । चुनाव जित्नका लागि त यसले ठूलो भूमिका खेल्छ होइन र ?हो, खेलिहाल्छ । हाम्रो जस्तो मुलुकमा ठूलो लिगेसीको भूमिका अवश्य हुन्छ । नेतृत्वमा जानका लागि भूमिका खेल्छ । सहज हुन्छ तर नेतृत्वमा गएपछि लिगेसीले काम गर्दैन । त्यतिबेला क्षमता चाहिन्छ । लिगेसी मात्रै भयो, क्षमता भएन भने नेतृत्वमा पुगेर कुनै निर्णय गर्न सक्दैन । क्षमता अभिवृद्धि गर्नुपर्छ । नेतृत्वका लागि बीपीपुत्र भएकाले मलाई सजिलो छ । तर, देशलाई अघि बढाउने क्षमता पनि मैले आर्जन गरेको छु ।तपाईंले आसन्न पार्टी महाधिवेशनमा धर्मको एजेन्डालाई उठाउन खोज्दै हुनुहुन्छ भन्ने छ नि ?म जुन क्षेत्रबाट चुनाव लडेर आएको छु, त्यस क्षेत्रमा धार्मिक मानिस धेरै छन् । त्यसैले कतिपय अवस्थामा यो एजेन्डा अघि बढाउनु मेरो बाध्यता पनि बन्यो । धर्मनिरपेक्ष होइन, स्वतन्त्र हुनुपर्छ भन्ने मेरो मान्यता हो । धर्म न निरपेक्ष हुन्छ न सापेक्ष । धर्म स्वतन्त्र हुन्छ । हाम्रो पार्टीको झन्डामा रहेको चार तारामध्ये एउटा ताराको अर्थ धार्मिक स्वतन्त्रता पनि हो । संविधानमा धर्म निरपेक्षतालाई संशोधन गरेर धार्मिक स्वतन्त्रता राख्नुपर्छ भन्ने मेरो भनाइ हो । यस मुद्दालाई महाधिवेशनमा उठाउने तयारीमा हुनुहुन्छ ?उठाउँछु । यो विषय उठाउनैपर्छ ।चिकित्सा पेसामा छँदा तपाईंलाई राजनीतिको नेतृत्व तहसम्म पुग्छु भन्ने आशा थियो ?म २० वर्ष चिकित्सा पेसामा रहें । त्यसमा एकदम सन्तुष्ट भएँ । कहिल्यै निजी क्लिनिकमा प्राक्टिस गरिनँ । महाराजगन्जको शिक्षण अस्पतालमै बसें । त्यहीँ सन्तुष्ट भएँ । २० वर्ष पुगेपछि मलाई राजनीतिमा धेरै प्रेसर आयो । जागिरबाट रिटायर्ड पनि भएँ । आँखा मात्रै जाँचेर हुँदैन, राजनीति गर्नुहोस् भन्ने प्रेसर भयो । गिरिजाबाबुले तँ पनि राजनीतिमा आइज भन्नुभयो । त्यसपछि नै केन्द्रीय कार्यसमितिमा आएको हुँ । केन्द्रीय सदस्य भएपछि कोइराला परिवारको विरासत धान्न सक्छु भन्ने लागेको हो ?विरासत छँदै छ । धान्न सक्ने क्षमता पनि मसँग छ । बीपीको सपना साकार पार्ने भिजन पनि छ । बीपीले जनतालाई समृद्ध बनाउने बाटो लिनुभएको थियो । त्यही धारणाबाट प्रेरित भएर मैले कृषिको भिजनसमेत बनाएको छु ।कृषिप्रतिको लगाव हुनुमा कुनै खास कारण छ कि ?यसमा एउटा रमाइलो घटना छ । म दार्जिलिङको सीएन क्याब्रिजमा पढ्थें । हाम्रो परिवारमा ज्योति दा हुनुहुन्थ्यो । उहाँले जम्मु एन्ड कश्मीर इन्जिनियरिङ कलेजबाट गोल्ड मेडल ल्याउनुभयो । फर्केर उहाँले जागिर खोज्नुभयो । मासिक ९ सय तलबमा जागिर पनि पाउनुभयो तर गर्दिनँ भन्नुभयो । कृषि गर्छु भन्नुभयो । हाम्रो जग्गाजमिन पनि धेरै थियो । त्यतिबेला उखुको खेती हुन्थ्यो । वर्षमा एकपटक मात्रै उखु हुन्थ्यो । उहाँले त्यसलाई टोटल परिवर्तन गरिदिनुभयो । तीन बाली लगाइदिनुभयो । एक वर्षमा त्यतिबेलाकै सात लाख रुपैयाँ आम्दानी भयो । कहाँंको ९ सयको जागिर, कहाँको ७ लाखको आम्दानी । त्यसपछि मलाई पनि कृषिमा लाग्न मन लाग्यो । मेरो रिजल्ट ७४ प्रतिशत थियो । यत्रो पढेर, मिहिनेत गरेर के हुने रहेछ ? कृषि नै गर्छु भनेर बा (बीपी) कोमा गएँ । म पनि कृषि गर्छु भने । बाले हाँस्दै भन्नुभयो, ल ठीक छ । तँ यो परिवारको ग्रेट अर्नर हुन्छस् । कृषिमा लागेपछि तैंले धोती लगाउँछस्, कुर्ता लगाउँछस् । टाउकामा चिल्लो तेल धस्छस् । एक हातमा टिन हुन्छ । अर्को हातमा बोरा हुन्छ । पढेको हुन्नस् । काम गर्ने टिके (त्यतिबेला बीपीको भान्से) सँग तेरो गन्थन हुन्छ । घरमा आमाबाउलाई घिउ, तेल ल्याइध्याछु भनेर टिकेसँगै बसेर कुरा गर्छस् । धोतीबाट पैसा निकालेर बाआमालाई दिऊँ भन्छस् । त्यसरी बाले भनेपछि मैले राति सपनामा पनि घिउको टिन र बोरा देखें । अनि भोलिपल्टै गएर कलेज भर्ना भएँ । बीपीले त्यसरी नसम्झाएको भए सायद म आजसम्म कृषक नै हुन्थें होला ।"
भोक हडतालमा उत्रने चेतावनी,"सुनसरी (कास) १९ महिनाअघि नेपाल सरकार, ब्रिटिस सरकार र गोर्खा सत्याग्रह संघर्ष समितिका प्रतिनिधि सम्मिलित उच्चस्तरीय वार्ता कमिटीले बुझाएको प्रतिवेदनलाई नेपाल र बेलायत सरकारले बेवास्ता गरेको पूर्वगोर्खा सैनिकले आरोप लगाएका छन् । ब्रिटिस गोर्खाका नेपालीमाथि विभेद भइरहेको भन्दै उनीहरूले आगामी कात्तिक २१ देखि काठमाडौं र लन्डनमा एकसाथ भोकहडताल गर्ने तयारी गरेका छन् । यसबारे जानकारी दिन धरान आएका गोर्खा सत्याग्रह संघर्ष समितिका संयोजक कृष्णबहादुर राईले तीन दशकदेखिको गोर्खा आन्दोलनलाई कतैबाट सुनुवाइ नभएपछि एकसाथ भोक हड्तालमा उत्रने तयारीमा जुटेको बताए । उनले भने, २२ मार्च २०१८ मा नेपाल, बेलायत र संघर्ष समिति सम्मिलित कमिटीले तयार गरेको प्रतिवेदन दुवै सरकारलाई बुझाइसके पनि हालसम्म कार्यान्वयन गर्ने संकेत देखिएन । अब बेलायत र नेपाल सरकारलाई प्रतिवेदनका विषयमा फेरि अल्टिमेटम दिनेछौं ।कात्तिक १८ र १९ गते काठमाडौंमा बेलायत, क्यानडा, अस्ट्रेलियासहित ५ देशका प्रधानमन्त्रीको सहभागितामा दुईदिने सम्मेलन हुँदै छ । उक्त सम्मेलनमा गोर्खासम्बन्धी जानकारहरूको समूहले श्वेतपत्र जारी गर्दै भोक हड्तालको अल्टिमेटम दिने संयोजक राईले बताए ।"
कलाकारसँग दर्शकको सेल्फी,"ॅमन्त्री बिगार्ने कर्मचारी हुन् पानी, प्रेम र राजनीतिलाई विषयवस्तु बनाइएको फिल्ममा मुख्य पात्र बीपी (दीपकराज) समाजमै भेटिने पात्रजस्तै लाग्छन् । झोला बोकेर हिँड्ने, खल्तीमा सुक्को नहुने, गम्भीर भइरहने राजनीतिक पार्टीको कार्यकर्ता उनी समाजमा जताततै देख्छन् । आफू स्वयं कुनै बेला त्यहीं पात्रजस्तै भएको उनी सम्झन्छन् । फिल्ममा राजनीतिक दल र नेतालाई मात्रै घोचपेच गरिएको छैन, कर्मचारीतन्त्रलाई पनि उत्तिकै दोषी देखाइएको छ । मुलुक बिगार्नमा राजनीतिभन्दा एक कदमअघि ब्युरोक्रेसी छ, दीपक भन्छन्, मन्त्रीलाई बिगार्न पनि उनीहरूकै हात छ । फिल्म तन्काउने ठाउँ नभएकोले कर्मचारीतन्त्रका अवगुण अझै धेरै देखाउन नपाएकोमा उनलाई थकथकी छ ।"
'आइन ग आनी हाङ पारे',"(तेह्रथुम)  किरात समुदायका लिम्बूहरूले गाउने हाक्पारे साम्लो पछिल्लो समय लोप हुने अवस्थामा पुगेको छ । लिम्बू समुदायमा अति नै लोकप्रिय मानिने यो गीत गाउन युवा पुस्ताले चासो नदेखाउँदा लोप हुने अवस्थामा पुगेको हो । एकल, दोहोरी र सामूहिक रूपमा गाइने यो गीत सुख र दुःख दुवै अवस्थामा गाउने गरिन्छ । हाक्पारे साम्लोको उद्गम स्थल मानिने छथर गाउँपालिका ४ फाक्चामाराको हाक्पारा बस्तीमा पनि यो गीत हिजोआज उतिसारो सुनिँदैन । सुखदुःख दुवै समयको अनुभूति दिन सुरिलो भाकामा लय हालेर हाक्पारे साम्लो गाइने गरिएको हाक्पाराका ७७ वर्षीय भैरुप सिंह लिम्बूले बताए । पूर्वका लिम्बू समुदायमा निकै लोकप्रिय हाक्पारे लयको थालनी गर्दा श्रोता र दर्शकबाट गाउने अनुमति लिएर अन्त्यमा गीतबाट नै बिदा माग्ने गरिन्छ । लिम्बू समुदायले यही गीतको भाका र शैलीमा मुन्धुम पनि वाचन गर्छन् । गीत गाउन भेला भएकाहरू बीच बोलीचाली र सोधनी पनि यही भाकामा गरिन्छ । यो हाक्पारे साम्लोको उत्पत्ति कहाँ र कसरी सुरुवात भयो भन्ने फरक किम्बदन्तीहरू लिम्बू समुदायमा प्रशस्तै सुन्न पाइन्छन् ।पहिलो किम्बदन्तीअनुसार, उहिले जब गाउँघरमा बाटाघाटा राम्ररी खनिएका थिएनन् । एक ठाउँबाट अर्को ठाउँमा जानुपर्दा प्रायः गाउँमा खनिएको गोरेटो बाटो भएर जानुपर्थ्यो । हाक्पारा गाउँको फेदी तमोर किनार भएर तेह्रथुम र पाँचथरका युवा देश परदेश गरिरहन्थे । परदेश लाग्दा अथवा फर्कंदा बास बस्ने स्थलको रूपमा रहेको हाक्पारामा लिम्बू युवाहरू आपसमा हाँसोठट्टा गर्दै दिनभरि हिँडाइको थकान मेटाउँथे । बोलचाल र हाँसोठट्टा गर्दै उनीहरू सुरिलो भाकामा पालाम गाउँदै दोहोरी सावाल जवाफ गर्दथे । यही हाक्पारा गाउँबाट नै विभिन्न जिल्लाका परदेशीहरू भेट भई गीत गाउन थालेपछि नै हाक्पारे साम्लो (लय) को उत्पत्ति भएको लिम्बू बूढापाकाहरू बताउँछन् । तर किरात साम्बाहरू (धामीझाँक्री) भने हाक्पारा गाउँबाट यो गीतको नाम राखिएको भन्ने मतमा समर्थन गर्दैनन् । उहिले नै येहाङ भन्ने राजाको शासनकालमा यो गीतको सुरुवात भएको पनि उनीहरूको दाबी छ । दुई राजा दाजुभाइमध्ये जेठा राजा सोदोङहाङको एक मात्र छोरी इधुकहाङमा परम सुन्दरी थिइन् । यौवन अवस्थामै सुन्दरी छोरीको निधन भएपछि राजा सोदोङहाङ शोकमा डुबे । वियोगको पीडा खप्न नसकी मनलाई शान्त पार्न राजा डाँको छोडेर रोइरहेको प्रजाहरूले देखे । राजा शोकमा डुबेर कसैसित नबोली दरबारभित्र नै धेरै दिनसम्म चुपचाप बसिरहे । निकै समयपछि मात्र राजा बोले । राजा बोलेको थाहा पाएपछि प्रजाहरू खुसी हुँदै आइन ग आनी हाङ पारे (आज हाम्रो राजा बोले) भन्दै उल्लास मनाए । लिम्बू भाषामा हाङ भनेको राजा र पारे भनेको बोल्नु हुन्छ । लिम्बू भाषाको हाङ र पारे यो दुई शब्द मिलेर उनै पुत्री शोकमा विह्वल भएका राजा बोलेको सम्झनामा गीत गाउँदा यसको नाम हाङ पारे भएको लिम्बू बूढापाकाहरूको भनाइ छ । पछि नेपाली भाषामा गीत गाउँदै आउँदा अपभ्रंश भई हाक्पारे भएको साम्बाहरूको दाबी छ ।मायापिरतीका शब्दहरू बुनेर, सुखदुःखका दोहोरी प्रश्न र उत्तरहरू हाक्पारे मुन्धुममा लयात्मक भाकामा गाउँदा निकै आनन्द आउने वडा अध्यक्ष उपेन्द्र लिम्बू बताउँछन् । मायापिरतीका भावनाहरू मनभित्रबाट ओकल्ने सुखदुःखका साथै वियोगमा आँसुको भेललाई सुकाउने यो हाक्पारे साम्लो लिम्बू र नेपाली दुवै भाषामा गाउने गरिन्छ ।"
साहित्यमा प्रवासी स्वर,"काठमाडौं (कास) नौ वर्षदेखि कतारमा रहेका नेपाली स्रष्टाहरूले अनेसासनवोदित साहित्य शृंखला चलाउँदै आएका छन् । कविता, गीत र गजलको माध्यमबाट मुलुकको सम्झना, पहिचान र प्रवासको पीडा व्यक्त गर्दै आएका ती स्रष्टाहरू शुक्रबार राजधानीमा प्रस्तुत भए । उनीहरूले नेपाली समाजका समसामयिक समस्यादेखि मायाप्रेमसम्मका सन्दर्भलाई विषय बनाए । अन्तर्राष्ट्रिय नेपाली साहित्य समाज (अनेसास) कतार च्याप्टर र नवोदित साहित्यिक वाचनालय कतारले गर्दै आएको शृंखलाको ९७ औं संस्करण नेपालमा गरिएको हो । संस्थाका पूर्वअध्यक्ष तथा सल्लाहकार तीर्थ संगम राईका अनुसार २० औं पनि नेपालमा गरिएको थियो । कवि एवं आख्यानकार राजन मुकारुङले संयोजन गरेको कार्यक्रममा प्रवासी स्रष्टालाई मुलुकभित्रकै स्रष्टाले पनि साथ दिएका थिए । कतारबाटै हालै मुलुक आएका कवि महेन्द्र अदृश्य राईले ए रात हामीलाई बलात्कार गर शीर्षकमा युद्ध, भौतिक विकास र अनैतिक क्रियाकलापको चेपुवामा पर्दै गएको मानव सभ्यताको सन्दर्भ उठाए । बिमला तुम्खेवा, रुद्र अधिकारी, दीप्स शाहलगायतका कविहरूले असन्तुलित र अमानवीयतातिर लम्किरहेको अस्तव्यस्त समयलाई सिर्जनामा उतारे । विशेष श्रोताका रूपमा रहेका कविहरू आहुति र श्रवण मुकारुङले भने गीत सुनाए । मुकारुङले प्रवासमा पनि नेपालीहरूको विशाल आर्थिक, सामाजिक, साहित्यिक सञ्जालको विकास भएको उल्लेख गरे । कवि जसराज किरातीले प्रवासमा बसेर पनि नेपाली साहित्यलाई माथि उठाउने स्रष्टाहरूको प्रशंसा गरे । कार्यक्रममा बाबु त्रिपाठी, छम गरुङ, स्वप्नील स्मृति, रामगोपाल आशुतोष, सुविद गुरागाईं, नवीन प्यासी, टीका खड्का, महेन्द्र अदृश्य राई, लीला घिमिरे, तिरन नेपाललगायतले सिर्जना सुनाए ।"
ट्रेलरमा लभ यु हमेशा,"काठमाडौं (कास) त्रिकोणात्मक प्रेमकथामा आधारित फिल्म लभ यु हमेशा को ट्रेलर शुक्रबार सार्वजनिक गरिएको छ । कात्तिक २२ देखि नेपालभर र त्यसको एक साताअघि नै भारतमा प्रदर्शन हुने तयारीमा रहेको फिल्मलाई भाष्कर प्रधानले निर्देशन गरेका हुन् । फिल्ममा अभिनेता यशराज गराच, अभिनेत्री फिजा योञ्जन, ऋचा थापा तथा हास्यकलाकार गोपाल ढकाल छन्दे लगायतको अभिनय रहेको छ । निर्देशक प्रधानकै लेखन रहेको फिल्मलाई यवन गुरुङले निर्माण गरेका हुन् । रिलिजको संघारमा आक्रामक प्रचारप्रसारमा रहेको फिल्मले यतिबेला फेसबुक प्रोफाइलमा लभ यु हमेशा को फ्रेम राख्नेमध्ये हरेक साता एकजना दर्शकलाई २५ सय रुपैयाँ उपहार प्रदान गर्ने घोषणा गरेको छ ।"
बलिउडमा बायोपिकको बाढी,"प्रायः फिल्मले दर्शकलाई काल्पनिक संसारमा लगेर यसका चरित्र र घटनासँग साक्षात्कार गराउँछन् । त्यसैले पनि फिल्मलाई सृजनात्मक माध्यम मानिन्छ । तर कहिलेकाहीं फिल्मले वास्तविक घटना वा चरित्रका कथा पनि भन्ने गर्छ । जसलाई बायोपिक भन्ने गरिन्छ । बलिउडमा यतिबेला बायोपिकमार्फत् खेलाडी, कलाकार, नेता वा कुनै सहासिक, अप्रत्याशित घटनाबारेमा कथा भन्ने चलन बढेर गएको छ । सन् २०१९ सकिँदासम्म बलिउडमा एक दर्जन बायोपिक रिलिज हुने भएका छन् ।सन् २०११ को अन्त्यतिर सिल्क स्मिथाको जीवनीमा आधारित फिल्म द डर्टी पिक्चर हिट भएपछि बायोपिकको पछिल्लो लहर बढेको मानिन्छ । विद्या वालन स्टारर डर्टी पिक्चरले बक्सअफिसमा पैसा मात्रै कमाएन, तीनवटा नेसनल अवार्डसमेत जितेको थियो । त्यसपछि २०१२ मा आएको अर्को बायोपिक पानसिंह तोमरले पनि त्यस्तै सफलता चाख्यो । २०१६ मा आउँदासम्म दंगल, एम एस धोनी ः द अनटोल्ड स्टोरी, सर्वजित, निरजा गरी आधा दर्जनभन्दा बढी बायोपिकले नाम र दाम कमाए । गतवर्ष पनि बायोपिकको दबदबालाई कायम राख्दै प्याडम्यान, सञ्जु, गोल्डजस्ता फिल्म आए । यस वर्ष बायोपिकको लहर बलिउडमा झन् बढेर गएको छ । तर नतिजा भने मिश्रित देखिएको छ । वर्षको सुरुवात नै भारतीय पूर्वप्रम मनमोहन सिंहमाथि बनेको बायोपिक द एक्सिडेन्टल प्राइमिनिस्टर र गुन्डा नाइके बाल ठाकरेमाथि आधारित फिल्म ठाकरे दुवैले आशातीत सफलता पाउन सकेनन् । त्यसैगरी पीएम नरेन्द्र मोदी र द स्काई इज पिंक पनि फ्लप बायोपिकको सूचीमा परे । धन्न, मणिकर्णिका ः द क्विन अफ झाँसी, सुपर ३०, गल्ली ब्वाई, मिसन मंगल, बाटला हाउस, उरी ः द सर्जिकल स्ट्राइक, केशरीले बायोपिकको इज्जतलाई धाने । साँडकी आँख, पानीपत अझै रिलिज क्रममा छन् ।द डर्टी पिक्चरका निर्देशक मिलन लुथरिया अहिलेका दर्शकले फिल्ममा पनि वास्तविकता हेर्न चाहेको बताउँछन् । भन्छन्, दर्शकहरू त्यस्ता वास्तविक घटना वा चरित्रलाई हेरेर आफैं महसुस गर्न थालेका छन् । तर फिल्म समीक्षक अजय ब्रहात्मज अहिले खासगरी खेल र व्यक्तिमाथि बनिरहेका बायोपिकप्रति खासै खुसी छैनन् । उनी भन्छन्, खास अर्थमा बायोपिक बनेकै छैनन् । भीडले जे खोज्छ, त्यसैको पछि लागेर बायोपिकको नाममा मसला फिल्म बनाइरहेका छन् । पुराना पत्रकार जयप्रकाश चौकसी पनि बायोपिक बनाउँदा वास्तविक कथासँग थोरै सम्झौता गरेर मसला हाल्नुपर्ने बाध्यता रहने बताउँछन् । उनले राजकुमार हिरानीले पनि सञ्जय दत्तको जीवनी भन्दै बनाएको सञ्जु सही अर्थमा बायोपिक नभई परीकथा भएको टिप्पणी गरे । चौकसीले यसरी फिल्म बनाएर बायोपिकमाथि अन्याय गरेको जिकिर गरे ।"
फिल्ममा हिजो आजका कुरा,"काठमाडौं (कास) नेपाल टेलिभिजनमा २०५२ सालदेखि लगातार १८ वर्षसम्म समसामयिक सामाजिक, राजनीतिक घटनाक्रमलाई समेटेर हास्यकलाकार सन्तोष पन्तले हिजो आजका कुरा चलाए । यही टेलिशृखंलाले नै पन्तलाई हास्यअभिनयको क्षेत्रमा स्थापित गरायो । तर शृंखला बन्द भएपछि भने उनी निष्क्रियजस्तै रहे । अब भने पन्तले सोही नाममा फिल्म बनाउने भएका छन् । छोरा साकारको निर्देशनमा पन्तले शुक्रबार फिल्म हिजो आजका कुरा निर्माणको घोषणा गरे ।त्यसबेला टेलिशृंखलामा पनि हिन्दी सिरियलको ठूलो प्रभाव थियो । मैले हिजो आजका कुरा सुरु गर्दा केही थाहा थिएन । तर त्यहींबाट सिक्दै गएँ । मध्यमवर्गलाई लक्षित गरी तीज, दसैं, माघेसंक्रान्तिका कथादेखि नेपालीकै व्यथालाई समेटेर हास्यरसमा कार्यक्रम पस्कन थालेको हुँ, कार्यक्रममा विगत सम्झँदै पन्तले भने, अब फिल्ममा पनि अहिलेकै समस्यालाई समेटेर बनाउने प्रयास गरेको छु । पक्कै पनि दर्शकलाई रुचिकर लाग्ला । पन्तकै कथालाई सन्दीप किस्नाले तयार पारेको पटकथामा काठमाडौंका चार परिवारको समस्या र संघर्षलाई देखाउन खोजिएको छ । जसमा विदेश सपनालाई फिल्मको मुख्य विषय बनाइएको बताइएको छ ।पहिलो पटक फिल्म निर्देशन गर्न लागेका साकारले फिल्म पनि टेलिशृंखला हिजो आजका कुरा कै धार र नाममा आधारित रहेर बन्ने प्रस्ट्याउँदै थप्छन्, सामाजिक विकृतिलाई कसरी सही ढंगले लैजान सकिन्छ भन्ने सन्देश पनि फिल्मले दिनेछ । उनले हिजो आजका कुरा पन्त फिल्म प्रोडक्सनको लिगेसी भएको जिकिर गर्दै फिल्म कमेडी जनरामा नै बन्ने बताए । फिल्ममा पनि टेलिशृंखलाकै जोडी सन्तोष पन्त र रमा थपलिया मुख्य भूमिकामा हुनेछन् भने नितेशराज पन्त, ऋचा शर्मा, केकी अधिकारी, रिमा विश्वकर्मा, जेबिका कार्की, रमेश अधिकारी, सविन शाक्य, विनायक कुइँकेल, अनुष्का अधिकारीलगायत कलाकारले अभिनय गर्ने भएका छन् । रवि सायमीको छायांकन रहने फिल्मको सम्पादन विनय कंसाकारले गर्नेछन् भने गीत, संगीत हर्क्युलिस बस्नेतको रहने उल्लेख गरिएको छ ।"
रेलभाडा बढाएको विरोधपछि चिलीमा संकटकाल,"सान्टिआगो चिलीको राजधानी सान्टिआगोमा मेट्रो रेलको टिकटको मूल्य बढाइएको विरोधमा गरिएका प्रदर्शन हिंसात्मक बनेपछि संकटकाल घोषणा गरिएको छ ।विरोध प्रदर्शनका सहभागीमध्ये अधिकांश माध्यमिक तह र विश्वविद्यालयका विद्यार्थी रहेका अधिकारीहरूले जनाएका छन् । अन्तर्राष्ट्रिय सञ्चारमाध्यमका अनुसार प्रदर्शनकारीले कैयौं भूमिगत रेल स्टेसनमा आक्रमण गर्दै आगो लगाइदिएका छन् । त्यसका साथै उनीहरूले सहरको ट्राफिक व्यवस्था अस्तव्यस्त पारिदिएका छन् । अधिकारीका अनुसार विरोधका क्रममा भएका हिंसाका कारण ठूलो क्षति पुगेको र कामका लागि बाहिर निस्केका यात्रुले सवारीसाधन नपाएपछि बिचल्लीमा परेका जनाइएको छ । प्रदर्शनकारीले सुरक्षाकर्मीलाई लक्षित गरी ढुंगा प्रहार गरेका, प्रहरीका सवारीसाधनमा आक्रमण गरेका र बस जलाइदिएका दृश्यहरू टेलिभिजनहरूले प्रसारण गरेका छन् । प्रहरीको दंगा नियन्त्रक एकाईले मूल्यवृद्धिको विरोधमा उत्रेका प्रदर्शनकारीमाथि अश्रुग्यास तथा लाठी प्रहार गरेपछि हिंसा भड्केको हो । बीबीसीका अनुसार विरोध प्रदर्शनले देशमा रहेको गरिब र धनीबीचको विभाजन बाहिर ल्याएको ठानिएको छ । ल्याटिन अमेरिकाको धनी राष्ट्रमध्ये एक भए पनि चिलीमा धनी र गरिबबीच ठूलो असमानता छ । चिलीको राजधानी सान्टिआगोमा ६० लाख मानिस बसोबास गर्छन् । केही समयअघिदेखि सर्वसाधारणले महँगी निकै बढेको गुनासो गर्दै आएका थिए । उनीहरूको गुनासोसँगै खासगरी सान्टिआगोमा आर्थिक सुधारको माग उठिरहेको थियो ।एक टेलिभिजन सम्बोधनका क्रममा राष्ट्रपति सेबास्टियन पिनेराले सार्वजनिक र व्यक्तिगत सम्पत्तिको रक्षा गर्न तथा कानुनी शासन कायम राख्न संकटकाल लगाउन बाध्य भएको बताएका छन् । संकटकाल लगाइएपछि अधिकारीहरूले स्वतन्त्र रूपमा हिँडडुल गर्ने तथा भेला हुने सर्वसाधारणका अधिकार कटौती गर्न सक्छन् । राष्ट्रपति पिनेराले भाडा वृद्धिका कारण मर्कामा परेकालाई वार्ताका लागि सरकारले आह्वान गर्ने बताए । अक्टोबरको सुरुतिर इन्धनको मूल्य बढेको र मुद्रा अवमूल्यन भएको कारण देखाउँदै मेट्रो रेलको भाडादर बढीमा ११७ डलरले बढाएको थियो । यसअघि एक रेडियोसँग बोल्दै राष्ट्रपति पिनेराले प्रदर्शन गर्नुलाई सामान्य रूपमा लिन सकिने भए पनि तोडफोड अपराध भएको बताएका थिए । अन्तर्राष्ट्रिय सञ्चारमाध्यमले विरोध प्रदर्शनका क्रममा कति मानिस घाइते भए वा पक्राउ परे भन्ने सार्वजनिक नगरिएको जनाएका छन् । विरोध प्रदर्शनले भयानक रूप लिए पनि भाडा बढाउने निर्णय फिर्ता लिने विषयमा अधिकारीहरू टसमस छैनन् । चिली सरकारले हिंसात्मक र तोडफोडका कार्य को भर्त्सना गर्दै यसका पछाडि संगठित तत्त्वहरू जिम्मेवार रहेको दाबी गरेको छ । घटनामा संलग्नमाथि छानबिन गरी कडा कारबाही गरिने सरकारले चेतावनीसमेत दिएको बीबीसीले उल्लेख गरेको छ । मेट्रोरेल अधिकारीले सबै रेल लाइन कम्तीमा २ दिन बन्द रहने बताएका छन् । मेट्रोरेल प्रणालीमा भएको तोडफोड मर्मत नगरी सुरक्षित रूपमा रेल चलाउन नसकिने अधिकारीहरूको भनाइ छ । विरोधका क्रममा भएका तोडफोडमा निगरानी क्यामेरा तथा अन्य उपकरणसहित करिब ७ लाख डलर बराबरको क्षति पुगेको बताइएको छ । १३६ वटा स्टेसन रहेको १४० किलोमिटर लामो सान्टिआगोको भूमिगत रेल प्रणाली ल्याटिन अमेरिकाकै सबैभन्दा आधुनिक हो ।"
ब्रेक्जिट समयसीमा बढाइने,"लन्डन युरोपेली संघबाट बेलायतको बहिर्गमनको निर्धारित समयसीमा पर सारिने भएको छ । बेलायती संसद्को तल्लो सदनमा भएको मतदानमा बहुमत सांसदहरूले ब्रेक्जिट समयसीमा बढाउने पक्षमा मतदान गरेका हुन् । संसद्मा शनिबार भएको मतदानमा ३२२ सांसदले समयसीमा बढाउने पक्षमा मतदान गरेका हुन् । ३०६ सांसदले विपक्षमा मत दिए । यसअघि बेलायत यही अक्टोबर ३१ भित्र युरोपेली संघबाट बाहिरिने समयसीमा तोकिएको थियो । सांसदहरूको मतदानपछि प्रधानमन्त्री बोरिस जोन्सनले युरोपेली संघलाई समयसीमा बढाउन आग्रह गर्दै पत्र लेख्नुपर्ने भएको छ । यद्यपि, जोन्सनले आफू ब्रेक्जिट समयसीमा थप्ने पक्षमा नरहेको प्रतिक्रिया दिएका छन् । म बेक्जिटको निर्धारित मिति सार्ने पक्षमा छैन र कानुनले त्यसो गर्न मलाई बाध्य पार्दैन्, उनले भनेका छन् । प्रधानमन्त्री जोन्सनले यसअघि बेलायती संसद्को तल्लो सभा हाउस अफ कमन्स मा सांसदहरूलाई आफनो प्रस्तावको पक्षमा ल्याउने प्रयास गरेका थिए । बेलायत र युरोपेली संघ (ईयू) बीच बिहीबार ब्रेक्जिटबारे नयाँ सहमति भएको थियो । युरोपेली आयोगका अध्यक्ष जाँ क्लाउड यान्करले दुई पक्षबीच बिहीबार भएको सम्झौता निष्पक्ष र सन्तुलित भएको प्रतिक्रिया दिएका थिए ।"
ट्रम्पविरुद्ध उत्रे आफ्नै दलका नेता,"वासिङ्टन अमेरिकी सिनेटमा बहुमत प्राप्त रिपब्लिकन नेताले सिरिया मुद्दामा राष्ट्रपति डोनाल्ड ट्रम्प असफल भएको भन्दै आलोचना गरेका छन् । मिच म्याक्कोनेलले ट्रम्पको नाम नलिईकनै भनेका छन्, राष्ट्रपतिको निर्णयले वासिङ्टनका शत्रुलाई बलियो बनाउनेछ र अमेरिकी गठबन्धनलाई कमजोर बनाउनेछ । जसका कारण अमेरिकी थप असुरक्षित हुनेछन् । अमेरिकी अखबार द वासिङ्टन पोस्ट मा छापिएको लेखमा म्याक्कोनेलले त्यस्तो प्रतिक्रिया दिएका हुन् । सिरियामा इस्लामिक स्टेट लडाकुविरुद्ध लड्ने काममा अमेरिकालाई सघाएका कुर्द नेतृत्वको फौजको साथ छोडेको भन्दै ट्रम्पलाई कतिपयले आलोचना गर्दै आएका छन् । म्याक्कोनेल सिनेटमा बहुमत रहेको रिपब्लिकन नेता हुन् र ट्रम्पको रिपब्लिकन पार्टीका वरिष्ठ सदस्य हुन् । अमेरिकी फौज फिर्ती र टर्कीकुर्द तनावले हाम्रो देश रणनीतिक रूपमा असफल भएको छ, उनले लेखेका छन्, युद्धविराम कायम भए पनि टर्कीको आक्रमण र अमेरिकी फौज फिर्ताका कारण इस्लामिक स्टेटविरुद्ध वासिङ्टनको लडाइँमा धक्का लागेको छ । टर्कीको आक्रमणपछि सिरियाबाट भागेर कैयौं परिवार इराकी कुर्द रहेको स्थानमा पुगेका छन् । राष्ट्रपति ट्रम्पले सिरियाबाट अमेरिका फिर्ता गर्ने निर्णयपछि टर्कीले सिरियाको उत्तरी क्षेत्रमा कुर्द लक्षित आक्रमणलाई तीव्रता दिएको हो । म्याक्कोनेलले अमेरिकी फौज फिर्तीले रूस र इरानलाई उक्त क्षेत्रमा प्रभाव बढाउने मौका दिने बताएका छन् । ट्रम्पले आफ्नो निर्णयका कारण हजारौं मानिसको जीवन जोगिएको बताउँदै आएका छन् । राष्ट्रपति ट्रम्पले गत बुधबार टर्कीसिरिया सीमा अमेरिकाका लागि रणनीतिक रूपमा निकै राम्रो रहेको बताएका थिए । अमेरिकी सक्रियतामा युद्धविराम घोषणा गरिए पनि उक्त क्षेत्रमा छिटपुट लडाइँ भइरहेको मानवअधिकारवादी संस्थाहरूले जनाएका छन् । अमेरिकी उपराष्ट्रपति माइक पेन्ससँगको सम्झौतामा टर्कीका राष्ट्रपति रेसेप तैयप इर्दोगानले ५ दिनसम्म उक्त क्षेत्रमा कारबाही रोक्न सहमत भएको हुन् ।"
कामु उपकुलपति कार्यकक्षबाहिरै,"(विराटनगर)  पूर्वाञ्चल विश्वविद्यालयका उपकुलपति प्राडा घनश्यामलाल दासको कार्यकाल भदौ ६ गते सकियो । उनको ठाउँमा नियुक्त भए प्राडा विजुकुमार थपलिया । विश्वविद्यालयको कायममुकायम उपकुलपतिका रूपमा नियुक्ति पाए पनि उनी अझै आफ्नो कार्यकक्षमा छिर्न पाएका छैनन् । दासकै कार्यकालमा उपकुलपति र रजिस्ट्रारको कार्यकक्षमा लागेको ताला नखुल्दा थपलिया यतिबेला कार्यकक्षबाहिरै छन् ।विश्वविद्यालय सेवा आयोगका अध्यक्ष प्राडा बद्रीनाथ श्रेष्ठको कार्यकाल पनि भदौ पहिलो साता सकिएको छ । तर, सरकारले अझै आयोग अध्यक्ष नियुक्त गरेको छैन ।श्रेष्ठले जाँदाजाँदै व्यवस्थापन संकायको प्राध्यापकमा जीवन ढकाल र सहप्राध्यापकमा शैलेन्द्र सिवाकोटीलाई मौखिक परीक्षा लिएर नियुक्त गरेका थिए । यसैको विरोधमा सत्तारूढ नेकपानिकट विद्यार्थी संगठनले उपकुलपति र रजिस्ट्रारको कार्यकक्षमा तालाबन्दी गरेका थिए ।नियुक्तिको विरोधमा नेकपानिकट विद्यार्थी संगठनले उपकुलपति र रजिस्ट्रारको कार्यकक्षमा तालाबन्दी गर्यो, विश्वविद्यालय स्रोतले भन्यो, त्यही नियुक्तिको समर्थनमा नेपाल विद्यार्थी संघले उपकुलपति र रजिस्ट्रारको कार्यकक्षसहित विश्वविद्यालयको प्रशासन र आर्थिक विभागमा तालाबन्दी गरे ।विद्युतीय हाजिरी मेसिन भएको कोठामा चाहिँ ताला नलागेका कारण कर्मचारी सरासर त्यहाँ पुग्छन् र बरन्डामा दिनभर बसेर घर फर्कन्छन् । सत्तारूढ नेकपा र प्रतिपक्षी कांग्रेसका विद्यार्थी संगठनले विश्वविद्यालयको केन्द्रीय कार्यालयका सबै क्षेत्रमा तालाबन्दी गरे पनि असोज १० गते काठमाडौंमा विश्वविद्यालयको ३० औं सभा गरेर बजेट कार्यक्रम पारित गरेको विश्वविद्यालय स्रोतले बतायो ।तर, सभाले विश्वविद्यालयको कार्यकारी परिषद्लाई भने पूर्णता दिन सकेन । पाँच सदस्यीय हुनुपर्ने कार्यकारी परिषद्मा दुई वर्षदेखि दुई सदस्यमात्र छन् । परिषद्को सदस्यमा शिक्षकका तर्फबाट एक र डिनका तर्फबाट दुई सदस्य मनोनीत गरिनुपर्नेमा त्यसो हुन नसकेको स्रोतको भनाइ छ । त्यसैगरी विश्वविद्यालयको प्राज्ञिक परिषद्ले पनि पूर्णता पाएको छैन ।जिम्मेवारी पाएको दुई महिना बित्यो, तर एक दिन पनि आफ्नो कार्यकक्ष छिर्न पाएको छैन, थपलियाले भने, सेवा आयोग बेग्लै निकाय हो । आयोगको विषयमा विश्वविद्यालयको केन्द्रीय कार्यालयमा तालाबन्दी गर्नु आफैंमा अनौठो हो ।यही विषयमा तालाबन्दी गर्ने विद्यार्थी संगठनलाई पटकपटक सम्झाउने प्रयास गरे पनि सफल हुन नसक्दा विश्वविद्यालयको दैनिक कार्य सञ्चालनमै समस्या भएको थपलियाले बताए । नेकपानिकट विद्यार्थी संगठनले सेवा आयोगले गरेको नियुक्ति बदर गर्नुपर्ने र नेविसंघले नियुक्तिलाई सदर गर्नुपर्ने अडान नछाड्दा ताला खुल्न नसकेको हो ।"
भेडीगोठ सार्न भारततिर,"(दार्चुला)  ब्यास क्षेत्रको लेकमा चिसो बढ्न थालेपछि भेडीगोठहरू बेंसीतिर झर्न थालेका छन् तर पहिरोले बाटो अवरुद्ध भएकाले आफ्नै गाउँपालिकाको तल्लो भेगमा भेडीगोठ सार्न पनि भेडापालकले भारतीय बाटो प्रयोग गर्नुपर्ने भएको छ । पहिले पनि सानोतिनो पहिरोले बाटो थुनिन्थ्यो तर भेडापालकले आफैं बाटो खुलाउँथे । यसपालि भने व्यास गाउँपालिका १ को मौर्याभेलमा ठूलो पहिरो खसेकाले उनीहरूको मात्र प्रयासले बाटो बन्न नसक्ने भएको छ । वडा नं २ मालका हरकसिंह धामी भेडीगोठ सार्ने अनुमतिपत्र बनाउन अर्काको भरमा भेडाबाख्रा छोडेर भारतको पिथौरागढ जिल्लाको धारचुला तहसिल र पशु क्वारेटाइन कार्यालय पुगेर फर्केका छन् । भन्छन्, एउटा भेडाबाख्राको अनुमतिपत्र बनाउन भारु २० (३२ रुपैयाँ) तिर्नुपर्यो । यति गर्दा पनि त्यहाँ धेरैबेर भेडीगोठ राख्न दिँदैनन् । तुरुन्तै नेपाल भित्र्याइहाल्नुपर्छ ।असोजको पहिलो साताबाट भेडीगोठ व्यासबाट ओर्लन थाल्छन् । दुई सातासम्म एक ठाउँमा बस्ने, त्यसपछि अलिक तल झरेर फेरि दुई साता बस्ने गर्दै कात्तिक अन्तिम सातासम्ममा भेडीगोठ घाटीबगड चरन क्षेत्र पुर्याउने गरिन्थ्यो । महाकाली नगरपालिका, मुल्लाका डम्मरसिंह साहु भन्छन्, अघिल्ला वर्षमा यतिन्जेल भेडाबाख्रा लिएर बुदीसम्म झरिसक्थ्यौं । यसपालि बाटो नहुँदा अझै झर्न सकेका छैनौं । भारतीय बाटोको प्रयोग गर्नुपर्दा निकै समस्या बेहोर्नुपरेको छ । गत भदौमा मौर्याभेलमा पहिरो गएपछि बाटो खुलाउन त्यसैबेला सम्बन्धित निकायलाई निवेदन दिए पनि अहिलेसम्म त्यसबारे कुनै पहल नभएको भेडापालकहरू बताउँछन् । तत्काल बाटो मर्मत गर्न नसकिने भएपछि वडा कार्यालयले ब्यास गाउँपालिकालाई र गाउँपालिकाले दार्चुला जिल्ला प्रशासन र पशु क्वारेन्टाइन कार्यालयलाई पत्र पठाएको ब्यास गाउँपालिका १ का वडाध्यक्ष अशोकसिंह बोहराले बताए । जिल्ला प्रशासनले भारतीय पक्षसँग पत्राचार गरेपछि सीमा नाकाबाट पशुहरू ल्याउन दिन थालेको व्यास गाउँपालिकाका निमित्त प्रमुख प्रशासकीय अधिकृत रामदत्त जोशीले बताए । बर्खा र न्यानो मौसममा जिल्लाका अधिकतर गाउँका भेडाबाख्रा र घोडाखच्चड चराउन व्यासको लेकमा लैजाने गरिएको छ । त्यहाँ व्यास, दुहु र नौगाड गाउँपालिकाका साथै महाकाली नगरपालिकाका समेत झन्डै २७ भेडीगोठ चरिचरनका लागि राखिन्छन् । जेठदेखि असोजसम्म लेकमा राखेर चिसो बढ्न थालेपछि तिनलाई बेंसी झार्ने गरिन्छ । हिउँदमा अधिकांश खेत बाँझो राखिने भएकाले बेंसीमा भेडाबाख्रा चराउन सजिलो हुने गरेको छ । त्यसो त गाउँगाउँमा सडक पुग्दै गएपछि भेडाच्याङ्ग्रा पाल्नेको संख्या घटेको छ । पहिले ढुवानीमा बढी प्रयोग हुने भेडाच्याङ्ग्रा अहिले मासुका लागि पालिने गरेका छन् । ढुवानीको सामान कम पाइन थालेपछि भेडाच्याङ्ग्राको सट्टा किसानहरूले बाख्रा पाल्न थालेको दुहु गाउँपालिका २ हिकिलाका कृष्णानन्द जोशीले बताए ।"
उत्तरपुस्तिका नधुल्याउन निर्देशन,"काठमाडौं (कास) राष्ट्रिय सतर्कता केन्द्रले स्नातकोत्तर तह भौतिकशास्त्र प्रथम सेमेस्टरको परीक्षाको उत्तरपुस्तिका नधुल्याई सुरक्षित राख्न त्रिभुवन विश्वविद्यालयलाई निर्देशन दिएको छ । क्यान्टम मेकानिक्स विषयको पाठ्यक्रमभन्दा बाहिरबाट प्रश्न सोधिएको र परीक्षाअगावै प्रश्नपत्र बाहिरिएको भन्दै विद्यार्थीले केन्द्रमा उजुरी दिएका थिए । उजुरीमाथि छानबिन गर्ने क्रममा केन्द्रले विवादित विषयको परीक्षा सम्बन्धमा त्रिविसँग जबाफसमेत मागेको छ । केन्द्रका प्रहरी नायब उपरीक्षक गणेशकुमार श्रेष्ठले त्रिविलाई काटेको पत्रमा विवादित परीक्षाको सन्दर्भमा केकस्तो कारबाही भएको छ, जानकारी दिन आग्रह गरिएको छ ।परीक्षार्थीले त्रिवि, अख्तियार, केन्द्र र शिक्षा मन्त्रालयमा पाठ्यक्रम बाहिरबाट प्रश्न सोधिएको भन्दै उजुरी दिएका थिए । त्रिविले प्राध्यापक सीताराम ब्याउतको संयोजकत्वमा गठन गरेको समितिले ४५ पूर्णांकको परीक्षामा ३५ अंक पाठयक्रम बाहिरबाट प्रश्न सोधिएको ठहर गरेको थियो । त्रिविले भने पाठयक्रमभन्दा बाहिरबाट प्रश्न सोधिएको भेटिए पनि छानबिन समितिको प्रतिवेदनविपरीत सोही परीक्षालाई वैधता दिएको थियो । विद्यार्थीको उजुरीलाई बेवास्ता गर्दै नतिजा प्रकाशन भइसकेको छ । विद्यार्थी आशिष पौडेललगायतले उत्तरपुस्तिका परीक्षणमा समेत अनियमितता गरिएको हुन सक्ने आशंकामा पुनः उजुरी दिएका थिए । गत पुस २९ गते काठमाडौंको महेन्द्ररत्न बहुमुखी क्याम्पस ताहाचलमा प्रश्नपत्र आउट भएको विद्यार्थीले बताए । बाँडिसकेको प्रश्नपत्र संकलन गरेर पुनः डेढ घण्टापछि त्यही प्रश्नपत्रका आधारमा परीक्षा लिइएको उनीहरूको गुनासो छ । परीक्षा समितिले प्रश्न पाठ्यक्रम भित्रबाट भएनभएको भौतिकशास्त्र केन्द्रीय विभागलाई सोधेको थियो । विभागका प्रमुख विनिल अर्यालले पाठ्यक्रम भित्रैबाट सोधिएको लेखी पठाएका थिए । सोही आधारमा परीक्षा समितिले नतिजा प्रकाशन गरेर ०७६ सालको परीक्षासमेत सञ्चालन गरिसकेको छ । सतर्कता केन्द्रले छानबिन गरिरहेकै बेला गत वैशाख ११ गते नतिजा प्रकाशन गरिएको थियो । विद्यार्थीले त्रिविमा तालाबन्दी गरेपछि मात्रै ब्याउतको संयोजकत्वमा छानबिन समिति बनेको थियो । समितिले ४५ पूर्णांकमा ३५ को बाहिरको, ५ अंक पाठयक्रमभित्रको र ५ अंकको दोहोरो अर्थ लाग्ने प्रश्न सोधिएको प्रतिवेदन दिएको थियो ।विद्यार्थीले उक्त प्रतिवेदनका आधारमा दोषीलाई कारबाही र पुनः परीक्षाको माग गरेका छन् । शिक्षाध्यक्ष, उपकुलपति दुवैले कारबाही गर्न चासो दिएनन्, पौडेलले भने, परीक्षा रद्द नगरी अर्को वर्षको परीक्षा सञ्चालन गरेर अनियमिततालाई बैधता दिइयो । शिक्षा मन्त्रालयले समेत विवादित परीक्षाका विषयमा कारबाही गर्न त्रिविलाई पत्राचार गरेको थियो । त्रिवि उपकुलपति सुधा त्रिपाठी भने परीक्षामा भएको विवादका विषयमा आवश्यक कारबाही गर्न डिन कार्यालयलाई निर्देशन दिएको भन्दै पन्छिएकी छन् ।"
'विधिको शासन स्थापना गर्छौं',"काभ्रे (कास) सञ्चार तथा सूचना प्रविधिमन्त्री गोकुलप्रसाद बाँस्कोटाले सरकार विधिको शासन स्थापित गर्न लागिपरेको बताएका छन् । नेकपा जिल्ला कमिटी काभ्रेको शपथग्रहण कार्यक्रममा बोल्दै उनले सभामुखलाई अनुसन्धानका लागि नियन्त्रणमा लिँदा कानुनी राज देख्ने कांग्रेसले २२ जनाको हत्या आरोपीलाई नियन्त्रणमा लिँदा आक्रोशित भएको भन्दै आश्चर्य प्रकट गरे । सभामुख समात्दा कानुनी राज देख्ने कांग्रेस २२ जनाको हत्या आरोपी समात्दा राज्यशक्तिको दुरुपयोग गरेको आरोप लगाउँछ, सरकारका प्रवक्तासमेत रहेका मन्त्री बाँस्कोटाले भने, कम्युनिस्ट सत्ता आएको होइन, सरकार मात्रै कम्युनिस्टले चलाएका हुन् । हामी विधिको शासन, कानुनी राज स्थापना गर्न लागेका छौं । सोमबार भक्तपुरमा आयोजित प्रशिक्षण कार्यक्रममा कांग्रेस सभापति शेरबहादुर देउवाले हत्या आरोपी पूर्वमन्त्री मोहम्मद आफ्ताब आलम पक्राउको बचाउ गरेका थिए ।"
भ्रष्टाचार आरोपमा मुद्दा,काठमाडौं (कास) विद्युतीकरणका लागि निकासा भएको झन्डै साढे १९ लाख रुपैयाँ हिनामिना गरेको आरोपमा दुई जनाविरुद्ध भ्रष्टाचार मुद्दा दायर भएको छ । तनहुँको साबिक धरमपानी गाविसस्थित ग्रामीण विकास समाज धरमपानीका अध्यक्ष नरबहादुर गुरुङसहित दुई जनाविरुद्ध अख्तियार दुरुपयोग अनुसन्धान आयोगले विशेष अदालतमा भ्रष्टाचार मुद्दा दायर गरेको हो । उनीहरूले विद्युतीकरणका लागि आएको १९ लाख ४० हजार ९ सय २७ रुपैयाँ खर्चै नगरी हिनामिना गरेको अख्तियारको अभियोगपत्रमा उल्लेख छ ।
निकुञ्जमा कनिष्ठलाई जिम्मेवारी,"काठमाडौं (कास) वन तथा वातावरण मन्त्रालयले निकुञ्ज, आरक्ष र संरक्षण क्षेत्रमा वरिष्ठ अधिकृतहरूलाई पाखा लगाउँदै कनिष्ठलाई प्रमुखको जिम्मेवारी दिएको छ । उपसचिवको दरबन्दी रहेका निकुञ्ज र आरक्षमा समेत अधिकृतलाई नै कामु तोकिएको छ ।ढोरपाटन सिकार आरक्षमा सरस्वती सापकोटा, रारा निकुञ्जमा लालबहादुर भण्डारी, शेफोक्सुन्डो निकुञ्जमा सरोजमणि पौडेल र खप्तड निकुञ्जमा राजु घिमिरेलाई कामु दिइएको छ । निकुञ्ज विभागअन्तर्गत रहेका थुप्रै वरिष्ठ अधिकृतलाई पन्छाएर मन्त्रालयले कनिष्ठ अधिकृतलाई कामु बनाएको हो ।त्यसैगरी राष्ट्रिय निकुञ्ज तथा वन्यजन्तु संरक्षण विभागले शिवलाल गैरेलाई गौरीशंकर संरक्षण क्षेत्र, अमृत शर्मालाई अन्नपूर्ण संरक्षण क्षेत्र आयोजना, गणेश तिवारीलाई कञ्चनजंघा संरक्षण क्षेत्र र विश्वबाबु श्रेष्ठलाई मनास्लु संरक्षण क्षेत्रमा संरक्षण अधिकृतको जिम्मेवारी दिएको छ । उनीहरूभन्दा वरिष्ठ अधिकृतलाई भने कानुनी मापदण्डबिनै सरुवा गरिएको उनीहरूको गुनासो छ । विभागले वर्षौंदेखि एउटै स्थानमा कब्जा जमाएर बसेका अधिकृतलाई पनि सरुवा गरेको छ । वर्षौंदेखि बर्दिया निकुञ्जमा सहायक संरक्षण अधिकृत भएर बसेका अशोक भण्डारीलाई विभागमा ल्याइएको छ भने विभागमा रहेका रूपक महर्जन र भूपेन्द्र यादवलाई लाङटाङ निकुञ्ज सरुवा गरिएको छ ।झौलाई चौधरीलाई चितवन निकुञ्जबाट कोसीटप्पु वन्यजन्तु आरक्ष, विष्णु थपलियालाई बाँके निकुञ्जबाट विभाग, रमेशकुमार यादवलाई चितवन निकुञ्जबाट ढोरपाटन सिकार आरक्ष, पेम्बा शेर्पालाई शिवपुरीनागार्जुन निकुञ्जबाट सगरमाथा, रविन चौधरीलाई सगरमाथा निकुञ्जबाट शुक्लाफाँटा निकुञ्ज, महेश्वर निरौलालाई कञ्चनजंघा संरक्षण क्षेत्रबाट बर्दिया निकुञ्ज, प्रमोदकुमार यादवलाई शेफोक्सुन्डोबाट चितवन र विजय मिश्रलाई चितवनबाट अपिनाम्पा संरक्षण क्षेत्र सरुवा गरिएको छ । यसअघि मन्त्रालयले चितवन निकुञ्जमा नारायण रूपाखेती, बाँके निकुञ्जमा प्रमोद भट्टराई र सगरमाथा निकुञ्जमा भूमिराज उपाध्यायलाई प्रमुख संरक्षण अधिकृत (चिफ वार्डेन) बनाएको थियो ।"
ट्रंक लाइन विवादमा मुद्दैमुद्दा,"(काठमाडौं)  नेपाल विद्युत् प्राधिकरणलाई तिर्नुपर्ने ट्रंक लाइनको महसुल विवादमा सर्वोच्च अदालतले प्राधिकरणलाई कानुनअनुसार गर्न आदेश दिएको छ । उच्च अदालत जनकपुरको वीरगन्ज इजलासबाट माघ २७ गते निषेधाज्ञा पाएका उद्योगीविरुद्ध प्राधिकरण सर्वोच्च पुगेको थियो ।प्राधिकरण सिमरा वितरण केन्द्रले ५ उद्योगविरुद्ध दायर गरेको रिटको सुनुवाइ गर्दै प्रधानन्यायाधीश चोलेन्द्रशमशेर जबरा र प्रकाशकुमार ढुंगानाको इजलासले शुक्रबार कानुनबमोजिम गर्नू भन्दै फैसला दिएको हो । सिमरा क्षेत्रका हामा आइरन एन्ड स्टिल इस्डस्ट्रिज, अशोक इन्डस्ट्रिज, हुलास स्टिल इन्डस्ट्रिज, सूर्य नेपाल र जगदम्बा स्टिलविरुद्ध प्राधिकरणले सर्वोच्चमा रिट दायर गरेको थियो ।प्राधिकरणको सिमरा वितरण केन्द्रले माघ ७ मा यी उद्योगलाई ट्रंक लाइनको महसुल छुटेको भन्दै बिल पठाएपछि यी उद्योगीे उच्च अदालत जनकपुरको वीरगन्ज इजलास पुगेका थिए । उच्च अदालत जनकपुरको वीरगन्ज इजलासले उद्योगको पक्षमा फैसला दिँदै पठाइएको बिल तत्काल कार्यान्वयन नगर्न माघ २७ गते प्राधिकरणलाई आदेश दिएको थियो । उच्च अदालतको आदेशविरुद्ध प्राधिकरणले चैत ११ गते सर्वोच्चमा मुद्दा दायर गरेको थियो । प्राधिकरणको सिमरा वितरण केन्द्रले दायर गरेको रिटमा सुनुवाइ गर्दै सर्वोच्चले कानुनबमोजिम गर्न फैसला गरेको थियो ।यसअघि उच्च अदालतल पाटनले पनि यस्तै प्रकृतिका मुद्दामा १२ वटा उद्योगलाई प्राधिकरणको विवाद समाधान गर्ने संयन्त्र पुनरावलोकन समितिमा जान आदेश दिएको थियो । असोज २९ गते बुधबार तुलसीपुर उच्च अदालतको बुटवल इजलासले पनि थप चार उद्योगीको रिट खारेज गर्दै प्राधिकरणको पुनरावलोकन समितिमा जान फैसला सुनाएको थियो ।प्राधिकरण र उद्योगीबीचको महसुल विवादको अझै केही मुद्दा अदालतमा विचाराधीन छन् । प्राधिकरणको कानुन महाशाखाका अनुसार महसुल विवादसम्बन्धी ७ वटा मुद्दा तुलसीपुर उच्च अदालत, जनकपुर उच्च अदालत राजविराज इजलास, विराटनगर इजलास र जनकपुरमा विचाराधीन छन् ।प्राधिकरणले ट्रंक र डेडिकेटेड लाइनबाट उद्योगलाई दिए पनि केही वर्षदेखि उनीहरूसँग सामान्य दरमा महसुल संकलन हुँदै आएको थियो । प्राधिकरणले उद्योगबाट असुल्नुपर्ने महसुलको विषयमा उजुरी आएपछि सञ्चालक समिति सदस्य भक्तबहादुर पुन संयोजकत्वमा अध्ययन समिति गठन गरेको थियो । उक्त समितिको प्रतिवेदनले उद्योगसँग ट्रंक र डेडिकेटेड लाइनबाट विद्युत् सेवा लिएका उद्योगबाट अर्बौं रुपैयाँ संकलन गर्न बाँकी रहेको औंल्याएको छ । उक्त समितिले तयार पारेको प्रतिवेदनका आधारमा प्राधिकरणले उद्योगहरूलाई माघयता छुट बिल पठाउन थालेको हो ।उद्योगीहरूले भने प्राधिकरणको महसुल विनियमावलीमा ६ घण्टाभन्दा बढी लोडसेडिङ भएको अवस्थामा दैनिक २० घण्टाभन्दा बढी विद्युत् उपयोग भएको अवस्थामा मात्रै ट्रंक र डेडिकेटेड लाइन मान्ने व्यवस्था भएको भन्दै आफूहरू उक्त मापदण्डअनुसार नपर्ने दाबी गर्दै आएका छन् । कतिपय उद्योगले भने आफूले प्राधिकरणसँग ट्रंक वा डेडिकेटेड लाइन नलिएको दाबी गर्दै अदालतमा मुद्दा दायर गरेका हुन् ।उद्योगले दायर गरेको रिट धमाधम खारेज गर्दै अदालतले प्राधिकरणको संयन्त्रबाटै सल्टाउन आदेश दिएको भए पनि मुद्दा प्रक्रिायमा गएका कुनै उद्योग पुनरावलोकन समितिमा आएका छैनन् । विद्युत् प्राधिकरणका कानुन महाशाखाका प्रमुख रमेशकुमार घिमिरेले प्राधिकरणविरुद्ध अदालत गएका कुनै पनि उद्योगी अदालतको आदेशपछि पनि पुनरावलोकन समितिमा नआएको बताए । हालसम्म महसुलको विवादलाई लिएर डाबर नेपालले मात्रै पुनरावलोकन समितिमा निवेदन दिएका छन्, उनले भने, यो विषयमा समितिमा छलफल जारी छ ।"
ठूला कम्पनीकै सेयर कारोबार रोक्का,"काठमाडौं (कास) नेपाल दूरसञ्चार कम्पनी, युनिलिभर नेपाललगायत करिब चार दर्जन कम्पनीको सेयर कारोबार रोक्का भएको छ । वार्षिक नवीकरण शुल्क नतिरेको भन्दै नेपाल स्टक एक्सचेन्ज (नेप्से) ले आइतबारदेखि ती कम्पनीको कारोबार रोक्का गर्न लागेको छ । गत शुक्रबार नेप्सेले सूचनामार्फत यस्तो जानकारी दिएको हो । दूरसञ्चार कम्पनी नेप्सेमा सूचीकृत कुल २१७ कम्पनीमध्ये बजार पुँजीकरणको हिसाबले ठूलो कम्पनी हो । यस्तै युनिलिभर नेपाल नियमित रूपमा सेयरधनीलाई उच्च प्रतिफल दिन सफल कम्पनी हो । दोस्रो बजारमा सूचीकृत कम्पनीले आर्थिक वर्ष समाप्त भएको तीन महिनाभित्र नवीकरण शुल्क तिर्नुपर्ने कानुनी व्यवस्था छ । तोकिएको समयमा शुल्क नतिर्ने कम्पनीको सेयर कारोबार रोक्का गर्ने अधिकार नेप्सेलाई छ । नेपाल दूरसञ्चार कम्पनी, युनिलिभर नेपाललगायत ४० कम्पनीले असोज मसान्तसम्म नवीकरण शुल्क नतिरेको नेप्सेद्वारा जारी विज्ञप्तिमा उल्लेख छ । रोकिएको कारोबार कम्पनीले नवीकरण शुल्क तिरेपछि सुचारु हुने नेप्सेले जनाएको छ । सेयर कारोबार रोक्का हुने कम्पनीमा लघुवित्त समूहका सबैभन्दा धेरै १९ वटा छन् । उत्पादन तथा प्रशोधन समूहका १०, व्यापार र विकास बैंकको ३३ वटा र होटल र अन्य समूहअन्तर्गतका २२ वटा कम्पनी रहेको नेप्सेले जनाएको छ ।दोस्रो बजारमा सूचीकृत कम्पनीले वार्षिक रूपमा तोकिएको नवीकरण शुल्क तिर्नुपर्छ । धितोपत्र सूचीकरण विनियमावली ०७५ को व्यवस्थाअनुसार ५० करोड रुपैयाँसम्म चुक्ता पुँजी हुने कम्पनीले वार्षिक ५० हजार रुपैयाँ नवीकरण शुल्क तिर्नुपर्छ । ५० करोड रुपैयाँभन्दा बढी चुक्ता पुँजी हुने कम्पनीले वार्षिक १ लाख रुपैयाँ नवीकरण शुल्क तिर्नुपर्ने विनियमावलीमा उल्लेख छ ।गत साउनसम्म नेप्सेमा २१७ कम्पनी सूचीकृत छन् । तीमध्ये १५४ वटा बैंक तथा वित्तीय संस्था र बिमा कम्पनी छन् । सूचीकृत कम्पनीमध्ये ३२ वटा जलविद्युत्, १९ वटा उत्पादन तथा प्रशोधन, ४४ वटा होटल तथा व्यापारिक संस्था र ४ वटा अन्य समूहका कम्पनी छन् । ०७५ साउनमा सूचीकृत कम्पनी संख्या १९६ थियो । सूचीकृत कम्पनीमध्ये बैंक तथा वित्तीय संस्था र बिमा कम्पनीको कुल बजार पुँजीकरण हिस्सा ७७९ प्रतिशत छ । यस्तै जलविद्युत् कम्पनीको हिस्सा ६९ प्रतिशत, उत्पादन तथा प्रशोधनको ४१ प्रतिशत, होटलको १७ प्रतिशत, व्यापारिक संस्थाको ०१ प्रतिशत तथा अन्य समूहका कम्पनीको हिस्सा ९३ प्रतिशत रहेको नेप्सेको तथ्यांक छ ।०७६ साउनसम्ममा नेप्सेमा ४ अर्ब ३४ करोड कित्ता सेयरको सूचीकृत भएका थिए । सो अवधिमा सूचीकृत भएका सेयरको चुक्ता मूल्य ४ खर्ब २५ अर्ब ५२ करोड रुपैयाँ रहेको थियो ।"
फूल खेतीमा किसान आकर्षित,"तिहारमा २० प्रतिशत तयारी फूल आयातनजिकिएको तिहारले फूलको माग बढाएको छ । यो वर्ष तिहारमा २० प्रतिशत मात्र फूल आयात हुने फ्लोरिकल्चर एसोसिएसन नेपालले जानकारी दिएको छ । गत तिहारमा २२ लाख तयारी मालाको कारोबार थियो । अघिल्लो वर्ष १० करोड बराबरको कारोबार भएकामा यो वर्ष १३ करोड रुपैयाँ बराबरको तयारी मालाको कारोबार हुने अनुमान पोखरेलले गरेका छन् । गएको वर्ष नेपालकै १७ लाख माला खपत भएकामा भारतबाट ३ लाख माला आयात गरिएको थियो, उनले भने, यो साल भने २५ लाख तयारी मालाको माग रहेको छ, त्यसमा १८ लाख सयपत्री बाँकी ७ लाख गोदावरी र मखमलीको रहेको छ । यो वर्ष भने २ लाख २५ हजार मात्र तयारी माला भारतबाट आयात हुने उनले बताए । तिहारको समयमा सयपत्री फूलको माला बढी माग हुन्छ । जाडोमा गुलाब, गोदावरी, जलबेरालगायत कट फ्लावरको बढी माग आउँछ ।"
रामपुरमा १७ देशका बाख्रा विज्ञ,"(चितवन)  बाख्रा पोषणका साथै र नगद आर्जनको राम्रो स्रोत हो । सजिलै हुर्काउन सकिने, बिक्री पनि हुने र मूल्य पनि पाइने बाख्रापालनले नेपालको गाउँगाउँमा नगद भित्र्याउन भूमिका खेलेको छ । मासु खाने व्यक्तिले बाख्राको मासु खान प्रायः नाइँनास्ति गर्दैनन् । नेपालको बाख्रापालन क्षेत्रलाई सुधार गर्न थप के गर्ने ? यो विषयमा विमर्श गर्न चितवनस्थित रामपुरमा १७ देशका बाख्रा विज्ञ जुट्दै छन् ।कृषि तथा वन विज्ञान विश्वविद्यालयको पशु विज्ञान, पशु चिकित्सा तथा मत्स्य विज्ञान संकायले आइतबारदेखि एसिया क्षेत्रीय बाख्रा विज्ञहरूको सम्मेलन आयोजना गरेको छ । सम्मेलन बुधबार सकिनेछ । मूल आयोजक समितिका अध्यक्ष विश्वविद्यालयका निमित्त उपकुलपति शारदा थपलियाले सम्मेलनमा चार वटा विशेष कार्यपत्र, १० वटा आमन्त्रित नोट, ६० वटा मौखिक र ४३ पोस्टर गरी ११७ कार्यपत्र पेस हुने बताइन् ।विश्वमा बाख्रापालनको क्षेत्रमा के भइरहेको छ ? नेपालमा के गर्नुपर्छ जस्ता विषयलाई केन्द्रमा राखेर कार्यपत्र पेस हुनेछन्, थपलियाले जानकारी दिइन् । बाख्रा अनुसन्धानमा संलग्न वैज्ञानिक, अनुसन्धानदाता, उद्यमी, विद्यार्थी सम्मेलनमा सहभागी हुनेछन् । सम्मेलनमा बाख्राको खाद्य तथा पोषण स्रोत, बाख्रा उत्पादनको राष्ट्रिय नीति, प्रजनन तथा अन्य स्वास्थ्य व्यवस्थापनका विषयमा कार्यपत्र प्रस्तुत हुनेछन् ।पशु सेवा विभागका महानिर्देशक वंशी शर्माले नेपालको बाख्रापालन नीति र प्रदेश१ का कृषि सचिव विमलकुमार निर्मलले बाख्रामा लाग्ने पीपीआरजस्ता रोग नियन्त्रणका विषयमा कार्यपत्र पेस गर्नेछन् । मूल आयोजक समितिका सदस्य सचिव रहेका विश्वविद्यालयका सहप्रध्यापक निराजन भट्टराईले बाख्रा प्रजननका विषयमा नै विद्यावारिधि गरेका हुन् । भट्टराईले नेपालमा अघिल्लो वर्ष १ करोड २८ लाख बाख्रा उत्पादन भएको जानकारी दिए । नेपालमा बर्सेनि पाँचदेखि सात लाख गोटा खसीबोका भारतबाट आउने गरेको उनको भनाइ छ । बाख्रापालनको सम्भावना नेपालमा राम्रो छ । नीतिगत समस्या भए हटाउने र बजारको उचित प्रबन्ध गरे आर्जन र पोषणमा सहयोग पुग्छ, भट्टराईले भने ।सम्मेलनमा कार्यपत्र पेस गर्ने स्वदेशी र विदेशी विज्ञ र सरकारी निकायका प्रतिनिधिहरूले यो विषयलाई सम्बोधन गर्ने आशा उनको छ । नेपालमा रैथानेदेखि विकासे जातका बाख्राहरू प्रशस्तै पाल्ने गरिन्छ । उच्च हिमाली क्षेत्रमा च्यांग्राहरू छन् । उच्च पहाडी क्षेत्रमा सिनहाल र पहाडी क्षेत्रमा खरी बाख्राहरू छन् । त्यसैगरी तराई क्षेत्रमा पनि रैथाने बाख्रा रहेका छन् । नेपालमा कुनै बेला भारतीय विकासे जात जमुना पारी प्रख्यात थियो । अहिले बोयर जात पाल्ने चलन चलेको छ । रैथाने जातबाट बढी उत्पादन कसरी लिने, विकासे जातलाई नेपालको हावापानी, दाना र घाँस तथा भूबनोटअनुसार कसरी हुर्काउने बढाउने भन्ने विमर्श गरेर निचोड निकाल्ने थलो यो सम्मेलन हुनेछ, विश्वविद्यालयको अनुसन्धान तथा प्रसार निर्देशनालयका निर्देशक नवराज देवकोटाले भने ।"
पर्म र मेसिनले काम चलाइँदै,"विद्यार्थी पनि चिया टिपाइमा करफोक विद्या मन्दिर पुग्दा नगरपालिका क्षेत्रका विद्यालयहरूबीच हाजिरीजवाफ प्रतियोगिता भइरहेको थियो । प्रतियोगिता चलिरहँदा विद्यार्थीको चाप भने कम देखियो । पढाइ नहुने बुझेपछि ठूला कक्षाका धेरै विद्यार्थी गयल भएछन् । अभिभावकलाई चिया टिप्न सघाउनकै लागि धेरै विद्यार्थीहरू निरन्तर उपस्थित नहुने गरेको विद्यालयको भनाइ थियो । विद्यालयमा अतिरिक्त क्रियाकलाप हुने बुझेपछि विद्यार्थी नै नआउने गरेको पुरानो चलन अझै कायम रहेको शिक्षकहरू बताउँदै थिए ।सूर्योदय नगरपालिकाले विद्यालयहरूमा विद्युतीय हाजिरीको व्यवस्था गरेपछि शिक्षकको उपस्थिति नियमित छ, करफोक माविका शिक्षक सुवास राईले भने, तर, विद्यार्थी अनिवार्य गराउने उपाय नभएकाले धेरै विद्यार्थीहरू चिया टिप्न जान्छन् । उनको भनाइमा कक्षा ६ माथिका विद्यार्थीहरू चिया बगनमा व्यस्त हुने गरेका हुन् । अन्तु, समालबुङ, बौद्धधाम, कन्यामलगायत क्षेत्रमा विद्यार्थीहरू चिया टिप्ने कामममा लाग्ने गरेका छन् । धेरै विद्यार्थीले बिदाको समयमा चिया टिपेर नै अतिरिक्त खर्चको व्यवस्था मिलाउने गर्छन् ।"
महिला सहकारीले बेचे साढे ४ करोडका खसीबोका,"(भरतपुर)  चितवनमा महिलाहरूले सञ्चालन गरेका ६ वटा सहकारीहरूले दसैंमा मात्रै खसीबोकाबाट ४ करोड ५० लाख बढी आम्दानी गरेका छन् । महिला समन्वय समितिको संयोजनमा लगनशील सामाजिक उद्यमी महिला सहकारी संस्था लिमिटेड, चक्रवर्ती सामाजिक उद्यमी महिला सहकारी संस्था लिमिटेड, तीनदोभान सामाजिक उद्यमी महिला सहकारी संस्था लिमिटेड, चण्डिभन्ज्याङ सामाजिक उद्यमी महिला सहकारी संस्था लिमिटेड, कमिनचुली महिला बचत तथा ऋण सहकारी संस्था लिमिटेड र सफल सामाजिक उद्यमी महिला सहकारी संस्था लिमिटेडले संकलन केन्द्रमार्फत ३ हजार ७ सय ९१ वटा खसीबोका बिक्री गरेका छन् ।सहकारीमा आबद्ध महिलाहरूले घरमा पालेका खसीबोका संकलन गरी एकै ठाउँमा जम्मा पारेर जोखेर बेचिएको थियो । जिउँदो ९४ हजार ८ सय ५४ किलो बिक्री गरिएको कमिनचुली बचत तथा ऋण सहकारी संस्था लिमिटेड राप्ती१० की अध्यक्ष अम्बिका लामाले बताइन् । हचुवामा मूल्यांकन गरी बिक्री गर्ने परिपाटी अन्त्य गर्दै जोखेर मात्रै खसी बोका बिक्री गर्न ग्रामीण भेगका महिला सहकारीहरूले अभियान नै चलाएका छन् । पहिला दिदीबहिनीले घरमा आउने ग्राहकलाई हचुवाका भरमा खसीबोका बिक्री गर्नुहुन्थ्यो, उनले भनिन्, हामीले जोखेर मात्र बिक्री गर्न जोड दिँदै संकलन केन्द्रसम्म ल्याएर बेच्यौं । उनको सहकारीले ७३४ वटा खसीबोका बिक्री गर्यो । यस सहकारीमा राप्ती नगरपालिकाका पहाडी इलाका काउले, कोराक, थाकलटार, खहरे, लोथरका महिला आबद्ध छन् । संकलन केन्द्रमार्फत बिक्री गर्दा महिलाहरूले आफ्नो लगानी मात्र नभई केही नाफासमेत आर्जन गर्न सफल भएको उनको दाबी छ । साविकको सिद्धि, शक्तिखोर, गैरीबारी, देवीटार, दोघरालगायत पहाडी इलाकाका अधिकांश महिलाहरू घरखर्च टार्न बाख्रापालन गर्छन् । केहीले व्यावसायिक बाख्रापालन नै सुरु गरेका छन् । लोकल जातका खसीबोका पालिने हुँदा सो क्षेत्रमा अन्य समयमा पनि खसीबोका खोज्ने ग्राहकको चाप हुने गर्दछ । ग्राहकले घरघरमै आएर मोलमोलाइ गरेर खसीबोका किन्ने गरेको कालिका ८ गैरीबारीकी लालमाया गुरुङले बताइन् ।"
एकै जिल्लामा ४२ करोड,चोरी अत्यधिकसप्तरी जिल्लामा विद्युत् महसुलबापतको करोडौं रकम उठाउन बाँकी रहँदा चुहावटको दर पनि उच्च छ । जिल्लामा ४५ प्रतिशत बिजुली चुहावट हुने गरेको इन्जिनियर साहले बताए । ग्रामीण क्षेत्रमा हुकिङ गरी तथा सहरी क्षेत्रमा मिटरलाई नै बिगारेर विद्युत् चुहावट हुने गरेको छ । प्राधिकरणले प्रहरीसँगको सबन्मयमा चुहावट गर्नेहरूलाई पक्राउ गरी जरिवाना असुल्ने गरेपछि चुहावटको क्रम रोकिएको छैन । इन्जिनियर यादवका अनुसार जिल्लामा मासिक रूपमा ९२ लाख ९० हजार ७ सय ९ दशमलव १८ युनिट विद्युत् खपत हुने गरेकामा ५२ लाख ६८ हजार २ सय ६६ दशमलव १८ युनिट मात्र कानुनी रूपमा मिटर लिएर खपत हुँदै आएको छ । बाँकी विद्युत् चुहावट नै हुने गरेको छ । प्राधिकरणका सहलेखापाल शिवदेव साहका अनुसार सप्तरीमा मासिक साढे ४ करोड रुपैयाँ बराबरको विद्युत् चुहावट हुने गरेको छ । यता लामो समयसम्म विद्युत् महसुल नबुझाउने सरकारी कार्यालय र व्यक्तिको विद्युत् लाइन काट्ने कार्य प्राधिकरणले सुरु गरेको छ । पछिल्लो समय राजविराज भन्सार कार्यालय र राजविराजस्थित राजदेवी मन्दिरको लाइन काटिएको इन्जिनियर यादवले बताए । लाइन काटिएपछि भन्सार र सँगै रहेको सशस्त्र प्रहरीको बोर्डर आउट पोस्ट र नेपाल प्रहरीको भन्सारस्थित चौकीमा समेत विद्युत् सेवा बन्द भएको छ । महसुल नबुझाउनेको लाइन काट्ने अभियानअन्तर्गत धेरै व्यक्तिको लाइनसमेत काटिएको उनले बताए ।
मनास्लुमा खचाखच पर्यटक,"किलर माउन्टेनका रूपमा परिचित मनास्लुलाई साहसिक आरोहीले प्राथमिकता दिने गरेका छन । मौसम अनुकूल रहे २०२२ दिनमै आरोहण गर्न सकिन्छ । सन् १९५६ मा जापानी नागरिक टोसी इमानोसीले पहिलोपल्ट मनास्लु आरोहण गरेपछि त्यसयताको हरेक वर्ष हिमाल आरोहण गर्ने विदेशी पर्यटकको संख्या बढेको छ । जोखिम भएकाले हिमाल आरोहीको रोजाइमा पर्ने गरेको लामाले बताए । असोज महिनामा मात्र २ हजार ३० विदेशीय नागरिक मनास्लु क्षेत्र पुगेको पनि उनले बताए । सार्क राष्ट्रका १७ र अन्य देशका २०१३ पर्यटक त्यहाँ पुगेको लामाले बताए । भदौमा ४५२ पर्यटक मनास्लु क्षेत्र पुगेका थिए । अक्टोबर मनास्लु भ्रमणका लागि उपयुक्त सिजन हो, यो महिना पर्यटकको चाप नै छ, उनले भने, चालु आर्थिक वर्षको तीन महिनाको अवधिमा मात्र २ हजार ४ सय ९७ विदेशी पर्यटक आइसकेका छन् । एमक्यापअन्तर्गतको पर्यटक जाँच चौकी जगतले पदयात्रा मार्ग भएर जाने पर्यटकको विवरण संकलन गर्दै आएको छ । संरक्षण क्षेत्रअन्तर्गत चुम र नुब्री उपत्यका पर्यटकको रोजाइमा पर्ने गरेको छ । सामान्यतया ८ दिनमा लार्केपास गर्न सकिन्छ । ५ हजार २ सय मिटर उचाइको लार्केपास गरेर मनाङ निस्कने केही पर्यटक १५ देखि एक महिनासम्मको समय छुट्टाएर चुम र नुब्री दुवै उपत्यका पुग्ने गरेका छन् । पछिल्लो समय चुम उपत्यकामा पर्यटकको आकर्षण बढेको छ, उनले भने । अहिंसा क्षेत्रका रूपमा परिचित चुम क्षेत्र प्राकृतिक हिसाबले निकै मनोरम र सांस्कृतिक हिसाबले पनि मनमोहक रहेकाले पर्यटकको आकर्षण बढेको हो । संरक्षित जंगलमा पाइने लोपोन्मुख प्रजातिका वन्यजन्तु, चराचुरुंगी, गुम्बा, हिमशृंखला र वातावरणले मनास्लु क्षेत्रमा पर्यटक तान्ने गरेको स्थानीय बताउँछन् । मार्च, अप्रिल र मे तथा अक्टोबर र नोभेम्बरलाई मनास्लु संरक्षण क्षेत्र भ्रमणको उपयुक्त समय मानिन्छ । मनास्लु संरक्षण क्षेत्र भ्रमण गर्ने विदेशी पर्यटकको संख्या बर्सेनि बढेको छ । सन् २०१७ मा ६ हजार ९ सय २८, सन् २०१८ मा ७ हजार ६ सय ४० पर्यटक त्यहाँ पुगे । यस वर्ष पनि बढ्ने अपेक्षा स्थानीयको छ । भ्रमण वर्ष २०२० मा अधिकतम पर्यटक भित्र्याउन के गर्न सकिन्छ, यसतर्फ पनि सोचिरहेका छौं, लामाले भने । पदमार्ग सुधारका साथै यहाँको सस्कृतिसँग जोडेर भ्रमण वर्ष लक्षित कार्यक्रमको योजना रहेको उनले सुनाए । मनास्लु क्षेत्र भ्रमण गर्नेमा जर्मन र फ्रान्सका पर्यटक धेरै छन् । नेदरल्यान्ड, ब्राजिल, स्पेन, अर्जेन्टिना, जोर्डन, फिनल्यान्ड, उरुग्वे, पोल्यान्ड, जापान, चीन, टर्की, अमेरिका र साउथ अफ्रिकाका नागरिक पनि आउने गरेका छन् । चुमनुब्री गाउँपालिकाअन्तर्गत पर्ने ल्हो, प्रोक, बिही, चुम्चेत, छेकम्पार, सिर्दिवास र सामागाउँ गाविसका पर्यटकीय क्षेत्रलाई मनास्लु संरक्षण क्षेत्रभित्र पर्छन् । यहाँ १० लाखदेखि करोडसम्म लगानीका होटल सञ्चालनमा छन् । पर्यटकको आवागमनमा वृद्घि भएसँगै होटल व्यवसायी उत्साहित छन् । बर्खा सकिएपछि पर्यटक आउने क्रम बढेको छ, सिर्दिवासका सुकमान गुरुङले भने ।"
भ्रमण वर्षले छोएन बर्दियालाई,"भ्रमण वर्षमा घुम्न आउनेलाई सरकारले के स्किम दिने ? त्यसको छिनोफानो त गर्नुपर्यो । विशेष अवस्थामा घुम्न आउने पर्यटकलाई सरकारले केही न केही सहुलियत दिनैपर्छ, व्यवसायी घिमिरेले भने, होइन भने नेपालले मनाउने भ्रमण वर्षमा विदेशीहरू घुम्न किन आउँछन् र ? बाँके र बर्दिया राष्ट्रिय निकुञ्जबाहेकका स्थानलाई पर्यटकीय गन्तव्यमा राखिएको छैन । भ्रमण वर्षको सरकारी तयारीबारे पर्यटन विकास समितिका पदाधिकारीलाई जानकारी छैन । बर्दिया निकुञ्जबाहेक विभिन्न सामुदायिक वन, होमस्टे, धार्मिकस्थल, विभिन्न समुदायका संस्कृति जिल्लामा छन् । बर्दिया निकुञ्ज बाघ अवलोकनका लागि प्रख्यात छ । दुर्लभ एकसिंगे गैंडा, हात्तीलगायत वन्यजन्तु सजिलै अवलोकन गर्न सकिन्छ । यसबाहेक चिसापानी पुल, कर्णालीमा डल्फिन अवलोकन, बढैया ताल, ठाकुरद्वारास्थित डल्ला होमस्टे, गुलरिया नगरपालिका खैरापुरमा संक्षण गरिएका कृष्णसार, बाँसगढीको केदेश्वर धामलगायतका पर्यटकीय क्षेत्रलाई पर्यटकीय गन्तव्यका रूपमा राखिएको छैन ।यहाँस्थित पर्यापर्यटन व्यवसायी मञ्चका अध्यक्ष मोहन चौधरीले लुम्बनी पश्चिमका पर्यटकीय क्षेत्रलाई सरकारले बेवास्ता गरेको आरोप लगाए । सहजै बाघ हेर्न पाइने बर्दिया निकुञ्जको पनि प्रचार हुन सकेको छैन । अन्य पर्यटकीय क्षेत्रको के कुरा गर्नु, उनले भने, अहिलेसम्म नबिथोलिएका यस्ता क्षेत्रको प्रचारप्रचार हुन आवश्यक छ । भ्रमण वर्षले पर्यटकीय क्षेत्रको प्रचारप्रसारका सघाउने विश्वास गरे । काठमाडौं र आसपासका क्षेत्रलाई देखाएर मात्रै भ्रमण वर्ष सफल हुन सक्दैन । त्यसका लागि सरकारले सञ्चारमाध्यमबाट प्रचाप्रसारमा जुट्नुपर्छ, उनले भने, पश्चिम क्षेत्रका गन्तव्यको प्रचारबिना भ्रमण वर्ष सफल हुन सक्दैन । उनका अनुसार बर्दियाको ठाकुरद्वारामा मात्र अहिले २६ वटा सुविधाजनक रिसोर्ट सञ्चालनमा छन् । केही निर्माणको चरणमा छन् । यहाँ अहिले एक दिनमा साढे ५ सय पहुना राख्न सकिन्छ ।समुदायमा होमस्टे पनि छन् । बर्दिया निकुञ्जमा ८० भन्दा बढी पाटे बाघ, एक सय बढी हात्ती, बाह्रसिंगे, गोही रहेका छन् । चित्तल र जरायो प्रजातिका वन्यजन्तुको गणना गर्न असम्भव छ । पर्यटकहरू आउने क्रम बढेसँगै आदिबासी थारू समुदायको परम्परागत नाच र परिकारले व्यावसायिकता पाउँदै गएका छन् । बर्दिया निकुञ्जले करिब ९६८ वर्ग किलोमिटर क्षेत्रफल ओगटेको छ । ठाकुरद्वारा घुमघाम गर्नका लागि विदेशीहरू काठमाडौंबाट हवाई माध्यमबाट नेपालगन्ज एयरपोर्ट पुग्छन् ।"
लुम्बिनीमा चिनियाँ पर्यटक बढ्ने आशा,"(कपिलवस्तु)  चिनियाँ राष्ट्रपति सी चिनफिङको भ्रमणका क्रममा नेपाल भ्रमण वर्ष २०२० लाई सघाउने प्रतिबद्धता आएपछि लुम्बिनी क्षेत्र आसपास चिनियाँ पर्यटक बढ्ने आश पलाएको छ । दुई मुलुकबीच यस्तो सहमतिले चिनियाँ पर्यटक बुद्धजन्मस्थल आउन प्रोत्साहित हुने विश्वास सरोकारवालाले गरेका छन् । राष्ट्रपति सीले यहाँ आउनुअघि लेखेको लेखमा लुम्बिनीको प्रसंग जोडेका छन् । लुम्बिनीमा आफ्नो मुलुकले बनाएको चिनियाँ बौद्ध मन्दिर चीन र नेपालबीचको धार्मिक र सांस्कृतिक आदानप्रदानको प्रतीक बनेको उल्लेख गरेका छन् ।पाँच वर्षयता यहाँ चिनियाँ पर्यटक बढेका छैनन् । अघिल्लो वर्ष नेपालमा नरेन्द्र मोदी आउँदा लुम्बिनीमा भारतीय पर्यटक बढेका थिए, लुम्बिनी होटल संघका महासचिव लीलामणि पौडेलले भने, राष्ट्रपति सीको भ्रमण र प्रतिबद्धतापछि चिनियाँ पर्यटक बढ्ने कुरामा ढुक्क छौं । चिनियाँ सञ्चार माध्यमले राष्ट्रपति सीको भ्रमणका क्रममा नेपाली आतिथ्यबारे सकारात्मक सन्देश प्रवाह गरेको पौडेलले बताए । करोडौं खर्च गरेर चिनियाँ सञ्चार माध्यममा विज्ञापन दिनुपर्थ्यो । राष्ट्रपतिको भ्रमणले खर्च पनि जोगियो, उनले भने, आतिथ्य मन पराउने चिनियाँ पक्कै लोभिएका छन् । सन् २०१४ मा २० हजार ७ सय चिनियाँ पर्यटक लुम्बिनी आएका थिए । त्यसपछि संख्या ओरालो लागेको छ । २०१५ मा १२ हजार १ सय र २०१६ मा १६ हजार ३ सय पर्यटक लुम्बिनी आए । २०१७ मा १५ हजार ७ सय र २०१८ मा १८ हजार ४ सय पर्यटक आए । २०१९ को नौ महिनामा १३ हजार ७ सय ९५ चिनियाँ पर्यटक आएका छन् । भारतसँग सहज आउजाउ छ । प्रभाव तत्काल देखिन्छ । राष्ट्रपति सीको भ्रमण र प्रतिबद्धताले प्रभाव पार्न केही समय लाग्ने व्यवसायीले बताए । राष्ट्रपतिको भ्रमणले अवश्य प्रभाव पार्छ, होटल संघ लुम्बिनीका अध्यक्ष मिथुनमान श्रेष्ठले भने, केही समय कुर्नुपर्छ । कनेक्टिभिटी बढाउनुपर्छ । स्थल मार्ग सहज छैन । हवाई भाडा महँगो छ । त्यसैले चिनियाँ पाहुना बढाउन स्थल मार्ग सहज र धेरै चीनका सहरसँग नेपाली वायुसेवाले सिधा हवाई सम्पर्क बढाउनुपर्छ । समूहमा हिँड्ने चिनियाँ पर्यटकले धेरै खर्च गर्छन् । अधिकांशले प्याकेजमा यात्रा गर्छन् । सन् २०१८ मा १५ करोडभन्दा बढी चिनियाँ विदेश घुम्न निस्केका थिए । चीनले आफ्ना नागरिकलाई विदेश घुम्नका लागि प्रोत्साहित गर्छ । चीनको एप्रुभ्ड डेस्टिनेसन स्टाटस (एडीएस) मा नेपाल पनि पर्छ । चीनले सन् २००२ देखि नेपाललाई एडीएसमा राखेको थियो । एडीएस नपाएको मुलुकमा घुम्न जान चिनियाँ नागरिक हिच्किचाउँछन् । राष्ट्रपति घुमेको मुलुक भनेर चीनका पर्यटकले नेपाललाई बुझ्छन्, लुम्बिनी विकास कोषका निमित्त उपाध्यक्ष सुरेन्द्रमुनि शाक्यले भने, त्यो अवसरलाई हामीले उपयोग गर्नुपर्छ ।"
चितवन प्लेअफमा,"(काठमाडौं)  पोखरा पल्टनलाई ७ विकेटले पराजित गरी शनिबार चितवन राइनोजले वुमन्स च्याम्पियन्स लिग (डब्लूसीएल) को प्लेअफमा स्थान सुरक्षित गरेको छ । दोस्रो खेलमा क्याट क्विन्स काठमाडौंले विराटनगर टाइटन्सविरुद्ध ५२ रनको जित निकालेसँगै पोखरा प्रतियोगिताको लिग चरणबाटै बाहिरिएको हो । लगातार ३ जितपछि चितवन ६ अंकसहित शीर्षस्थानमा पुगेको छ । विराटनगर र काठमाडौंको समान २ जित र १ हारसहित ४ अंक छ । ३ खेल खेलेको पोखरा र २ खेल खेलेको ललितपुर फाल्कोन्सले खाता खोल्न सकेका छैनन् । राउन्ड रोबिन लिगमा शीर्षस्थानमा रहने टोलीले फाइनलो यात्रा तय गर्नेछ । दोस्रो र तेस्रो हुने टिमबीच फाइनल पुग्नका लागि क्वालिफायर खेल हुनेछ । एकमात्र अपराजित टोली चितवनले लिगको अन्तिम खेलमा विराटनगरलाई पराजित गर्नसके सोझै फाइनलमा स्थान बनाउने अवसर छ । नेपालमै पहिलोपल्ट आयोजित महिला फ्रेन्चाइज लिग राष्ट्रिय टोलीका उपकप्तानसमेत रहेकी सीता रानामगरका लागि बिर्सनलायक रह्यो । उनले नेतृत्व गरेको पोखराले अपेक्षाकृत प्रदर्शन गर्न सकेन । तेस्रो खेलमा कप्तानी इनिङ्स खेल्दै अर्धशतकीय योगदान गरे पनि अन्यले उनलाई साथ दिन सकेनन् । टस जितेर ब्याटिङ गरेको पोखराले ५ विकेट गुमाई १ सय २७ रन बनाएको थियो । अविजित इनिङ्स खेलेकी ओपनर सीताले ५६ बलमा ७ चौका र १ छक्कााबाट ६५ रन जोडिन् । सातौं नम्बरमा ब्याटिङ गरेकी मन्जु बोगटीले १६ बलमा नटआउट २४ रन बटुल्दा २ चौका र २ छक्का प्रहार गरिन् । यी दुईले छैटौं विकेटमा ४३ रनको अविजित साझेदारी गरे । चितवनबाट कविता गौतमले २ र रेखा रावलले १ विकेट लिए । युवा खेलाडीलाई विश्वास गरेको पोखराले ब्याटिङमा सन्तोषजनक प्रदर्शन गरे पनि ब्याटिङ र फिल्डङमा सुधार गर्न सकेन । फलस्वरुप चितवनले १८ ओभरमा ३ विकेट क्षतिमै लक्ष्य भेट्टायो । ओपनर काजल श्रेष्ठ र कञ्चन श्रेष्ठले बलियो सुरुआत गर्दै पहिलो विकेटमा ७१ रनको साझेदारी गरे । कञ्चन २९ रनमा आउट भएपछि कप्तान इन्दु वर्मासँग काजलले थप ४७ रनको साझेदारी गर्दा चितवनले जित निश्चित गरेको हो । काजलले ४७ बलमा ५ चौकासहित ५१ रन जोडिन् । उनी प्लेयर्स अफ द म्याचसमेत चुनिइन् । इन्दुले २३ बलमा २४ रन जोडिन् । बलिङमा अञ्जली चन्दले २ विकेट लिइन् ।अघिल्ला खेलको तुलनामा हामीले आज ब्याटिङ राम्रो गरेका थियौं, रक्षा गर्नसक्ने योगफल नै थियो । तर बलिङ र फिल्डिङमा हामी अझै कमजोर रह्यौं, कप्तान सीताले भनिन्, टिममा सबैले नै प्रदर्शन गरेपछि मात्र राम्रो नतिजा निस्कने हो, मुख्य रूपमा हामीमा अनुभव कम भयो । चितवनकी कप्तान इन्दुले लगातार जितले आत्मविश्वास बढेको बताइन् । आज हामी योजनामा सफल भयौं, शीर्षक्रमले राम्रो गर्दा मध्यक्रमलाई कम दबाब भयो र जित सजिलो भयो । हामी अन्तिम खेल पनि जितेर सोझै फाइनलमा स्थान बनाउन चाहन्छौं, इन्दुले भनिन् । अर्को खेलमा काठमाडौंले विराटनगरलाई पराजित गर्दा मध्यक्रमकी रोमा थापाले अर्धशतक बनाइन् । पहिलो खेलमा पराजित भए पनि लगातार २ खेल जितेर काठमाडौंले पनि क्वालिफायर सम्भावना जीवितै राखेको छ । टस हारेको काठमाडौंले २ विकेट गुमाई १ सय ३९ रन बनायो । ओपनर शोभा आले (२) लाई सस्तैमा गुमाए पनि अर्की ओपनर रश्मि चौलागाईं र रोमाले दोस्रो विकेटमा ७६ रनको साझेदारी गरे । उनले ३४ रनको स्कोरमा रश्मि रनआउट भएपछि कप्तान रुबिना क्षेत्रीसँग ६० रनको अविजित साझेदारी गरिन् । रोमाले ५२ बलमा ६ चौका मदतमा ५३ रन बनाइन् । २४ बलमा ३ चौका र १ छक्का प्रहार गरेकी कप्तान रुबिनाले ३५ रन जोडिन् । ८ जना बलर प्रयोग गरेको विराटनगरबाट डली भट्टले मात्र १ विकेट लिइन् । जवाफमा विराटनगरले ५ विकेट क्षतिमा ८७ रनमात्र बनाउन सक्यो । ओपनर ज्योति पाण्डे (४) र सोनु खड्का (५) सस्तैमा आउट भएपछि विराटनगरको इनिङ्स सुरुमै धर्मराएको थियो । तेस्रो नम्बरमा आएकी लक्ष्मी चौधरीले ५० बलमा ४० रनको संयमित इनिङ्स खेलिन् । डलीले १३ रन बनाइन् । काठमाडौंका सुमन विष्टले २, ईश्वरी विष्ट र कप्तान रुबिनाले ११ विकेट लिए ।"
निश्चयले जिते कार्ल्सबर्ग गल्फ,काठमाडौं (कास) कार्ल्सबर्ग गल्फ सिरिज २०१९ मा मेजर निश्चय रायमाझी कुल २ सय ७५ अंक बटुल्दै नेट च्याम्पियन भएका छन् । विजेता भएवापत् उनले नोभेम्बर पहिलो साता मलेसियामा हुने गल्फ प्रतियोगितामा भाग लिने छन् । टासी छिरिङ २ सय १० अंक प्राप्त गर्दै ग्रस विजेता बनेका छन् ।तीन सिरिजमध्य अन्तिम सिरिजमा शनिबार निश्चय ३७ अंक बटुलेर विजयी भए । काउन्ट ब्याकका आधारमा ३५ अंकसहित राज प्रधान नेटतर्फ दोस्रो स्थानमा रहे । टासी ३५ अंक ग्रस अंक बटुल्दै ग्रस विजेता बन्न सफल भए ।टासीले टासी दोङलाई पछाडि पारे । समान २१० अंक बटुले पनि अन्तिम सिरिजमा दोङको ६० को तुलनामा टासीले १४० अंक बटुलेका थिए ।काउन्टब्याकमा श्रीमती प्रतिभा राई महिलातर्फ विजेता भएकी छिन् । प्रतिभासँगै समान ३० अंक जोडे पनि करिश्मा शाह उपविजेता भइन् । अन्तिम ६ होलमा भने प्रतिभाले १० अंक जोड्दा करिश्माले ८ अंक जोडेका थिए । ६० वर्ष र त्योभन्दा माथिको सिनियर विधामा ३४ अंकसाथ मदन राणा विजेता भए ।५ बर्डिजसहित विजय श्रेष्ठ इनहाउसले मोस्ट बर्डिजका उपाधि जिते । वाङचेन धोन्डुप र ली उई जीले भने क्रमशः लङ्गेस्ट ड्राइभ र क्लोजेस्ट टु द पिन जिते । ३३ ह्यान्डीक्यापसाथ स्टेबलफोर्ड फर्म्याटमा खेलिएको प्रतियोगितामा १८ होलमा ८५ गल्फर प्रतिस्पर्धी थिए । गोकर्ण गल्फ क्लबका अध्यक्ष सुहृद घिमिरेले कार्ल्सबर्गले प्रतिभाशाली उदीयमान गल्फरलाई प्रतिभा देखाउने अवसर प्रदान गर्न कार्ल्सबर्ग गल्फ सिरिज सञ्चालन गर्नु सराहनीय भएको बताए ।गोर्खा ब्रुअरीका बजार प्रबन्धक रोजन अमात्यले प्रतियोगिताबाट आफूहरूले सकात्मक नतिजा पाइरहेकाले नेपाली गल्फ विकास निरन्तर सहयोग रहने बताए ।
एपीएफ क्लब क्वाटरफाइनलमा,चितवन (कास) जेसिज विकास रनिङ सिल्ड राष्ट्रिय फुटबलमा शनिबार एपीएफ क्लबले झापा११ लाई सडनडेथमा पराजित गरेको छ । निर्धारित समयमा दुवै टिमले गोलरहित बराबरी खेले । टाइब्रेकरका लागि भएको सुरुआती ५५ पेनाल्टी प्रहारमा दुवै टोलीको ११ पेनाल्टी गुमाएको थियो । ४४ गोल भएपछि सडनडेथमा जाँदा एपीएफका राजेन्द्र रावलको प्रहार गोलमा परिणत भयो भने झापाका सुरज बिकको प्रहार गोलरक्षक अमृत चौधरीले बचाए । क्वाटरफाइनलमा एपीएफले सोमबार विभागीय प्रतिद्वन्द्वी त्रिभुवन आर्मीसँग प्रतिस्पर्धा गर्नेछ । आर्मी बाइ पाएर सिधै क्वाटरफाइनल खेल्न लागेको हो । अर्को समूहबाट नेपाल पुलिस सेमिफाइनल पुगिसकेको छ । नारायणगढ क्याम्पाचौरमा शनिबार दर्शक बाक्लो उपस्थित थियो । निर्धारित समयमा गोल नभएपछि टाइब्रेकरमा झापाका कप्तान दिलेन लोक्तमको प्रहार एपीएफका गोलरक्षक अमृतले रोकेर खेल रोचक मोडमा ल्याए । त्यसपछि एपीएफका सन्तोष कटुवालको प्रहार गोलरक्षक किशोर गिरीले रोक्दै खेल बराबरी पारेका थिए । अमृत चौधरी नै प्लेयर अफ द म्याच हुँदै १० हजार जित्न सफल भए ।
रूपन्देहीको जित,रूपन्देही (कास) विराट भण्डारीको ६१ रनमा रूपन्देही पल्टन्सले तिलोत्तमा प्रिमियर लिगमा शनिबार तिनाउ टाइटन्सलाई ४६ रनले हराएको छ । कुशल भुर्तेलले ५९ रन थपे । टस जितेको रूपन्देहीले २० ओभरमा ६ विकेट गुमाई १ सय ७२ रन बनायो । जवाफमा तिनाउले पूरा ओभर टिके पनि ९ विकेटमा १ सय २६ रनमात्र बनायो । मानबहादुर थापाले ५३ रन बनाए । दोस्रो खेलमा सुपर ११ भैरहवासँग भिडेको सियारी राइनोजको यात्रा लिगमै सकिएको छ । भैरहवाले राइनोजलाई ४ विकेटले हरायो । टस जितेको सियारीले १९२ ओभरमा सबै विकेट गुमाई १ सय ३९ रन बनायो । अन्तिम ओभरको पाँचौं बलमा भैरहवाले १ सय ४० रनको लक्ष्य भेट्टायो । राहुल बिकले सर्वाधिक ४६ र शाहब आलमले ३२ रन जोडे ।
भेट्रान हरियोलाई उपाधि,"काठमाडौं (कास) चाडपर्वको अवसरमा आयोजित तेस्रो भेट्रान कप फुटबलको उपाधि भेट्रान हरियो टिमले जितेको छ । सानो गौचरन मैदानमा शनिबार फाइनलमा भेट्रान नीलोलाई ४३ ले हरायो । चार टिमसम्मिलित स्पर्धामा ४० वर्ष माथिका खेलाडीमात्र सहभागी भएका थिए । पूर्व राष्ट्रिय फुटबलर कोमल पाण्डे, ब्याडमिन्टन अध्यक्ष रामजीबहादुर श्रेष्ठ, पूर्व फुटबलर मधु श्रेष्ठ, दिवाकर घलेलगायत सहभागी थिए । डिल्लीबजारक्षेत्रका अगुवाको सक्रियतामा प्रतियोगिता भएको हो ।"
सेमिफाइनल समीकरण,"काठमाडौं (कास) पहिलो दक्षिण एसियाली यू१६ नेटबल च्याम्पियनसिपको आयोजक नेपालसँगै भारत, श्रीलंका र माल्दिभ्स सेमिफाइनलमा पुगेका छन् । फाइनल पुग्नका लागि नेपालले श्रीलंका र भारतले माल्दिभ्ससँग खेल्ने छन् । श्रीलंका अपराजित छ भने भारत र माल्दिभ्सले ११ गुमाएका छन् । घरेलु टोली नेपालले एक खेल जित पाएको छ ।"
फरर चिनियाँ भाषा,चीनको नियमअनुसार स्नातक हासिल गरेका युवाले तीन वर्ष स्वयंसेवक भएर खटिनुपर्छ । त्यसो हुँदा कुनै पनि क्षेत्रमा सेवा प्रवेश गर्न सजिलो हुन्छ । नेपालमा चिनियाँ भाषा पढाउनका निम्ति त्यस्ता युवालाई खटाइँदै आएको छ । नेपालस्थित चिनियाँ राजदूतावास मातहत रहेर उनीहरू स्वयंसेवक शिक्षकका रूपमा खटिने गरेका छन् ।
ह्यान्डबलको आकर्षण,"बालबालिकामा मात्र नभएर विभिन्न तहगत प्रतियोगिता आयोजनाले नेपालमा ह्यान्डबल खेल लोकप्रिय भइरहेको छ । नेपालमा यो खेल भित्रिएको २०३८ सालदेखि हो । अहिले पोखरा, उदयपुर, सुर्खेत, कैलाली, काठमाडौंका साथै नेपाली सेना र प्रहरीमा यो खेलप्रति रुचि राख्नेको संख्या बढ्दै गएको देखिन्छ । ह्यान्डबल समूहमा खेल्ने खेल भएकाले यसले बालबालिकालाई एकअर्कामा सहयोग गर्दै लक्ष्यमा पुग्न सिकाउँछ । ह्यान्डबल १९ औं शताब्दीमा जर्मनीबाट सुरु भएको खेल हो । राजाराम पौडेल"
मान्छे,"सञ्जीवनी भुर्तेल, कक्षा१०समता शिक्षा निकेतन, बौद्ध, काठमाडौं"
दसैंको निर्णय,"इन्द्रकुमार श्रेष्ठकमलाकुञ्ज,ओखलढुंगा ।"
परीक्षा,यमुना पराजुली अधिकारी

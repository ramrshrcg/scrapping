शीर्षक,विवरण
मान्छेमाथि एक्स्काभेटर,"चालकसहित ४ जना पक्राउएक्स्काभेटर चालक दशरथ चन्द नगरपालिका२ का किशोर बोहरालाई मंगलबार प्रहरीले नियन्त्रणमा लिएर अनुसन्धान थालेको छ । जिल्ला प्रहरी प्रमुख प्रहरी नायब उपरीक्षक डिल्लीनारायण पाण्डेयले चालकसँगै अन्य ३ जनालाई पनि नियन्त्रण लिएर अनुसन्धान गरिरहेको जानकारी दिए । दुवै पक्ष र अन्य स्थानीयसँग घटनाबारे सोधपुछ सुरु गरेका छौं, पाण्डेयले भने, महिलालाई बकेटले हिर्काउने चालकलाई कानुनबमोजिम कारबाही गर्छौं ।"
हात जोड्दा पनि मानेनन्,"हरिदत्त जोशी, स्थानीयबिहान ९१० बजेतिर हामी स्थानीय विद्यालयमा भेला भएर सडक बनाउनेबारे नै छलफल गर्दै थियौं । हामीसँगै एक्स्काभेटर धनी भवानीदत्त जोशी पनि थिए । हामी जग्गाधनीहरूबीच तल्लो गरा वा माथिल्लो गरा कहाँबाट सडक लैजान दिने भन्नेमा बहस भइरहेको थियो । अघिल्लो दिनदेखि एक्स्काभेटर धनी भवानीदत्त र उपभोक्ता समिति अध्यक्ष केशवदत्त जोशी दुवै जनाले विवाद भएकाले मेसिन प्रयोग नगर्ने भन्दै थिए । अध्यक्ष केशवदत्त बरु प्रशासन बोलाएर समाधान खोज्ने अडानमा थिए । समितिका सचिव शिवराज जोशीले पनि जग्गाधनी पक्षले मागेको ४ दिनको समयपछि मात्र काम सुरु गर्ने भन्दै आएका थिए । स्थानीय भोजराज जोशी, धर्मानन्द, टेकराज, हरिदत्तलगायतले भवानीदत्तलाई एक्स्काभेटरको डेढ करोड हामी तिर्छौं, चाबी हामीलाई दिनू भन्दै जबर्जस्ती गर्दै थिए । स्कुल र सडक खनिएको ठाउँ २० मिनेट पैदल दूरीमा छ । हामीले स्कुलबाटै एक्स्काभेटर चलाउन थालेको देख्यौं । हामीमध्ये एक जना र एक्स्काभेटर धनी त्यहाँ पुगेर आज काम नगरौं भनेर आग्रह गर्न थाल्यौं । केही व्यक्ति रगतको होली खेलेर भए पनि सडक काट्ने भन्दै उफ्रिए । चालकलाई दबाब दिए । हाम्रो पक्षका सबै जग्गाधनी र महिलाहरू मिलेर बाटो नकाट्न आग्रह गर्यौं । अगाडि उभिएर हात जोड्दासमेत सुनिदिएनन् । विरोध गरिरहेकै बेला सिधै एक्स्काभेटर चलाउन सुरु गरियो । बकेटले अगाडि पुगेका एक महिलालाई माथि र अर्कालाई तल फाल्यो । तल फालिएकी गौरी जोशी बेहोस भइन् । एक दुई जना घाइतेलाई उठाउनतर्फ लागे । अरूले ढुंगा हान्न थाले । विरोध गर्ने ८ जना थियौं । उनीहरू २०२५ जना थिए । ढुंगाले एक्स्काभेटरको सिसा फुटेपछि चालक किशोर बोहरा रोकेर भागे । दुवै पक्षका बीच हात हालाहाल र कुटपिट सुरु भयो । विरोध मात्रै भइरहेको घटनास्थल एकाएक झगडास्थल बन्यो ।(खगेन्द्र अवस्थीसँगको कुराकानीमा आधारित)"
'कुकुरबाट बलात्कार गराइयो',"त्यही अभियानका क्रममा ती पीडित युवतीले सोमबार दाङमा आफ्ना भोगाइ सार्वजनिक गरेकी हुन् । बयान का क्रममा उनले अरू धेरै युवतीमाथि आफूलाई जस्तै पाशविक बलात्कार गरिएको तर लाज, ग्लानि र डरले कसैले मुख खोल्न नसकेको बताइन् । यो अमानवीय व्यवहार संसारले थाहा पाउनुपर्छ भनेर मैले मुख खोलेकी हुँ, उनले भनिन्, हामीमाथि यस्तो पनि भएको थियो भनेर अभिलेख होस् ।राज्य र विद्रोही दुवै पक्षका पीडितहरूको साझा संगठन द्वन्द्वपीडित साझा चौतारी ले सुरु गरेको अभियान सत्यको बयान मा सरकार र तत्कालीन विद्रोही पक्ष दुवै थरीबाट घाइते, अपांग, यातना तथा यौन हिंसाको सिकार भएका १५ जनाले आफूमाथि भएको घटनाको सार्वजनिक अभिलेख गराएका थिए । घटना याद गर्ने र प्रमाण जोगाइराख्ने हाम्रो स्मरणशक्तिको सीमा छ, सत्यको बयान अभियानका आयोजक साझा चौतारीका संस्थापक अध्यक्ष सुमन अधिकारीले भने, राज्यले यसमाथि चासो नदिएपछि हाम्रा पीडाको अभिलेख राख्न आफैं अघि सरेका हौं । पीडित बितेर गए पनि उनीहरूले पाएको दुःखको प्रमाण राख्नु जरुरी छ । नेपाली सेनाले भने कुकुरद्वारा बलात्कार गराइएको घटनाबारे जानकारी नभएको उल्लेख गर्दै पीडितले भनेअनुसारै भएको हो रहेछ भने छानबिन गर्न तयार रहेको प्रतिक्रिया दिएको छ । यस्तो खालको घटनाबारे सेनामा कहीँकतै उजुरी परेको छैन, सैनिक प्रवक्ता विज्ञानदेव पाण्डेले भने, पीडितले भनेअनुसार भएको हो भने हामी छानबिन गर्न तयार छौं । सेना यस्ता घटनाको विरुद्धमा छ । नेपाली सेना जनताले तिरेको करबाटै चल्ने भएकाले पीडितले निर्धक्कसँग उजुरी दिन सक्ने उनले बताए ।"
प्रधानमन्त्रीसँग असमझदारी छैन,"ताप्लेजुङ (कास) नेकपा अध्यक्ष पुष्पकमल दाहालले प्रधानमन्त्री केपी शर्मा ओली र आफूबीच कुनै असमझदारी नरहेको बताएका छन् । आफूहरूबीच सोमबार मात्रै करिब अढाई घण्टा छलफल भएको भन्दै उनले हल्लाको पछि नलाग्न आग्रह गरे ।कार्यकर्ता प्रशिक्षणका लागि पाँचथर सदरमुकाम फिदिम आएका उनले मंगलबार मध्याह्न आयोजित पत्रकार सम्मेलनमा भने, हामीबीच कुनै असमझदारी छैन, हिजो मात्रै दुईअढाई घण्टा बसेर छलफल गरेका छौं । उनले कुन विषयमा छलफल भयो भन्नेचाहिँ खुलाएनन् । एकताका बेला भएको सहमतिअनुसारै पार्टी अघि बढिरहेको दाहालको दाबी छ । सहमति कार्यान्वयन नभएको भए पार्टी यो अवस्थामा आउनै सक्दैनथ्यो, उनले थपे, अब समृद्धिको दिशामा अघि बढ्छ ।मन्त्रिमण्डल परिवर्तनको विषय प्रधानमन्त्रीको क्षेत्राधिकारमा पर्ने दाहालले बताए । यो प्रधानमन्त्रीको क्षेत्राधिकारको कुरा हो, उनले भने, उहाँले चाहेका बेला परिवर्तन हुन्छ । सभामुख चयनका विषयमा भने छलफल चलिरहेको दाहालले जानकारी दिए । उनले सरकारले छिमेकी देशसँगको सम्बन्ध मजबुत बनाउँदै लगेको तर्क गर्दै चीनका राष्ट्रपतिको राजकीय भ्रमण र भारतबाट विस्तारित पेट्रोलियम पाइपलाइनको उदाहरण दिए । २५ वर्षपछि चीनका राष्ट्रपतिले भ्रमण गर्नु र भारतबाट नेपालमा सिधै पेट्रोललाइन विस्तार हुनुले दुई देशको सम्बन्धलाई थप सुदृढ बनाएको छ, उनले भने । शान्ति प्रक्रियाका काम टुंग्याउने विषय अन्तिम चरणमा पुगेको जनाउँदै दाहालले यसबारे सत्ता र प्रतिपक्षबीच कुनै असमझदारी नरहेको बताए । यस विषयमा सोमबार मात्रै प्रतिपक्षी दल नेपाली कांग्रेससँग छलफल भएको उनले जानकारी दिए । जिल्लास्तरीय पार्टी प्रशिक्षणमा आएका दाहालले केही ढिला भए पनि एकता प्रक्रियालाई निष्कर्षमा पुर्याएको दाबी गरे ।"
गृहमन्त्री र आईजीपीबाटै गलत ब्रिफिङ,गृहको प्रतिवेदनमाथि प्रश्नमानव अधिकार आयोगले चन्द समूहका नेता पौडेललाई नियन्त्रणमा लिएर प्रहरीले मारेको निष्कर्षसहित प्रतिवेदन तयार गरेपछि गृह मन्त्रालयबाट गठित छानबिन समितिको प्रतिवेदन अनुसन्धान दायरामा परेको छ । गृहले उपसचिव दीपक नेपालको अध्यक्षतामा ४ सदस्यीय छानबिन समिति गठन गरेको थियो । गृहमन्त्री थापा र आईजीपी खनालबाट संसदीय समितिमा व्यक्त बोलीसँग मिल्ने गरी समितिले प्रतिवेदन तयार पारेको थियो । समितिले दसैंअघि गृहमन्त्री थापालाई प्रतिवेदन बुझाएको थियो ।
सर्च कमिटी नै अनिर्णीत,"(काठमाडौं)  त्रिविसहित सात विश्वविद्यालयमा पदाधिकारी नियुक्तिमा ढिलाइ भएको छ । शिक्षामन्त्री गिरिराजमणि पोखरेलको संयोजकत्वमा गठित सर्च कमिटीले त्रिविबाहेक अन्य विश्वविद्यालयका लागि नाम सिफारिस गर्न सकेको छैन । त्रिविका लागि उपकुलपतिमा ३ जनाको नाम दसैंअघि सिफारिस भइसके पनि कुलपति एवं प्रधानमन्त्री केपी शर्मा ओलीले नियुक्त गरेका छैनन् । विश्वविद्यालय उपकुलपतिविहीन हुँदा दैनिक कामकाज प्रभावित हुन थालेको गुनासो प्राध्यापक र विद्यार्थीको छ । त्रिवि उपकुलपतिमा सर्च कमिटीले दसैंअघि डा भगवान कोइराला, डा धर्मकान्त बाँस्कोटा र चन्द्रमणि पौडेलको नाम सिफारिस गरेको थियो । स्रोतका अनुसार प्रधानमन्त्री ओली बाँस्कोटा र शिक्षामन्त्री पोखरेल कोइरालालाई उपकुलपति बनाउन चाहन्छन् । मेडिकल काउन्सिलका पूर्वअध्यक्ष बाँस्कोटा राष्ट्रपति विद्यादेवी भण्डारीसँगै वैदेशिक भ्रमणमा रहेकाले पनि नियुक्तिको निर्णय नभएको हुन सक्ने जानकारहरू बताउँछन् । पूर्वमाओवादी खेमाले भने एक नम्बरमा नाम सिफारिस भएका वरिष्ठ चिकित्सक कोइराला नभए पौडेललाई उपकुलपति बनाउनुपर्ने लबिइङ गर्दै आएको स्रोतले जनायो ।संस्कृत, पूर्वाञ्चल र कृषि तथा वन विज्ञान विश्वविद्यालयमा तिहारअघि नै सर्च कमिटीको बैठक डाकेर नाम सिफारिस गरिने शिक्षामन्त्रीको सचिवालयले जनाएको छ । कमिटीको बैठक सोमबार बसे पनि निर्णय लिन सकेन । प्रधानमन्त्रीसँग परामर्श गरेर मात्र नाम सिफारिस प्रक्रिया अघि बढाइने एक सदस्यले बताए । पोखरा, मध्यपश्चिम र सुदूरपश्चिम विश्वविद्यालयमा उपकुलपति सिफारिसका लागि भने सर्च कमिटी नै बन्न सकेको छैन । संस्कृत विश्वविद्यालयमा ६ जनाभन्दा बढी प्राध्यापक उपकुलपतिको आकांक्षी देखिएका छन् । यादवप्रकाश लामिछाने, रमेश ढकाल, लेखनाथ शर्मा, काशीनाथ न्यौपाने, भागवत शर्मालगायतले लबिइङ बढाएको शिक्षा मन्त्रालयनिकट स्रोतले जनायो । पूर्वाञ्चल विश्वविद्यालयमा यादवराज कोइराला, सुधा त्रिपाठी र रामकुमार घिमिरे उपकुलपतिका आकांक्षी देखिएको नेकपानिकट एक प्राध्यापकले जनाए । पोखरा विश्वविद्यालयमा देवराज अधिकारी, रमेश भट्टराई, मदन कोइराला, रामनाथ ओझा, विश्वकल्याण पराजुलीलगायतले आकांक्षा देखाएका हुन् । कृषि तथा वन विज्ञान विश्वविद्यालयमा जयप्रकाश दत्त, श्यामसुन्दर पन्त, शारदा थपलिया, पुण्यप्रसाद रेग्मी उपकुलपति बन्ने प्रयासमा छन् । सुदूरपश्चिम विश्वविद्यालयमा तारादत्त भट्ट, जयराज अवस्थी र पूर्णबहादुर चन्दको चर्चा छ । मध्यपश्चिम विश्वविद्यालयमा जनार्दन लामिछाने, मस्तबहादुर गरम्जा, पुण्यप्रसाद रेग्मी र केशरसिंह राना उपकुलपति बन्न लबिइङमा रहेको स्रोतले जनायो । उनीहरू सत्तारूढ नेकपानिकट प्राध्यापक हुन् । कांग्रेसनिकट प्राध्यापकहरूले उपकुलपति नभए अन्य पदाधिकारीका लागि लबिइङ गरिरहेका छन् । त्रिविबाहेक दुई विश्वविद्यालयका लागि उपकुलपतिको नाम सिफारिस गर्न भदौ ५ गते सर्च कमिटी गठन गरिएको थियो ।"
म्यानपावर कम्पनीलाई सात दिन म्याद,"काठमाडौं (कास) वैदेशिक रोजगार विभागले वैदेशिक रोजगार व्यवसायी कम्पनीहरूलाई सात दिनभित्र संस्थाको सम्पूर्ण विवरण पेस गर्न निर्देशन दिएको छ । विभागले नयाँ प्रावधानअनुसार नगद धरौटी तथा बैंक ग्यारेन्टी राखेका र गाभिएका कम्पनीसँग सञ्चालक र कर्मचारीको ठेगानासहितको विवरण मागेको हो । संशोधित वैदेशिक रोजगार ऐनअनुसार म्यानपावर संस्थालाई इजाजत दिइएको छ । उनीहरूबाट हुने कारबाहीलाई पारदर्शी र चुस्त राख्न विवरण मागेका हौं, विभागका प्रवक्ता भोलानाथ गुरागाईंले भने, यसले म्यानपावर व्यवसायमा कोको संलग्न छन् भन्ने खुल्छ । इजाजत प्राप्त संस्थाले मात्रै कामदार पठाउन पाउने उनले बताए ।"
कोविन्दलाई नेपाल भ्रमणको निम्तो,काठमाडौं (कास) जापानको मैत्रीपूर्ण भ्रमणमा रहेकी राष्ट्रपति विद्यादेवी भण्डारीले मंगलबार भारतका राष्ट्रपति रामनाथ कोविन्दसँग टोकियोमा भेटवार्ता गरेकी छन् । दुई राष्ट्रपतिबीच दुई मुलुकको द्विपक्षीय सम्बन्धबारे कुराकानी भएको परराष्ट्र मन्त्रालयले जनाएको छ । मन्त्रालयका अनुसार उनीहरूले नेपालभारत सीमापार पेट्रोलियम पाइपलाइन निर्माण समयमै सम्पन्न भएको उल्लेख गर्दै अन्य योजना पनि छिटो पूरा हुने आशा व्यक्त गरे । राष्ट्रपति भण्डारीले नियमित रूपमा हुने द्विपक्षीय उच्चस्तरीय भ्रमणले सम्बन्ध थप मजबुत बनाउने बताइन् । भण्डारीले कोविन्दलाई नेपाल भ्रमणको निम्तोसमेत दिइन् । यसका लागि भण्डारीलाई धन्यवाद दिँदै कोविन्दले उपयुक्त समय तोकेर नेपाल भ्रमणमा आउने बताए । राष्ट्रपति भण्डारीले सोमबार जापानका प्रधानमन्त्री सिन्जो अबेसँग भेट गरेकी थिइन् । भण्डारी जापानी सम्राट नारुहितोको राज्याभिषेकका अवसरमा त्यहाँ पुगेकी हुन् । उनी बुधबार नेपाल फर्कने मन्त्रालयले जनाएको छ ।
११ अध्यागमन अधिकृतसहित १३ विरुद्ध भ्रष्टाचार मुद्दा,"काठमाडौं (कास) मानव तस्करसँग मिलेमतो गरी २ सय ४८ जनालाई घरेलु कामदारका रूपमा प्रस्थान अनुमति दिई अनियमितता गरेको अभियोगमा ११ अध्यागमन अधिकृतसहित १३ जनाविरुद्ध अख्तियार दुरुपयोग अनुसन्धान आयोगले मंगलबार विशेष अदालतमा भ्रष्टाचार मुद्दा दायर गरेको छ ।त्रिभुवन अन्तर्राष्ट्रिय विमानस्थल अध्यागमन कार्यालयका ती कर्मचारीले बिचौलियासित मिलेर अनधिकृत रूपमा प्रतिव्यक्ति १० हजार रुपैयाँ लिई प्रस्थान अनुमति दिएको अनुसन्धानबाट पुष्टि भएको आयोगले जनाएको छ । मुद्दा दायर गरिएकामा अध्यागमन अधिकृतहरू कमलप्रसाद पराजुली, मनहरि बराल, दिनेश केएम, तोरण पराजुली, चक्रबहादुर श्रेष्ठ, मनोजकुमार पोखरेल, जगदीशचन्द्र नेपाली, विजय सापकोटा, शैलेन्द्र ढकाल, वीरसिंह भण्डारी, पदमप्रसाद बजगाईं, कम्प्युटर अपरेटरद्वय रोशन गौतम र भोजप्रकाश न्यौपाने छन् ।पराजुलीले ड्यूटीमा रहेकै अवस्थामा डेस्कमा रहेको कम्प्युटरको नेटवर्क बन्द गरी दुइटा मोबाइलमार्फत शंकास्पद व्यक्तिहरूलाई बारम्बार सम्पर्क गरेर कागजात रूजु नगरी अध्यागमन प्रस्थान अनुमति दिएकोसमेत अभियोगपत्रमा उल्लेख छ । अध्यागमन अधिकृतहरूको कल रेकर्ड एवं खुल्न आएका तथ्यमाथि अनुसन्धान गर्दा अध्यागमन कार्यालयका कर्मचारीहरूबीच म्यासेज आदानप्रदान गरी २ सय ४८ जनालाई अनधिकृत रूपमा प्रस्थान अनुमति दिँदा अनियमितता गरी मिलेमतो भएगरेको पाइएकोसमेत अख्तियारले जनाएको छ ।प्रस्थान अनुमति दिँदा अध्यागमन कार्यालयमा कुनै अभिलेख नराखी प्रतिव्यक्ति १० हजारका दरले २४ लाख ८० हजार रुपैयाँ बाँडीचुँडी गरी अनियमितता गरेकाले उनीहरूविरुद्ध भ्रष्टाचार निवारण ऐनअनुसार डेढ वर्ष कैद सजाय र बिगो बराबर जरिवाना गर्न मागदाबी गरी अभियोगपत्र दायर गरिएको आयोगले जनाएको छ ।यसैगरी अख्तियारले जिल्ला शिक्षा कार्यालय, बाराका तत्कालीन जिल्ला शिक्षा अधिकारी धनप्रसाद पोखरेलसहित ६ जनाविरुद्ध मंगलबार नै विशेष अदालतमा भ्रष्टाचार मुद्दा दायर गरेको छ । मुद्दा दायर गरिएकामा पोखरेलका अतिरिक्त लेखापाल नवराज भण्डारी, जनजागृति नेपाल राष्ट्रिय प्राथमिक विद्यालयका व्यवस्थापन समितिका अध्यक्ष तेजमनप्रसाद यादव, निमित्त प्रधानाध्यापक राजकिशोर चौधरी, इन्जिनियर वसन्त निधि र सबइन्जिनियर दिलीपकुमार जैसवाल छन् । उनीहरूले मिलेमतोमा साविक खोपवा गाविस८ को जनजागृति नेपाल राष्ट्रिय प्राविलाई भवन निर्माण नहुँदै नापी किताब र कार्य सम्पन्न प्रतिवेदनबिना नै १ लाख ३९ हजार ९ सय ६२ रुपैयाँ बढी भुक्तानी गरेको आयोगले जनाएको छ ।उनीहरूलाई डेढ वर्ष कैद र बिगोबराबर जरिवाना गर्न मागदाबी गरिएको छ । मुद्दा दायर भएसँगै अध्यागमनका १३ जना र जनजागृति नेपाल राष्ट्रिय प्राथमिक विद्यालयका प्रधानाध्यापकसहित जिल्ला शिक्षा कार्यालय, बाराका ५ कर्मचारी सेवाबाट निलम्बित भएका छन् ।"
रोकियो संवैधानिक परिषद्को बैठक,"काठमाडौं (कास) संवैधानिक आयोगका पदाधिकारीबारे पूर्वसहमति हुनुपर्ने प्रमुख विपक्षी दलका नेता तथा कांग्रेस सभापति शेरबहादुर देउवाको अडानपछि संवैधानिक परिषद्को बैठक स्थगित भएको छ । रिक्त संवैधानिक आयोगका पदाधिकारी नियुक्तिका विषयमा छलफल गर्न मंगलबार साँझ परिषद्को बैठक बोलाइएको थियो । मंगलबार दिउँसो बसेको कांग्रेसको पदाधिकारी बैठकले पूर्वसहमति नभई आयोगहरूमा सदस्यहरू नियुक्त गर्न नहुने निचोड निकालेको थियो । बैठक चलिरहेकै बेला देउवाले प्रधानमन्त्री केपी शर्मा ओलीलाई फोन गरेर सहमति नगरी संवैधानिक आयोगहरूमा नियुक्ति गरिए आफूहरूलाई मान्य नहुने बताएका थिए । देउवाको फोन आएलगत्तै प्रधानमन्त्रीज्यूले संवैधानिक परिषद्का सदस्यहरूलाई मंगलबारको बैठक स्थागित भएको खबर पठाउनुभयो, ओलीनिकट स्रोतले कान्तिपुरसँग भन्यो, अब उहाँ बाकु (अजरबैजान) बाट फर्किएपछि मात्रै आयोगहरूमा नियुक्तिको काम अघि बढ्छ होला । पदाधिकारी बैठकको निर्णयअनुसार देउवाले आयोग पदाधिकारी छनोटका लागि अनौपचारिक छलफल गर्नुपर्ने बताएपछि प्रधानमन्त्रीले विदेश भ्रमणको कारण औंल्याउँदै छलफल गर्न समय अभाव रहेको जवाफ दिए । पदाधिकारी नियुक्तिमा अनौपचारिक सहमति नगरी बैठक बस्नुको अर्थ छैन, पहिला अनौपचारिक छलफल गरेर बैठक बसौं भन्ने धारणा पार्टी सभापतिले राख्नुभएको हो, बैठकपछि एक पदाधिकारीले कान्तिपुरसँग भने, बैठक बस्नुअघि प्रतिपक्षले कुनकुन आयोगमा केके पाउने भन्ने प्रस्ट हुनुपर्छ ।"
अन्तःशुल्क स्टिकरको टेन्डर रोक्न निर्देशन,"काठमाडौं (कास) प्रतिनिधिसभाको सार्वजनिक लेखा समितिले अन्तःशुल्क स्टिकर छाप्ने टेन्डर प्रक्रिया तत्काल रोक्न आन्तरिक राजस्व विभाग र अर्थ मन्त्रालयलाई निर्देशन दिएको छ । समितिले गत मंसिरमा दिएको पाँचबुँदे निर्देशन बेवास्ता गर्दै विभागले नेपाली व्यवसायीले भाग लिन नपाउने गरी दोस्रोपटक टेन्डर आह्वान गरेपछि विवाद बल्झिएको हो । नेपाली व्यवसायीले भाग लिन पाउने गरी प्रक्रिया मिलाउन अख्तियार दुरुपयोग अनुसन्धान आयोग र प्रधानमन्त्री तथा मन्त्रिपरिषद् कार्यालयले समेत विभागलाई निर्देशन दिएका थिए । विभागले पुनः पुरानै सर्तमा टेन्डर आह्वान गरेपछि समस्या जटिल बन्दै गएको समितिले जनाएको छ । लेखा समितिका सचिव रोजनाथ पाण्डेका अनुसार निर्देशनपछि एक वर्ष चुप बसेको विभागले करिब ६ करोड रुपैयाँ बराबरको टेन्डरमा नेपालीलाई सहभागी हुन नदिने गरी गत असोज १३ मा गोरखापत्रमा सूचना प्रकाशन गरेको थियो । समितिले अर्थ मन्त्रालयलाई पठाएको पत्रमा कुनकुन कारणले निर्देशन कार्यान्वयन नभएको हो, त्यसको कारणसहित टेन्डरका सबै कागजपत्र सात दिनभित्र उपलब्ध गराउन भनिएको छ । समितिको अर्को निर्देशन नभएसम्म टेन्डरको कुनै काम अघि नबढाउन दोस्रोपटक निर्देशन दिएका छौं, सचिव पाण्डेले भने, टेन्डर नरोके फेरि अर्को प्रक्रिया सुरु गछौं । नेपाली व्यवसायीले आफूहरू स्टिकर छाप्न सक्ने अवस्थामा रहेको भन्दै समितिमा उजुरी दिएका छन् । टेन्डर सूचनामा आवेदक कम्पनी स्टिकर छापेर अरू देशमा आपूर्ति गरेको, १० वर्षमा ५ अर्ब वटा स्टिकर छापेको हुनुपर्ने, स्टिकर पासपोर्ट वा बैंक नोट छापेको १० वर्षको अनुभव हुनुपर्नेलगायत सर्त राखिएका छन् । समितिले मदिरा, सुर्तीजन्य वस्तुलगायतमा आवश्यक स्टिकर र डोरलक छपाइ गर्न नेपाली व्यवसायीले पनि भाग लिन सक्ने विधि तयार गर्न अर्थ मन्त्रालयलाई कात्तिक १ मा ५ बुँदे निर्देशन दिएको छ । सार्वजनिक खरिद ऐन र नियमावलीका आधारमा बोलपत्र मूल्यांकन गर्दा इन्टरग्राफ वा आईएसओ १४२९८ वा सोसरहको संस्थाबाट सर्टिफाई भएका फर्महरूबाट गुणस्तर निश्चित गराउनुपर्ने, स्टिकरको अवैध कारोबार रोक्न सुरक्षाका उपाय अपनाउनुपर्ने, टेन्डरको सर्तमा राखिएका दुई देशको स्टिकर आपूर्तिको कार्य अनुभवको प्रावधान नराखी नेपालीलाई सकारात्मक विभेद लागू गर्नुपर्ने, नेपालको कम्पनीले छपाइको काम पाए सरकारले सुरक्षाविधि अपनाउने निर्देशनमा उल्लेख छ । विभागका महानिर्देशक विनोद कुँवरले लेखाको निर्देशन किन पालना गरिएन भन्नेबारे जवाफ दिन चाहेनन् । समितिबाट अहिले आएको पत्र हेर्न भ्याएको छैन, हेरेर जवाफ दिन्छु, उनले भने, टेन्डर भएको हो, पत्र हेरेर मात्र भन्छु । विभागले सबैतिरको निर्देशन बेवास्ता गरेर नेपाली व्यवसायीलाई पाखा लगाउन खोजेको मिराज पेन्टिङ सोलुसनका सञ्चालक मनोहरराज घिमिरेले आरोप लगाए ।"
प्रदेश सरकारले २२ सय ४६ घर निर्माण गर्ने,"हेटौंडा (कास) प्रदेश ३ सरकारले चालू आर्थिक वर्षमा १० जिल्लामा जनता आवास निर्माण कार्यक्रमलाई अगाडि सारेको छ । प्रदेश ३ को भौतिक पूर्वाधार विकास मन्त्रालयले चालू वर्षमा १० जिल्लामा २ हजार २ सय ४६ घर निर्माण गर्ने भएको हो । उक्त कार्यक्रमका लागि सरकारले ४३ करोड बजेट विनियोजन गरेको भौतिक पूर्वाधार विकास मन्त्रालयका इन्जिनियर सुजन खतिवडाले बताए ।गत आवमा जनता आवास निर्माणका लागि प्रदेश सरकारले २८ करोड ४४ लाख ७४ हजार बजेट विनियोजन गरेकोमा १३ करोड ४२ लाख ५८ हजारमात्र खर्च भएको थियो । चालू आवमा मकवानपुर जिल्लामा ६ सय ५०, चितवनमा ७ सय ६६, सिन्धुपाल्चोकमा ५०, काभ्रेमा ५०, दोलखामा ५०, सिन्धुलीमा ५०, रामेछापमा ५०, नुवाकोटमा २ सय, धादिङमा ३ सय ३० र रसुवामा ५० वटा घर निर्माण गर्ने योजना रहेको छ । यसैगरी काभ्रेमा ज्येष्ठ नागरिक भवन निर्माणका लागि प्रदेश सरकारले यस आवमा १ करोड बजेट विनियोजन गरेको छ । गत आर्थिक वर्षमा प्रदेश सरकारले उक्त भवन निर्माणका लागि ३ करोड बजेट विनियोजना गरेको भए पनि कुल १ करोड ५७ लाख ४३ हजारमात्र खर्च भएको थियो । प्रदेश सरकारले जनता आवास निर्माण कार्य प्रभावकारी बनाउन काठमाडौं, मकवानपुर, चितवन, नुवाकोट, काभ्रे र सिन्धुलीमा भवन कार्यालय स्थापना गरी कार्य सञ्चालन गरिरहेको छ ।प्रदेश सरकारलाई संघले जिम्मेवारी हस्तान्तरण गरेसँगै जनता आवास कार्यक्रमको कार्यविधि बनाई प्रदेशले सञ्चालन गरिरहेको छ । २०७४ साउन २२ गतेभन्दा अगाडि छनोट भएका लाभग्राहीहरूले आवास कार्यक्रमबाट अनुदान प्राप्त गरेका छन् । नेपाल सरकारले गरिब, दलित, लोपोन्मुख, सीमान्तकृत तथा विपन्न नागरिक लक्षित गरी जनता आवास कार्यक्रम ल्याएको हो । प्रदेश सरकारले हाल ३ किस्तामा आवास निर्माण रकम उपलब्ध गराउँदै आएको छ । लाभग्राही सूचीमा रहेकाहरूले कुल ३ लाख ५० हजार रकम अनुदान प्राप्त गर्नेछन् ।सरकारले पहिलो किस्ताबापत् २५ प्रतिशत, जगको काम भएपछि ६० प्रतिशत र घरमा झ्याल, ढोका र अन्य काम सम्पन्न भएपछि १५ प्रतिशत रकम उपलब्ध गराउँदै आएको छ । यसैगरी प्रदेश सरकारले काठमाडौं जिल्लाका बस्ती व्यवस्थित गर्न सहरी गरिब एवं न्य्नू आय भएका परिवारका लागि अपार्टमेन्ट निर्माणका लागि १ करोड बजेट विनियोजन गरेको छ ।जनता आवास कार्यक्रम जनशक्ति अभाव, कार्यविधि र कर्मचारी हेरफेरले गर्दा पनि प्रभावकारी बन्न नसकेको छैन । संघ, प्रदेश र स्थानीय तहको संरचनापछि मन्त्रालयले समन्वय गर्ने काम गर्दै आएको आवास निर्माणका इन्जिनियर खतिवडाले बताए । जिल्लामा भएको भवन शाखाले कुन क्षेत्रमा निर्माण भएको हो, त्यसको किस्ता रकम दिनेसँगै अनुगमन, प्रगति विवरणको प्रतिवेदन तयार गर्नुपर्छ । भौतिक मन्त्रालयले दिएको जानकारी अनुसार जनता आवास निर्माण कार्यक्रमको कार्यविधि संशोधन गर्ने तयारी भइरहेको छ । मकवानपुरमा ६ सय ५० घर निर्माण हुन बाँकी रहेका छन् । यसका लागि १५ करोड रकम चालू आर्थिक वर्षमा छुट्याइएको छ ।"
"सरकार मौन, विपक्षी आक्रोशित","सुरुदेखिकै आवाज हेटौंडामा प्रदेशसभा बैठक सुरु भएदेखि नै सांसदहरूले राजधानी टुंगो लगाउन सरकारसँग माग गरेका थिए । माग सम्बोधन गर्न नेकपा सांसद दीपक निरौलाको संयोजकत्वमा १४ सदस्यीय राजधानी सम्भाव्यता अध्ययन विशेष समिति गठन भएको थियो । समितिले ४५ दिन लगाएर गरेको अध्ययन प्रतिवेदन सभामुखलाई बुझाएको करिब एक वर्षपछि त्यसले सदनमा प्रवेश पायो । राजधानी सम्भाव्यता अध्ययन समितिले काभ्रे, चितवन, भक्तपुर, नुवाकोट र मकवानपुरमध्ये एक जिल्ला राजधानीका लागि उपयुक्त हुने प्रतिवेदन पेस गरेको लामो समयपछि सरकारले कार्यविधि सदनबाट पारित गराएको हो । यसअघि २०७५ चैत १७ मा मुख्यमन्त्री पौडेल र सभामुख श्रेष्ठले जारी हिउँदे अधिवेशनभित्रै राजधानीको विषय टुंगो लगाउने प्रतिबद्धता जनाएका थिए । तर, सदन स्थगित भएको समयमा सरकारले सुटुक्क अधिवेशन अन्त्यको आह्वान गरेपछि राजधानीको विषय टुंगिन सकेन । प्रदेशसभाले चार वटा अधिवेशन सकिसकेको छ । सरकारले ४५ वटा कानुन निर्माण गरी कार्यान्वयन गराएको छ । तर, राजधानी नतोकिँदा सांसदहरू असन्तुष्ट देखिएका छन् । हामीले निर्वाचन क्षेत्रमा गएर जवाफ दिनुपर्छ, सदनमा नेकपाका सांसद चन्द्र लामाले भनेका थिए, हाम्रै सरकारले राजधानीको विषयमा किन ढिलाइ गरेको छ, बुझ्न सकिएको छैन ।"
परिवारले अझै न्याय पाएनन्,"(काठमाडौं)  गलत रगत चढाउँदा ज्यान गुमाएकी सर्लाहीकी ५ वर्षीया बालिका आकृति साहका आफन्त न्याय माग्दै प्रहरी, मानवअधिकार आयोगदेखि अदालतसम्म धाइरहेका छन् । तर, घटनाको ६ महिना बितिसक्दा पनि साहका परिवारले न्याय पाएका छैनन् । मुटुको समस्या भएर गत वैशाख १३ गते बाँसबारीस्थित सहिद गंगालाल राष्ट्रिय हृदय केन्द्र अस्पताल भर्ना भएकी साहको १७ गते शल्यक्रिया भएको थियो । वैशाख २३ गते अस्पतालले बालिकाको मृत्यु भएको घोषणा गर्यो । तर, बालिकाका आफन्तले अस्पतालको लापरबाहीका कारण मृत्यु भएको आरोप लगाए । ओ पोजेटिभ रगत समूह भएकी बालिकालाई ए पोजेटिभ रगत चढाइएको थियो ।बालिकाको शरीरमा गलत रगत चढिसक्दा पनि अस्पतालले आफ्नो लापरबाहीको प्रमाण मेटाउन केरकार गरी मेडिकल रेकर्डका कागजात बिगारेको थियो । उपचारमा अस्पतालका तत्कालीन निर्देशक डा ज्योतिन्द्र शर्मा, डा रवीन्द्रभक्त तिमिला र डा नवीनचन्द्र गौतम संलग्न थिए । घटनालगत्तै उजुरी दर्ता गर्न जाँदा महाराजगन्जस्थित चक्रपथ प्रहरी कार्यालयले उजुरी लिनै मानेन । सरकारी वकिल कार्यालय र जिल्ला अदालतमा मुद्दा दर्ता भएन । महिनौंदेखि उच्च अदालत धाइरहेका छौं, पेसीमात्रै सरिरहन्छ, मृतक बालिकाका आफन्त सुरेन्द्र साहले भने, न्यायको आशा गर्ने कुनै आधार पाइएन । उपचारमा संलग्न चिकित्सकको नाम तोकेरै निवेदन दिँदा पनि प्रहरीले उजुरी नलिएको उनले सुनाए ।प्रहरीमा उजुरी दर्ता नभएपछि आफन्तले न्यायका लागि मेडिकल काउन्सिल, मानवअधिकार आयोग, महानगरीय प्रहरी परिसर र सरकारी वकिल कार्यालय गुहारे । तर, कतै सुनुवाइ भएन । अस्पतालले आर्थिक प्रलोभन दिँदा पनि न्यायका लागि लडिरहेको साह बताउँछन् । आफन्तले न्याय नपाएसम्म बालिकाको शव नै नबुझ्ने अडान लिए । शव एक महिनासम्म महाराजगन्जस्थित फरेन्सिक मेडिसिन विभागमा अलपत्र भयो । बालिकाको उपचारमा लापरबाही नै भएको भन्ने शवको पोस्टमार्टमले समेत पुष्टि भएन । पोस्टमार्टम रिपोर्टमा बालिकाको मृत्युको स्पष्ट कारण खुलेको छैन ।घटनाको करिब दुई महिनापछि मेडिकल काउन्सिलले डा भगवान कोइरालाको संयोजकत्वमा उच्चस्तरीय छानबिन समिति गठन गर्यो । अनुसन्धानबाट बालिकाको शरीरमा गलत रगत नै चढेको पुष्टि भइसकेको छ । रगत चढाउने प्रक्रियामा ल्याब इन्चार्ज विन्देश्वर यादव र टेक्निसियन सरला कोइरालालाई हदैसम्मको कारबाही गर्न काउन्सिलले सिफारिस गरेको छ । ल्याब टेक्निसियनलाई नियमन गर्ने निकाय स्वास्थ्य व्यवसायी परिषद् हो । यी दोषीलाई कारबाही गर्नुपर्ने भन्दै काउन्सिलले परिषद्लाई पत्राचार गरे पनि हालसम्म कुनै कारबाही भएको छैन । दोषी प्रमाणित भइसक्दा पनि उनीहरू गंगालाल अस्पतालमा कार्यरत छन् । परिषद्ले उनीहरूलाई बोलाएर स्पष्टीकरणसमेत सोधेको छैन । विन्देश्वर यादव स्वास्थ्य राज्यमन्त्री डा सुरेन्द्र यादवका आफन्त भएकै आधारमा उनीमाथि कुनै कारबाही नचलाइएको परिषद् स्रोतको दाबी छ । स्वास्थ्य मन्त्रालयले प्रतिनिधि नपठाइदिँदा दोषीलाई कारबाही गर्न नसकिएको परिषद्का अध्यक्ष रामप्रसाद भण्डारीले बताए । उनले भने, घटनाको तहकिकात गर्ने प्रतिनिधि कुरिरहेका छौं । ऐनअनुसार प्रतिनिधिबिना हामीले कसैलाई कारबाही गर्न मिल्दैन । गंगालाल अस्पतालका निर्देशक डा युवराज लिम्बूले भने गलत रगत चढाउने स्वास्थ्यकर्मीलाई कारबाही गर्नुपर्ने पत्र काउन्सिलले नपठाएको दाबी गरे । यहाँका कर्मचारीलाई कारबाही गर्ने जानकारी हामीलाई छैन, उनले भने, पत्र पठाएको भए अस्पतालले दोषी प्रमाणित भएका व्यक्तिलाई कारबाही गर्थ्यो । काउन्सिलले बालिकाको उपचारमा संलग्न स्वास्थ्यकर्मी र चिकित्सक गरी २२ जनालाई स्पष्टीकरण सोध्दै पत्र काटेको थियो । चिकित्सकले चित्तबुझ्दो स्पष्टीकरण नदिएकाले उनीहरूलाई फेरि बोलाएर स्पष्टीकरण सोधिने काउन्सिलका सदस्य डा कालुसिंह खत्रीले बताए । चिकित्सकले आफ्नो गल्ती स्विकार्नुको साटो एकअर्कोलाई दोषारोपण गर्ने खालको स्पष्टीकरण दिएका छन्, उनले भने, यसमाथि पनि काउन्सिलले थप अनुसन्धान गर्दै छ । बालिकाको मृत्युको कारणमा गलत रगत चढ्नु, मुटु बन्द हुनु र बेहोस पार्ने क्रममा त्रुटि हुनुजस्ता धेरै कारण देखिएकाले वास्तविक कारण निकाल्न अनुसन्धान लम्बिएको उनले बताए ।शल्यक्रियामा संलग्न चिकित्सक डा रवीन्द्रभक्त तिमिलालाई विभागीय कारबाही किन नगर्ने ? शल्यक्रियाको अन्तिम व्यवस्थापन गर्ने डा अपूर्व ठाकुरलाई निलम्बन किन नगर्ने ? भन्दै काउन्सिलले स्पष्टीकरण सोधेको थियो । स्पष्टीकरणमा डा ठाकुरले रगतको ग्रुप परिवर्तन गरिएको अक्षर आफ्नो नभएको बताएका छन् । काउन्सिलको व्यावसायिक आचारसंहिता समितिका अध्यक्ष डा ढुण्डीराज पौडेलका अनुसार अक्षर परीक्षण गर्न काउन्सिललाई छुट्टै विज्ञ चाहिन्छ । दोषी पत्ता लगाउन काउन्सिल एक्लैले सक्दैन । गंगालाल अस्पताल र स्वास्थ्य मन्त्रालयको सहयोग भए अनुसन्धान छरितो बनाएर दोषी पत्ता लाग्न सक्छ, उनले भने ।न्याय मागिरहेका बेलामा अस्पतालले भने यो घटना आर्थिक प्रलोभनमा छिनोफानो गर्न खोजेको मृतकका आफन्तको भनाइ छ । दोषी भनिएका मान्छेहरू गाउँ पुगेर बच्चाका आमाबुवालाई पैसाको लोभ देखाउँदै मुद्दा फिर्ता गर्न दबाब दिइरहेका छन्, मृतकका आफन्त साहले भने, म काठमाडौंमा बसेर मुद्दामामिलामा लागिरहेको छु ।"
जग्गा अधिग्रहण प्रक्रिया सुरु,"(रामेछाप)  रामेछाप विमानस्थललाई विस्तार गरी क्षेत्रीय स्तरको उडान गर्ने योजना अघि बढेको छ । नेपाल नागरिक उड्डयन प्राधिकरणले यसका लागि प्रारम्भिक अध्ययन थालेको छ । संस्कृति, पर्यटन तथा नागरिक उडड्यन मन्त्रीको एक सयवटा योजनामा रामेछाप विमास्थलको सुधार विस्तार कार्यक्रमसमेत समावेश गरिएको छ ।२०३५ सालमा निर्माण भएको विमानस्थलको धावनमार्ग छोटो भएकाले त्यसलाई विस्तार गर्न जग्गा अधिग्रहण प्रक्रिया पनि सुरु भएको छ । यसका लागि प्राधिकरणले अधिकारीहरू खटाइसकेको छ ।हाल सञ्चालन रहेको विमानस्थलको लम्बाइ ५ सय ३० मिटर छ । तत्कालका लागि उक्त विमानस्थललाई उत्तरतर्फ २ सय मिटर र दक्षिणतर्फ १ सय मिटर बढाउने योजना प्राधिकरणले अघि सारेको हो । विस्तारका लागि प्रस्तावित क्षेत्रमा पर्ने उत्तरतर्फको जग्गा व्यक्तिगत आबादी हो भने दक्षिणतर्फ तामाकोसीको बगर पर्छ । तामाकोसी नियन्त्रण गर्दा १ सय मिटर जग्गा विमानस्थलका लागि उपयोग गर्न सकिने प्राविधिकहरूको राय छ ।चार महिनाअघि तारा एयरको डोर्नियर विमान रामेछाप विमानस्थलमा अवतरण गर्न लाग्दा परैदेखि घ्रिसिँदै आएको थियो । विस्तार गर्दा पनि हाल अवतरण गर्न सक्नेभन्दा ठूला क्षमताका विमान बस्न सक्दैनन् । डोर्नियर, ट्विनअटर र लेटजस्ता साना आकारका विमानमात्र बस्न सक्ने उक्त विमानस्थल विस्तार गर्दा अवतरण र उडानमा सहजता आउने प्राविधिकहरू बताउँछन् ।प्रमुख जिल्ला अधिकारी लीलाकुमारी केसी पाण्डेले भविष्यका लागि समेत सोचेर अहिले नै क्षेत्र विस्तार गर्नुपर्ने बताइन् ।विमानस्थलमा हाल प्रहरी ब्यारेक, सुरक्षा पोस्ट, एक्सरेलगायतका सामान्य पूर्वाधारसमेत छैनन् । सुरक्षा संवेदनशीलता बुझेर त्यसका लागि योजनामा समावेश गर्नुपर्छ, प्रहरी नायव उपरीक्षक सन्तोषकुमार भट्टराईले भने, अतिरिक्त टर्मिनल भवन विस्तार, प्रतीक्षालय, पार्किङ, शौचालयलगायतको असुविधा भएकाले त्यसलाई समेत मध्यनजर गर्नुपर्छ ।स्थानीयवासीले विमानस्थललाई क्षेत्रीय विमानस्थलका रूपमा विकास गर्नुपर्नेमा जोड दिँदै आएका थिए । काठमाडौंबाट नजिकको पूर्वी पहाडमा पर्ने रामेछापमा पूर्वतर्फका सबै आन्तरिक उडान गर्ने गरी सञ्चालन गर्नुपर्ने स्थानीय बाबुकाजी दाहालले बताए । रामेछाप विमानस्थल उत्रने यात्रु ठूला जहाजले काठमाडौं ओसार्न सके काठमाडौंको हवाई चाप घट्न सक्छ, उनले भने ।"
काष्ठमण्डपमा पाँचौं शताब्दीको मेथ,१९९० सालको भूकम्पमा समेत नभत्किएको काष्ठमण्डपको २०२७ सालतिर पनि जीर्णोद्धार गरिएको थियो । लामो समय रोकिएको काष्ठमण्डप निर्माणको काम उपभोक्ता समितिमार्फत् अघि बढेको छ । समितिका अनुसार काठमाडौं महानगरबाट ५ करोड ५० लाख रुपैयाँ निकासा भएको छ । त्यसमध्ये २ करोड २३ लाख १९ हजार रुपैयाँ खर्च भएको समितिका सचिव गौतम डंगोलले जानकारी दिए । काष्ठमण्डप माटोको जडानबाट निर्माण भइरहेको छ ।
कारबाहीमा जनप्रतिनिधिको मौनता,"(भक्तपुर)  भक्तपुरका चारवटै स्थानीय तहमा सार्वजनिकपर्ति जग्गा अतिक्रमण गरी प्लटिङ भइरहे पनि सम्बन्धितलाई कारबाही हुन सकेको छैन । स्थानीय तहको नेतृत्व लिएका जनप्रतिनिधिले मौन स्वीकृति दिएकाले जग्गा कारोबारीलाई प्लानिङ गर्न हौसला मिलेको स्थानीयबासीको आरोप छ ।दसैं बिदाको मौका छोपेर जग्गा व्यवसायीले सूर्यविनायक नगरपालिका८ सिपाडोलमा डोजर चलाएर जग्गा प्लटिङ गरेका छन् । भिरालो जग्गामा डोजर लगाएपछि स्थानीयबासीको सिँचाइको मुख्य स्रोत राजकुलोसमेत पुरिएको छ । जग्गा प्लटिङ गर्न वडा कार्यालयको सिफारिसमा नगरपालिका र नगर विकास प्राधिकरणबाट स्वीकृति लिनुपर्ने हुन्छ । तर यहाँको जग्गा प्लानिङ गर्न डोजर चलाउन कसैले पनि स्वीकृति लिएको छैन, वडाध्यक्ष किरण थापाले भने, रातारात डोजर चलाएर प्लानिङ गरिएको छ ।प्लटिङको स्वीकृति सिफारिस गर्नुअघि नगरपालिकाले बस्तीयोग्य होहोइन अध्ययन गर्नुपर्ने नियम छ । खेतीयोग्य जग्गामा प्लटिङको सिफारिस गर्न मिल्दैन । नगरपालिकाले बस्तीयोग्य जग्गाको यकिन गरेर सिफारिस गरेपछि मात्र नगर विकास प्राधिकरण कार्यालयले स्वीकृति दिने नीतिगत व्यवस्था छ । जग्गा व्यवसायीले नगरपालिका, नगर विकासलाई बेवास्ता गर्दै सार्वजनिक सम्पत्तिको अतिक्रमण गरी डोजर चलाएको स्थानीयवासी बताउँछन् । सिँचाइको मुख्य स्रोत राजकुलो पुरिएको छ भने सार्वजनिक बाटो नै मासिने गरी प्लानिङ गर्न लागिएको छ, स्थानीय केशव बस्नेतले भने । अवैध प्लटिङको विषयमा वडा कार्यालयमा उजुरीसमेत परेको छ । सिपाडोलमा जस्तै चाँगुनारायण नगरपालिका८ कालीओपीस्थित कमलविनायकनगरकोट वैकल्पिक सडक नै मिचेर जग्गा प्लटिङ गरिएको छ । जग्गा व्यवसायीले सडकको पर्खाल नै भत्किने गरी प्लटिङ गरेका हुन् । उक्त स्थानमा जग्गा खरिद गर्ने ग्राहकले भवन बनाउन मिल्ने अवस्थासमेत छैन । तीनतिरबाट सडकको मापदण्ड मिचेर भिरालोमा प्लटिङ गरिएको छ, स्थानीय ध्रुव केसीले भने, सडकको मापदण्ड छोड्दा कुनै संरचना नै बन्दैन । केन्द्रीय सरकार र नगरपालिकाले जग्गा प्लटिङ कार्यविधि तथा निर्देशिकासमेत बनाएका छन् । तर, अनुमतिबिना प्लटिङ गर्दासमेत नगरपालिकाले कारबाहीको प्रक्रिया अघि बढाएको छैन ।स्थानीय जनप्रतिनिधिको आडमा भूमाफियाले सार्वजनिक जग्गा, सडक, राजकुलो, खोला मिचेर पर्खाल लगाउने, डोजर चलाउने काम गरेका छन्, चाँगुनारायण नगरपालिका९ ताथलीका विमल थापाले भने, कारबाहीको कुरै छाडौं उल्टै संरक्षण छ । चाँगुनारायण नगरपालिकाका ९ वटै वडामा मापदण्डविपरीतका प्लटिङ भइरहेको उनले बताए । सूर्यविनायक नगरपालिकाको जग्गा प्लटिङ कार्यविधि२०७४ र चाँगुनारायण नगरको जग्गा विकास निर्देशिका२०७४ अनुसार व्यवसायीले नगरपालिकाको कार्यविधिविपरीत स्वीकृति नै नलिई प्लटिङ गरका छन् । कार्यविधिअनुसार प्लटिङ गर्दा नक्साको आवेदन नगरपालिकामा दर्ता भएको मितिले सात दिनभित्र भवन इजाजत शाखाले स्थलगत सर्जमिन गरी सम्बन्धित सँधियार र रोहवरमा वडा कार्यालयका प्रतिनिधि तथा अन्य सात जनालाई राखी नगरपालिकामा पेस गर्नुपर्ने हुन्छ । जग्गा प्लटिङको नाममा व्यवसायीले मनोमानी ढंगले डोजरएक्स्काभेटर चलाएको स्थानीयको गुनासो छ । प्लटिङको नाममा व्यवसायीले स्थानीयको आँखामा छारो हाल्ने काम गरेका छन्, स्थानीय अरुणा श्रेष्ठले भनिन्, सस्तोमा जग्गा किनेर महँगोमा बेच्नलाई ढिस्को ताछेर सम्याइएको छ । जथाभावी ढिस्को ताछ्ने, सडक खन्ने गर्दा बस्ती भासिने जोखिम बढेको उनले बताइन् । नगरपालिकाले भने स्वीकृतिबिना प्राकृतिक संरचनाको ख्याल नगरी बनेको प्लानिङलाई मान्यता नदिने जनाएको छ । अव्यवस्थित प्लटिङ क्षेत्रमा घरबाटोको सिफारिस हुँदैन, सूर्यविनायक नगरपालिका प्रमुख वासुदेव थापाले भने । अव्यवस्थित रूपमा स्वीकृति नै नलिई प्लानिङ भएको जग्गा खरिद नगर्न नगरपालिकाले आह्वान उनी बताउँछन् । मध्यपुर थिमि र भक्तपुर नगरपालिकाले जग्गा एकीकरण आयोजनाहरू सञ्चालन गरिरहेका छन् । काठमाडौं उपत्यका नगर विकास प्राधिकरण जिल्ला आयुक्तको कार्यालय भक्तपुरका अनुसार २०७५ कात्तिकसम्म ३७ स्थानमा निजी प्लानिङले स्वीकृति लिएको तथ्यांक छ । एक वर्षयता कुनै कम्पनी तथा व्यक्तिले निजी प्लानिङको स्वीकृति नलिएको इन्जिनियर गणेश कोजुले बताए ।"
गुठीको जग्गामा रेस्टुरेन्ट,"काठमाडौं (कास) कीर्तिपुरको बाघभैरवस्थित गुठीको जग्गामा रेस्टुरेन्ट सञ्चालनका लागि भौतिक संरचना निर्माण थालिएपछि विवाद भएको छ । नाच प्रशिक्षण गराउने जग्गामा लहना रेस्टुरेन्टले पिलर उठाउन डन्डीसमेत बिछ्याइसकेको छ । कीर्तिपुर नगरपालिका १ स्थित कित्ता नम्बर १०३ को १ आना ३३ पैसा क्षेत्रफलमा रहेको जग्गामा भवन बनाउन लागिएपछि संस्कृतिविद् र सरोकारवालाहरूले विरोध जनाएका छन् । बाघभैरव माली गुठी, कीर्तिपुर आँग छेँ (कोतघर), दे गुठी, कजी खलः र नाचसँग सम्बन्धित संस्थाहरूले उक्त कार्य नरोकिए कीर्तिपुरका कुनै पनि सांस्कृतिक गतिविधिमा भाग नलिने चेतावनी दिएका छन् ।भवन नबनाउन रेस्टुरेन्ट सञ्चालकलाई पटकपटक सचेत गराएका छौं, बाघभैरव माली गुठियार ईश्वरकुमार मालीले भने, अटेर गरे जात्रापर्वमा परम्पराअनुसार गुठीले गर्नुपर्ने सम्पूर्ण पूजापर्व ठप्प पार्छौं । कुनै पनि हालतमा सम्पदा मास्न नदिने उनले बताए । उनका अनुसार गुठी जग्गा लहनाले भाडामा चलाइरहेको थियो । गुठी जग्गा बनिरहेको उक्त भवन निर्माण रोक्न कीर्तिपुर नगरपालिका१ नम्बर वडा कार्यालयले रेस्टुरेन्ट अवस्थित टोलका भजन खलक थाम्बहाल दाफाः खलः का नाममा पत्राचार गरेको छ । वडाध्यक्ष हर्ष महर्जनले दुवै पक्षबीच सहमति नभएसम्म भवन निर्माण गर्न नदिने बताए । अहिले भवन बनाउन लागेको जग्गा प्रत्येक १२ वर्षमा हुने बाघभैरव नाच सिकाउने ठाउँ हो, उनले भने, यसलाई खुल्ला नै छोड्नुपर्छ ।लहना कीर्तिपुर क्षेत्रमा चल्ने नेवारी खाजा घरमध्ये एक हो । स्थानीय केही व्यक्तिको लगानीमा २०६३ सालमा कीर्तिपुर१ थम्बहाल टोलस्थित सार्वजनिक भवनमा यो रेस्टुरेन्ट स्थापना भएको थियो । लहनाका सञ्चालक राजमान मानवले रेस्टुरेन्टलाई पर्याप्त जग्गा भएको दाबी गर्दै गुठीको जग्गा मास्न नखोजेको प्रतिक्रिया दिए । सार्वजनिक जग्गामा निर्माण गरेर निजी जग्गासमेत सार्वजनिक बनाउन लागेका हौं, उनले भने, भवन बनाएपछि पहिलो अधिकार बाघभैरव माली गुठीकै हुनेछ । उनका अनुसार गुठी जग्गाको दक्षिण र उत्तरतिर निजी जग्गा छ । गुठियार र व्यक्तिगत जग्गाधनी दुवैलाई मिलाउन भवन बनाउन लागेको उनले तर्क गरे । सरोकारवालासँग छलफल गरेर सहमतिमा अगाडि बढ्ने सोचले काम रोकिएको हो, उनले भने । कीर्तिपुर नगरपालिका मेयर रमेश महर्जनले विवाद मिलाउने प्रयास भइरहेको र दुईचार दिनमै निकास निकाल्ने बताएका छन् ।संस्कृतिविद् प्रयागमान प्रधान सांस्कृतिक महत्त्व बोकेको जग्गामा कुनै पनि हालतमा भवन बनाउन दिन नहुने बताउँछन् । कीर्तिपुरको सांस्कृतिक सम्पदा कुनै ठाउँ विषेशको मात्र भनाइ राष्ट्रकै सम्पत्ति हो, उनले भने ।दसैंका बेला लहनाले अटेर गरेर पिलर ठड्याउन डन्डी बिछ्याएपछि बाघभैरव माली गुठियारले विजयादशमीमा कीर्तिपुर कोतघरमा इन्द्र बाजा बजाउन बन्दसमेत गरेका थिए ।"
अपांगमैत्री लिफ्ट बनाउन म्याद थपेको थप्यै,"ललितपुर (कास) ललितपुर महानगरपालिकाको लिफ्ट निर्माण गर्ने कम्पनीले तोकिएको समयमा काम नसकेपछि म्याद थपेको थप्यै छ । असार १५ भित्र काम सक्नुपर्ने समयसीमा तोकेर महानगरपालिकाले गत फागुन २१ गते आरएमएस इन्टनेसनल कम्पनीसँग सम्झौता गरे पनि अझै काम सकिएको छैन । निर्धारित समयमा काम नसकेपछि महानगरले असोज मसान्तसम्म काम सकाउनुपर्ने गरी म्याद थप गरेको थियो । महानगरको कार्यालय अपांगमैत्री बनाउन लिफ्ट बनाउन ठेक्का पाएको कम्पनीले काममा ढिलाइ गरेको हो । महानगरका उपमेयर गीता सत्यालले लिफ्ट निर्माणको काम अन्तिम चरणमा पुगेको भन्दै ठेक्का पाउने कम्पनीको बचाउ गरिन् । लिफ्टमा सिसा राख्नमात्रै बाकीँ छ, उनले भनिन् । लिफ्टको ९० प्रतिशत काम सकिएको महानगरका इन्जिनियर श्रीविकास महर्जनले बताए । पाँच ढोका भएको लिफ्ट जडानको काम सकिएपछि अशक्तलाई माथिल्लो तल्लामा पुग्न र ओर्लन सजिलो हुने उनको भनाइ छ ।कम्पनीका प्रमुख हरिशचन्द्र पौडेलले बिहान र बेलुकामात्रै काम गर्नुपर्ने भएकाले बेलैमा काम गर्न नसकिएको बताए । तीन दिनभित्र काम सकिन्छ, उनले दाबी गरे । महानगरपालिकाले लिफ्ट निर्माणका लागि १ करोड ८ लाख रुपैयाँमा टेन्डर आह्वान गरेको थियो । आरएसएसले ८२ लाख ३० हजार रुपैयाँमा ठेक्का लिएको थियो । जडान हुँदै गरेको लिफ्टको क्षमता एक हजार किलोग्राम अर्थात् एकचोटिमा १५ जना अट्ने हुनेछ ।"
कृत्रिम मुठभेडका दोषीमाथि कारबाही गर,"गत असार ५ गते सर्लाहीको लालबन्दीमा प्रहरीद्वारा नेत्रविक्रम चन्द नेतृत्वको समूहका सर्लाही जिल्ला इन्चार्ज कुमार पौडेल मारिएपछि सरकारले दाबी गर्यो, प्रहरी र चन्द कार्यकर्ताबीच दोहोरो गोली हानाहान हुँदा निजको मृत्यु भएको हो । घटनाको ठीक चार महिनापछि सोमबार राष्ट्रिय मानव अधिकार आयोगले उक्त सरकारी दाबीलाई झूटो ठहर्याएको छ । पौडेललाई प्रहरीले नियन्त्रणमा लिएर गोली हानी हत्या गरेको निष्कर्ष निकाल्दै आयोगले संलग्न सुरक्षाकर्मीर् र आदेश दिने उच्च अधिकारीमाथि पनि छानबिन गरी कारबाही गर्न सरकारलाई निर्देशन दिएको छ । आयोगको ठहरपछि यो घटना विवादित बन्न पुगेको छ । अब सरकारले आयोगको सुझाव मनन गर्दै विषयगत विशेषज्ञसहितको टोलीमार्फत घटनाबारे स्वतन्त्र र निष्पक्ष अनुसन्धान गरी दोषीलाई कारबाही गर्नुपर्छ ।प्रहरीबाट दाबी भएजस्तो दोहोरो भिडन्त वा आत्मरक्षाको स्थिति कतैबाट पुष्टि नभएको आयोगको ठहर छ । पौडेललाई नियन्त्रणमा लिइएपछि नौ राउन्ड गोली हानी हत्या गरेको निष्कर्ष निकाल्दै आयोगले शव परीक्षण क्रममा न्यूनतम प्रक्रियासमेत पूरा नगरेकामा जिल्ला अस्पताल सर्लाहीका तत्कालीन चिकित्सकलाई समेत सचेत गराउन भनेको छ । प्रहरी महानिरीक्षकको प्रत्यक्ष कमान्डमा रहेको विशेष ब्युरोबाट प्रहरी निरीक्षकको नेतृत्वमा खटिएको घुमुवाले नै कृत्रिम मुठभेडको बहानामा यसरी हत्या गर्नु खेदजनक मात्र होइन, गैरकानुनीसमेत छ । यस्ता कृत्रिम मुठभेडहरूले प्रहरी प्रशासनको नियतमाथि मात्र प्रश्न उठ्दैन, मुलुकको कानुनी शासन पनि कमजोर बन्छ ।पछिल्ला वर्षहरूमा पौडेल मात्र होइन, चन्द समूहकै केही कार्यकर्ता, केही गुन्डा नाइके र बालक अपहरणकारीसमेत यस्तै मुठभेडका नाममा मारिएका छन् । घटनाक्रम हेर्दा, विभिन्न शंकास्पद पृष्ठभूमिका व्यक्तिहरूको मुठभेडका नाममा हत्या गर्ने प्रचलन नै स्थापित हुन खोजेको प्रतीत हुन्छ । आपराधिक पृष्ठभूमि का व्यक्तिहरू यसरी मारिनुलाई लोकले सामान्य रूपमा लिइदिँदा सजायको भागीदार हुनुपर्ने प्रहरीलाई उल्टो ढाडस मिलेजस्तो देखिन्छ । तर सचेत समाजले बुझ्नुपर्छ हाम्रो संविधानमा मृत्युदण्ड वर्जित छ, जतिसुकै ठूलो अपराधीको पनि ज्यान लिने अधिकार कसैलाई छैन । झन् राज्यको दायित्व त अपराधीलाई कानुनी कारबाही गरी सुध्रने अवसर दिनु हो । तसर्थ, नागरिक अधिकारको पहरा दिनुपर्ने प्रहरीले नै व्यक्तिको बाँच्न पाउने संवैधानिक हक नै छिन्नु सरासर अमानवीय, अनैतिक र गैरकानुनी छ । प्रहरीले दोहोरो मुठभेड र आत्मरक्षाको बहाना बनाउने गरे पनि यस्ता धेरै घटनामा पक्राउ गरिसकेपछि हत्या हुने गरेको पाइन्छ । आत्मरक्षाका लागि प्रहरीले अत्यावश्यक अवस्थामा प्रकृति हेरी गोली चलाउन नसक्ने होइन तर त्यसको विश्वसनीय आधार हुनुपर्छ । आरोपित व्यक्तिलाई प्रहरीले सकेसम्म जिउँदै समात्नुपर्छ, केही गरी पक्रन असम्भव भए र आफ्नै सुरक्षा संकटमा परे मात्र प्रहरीले गोली हान्न सक्छ, त्यो पनि घुँडाभन्दा मुनि । तर ज्यानै लिने अधिकार प्रहरीलाई छँदै छैन । कुनै आरोपित व्यक्तिको ज्यानै लिइँदिँदा उसको बाँच्न पाउने अधिकार मात्र हनन हुँदैन, सम्बन्धित अपराधका प्रमाणसमेत नाश हुन्छन् । राज्यको कर्तव्य अपराधका आरोपीहरूलाई कानुनी कारबाही दिलाउने हो । यसका लागि अपराध अनुसन्धानमा भूमिका खेल्ने दायित्व प्रहरीको हो । पौडेलको अपराध केकस्तो थियोथिएन बेग्लै पक्ष हो तर जतिसुकै कुख्यात अपराधीलाई पनि बाँच्न पाउने अधिकार हुन्छ । यस्तो अधिकारको उल्लंघन राज्यले गर्नु संविधानकै खिलाफमा जानु हो । यसले भोलिका दिनमा प्रहरी नरुचाएको जो कोही निर्दोष व्यक्ति पनि यस्तै घानमा पर्न सक्छ । त्यस्तो अवस्था सिर्जना भएमा समाजले प्रहरीबाट सुरक्षाको सट्टा भय पाउने खतरा रहन्छ । प्रहरीलाई यस्तो कारबाही मा छुट दिँदै जाँदा दण्डहीनता मात्र मौलाउँदैन, समग्र प्रहरी संगठन नै अराजकतातर्फ डोरिने डर हुन्छ । त्यही भएर मानव अधिकार आयोगले कुनै पनि सुरक्षा निकायका कर्मचारी कानुनविपरीतका आदेश कार्यान्वयन नगर्न स्वतन्त्र रहन सक्ने व्यवस्थालाई कानुनमार्फत संरक्षित गर्न सरकारलाई निर्देशन दिएको छ, यसबारे सरकार र संसद्को पनि ध्यानाकर्षण हुन आवश्यक छ । यस्ता घटनाहरूमा आदेश दिने उच्च अधिकारीहरू पनि जवाफदेही हुनैपर्छ । आयोगले उच्च अधिकारीबाट मौखिक रूपमा प्राप्त महत्त्वपूर्ण आदेशलाई समेत सम्बन्धित प्रहरी कार्यालयले अभिलेखमा राख्ने व्यवस्था मिलाउन दिएको निर्देशनको पालना गर्नुपर्छ । साथै, चन्द समूहका गतिविधिमाथि सरकारले प्रतिबन्ध लगाएको सन्दर्भमा अहिले जुनसुकै बहानामा मुलुकमा मर्ने र मार्ने उपक्रम फेरि सुरु हुन सक्ने खतरा यथावत् छ । हिंसाप्रतिहिंसाको दशक लामो दुष्चक्रबाट त्राण पाउँदै गरेको मुलुकले फेरि अर्कोर् द्वन्द्व झेल्न सक्दैन, यसबारे सम्बन्धित सबै पक्ष संवेदनशील बन्नैपर्छ । सरकार र चन्द समूह दुवैले आआफ्ना हठ छोडी अविलम्ब वार्तामा बस्नुपर्छ । घोषित रूपमा द्वन्द्व सुरु नगरिसकेको भए पनि चन्द समूहका गतिविधिहरू हिंसात्मक राजनीतिउन्मुख देखिन्छन्, यसले मुलुकलाई जानीजानी मुठभेडतर्फ धकेल्ने खतरा रहन्छ । जोजो पक्ष द्वन्द्वमा भिडे पनि त्यसको मारमा पिल्सिने सर्वसाधारण हुन् । संविधानले आफ्ना राजनीतिक कार्यसूची जनअनुमोदित गराएर शान्तिपूर्ण बाटोबाटै शासनसत्तामा पुगेर जनहितमा काम गर्ने अधिकार जोकोहीलाई दिएको छ । चन्द समूह हिँड्नुपर्ने बाटो पनि यही हो । र, त्यो बाटोसम्म ल्याउन सरकारका तर्फबाट आवश्यक सबै पहलकदमी लिएर सार्थक संवाद सुरु गर्नुपर्छ ।"
सबैलाई कारबाही हुनुपर्छ,"पछिल्ला दिनहरूमा एकपछि अर्को गर्दै विभिन्न बहानामा अपराध गर्नेहरू पक्राउ परेको सुन्न पाउँदा खुसी लागेको छ । थोरै भए पनि गल्ती गर्दा कानुन छ है भन्नेसम्म महसुस भएको छ । बहालवाला सभामुख बलात्कार काण्डमा पक्राउ पर्नु, १२ वर्षभन्दा पहिला जिउँदै मानिस जलाएको आरोपमा तत्कालीन मन्त्री तथा बहालवाला सांसद मोहम्मद अफताब आलम पक्राउ पर्नु, दोलखाका सांसद पार्वत गुरुङ पक्राउ पर्नु लगायत विभिन्न घटनामा संलग्न दोषीहरू समाती अनुसन्धान गर्दा कानुन छ कि भन्ने आभाष भएको छ । विगतमा ठूलाबडाहरूले अपराध गर्दासमेत कुनै कारबाही नगर्दा सर्वसाधारणमा निराशा र भय पैदा भएको थियो । गलत गर्ने अपराधी चाहे प्रधानमन्त्री हुन्, मन्त्री हुन्, उच्चपदस्थ कर्मचारी हुन् वा सर्वसाधारण सबैलाई कानुन बमोजिम दण्ड, सजाय दिएमा न्याय पाएको महसुस हुनेछ । तराईमधेस, हिमाल, पहाड सबैतिर विगतदेखि नै आपराधिक गतिविविधमा संलग्नहरू समाजमा खुलेआम हिंँडिरहेको देख्दा डरैमर्नु भएको छ । द्वन्द्वकालका घटना त्यतिकै थन्किएका छन् । सबैलाई राज्यले कानुनी कारबाहीको दायरामा ल्याउन सक्नुपर्छ । चन्द्रप्रसाद खनाल, लम्की, कैलाली"
प्रतिभासँग गाँसिएका चोटहरू,"धादिङकी ११ वर्षीया बालिका कमला घिमिरे आफ्नो दोहोरी गायन क्षमताका कारण यतिबेला सामाजिक सञ्जालमा छाएकी छन् । समाजशास्त्रीय दृष्टिकोणबाट अबोध बालिकाले ठूलासँग जुहारी खेलेको प्रेमगीत कतिपय ठाउँमा अपाच्य बनिरहेको बेला उषा थपलियाको चर्चाभित्रका विवश कमलाहरू सोमबार प्रकाशित आलेखले थप टिप्पणी गर्न बाध्य बनायो । लेखिकाले प्रतिभाको कदर गर्दै बालिकामाथि परेको नकारात्मक प्रभाव सम्बन्धमा शिक्षा, स्वास्थ्य, मनोवैज्ञानिक असरको कुरामात्र उठाएकी छन् । तथापि उनलाई कठपुतली बनाएर मजा लिने कलाकार लगायतका व्यक्तित्वसँग जोडिएका सवालहरू गनेर साध्य छैन । प्रतिभाको प्रबर्द्धन बालशुलभ गायन कलाको अभ्यासबाट हुन्छ कि प्रेमले भरिएका शब्दहरूबाट ? अबोध बालिकालाई प्रेमजन्य शब्दजालको घेराबन्दीमा पारेर तमासा देखाउनु, दिग्भ्रमित पार्नु बाल यौनहिंसाको अमूर्त रूप होइन र ? बालिकाको भोक, निद्रा, बालशुलभ गतिविधि, पढाइलेखाइको परवाह नगरी रातव्याल जुनसुकै बेला बोलाएर स्वार्थपूर्तिका लागि लगातार ५६ घन्टा दोहोरी गाउन बाध्य पार्दा मानसिक र शारीरिक आघात नपर्ला भनी कसले भन्ने ? बालापनको निर्विकार अभिव्यक्तिस्वरुप बालिकाले भनेकी छन् ः मेरो फोटो राखेर युट्युब च्यानल अरुहरूले चलाउँछन्, मेरो राम्रोनराम्रो सबै भिडियो हाल्छन्, यसले मलाई पछि नराम्रो गर्छ, सबैजना मिलेर ब्लक गर्नुपर्छ । मेरो पढाइ चौपट भइसक्यो, विदाको दिनमात्र आए हुन्थ्यो । हेरौं त उनको क्रन्दन, कति चोट पर्न थालिसकेको रहेछ । भुवनेश्वर शर्मा, चन्द्रागिरि२, काठमाडौं कमला जस्ता अबोध बालिकालाई कलाकार बनाएर के सिकाइँदैछ ? चौतारीको वर मलाई माया गर, झिमझिम स्यानु नझिम्क्याउ परेली खुत्रुक्कै हुन्छु म लगायतका गीत सुन्दा लाग्छ, हामी समाजलाई कता लग्दैछौं ? ११ वर्षकी कमलाको भविष्य के होला ? हाम्रा चेलीबेटीहरू दिनदहाडै बलात्कार भइरहेका छन् । विवाहित महिला वरिष्ठ नेताद्वारा बलात्कृत भइरहेको समाजमा कमलाजस्ता अबोध बालबालिकालाई यस्ता अश्लील गीत गाउन प्रेरित गर्ने अभिभावक र शिक्षकहरूबारे पनि उल्लेख हुनुपर्थ्यो, लेखमा । कमलालाई चारचौरस घुमाएर पैसा कमाउने भोलि कमला घर न घाटको भइन् भने यस्ता प्रतिभाको सरकारले जिम्मा लिनुपर्छ भनेर सरकारलाई दोषारोपण गर्ने यही समाज र यिनै कलाकार हुन्छन् । यो लेखले यी कुरालाई पनि समेट्नुपर्थ्यो ।कमला जस्ता प्रतिभालाई विद्यालयका प्रधानाध्यापक तथा शिक्षकले बाल अधिकार, बालविवाह विरुद्ध चेतना प्रवाह गर्ने, सरसफाइ, स्वास्थ्य, शिक्षा आदि विषयमा अगाडि बढाउने र जिल्लास्तरीय प्रतिभा पुरस्कार दिँदै लानुपर्ने हो भन्ने कुरा आएको भए राम्रो हुने थियो । श्रीप्रसाद पोखरेल, इटहरी"
अकबरी सुन कि फलाम ?,"राजनीतिमा अपराध हावी भएको देख्दा चिन्ता लागेर आउँछ । मात्रा कम र बढी मात्रै हो, सबै दलको अवस्था लगभग उस्तै छ । लाज पचेका नेताहरू राम्रालाई भन्दा हाम्रालाई गतिलैसँग काखी च्याप्छन् । साम, दाम, दण्ड, भेद नीति अवलम्बन गरी चुनाव जितेपछि अधिकांशको ध्यान कमाउने र आफ्नालाई पोस्ने मात्र हो । आफूलाई ठूला नेता भन्न मनपराउनेहरूको पनि हालत यही नै छ । दूरदृष्टि र गतिशीलताको अभाव हामीले झेलिनै रहेका छौं । अनेक हत्कण्डा अपनाएर राजनीतिलाई विकृत पार्न मरिमेट्ने रोग यथावत रहेसम्म देशले समृद्धिको बाटो समात्ने गुञ्जायस छैन । यद्यपि न्यायालयको अहिलेको सक्रियताले अलिकति राहत महसुस गराएको छ । आम नागरिक अलिक चनाखो हुने र विधिविधानले दह्रो खुट्टा टेक्ने हो भनेमात्र सुरक्षाको अनुभूति होला । अन्यथा हाम्रो लोकतन्त्रलाई सक्कली लोकतन्त्र भन्नु र खिया लागेको फलामलाई अकबरी सुन भन्नु उस्तैउस्तै होला । कृष्ण कुम्पुरे, आदमटार, धादिङ"
निर्वाचितलाई तलब कि भत्ता ?,"संघीयता कार्यान्वयन हुनेगरी संविधान जारी भएको चार वर्ष पूरा भएको छ । संघीयताको अभ्यासमा तीन तहको जनप्रतिनिधिमूलक संस्थाहरू खडा भएका छन् । माथिल्लो तहमा संघीय संसद र त्यसबाट निर्वाचित संघीय सरकार छ । बीचमा सातवटा प्रादेशिक संसद र प्रदेश सरकार छन् । तल्लो तहको सरकारको रूपमा ७ सय ५३ स्थानीय तह र स्थानीय सरकार गठन भएका छन्, क्रियाशील रहेका छन् । तीनै तहका सरकारहरू संविधानको परिधिभित्र रहेर कानुनी शासनभित्र बनेका छन्, चलिरहेका छन् भन्ने विश्वास सबैले गरिरहेका छौं । तीनै तहको सरकारलाई कानुन बनाउने अधिकार छ । प्रदेश सरकारले तलबसहितको सेवासुविधा तोक्नेगरी बनाएको कानुनलाई हालै सर्वोच्च अदालतको संवैधानिक इजलासले खारेज गरिदिएपछि जननिर्वाचित प्रतिनिधिहरूले तलब खान पाउने कि नपाउने ? भन्ने बहस सुरु भएको छ । समाजमा सरकारका प्रतिनिधिको रूपमा दुईथरी मानिस सार्वजनिक सेवा प्रवाहको लागि बसेका छन् । राज्यको प्रशासनिक कामकारबाहीको लागि कर्मचारीहरू रहेका छन् भने सरकारको नेतृत्व गर्ने, नीति निर्माण र कार्यान्वयनको व्यवस्थापकीय जिम्मेवारीमा राजनीतिक दलहरूबाट चुनिएका र जनताले भोट दिएर निर्वाचित नेताहरू । यी दुवैको साझा उद्देश्य संविधान र कानुन बमोजिम राज्यका सेवासुविधा जनतालाई सहज र सर्वसुलभ ढंगले प्रवाह गर्नु हो । अर्को अर्थमा भन्ने हो भने कर्मचारी सेलेक्टेड र जनप्रतिनिधिहरू इलेक्टेड हुन् । सेलेक्टेडले तलब सुविधाबारे अग्रिम जानकारी पाएर आएका हुन्छन् भने इलेक्टेडहरू आफ्नो पार्टीको घोषणापत्रमार्फत जनतालाई आश्वासन दिएर चुनाव जितेर निश्चित अवधिको लागि चुनिएर आएका हुन्छन् । कर्मचारीले पारिश्रमिक लिएर दिने सेवा राज्यले खरिद गरेको हो । तर जनप्रतिनिधिले दिने सेवा सामाजिक र राजनीतिक हिसाबले अमूल्य हुनुपर्छ । त्यसलाई पारिश्रमिकसँग तुलना गर्नु हुँदैन । त्यसैले निश्चित अवधिका लागि राजनीतिक म्यान्डेट लिएर जनताको पक्षमा काम गर्न आएकाहरूले मासिक तलब नै तोकेर लिन मिल्दैन । नोदनाथ त्रिताल, चौबिसे गाउँपालिका३, धनकुटा"
गुठी सम्पदा : दोहन कि संरक्षण ?,"नयाँ बाटोअझै महत्त्वपूर्ण पक्ष गुठीको आधार अचल सम्पत्ति नासिंँदै सिद्धिँदै गएको परिप्रेक्ष्यमा, मठमन्दिर, जात्रामात्रा आदिको जगेर्ना र निरन्तरताका लागि साधनस्रोत जुटाउन अब नयाँ उपायहरूको अवलम्बन गर्नुपर्छ । जर्मनी, अष्ट्रिया, आइसल्यान्ड आदिमा जस्तो हरेक कमाऊ व्यक्तिले आफूले आस्था राख्ने धर्म र परम्परालाई स्वेच्छाले आफ्नो आयको १ प्रतिशतसम्मको रकम सांस्कृतिक संरक्षण करका रूपमा तिर्ने र राज्यले सरोकारवाला संस्थाहरूलाई सो रकम उपलब्ध गराउने एउटा उपाय छ । जापानमा जस्तो निश्चित व्यापारिक घराना वा उद्योगहरूले निश्चित मठमन्दिरको संरक्षकत्व लिई आफूले तिर्ने करको निश्चित अंश सो संस्थालाई दिने, त्यसको मर्मतसम्भार गर्ने र राज्यले त्यस्ता दातालाई कर छुट दिने अर्को उपाय छ । यसैगरी बेलायतमा जस्तो चिट्ठा चलाउने र पुरस्कार बाँडेर बचेको रकम मठमन्दिर, पाटीपौवा, पुस्तकालय, संग्रहालय, ढुंगेधाराउद्यान आदिको सञ्चालन रखरखाव र पुनर्निर्माणमा खर्च गर्ने अझै अर्को उपाय छ । तर यसरी उठाएको रकमको विनियोजन र नियमन बलियो हुनुपर्छ । आशा छ, आगामी दिनमा पक्षप्रतिपक्ष सबैतिरका राजनेताले अलि फरक ढंगले सोच्न थाल्नेछन् र यतातिर ध्यान दिनेछन् । लेखक अक्सफोर्ड विश्वविद्यालयका प्राध्यापक हुन् ।"
उद्देश्य के लिनु ? उद्यम गर्नू,विज्ञानबाबु रेग्मी
कृषिलाई भुइँ छोड्न नदिऊँ,"दुई वर्षअघि चुनावताका दलहरूले प्रस्तुत गरेका प्रतिबद्धतापत्र होउन् वा स्थानीय तह, प्रदेश र संघीय संसदका उम्मेदवार घोषणा यी सबैमा नेपाललाई समृद्ध र नेपालीलाई सुखी बनाउने महत्त्वाकांक्षा बाँडिएको छ । आफ्ना सफलताका कथामात्र लेखिएका यी कुण्डलीमा नेपाली जनजीवनको मुख्य आधार कृषि सपार्ने ओँठेभक्ति त छ, तर कस्तो कृषि किन गर्ने भन्ने विचार र ठोस योजनाको प्रस्ताव भने कतै छैन । नेपालको खाद्य, भूमि र कृषिका सवाललाई सम्बोधन गर्ने स्पष्ट खाका र रणनीतिक प्रस्ताव कुनै दलसँग नभए पनि कृषिको व्यावसायीकरण, आधुनिकीकरण र औद्योगीकरण गर्ने कुरा धेरैजसो दलका घोषणापत्रको साझा थेगो बनेको छ । यी सबैभन्दा अलि फरक वाम गठबन्धनको घोषणापत्रमा भने १० वर्षभित्र मुलुकलाई अर्गानिक बनाउने प्रस्तावसमेत छ । यो प्रस्तावले कृषि बिग्रेकोमा चासो राख्दै सपार्न चिन्तनमनन गर्न हामी सबैलाई हौस्याएको छ । गठबन्धनको यही घोषणालाई आधार मानेर कर्णाली प्रदेश सरकारको पहिलो बैठकले त्यस प्रदेशलाई प्रांगारिक बनाउन आधारहरू तयार गर्ने निर्णय गर्यो । यसलाई कार्यान्वयनमा लैजान भन्दै यसले प्रांगारिक कृषि विधेयकसमेत संसदमा दर्ता गराएको छ । प्रधानमन्त्रीको भारत भ्रमणका बेला भारत सरकारले नेपालको कृषि सपार्न साझेदारी गर्ने घोषणा गर्यो । यसको केही समयपछि कृषि प्राविधिक र अगुवा किसानलाई प्रांगारिक कृषि तालिमका लागि भारतको गाजियावादसमेत पठाइयो । साथै कृषि विकासको विद्यमान ढाँचालाई क्रमशः प्रांगारिक उन्मुख गराउन के कस्ता नीतिगत, संस्थागत र कानुनी ढाँचा अवलम्बन गर्नुपर्छ भन्ने विषयमा सुझावसहितको प्रतिवेदन तयार पार्ने मूल जिम्मेवारीसहित सरकार कृषि तथा पशुपन्छी विकास मन्त्रीको अध्यक्षतामा प्रांगारिक कृषि प्रबर्द्धन उच्चस्तरीय कार्यदल बनाइयो । यसले तयार पारेको अध्ययन प्रतिवेदन सार्वजनिकसमेत भइसकेको छ । १० वर्षमा अर्गानिक मुलुक बनाउँछौं भनेर निर्वाचनका बेला वाचा गरेको वाम गठबन्धनले नै अहिले सरकार चलाउँदैछ । तर आफैले गरेको वाचा पूरा गर्न अर्गानिक कृषिको स्पष्ट खाका र दृष्टिकोण ल्याउनुपर्ने बेला यसको नेतृत्व भने रसायन र विषादी बेच्ने दलालका सामु लुटपुटिएर विषादीयुक्त कृषिको प्रबर्द्धन गर्ने जोडबलमै लागेको छ । सरकार र सरोकारवालाको विवेक नपुग्दा कृत्रिम रसायन र विषादीको बिगबिगी झन् बढेको छ । समग्र कृषि यात्राको नीतिगत तथा संस्थागत पहल गर्नुपर्ने नेतृत्व यसका लागि उत्साहितसमेत देखिँदैन । कृषि सपार्ने सरकारी जिम्मेवारी लिएको कृषि मन्त्रालय सिंहदरबारको प्रशासनिक पर्खालभित्र कैद छ । किसानका खेतबारीमा भेटिनुपर्ने कृषि प्राविधिक सेतो सर्ट र निलो कोटमा यही मन्त्रालयका कोठाचोटामा हल्लिएका छन् । यीमध्ये अधिकांश हाजिर गर्ने र हाकिमको चाकडी र तारिफ गर्नमै व्यस्त छन् । यो बाहेक अरुले के काम गरेर दिन बिताउँछन्, केही थाहा छैन । अहिलेको कृषि प्रबर्द्धन पद्धति समग्रमा किसानमारा र उपभोक्ता विरोधी छ । मूलतः आसेपासे र बिचौलियालाई मात्र बाँडिने अनुदानमा टिकेको यो पद्धति टिके लोकतन्त्र जत्तिकै उत्ताउलो छ । यसको जरासम्म पुगेर समस्याको समयमै पहिचान र समाधानको पहल नगर्ने हो भने हाम्रो कृषिले पलायनको ओरालो बाटो फेर्न कठिन छ । कृत्रिम रसायन र विषादी घटाउन, खानेकुरा र खेतीपातीबारे जनचेतना फैलाउन, हरित क्रान्ति कृषिले हाम्रो कृषि प्रणाली तहसनहस पारेको कुरा स्वीकार गर्न आँट गरौं । अगुवा किसानहरूको अनुभव सुनौं । तथ्य र तथ्यांकमा आधारित भएर विश्लेषण गरौं । तत्काल र भविष्यका लागि लिने कृषिको बाटो कस्तो हो भन्ने बहसमा केन्द्रित भएर कुरा गरौं । यसले मात्र हामीलाई बिराएको बाटो फेर्ने र सच्चिने मौका दिनेछ ।भूउपयोग र व्यवस्थापन हाम्रालागि धेरै महत्त्वपूर्ण छ । जोत्नेसँग जमिन छैन र जमिन हुनेले जोत्दैन भनेर बारम्बार कुरा उठिरहन्छ । यो विरोधाभाष नसल्टाई कृषि अगाडि बढ्न सक्दैन । तसर्थ तत्काल हाम्रो भूउपयोग कसरी गर्ने र भूमिमाथिको किसानको अधिकार कसरी सुरक्षित गर्ने भन्नेमा ध्यान दिऊँ । योसँगै झोलाका सहकारीलाई कृषि प्रबर्द्धनका लागि खेती, किसानी र खेतबारीसम्म पुग्नसक्ने कसरी बनाउने भन्ने प्रश्नको उत्तर खोजौं ।अहिले खेतीपाती गर्ने भन्नासाथ कृषिको आधुनिकीकरण, औद्योगीकरण र व्यापारीकरण गरी पैसा कमाउने भन्ने बुझिन्छ । आफ्ना बारीमा १० मुठा साग नहुनेले समेत बजार नभएको गुनासो पालेर बसेको छ । हामीले खाने खाना हाम्रो विवेक र बुद्धिले स्थानीय स्रोत र साधनको अधिकतम उपयोग गरेर मात्र उत्पादन गर्नुपर्छ, अन्यथा यो ढिलो या चाँडो रसायनबाट विषाक्त हुँदै जान्छ । यस्तो विषबाट खेतीपाती झन् कमजोर हुँदै जान्छ भन्ने बुझौं । अहिले गाउँघरमा किसानहरू आफ्नै विवेकले रसायनमा आधारित कृषिको बाटो फेर्ने जमर्को गरिरहेका छन् । सहरिया उपभोक्तासमेत सचेततापूर्वक रसायन र विषादीले आफ्नो जीवनमा परेको जोखिमबाट जोगिने प्रयत्न गर्दैछन् । यिनको उत्साह र आसमा विश्वास र भरोसा थपौं । सरकारले समृद्धिका लागि व्यावसायिक कृषि प्रबर्द्धनमा नै जोडबल लगाएको छ । यसैमा अनुदान बाँड्ने गरिएको छ र यही अनुदानमा भाडा असुल्ने कामसमेत जारी छ । यसरी अनुदानमा भाडा बुझाउने बिचौलियाले कृषिजस्तो सामाजिक मूल्यको उद्यम गर्दैन । यस्तो प्रवृत्तिले किसानका नाममा ठगी बढाउँदै स्वाभिमानी किसानीको अपमान गरेको छ । परनिर्भरता बढाउँदै लगेको छ । यसमाथि अझ विकासका नाममा लिएका दानका पैसाले सरकार र समुदाय दुवैलाई यस्तो दान दिनेहरूकै अगाडि निरीह र मुख ताक्ने बनाएको छ । यसबाट छुटकारा पाउने उपाय खोजौं । यस्तो उपायको बलियो उदाहरण पर्यापर्यटन प्रबर्द्धन हुनसक्छ । तर यसको पूर्वसर्त जैविक खाना र यसको संस्कृति हो । यसका लागि रसायन र विषादीमुक्त खानेकुरालाई मुलुकको राष्ट्रिय गौरव बनाऊँ । साथै खानेकुरामा परनिर्भर नहुने वाचा गरौं, किनकि खानामा समेत अरुको भर पर्नुपर्ने मुलुक स्वाधीन र यसका नागरिक स्वाभिमानी हुन सक्दैनन् । खानेकुरालाई पोषणयुक्त र स्वस्थ्यकर बनाउनुको विकल्प छैन । यसतर्फको यात्रा पर्यावरणीय कृषिका सिद्धान्त आत्मसात र अभ्यास गरेर मात्र सम्भव छ । प्रांगारिक खेतीपातीबारे धेरै भ्रम फैलिएका छन् । यस्ता भ्रम चिर्न तथ्यबाट बोल्ने आँट गरेमात्र सम्भव हुन्छ । यस्तो आँट गर्न व्यापारिक कृषिका दलालको फेरो नसमाउने, र्याल नचुहाउने या तिनको दबाबसामु नझुक्ने अटल र स्वाभिमानी नेतृत्व चाहिन्छ । अहिले शिक्षालाई ठूलो र जान्ने हुने नाममा जीवनका वरिपरिभन्दा अरुको देखासिकी गर्न उक्साउने अभ्यास बनाएका छौं । यतिसम्म कि खेतीपातीको कुरा गर्दा नानीबाबुले किन यो रुखमा केरा फलाएको भनेर सोध्ने जिज्ञासु बनाएका छौं । जबसम्म उनीहरूलाई खाना र खेतीपातीको मर्म सानैदेखि बुझाउँदैनौं, तबसम्म हाम्रो कृषिले खुट्टाले टेक्ने छाँट छैन, किनकि हाम्रा भविष्यका किसान यिनै हुन् । तसर्थ हामीले हाम्रा नानीबाबुहरूलाई खेतीपाती गर्ने कुराको मर्म बुझाउने हो । यो कुरा आधारभूत शिक्षामा खेतीपाती जोडेर मात्र सम्भव छ । यसतर्फ उचित ध्यान दिन सकौं ।कृषि कर्म पहिले खानको लागि हो । खान पुगेपछि मात्र अन्य घरायसी र सामाजिक, आर्थिक व्यवहार चलाउन बेच्ने र पैसा कमाउने हो भन्ने मनन गर्न र सोही अनुरुपको व्यवहार गर्न जरुरी छ । सबै कुरा पैसामा दाँज्ने र सबै कुरामा पैसामात्र देख्ने मनोरोग नहटेसम्म खानेकुराका लागि खेती गर्ने कुरा असम्भवप्रायः छ । समयमै यो समस्यालाई चिन्न र चिर्न सकेनौं भने निकट भविष्यमै भयंकर संकटको साक्षी हुनेछौं । खेतीपाती केवल उत्पादनको प्राविधिक विषयमात्र होइन, यो जीवन पद्धतिलाई समृद्ध बनाउने विचार या दृष्टिकोण हो । अहिले खेतीपातीबारे हाम्रो विचारमै गडबढी छ । अहिले कृषि विकास भनेर जे ज्ञान बढ्दैछ, यो विवेकहीन छ । यो ज्ञानले हामीलाई प्रांगारिक यात्रा तय गर्न दिँदैन । किसानलाई केन्द्रमा नराख्ने र किसानी गरी उनीहरूको जीवन पद्धति सुरक्षित गर्ने सोच र योजना विकास नगर्ने हो भने जैविक खेती गर्न सम्भव हुँदैन । कृषिले भुइँ छोडे यसैमा आश्रित हामी भुइँफुट्टा हुने हो भन्ने नबिर्सौं ।"
पूरक भोजनको नाममा ठगी,"अहिले नेपालमा फोर्टिफिकेसनको हावा चलेको छ । आमजनले खाने खाना पिठो, तेल, चामल आदिमा थरीथरीका भिटामिन, खनिज पदार्थ मिसाएर खान दिने चलन छ । जब सरकारले साधारणजनको स्वास्थ्यको वास्ता गर्नुको साटो ठूला व्यापारीहरूको पैसा कमाउने चाहनालाई बढी समर्थन गर्छ, त्यसबेला फोर्टिफिकेसनको स्वाङ र नाटक हुन्छ ।प्रकृति दयालु छ । राम्रो स्वास्थ्यको लागि चाहिने सम्पूर्ण भोजन प्रकृतिबाटै पाइन्छ । तर राजनीतिक, सामाजिक, धार्मिक र गरिबीको कारणले मानिसहरूलाई कुपोषण हुँदा व्यापारिक घरानाका मानिसहरू कुपोषण ठिक पार्न हामी खानामा अनेक थरीका भिटामिन मिलाइदिन्छौं । फोर्टिफिकेसन गरिदिन्छौं, अनि कुपोषण हुँदैन भनेर सरकारलाई भन्छन् । सरकार समस्याको विश्लेषणविनै त्यस्ता व्यपारीको चंगुलमा पर्छ । यसले सार्वजनिक स्वास्थ्य समस्या सिर्जना हुन्छ । नेपालमा अहिले पूरक खाना (पूरक आहार) भनेर अनेक प्याकेटका खाना, भिटामिन, खनिज, ओमेगा ३ जस्ता पदार्थको बिक्री भइरहेका छन् । एक चक्की वा क्याप्सुलको ५०१०० रुपैयाँसम्म पर्ने यस्ता पूरक आहारले केही फाइदा हुँदैन । यो बनाएर बेच्ने कम्पनीहरूचाहिँं मालमाल हुन्छन् । उपभोक्ता मञ्चमा आबद्ध बाबुराम हुमागाईंले एक कार्यक्रममा भनेका थिए, कतिले विवेकशील तरिकाले पूरक आहार बेच्न नियम बनाउनुपर्छ भन्छन्, तर अनेक थरीका भिटामिन, खनिजहरू जुन प्रकारले क्याप्सुलका रूपमा उपभोक्ताले प्रयोग गर्छन्, त्यो अविवेकशील नै हुन्छ । त्यो कामै लाग्दैन । अनि किन त्यसबारे नियम बनाउनु ?विवेकशील जनस्वास्थ्य विज्ञहरूका अनुसार पूरक आहारलाई औषधिको रूपमा खानै पर्दैन । सन्तुलित खाना खाए पुग्छ । पूरक आहार किन्नु व्यर्थमा पैसा खर्च गर्नु हो । डाक्टरहरू पनि तिम्रो भोजन नै औषधि हो भन्छन् । वास्तवमा राम्रो भोजन नभए जति औषधि खाए पनि काम लाग्दैन ।कुपोषित बालबालिकालाई भोजनको माध्यमबाट नै स्वस्थ बनाउन सकिन्छ । स्वास्थ्य मन्त्रालयले विभिन्न जिल्लामा स्थापना गरेको पोषण पुनःस्थापना गृहमा कुपोषित बालबालिकालाई भान्छाकै खानेकुरा ख्वाएर, मसाज गरेर, खेलाएर, घाममा राखेर ठिक पारिन्छ । तर पूरक आहार बनाउने कम्पनीहरू भन्छन्, सूक्ष्म पोषण तत्त्वहरू भएको पूरक आहारले अनेक रोगबाट बचाउँछ । यस्तो भ्रम सिर्जना गरेर उपभोक्तालाई नचाहिने औषधि किन्न लगाइन्छ ।भारतमा सन् २०१७ मा ४ खर्ब डलरको पूरक आहारको व्यापार थियो । २०२२ मा यो १० खर्बको हुने एक अध्ययनले देखाएको छ । अर्थात् अनेक विज्ञापनको फन्दामा फँसेर मानिसहरू घरको खाना बेवास्ता गरी पूरक आहार किन्छन् । नेपालमा पनि त्यस्तै अवस्था देखा परिरहेको छ । मानिसहरूले ५ रुपैयाँमा पाइने खाना छाडेर पूरक आहारको रूपमा ५० रुपैयाँमा क्याप्सुल किन्छन् । आजभोलि स्वास्थ्यकर्मीहरूले पूरक आहारलाई औषधि भनी लेखिदिन्छन् । कति दुःखलाग्दो कुरा ।म १६ महिना नेदरल्यान्ड बसेँं । त्यहाँ कसैलाई पनि भिटामिन वा पूरक आहार दिएको देखिन्न । अमेरिकामा चाहिँ हेल्थ फुड को नाममा पूरक आहारमा अर्बौं डलरको व्यापार हुन्छ । पूरक आहार नखाने डचहरू अमेरिकनहरूभन्दा स्वस्थ छन् भन्ने तथ्यांकले देखाउँछ । भारतमा गरिएको एक अनुसन्धान अनुसार भिटामिनको चक्की, झोल र खनिज पदार्थ ४० प्रतिशत, अनेक थरीका हर्वल औषधि भनेर २० प्रतिशत, फो बायोटिक १० प्रतिशत, ओमेगा ३ फ्याट्टी एसिड, प्रोटिन १५ प्रतिशत विभिन्न नामबाट बिक्री हुन्छ । यो पढेपछि मलाई लाग्यो, त्यहाँका करोडौं जनतालाई पूरक खानाको रूपमा ठगिएको छ । त्यहाँका जनताले घरको गहुँ, दाल, दही छाडेर पूरक आहार खान्छन्, भोजन होइन । नेपालमा कुनैकुनै स्वास्थ्यकर्मीले बिरामीलाई ३ वटा औषधि लेखे त्यसमा २ वटा पूरक आहार लेख्छन् । औषधि विभागले यस्ता पूरक आहार औषधि पसलमा बेच्ने होइन भन्छ । तर खाद्य विभागचाहिँ यसलाई बेच भन्छ । मारमा पर्ने त उपभोक्ता नै हुन् । यस्ता पूरक आहारको मानिसलाई जरुरतै पर्दैन । त्यसमाथि पनि क्लिनिकल अन्कोलोजी सम्बन्धी एक अध्ययनमा सिद्ध भएको छ भिटामिन बी ६ र भिटामिन बी १२ चक्की पूरक आहारको रूपमा खाँदा फोक्सोको क्यान्सरको सम्भावना बढ्न सक्छ । यस्ता क्याप्सुलले बेफाइदा गर्छन् भन्ने उपभोक्तहरूलाई थाहा छैन । यस्ता पूरक आहारको बाहिरपट्टि लेखिएको हुन्छ, औषधि होइन, तर डाक्टरहरूले लेखिदिन्छन् । कसैले प्रश्न गर्दैन । काठमाडौंका ३ वटा अस्पतालमा ३ सय बिरामीको पुर्जीको विश्लेषण गर्दा डाक्टरले लेखिदिएको औषधि हेर्दा ५१ प्रतिशतलाई भिटामिन, १५ प्रतिशतलाई खनिज, ५ प्रतिशतलाई प्रोबायटिक, ३ प्रतिशतलाई प्रोटिन, ३ प्रतिशतलाई पाचन रस दिइएको फेला पर्यो । २३ प्रतिशतलार्ई चाहिँ किन केही पनि नदिइएको होला ? यो पनि अनुसन्धानको विषय हो ।बालबालिकालाई घरको खानाले पुग्दैन । त्यसैले भिटामिन ए, डी मिलाइएको पिठो ख्वाउनुपर्छ । महिलाहरू गर्भवती भएका बेला घरमा पकाएको खानाले मात्र कुपोषण हुनसक्छ । बच्चा सानो हुनसक्छ । त्यसैले फोर्टिफिकेसन गरेको अन्न ख्वाउनुपर्छ । व्यापारीहरू यस्ता भ्रामक प्रचार बारम्बार गर्छन् । तर गर्भवती महिलालाई पहिले नै शरीरमा भिटामिन ए र डी पर्याप्त छ भने भिटामिन ए र डीले फोर्टिफिकेसन मिलाएको पिठो वा चामल खान दियो भने उसको शरीरमा यस्ता भिटामिन बढी हुनसक्छ । अनि झन् नोक्सान गर्छ । शरीरमा भिटामिन ए चाहिनेभन्दा बढी भएपछि छालाका अनेक समस्या देखिन्छन् । आँखामा आँसुको कमी हुन्छ । कपाल झर्ने, नङ झर्ने, वाकवाक आउने, टाउको दुख्ने समस्या हुनसक्छ । हाइपर भिटामिनोसिस अर्थात बढी भिटामिन भएपछि हड्डीमा पनि समस्या देखिन्छ । गर्भवतीलाई भिटामिन ए बढी भएपछि भ्रूणलाई पनि असर पर्न सक्छ । विश्व स्वास्थ्य संघले भनेको छ, अन्नमा भिटामिन ए मिलाउनु हुँदैन । भिटामिन ए त फर्सी, गाँजर, शखरखण्ड, हरियो तरकारी खाएपछि शरीरलाई प्राप्त भइहाल्छ । तर नेपाल सरकार फर्सी, सिस्नो, पालुंगो, सहजन, करीपत्ता, गाँजर आदि पर्याप्त हुने ठाउँमा पनि भिटामिन एको क्याप्सुल नै खानुपर्छ भनिरहन्छ भने कुपोषणको समस्या कम हुँदैन ।"
जग्गा रोक्काले व्यवहार चलाउनै मुस्किल,"(धादिङ)  त्रिपुरासुन्दरीबडहरेका भीमसेन ढकालले ५ वर्ष मलेसियामा काम गरेर कमाएको पैसाले मध्यपहाडी लोकमार्गमै पर्ने खहरे बजारनजिकै ८ आना जग्गा किने र घर बनाए । एक वर्ष नबित्दै उनको घरजग्गा डुबान हुने गरी बूढीगण्डकी जलविद्युत् आयोजना बन्ने टुंगो लाग्यो । सरकारले उनलाई जग्गाको मुआब्जा दियो तर थोरै । ७ लाखमा जग्गा किनेको थिएँ, २ लाख ७७ हजार रुपैयाँ मात्र मुआब्जा पाएँ, उनले सुनाए ।मुआब्जाबापत पाएको रकम ढकालले मृगौला फेल हुनाले आफ्नै उपचारमा सिध्याए । भक्तपुरस्थित मानव अंग प्रत्यारोपण केन्द्रमा साताको दुईपटक डायलासिस गराइरहेका उनलाई अहिले खर्च जुटाउनै हम्मे छ । घरगोठको मुआब्जा भने सरकारले तोकेको छैन । ढकाल भन्छन्, दुःख गरेर घर बनाएको थिएँ, त्यो पनि जाने भयो । मृगौला नफेरे बाँच्दिन होला । त्यसका लागि पैसा फेरि कहाँबाट जुटाउनु ?बूढीगण्डकी आयोजनाको डुबान क्षेत्रमा ढकाल जस्तै समस्यामा परेका थुप्रै छन् । आरुघाट, आर्खेत र खहरे बजार क्षेत्रमा ४ आना जग्गामा घर बनाएर सानोतिनो पसल गरी बसेकाहरू जायजेथा बूढीगण्डकीलाई सुम्पेपछि सुकुम्बासीसरह बन्ने भएका छन् । उनीहरूले चलनचल्तीअनुरूप जग्गाको मुआब्जा पाउने सम्भावना नै कम छ । घरजग्गा बेचबिखन रोक्का गराइएकाले सरसापट गर्न पनि समस्या छ, आरुघाटका तीर्थबहादुर लामिछानेले भने, घरजग्गा आयोजनालाई बुझाएपछि कहाँ जाने, के गर्ने टुंगो छैन ।सरकारले डुबानमा पर्ने खहरे, आर्खेत र आरुघाटको बजार क्षेत्रमा जग्गाको मुआब्जा निर्धारण गरेको छैन । जग्गा बेचबिखन भने चार वर्षदेखि रोक्का छ । बूढीगण्डकी आयोजना र सरकारले बजार क्षेत्रमा छुट्टै दर तोक्ने भनेका छन् । तर कहिले तोकिने, कहिले हामीले मुआब्जा पाउने, केही थाहा छैन, लामिछानेले भने । जग्गा रोक्काका कारण स्थानीयलाई किनबेच मात्र नभएर धितो राखेर उपचार, शिक्षा, व्यापारलगायतमा ऋण लिनसमेत बन्द भएको छ । सरसापटी गर्न नपाउँदा व्यापारीहरू आक्रोशित छन् । जिल्ला समन्वय समितिका सदस्यसमेत रहेका आरुघाटका व्यापारी कमलनारायण श्रेष्ठ भन्छन्, घरजग्गा रोक्का राखेर मुआब्जा नतोकिनुको पीडा भोग्नेलाई मात्र थाहा छ । सरकारले यहाँको समस्या जतिसक्दो बुझिदिओस् । श्रेष्ठका अनुसार बैंकमा पहिल्यै धितो राखेको जग्गा सरकारले रोक्का गरिदिएपछि व्यापारीले ऋण नवीकरण गर्न, थप ऋण लिन पाएका छैनन् । मैले नै सहकारी र बैंकमा रहेको करिब १ करोड रुपैयाँ ऋण मुआब्जा बुझेर तिर्ने मनसाय बनाएको थिएँ । तर मुआब्जा आउनै ढिलो हुँदा ब्याज बढिरहेको छ, उनले भने । आरुघाटकै व्यापारी विलप्रसाद श्रेष्ठले लामो समय जग्गा रोक्का रहँदा र मुआब्जा पाउन ढिलाइ हुँदा ३० लाख ऋणको साँवा र ब्याज बराबर हुन लागेको बताए । त्रिपुरासुन्दरी २ का मंगलप्रसाद दराईले जग्गा रोक्का भएकाले छोरालाई पढ्नका लागि विदेश पठाउन पैसा जुटाउनै समस्या भएको बताए । देशकै गौरवको आयोजना भनिएको छ । हाम्रो समस्या कसैले बुझिदिँदैनन् ।बूढीगण्डकी आयोजनाले ५ रोपनीभन्दा थोरै जग्गा हुनेहरूका लागि विशेष व्यवस्था गर्नेसमेत भनिएको छ । विशेष व्यवस्था के हुने भन्ने खुलाइएको छैन । ५ रोपनीभन्दा थोरै जग्गा हुनेहरूको विवरण वडा कार्यालयले प्रमाणित गरेर बूढीगण्डकी आयोजनामा बुझाएको छ तर त्यस विषयमा अहिलेसम्म छलफलसमेत नभएको बूढीगण्डकी जलविद्युत् आयोजना सरोकार समितिका संयोजक हरि सिंखडाले बताए ।बूढीगण्डकी आयोजनाले धादिङ र गोरखाका अन्य ठाउँको जग्गाको मुआब्जा वितरण अन्तिम चरणमा पुर्याएको छ । आयोजना कार्यालयले घरगोठको समेत मुआब्जा वितरणको तयारी थालिसकेको छ । धादिङ र गोरखामा पर्ने आरुघाट, गोरखाको आर्खेत तथा धादिङको खहरे बजार क्षेत्रमा मात्र मुआब्जा अहिलेसम्म नतोकिएको हो ।धादिङका प्रमुख जिल्ला अधिकारी आसमान तामाङले मुआब्जा तोक्ने विषयमा छलफल अघि बढाएको बताएका छन् । धादिङ र गोरखाको भूगोल, जग्गा र बजार एकैनास भएकाले दुवै जिल्लालाई मान्य हुने गरी संयुक्त रूपमा मुआब्जा तोक्ने प्रयासमा छौं, उनले भने । आयोजनाका संयोजक कृष्णबहादुर कार्कीले मुख्य बजार क्षेत्रको मुआब्जा निर्धारण गर्ने काम अन्तिम तयारीमा रहेको बताए । उनका अनुसार आयोजनाले मुआब्जा दिनुपर्ने ६० हजार रोपनीमध्ये साढे २६ अर्ब रुपैयाँ दिएर ४४ हजार रोपनी जग्गा आफ्नो नाममा ल्याइसकेको छ । चालु आवमा मुआब्जाका लागि १३ अर्ब निकासा भएको छ ।"
गरिबीले सुरक्षा चुनौती,"काठमाडौं (कास) उपप्रधान तथा रक्षामन्त्री ईश्वर पोखरेलले कुनै एक ठाउँको गरिबी सबैतिर सुरक्षा, शान्ति र स्थायित्वका लागि चुनौती हुने बताएका छन् । चीनको राजधानी बेइजिङमा आयोजित नवौं सियनसान फोरममा मंगलबार उनले विकसित मुलुकहरूले आफ्नै सुरक्षाका लागि पनि कम विकसित मुलुकको विकासमा सहयोग गर्नुपर्नेमा जोड दिए । रक्षा मन्त्रालयका अनुसार पोखरेलले संयुक्त सुरक्षा र मझौला तथा साना मुलुकहरूको चासो विषयमा नेपालका तर्फबाट भनाइ राखेका थिए । उनले नेपालले संयुक्त राष्ट्रसंघको बडापत्र, असंलग्नता, पञ्चशील र विश्वशान्तिका आधारमा नीति सञ्चालन गर्दै आएको बताए । विश्व जलवायु परिवर्तनका कारण साना राष्ट्रले विभिन्न चुनौती सामना गर्नुपरेको पनि उनले उल्लेख गरे । पर्यावरण जोगाउन विकसित र औद्योगिक मुलुकहरूले आवश्यक सहयोग उपलब्ध गराउनुपर्छ, उनले भने । नेपालले भोग्नुपरिरहेका जलवायु परिवर्तनका समस्याबारे विकसित र औद्योगिक मुलुकको मन्त्री पोखरेलले ध्यानाकर्षण गराए । जलवायु परिवर्तनलाई नियन्त्रण गर्ने दिशामा पारस्परिक सहयोगलाई अभिवृद्धि गर्न नेपालले सन् २०२० अप्रिलमा सगरमाथा संवाद आयोजना गर्न लागेको जानकारी दिँदै सहभागिताका लागि आमन्त्रण गरे । कार्यक्रममा ६८ देशका ६ सयभन्दा बढी प्रतिनिधिले भाग लिएको यो फोरमको उद्घाटन सत्रमा चीनका राष्ट्रपति सी चिनफिङले चीन विश्व शान्ति, स्थायित्व र मानव जातिको संयुक्त समृद्धिका पक्षमा रहेको बताएका थिए । सन् २००६ देखि आयोजना हुँदै आएको यो फोरममा क्षेत्रीय तथा अन्तर्राष्ट्रिय सुरक्षा सरोकारका समसामयिक विषयमा छलफल हुँदै आएको छ ।"
स्वास्थ्य सचिव चौधरीद्वारा राजीनामा,गत वर्ष कात्तिक ७ गते चौधरीलाई स्वास्थ्य सचिवबाट हटाई प्रधानमन्त्री तथा मन्त्रिपरिषद् कार्यालयको अतिरिक्त समूहमा राखिएको थियो । उक्त निर्णयविरुद्घ चौधरीले सर्वोच्च अदालतमा रिट दायर गरेकी थिइन् । सर्वोच्चले चौधरीलाई स्वास्थ्य मन्त्रालयमै फर्काउन अन्तरिम आदेश जारी गरेको थियो । आदेशपछि चौधरी पुनः स्वास्थ्य सचिवकै रूपमा कार्यरत थिइन् ।
'ज्युँदै मान्छे झुन्ड्याउन लगाएका थिए आलमले',"किन भयो घटना ? जाँचबुझ आयोगले विभिन्न स्थानीय व्यक्तिसँग सोधपुछ गरी बयान लिएर निकालेको निष्कर्षमा घटनाको कारण र आधारसमेत विश्लेषण गरेको थियो । जयप्रकाश कौशल एमालेका सक्रिय कार्यकर्ता थिए अनि निर्वाचित जिविस सदस्य पनि । रौतहटमा चुनाव प्रसारमा सक्रिय हुने भएकाले कांग्रेस नेता आलम आफ्नै क्षेत्रका एमाले नेता कौशलप्रति पूर्वाग्रही बनेका थिए ।केही समयअघि जिविस सदस्यको हैसियतमा कौशलको संयोजकत्वमा एउटा छानबिन समिति गठन भएको थियो । जिल्लाको विकास निर्माणको प्रगति र बजेट सदुपयोगको अध्ययन गर्न गठित सो समितिको प्रतिवेदनमा आलमसमेतलाई अनियमिततामा जोडिएको थियो । कौशलको प्रतिवेदनले विकास निर्माणमा अनियमितता भएको उल्लेख गरेपछि आलम, उनका आफन्त र कार्यकर्ता क्रुद्ध थिए । २०५६ चैत ११ गते जिविसमा पेस भएको प्रतिवेदनले आलमको प्रत्यक्ष संलग्नतामा व्यापक अनियमितता भएको निष्कर्ष थियो । त्यसअघि २०५६ को कृष्णप्रसाद भट्टराईको सरकारमा उनी स्थानीय विकास राज्यमन्त्री थिए । त्यस हैसियतमा उनले रौतहटमा टुक्रे योजना लगेका थिए । ती योजनामा अनियमितता भएको आशंकामा जिविसले कौशलको नेतृत्वमा छानबिन समिति बनाएको थियो । यो घटना र राज्यमन्त्री आलमको आपराधिक मनोवृत्ति बढ्नुमा उनका हितैषी एवं नजिकका कार्यकर्ता शम्भु पटेलको हत्या पनि जोडिन्छ । २०५६ माघ ९ मा अज्ञात व्यक्तिले गोली हानेको १२ दिनपछि पटेलको मृत्यु भयो । घटनाको भोलिपल्ट जाहेरीका क्रममा गोलीकाण्डमा जयप्रकाश कौशललाई पोल गरिएन । १४ गते भने उनको पनि संलग्नता रहेको भनी उजुरी पर्यो । पटेलको मृत्युपछि एमाले कार्यकर्ता कौशलमाथि आलमको शंका बढ्यो अनि उनको अपहरण गरिनुभन्दा केही दिनअघि मात्रै आलमको घरमा आगजनी र लुटपाटसमेत भएको थियो । अपहरण गरी लैजानेले कौशललाई आलमको घरमा आगलागी कसले गराएको हो ? भनी सोधेका थिए । क्रमिक रूपमा वैमनस्य र दूरी बढ्दै गइराखेको अवस्थामा कौशललाई अपहरण गर्नमा पछिल्लो पल्टको लुटपिट र आगलागी घटनाले पूर्ण रूपमा तताएको उल्लेख गर्दै जाँचबुझ प्रतिवेदनमा भनिएको छ, अपहरणकारीलाई आवेशपूर्ण स्थितिमा ल्याइपुर्याउन पूर्व घटनाहरू पनि कुनै न कुनै स्तरमा कारक तत्त्वका रूपमा रहेको देखा पर्छ ।के सिफारिस भयो ? जिल्ला तहमै मुद्दा विचाराधीन भएकाले जाँचबुझ आयोगले सरकारद्वारा आरोपितका बारेमा केही सिफारिस त गरेन तर आलम र उनको समूहले जिविस सदस्य कौशलको अपहरण अनि कुटपिट गरेको निष्कर्ष निकाल्यो । साथै सरकारलाई केही नीतिगत सुझाव दियो । व्यक्तिलाई अपहरण गर्ने काम मानव हितविरुद्धको संगीन अपराध रहेको ठहरसहित आयोगले अपहरणसम्बन्धी कानुन बनाउन सिफारिस गरेको थियो किनभने त्यतिबेलासम्म अपहरण तथा शरीर बन्धकसम्बन्धी विशेष कानुन बनेको थिएन । सरकारी सम्पत्ति दुरुपयोग गर्नेमाथि कारबाही हुनुपर्ने भन्दै जाँचबुझ आयोगले अपहरित व्यक्तिका साथ फेला परेकालाई पक्राउ नगरेकामा प्रहरीको भूमिका पनि सन्तोषप्रद नदेखिएको भनी सरकारलाई छानबिन गर्न सिफारिस गरेको थियो । यस्ता सम्भावित घटना रोक्न सीमा सुरक्षा चुस्त हुनुपर्ने भन्दै ५७ पेज लामो प्रतिवेदनमा आयोगले राष्ट्रिय अनुसन्धान विभाग लाई चुस्त र सक्रिय बनाउन पनि सुझाव दिएको थियो ।"
संलग्नता ठहर गर्न नमिल्ने मत,"जाँचबुझ समितिका सदस्य रहेका अधिवक्ता शेरबहादुर केसीले घटनामा आलमको संलग्नता ठहर गर्न नमिल्ने भन्दै फरक राय लेखेका थिए । तीन पृष्ठ लामो फरक मतमा, अपहरण गर्ने व्यक्तिमा आलमको नाम नभएको र जिविसका तत्कालीन सभापति रामचन्द्र राउतले कसैको नाम किटानी नगरेको भन्दै सदस्य केसीले जिल्ला प्रशासनले गृह मन्त्रालयमा पठाएका नाममा पनि आलम नरहेको भन्दै उनको नाम जबर्जस्ती मुछ्न नहुने राय दिए । प्रत्यक्षदर्शीले अपहरणका घटनामा आलमको नाम पोलेका छैनन्, अधिवक्ता केसीको रायमा भनिएको छ, माननीय राज्यमन्त्रीलाई अनुमानका भरमा दोषारोपण गर्न बहुमतको रायसँग सहमत हुन नसकी आफ्नो छुट्टै राय ठहर व्यक्त गरेको छु । नेपाल बारका निवर्तमान अध्यक्ष शेरबहादुर केसी नै त्यो जाँचबुझ समितिमा सदस्य थिए । उनले घटनाका सबै तथ्यमा सहमति जनाए पनि आफ्नो छुट्टै रायमा आलमलाई दोषी देखाउन चाहेनन् तर राज्यमन्त्री आलमबाहेक घटनामा जोडिएका अन्य सबै व्यक्ति दोषी रहेको भन्ने बहुमतको निष्कर्षमा भने उनको पनि राय मिलेको छ ।"
पोलिग्राफ टेस्ट गर्न मानेनन्,ट्र्याक्टर फेलाविस्फोटमा मारिएका र घाइते भएकाहरूलाई इँटाभट्टासम्म ओसार्न प्रयोग गरिएको ट्र्याक्टर प्रहरीले फेला पारेको छ । उक्त ट्र्याक्टरबारे अनुसन्धान थालिएको डीएसपी कार्कीले जानकारी दिए । घटनामा मारिएका सरुअठाका ओसी अख्तरका ससुरा समसुल मियाँले आफू तत्कालै घटनास्थल पुगेको र असुरक्षित महसुस भएपछि गहुँबारीमा लुक्दा घाइतेहरूलाई ट्र्याक्टरमा हालेर इँटाभट्टासम्म लगेको देखेको प्रहरीलाई बताएका थिए ।
हुन नसकेको त्यो वार्ता,"(काठमाडौं)  यो त्यस समयको घटना हो, जति बेला राजा ज्ञानेन्द्र शाह कसैको कुरा सुनिरहेका थिएनन्, एक्लै अगाडि बढिरहेका थिए । देशमा सशस्त्र द्वन्द्व भने उत्कर्षमा थियो । ज्ञानेन्द्र न तत्कालीन विद्रोही माओवादीसँग प्रत्यक्ष वार्ता गर्न मानिरहेका थिए, न त उनीहरूले दिएको विकल्पमा मञ्जुर थिए । राजासँग नजिकका केही भने माओवादीसँग संवाद हुनुपर्छ भनिरहेका थिए र उनीहरूले यसका लागि जिम्मेवारी सुम्पेका थिए, पद्मरत्न तुलाधरलाई । वामपन्थी राजनीतिज्ञ तथा अधिकारकर्मी तुलाधरको गत वर्ष कात्तिक १८ मा निधन भयो । २०४६ को आन्दोलनमा कांग्रेस र वाममोर्चाको संयुक्त आन्दोलनका लागि भूमिका खेलेका उनले माओवादीलाई शान्ति प्रक्रियामा ल्याउन पनि उत्तिकै सक्रियता देखाएका थिए । अबको शनिबार यिनै तुलाधरको नेपाल भाषामा जीवनी निस्कँदै छ र त्यो उनकै नाममा छ, पद्मरत्न तुलाधर । निधनअघि उनी आफ्नो जीवनी किताबमा उतार्ने क्रममा थिए । यसका लागि पत्रकार सुरेशकिरण मानन्धरको निरन्तर सम्पर्कमा थिए । पत्रकार मानन्धरका अनुसार तुलाधरको किताबमा त्यस्ता धेरै घटनाक्रमका विस्तृत विवरण छन्, जुन धेरैलाई थाहा छैन अथवा थाहा भए पनि त्यसबारे ठोस रूपमा केही लेखिएको छैन । तुलाधरले त्यस्ता खास घटनाबारे पनि उल्लेख गरेका छन्, जसमा उनी प्रत्यक्ष सहभागी थिए । त्यस्तै एउटा घटनाको विवरण हो, जुइमफुगु वार्ता अर्थात् हुन नसकेको वार्ता । २०६० मा नेपालगन्जमा तत्कालीन विद्रोही माओवादीका प्रतिनिधि बाबुराम भट्टराई र सरकारका प्रतिनिधि कमल थापाबीच मात्र कुराकानी भएको थियो, तर त्यसबाट केही निष्कर्ष निस्केन । राजाले पठाएका वार्ताकार र माओवादीबीच हुने गोप्य बैठकबारे मिडियाले अगाडि नै समाचार लेखिसक्थ्यो । त्यसैले गोप्य वार्ता गर्ने तय भएको थियो । मिडियाले थाहा नपाउने गरेर वार्ता गर्ने हो भने विदेश नै जानुपर्छ झनेर स्विट्जरल्यान्डको सिरियस सेत्रेट टक एग्रोथ नामको संस्थाले सुझाव दिएको रहेछ । त्यसका लागि सबै प्रकारको व्यवस्था जेनेभामा रहेको सेन्टर फर ह्युमानिटेरियन डायलग नामक संस्थाले गर्ने भयो । यो प्रस्तावमा राजा ज्ञानेन्द्र पनि तयार भए, माओवादीका तर्फबाट पनि स्वीकृति आयो । लामो तयारीपछि राजाको पक्षबाट स्विट्जरल्यान्ड जानेमा दुई जनाको नाम तय भयो, कमल थापा र शरदचन्द्र शाह । माओवादी पक्षबाट नाम आएको थियो, कृष्णबहादुर महरा र सुरेश आलेमगर । सहजकर्ताको भूमिकामा तुलाधर मात्र जाने भए । उनको युरोप यात्राबारे शंका होला भनेर पत्नी नीलशोभा पनि सँगै जाने भइन् । स्विटजरल्यान्ड जाने भनिएको दिन ६ जना मात्र अट्ने चार्टर विमान त्रिभुवन विमानस्थलमा ओर्लियो । विमान उड्नुअघि तुलाधरले हेलिकप्टरबाट काठमाडौंबाहिर गई माओवादी प्रतिनिधि लिएर आउने कार्यक्रम थियो । अत्यन्त गोप्य रूपले वार्ता गर्ने त्यो रोमाञ्चकारी तयारी अन्तिम समयमा नाटकीय रूपमा रोकियो । तुलाधर हेलिकप्टर चढिसकेका थिए । अप्रत्याशित रूपमा प्रधानमन्त्री लोकेन्द्रबहादुर चन्दको फोन आयो । निर्देशन थियो, भ्रमण रद्द गर्नुहोस् । अहिले स्विट्जरल्यान्ड जानु पर्दैन । यो सुनेर तुलाधर उनकै भाषामा विस्मित भए । आखिरमा यो वार्ताका लागि सरकारबाट प्रधानमन्त्री र माओवादीबाट पुष्पकमल दाहालको स्वीकृति थियो । स्वयं राजाको समेत स्वीकृति रहेको वार्ता किन रद्द भयो ? त्यो पनि एकाएक ? तुलाधरलाई लाग्यो, केही ठूलै गडबडी भएको हुनुपर्छ । नत्र यति ठूलो निर्णय एकाएक आउने थिएन । उनले सोधेछन्, वार्ता किन रद्द भएको हो त ? प्रधानमन्त्रीको उत्तर आयो, यो वार्ताको कुरा एक्सपोज भइसक्यो । यसबारे विदेशीलाई पनि थाहा भइसक्यो । भारतलाई पनि थाहा भइसक्यो । पूरा घटनाक्रमले जटिल स्थिति सिर्जना गर्यो । विदेशबाट जहाज आइसकेको थियो, सरकारी वार्ताकार तयार थिए, माओवादी पर्खिरहेका थिए । विदेशमै पनि सबै प्रकारको तयारी भइसकेको थियो । तुलाधर र थापा तुरुन्तै सिंहदरबार पुगे । चन्दसँग वार्ता स्थगित नगर्न अनुरोध गरे तर उनले मानेनन् । यो घटनापछि तुलाधर लामै समय तनावमा रहे । त्यो गोप्य वार्ताको कुरा कसरी बाहिर आयो ? डर थियो, कतै आफ्नै तर्फबाट पो कुरा चुहियो कि ? लामो समयसम्म कुनै मेसो पाउन सकेनन् । केही समयपछि उनी फरक काममा काठमाडौंस्थित नर्वेली दूतावासमा पुगे अनि थाहा पाए, वार्ता हुन नसक्नुको कारण । नर्वेली दूतावासले अज्ञानवश गरेको एउटा सोधपुछले पूरा वार्ता रोकिएको रहेछ । स्विटजरल्यान्डमा सरकार र माओवादीबीच धेरै दिन धेरै चरणमा वार्ता गर्ने कार्यक्रम थियो । त्यो वार्ता सकिएपछि फेरि अर्को वार्ताका लागि पनि स्थान तय गरिएको थियो र त्यो थियो, नर्वे । नर्वेले यसअघि पनि धेरै अवसरमा यस्ता शान्तिवार्ता आफ्नो देशमा गरिसकेको पृष्ठभूमि थियो । नेपालमा प्रतिबन्धित माओवादीका सदस्य विदेश जान लागेको हुनाले त्यसमा सरकारको स्वीकृति छ अथवा छैन भनेर नर्वेली दूतावासले बुझ्न खोजेको रहेछ । यसबारे परराष्ट्र मन्त्रालयलाई थाहा थिएन, त्यसैले सचिवले प्रधानमन्त्रीलाई यसबारे जानकारी दिए । प्रधानमन्त्री चन्दलाई के लागेछ भने गोप्य वार्ताको योजना त एक्सपोज भइसकेछ । नर्वेली दूतावासलाई थाहा भएपछि भारतीय दूतावासको जानकारीमा पनि आएको हुनुपर्छ भन्ने ठानेर उनले वार्ता रद्द गर्न भने । तर यथार्थ के थियो भने वार्ताबारे नर्वेली दूतावासलाई केही पनि जानकारी दिएन । उसले एउटा नियमित प्रक्रिया मात्र पूरा गर्न खोजेको थियो । तर यसले निकै गोप्य राखिएर अगाडि बढाइएको वार्ता सुरु हुनु अगावै तुहाइदियो । सम्भवतः पूरा घटनाक्रमबारे तत्कालीन राजा ज्ञानेन्द्रसम्म पनि सबै सूचना पुगेको थियो । त्यसैले वार्ता रद्द गर्न उनीबाटै चन्दकहाँ निर्देशन आएको हुन सक्छ । तुलाधरलाई वार्ता रद्द भएपछि के लागेको थियो भने त्यो सम्भव भएको भए र त्यसले सफलता प्राप्त गरेको भए नेपालमा शान्ति बहाली केही चाँडै हुन सक्थ्यो । त्यसपछि धेरै कुरा सजिलै अगाडि बढ्न सक्थे । र, त्यसबाट नेपालको आधुनिक इतिहास नै फेरिन सक्थ्यो । तर वार्ता रद्द भएपछि समयले आफ्नै दिशा लियो, जुन अहिलेको स्थितिमा आइपुगेको छ ।"
ब्रेकअपपछि खुलिन् इलियाना,"यौनका मामिलामा पूर्वीय संसार पनि उदार बन्दै जान थालेको छ । बलिउडमार्फत् ग्ल्यामर र फिल्ममा विश्वभर छाउँदै गएको भारतमा समेत सेलिब्रेटीहरू यौनका बारेमा खुलेर धारणा राख्न थालेका छन् । अथवा भनौं, खुला बहस हुन थालेको छ ।हालैको एक टीभी टक सोमा बलिउड अभिनेत्री इलियाना डिक्रुजले पनि होस्टबाट यौनलाई लिएर सोधिएको प्रश्नमा बिनाहिच्किचाहट आफ्ना विचार दिएकी छन् । कुनै बेला मिडियामा इलियानाले यौनको प्रेमसँग कुनै लिनुदिनु नभएको अभिव्यक्ति दिइन् भन्ने खबर छाएको थियो । यही कुरालाई स्मरण गराउँदै द लभ लाफ लाइभ सोकी होस्ट शिवानी दान्डेकरले उक्त भनाइलाई थप अर्थ्याउन आग्रह गरेकी थिइन् ।बलिउड डेब्यु फिल्म बर्फी बाट शालीन छवि पस्किएकी ३२ वर्षीया नायिकाले सहजतापूर्वक भनिन्, सायद त्यो बेला मेरो भनाइको आशयलाई गलत तरिकाले उल्लेख गरियो । हुन सक्छ, त्यो बेला मैले कसैले यौनबारेमा भनेका कुरालाई उद्धृत गरेकी थिएँ । त्यसमा कसैले सेक्सलाई इन्जोय गर्ने र आफूले केवल वर्कआउटको रूपमा लिने भनेको थियो । मैले त्यसलाई उल्लेख गर्दै आफूलाई त्यस्तो ठीक नलाग्ने भनेकी थिएँ ।यतिबेला अनिश बाज्मीको फिल्म पागलपंती गरिरहेकी इलियानाले पुरानो भनाइलाई प्रस्ट्याउँदै थपिन्, मेरो मतलब, हो सेक्सलाई इन्जोय गर्नुपर्छ तर यसमा भावनात्मक सम्बन्ध पनि हुनु जरुरी छ । यदि दुईबीच प्रेम छ, भावनात्मक सम्बन्ध छ भने मात्रै त्यहाँ सेक्स गर्नु सुखद् अनुभूति हुन्छ ।यौनका मामिलामा अनुभवी कुरा गरेकी इलियाना केही समयअघि प्रेमीसँगको ब्रेकअपपछि यौनसम्बन्धी अभिव्यक्तिका मामिलामा उदार देखिन थालेकी हुन् । गोवामा हुर्किएकी इलियाना अस्ट्रेलियन फोटोग्राफर एन्ड्रयु निबोनसँगको प्रेममा थिइन् । कुनै बेला यी दुईले विवाहसमेत गरेको भन्ने हल्ला फिँजिएको भए पनि दुई महिनाअघि मात्रै दुवै जनाले सम्बन्ध तोडेको खबर बाहिरिएको थियो । एजेन्सी"
खस भाषामा पम्फाफूल,"खस सभ्यताका जानकार रमानन्द आचार्यले नाटकले खस सभ्यता र कर्णालीको सामाजिक अवस्था चित्रण गरेको बताए । स्थानीय कलाकारको मिहिनेतले नाटकलाई वास्तविक बनाएको छ, उनले भने, खस भाषा संरक्षणका लागि यस्ता नाटक काठमाडौंका सुविधासम्पन्न थिएटरमा प्रदर्शन गर्न जरुरी छ । निर्देशक सुनारले जुम्लाको भाषा, साहित्य र संस्कृतिलाई जोगाउन आफूहरूले सक्दो प्रयास गरेको बताए । त्यसैले खस भाषामै नाटक तयार गरेका हौं, उनले भने । नाटकले कर्णालीको खस भाषा, साहित्य, कला र संस्कृतिको प्रवर्द्धन हुने अपेक्षा गरिएको कलाकार धनराज सुनारले बताए । खलंगामा थिएटरको अभ्यास पहिलो हो, उनले भने, सुइना कर्णालीका र कर्णाली दख्खिन बग्दो छ नाटकले कर्णालीको प्रचार गरेका थिए, यसले कर्णालीको नाट्य इतिहासलाई उचो बनाउने अपेक्षा छ ।"
सामाजिक विकृतिविरुद्ध नाट्ययात्रा,"ॅरियल पात्रसामाजिक विकृतिविरुद्ध प्रहरीको भूमिका प्रस्ट पार्न जिल्ला प्रहरी प्रमुख (डएिसपी) हरिबहादुर ओली आफैं नाटकमा अभिनय गर्दै गाउँगाउँ पुगेका छन् । शिल्पी कला समूह र प्रहरी आधुनिकीकरण तथा सुधार परियोजनाको सहकार्यमा गाउँगाउँमा सामाजिक विकृतिविरुद्ध नाटक प्रदर्शन भइरहेको हो । बालविवाह, घरेलुहिंसा, जुवातास, मदिरासेवन न्यूनीकरणका लागि नाटक प्रदर्शन गरिएको जिल्ला प्रहरी कार्यालयले जनाएको छ । डुंगेश्वर गाउँपालिका१ चुप्रामा प्रदर्शन गरिएको नाटकमा वडाध्यक्ष लोकबहादुर डाँगी बालविवाह नगर्न अनुरोध गर्दै वडाध्यक्षकै भूमिकामा सहभागी भए । उनले अभिनयकै क्रममा वडा कार्यालयले बालविवाह न्यूनीकरणका लागि सुरु गरेका पहलबारे जानकारी दिए । शिल्पी नाट्य यात्राका क्रममा असोज २८ देखि कात्तिक २४ गतेसम्म मुलुकका विभिन्न स्थानमा नाटक प्रदर्शन हुने जनाइएको छ । नाटक निर्देशक घिमिरे युवराजले नाटकमार्फत् हिंसात्मक घटना अभिनयमा उतारिएको बताए । समाजका घटना उही समाजलाई देखाउँदा प्रभाव बढी देखियो, उनले भने, त्यसैले रियल पात्रलाई अभिनय गर्न लगाइएको हो । सुर्खेत, जाजरकोट, रोल्पा, बर्दिया, कञ्चनपुर, सुनसरी, मोरङलगायत जिल्लामा नाटक देखाइने उनको भनाइ छ । कतिपय पीडितले हिंसा सहने र आत्महत्या रोज्ने गरेकाले प्रहरीमार्फत् नाटक घरदैलोमा देखाइएको उनले जनाए ।"
क्यानभासमा नेपाली बुद्ध,"(काठमाडौं)  हरियो वृक्षमुनि गौतम बुद्ध ध्यानमग्न छन् । शान्त, शालीन उनको मुहारमा उज्यालो दीप छाएको छ । नजिकै अर्को चित्रमा शिष्यहरूका साथमा उनै बुद्ध छन् । शान्तिका अग्रदूत मानिने बुद्धका यी चित्रहरू भारतीय चित्रकारद्वय विवेकानन्द मण्डल र सुरज सुनवारले तयार पारेका हुन् ।बबरमलस्थित नेपाल आर्ट काउन्सिलमा सम्पन्न क्रिएटिभ्स फर बोन्ड एन्ड बियोन्ड शीर्षकको चित्रकला प्रदर्शनीमा भारतीय चित्रकारहरूले बुद्धलाई मुख्य विषय बनाए । नेपाल र बंगलादेशका चित्रकार समेत सहभागिता रहेको प्रदर्शनीमा थुप्रै भारतीय चित्रकारले बुद्धकै जीवन र ज्ञानलाई आधार बनाई कुची र रंगको सहायताले चित्र उतारे । चित्रकार सुशान्त सरकार, इन्द्रनील घोस, अफ्टर अलि राजा लगायतका चित्रकारले आफ्ना कलामा बुद्धको अहिंसा र शान्तिको सन्देशलाई प्रतीकात्मक रूपमा उतारेका हुन् । चित्रकार सरकारले पिस शीर्षक दिएर नीलो र सुन्तला रंगमा बुद्धको शान्त मुहारलाई एक्रेलिक माध्यममा प्रस्तुत गरेका थिए । त्यस्तै घोसले एक्रेलिक माध्यममा नै बुद्धले शान्त भावमा उपदेश दिइरहेको चित्रमा उतारेका थिए । सेतो कमलको फूल र सेतै रंगको पृष्ठभूमिलाई शान्तिकै रूपमा उनले गरेको विम्बात्मक प्रयोग अर्थपूर्ण थियो । अलि राजाले चाहिँ बोर्ड कट माध्यमबाट अर्ध अमूर्त शैलीमा सेतो, नीलो, पहेंलो र कालो रंगमा बुद्धलाई उतारेर प्रदर्शनीमा राखेका थिए । नेपालबाट श्यामलाल श्रेष्ठले पनि द वे अफ पिस शीर्षकमा परेवालाई प्रतीकात्मक रूपमा दर्साएर बुद्धकै सन्देश एक्रेलिक रंगबाट पस्केका थिए । प्रदर्शनीमा नै भेटिएका भारतीय चित्रकार इन्द्रजित नारायणले नेपालभारतबीच जस्तो राजनीतिक सम्बन्ध भए पनि कला तथा संस्कृतिमा कुनै सिमाना र बन्देज नरहेको खुलाए । उनले भने, नेपालमा जन्मिएका गौतम बुद्धप्रति नेपालीलाई जति आस्था छ, त्यति नै हामीलाई पनि छ । नेपालमा सृजित नेपाली कलाकृति, चित्र तथा सांस्कृतिक पक्षहरूमा उत्तिकै मोह रहेको उनले बताए । इन्द्रजितको धारणामा सहमति जनाउँदै नेपाली चित्रकार जीवन राजोपाध्यायले धार्मिक तथा सांस्कृतिक हिसाबमा दुई देशबीच गहिरो सम्बन्ध रहेको उल्लेख गर्दै चित्रकलामा दुई सिमानालाई जोड्ने विश्वास व्यक्त गरे ।प्रदर्शनीमा १३ नेपाली, ७२ भातीय र ४ बंगलादेशी चित्रकारका धार्मिकसँगै प्राकृतिक तथा सामाजिक विषयलाई समेटेर एक्रेलिक, वाटर कलर, मिक्स मिडिया तथा प्रिन्ट मेकिङ माध्यममा बनाइएका चित्रहरू राखिएको थियो । भारतीय कलाकार दीपाञ्जन डेले एक्रेलिकमा आई लाइक वाटर लिली शीर्षकमा नदी किनारामा कमलको फूलमा खेलिरहेकी महिलाको चित्र उतारेका थिए भने अर्का भारतीय चित्रकार गौतम शाहले गाउँको दृष्यचित्र । नेपाली चित्रकार नरेश सैजू, टार्जन साङपाङ, कान्ति न्यौपानेका ल्यान्डस्केप चित्रहरू नेपालको प्राकृतिक भौगोलिक सौन्दर्य आधारित थिए । चित्रकार हरि खड्का, रमा मास्के, रत्नकाजी शाक्यले भने अमूर्त शैलीका चित्रहरू राखे । नेपालबाट आधुनिक कलाकार समाज (सोमा) र भारतबाट सर्वभारतीय संगीतसंस्कृति प्रतिष्ठानले गरेको प्रदर्शनी आइतबार सकियो ।"
ग्लोबल अवार्ड सान् फ्रान्सिस्कोमा,"काठमाडौं (कास) अमेरिकामा हुँदै आएको ग्लोबल नेपाली फिल्म अवार्डको चौथो संस्करण यस वर्ष सान् फ्रान्सिस्कोमा हुँदै छ । मंगलबार राजधानीमा पत्रकार सम्मेलन गरी आयोजकले अवार्डसम्बन्धी कार्यक्रम सार्वजनिक गरेको हो । नेपाल फिल्म सोसाइटी, ग्लोबल नेपाली फिल्म अवार्ड (एलएलसी) र नेपाल गोल्डेन स्टेट मुभी मेकर कोलोराडाले गर्ने अवार्ड आउँदो मंसिर १४ र १५ गते सान फ्रान्सिस्को वे एरियामा हुने बताइएको छ । अन्तर्राष्ट्रिय बजारमा नेपाली फिल्म प्रवर्द्धन गर्न अवार्डले सघाउँदै छ, सोसाइटीका अध्यक्ष एवं चलचित्रकर्मी कृष्ण मल्लले भने, अमेरिकामा नेपाली फिल्म अवार्डले निरन्तरता पाइरहनुले निकै ठूलो अर्थ राख्छ । मंसिर १५ गते युसी थिएटरमा हुने मूल समारोहमा नेपाल तथा अमेरिकाका ख्यातिप्राप्त कलाकार सहभागी हुने उनले बताए । अवार्ड कार्यक्रमपश्चात् भिजिट नेपाल २०२० को प्रवर्द्धन गर्न बर्कली सिटीको मुख्य सडक नै बन्द गरी नेपाल परेड डे मनाउने तयारीसमेत भइरहेको गोल्डेन स्टेट मुभी मेकरका निर्देशक यज्ञलाल श्रेष्ठले जनाए । उनले समारोहमा नेपाली फिल्मकर्मीलाई सम्मानसँगै नेपाली फिल्मको बजार प्रवर्द्धन र फिल्म पर्यटनको विषयमा अन्तरक्रियासमेत गरिने बताए । मुलुकबाहिर नेपाल चिनाउने यो राम्रो प्लेटफार्म बन्दै आएको छ, अवार्डका कलाकार संयोजक श्याम भट्टराईले भने, संसारभर छरिएका नेपाली कलाकारका लागि यो पुनर्मिलनको क्षण पनि सावित हुनेछ । निर्माण नियन्त्रक ईश्वर घिमिरेको व्यवस्थापन रहने अवार्ड समारोहका लागि नेपालबाट मल्ल र भट्टराईसँगै नारायण पुरीले समन्वय गर्ने बताइएको छ ।"
"अनमोल, प्रदीप र विपिन भिड्दै","काठमाडौं (कास) गतवर्षदेखि सुरु सूर्य इन्टरनेसनल अवार्डको दोस्रो संस्करणका लागि मंगलबार विधागत उत्कृष्ट तीनको मनोनयन सार्वजनिक गरिएको छ । यसपटक पनि जापानकै टोकियोमा हुन लागेको उक्त अवार्डको राजधानीस्थित एपीएफको मुख्यालय हलचोकको हलमा सार्वजनिक गरिएको मनोनयनमा १२ विधाका उत्कृष्ट तीनको घोषणा गरिएको हो ।उत्कृष्ट फिल्मको मनोनयनमा प्रसाद, छक्का पन्जा ३ र ए मेरो हजुर ३ परेका छन् भने उत्कृष्ट अभिनेतातर्फ प्रसाद बाटै विपिन कार्की, क्याप्टेन बाट अनमोल केसी र लभ स्टेशन बाट प्रदीप खड्का पर्दा अभिनेत्रीतर्फ भने प्रसाद बाटै नम्रता श्रेष्ठ, कायरा की साम्राज्ञी राज्यलक्ष्मी शाह र रामकहानी की पूजा शर्मा परेका छन् । फिल्मतर्फ ६ र गीतसंगीततर्फ ६ विधासँगै तीन क्रिटिक्स अवार्ड प्रदान गरिने आयोजक सूर्य कर्पोरेसनका प्रमुख वासुदेव लामिछानेले बताए । उक्त अवार्डमा गीतसंगीत र फिल्म क्षेत्रमा क्रियाशील नीर शाहलाई लाइफ टाइम अचिभमेन्ट अवार्डले सम्मान गरिने पनि मंगलबार घोषणा गरिएको छ ।समारोहमा एपीएफ प्रमुख शैलेन्द्र खनाल, चलचित्र विकास बोर्ड अध्यक्ष केशव भट्टराईसहित कलाकारहरूको उपस्थिति रहेको थियो । नोभेम्बर २४ मा टोकियोमा हुने उक्त अवार्डसँगै स्थानीय सरोकारवालासँग नेपाली फिल्मकर्मीको साथमा अन्तरक्रियासमेत गरिने सूर्य कर्पोरेसनका लामिछानेले जानकारी गराए । उक्त अवार्ड भ्रमण वर्ष २०२० लाई समेत लक्षित गरी कार्यक्रम गर्न लागिएको अवार्डको नेपाल संयोजन गरिरहेका नरेश भट्टराईले बताए ।"
ट्रुडोको बहुमत गुम्यो,"ओट्टावा क्यानडामा सोमबार भएको मतदानमा प्रधानमन्त्री जस्टिन ट्रुडोले बहुमत गुमाएका छन् । तर संसदीय निर्वाचनमा उनको दल लिबरलले सबैभन्दा बढी स्थानमा विजयी भएको छ ।लिबरल पार्टी संसद्मा सबैभन्दा ठूलो दल भएकाले जस्टिन नै प्रधानमन्त्री हुने भएका छन् । बीबीसीका अनुसार उनले सरकार गठनका लागि साना दलहरूसँग छलफल थालिसकेका छन् । ३३८ सदस्यीय संसद्मा जस्टिनको दल १५७ स्थानमा विजयी भएको छ भने विपक्षी दल कन्जरभेटिभ्स १२१ सिट ल्याएको छ । कन्जरभेटिभको यसअघि ९५ सिट थियो । अघिल्लो चुनावको तुलनामा ठूलो मत गुमाए पनि न्यु डेमोक्र्याटिक पार्टी (एनडीपी) का नेता जगमित सिंह सरकार गठनका लागि निर्णयक हुने भएका छन् । एनडीपी २४ सिटमा विजयी भएको छ । पूर्वी क्यानडाको क्युबेक्स प्रान्तमा मात्र चुनाव लडेको पृथकतावादी दल क्युबेकोइसले ३४ स्थान जितेको छ । सन् २०१५ मा १० सिट जितेको दलले ३२ सिट जित्ने अनुमान गरिएको थियो । संघीय चुनावलाई प्रधानमन्त्री ट्रुडोको जनमतसंग्रहका रूपमा हेरिएको थियो । मतदान सकिएलगत्तै समर्थकहरूलाई सम्बोधन गर्दै प्रधानमन्त्री जस्टिनले जनताले विभाजन र सरकारी अनुदानमाथिको निर्भरतालाई अस्वीकार गरेको दाबी गरेका थिए । क्यानडाका जनताले प्रगतिशील एजेन्डा र जलवायु परिवर्तनसम्बन्धी सरकारका बलिया योजनालाई खुलेर समर्थन गरेका उनको दाबी छ । सम्बोधनका क्रममा उनले क्युबेक, सास्काचेवान र अल्बर्टाका जनतामा निराशा बढिरहेको भन्दै सरकारको ध्यानाकर्षण भएको बताए । सन् २०१५ मा पहिलो कार्यकालका लागि चुनिएका ट्रुडोले वास्तविक परिवर्तन र सुधारका कार्ययोजना अघि सारेका थिए । तर चारवर्षे कार्यकालमा ट्रुडोले आफ्ना प्रतिबद्धता पूरा नगरेको भन्दै आलोचना खेपेका थिए । उनले संघीय चुनाव सुधारका लागि पहल गर्ने प्रतिबद्धता जनाएका भए पनि त्यसतर्फ ठोस पहल गर्नतर्फ ध्यान दिएनन् । यद्यपि, दुई दर्जन क्यानेडेली शैक्षिकविद्हरूले गरेको स्वतन्त्र अध्ययनमा उनले करिब ९२ प्रतिशत वाचा पूरा गरेका देखिएको थियो । जुन क्यानडामा ३५ वर्षयता बनेका सरकारले गरेका चुनावी प्रतिबद्धतामध्ये सबैभन्दा बढी प्रतिशत हो । ४० दिने चुनावी प्रचारप्रसारका क्रममा प्रधानमन्त्री ट्रुडोमाथि मतदाताले पहिलो कार्यकाल र आगामी दिनका योजनाबारेमा अनेक प्रश्न तेर्साएका थिए । उनले क्यानडाको इतिहासमै यसपटकको चुनावी अभियान असाध्यै घिनलाग्दो र निम्नस्तरको बताउँदै व्यापक सुधार आवश्यक रहेको धारणा राखेका थिए । उनको भनाइ ट्रुडो र विपक्षी नेता सियरबीच भएका आरोपप्रत्यारोप्रति लक्षित थियो । चुनावी नतिजा सार्वजनिक भएसँगै अमेरिकी राष्ट्रपति डोनाल्ड ट्रम्प र बेलायती प्रधानमन्त्री बोरिस जोन्सले ट्रुडोलाई बधाई दिएका छन् । ट्रम्पले ट्वीटरमा लेखेका छन्, निकै राम्रो र प्रतिस्पर्धात्मक चुनावमा विजयी भएकोमा जस्टिन ट्रुडोलाई बधाई । हाम्रा देशहरूलाई अझ सुधार गर्न म तपार्इंसँग मिलेर काम गर्न प्रतीक्षारत छु ।मंगलबार बिहानैदेखि उनले नयाँ सरकार गठनका लागि सहमति जुटाउने प्रयास थालेका छन् । क्यानडामा पटकपटक अल्पमतको सरकार बनेका उदाहरण छन् । बीबीसीका अनुसार १५ वर्षको अवधिमा क्यानडामा ३ वटा अल्पमतको सरकार गठन भएका थिए ।"
३ देशका कूटनीतिज्ञ पाकिस्तानमा,"इस्लामाबाद पाकिस्तानको राजधानी इस्लामाबादमा पाकिस्तान, चीन र अफगानिस्तानका कूटनीतिज्ञहरूको १० दिने कार्यशाला सुरु भएको छ । कार्यशालामा तीन देशका युवा कूटनीतिज्ञहरूको सहभागिता रहेको बताइएको छ । समाचार संस्था सिन्ह्वाका अनुसार कार्यशालामा पाकिस्तानका २३, चीनका ८ र अफगानिस्तानका ६ कूटनीतिज्ञ सहभागी छन् । लामो समयदेखि युद्ध जारी रहेको अफगानिस्तानमा शान्ति स्थापनाका लागि आवश्यक सहयोग पुगोस् भन्ने उद्देश्यले कार्यशालाको आयोजना गरिएको बताइएको छ । अफगानिस्तानमा शान्ति प्रक्रियाका साथै दक्षिण एसियाको कूटनीतिक अवस्थाको बारेमा यस कार्यशालामा आवश्यक छलफल हुने र युवा कूटनीतिज्ञलाई यी विषयमा जानकारी दिन कार्यशालाको आयोजना गरिएको अधिकारीले जनाएका छन् । तालिमको शैलीमा आयोजना गरिएको सो कार्यशालामा सहभागीहरूलाई चाइना पाकिस्तान इकोनोमिक कोरिडोर, पाकिस्तानको नर्थ वाजिरिस्तान क्षेत्रका साथै पाकिस्तान र अफगानिस्तानको सीमा क्षेत्र टोरखाममा पनि लगिने जानकारी गराइएको छ । गत महिना इस्लामाबादमा पाकिस्तान, अफगानिस्तान र चीनका विदेशमन्त्रीको त्रिपक्षीय वार्ता भएको थियो । सोही त्रिपक्षीय वार्तापछि यसरी तीन देशका युवा कूटनीतिज्ञलाई एक अर्को देशबारे जानकारी दिने र अफगानिस्तान एवं क्षेत्रीय शान्तिमा सहयोग पुर्याउने उद्देश्यले यो कार्यशालाको अवधारणा विकास गरिएको थियो । पाकिस्तानका विदेश सचिव सइल मोहम्मदले तीन देशको कूटनीतिक परिवेश र विदेश नीति तथा राजनीतिक र आर्थिक पक्षको जानकारी मिलेका बताए । दसदिने कार्यशाला सोमबार सुरु भएको हो ।"
जापानी सम्राट्को राज्यारोहण,"टोकियो जापानका सम्राट् नारूहितोले एक भव्य समारोहबीच सोमबार औपचारिक राज्यारोहण गरेका छन् । पिता अकिहितोले राजगद्दी परित्याग गरेपछि ५९ वर्षीय नारूहितो गत मे १ मा जापानको सम्राट् बनेका थिए । छोराको राज्यारोहण समारोहमा पूर्वसम्राट् अकिहितो पनि उपस्थित थिए ।विभिन्न परम्परागत विधि सम्पन्न गरेपछि नारूहितोले मंगलबार औपचारिक रूपमा राजगद्दी आरोहण गरेका हुन् । जापानमा केही साताअघि आएको समुद्री आँधी हगिबिस का कारण ८० जनाको मृत्यु भएको थियो । आँधीपीडितप्रति सहानुभूति प्रकट गर्न राज्यारोहणका अवसरमा आयोजना गरिने शोभायात्रा स्थगित गरिएको थियो ।नारूहितो साढे ६ मिटर अग्लो ताकामिकुरा राजगद्दीभित्र बसेका थिए । विशेष अवसरमा सम्राट्हरूले लगाउने परम्परागत पहेंलोसुन्तला रंगको वस्त्र धारण गरेर राजगद्दीमा बसेका उनले लिखित मन्तव्य वाचन गरेका थिए । राष्ट्र र जनताको एकताको प्रतीकका रूपमा म आफ्नो उत्तरदायित्व बहन गर्न सदैव संविधानअनुसार काम गर्ने शपथ लिन्छु, मन्तव्य वाचनका क्रममा उनले भने । राज्यारोहण विशेष समारोहमा जापानको राजकीय शक्तिको संकेतका रूपमा लिइने प्राचीन तरबार र रत्न पनि राखिएका थिए ।समारोहमा उनकी पत्नी साम्राज्ञी मासाको १२ पत्र भएको वस्त्र लुगा लगाएर सँगै रहेको अर्को आसनमा बसेकी थिइन् । राज्यारोहण समारोहका क्रममा जापानी प्रधानमन्त्री सिन्जो अबेले सम्राट्लाई बधाई ज्ञापन गर्दै सम्बोधन गरेका थिए । त्यसलगत्तै उनको नेतृत्वमा उपस्थित मानिसले बान्जाई अर्थात् सम्राट् चिरायू रहून् भन्दै हर्षोल्लास गरेका थिए ।समारोहमा बेलायती राजकुमार चार्ल्स, जर्मनीका राष्ट्रपति फ्रांक वाल्टर स्टेनमेइर, स्विडेनका राजा कार्ल १६ औं गुस्ताफ, स्पेनका राजा फेलिप छैटौं, फिनल्यान्डका राष्ट्रपति सौली निनिस्टो, मलेसियाका राजा सुल्तान, भुटानका राजा जिग्मे केशर नाम्गेल वाङचुक, फिलिपिन्सका राष्ट्रपति रोड्रिगो डुटेर्टेलगायत विशिष्ट पाहुनाहरूको उपस्थिति थियो । सम्राट्ले विदेशबाट आएका शाही प्रतिनिधिका लागि चियापान तथा प्रधानमन्त्रीले सबै अतिथिका लागि रात्रिभोज आयोजना गरे ।जापानमा संवैधानिक राजतन्त्र छ र सम्राट्को भूमिका प्रायः आलंकारिक हुन्छ । उनले नागरिकहरूसँग अन्तरक्रिया गर्ने तथा विदेशी पाहुनासँग भेट गर्ने गर्छन् । जापानमा ३ दशकअघि यस्तो समारोहको आयोजना गरिएको थियो । सन् १९९० मा जापानका पूर्वसम्राट् अकिहितोले राज्यारोहण गरेका थिए । जापानी सम्राट् अकिहितोले स्वास्थको कारण देखाउँदै राजगद्दी त्याग गरेका थिए । उनी २ सय वर्षयता स्वास्थ्यका कारण राजगद्दी त्याग गर्ने पहिलो सम्राट् हुन् ।"
थाई राजाले खोसे पत्नीको उपाधि,"बैंकक थाइल्यान्डका राजा महाभाजिरालंकर्ण आफ्नी पत्नीका राजकीय उपाधि खोस्ने अप्रत्याशित निर्णय गरेका छन् । राजदरबारको एक औपचारिक घोषणामा सिनिनात वङ्वाचिरापक्दी निकै महत्त्वाकांक्षी बनेकी र उनले आफूलाई महारानीको हैसियतमा पदोन्नति गर्ने प्रयास गरेको भन्दै राजकीय उपाधि खोरिएको उल्लेख छ । घोषणाअनुसार वङ्वाचिरापक्दीका अधिकांश व्यवहार अपमानजनक ठहरिएकाले उपाधि खोस्नुपरेको समेत उल्लेख छ । महाभाजिरालंकर्ण उनलाई गत जुलाई महिनामा राजकीय उपाधि प्रदान गरेका थिए । महाभाजिरालंकर्ण राजा बन्नुभन्दा पहिला वङ्वाचिरापक्दी उनकी भित्रिनी थिइन् । उनी सन् २०१६ मा थाइल्यान्डको राजा बनेका हुन् । तर राजाले पत्नीसरहको उपाधि दिइएको केही महिनामै वङ्वाचिरापक्दीले विश्वासघात गरेकी भन्दै निर्णय लिएका हुन् ।महाभाजिरालंकर्णले चौथो पत्नीका रूपमा सुथिदासँग बिहे गरेको ३ महिना नबित्दै वङ्वाचिरापक्दीलाई चाओ खुन फ्रा सिनिनात बिलासकलयानी को उपाधि दिएका थिए । बीबीसीका अनुसार थाई राजपरिवारमा उक्त उपाधि झन्डै एक शताब्दीमा पहिलोपटक दिइएको थियो । वङ्वाचिरापक्दी यस वर्षको सुरुमा सेनाको मेजर जेनरल पदमा नियुक्त भएकी थिइन् । उनी तालिमप्राप्त विमानचालक, नर्स तथा अंगरक्षक हुन् । गत अगस्टमा उनले सैन्य पोसाकमा जेट विमान चलाइरहेका विभिन्न फोटा सार्वजनिक गरेकी थिइन् । तर उपाधि खोसिएसँगै उनका ती तस्बिरहरूसमेत आधिकारिक वेबसाइटबाट हटाइएको छ । भूतपूर्व विमान परिचारिका तथा राजाको अंगरक्षक समूहकी प्रमुख ४१ वर्षीया रानी सुथिदा लामो समयदेखि राजा भाजिरालंकर्णकी साथी थिइन् । विवाहपूर्व उनलाई कैयौं वर्षदेखि सार्वजनिक समारोहमा तत्कालनी युवराजसँगै देखिन्थ्यो । भाजिरालंकर्णले चारवटा विवाह गरे । उनको पहिलो वैवाहिक सम्बन्ध १९७७ देखि १९९३ सम्म चल्यो । त्यसपछि १९९४ मा दोस्रो विवाह गरेका उनी युवाथिदा फोल्प्रसिथसँग दुई वर्ष विताए । तेस्री श्रीमती श्रीरात सुवादीसँग भने उनी २००१ देखि १३ वर्ष सँगै रहे । उनले सुथिदासँग गत मेमा विवाह गरेका हुन् । थाइल्यान्डमा राजदरबारसम्बन्धी विषयलाई अतिगोप्य राखिने भएकाले वङ्वाचिरापक्दीको शाही उपाधि खोसिनुको कारण सार्वजनिक नहुन सक्छ । थाइल्यान्डको कानुनअनुसार कसैले पनि राजसंस्थाबारे प्रश्न गर्न पाउँदैन ।"
२० वटा हाइड्रो पावरमा बंगलादेशको चासो,"(काठमाडौं)  बंगलदेशले कम्तीमा २० वटा जलविद्युत् आयोजनामा लगानी गर्ने इच्छा देखाएको छ । मंगलबारदेखि सुरु भएको नेपालबंगलादेश प्राविधिक समितिको बैठकमा उनीहरूले यस्तो इच्छा प्रकट गरेका हुन् । बैठकमा कार्गो, खाद्य वस्तुलगायत हाइड्रो पावरसम्मको छलफल भयो, बैठकमा सहभागी एक नेपाली अधिकारीले भने, करिब २० हाइड्रो पावरमा लगानी गर्न इच्छा देखाएका छन् । यस विषयमा ऊर्जा मन्त्रालयसँग थप छलफल गरेर अगाडि बढ्न सकिन्छ, उद्योग, वाणिज्य तथा आपूर्ति मन्त्रालय सहसचिव एवं नेपाली प्रतिनिधिमण्डलका नेता नवराज ढकालले भने ।यस सम्बन्धमा जलविद्युत सम्बन्धी सचिवस्तरीय समितिबाट टुंगो लगाउने सहमति भएको उनले जानकारी दिए । उनका अनुसार दुई मुलुकबीचको कार्गो ट्रान्जिटमा सहजता, मोटर भेइकलको सन्दर्भमा छलफल भएको छ । यसको अर्थ यात्रुवाहक सवारीहरू आतेजाते गर्ने व्यवस्था हो । सामग्री ढुवानीका क्रममा बिनाअवरोध सञ्चालनको व्यवस्था मिलाउने छलफल भएको छ । उनका अनुसार हाल पारवाहन सन्धिअनुसार नेपालको ट्रक भारतको बोर्डरसम्म जान्छ । तर, बंगलादेशको ट्रक बोर्डरसम्म जान पाउँदैन । त्यसमा बंगलादेशले सहजीकरण गर्नुपर्ने चासो राखेको छ । यीबाहेक विभिन्न पाँच वटा एमओयूमा पनि छलफल भएको सहसचिव ढकालले बताए । जसअन्तर्गत कृषि, खाद्य वस्तु तथा व्यापारसम्बन्धी छन् । गैरभन्सार अवरोधको विषयमा छलफल भएको जनाएको छ । हाल अलैंची र धागो निर्यातको सम्भावना भए पनि निर्यात सुविधा छैन । ती उद्योग प्रवर्द्धन गर्ने विषयमा पनि छलफल भएको छ ।धागो उत्पादक संघका अध्यक्ष पवन गोल्यानका अनुसार बंगलादेशमा पर्याप्त सम्भावना भए पनि निर्यात भएको छैन । बंगलादेशले काँकडभिट्टाबाट निर्यात गर्न रोक लगाएको छ । जसले गर्दा करिब १५ वर्षदेखि निर्यात हुन सकेको छैन । पोलिस्टर र सेन्थेटिकको माग उच्च छ, अध्यक्ष गोल्यानले भने, निर्यात गर्न पाएका छैनौं । बंगलादेश निर्यात खुलेको एक वर्षमा ५ अर्बको निर्यात गर्न सकिने उनले बताए । धागोको बजार छ । उत्पादन पनि पर्याप्त छ, गोल्यानले भने, निर्यात अवरोध हटे नेपालको उत्पादन थप विस्तार हुन्छ । एक वर्षमै ५ अर्ब निर्यात गर्न सक्छौं । छलफलका क्रममा बंगलादेशमा अभाव हुने कृषि सामग्री नेपालबाट पठाउने पनि सहमति भएको छ । वर्षाको समयमा नेपालको तुलनामा बंगलादेशमा मूल्य बढ्छ । त्यस्तो अवस्थामा नेपालबाट व्यवस्था गर्न छलफल भयो, ढकालले भने । एक अर्काका मुलुकमा हुने व्यापार मेलामा सहभागी जनाउने र वस्तु प्रवर्द्धन गर्ने पनि सहमति भएको छ । विद्यार्थीका लागि भिसा प्रोसेसिङको क्रममा पनि सहजीकरण गर्ने विषयमा पनि छलफल भएको छ । ढकालका अनुसार छलफल सकारात्मक भए पनि टुंगोमा भने पुगिसकेको छैन । बुधबार थप छलफल गरेर टुंगोमा पुग्ने बताए । बैठकमा सहभागी खाद्य प्रविधि तथा गुण नियन्त्रण विभागका महानिर्देशक मतिना वैद्यका अनुसार खाद्य सुरक्षाको सन्दर्भमा एमओयूको तयारी भएको बताइन् । उनका अनुसार २०१७ बंगलादेशमा भएको छलफलमा पनि फुड सेफ्टी रेगुलेटरी एजेन्सीसँग एमओयू गर्ने छलफल भएको थियो । अहिले तयार छ । मन्त्रिपरिषद्बाट पनि स्वीकृत भइसकेको उनले बताइन् । जनवरीमा हुने सचिवस्तरीय बैठमा हस्ताक्षर हुनेछ, उनले भनिन् । वैद्यका अनुसार बैठकमा एक अर्काको प्रयोगशालालाई मान्यता दिने विषयमा पनि छलफल भएको छ । प्रयोगशालाका सम्बन्धमा सूचना आदानप्रदान र प्लान्ट क्वारेन्टाइनको सन्दर्भमा पनि छलफल भएको छ । सम्झौता हुँदा नेपालमा परीक्षणपश्चात् वस्तु निर्यात गर्दा बंगलादेशले मान्यता दिनुपर्छ । बंगलादेशको वस्तुलाई हामीले पनि मान्यता दिनुपर्छ, उनले भनिन् । उनका अनुसार जुस आयतमा लगाइएको रोक सन्दर्भमा बंगलादेशी प्रतिनिधिले प्रश्न गरेका थिए । जुसमा बंगलादेशी व्यापारीले समस्या बेहोर्नु परेको उनीहरूले जनाएका थिए । रोकले बंगलादेशलाई अप्ठ्यारो पर्यो । जुस निर्यात गर्न सकेनौं भन्ने प्रश्न उठाए, उनले भनिन् । २०१७ मा बंगलादेशमा भएको थियो । अहिले नेपालमा सुरु भएको हो । प्राविधिक समितिको बैठकमा बंगलादेशबाट सरिफा खानाको नेतृत्वमा ७ सदस्य सहभागी छन् । नेपालतर्फ सहसचिव ढकालको नेतृत्वमा १५ सदस्य सहभागी छन् । वैद्यका अनुसार जनवरीमा हुने वाणिज्य सचिवस्तरीय बैठकको तयारीका लागि प्राविधिक समितिको बैठक बसेका हो ।"
दूधकोसी र तामाकोसी ५ मा लगानी गर्न अस्ट्रिया इच्छुक,१३ किलोमिटर लामो सुरुङमार्फत जलाशयको पानी पावर हाउसमा लैजानुपर्ने प्रतिवेदनमा जनाइएको छ । प्रतिवेदनअनुसार आयोजना निर्माण सुरु भएको सात वर्षमा उत्पादन थाल्न सकिन्छ । आयोजनाको बाँध र अन्य भौतिक संरचना निर्माणका लागि मात्रै करिब ६ वर्ष लाग्न सक्ने प्रतिवेदनको अनुमान छ । हेडरेस टनेल निर्माणका लागि मात्रै ५ वर्षभन्दा बढी समय लाग्ने अनुमान छ ।ओखलढुंगा र खोटाङ जिल्लाको सिमानामा निर्माण हुने आयोजनाबाट उत्पादित विद्युत् ४ सय केभी प्रसारण लाइनमार्फत ढल्केबर सबसस्टेसनमा ल्याउने योजना छ । दूधकोसीबाट उत्पादित विद्युत् २२ किलोमिटरपरको सुनकोसीस्थित स्विचयार्ड हुँदै ढल्केबर आइपुग्नेछ । सुनकोसीदेखि ढल्केबरसम्म प्रसारण लाइनको लम्बाइ करिब ९१ किलोमिटर हुनेछ ।
नेपाल सहभागी नभए पनि अघि बढ्यो प्रक्रिया,"(काठमाडौं)  एनसेलको करसम्बन्धी अन्तर्राष्ट्रिय विवाद सामधान गर्ने निकायमा नेपाल सरकारले सहभागिता नजनाउने भए पनि प्रक्रिया भने अघि बढेको छ । लगानीसम्बन्धी विवाद समाधान गर्ने निकाय इन्टरनेसनल सेन्टर फर दि सेटलमेन्ट अफ इन्भेस्टमेन्ट डिस्प्युट (लगानी विवाद समाधानका लागि अन्तर्राष्ट्रिय केन्द्रआईसीएसआईडी) ले एनसेल कर विवादको छलफलका लागि न्यायाधिकरण (ट्रिब्युनल) समिति गठन गरेको छ । नेपालले आफ्नो प्रतिनिधि नपठाएपछि आईसीएसआईडीले यसै साता न्यायाधिकरणका अध्यक्ष चुनेको जानकारी आफ्नो वेबसाइटमा गराएको छ ।नेपालमा भएको पुँजीगत लाभ कर निर्धारणमा चित्त नबुझेको भन्दै एनसेलको माउ कम्पनी आजियटाले मध्यस्थता गरिदिन आईसीएसआईडीमा निवेदन दिएको थियो । आईसीएसआईडीले प्रधानमन्त्री तथा मन्त्रिपरिषद्को कार्यालयमा पत्र पठाई एनसेलको निवेदनबारे जानकारी गराउँदै प्रक्रियामा सामेलन हुन भनेको थियो । तर, नेपालले सरकारले करसम्बन्धी विवाद रहेको र मध्यस्थताको विषय लगानी सम्बन्धमा हुनुपर्ने जिकिर गर्दै यो प्रक्रियामा सहभागी नहुने उत्तर पठाइसकेको छ ।नेपालले सहभागी नहुने बताएपछि आईसीएसआईडीले न्यायाधिकरण गठन प्रक्रिया पूरा गरेको हो । उक्त समितिका अध्यक्षमा कोरियाली नागरिक जोङ्गी किमलाई चार दिनअघि नियुक्त गरिएको आईसीएसआईडीको वेबसाइटमा उल्लेख गरिएको छ ।ट्रिब्युनलको मध्यस्थकर्तामा एनसेलले नेदरल्यान्डसका अल्बर्ट जान भान डेन बर्गलाई नियुक्त गरेको छ भने आईसीएसआईडीले नियुक्त गरेका पल फ्राइडल्यान्ड छन् । अन्तर्राष्ट्रिय कानुनका जानकार अभिवक्ता समेन्त दाहाल नेपालले सहभागिता नजनाउने भए पनि आईसीएसआईडीको नियमअनुसार प्रक्रिया अघि बढ्ने बताउँछन् । ट्रिब्युनल गठन भयो । अब बैठक बसेर दुवै पक्षको कुरा सुन्ने र आवश्यक कागजपत्र माग्छ, उनले भने, नेपालले सहभागिता जनाउदिन भने पनि मध्यस्थताको प्रक्रियामा नेपालको विषय पनि समावेश गरिन्छ ।नेपालमा भएको कर विवादमा कुनैकुनै कम्पनीले अन्तर्राष्ट्रिय निकाय गुहारेको यो पहिलोपटक हो । सरकारले भने एनसेलसँग कर विवाद भएको र यो लगानीको विषय नभएकाले आईसीएसआईडीको क्षेत्राधिकार नभएको जवाफ पठाएको थियो । ठूला करदाता कार्यालयले बिक्रीको लाभांशबापत एनसेललले करिब ४० अर्ब रुपैयाँ लाभ कर निर्धारण गरेको थियो । ठूला करदाता कार्यालयको मूल्यांकनविरुद्ध एनसेलले सर्वोच्च अदालतमा मुद्दा दायरसमेत गरेको थियो । सर्वोच्चले उसको मागदाबीअनुसार करको रकम घटाइदिइसकेको छ । अन्तर्राष्ट्रिय मध्यस्थकर्तामा रहेको निवेदनमा भने सुनुवाइ हुने क्रममा छ । नेपाल र बेलायतबीच २०४९ फागुन १९ गते भएको द्विपक्षीय लगानी प्रवर्द्धन तथा संरक्षण सम्झौताअनुसार अन्तर्राष्ट्रिय निकाय गुहारेको उल्लेख गरिएको छ । एनसेलको मातृ कम्पनी आजियटाले आफ्नो सहायक कम्पनी आजियटा इन्भेस्टमेन्ट यूके बेलायतमा दर्ता भएको र सोही कम्पनीले रेनो होल्डिङ्सको सेयर किनेको भएकाले यो विषयमा नेपाल र बेलायतबीचको लगानी विवाद भएको तर्क गरेको छ । नेपालमा सञ्चालन भएको एनसेलको ८० प्रतिशत स्वामित्व रेनो होल्डिङ्सको छ । नेपाल र बेलायतबीच भएको द्विपक्षीय लगानी प्रवर्द्धन तथा संरक्षण सम्झौताको धारा ९ मा दुई देशबीच भएको लगानीसम्बन्धी विवाद कूटनीतिक माध्यमबाट समाधान गर्ने र नभए मध्यस्थता गर्ने अन्तर्राष्ट्रिय निकायमार्फत समाधान गर्ने उल्लेख गरिएको छ । सम्झौताका दुई पक्षबीच कुनै विवाद भए कूटनीतिक माध्यमबाट समाधान गरिनेछ, उक्त सम्झौतामा भनिएको छ, यसबाट समाधान नभए कुनै पक्षले विवाद समाधान गर्ने निकायमा निवेदन दिन सक्नेछ ।सम्झौताको धारा ९ को उपधारा ३ मा यसबारे थप व्याख्या गरिएको छ । कुनै पक्षले विवाद समाधानको मध्यस्थता गर्न निवेदन दिएको दुई महिनाभित्र समितिमा बस्न दुवै पक्षले एक एक व्यक्ति चुन्नुपर्ने प्रावधान यसमा राखिएको छ ।दुई पक्षले चुनेको व्यक्तिले तेस्रो देशको कुनै व्यक्तिलाई सदस्यका रूपमा चुन्न सक्छन्, यसमा भनिएको छ, दुवै पक्षको सहमतिमा उक्त तेस्रो व्यक्तिले विवाद समाधान समितिको अध्यक्ष चुन्नेछ । तोकिएको समयभित्र विवाद समाधान समितिले पूर्णता नपाए अन्तर्राष्ट्रिय न्याय अदालतका अध्यक्षले अध्यक्ष चुनिदिने प्रावधान सम्झौतामा राखिएको छ । यसरी बनेको विवाद निरुपण समितिले सुनाएको निर्णय दुवै पक्षलाई मान्य हुनुपर्ने सम्झौतामा उल्लेख गरिएको छ ।एनसेलले विवाद समाधानका लागि निवेदन दिएको लगानी विवाद समाधानका लागि अन्तर्राष्ट्रिय केन्द्र सन् १९६६ मा स्थापना भएको विवाद निरुपण निकाय हो । विश्व बैंकको लगानीमा स्थापित यो निकायको नेपालमा पनि सदस्य राष्ट्र हो । एनसेलमा ८० प्रतिशत स्वामित्व भएको रेनो होल्डिङ्सलाई नर्वेली कम्पनी टेलियासोनेराबाट आजियटाले २०७२ चैत २९ मा खरिद गरेपछि लाभ कर विवाद सुरु भएको हो । टेलिया सोनेराले नेपालमा भएको स्वामित्व बिक्री गर्दा लाभांश नतिरेको भन्दै लामो समय मुद्दा सर्वोच्च अदालतमा विचाराधीन थियो । एनसेलको ८० प्रतिशत सेयर १ खर्ब ४४ अर्ब ७ करोड रुपैयाँमा बिक्री भएको थियो ।"
धान्नै नसकिने पर्यटकको चाप,"(इलाम)  ग्रामीण पर्यटन केन्द्रका रूपमा विकास हुँदै गएको अन्तुमा पर्यटकको चाप स्थानीयको अपेक्षाभन्दा धेरै हुन थालेको छ । झुल्केघाम दृश्यावलोकनसँगै अन्तुपोखरी घुमघाम र चियाबारीले ढाकिएको ग्रामीण परिवेशको आनन्द लिन आन्तरिक र बाह्य पर्यटक बढ्न थालेका छन् ।पर्यटकीय क्षेत्रका होटल र होमस्टे खचाखच छन् । आउँदो मंसिरमा महोत्सव गर्ने अभियानमा लागेका अन्तुवासी पर्यटन वर्ष २०२० मा झन् पर्यटक बढ्ने भएकाले खाने वस्ने व्यवस्था मिलाउन अहिलेदेखि क्रियाशील देखिएका छन् । मौसममा सुधार आएसँगै अन्तुमा चाप बाक्लिएको छ । ५६ होमस्टे र ५ वटा होटलले मुस्किलले मात्र पाहुनाको व्यवस्थापन गरिरहेका छन् । अहिलेको होमस्टे र होटलको क्षमताले करिब १ हजार ४ सय जना अटाउन सकिन्छ, स्थानीय पर्यटन व्यवसायी रुद्र घिमिरेले भने, महोत्सव र भ्रमण वर्षमा पर्यटकको चाप अझै बढ्ने निश्चित भएकाले थप बासस्थानको व्यवस्था गरिरहेका छौं ।अन्तुपोखरी र अन्तुडाँडा नामक दुई सामुदायिक होमस्टे यहाँ सञ्चालित छन् । स्थानीयका अनुसार अब थप १ हजार ३ सय जना अटाउने बासस्थानको व्यवस्थाका लागि अरू घरहरू तयार परिँदै गरेको हो । डेढ दशकअघिदेखि व्यावासयिक पर्यटनको अभ्यासमा जुटेका अन्तुका बासिन्दाले आम्दानीको गतिलो स्रोतका रूपमा पर्यटन व्यवसायलाई स्थापित गरेका छन् । मेची राजमार्गको फिक्कलबाट नजिकको छिपिटारबाट सडक कालोपत्रे भएसँगै धेरैको गन्तव्यमा अन्तु परेको हो । आन्तरिक पर्यटकको घुइचो हुने यस क्षेत्रमा भारतीय र वंगाली पर्यटक पनि बढ्दै गएको अन्तु भन्ज्याङका व्यवसायी टेकबहादुर आलेले बताए । लोपन्मुख लेप्चा जातिको बसोबास, चिया बगानबीच फूलबारीले भरिएको चिटिक्क परेका काठे घरले पनि अन्तु पुग्नेहरूको ध्यान तान्ने गर्छ । फिक्कलबाट १३ किलोमिटर पूर्वमा रहेको अन्तु क्षेत्रमा गुफापातल, लेप्चाहरूको ऐतिहासिक थातथलो, नगदेबालीबाट सुधारिएको जीवनशैली जस्ता कारण पनि आगन्तुक बढ्दै गएका हुन् । वरिपरि चियाबारी रहेको अन्तुपोखरीको डुंगा सवारले त्यहाँ पुग्ने अधिकांश पर्यटकलाई लोभ्याउँछ । दसैंदेखि हिउँदयामभर अन्तु पर्यटनको सिजन मानिने गरे पनि अहिले १२ महिना नै धेरथोर संख्यामा पर्यटक पुग्ने क्रम छ । पर्यटकको संख्या धेरै हुने भएकाले कतिपय होमस्टे नम्सभन्दा फरक ढंगले चलेको आरोप पनि स्थानीयलाई लाग्ने गरेको छ । सुरिला सल्लाका रुखले भरिएको अन्तुडाँडाबाट बंगालको खाडीबाट निस्किए झैं लाग्ने घाम झुल्किएको दृश्य लोभलाग्दो देखिन्छ । अन्तु डाँडाबाट झुल्के घामसँगै नेपाल र भारतका अनेकौं स्थान र हिमालय दृश्यावलोकनका लागि भ्युटावर निर्माण गरिएको छ । सदरमुकाम क्षेत्रमा पनि घुम्न आउनेका कारण चहलपहल बढेको छ । मुलुककै पुरानो चिया बगान, पुरानो चिया कारखना, भ्युटावर र मठ मन्दिरमा पर्यटक पुग्ने गरेका छन् । वर्षाको समयमा सुनसान बनेको यहाँका पर्यटकीय क्षेत्रमा अहिले बाक्लै गरी पर्यटक आउन थालेका छन्, होटल व्यवसायी संघ इलामका अध्यक्ष देवी पौडेलले भने, जिल्लाका अधिकांश पर्यटकीय क्षेत्रमा रहेका होटलहरू अहिले व्यस्त देखिएका छन् । थुम्काथुम्का डाँडामा चियाबारीले सजिएको कन्याममा पनि पर्यटकको बाक्लो उपस्थिति छ । वनभोजका लागि प्रख्यात कन्याममा साथीसंगी बिदाको रमाइलो साट्नेदेखि पारिवारिक रूपमा चियाबारीको आनन्द लिन टाढाबाट पनि आउने गरेका छन् । रमणीय डाँडाकाँडाको दृश्यावलोकन र घोडचडीको आनन्दले आगन्तुक दंग पर्छन् । फिक्कल र पशुपतिनगर क्षेत्रमा पनि पर्यटकको बाक्लो उपस्थिति छ । इलामसँगै दार्जिलिङ र सिक्किम घुम्न जानेका कारण यी क्षेत्रमा चहलपहल बढेको हो ।यहाँका होटल व्यवसायीसँगै इलामको कोसेली चिया, छुर्पी, ललिपपलगायतका सामग्री बिक्री गर्ने पसललाई पनि फाइदा पुगेको फिक्कलका युवराज प्रधानले बताए । कन्याम क्षेत्रलाई पार्किङ, व्यवसाय र घुमघामका लागि व्यवस्थित गर्दै लगिएकाले घुम्न आउनेका लागि सहजता थपिँदै गएको छ । हर्कटेदेखि फिक्कलसम्म दर्जनौं पर्यटक लक्षित होटल खोलिएकाले खानबस्नको समस्या नहुने गरेको व्यवसायीको भनाइ छ । उत्तरी सन्दकपुर गाउँपालिकाका विभिन्न क्षेत्रमा पनि चहलपहल बढ्दो छ । सदरमुकामबाट १३ किलोमिटर उत्तरको माईपोखरीमा श्रद्धालुसँगै जैविक विविधतासँग रमाउनेको चहलपहल छ । रामसार क्षेत्रमा सूचीकृत माईपोखरी धार्मिक र जैविक विविधताका हिसाबले पनि उत्तिकै महत्त्वपूर्ण छ । जिल्लाकै अग्लो सन्दकपुर पुग्न चाहने पनि उत्तिकै छन् । भारतीय र पश्चिमा पर्यटकको बाक्लो भीड लाग्ने सन्दकपुरमा नेपाल भएर पनि जाने उत्तिकै छन् । माबु र माइमझुवा हुँदै सदरमुकामबाट करिब ४५ किलोमिटरको दूरीमा सन्दकपुर पुग्न सकिन्छ । त्यहाँबाट सगरमाथा, कञ्चनजंघासहित नेपाल, भारत र भुटानका दर्जनौं हिमाल देख्न सकिन्छ । झुल्केघाम दृश्यावलोकनका लागि पनि प्रख्यात मानिएको ३ हजार ६ सय ३६ मिटर उचाइमा रहेको सन्दकपुरसम्म पैदल नै यात्रा गरेर आसपासका क्षेत्रमा रमाउनेहरू पनि धेरै छन् । सन्दकपुर गाउँपालिका क्षेत्रका ढापपोखरी, टोड्के झरना, छिन्टापु, माबुथाम, दोबाटे, कालपोखरी, जौबारी, मेघमा, तुम्लिङलगायत स्थानका ठाउँ पनि पर्यटकका रोजाइमा छन् । सदरमुकाम पश्चिमो सिद्धिथुम्का, माङमालुङ, गजुरमुखीधाम, माङसेबुङ, राँकेलगायत क्षेत्रमा पनि चहलपहल बढ्दो छ । यहाँका पर्यटकीय स्थलहरूसम्म पुग्ने सडक, खानेबस्ने व्यवस्था र टुर प्याकेजको अभावमा भने सोचेअनुसार गतिविधि फस्टाउन सकेको छैन । सदरमुकाम पश्चिमका पानीटार, गुफापातल, सिद्धिथुम्का, माङमालुङ, उत्तरका राँके, दिदीबहिनी झरनालगायत क्षेत्रमा पनि आन्तरिक पर्यटकहरू बाक्लिँदै गएको स्थानीय बताउँछन् ।"
केरूङमा अन्तर्राष्ट्रिय सीमा व्यापार तथा पर्यटन महोत्सव,"(केरुङ)  जिलोङ काउन्टीको आयोजनामा केरुङमा आइतबारदेखि दोस्रो अन्तर्राष्ट्रिय सीमा व्यापार तथा पर्यटन महोत्सव भइरहेको छ । अक्टोबर २० बाट सुरु भएको महोत्सव एक साता चल्नेछ । रसुवागढी नाकालाई चीनको संघीय सरकारले दक्षिण एसिया प्रवेश गर्ने मूलद्वार मानेको छ । त्यसैले केरुङलाई अन्तराष्ट्रिय स्तरमा चिनाउन, व्यापार व्यवसाय बढाउन र पर्यटन प्रवर्द्धन गर्ने उद्देश्यले अन्तराष्ट्रिय सीमा व्यापार तथा पर्यटन महोत्सवको आयोजना गरिएको जिलोङ काउन्टिका मजिस्ट्रेड हु हुङले बताए । जिलोङ काउन्टिका स्थायी कमिटी सदस्य पाचु, जिलोङ काउन्टिका मजिस्ट्रेड हु हुङ, रसुवा जिल्लाका प्रमुख जिल्ला अधिकारी अर्जुन भण्डारीलगायतले आइतबार साँझ संयुक्त रूपमा महोत्सव उद्घाटन गरेका थिए । चीनको संघीय सरकारले जिलोङ काउन्टीलाई प्राथमिकतामा राखेको उद्घाटन सत्रका वक्ताहरूले बताए । जिलोङ काउन्टी दक्षिण एसिया जोड्ने चीनको बेल्ट एन्ड रोड इनिसिएटिभ (बीआरआई) निर्माणको महत्त्वपूर्ण क्षेत्र रहेको छ । चीनले अघि सारेको बेल्ट एन्ड रोड इनिसिएटिभ (बीआरआई) अन्तर्गत जिलोङ काउन्टीमा अबको केही वर्षमा रेल, सडक, प्रसारण लाइन र सुरुङमार्ग निर्माण हुने उनीहरूले बताए । केरुङमा सञ्चालन गरिएको अन्तर्राष्ट्रिय सीमा व्यापार तथा पर्यटन महोत्सवले दुवै देशको सम्बन्ध सुमधुर बनाउने, सीमा नाकामा व्यापारको विकास हुनको साथै पर्यटन प्रवर्द्धनमा सहयोग पुग्ने विश्वास रहेको रसुवाका प्रमुख जिल्ला अधिकारी अर्जुन भण्डारीले बताए । महोत्सवमा नेपाली कलाकारहरूले सांगीतिक कार्यक्रम प्रस्तुत गर्नुको साथै ढाकाबाट बनेको साडी र चोलो लगाएर फेसन सो गरेका थिए । त्यहाँका स्थानीय र राष्ट्रिय कलाकारहरूले पनि मनोरञ्जन प्रस्तुत गरेका थिए । यो महोत्सव अघिल्लो वर्षदेखि त्यहाँको स्थानीय सरकारले सञ्चालन गर्दै आएको छ । केरुङ बजारको ठूलो क्षेत्रमा सुरु गरिएको दोस्रो अन्तर्राष्ट्रिय सीमा व्यापार तथा पर्यटन महोत्सवमा हस्तकलाका सामग्री, तयारी पोसाक, स्थानीय उत्पादन, खानेकुरा, खेल तथा विभिन्न मनोरञ्जनका स्टलहरू राखिएको छ । महोत्सवमा काठमाडौंका व्यापारीहरूले पनि भाग लिएका छन् । नेपालीहरूले ललितकला र हस्तकलाका गरी २८ वटा स्टल राखेका छन् । नेपाली ललितकला र हस्तकलाका सामान हेर्न र किन्न त्यहाँका स्थानीयहरू आउन थालेको नेपाली व्यापारीले बताए । उक्त महोत्सवमा रसुवा जिल्लाका स्थानीय व्यापारीहरूको भने सहभागिता छैन । रसुवागढी नाकाबाट केरुङसम्मको दूरी २४ किलोमिटर रहेको छ । भूकम्पका कारण चीनबाट हुने धेरैजसो आयात २०७२ मंसिरदेखि रसुवागढी नाकाबाट हुँदै आएको छ । त्यसैले केरुङमा व्यापार दिन प्रतिदिन बढ्दै गएको अधिकारीहरूले बताएका छन् । भूकम्पपछि चीनतर्फको केरुङ क्षेत्रमा तीव्र रूपमा भौतिक पूर्वाधारको विकास भइसकेको छ । नाकालाई ०७४ भदौ १४ गते चीन सरकारले अन्तर्राष्ट्रिय नाका घोषणा गरेपछि सीमामा व्यापारी, व्यवसायी र सवारीको चाप बढ्दै गएको छ । भूकम्पपछि रसुवागढी नाकाबाट बर्सेनि सामान आयात हुने क्रम बढ्दै गएको छ । अहिले रसुवागढी नाकाबाट अर्बौं मूल्य बराबरको सामान आयात भइरहेको छ । आर्थिक वर्ष ०७५०७६ मा चीनबाट नेपालमा करिब २ खर्ब मूल्य बराबरको सामान आयात भएको छ । त्यसमध्ये २० प्रतिशत सामान रसुवागढी नाकाबाट भित्रिने गरेको भन्सार विभागको तथ्यांक छ । यो नाकाबाट मुख्य गरी ५ वटा मालवस्तु पैठारी भइरहेको रसुवा भन्सार कार्यालयका प्रमुख भन्सार अधिकृत पुण्यविक्रम खड्काले बताए । पैठारी हुने मुख्य मालवस्तुमा तयारी कपडा, स्याउ, जुत्ता चप्पल, झोला र चस्माचस्माका फ्रेम रहेको उनले बताए ।"
नेबिकोको ॅगिफ्ट फेमिली प्याक,काठमाडौं (कास) नेबिको प्रालिले सुगर फ्री डाइजेस्टिभ बिस्कुट गिफ्ट फेमिली प्याक बनाएको छ । उत्पादनको गुणस्तरलाई उपभोग्य समयसम्म कायमै राख्न र आकर्षक बनाउन नयाँ प्याकेजिङ मेटेरियल प्रयोग गरिएको छ । यस फेमिली प्याकभित्र दस वटा साना भिन्नै प्याक राखिएको छ । आयातित एयर टाइट कार्टुनमा प्याकेजिङ गरिएको ३६० ग्रामको बजार मूल्य २ सय रुपैयाँ रहेको प्रेस विज्ञप्तिमा भनिएको छ ।
१० प्रतिशत एसबीएल डिबेन्चर नेप्सेमा सूचीकृत,काठमाडौं (कास) सिद्धार्थ बैंक लिमिटेड र नेपाल स्टक एक्सचेन्ज लिमिटेडबीच प्रतिअंकित तथा चुक्ता मूल्य १ हजार रुपैयाँ कायम १०२५ प्रतिशत एसबीएल डिबेन्चर २०८३ (ऋणपत्र) सूचीकरण गर्ने सम्झौता सम्पन्न भएको छ । ऋणपत्र सूचीकरण सम्झौता पत्रमा बैंकका प्रमुख कार्यकारी अधिकृत शम्भुनाथ गौतम र नेपाल स्टक एक्सचेन्जको तर्फबाट प्रमुख कार्यकारी अधिकृत चन्द्रसिंह साउदले हस्ताक्षर गरेका थिए ।
नेपाली बजारमा एक्ससीएमजीको नयाँ एक्साभेटर,"काठमाडौं (कास) एक्ससीएमजीको नेपालका लागि एक मात्रै आधिकारिक बिक्रेता आईडीएमसीले एक्सई २१५ सी एक्साभेटर नेपाली बजारमा ल्याएको छ । २१ हजार ९ सय अपरेटिङ वेट रहेको यो एक्साभेटरमा इसुजुको आयातित इन्जिन जडान गरिएको छ । यो इन्जिन १७२ हर्सपावर क्षमताको रहेको छ । एक्साभेटरमा मेकानिकल पप्प, कावासाकी हाइड्रोलिक सिस्टम, ५६८ मिटरको बुम तथा २९१ मिटरको आर्म रहेको छ ।"
माछापुच्छ्रे 'कर्पोरेट सुपर सिक्सेस' को प्रायोजक,काठमाडौं (कास) माछापुच्छ्र्रे बैंक लिमिटेडको मुख्य प्रायोजनमा कर्पोरेट सुपर सिक्सेस सिजन६ आयोजना हुने भएको छ । मंगलबार आयोजित पत्रकार सम्मेलनमा बैंक र एसएस इभेन्ट म्यानेजमेन्ट कम्पनीबीच कार्यक्रमको मुख्य प्रायोजक रहने गरी सम्झौता भएको हो । बैंकका प्रमुख कार्यकारी अधिकृत सुमन शर्मा र इभेन्ट म्यानेजमेन्ट कम्पनीका प्रमुख कार्यकारी अधिकृत रमन शिवाकोटीले सम्झौता पत्रमा हस्ताक्षर गरेका थिए ।
'माई कार्ड आइडियाज' को घोषणा,काठमाडौं (कास) लक्ष्मी बैंकले सञ्चालन गरेको माई कार्ड नामक क्राउड सोर्सिङ प्रतियोगिताको विजेताको घोषणा गरेको छ । मंगलबार आयोजित प्रेस सम्मेलनमार्फत डिजाइनर टिशा श्रेष्ठलाई उक्त प्रतियोगिताको विजेताका रूपमा घोषणा गरिएको हो । क्राउड सोर्सिङको अवधारणाअन्तर्गत बैंकका ग्राहकको रचनात्मकतालाई उजागर गर्ने अवसर प्रदान गर्दै सहकार्यको माध्यमबाट बैंकको नयाँ भिसा कार्डको डिजाइन बनाउने उद्देश्यका साथ यो प्रतियोगिता सञ्चालन गरिएको थियो ।
सानमिगेलको 'एक्सप्लोर' अभियान सुरु,काठमाडौं (कास) पर्यटन प्रवर्द्धनमा सहयोग पुर्याउन देशका विभिन्न गन्तव्यको परिचय दिने उद्देश्यले सानमिगेलका एक्सप्लोर अभियान सुरु गरेको छ । यो अभियानको सुरुवात सानमिगेल ब्रुअरी फिलिपिन्सबाट भएको हो । सोही अभियानलाई पछ्याउँदै नेपालमा एक्सप्लोर अभियानले देशभित्रका विभिन्न क्षेत्रमा पुग्ने र त्यहाँका गन्तव्य प्रचार गर्ने मंगलबार जारी प्रेस विज्ञप्तिमा भनिएको छ ।
बढ्यो तिहारको चहलपहल,"नेपाल खुद्रा व्यापार संघका पूर्वअध्यक्ष पवित्र वज्राचार्यका अनुसार अन्य समयको तुलनामा तिहारको समयमा १० गुणाले व्यापार वृद्धि हुन्छ । तिहारको समयमा यी चीजहरू अनिवार्य नै हुन्, त्यसैले पनि माग पनि बढ्ने गर्छ, उनले भने । तिहारमा भाइमसला मात्र नभई टीकाको व्यापारसमेत बढ्ने गरेको छ । दिदीबहिनीले आफ्ना दाजुभाइलाई मात्र नभई घरको मूलढोकाअगाडि आकर्षक रंगोली बनाउनसमेत रङको प्रयोग हुने गरेको छ । भक्तपुरकी अवन्तिका चौहान खड्का तिहारमा रंगोली बनाउन असनमा रङ किन्दै थिइन् । उनले भनिन्, घरमा रंगोली बनाउन रङ किन्दै छु, रंगोलीले तिहार रमाइलो बनाउँछ । पहिला हरियो गोबर र रातो माटोले लिपेर दियो बाल्ने चलन थियो तर बिस्तारै रंगोली बनाउने चलन आयो । यो घरको मूलढोकाअगाडि राख्दा राम्रो पनि देखिन्छ । उनले पसलबाट सय ग्रामको ८ किसिमका रङ किनेको बताइन् । १५ वर्षदेखि भारत विहारका राज दास तिहारकै समयमा बर्सेनि रङ बेच्दै आएका छन् । ८० हजार रुपैयाँको लगानीमा रङको पसल राखेका उनले बताए । दिनको ६ हजारसम्म व्यापार हुन्छ, उनले भने, भाइटीकासम्म बेच्छु ।"
कोदो छाडेर सयपत्री,"धनकुटा (कास) विगतमा कोदोका बाला झुल्ने बारीमा यतिबेला सयपत्री ढकमक्क भएको छ । धनकुटाका विभिन्न ग्रामीण क्षेत्रमा सयपत्री फूल बिक्रीबाट कृषकले मनग्य आम्दानी हात पारेका छन् । कोदो तथा दलहन बालीको जस्तो बढी मेहनत गर्न नपर्ने र बाँदरलगायत जंगली जनावरबाट क्षति पनि नहुने भएपछि धनकुटा नगरपालिकाका ३, ४ र ५ वडामा व्यावसायिक फूल खेती हुँदै आएको छ ।धनकुटामा हालसम्म ५० लाख बढीको फूल बिक्री भइसकेको स्थानीय कृषकले बताए । धनकुटा३ को निगाले, सिप्तिङ, सेउले, कागतेलगायत गाउँमा तिहार नजिकिएसँगै यतिबेला फूल खरिद गर्न कृषकको बारीमा क्रेताको तँछाडमछाड नै चलेको स्थानीय शैलजा घिमिरे बताउँछिन् । कृषकलाई पहिल्यै रकम दिए पनि तिहार सुरु भएपछि क्रेताले फूल बजारमा बिक्रीका लागि लैजाने गर्छन् । अघिल्लो वर्ष धनकुटा३ बाट ७५ लाख बढीको फूल बिक्री भएको अग्रज कृषक जितेन्द्र राईले बताए । राई स्वयंले १० रोपनी क्षेत्रफलमा सयपत्री फूल उत्पादन गरेको जनाए । ६ वर्षदेखि नियमित सयपत्री खेती गर्दै आएका छन् ।धनकुटा ५ कर्मीटारका गोविन्द श्रेष्ठले एक लाख बढीको सयपत्री बिक्री गरेका छन् । उनले आफूले उत्पादन गरेसँगै आसपासका अन्य कृषकको सयपत्रीसमेत खरिद गरेर धरानलगायतका बजारमा बिक्री गर्ने बताए । स्थानीय सीता श्रेष्ठले दुई रोपनी क्षेत्रफलमा लगाएको सयपत्री खेतीबाट एक लाख आम्दानी गरेकी छिन् । उक्त गाउँका खगेन्द्र खतिवडाले आधा रोपनी क्षेत्रफलबाटै ७२ हजार आम्दानी गरे । फूलको बेर्ना ६ हजार र फूल ५२ हजार रुपैयाँको बिक्री गरेको उनी बताउँछन् । सबैभन्दा पहिले उन्नत जातको सयपत्रीको व्यावसायिक उत्पादन गर्दै आएका खतिवडाले अघिल्लो वर्षभन्दा राम्रो भाउ पाएको बताए । प्रतिबोट एक सय रुपैयाँमा बिक्री गरेको उनले जनाए । सयपत्री खेती गर्दा सात हजार बराबरको लगानी गरेपछि सोचेभन्दा बढी आम्दानी मिलेको खतिवडा बताउँछन् । सयपत्री खेती गर्न सके आम्दानी राम्रै हात पर्ने रहेछ, उनले भने, आगामी दिनमा अझ विस्तार गर्ने सोचमा छु । सामान्य पाखा बारीमा रोपिने सयपत्रीलाई अन्य बाली जस्तै मेहनत गर्न नपर्ने भएपछि यसतर्फ आकर्षित भएको कृषकको भनाइ छ । सयपत्रीको आकर्षण देखेरै उनीहरूले स्थानीय जातभन्दा बाह्य मुलुकबाट बीउ झिकाएर उन्नत जातको सयपत्री खेती गरेका छन् । स्थानीय बेनु आठपहरियाले ८३ हजारको फूल बिक्री गरेको बताइन् । नवीन लिम्बुले पनि ३० हजार बढीको सयपत्री बिक्री गरे । धनकुटा४ ठोका गाउँका सूर्य आठपहरियालगायतले पनि मनग्य आम्दानी हात पारेको जनाए ।"
१६ करोडको सेयर कारोबार,"काठमाडौं (कास) सेयर बजारमा मंगलबार नेप्से परिसूचक बढे पनि कारोबार रकममा झिनो सुधार भएको छ । दिनभरको कारोबारमा १६ करोड ५२ लाख रुपैयाँ बराबरको सेयर कारोबार भएको भयो । सोमबार ११ करोड ३३ लाख रुपैयाँ बराबरको कारोबार भएको थियो । उक्त दिन करिब साढे ३ हजार कारोबारबाट १ सय ५५ कम्पनीका ६ लाख ४५ हजार कित्ता सेयर किनबेच भए । ती किनबेचबाट करिब साढे १६ करोड रुपैयाँ बराबरको सेयर कारोबार भएको थियो । नेप्से परिसूचक सकारात्मक भए पनि कारोबार रकमले अपेक्षित रूपमा बढ्न नसक्दा लगानीकर्ता निरुत्साहित बनेका छन् । सेयर बजारका लागि यो अफ सिजन भए पनि कारोबार रकम निकै कम भएको ब्रोकरहरू बताउँछन् । परिसूचकलाई कारोबार रकमले सपोर्ट गर्यो भने मात्र बजारमा बलियो हुने हो, एक ब्रोकरले भने, अहिले प्रायः परिसूचक पनि घटेको छ भने कारोबार रकम निराशाजनक छ । अहिले सूचीकृत कम्पनीहरूले धमाधम लाभांश घोषणा गरिरहेका छन् । धेरैको लाभांश सन्तोषजनक छ । यस्तो अवस्थामा पनि बजार उत्साह नदेखिनु राम्रो संकेत नभएको जानकारहरू बताउँछन् । त्यसो त अहिलेको समय ठूला चाडबाडको भएकाले पनि कारोबार रकम बढ्न नसकेका रूपमा विश्लेषण गर्नेको जमात पनि ठूलै छ । मंगलबार नेप्से २४० अंक बढेर १ हजार १ सय ३४७९ विन्दुमा पुगेको छ । सो दिन १ हजार १ सय ३२४५ विन्दुबाट सुरु भएको नेप्से दोस्रो घण्टामा १ हजार १ सय ३० सम्म पुगेको थियो ।"
स्नातकोत्तरमा सुरुङ इन्जिनियरिङ,"(काठमाडौं)  नेपालमा सुरुङमार्गको बढ्दो आवश्यकतासँगै स्नातकोत्तर तहमा यो विषय पढाइने भएको छ । त्रिभुवन विश्वविद्यालय, इन्जिनियरिङ अध्ययन संस्थानअन्तर्गतका पुल्चोक र पोखराको पश्चिमाञ्चल क्याम्पसले सुरुङ इन्जिनियरिङ विषय अध्यापनको तयारी थालेका छन् ।पुल्चोक र पश्चिमाञ्चल क्याम्पसले स्नातकोत्तर तहमा छुट्टै कार्यक्रम (विषय) का रूपमा सुरुङ विधाको सम्भावना, पाठ्यक्रम, विज्ञको खोजीका लागि अध्ययन समिति बनाएका छन् । दुवै क्याम्पस आउँदो शैक्षिक सत्रदेखि नै कक्षा सुरु गर्ने तयारीमा जुटेका छन् ।गण्डकी प्रदेश सरकारले सुरुङ इन्जिनियरिङको पाठ्यक्रम बनाउन लामाचौरस्थित पश्चिमाञ्चल क्याम्पसलाई १० लाख रुपैयाँ बजेट छुट्याएको छ । सुरुङमार्ग बनाउने दक्ष जनशक्ति देशमै उत्पादन हुन नसकेपछि त्यसको तयारी गर्न रकम विनियोजन गरिएको गण्डकी प्रदेश नीति तथा योजना आयोगका उपाध्यक्ष गिरिधारी शर्मा पौडेलले बताए । प्रदेश सरकारको नीति तथा कार्यक्रममा सुरुङ इन्जिनियरिङको प्रवर्द्धनलाई जोड दिँदै त्यसको पाठ्यक्रम बनाउन १० लाख रुपैयाँ छुट्याएका छौं, उपाध्यक्ष पौडेलले भने, प्रदेश सरकारले गत वर्षदेखि नै यसको आवश्यकता औंल्याउँदै क्याम्पससँग कुरा गरेको थियो, अहिले उहाँहरू पाठ्यक्रम बनाउँदै हुनुहुन्छ ।पश्चिमाञ्चल क्याम्पसका प्रमुख रामप्रसाद पौडेलले स्नातकोत्तर तहमा सुरुङ इन्जिनियरिङ अध्ययनका लागि सहायक क्याम्पस प्रमुख (प्रशासन) निर्मलप्रसाद बरालको संयोजकत्वमा तीन सदस्यीय समिति बनाएर मस्यौदा तयार गरिसकेको बताए । अब कात्तिक १५ र १६ मा पाठ्यक्रम कस्तो बनाउने भनेर विज्ञहरू बोलाएर कार्यशाला गर्दै छौं, उनले भने । पाठ्यक्रम बनाउने कार्यशालामा त्रिभुवन, काठमाडौं, पोखरा विश्वविद्यालय र नर्वेजियन युनिभर्सिटी फर साइन्स एन्ड टेक्नोलोजी (एनटीएनयू), सडक, विद्युत् निकायबाट गरी २२ विज्ञ आउने पौडेलले बताए । क्याम्पसले तयार गरेको पाठ्यक्रमलाई डीन कार्यालयअन्तर्गतको विषय समिति, फ्याकल्टी बोर्ड र त्रिविको प्राज्ञिक परिषद्ले स्वीकृति दिनुपर्छ ।पुल्चोक क्याम्पसले रक एन्ड टनेल इन्जिनियरिङ पढाउनेबारे सम्भाव्यता अध्ययनका लागि असोज २ गते सिभिल इन्जिनियरिङ विभागका प्रमुख भरत मण्डलको संयोजकत्वमा ५ सदस्यीय समिति बनाएको छ । समितिका सदस्यमा प्रा अकलबहादुर सिंह, प्रा प्रेमनाथ मास्के, कमलबहादुर थापा, इन्द्रप्रसाद आचार्य र सदस्य सचिवमा संगीता मल्ल श्रेष्ठ छन् ।अध्ययन समिति संयोजक मण्डलका अनुसार सिभिल इन्जिनियरिङमा स्नातक गरेका विद्यार्थीले रक एन्ड टनेल इन्जिनियरिङ मा स्नातकोत्तर गर्न पाउने गरी तयारी थालिएको हो । सडक विभाग, सडक बोर्ड, सिँचाइ विभाग, भवन विभाग, विद्युत् प्राधिकरणलगायत निजी क्षेत्रका निकायले पनि सुरुङ इन्जिनियर पाइएन भन्दै आउँछन् तर हामीले दिन सकेका छैनौं, मण्डलले भने, अब यसको पढाइ सुरु गरियो भने देशभित्रैबाट त्यो आवश्यकता पूरा गर्न सकिएला । पुल्चोक र पश्चिमाञ्चल क्याम्पसलाई बेलायतको वारविक विश्वविद्यालय र नर्वेको एनटीएनयूले पाठ्यक्रम बनाउन सहयोग गर्ने वचन दिएका छन् । हाल स्वदेश आएका एनटीएनयू नर्वेका प्राध्यापक कृष्णकान्त पन्थीले नेपालजस्तो भौगोलिक अवस्थिति भएको मुलुकका लागि रक एन्ड टनेल इन्जिनियरिङ आवश्यक भएको औंल्याउँदै पाठ्यक्रम बनाउन आफूले पनि सहयोग गर्ने बताए । हाम्रो देशको भौगोलिक अवस्थाअनुसार सिक्नका लागि पनि नेपालमै सुरुङ विद्याको प्राज्ञिक अध्ययन हुनुपर्छ, उनले भने, त्यसका लागि हामीले सिकेको ज्ञान, सीप पनि आदानप्रदान गर्न चाहेका छौं ।नेपाल टनेलिङ एसोसियसन का अध्यक्ष ज्ञानेन्द्रलाल श्रेष्ठले सुरुङ मार्गसम्बन्धी काम गर्ने विभिन्न इन्जिनियरिङ समूहका एक सय इन्जिनियर एसोसिएनमा आबद्ध भएको बताउँदै सुरुङ इन्जिनियरिङमा स्नातकोत्तर र विद्यावारिधि गरेका १२१५ जनाजति रहेको औंल्याए ।"
कतारमा कम्पनी फेर्न कामदार 'स्वतन्त्र,"(काठमाडौं)  श्रमिकहरूलाई रोजगारदाता कम्पनी परिवर्तनको अधिकार दिने गरी कतार सरकारले कानुनी व्यवस्था गर्ने भएको छ । मन्त्रिपरिषद्को गत बुधबारको बैठकले कामदारहरूले स्वतन्त्र रूपमा काम गर्न पाउने नीति पारित गरेको हो । अहिलेसम्म त्यहाँ श्रमिकहरूले आफूखुसी कम्पनी परिवर्तन गर्न पाउँदैनन् । महिनौं तलब नपाउँदा पनि एउटै कम्पनीमा बसिरहनुपर्ने बाध्यता छ । कम्पनी छाडेर हिँडेकाहरू गैरकानुनी हैसियतमा लुकीलुकी बस्नुपर्छ । पछिल्लो निर्णयलाई अन्तर्राष्ट्रिय श्रम संगठन (आईएलओ) ले कतार कफला प्रणाली (स्पोन्सरसिप) पूर्ण रूपमा अन्त्य गर्नेतर्फ अगाडि बढेको भनी उल्लेख गरेको छ । अब कतार आउने कामदारलाई अर्को कम्पनीमा काम गर्नुपरे रोजगारदाताको अनुमति चाहिँदैन । जहिले चाह्यो तहिले कतारबाट बाहिर निस्कन पाउनेछ, आईएलओद्वारा जारी विज्ञप्तिमा भनिएको छ, कामदारले आफ्नो परीक्षणकालमै रोजगारदाता परिवर्तन गर्न पाउनेछन् । पारित नीतिअनुसार परीक्षणकालमा रहेका कामदारलाई अर्को कम्पनीले लैजान चाहे सुरुको रोजगारदातालाई कामदार ल्याउँदा लागेको खर्च भुक्तानी गर्नुपर्छ । कतारबाट एक्जिट परमिट (बाहिरिँदा चाहिने अनुमति) पनि पूर्ण रूपमा हटाइएको आईएलओले जनाएको छ । यसअघि २०१८ मा ल्याइएको कानुन नम्बर १३ ले कम्पनीमा कार्यरत ५ प्रतिशत कामदारलाई भने एक्जिट परमिट चाहिने व्यवस्था गरेको थियो । रोजगारदाता परिवर्तन गर्न नपाउँदा अन्य कम्पनीबाट राम्रो अवसर आउँदा पनि आफूहरू सुरुमा गएको कम्पनीमै बसिरहन बाध्य भएको गुनासो त्यहाँ कार्यरत नेपालीले गर्दै आएका छन् । पोखराका ३८ वर्षीय रामप्रसाद अर्याल तिनै पीडितमध्येका हुन् । लैजाने कम्पनीले नियमित तलब दिन छाडेपछि उनी भागेर अर्को कम्पनी गए । यही कारण उनी गैरकानुनी कामदारको हैसियतमा पुगे । कतार उड्ने बेला एक लाख रुपैयाँ ऋण लाग्यो । तलब आएपछि महिनैपिच्छे तिरौंला भन्ने योजना थियो । तर कम्पनीबाट ७ महिनादेखि तलब नै आउन छाड्यो, उनले भने, घरमा साहुले साँवा र ब्याजका लागि फोन गरिरहन्थे । यस्तोमा मलाई यही कम्पनीमा बसेर ऋण तिरिन्छ जस्तो लागेन । कतारको आवासीय कानुनअनुसार जुन कम्पनीमा आएको हो, त्यसैमा काम गर्नुपर्छ । उक्त कम्पनी छाड्नुपरे अनुमति लिनुपर्छ । कम्पनीबाट बाहिर निस्कन दुई वर्षसम्म पर्खनुपर्थ्यो । पर्खंदा पनि अर्को कम्पनीमा जान पाइने ग्यारेन्टी थिएन, उनले भाग्नुको कारण खुलाए । कम्पनीसँग उनको करारपत्र नै पाँच वर्षको थियो । ऋण तिर्नकै लागि भागेका उनी अहिले अल्फजा प्रहरीबाट जोगिँदै काम गरिरहेका छन् । काम त जति पनि भेटिन्छ तर प्रहरीको सधैंको डर, उनले भने, कुन बेला चीलले चल्लालाई छोपेझैं छोप्ने हो, ठेगान हुँदैन । यस्तोमा मन्त्रिपरिषद्को पछिल्लो निर्णयले ठूलो राहत दिए पनि कहिलेदेखि लागू हुन्छ भन्ने स्पष्ट भइसकेको छैन । आईएलओले भने आउँदो जनवरीदेखि लागू हुन सक्ने जनाएको छ । नयाँ निर्णयबारे कतारले औपचारिक रूपमा दूतावासहरूलाई पनि जानकारी दिइसकेको छैन । नेपाली दूतावासका एक अधिकारीले कतार सरकारले नयाँ व्यवस्था लागू गरे कामदारले जबर्जस्ती बसिरहनुपर्ने बाध्यता हट्ने बताए । नयाँ नीति कार्यान्वयनमा आए जबर्जस्ती बस्नुपर्ने र बँधुवा प्रणाली पूर्ण रूपमा हट्छ, उनले भने, सीपयुक्त कामदारको पनि दिन खुल्छ । यसले आफूले पाइरहेको सेवासुविधा र पदभन्दा अझ माथिल्लो पद पाउने बाटो खुल्छ । नीति कार्यान्वयनमा आए कामदारहरू बन्द भएका र तलब नपाइने कम्पनीमै बसिराख्नुपर्ने स्थिति अन्त्य हुनेछ । आजाद भिसाका नाममा हुने कारोबारसमेत रोकिनेछ । दुई दशकदेखि कतारमा कार्यरत तनहुँका करिमबक्स मियाँले सहजै रोजगारदाता परिवर्तन हुनु ठूलो उपलब्धि भएको बताउँछन् । चार वर्षदेखि कामदारलाई अधिकार दिने गरी कतारले एकपछि अर्को नीति खुकुलो बनाउँदै लगेको छ । सहजै रोजगारदाता परिवर्तन गर्न पाउने अवस्था आउनु सुधारको अन्तिम खुड्किलो हो भन्दा पनि हुन्छ, उनले भने । उनका अनुसार रोजगारदाता परिवर्तन गर्न पाउनु भनेको त्यहाँको श्रम बजारमा कामदारको पहुँच विस्तार हुनु हो । कतारमा रहेका वैदेशिक कामदारमध्ये सबैभन्दा बढी नेपाली छन् । झन्डै ३ लाख ७४ हजार नेपाली कानुनी रूपमै कार्यरत छन् । यो कुल जनसंख्याको झन्डै १२ दशमलव ५ प्रतिशत हो । सन् २०१७ जुन ५ देखि छिमेकी देशको नाकाबन्दी खेपिरहेको कतारमा गत आर्थिक वर्ष ७५ हजार कामदार गएका थिए ।"
काठमाडौंको डेंगु डेन२,"काठमाडौं (कास) राजधानी काठमाडौंमा यसपटक महामारीकै रूपमा फैलिएको डेंगुलाई कडा मानिने डेन२ सेरोटाइप (प्रजाति) को भाइरसले फैलाएको पत्ता लागेको छ । विज्ञहरूका अनुसार डेन प्रजातिको डेंगु लागेको व्यक्तिलाई भविष्यमा अन्य प्रजातिको डेंगु संक्रमण भए अत्यन्त कडा रूप लिने सम्भावना हुन्छ । राष्ट्रिय जनस्वास्थ्य प्रयोगशाला (एनपीएचएल) की निर्देशक डा रुना झाका अनुसार काठमाडौंका डेंगु प्रभावित ३२ जनाको नमुना परीक्षण गर्दा डेन२ सेरोटाइपको भाइरसले डेंगु फैलाइरहेको पत्ता लागेको हो । एनपीएचएलमा डेंगुको सेरोटाइपबारे परीक्षण जारी रहेको उनले बताइन् । केही महिनाअघि बीपी कोइराला स्वास्थ्य विज्ञान प्रतिष्ठानले धरानका करिब ३० वटा नमुना परीक्षण गर्दा समेत डेन२ पाइएको थियो । विराटनगरमा समेत डेन२ सेरोटाइपको डेंगु देखिएको डा झाले बताइन् । मुलुकमा डेंगो संक्रमण फैलाउने डेन१, डेन२, डेन३ र डेन४ गरी चारै प्रकारका भाइरस देखिएका छन् । यीमध्ये डेन२ लाई खतरनाक मानिए पनि नेपालमा यसबाट धेरै व्यक्तिको मृत्यु भएको छैन । सन् २००६ मा मुलुकमा चारै प्रकारका डेंगु देखिएको जनाउँदै शुक्रराज ट्रोपिकल तथा सरुवा रोग अस्पतालका निर्देशक डा वासुदेव पाण्डेले भने, हाल देशभरि डेन२ प्रजातिको डेंगु बढी देखिएको हो । डा पाण्डेका अनुसार यस पटक डेन२ बाट संक्रमित भएकालाई अगामी वर्ष डेन१, डेन३ वा डेन४ बाट संक्रमण भए डेंगो हेमोरेजिक वा डेंगो सक सिन्ड्रोम हुने सम्भावना बढ्छ । डेंगो हेमोरेजिक र डेंगो सक सिन्ड्रोम भए तुरुन्त अस्पताल भर्ना गरेर उपचार गर्नुपर्ने हुन्छ । डा पाण्डेका अनुसार सन् २०१० मा चितवन, धादिङ, तनहुँ, बुटवललगायत ठाउँमा डेन१ देखिएको थियो । सन् २०१३ मा डेन१ र डेन२ देखियो । सन् २०१७ मा बर्दिबास, लालबन्दीलगायतकामा डेन२ देखिएको थियो । केही महिनाअघि पोखरामा फैलिएको डेंगो डेन१ र डेन२ रहे पनि बढी मात्रामा त्यहाँ डेन२ नै देखिएको विज्ञहरूले बताए । मुलुकमा डेंगो फैलाउने एडिस एजेप्टाई र एडिस एल्वोपेक्टस गरी दुवै प्रकारका लामखुट्टे पाइएका छन् । दिउँसो टोक्ने यो लामखुट्टेले नै चिकनगुनिया, एल्लो फिभर, जिका संक्रमणसमेत फैलाउँछ । विश्व स्वास्थ्य संगठन (डब्लूएचओ) का अनुसार डेंगोका लागि कुनै विशिष्ट उपचार छैन । छिटो रोग पत्ता लगाउनुका साथै उचित चिकित्सकीय हेरचाहले मृत्युदर १ प्रतिशतभन्दा कम हुन्छ ।"
अन्नपूर्णमा विश्वका अल्ट्रा खेलाडीहरू,महिलाजुडिथ वेदर (स्विट्जरल्यान्ड)माउड मिथ (स्विट्जरल्यान्ड)रुथ क्रफ्ट (न्युजिल्यान्ड)एली एन्नी भर्गस्डल (नर्वे)सिल्भिया राम्पाज्जो (इटाली)इलिसा डेस्को (इटाली)मेगान म्याक्केन्जी (दक्षिण अफ्रिका)यङभिल्ड कास्पर्सेन (नर्वे)अमान्दिन फेर्राटो (फ्रान्स)होली पेग (बेलायत)
भारतको शृंखला जित,"राँची सहवाज नदिमले अन्तिम दुई विकेट लिएपछि भारतले तेस्रो तथा अन्तिम टेस्टमा मंगलबार दक्षिण अफ्रिकालाई इनिङ्स र २ सय २ रनले हराएको छ । यस जितसँगै भारतले तीन टेस्टको शृंखला ३० ले जितेर ह्वाइटवास गरेको छ । दिनको खेल १२ बलमात्र सम्भव भयो । भारतले टेस्ट जित्ने क्रममा घरेलु मैदानमा लगातार दसौं शृंखला जितेको छ । भारतले अस्ट्रेलियाको नाममा रहेको कीर्तिमान उछिनेको छ । भारतले विश्व टेस्ट च्याम्पियनसिपको शीर्षस्थानमा आफ्नो पकड बलियो बनाएको छ । शृंखलाका तीन टेस्टमध्ये दुईमा इनिङ्स अन्तरको हार बेहोरेको दक्षिण अफ्रिकाका लागि यो टेस्टमा दशकयताकै सर्वाधिक खराब प्रदर्शन रह्यो । नदिमले सुरुमा थउनिस डी ब्रुयन (३०) लाई आउट पारे । लगत्तै लुन्गी एनगिडी शून्यमा आउट भए । फलोअनमा परेको दक्षिण अफ्रिका चौथो दिन आफ्नो इनिङ्समा १ सय ३३ रन बनाएर अलआउट भयो । यसअघि भारतले आफ्नो पहिलो इनिङ्समा ९ विकेट गुमाएर ४ सय ९७ रन टुंगेको घोषणा गरेको थियो । त्यसयता दक्षिण अफ्रिकाले आफ्नो पहिलो इनिङ्समा १ सइ ६२ रनमात्र जोड्न सक्यो । सिरिजमा भारतका तीन ब्याट्सम्यानले दोहोरो शतक बनाए र घरेलु ब्याट्सम्यानले प्रभावशाली प्रदर्शन गरे । त्यसमा मयंक अग्रवालको २ सय १५, विराट कोहलीको २ सय ५४ नटआउट तथा रोहित शर्माको २ सय १२ रनको प्रदर्शन रह्यो । तर प्रशिक्षक रवि शास्त्रीले टिमको सफलतामा बलरको पनि उत्तिकै भूमिका रहेको दाबी गरे । उनले भने, टिमले कुनै पनि स्थानमा खेलिरहे पनि हाम्रो उद्देश्य विपक्षी टिमको २० विकेट लिने हुनेछ । पक्कै पनि हाम्रो ब्याटिङ चलिरहेको छ, तर बलरले २० विकेट लिनैपर्छ । विशाखापट्टनम र पुनेमा ठूलो अन्तरको जित निकालेपछि तेस्रो टेस्टमा मोहम्मद सामी र उमेश यादवले एक आपसमा १० विकेट लिए । रोहितले पनि आफ्नो पहिलो दोहोरो शतक पूरा गरे ।"
ज्ञानोदय समूह विजेता,रूपन्देही (कास) रेन्बो ज्ञानोदय गोल्ड्सले मंगलबार सर्वोत्तम तिलोत्तमा प्रिमियर लिगमा समूह विजेता बनेको छ । लिग चरणको अन्तिम खेलमा लुम्बिनीलाई ९ विकेटले पराजित गर्दै ज्ञानोदय समूह ए को विजेता बनेर सेमिफाइनलमा पुगेको छ ।पहिले ब्याटिङ गर्दै लुम्बिनीले १ सय ९ रनको लक्ष्य ज्ञानोदयलाई छाडेको थियो । ज्ञानोदयले त्यसलाई १४ ओभरमै पूरा गर्यो । ज्ञानोदयको जितमा सुनील धमलाले ५० र सिद्धार्थराज शाहीले २९ रन जोडे । दुवै अविजित रहे । एक विकेटमा रूपमा गुमाएका शंकर रानाले २३ रन बनाए । लुम्बिनीलाई सस्तैमा रोक्न ज्ञानोदयका प्रतिश जिसीले १८ रन खर्चेर ३ विकेट लिए । कमल ओली र रोशन क्षत्रीले २२ विकेट लिएका थिए । सिद्धार्थराज शाही र नवीन भट्टराईले ११ विकेट लिए । ज्ञानोदयका सुनील धमला मोस्ट भ्यालुएबल प्लेयर बने भने ज्ञानोदयकै प्रतिश जिसीले म्यान अफ द म्याच घोषित भए ।बुधबार समूह बी उपविजेता पाल्पाली लिजेन्ड्सले समूह ए विजेता रेन्बो ज्ञानोदय गोल्ड्स तथा दोस्रो खेलमा समूह ए उपविजेता बुटवल युनाइटेडले समूह बी को विजेता मणिग्राम किंग्सको सामना गर्नेछन् ।
तुलसाको कीर्तिमान,काठमाडौं (कास) नेपाली धाविका तुलसा खत्रीले महिला ४०० मिटर दौडमा राष्ट्रिय कीर्तिमान कायम गरेकी छन् । चीनको वुहानमा भइरहेको सातौं सीआईएसएम मिलिटरी खेलकुदअन्तर्गत मंगलबार तुलसाले एथलेटिक्सको उक्त इभेन्टमा कीर्तिमान बनाएकी हुन् । उनले ५९५७ सेकेन्डमा दौड पूरा गर्दै कीर्तिमान बनाइन् । तुलसाले सन् २०१० मा प्रमिला रिजालले राखेको कीर्तिमान उछिनेकी हुन् । प्रमिलाले उक्त दौड ५९९० सेकेन्डमा पूरा गरेकी थिइन् । १६ प्रतिस्पर्धीमा बहराइनकी सलवा नासेरले ५०१५ सेकेन्डबाट स्वर्ण पदक जितिन् ।महिला १०० मिटर दौडमा नेपालकी सरस्वती चौधरीले आफ्नो प्रदर्शनमा सुधार गरेकी छन् । उनले १२ दशमलब ६६ सेकेन्डमा दौड पूरा गरिन् । गत सेप्टेम्बर अन्तिम साता कतारको दोहामा सम्पन्न विश्व एथलेटिक्स च्याम्पियनसिपमा राखेको टाइमिङ उछिनेकी हुन् । विश्व च्याम्पियनसिपको हिटमा १२७२ सेकेन्डमा दौड पूरा गरेकी थिइन् । महिला बक्सिङमा पुनम रावलले उत्तर कोरियाली प्रतिद्वन्द्वी चोइ हेइ सङसँग कडा प्रतिस्पर्धा गर्दै अंकका आधारमा ५० ले पराजित भइन् । उनले ६० केजीमुनि लाइटवेटको क्वाटरफाइनल खेलेकी थिइन् ।
चन्द्रागिरि गोल्डकप यसै महिना,"काठमाडौं (कास) चन्द्रागिरि मेयर गोल्डकप ए डिभिजन फुटबलको तेस्रो संस्करण कात्तिक ३० देखि हुने भएको छ । दीपशिखा युवा समूहको आयोजनामा हुने प्रतियोगिता मंसिर ७ सम्म चल्नेछ । अखिल नेपाल फुटबल संघ एन्फाको नयाँ वर्गीकरणअनुसार सी क्याटगोरीमा रहेको प्रतियोगितामा ८ देखि १० टिमको सहभागिता रहनेछ । सयोजक पूर्व राष्ट्रिय खेलाडी रमेश बुढाथोकीले १४ ए डिभिजन क्लबलाई नै निमन्त्रणा पठाइएको बताए । आयोजकको दुई टिम रहनेछ । दीपशिखाको एउटा टिम र चन्द्रागिरि नगरपालिकाका १४ वटै वडा समेटेर एक टिम बनाइने संयोजक बुढाथोकीले जनाए । खेल पुरानो नैकापस्थित मैदानमा हुनेछ ।चन्द्रागिरि नगरपालिकाको आर्थिक सहयोग रहने प्रतियोगिताको बजेट ५० लाख अनुमान गरिएको छ । नगरपालिकाका प्रमुख घनश्याम गिरीले प्रतियोगितालाई मैदान स्तरोन्नति गरिएको बताए । प्यारापिट र शौचालयलगायतका संरचना निर्माण गरिएको छ, मैदानको स्तरोन्नतिका लागि यस आवमा प्रदेश र स्थानीय तहबाट करिब १ करोड बजेट आएको छ, मेयर गिरीले थपे, अर्को संस्करणसम्म हामीले अन्तर्राष्ट्रियस्तरको रंगशाला बनाउने प्रयास गर्नेछौं ।चन्द्रागिरि गोल्डकपको पहिलो संस्करण ब्राइट युथ क्लबले गरेको थियो । दोस्रो संस्करणदेखि आयोजना जिम्मा लिएको दीपशिखाले यसपल्ट पुरस्कार राशिमा वृद्धि गरेको छ । उपाधि विजेताले ६ लाख ५० हजार र उपविजेताले ३ लाख ५० हजार रुपैयाँ पाउनेछन् । सर्वोत्कृष्ट खेलाडी र सर्वाधिक गोलकर्ताले समान ३० हजार पुरस्कार पाउनेछन् ।"
टाइब्रेकरमा संकटा सफल,चितवन (कास) संकटा क्लबले टाइब्रेकरमा जावलाखेल युथ क्लबलाई ४२ गोलले पराजित गर्दै मंगलबार जेसिज विकास रनिङ सिल्ड राष्ट्रिय फुटबलको सेमिफाइनलमा स्थान बनाएको छ । नारायणगढ क्याम्पाचौरमा मंगलबारको खेल निर्धारित समयसम्म ११ गोलको बराबरी भएको थियो । टाइब्रेकरमा संकटाका गोलरक्षक राजाबाबु थापा नायक बने । खेलको १५ औं मिनेटमा विश्वास श्रेष्ठले गोल गरेर संकटालाई अग्रता दिलाए । त्यो अग्रता संकटाले इन्ज्युरी समयमा गुमाएको हो । जावलाखेलले अन्तिम १० मिनेट आक्रामक खेल खेल्दै संकटालाई दबाबमा राख्यो । सात मिनेट थपिएको इन्ज्युरी टाइममा जावलाखेलले गोल गर्दै खेल बराबरी गर्यो । विमल घिसिङले जावलाखेलबाट गोल गरे । बराबरीपछि टाइब्रेकरमा संकटाको चारै खेलाडीको पेनाल्टी गोलमा परिणत भयो । जावलाखेलबाट दुई गोलमात्र भयो । विमल घिसिङको प्रहार गोलरक्षक राजाबाबुले रोकेका थिए । राजाबाबु प्लेयर अफ दी म्याच हुँदै १० हजार रुपैयाँ जित्न सफल भए । बुधबार सेमिफाइनलमा त्रिभुवन आर्मीले चितवन११ सँग खेल्नेछ ।
रुबिनाको चमत्कारी प्रदर्शन,"काठमाडौं (कास) नेपाली राष्ट्रिय टोलीकी कप्तान रुबिना क्षेत्रीले वुमन्स च्याम्पियन्स लिग (डब्लूसीएल) ट्वान्टी२० क्रिकेटमा आफ्नो चमत्कारी प्रदर्शन कायम राखेकी छन् । उनको असाधारण प्रदर्शनमा क्याट क्विन्स काठमाडौं मंगलबार इलिमिनेटरमा विराटनगर टाइटन्सलाई ९ विकेटले सजिलै पराजित गरी फाइनल पुगेको छ । रुबिनाले ४ विकेट लिएपछि टस जितेको विराटनगर १७३ ओभरमा ६८ रनमा अलआउट भयो । कीर्तिपुरस्थित त्रिवि क्रिकेट मैदानमा रुबिनाले अविजित ३४ रन बनाएपछि क्याट क्विन्सले ९५ ओभरमै लक्ष्य पूरा गर्यो । टोलीले बिहीबार हुने फाइनलमा चितवन राइनोजसँग खेल्नेछ । क्याट क्विन्सले फाइनल पुग्नेक्रममा खेलेको ५ खेलमा ४ खेल जितेको छ । त्यसमा ३ खेलमा रुबिना प्लेयर्स अफ द म्याच बनेकी छन् । उनले जारी नेपालको पहिलो फ्रेन्चाइज महिला क्रिकेटमा ललितपुर फाल्कन्सविरुद्ध अविजित ५९ र पोखरा पल्टनविरुद्ध अविजित ८३ रनको इनिङ्स खेलेकी थिइन् । क्याट क्विन्सले हारेको चितवनसँगको एकमात्र खेलमा उनी १ रनमै आउट भएकी थिइन् ।अन्य चार खेलमा आउट नभई उनले टोलीलाई जिताएकी छन् । रुबिनाको ब्याटिङऔसत २ सय १२ रहेको छ । प्लेयर्स अफ द टुर्नामेन्टमा एक्लो दाबेदार देखिएकी रुबिनाले मंगलबार टाइटन्ससँगको खेलमा ४ ओभरमा १ मेडन राख्दै ४ रन खर्चेर ४ विकेट लिएको प्रदर्शन प्रतियोगिताकै उत्कृष्ट बलिङ प्रदर्शन हो । ज्योति पाण्डे र सोनु खड्काले ७ ओभरभित्र ४४ रन जोडेर टाइटन्सलाई उत्कृष्ट सुरुआत दिलाएकी थिइन् । रुबिनाले ज्योतिलाई १२ रनमा ममता थापाबाट स्टम्पआउट गराएसँगै विराटनगरको पतन सुरु भएको थियो । अर्की ओपनर सोनुले २५ बलमा ६ चौकासहित टोलीबाट सर्वाधिक ३४ रन बनाइन् । उनी पनि रुबिनाको सिकार भइन् । ईश्वरी विष्ट, संगीता राई र लक्ष्मी साउदले ११ विकेट लिए । टाइटन्सकी लक्ष्मी चौधरी र कप्तान सरिता मगर समान २ रन र सवनम राई १ रनमा रनआउट भए ।सोनुले रोमा थापालाई पहिलो बलमै एलबीडब्लू आउट गरे पनि क्याट क्विन्सलाई लक्ष्य पछ्याउन खासै गाह्रो भएन । रुबिना र अप्सरी बेगमले ७० रनको अविजित साझेदारी गरिन् । रुबिनाले ३० बलमा ६ चौका प्रहार गर्दा अप्सरीले २८ बलमा ३ चौका प्रहार गर्दै २७ रन जोडिन् ।"
कर्पोरेट क्रिकेटसँग माछापुच्छ्रे,काठमाडौं (कास) एसएस इभेन्ट्सको आयोजनामा हुने कर्पोरेट सुपर सिक्स क्रिकेट प्रतियोगितालाई माछापुच्छ्रे बैंकले प्रायोजन गर्ने भएको छ । एसएसले गर्न लागेको छैटौं संस्करणको प्रतियोगितामा माछापुच्छ्रे प्रायोजक बनेर आएको हो । मुख्य प्रायोजक माछापुच्छ्रेले आयोजक एसएसलाई १५ लाख रुपैयाँ उपलब्ध गराउने छ । एसएसका सीईओ रमन सिवाकोटी र माछापुच्छ्रेका सीईओ सुमन शर्माले मंगलबार सम्झौता पत्रमा हस्ताक्षर गरे । शर्माले आफ्नो व्यक्तिगत इच्छा र सामाजिक दायित्व निभाउने उद्देश्यले खेलकुदमा पाइला अगाडि बढाएको बताए । माछापुच्छ्रे बैंक कर्पोरेट सुपर सिक्स मंसिर २ देखि ७ सम्म कीर्तिपुरस्थित त्रिवि क्रिकेट मैदानमा हुनेछ । प्रतियोगितामा २४ टिमले भाग लिने अपेक्षा राखिएको सिवाकोटीले जनाए । सहभागी टोलीले ७० हजार रुपैयाँ दर्ता शुल्क तिर्नुपर्नेछ । त्यसमा उपाधि जित्ने टोलीलाई अर्को वर्ष निःशुल्क सहभागी गराइने आयोजकले जनाएको छ । नेपाल क्रिकेट संघको प्राविधिक सहयोगमा हुने प्रतियोगिता ५५ ओभरको हुनेछ । यसमा खेल्ने खेलाडी कर्पोरेट टोलीका कर्मचारीमात्र हुनेछन् । करिब ४० लाख रुपैयाँ रहेको प्रतियोगिताको ब्रान्ड एम्बासडर राष्ट्रिय खेलाडी सुवास खकुरेल हुन् ।

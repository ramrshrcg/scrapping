शीर्षक,विवरण
माथिल्लो डोल्पाली र निकुञ्जबीच द्वन्द्व,"यार्चा निकासीले समस्यामाथिल्लो डोल्पाका धो तराप, तिन्जे, साल्दाङ र छार्काका स्थानीयको मुख्य आयस्रोत यार्चा हो । वर्षमा एकपटक यार्चा संकलनका लागि परिवारै खटिन्छन् । स्थानीयले संकलित यार्चा सदियौंदेखि तिब्बती बजार मरिम ला र क्याटोमा लगेर बिक्री गर्दै आएका छन् । यसैबाट उनीहरूले वर्षभरि आवश्यक खाद्यान्न र लत्ताकपडा जोहो गर्ने गरेका छन् ।यादव निकुञ्जको निमित्त प्रमुख भएर खटिएपछि स्थानीयको कमाइमा कडाइ गर्न थालेका हुन् । उनले स्थानीयले कर छलेर यार्चा तिब्बती बजारमा बिक्री गरेको भन्दै यस वर्षदेखि कडाइ गरे । जडीबुटी अनुगमन गर्न निकुञ्जले सूचना अधिकारी खनालको नेतृत्वमा सेनासहितको टोली परिचालन गरेको छ । त्यसबाट स्थानीयवासी आक्रोशित छन् ।वर्षौंदेखि बेचबिखन गर्दै आएको नाकाबाट यार्चा बिक्री गर्न नपाएपछि स्थानीयले निकुञ्जको विरोध गरे । आफ्नो आयस्रोतको एक मात्र माध्यममाथि हस्तक्षेप गरेपछि स्थानीयले आपत्ति जनाएका हुन्, नेकपाका केन्द्रीय सदस्य तथा जिल्ला इन्चार्ज हंसबहादुर शाहीले भने, वर्षौंदेखिको कारोबारलाई व्यवस्थित गर्ने नाममा निकुञ्जले आयस्रोत नै बन्द गर्न खोज्नु गलत हो ।खनाल भने आफूहरूले फुटकर व्यापारी र स्थानीयहरूलाई अवरोध नगरेको दाबी गर्छन् । ठूलो परिमाणमा यार्चा निकासी गर्ने व्यापारीहरूलाई मात्र करको दायरामा ल्याउन खोजिएको हो, उनले भने । एक किलो यार्चाको ३० हजार रुपैयाँ राजस्व तिर्नुपर्छ ।डोल्पोबुद्ध गाउँपालिकासँग जोडिएको मरिम ला नाका निकुञ्जसँग जोडिएको छ । निकुञ्जले उक्त नाकाबाट यार्चालगायतका जडीबुटी निकासीमा नियमन गर्न थालेको छ । शेफोक्सुन्डो गाउँपालिकासँग जोडिएको क्याटो नाकाबाट भने स्थानीयले सहज ढंगले यार्चा निकासी गरेका थिए । उक्त नाकाबाट यार्चा बिक्री गरी स्थानीयले पछिल्ला वर्ष मोटरसाइकल, लत्ताकपडा र खाद्यान्न किन्ने गरेका छन् ।खनाल निकुञ्जको कडाइकै कारण गत आर्थिक वर्ष दोब्बर राजस्व संकलन भएको तर्क गर्छन् । अढाई करोड आम्दानी गर्दै आएको निकुञ्जले गत वर्ष करिब ६ करोड रुपैयाँ आम्दानी गरेको छ, उनले भने, ९० प्रतिशत राजस्व चुहावट हुन्थ्यो, त्यो रोकिएपछि आम्दानी बढ्यो । निकुञ्जले यार्चा निकासीमा कडाइ गरेपछि स्थानीयले आफ्नो रोजिरोटी खोसिएको आरोप लगाएका छन् । निकुञ्जले आम्दानीअनुसार माथिल्लो क्षेत्रको विकासमा लगानी गर्न ध्यान नदिएपछि स्थानीयले ढिलै भए पनि आवाज उठाउन बाध्य भएको जनप्रतिनिधिको बुझाइ छ ।परम्परागत हिसाबले चलिरहेका व्यवसायलाई नियमनका नाममा निस्तेज पारिनु हुन्न, डोल्पोबुद्ध गाउँपालिका१ का वडाध्यक्ष ग्याल्पो थापा भोटेले भने, स्थानीयसँग सहकार्य गरेर अघि बढ्नुपर्छ भन्ने हाम्रो भनाइ हो । स्थानीयसँग द्वन्द्व बढेपछि निमित्त प्रमुख यादवले निकुञ्जबाट सरुवा चाहेका छन् । उनले त्यसको जानकारी विभागमा समेत पटकपटक गराएका छन् । यो निकुञ्जमा बसिरहने मेरो रहर छैन यादवले भने, पहिल्यैदेखि सरुवा मागिरहेको छु, विभागले निर्णय गरेको छैन ।विभाग महानिर्देशक गोपालप्रकाश भट्टराईले विगतको नेतृत्वले नियमकानुन कार्यान्वयनमा वास्ता नगरिरहेकामा अहिले कडाइ गरिएपछि समस्या उत्पन्न भएको हुन सक्ने तर्क गरे । हिजोको दिनमा नियमन नभएका विषयमा अहिले कन्ट्रोल गरिएपछि स्थानीयवासी आक्रोशित भएका हुन सक्छन्, उनले भने । निकुञ्जमा सुन्दुवा, फोक्सुन्डो (रिग्मो), तोइजम, खाली वन र नाउली पोस्टमा निकुञ्ज र सेना तैनाथ छन् भने छेप्का, पलम, मुगुतिर पर्ने डोल्फु र किम्रीमा निकुञ्जको टोली तैनाथ छ । दरबन्दी ६४ जनाको भए पनि ४५ जनामात्र कार्यरत छन् ।"
जापानमा वाइडबडीका २५ उडान,"काठमाडौं (कास) नेपाल वायुसेवा निगमले वाइडबडी विमानबाट एक महिनामा (भदौ ११ देखि असोज १५ सम्म) काठमाडौंओसाकाकाठमाडौं दुईतर्फी उडान २५ पटक गरेको छ । निगमले १२ वर्षपछि खुला गरेको यो रुटमा एयरबसको ए३३० वाइडबडी विमानबाट सेवा दिइरहेको छ । एक महिनामा २ सय ७४ सिट क्षमताको वाइडबडी विमानमा एकतर्फी यात्रुको संख्या सबभन्दा धेरै २ सय ६५ पुगेको छ । निगमका अनुसार मंगलबार ओसाकाबाट फर्केर आएको उडानमा १३ बिजनेस श्रेणीका सिट र २ सय ५२ इकोनमी श्रेणीका सिटमा गरी २ सय ६५ जना यात्रु थिए । सबभन्दा कम यात्रु भदौ १३ गते थिए । उक्त उडानमा ४ जना बिजनेश श्रेणीका सहित जम्मा १८ जनामात्रै यात्रु काठमाडौंबाट ओसाका उडेका थिए । यो एक महिनामा वाइडबडी विमानले दुईतर्फी गरेर २३ सय २६ जना यात्रु ओसारेका छन् । जसमा जापानबाट नेपाल आउनेको संख्या १६ सय १८ छ भने ७ सय ८ नेपालबाट जापान जाने यात्रु थिए । एक अधिकारीका अनुसार यी सबै उडानमा निगमले सञ्चालन खर्च पनि उठाउन सकेको छैन । एउटा उडानमा करिब २ करोड ५० लाख बराबरको कारोबार भए मात्रै उडान सञ्चालन नाफा हुन्छ । तर निगमले प्रमोसनल फेयरका रूपमा प्रतिव्यक्ति ३७ हजार रुपैयाँमा टिकट बिक्री गरेकाले पहिलो महिनामा एउटा उडानबाट ७ लाख रुपैयाँ मात्रै संकलन गर्न सकेको छ । एकतर्फी उडानमा ३५ प्रतिशत इन्धन खर्च लाग्छ, निगमका एक अधिकारीले भने, ३५ प्रतिशत भनेको ७० लाख रुपैयाँ बराबरको इन्धन खर्च हो । निगमलाई हाल जापानले सातामा तीन दिन (मंगलबार, बिहीबार र शनिबार) उडान अनुमति दिएको छ । पहिलो उडानमा यात्रुको संख्या अत्यधिक न्यून भएपछि निगमले भदौ तेस्रो सातादेखि सातामा दुइटामात्रै उडान राखेको थियो । तर, दसैं र पर्यटकीय सिजन सुरु भएसँगै निगमले असोज ७ देखि सातामा तीन दिन उडान सुचारु गरेको छ । निगमले दसैं र तिहारको अवधिमा २ सय हाराहारी यात्रुको एकतर्फी बुकिङ भएको जनाएको छ ।"
सुर्तीजन्य बट्टामा चेतावनीमूलक चित्र छाप्न आनाकानी,"(काठमाडौं)  सुर्तीजन्य पदार्थको बट्टामा ९० प्रतिशत भाग चेतावनीमूलक सन्देश र चित्र छाप्नुपर्ने कानुनी व्यवस्था चार वर्ष बित्दा पनि कार्यान्वयनमा आएको छैन । सुर्तीजन्य सेवन न्यूनीकरणका लागि जनचेतना फैलाउन गरिएको व्यवस्था कार्यान्वयनमा सरकार उदासीन देखिएको विज्ञहरूले आरोप लगाएका छन् ।उनीहरूका अनुसार नेपालमा कुल जनसंख्याको करिब ३१ प्रतिशतले सुर्तीजन्य पदार्थ सेवन गर्छन् । यसबाट क्यान्सरलगायत रोग लागेर बर्सेनि २७ हजारको मृत्यु हुने गर्छ । सुर्तीजन्य पदार्थ मृत्युको यति ठूलो कारक हुँदा पनि कानुनी व्यवस्था कार्यान्वयन नहुनु दुर्भाग्यपूर्ण रहेको विज्ञहरू औंल्याउँछन् । उनीहरूका अनुसार उत्पादकहरूले सुर्तीजन्यको बट्टालाई आकर्षक विज्ञापनका रूपमा उपयोग गर्ने क्रम यथावत् छ । यस सम्बन्धमा रिसोर्स सेन्टर फर प्राइमरी हेल्थ केयर (रेस्फेक) ले बिहीबार गरेको राष्ट्रिय परामर्श बैठकमा विज्ञहरूले कानुन कार्यान्वयनमा नआउनुमा सुर्तीजन्य पदार्थ उत्पादकहरूको चासोले समेत काम गरिरहेको बताए । कमजोर शासन व्यवस्थाले गर्दा सुर्तीजन्य पदार्थको बट्टाको ९० प्रतिशत भागमा चेतावनीमूलक सन्देश, चित्र छाप्नुपर्ने व्यवस्था लागू भएको छैन, रेस्फेकका निर्देशक शान्तालाल मुल्मीले भने, विश्वव्यापी रूपमै चुरोट, सुर्तीजन्य उत्पादक कम्पनीले आफ्नो उत्पादन विकाउन विभिन्न तरिकाले नदेखिने गरी हस्तक्षेप गर्दै आइरहेका छन्, हामीसमेत अछुतो छैनौं ।प्याकेटमा लेखिने चेतावनीमूलक चित्रसन्देशले यसको अम्मलमा पर्न थालेका युवामा सकारात्मक प्रभाव परेको विभिन्न अध्ययनले देखाएका छन् । यस्ता चित्रले किशोरहरूमा चुरोट उपयोग गर्ने संख्यामा कमी आएको छ, विश्व स्वास्थ्य संगठन (डब्लूएचओ) का नेपाल प्रतिनिधि डा जोश भेन्डलरले ब्रिटिस मेडिकल जर्नलमा प्रकाशित अध्ययन औंल्याउँदै भने । अस्ट्रेलियामा भएको अध्ययनले चुरोटको प्याकेटमा भयानक रोगसहितको ठूलो चित्रात्मक सन्देश राखिँदा खाइरहेकाहरू धेरैले खान छोड्ने र नखाएकाहरूले सुरु नै नगर्ने देखाएको छ । हाल सञ्चारमाध्यममा सुर्तीजन्य पदार्थको प्रचारप्रसार गर्न नपाइने भएकाले उत्पादकहरूले बट्टालाई नै विज्ञापनका रूपमा प्रयोग गरिरहेको भेन्डलरले बताए । हाल मुलुकमा तमाखुजन्य सामग्रीको प्रचारप्रसार नदेखिए पनि उत्पादकहरूले फरक बजार रणनीति अँगालेर सर्वसाधारणलाई यसको उपयोगमा प्रेरित गरिरहेको राष्ट्रिय स्वास्थ्य शिक्षा सूचना र सञ्चार केन्द्रका निर्देशक कुञ्जप्रसाद जोशीले आरोप लगाए । बाहिरबाट नदेखिने गरी बजार प्रवद्र्धन गर्ने रणनीतिकै कारण धूमपान गर्नेहरूको संख्यामा कमी नआएको उनको भनाइ छ । मुलुकमा ३०३१ प्रतिशत व्यक्तिले सुर्तीजन्य पदार्थ उपयोग गर्ने भनिए पनि हाल यो संख्या अझ बढेको स्वास्थ्य मन्त्रालयका उपसचिव पुष्करराज नेपालले जानकारी दिए । प्रयोगमा निरुत्साहन गर्ने उद्देश्यले सुर्तीजन्य पदार्थमा ७० प्रतिशतसम्म कर वृद्घि गर्ने मन्त्रिस्तरीय निर्णय गरी यसपटकसमेत अर्थ मन्त्रालयमा पठायौं तर २३ प्रतिशत मात्र कर बढ्छ, उनले भने । सुर्तीजन्य पदार्थको नियमनमा अर्थ मन्त्रालयको भूमिका सकारात्मक नरहेको आरोप लगाउँदै उनले बट्टामा ७५ प्रतिशत चेतावनीमूलक सन्देश, चित्र छाप्नुपर्ने प्रावधान स्वास्थ्य मन्त्रालयको मापदण्डअनुसार नभएको बताए । उपभोक्ता हित संरक्षण मञ्चका अध्यक्ष ज्योति बानियाँले बट्टामा ९० प्रतिशत भाग चेतावनीमूलक सन्देश र चित्र हुनु आजको आवश्यकता रहेको जनाउँदै सुर्तीजन्य पदार्थ नियमन, नियन्त्रणको विषयमा सरकार र नागरिक सामाजबीच सहकार्य नभएको दाबी गरे । कानुन कार्यान्वयन नहुनुका पछाडिका अनेक कारणमध्ये एउटा सुर्तीजन्य उद्योगसमेत रहेको औंल्याउँदै रेस्फेकका अध्यक्ष डा शरद वन्तले भने, आम नेपालीको स्वस्थ भएर बाँच्ने अधिकार प्राप्तिका लागि सुर्तीजन्य उद्योगसँग हाम्रो संघर्ष जारी रहन्छ । नेपालमा सुर्तीजन्य पदार्थ सेवन गर्नेमध्ये पुरुष ४८१० प्रतिशत र महिला १४१० प्रतिशत छन् । अझ युवा उमेर समूहमा यो प्रतिशत २०४ प्रतिशत (पुरुष २४६ र महिला १६४ प्रतिशत) छ । मुलुकमा कुल वार्षिक मृत्युमध्ये १७ प्रतिशत (पुरुष १५ र महिला २ प्रतिशत) सुर्तीजन्य पदार्थका कारण हुन्छ । विश्वमा बर्सेनि करिब ७० लाखभन्दा बढी अर्थात् हरेक ५ सेकेन्डमा एक जनाको मृत्यु सुर्तीजन्य पदार्थको उपयोगले हुन्छ ।"
शान्ति मिसनमा सर्वसाधारण पनि,"(काठमाडौं)  शान्ति स्थापनार्थ खटिने संयुक्त राष्ट्रसंघको मिसनमा नेपालबाट गैरसैनिक सर्वसाधारण व्यक्तिलाई पनि पठाउन थालिएको छ । यसअघि सैनिक सुरक्षाकर्मी मात्र जाने गरेको मिसनमा दोभासेका रूपमा सर्वसाधारणलाई पनि लैजान थालिएको हो । सैनिक प्रवक्ता तथा सहायक रथी विज्ञानदेव पाण्डेका अनुसार सेन्ट्रल अफ्रिकन रिपब्लिक मिसनमा खटिएको २ सय ९ जनाको एड्भान्स टोलीमा एक जना सर्वसाधारणलाई दोभासेका रूपमा पठाइएको छ । उक्त मिसनमा फ्रेन्च भाषाका लागि दोभासेका रूपमा काम गर्न गएका व्यक्तिको नाम भने उनले खुलाउन चाहेनन् । पाण्डेका अनुसार ती व्यक्तिले काम थालिसकेका छन् । रक्षा मन्त्रालयको स्वीकृतिमा दोभासे व्यक्तिलाई करारमा नियुक्त गरेर शान्ति मिसनमा पठाइएको हो, पाण्डेले भने । पाण्डेका अनुसार सेनाले तिहारलगत्तै थप दुई बटालियन (६६ सय संख्याको) पठाउन लागेको छ । ती दुई बटालियनमा पनि प्रेन्च भाषा बोल्ने दोभासे एकएक जना पठाउने तयारी छ, पाण्डेले भने । उनले ती दुई व्यक्तिको पनि नाम खुलाएनन् । ती दुई बटालियन पनि सेन्ट्रल अफ्रिकन रिपब्लिक मिसनमै जाने छन् । प्रधानसेनापति पूर्णचन्द्र थापाले मिसनमा काम गर्दा सामान्य भाषाले नपुग्ने हुनाले त्यस मुलुकको भाषामा पोख्त व्यक्तिलाई पठाइएको बताए । दोभासे टोलीसँगै लाँदा सञ्चारमा समस्या हुँदैन, उनले भने । नेपाली सेनाले पहिलो पटक पर्यवेक्षकका रूपमा सन् १९५८ मा लेबनानमा भाग लिएको थियो । सन् १९५५ मा राष्ट्रसंघको सदस्य लिएको नेपालले तीन वर्षपछि पर्यवेक्षकका रूपमा भूमिका निर्वाह गरेको थियो । नेपालले सन् १९७४ मा इजिप्टबाट शान्ति सेना पठाउन थालेको हो । विभिन्न मिसनमा १ लाख २६ हजार ५ सय १८ जना सहभागी भइसकेका छन् । १३ सय १४ महिलाले शान्ति स्थापनार्थ भूमिका खेलेका छन् । सन् २०१९ को सेटेम्बर २९ सम्ममा नेपाली सेनाले विश्वभर १२ मिसनमा आफ्नो शान्ति स्थापनार्थ टोलीलाई खटाएको छ । हाल ५ हजार १ सय सैनिकले शान्ति स्थापनाका लागि भूमिका खेलिरहेका छन् । जसमा एक सय ९४ महिला छन् । मिसनका दौरान ६३ जनाले ज्यान गुमाएका छन् भने ५९ सैनिक घाइते भएका छन् । शान्ति मिसनमा स्थल सैनिक मात्र नभएर इन्जिनियर, डाक्टर, स्पेसल फोर्सले समेत सहभागिता जनाएका छन् । नेपाल राष्ट्रसंघको शान्ति मिसनमा सैनिक पठाउने मुलुकमध्येमा छैटौं नम्बरमा छ ।"
महराविरुद्ध बलात्कार प्रयासको जाहेरी,"(काठमाडौं)  संघीय संसद् सचिवालयकी स्वास्थ्यकर्मी रोशनी शाहीले तत्कालीन सभामुख कृष्णबहादुर महराले आफूमाथि बलात्कार प्रयास गरेको भन्दै प्रहरीमा शनिबार किटानी जाहेरी दिएकी छन् । शाही स्वयं शनिबार महानगरीय प्रहरी वृत्त नयाँ बानेश्वर पुगेर बलात्कार प्रयासको कसुरमा किटानी जाहेरी दिएकी हुन् । यससम्बन्धी थप कानुनी कारबाही प्रक्रिया आइतबारदेखि अगाडि बढाउने प्रहरी स्रोतले जनाएको छ । प्रहरी स्रोतका अनुसार यौन दुव्र्यवहारको घटना भएको छैटौं दिन बानेश्वर प्रहरी वृत्तमा प्रहरी र पीडित रोशनीबीच भएको लामो छलफलपछि उजुरी दर्ता गरिएको हो । प्रहरीले गरेको प्राविधिक अनुसन्धानमा महरा आइतबार रोशनीको कोठामा देखिएको पुष्टि भएको छ । सीसीटीभी फुटेजमा समेत महरा रोशनीको कोठामा देखिएको स्रोतले उल्लेख गरेको छ । आइतबार अपराह्न ४ बजे महराले रोशनीसँग फोन सम्पर्क गरेका थिए । त्यसपछि उनी साँझ रोशनी कोठामा पुगे । उनी कोठामा गएदेखि निवासमा फर्किएसम्मका सबै सीसीटीभी फुटेज प्रहरीसँग सुरक्षित छ, प्रहरी स्रोतले भन्यो । किटानी जाहेरी शनिबार दर्ता भएकाले आइतबार अदालतको अनुमति लिएर महरामाथि थप अनुसन्धान प्रक्रिया सुरु गरिने प्रहरीले जानकारी दिएको छ । यौन दुव्र्यवहारको घटना सार्वजनिक भएपछि महराले सोमबार सभामुख पदबाट राजीनामा दिएका थिए । महराको सांसद पद भने यथावत् छ ।किटानी जाहेरीपछि प्रहरीले बलात्कार प्रयासको अभियोगमा छानबिन प्रक्रिया अगाडि बढाउन महरालाई सांसद पदबाट निलम्बन गर्न प्रतिनिधिसभाकी उपसभामुख (कार्यवाहक सभामुख) समक्ष लिखित आग्रह गर्ने भएको छ । बहालवाला सांसदलाई पक्राउ गर्नुअघि सभामुख या कार्यवाहक सभामुखलाई पूर्वजानकारी गराउनुपर्ने कानुनी व्यवस्था छ ।अनुसन्धानलाई थप प्रभावकारी बनाउन प्रहरीले महरा र पीडित रोशनी तथा घटनास्थलबाट बरामद सामानको फरेन्सिक जाँचको प्रक्रियासमेत अघि बढाएको छ । रोशनीले आइतबार राति नै प्रहरीलाई फोन गरी महराले आफूलाई बलात्कार गरेको मौखिक जानकारी गराएकी थिइन् । खबर पाउनासाथ महानगरीय प्रहरी वृत्त, नयाँ बानेश्वरका डीएसपी नेतृत्वको टोली घटनास्थलमा पुगेको थियो । प्रहरी टोली पुग्दा महरा रोशनीको कोठाबाट फर्किइसकेका थिए । प्रहरीले घटनास्थलमा रक्सीको बोतल, फुटेको चस्माको सिसालगायतका सामान बरामद गरेको छ ।रोशनीमाथि गरेको दुव्र्यवहारको मुद्दामा अनुसन्धान सुरु गर्न चौतर्फी दबाब बढेपछि गृहमन्त्री रामबहादुर थापाले महानिरीक्षक सर्वेन्द्र खनालसहितका उच्च प्रहरी अधिकारीसित शुक्रबार साँझ छलफल गरेका थिए । छलफल महानगरीय प्रहरी कार्यालय, रानीपोखरीमा भएको थियो । छलफलमा गृहमन्त्री थापा, महानिरीक्षक खनाल, महानगरीय प्रहरी कार्यालय रानीपोखरीका डीआईजी शैलेश थापा क्षत्री, परिसर काठमाडौंका एसएसपी उत्तमराज सुवेदी र नयाँ बानेश्वर वृत्तका डीएसपी दुर्गाराज रेग्मीलगायत सहभागी थिए ।गृहमन्त्री थापाले छलफलका क्रममा रोशनीमाथि महराबाट भएको दुव्र्यवहारको घटना सम्बन्धमा भइरहेको छानबिनबारे प्रहरी अधिकारीहरूसँग जानकारी लिएका थिए । गृहमन्त्री थापाले छलफलका क्रममा अनुसन्धान प्रक्रियामा कुनै कसर बाँकी नराख्न प्रहरी अधिकारीलाई निर्देशन दिएका छन् । निष्पक्ष अनुसन्धान गर्नुस्, कसैसँग डराउनु पर्दैन । निर्धक्क भएर छानबिन अगाडि बढाउनोस्, थापाको भनाइ उद्धृत गर्दै स्रोतले कान्तिपुरसित भन्यो ।प्रहरीले आइतबार अदालतबाट पक्राउ पुर्जी जारी गरेर पक्राउ गर्ने तयारी भइरहेको स्रोतले उल्लेख गरेको छ । पीडितको जाहेरी आइसकेकाले महरालाई पक्राउ गरेर नै अनुसन्धान प्रक्रिया अगाडि बढाउँछौं, प्रहरी स्रोतले भन्यो ।रोशनीले आइतबार राति आफूमाथि महराबाट यौन दुव्र्यवहार भएको दाबी गर्दै सोमबार आफैंले घटना सार्वजनिक गरेकी थिइन् । उनले भोलिपल्टै महरा आफ्नो काठामै नआएको र दुव्र्यवहारसमेत नभएको दाबी गरेकी थिइन् । महराले समेत आफू रोशनीको कोठामा जाँदै नगएको र घटना हुँदै नभएको दाबी गर्दै आएका छन् । घटना सार्वजनिक भएपछि रोशनी र उनका श्रीमान्बीच सम्बन्ध विच्छेदको प्रक्रिया अघि बढेको छ । दुवै जनाले अलग बस्ने लिखित सहमति गरेको उनका श्रीमान्ले सामाजिक सञ्जालमार्फत सार्वजनिक गरेका थिए ।अपराध संहिता २०७५ अनुसार बलात्कार गरेको प्रमाणित भए महरामाथि ७ देखि १० वर्ष कैद सजाय हुनेछ भने बलात्कारको प्रयास गरेको प्रमाणित भएमा तीन वर्षसम्म कैद र ३० हजार रुपैयाँसम्म जरिवाना हुने व्यवस्था छ । रोशनीले डिप्रेसनको औषधि सेवन गर्दै आएकी छन् । अपराध संहिताअनुसार अस्वस्थ महिलालाई बलात्कार गरेको प्रमाणित भए थप ५ वर्ष सजाय हुन्छ । अपराध संहिताको दफा २२४ (२) मा कसैले आफ्नो पति वा पत्नीबाहेक अन्य व्यक्तिलाई निजको मञ्जुरीबिना करणीका आशयले समातेमा वा निजको संवेदनशील अंग छोएमा वा छुन प्रयास गरेमा, निजको भित्री पोशाक खोलेमा वा खोल्ने प्रयास गरेमा, निजले लगाउने भित्री पोशाक लगाउन वा फुकाल्न कुनै किसिमले बाधा अवरोध गरेमा वा निजलाई अस्वाभाविक रूपमा कुनै एकान्त ठाउँमा लगेमा, यौनसम्बन्धी आफ्नो अंग निजलाई छुन, समाउन लगाएमा, निजसँग अश्लील वा अन्य त्यस्तै प्रकारको शब्द मौखिक, लिखित वा सांकेतिक रूपमा वा विद्युतीय माध्यमबाट प्रयोग गरेमा, अश्लील चित्र वा तस्बिर देखाएमा, यौनका आशयले जिस्क्याएमा वा हैरानी दिएमा वा निजसँग अस्वाभाविक, अवाञ्छित वा अमर्यादित व्यवहार गरेमा निजले यौन दुव्र्यवहार गरेको मानिनेछ भनिएको छ ।"
टीकाको साइत १०:३५ बजे,काठमाडौं (कास) नेपाल पञ्चांग निर्णायक समितिले असोज २१ गते बिहान १०:३५ बजेलाई दसैंको शुभसाइत भनेको छ । साइत नै खोजेर दसैंको टीका लगाउनेका लागि उक्त समय उत्तम रहेको समितिका अध्यक्ष रामचन्द्र गौतमले जानकारी दिए । विजया दशमीको दिनभर नै टीकाजमरा लगाउन सकिने उनको भनाइ छ । देवी विसर्जनको साइत भने बिहान ८ बजेर ४५ मिनेट निर्धारण गरिएको छ ।
मनसुन कमजोर,"काठमाडौं (कास) जल तथा मौसम पूर्वानुमान महाशाखाले मनसुन कमजोर अवस्थामा रहेको बताएको छ । महाशाखाले विज्ञप्ति निकालेर मनसुनी प्रणाली कमजोर बनेकाले ठूलो वर्षाको सम्भावना नरहेको उल्लेख गरेको छ । केही भागमा मौसम सामान्य बदली हुने भए पनि धेरै भागको मौसम सफा हुनेछ, महाशाखाले भनेको छ । मनसुनको प्रभाव कम परे पनि महाशाखाले मनसुन सकिएको घोषणा भने गरेको छैन । केही वर्षयता मनसुन ढिलो सुरु भएर ढिलै सकिने गरेको वरिष्ठ मौसमविद् बरुण पौडेलले जानकारी दिए । १० दिन ढिलो गरी २० जुनमा मनसुन प्रवेश भएकाले प्रभाव पछिसम्म परेको हो, उनले भने ।"
काबुलबाट फर्कंदा दिल्लीमा पक्राउ,"नयाँदिल्ली (कास) काबुलको ग्रिन भिलेज क्याम्पमा कार्यरत लमजुङका सोम गुरुङ सुरक्षा खतरा बेहोर्दै घर फर्कने क्रममा दिल्ली विमानस्थलमा पक्राउ परेका छन् । लगेजमा एउटा खोका (गोली) भेटिएपछि उनलाई पक्राउ गरिएको हो । एक महिनाअघि अफगानिस्तानको राजधानी काबुलमा भएको आतंकवादी हमलामा ग्रिन भिलेज क्याम्पमा कार्यरत २ नेपालीको ज्यान गएको थियो । त्यसपछि त्यहाँ कार्यरत १ सयभन्दा बढी नेपाली सुरक्षाकर्मी घर फर्किसकेका छन् । हामी १७ जना सोमबार दिल्ली हुँदै काठमाडौं फर्कने क्रममा थियौं, बागलुङका जीवन पाण्डेले भने, अचानक सोम गुरुङलाई डिपार्चर वेटिङबाट पक्राउ गरियो । उनका अनुसार गत महिनाको आतंकवादी हमलामा उछिट्टिएर गोली सोमको ब्यागमा परेको उनले बताए ।"
नाच सिक्दै सन्थाल समुदाय,"(बिर्तामोड)  भगन टुडुको दैनिकी अहिले व्यस्त छ । दिनभर घरको काम । बिहानबेलुका गाउँभरीका युवाहरूलाई भेला गरेर नाच सिकाउने । कनकाई नगरपालिका ७ कालीमुडा गाउँका सन्थाल पुरुषहरू यतिबेला दसैं नाच सिक्न व्यस्त छन् । कालीमुडा गाउँमा दसैंको रौनकताले भेटिसकेको छ । करीब एक सय सन्थाल घरपरिवारको बसोबास रहेको कालीमुडा गाउँका ५० बढी पुरुष दसैं नृत्यको अन्तिम तयारीमा छन् ।गाउँको मन्जिथान (सन्थाल जातिको थान) मा भेला भएर जातीय पोसाक र मौलिक बाजागाजासहित उनीहरू अहिले धमाधम नृत्य अभ्यास गरिरहेका छन् । झापामा नवमीदेखि पूर्णिमासम्म जिल्लाका विभिन्न स्थानमा दसैं मेला लाग्ने गर्दछ । ती मेलाको मुख्य आकर्षण नै सन्थाल नृत्य हुने गरेको छ । सन्थाल भाषामा दसैं नृत्यलाई दसाई एनक भनिन्छ । उनीहरूले दसैं मेलामा विशेषगरी दसाई एनक, रिन्जे एनक, धिम्सोर एनक र दङ एनक नामक् नृत्य प्रदर्शन गर्ने गर्छन् । नृत्यका लागि बाजाहरू तुङ्गा, टामाट र ड्रम चाहिन्छ । ५०६० जनाको समूह । एकै रंगको पोसाक । शीरमा नेपालको राष्ट्रिय झण्डा ।घुगुरा, पैङजन, पोट्कु, रुमाल, मुजा, टाई लगाएर सिट्टी फूक्दै लोक बाजामा सन्थाल जातिले दसैं नृत्य गर्ने गर्छन् । दसैं मेलामा सन्थाल नृत्यको प्रतियोगिता नै आयोजना गरिएका हुन्छन् । आकर्षक नगद पुरस्कारसहित निमन्त्रणा गरेर नृत्य गर्न बोलाइने भएकाले पछिल्लो समय सन्थाल नृत्य आकर्षक बनाउन जरुरी भएको जिल्ला समन्वय समिति सदस्य माराङ्ग हास्दाले बताए । यसका लागि यतिबेला सन्थाल बस्तीहरूमा धमाधम तयारी चलिरहेको छ ।सन्थाल नृत्य बडा दसैंको सप्तमीदेखि कोजाग्रत पूर्णिमासम्म प्रदर्शन गरिन्छ । जिल्लामा कालीमुडा, बाह्रदशी गाउँपालिकाको राजगढ, कमल गाउँपालिकास्थित सराङपाडाको सन्थाल नाच टोली ठूलो र आकर्षक मानिन्छ । यी बाहेक अन्य डेढ दर्जन स्थानमा पनि सन्थाल नाच टोली छन् ।जिल्लामा गरामनी, फूलबारी, चारआली, घैलाडुब्बा, गौरीगञ्ज, जुरोपानी, टाघनडुब्बा, राजगढ, बैंसाबारी, बनियानी, लकडीगद्दी, पाडाजुँगी, शिवगञ्ज, कुञ्जिबारी, रंगियाथान, कुमरखोदलगायतका स्थानमा ठूलो दशैं मेला लाग्ने गर्छ ।गाउँमा दसैं नाचको तयारी धमाधम भइरहेको छ कालीमुडास्थित बिहानी सन्थाल युवा क्लबका अध्यक्ष समेत रहेका भगन टुडुले भने । कालीमुडा सन्थाल नाच टोलीमा नृत्यका लागि ५० जना युवा छन् । उनीहरू सबैलाई पुग्ने पोसाक छ । यो बर्ष हामी अघिल्ला बर्षमा भन्दा धेरै ठाउँमा पुरस्कार जित्ने गरी तयारीमा छौं टुडुले भने, प्रतियोगिता र मेलाको स्तर हेरेर सहभागी हुन्छौं ।दसैं मेलामा नृत्य गर्नुअघि फूलपातिदेखि नवमीसम्म घरघर नृत्य गर्दै हिँड्नुपर्ने चलन छ । दसैं मेलामा नृत्य गर्नुअघि दुर्गा भगवतीलाई जगाउन फूलपातिदेखि नवमीसम्म तीन दिन घर घरमा गई नृत्य गर्नुपर्छ बुधराई मुर्मुले भने,त्यसपछि दसैं मेलामा नृत्य गर्ने चलन छ । ०६८ को जनगणना अनुसार नेपालभरी यो समुदायको जनसंख्या ५१ हजार ७ सय ३५ हो । सबैभन्दा धेरै जिल्लामा करीब ३५ हजारको बसोबास छ ।"
कारागारमा आफन्तको भीड,"मकवानपुर (कास) मकवानपुरको राक्सिराङ गाउँपालिकास्थित बोटबारी सुनसान जस्तै छ । सहरदेखि गाउँघरसम्म दसैंले धपक्कै छोपे पनि यो गाउँमा दसैंको रौनकता छैन । बोटबारीका अधिकांश युवा वैदेशिक रोजगारीमा गएका छन् । बाँकी गाउँमा भएका युवाहरू पनि लागूऔषधलगायत अन्य मुद्दामा कारागारमा कैदी जीवन बिताइरहेका छन् । दुई छोरी बिहे भएर गइसके एक भाइ छोरा विदेशमा छ, अर्को जेलमा, बोटबारीका ६३ वर्षीय देवी चेपाङले भने, यसपालिको दसैंमा पनि हामी बुढाबुढी मात्रै हुनेभयौं । यहाँका बुढापाकालाई चाडपर्व आउँदा सन्तानको चिन्ताले पीडा दिन्छ । ज्याला मजदुरीका लागि शहर गएका केही युवा फर्कंदै छन्, तर बाँकी युवा बिभिन्न मुद्दामा जेलमा छन्, राक्सिराङ वडा ८ का अध्यक्ष रामकृष्ण चेपाङले भने, यो दसैंमा पनि गाउँघर बुढापाकाले मात्र भरिनेभयो ।गाउँघर शून्य भए पनि क्षेत्रीय कारागार भीमफेदी भने दसैं रौनकले छोपिएको छ । आफन्तले ल्याइदिएको दसैं भागले कारागारमा खानेकुराको पनि कमि छैन । कारागारभित्र दसैंको स्वागत गेट निर्माण, ध्वजा पतकाले सजाउनेदेखि सरसफाइमा कैदीबन्दीहरू ब्यस्त छन् । कारागारको क ब्लकका नाइके सुरेश मोक्तानलाई कैदीबन्दी भेट्न आउने आफन्तको समय मिलाउन भ्याइ नभ्याई छ । कारागारभित्रका आफन्तलाई दसैं भाग पुर्याउन आएका मकवानपुर कैलाश गाउँपालिकाकी सकुन्तला ब्लोन कारागारभित्र पुग्दा गाउँमा छु की कारागारमा भन्ने अन्योलमा परिन् । मलाई गाउँकै कुनै भोजकार्यक्रममा पुगेजस्तो भयो, उनले भनिन्, गाउँका धेरै आफन्त कारागारमा भेट्दा खुसी पनि लाग्यो, दु:ख पनि ।भरिभराउ र दसैंको रौनकले छाएको कारागारभित्र कैदीबन्दीको मन भने खुसी छैन । गाउँघरमा धेरै साथीभाइ पनि छन्, खानेकुराको पनि समस्या छैन तर चाडबाडमा आफ्नो गाउँघरमा जस्तो कहाँ हुन्छ र, लागूऔषध मुद्धामा कैद भुक्तान गरिरहेका मकवानपुर राक्सिराङका मनदीप लामाले भने, सायद अर्को वर्ष दसैं गाउँमै मनाउन पाइएला । झट्ट कोही पुग्दा मकवानपुरको कुनै गाउँ झल्को दिने भीमफेदी कागारारमा हाल ९ सय ९४ कैदीबन्दी छन् । तीमध्ये ६० प्रतिशत मकवानपुरका मात्र रहेको कारागार कार्यालयको तथ्याङ्क छ । मकवानपुरका अधिकांश पश्चिमी मकवानपुरको राक्सिराङ, कैलाश र मनहरी गाउँपालिकाका कैदीबन्दी रहेको कारागारका निमित्त प्रमुख केदारप्रसाद सापकोटाले बताए । अधिकांश युवाहरू कैदीको रुपमा कारागारमा रहेका कारण राक्सिराङ गाउँपालिकाका जनप्रतिनिधिको टोलीले कारागारमै पुगेर खाद्यान्न हस्तान्तरण गरेको छ । गाउँपालिकाका अध्यक्ष राजकुमार मल्ल, उपाध्यक्ष निर्मला हिमडुङलगायतको टोली दुई वटा खसी, चिउरा, चामल, तेल, फलफूल र अन्य खानेकुरा बोकेर त्यहा पुगेका थिए । गाउँमा भन्दा बढी युवा कारागारमा छन्, त्यही भएर उनीहरूलाई भेट्न र दसैंको शुभकामना दिन यहाँ आएका हौं, गाउँपालिका अध्यक्ष मल्लले भने, लागूऔषध गाँजाले गर्दा गाउघर सुनसान छ, कारागार भरिभराउ भएको छ । भीमफेदी कारागारमा सबैभन्दा बढी लागूऔषध मुद्दाका ३ सय ७९ कैदीबन्दी छन् । लागूऔषधपछि जर्बजस्ती करणीका २ सय १५ कैदीबन्दी रहेको कारागारको तथ्याङ्क छ । कारागारमा रहेकामध्ये ८३ विदेशी छन् । यहाँ महिला कैदीबन्दी भने राखिएका छैनन् ।"
मर्मत भएन चर्खे पिङ,"(पाल्पा)  तिनाउ गाउँपालिका २, झ्याङला सडक छेउमा चर्खे पिङ अलपत्र छ । वर्षौंदेखि यस पिङको मर्मत भएको छैन । मर्मत नभएकाले पिङ खेल्न मिल्दैन । केही काठको जोहो गर्ने हो भने यसलाई खेल्न मिलाउन सकिन्छ । नजिकमै चुरे क्षेत्रको जंगल छ । सामुदायिक वनमा आबद्ध यहाँका परिवारलाई काठको कुनै समस्या छैन । तर, यस पिङको जगेर्ना गर्न भने कोही जुटेका छैनन् । यसको मर्मतसम्भार गर्ने मान्छे भएन, स्थानीय चोपलाल गिरीले भने, नयाँ पुस्तालाई मतलव नै छैन । पुरानो पुस्ताले बनाउन सकेन । पहिला जंगलमा प्रशस्त काठ काट्न पाइन्थ्यो । गाउँलेले चर्खे पिङ राख्ने भनेपछि काठ सित्तैंमा दिन्थे । अहिले पिङ बनाउन कसैले इच्छा जाहेर गरे पनि सामुदायिक वनबाट काठ पाउन समस्या छ ।यहाँ मात्र होइन, जिल्लाका धेरै स्थानमा यस्ता काठैकाठले बनाइएका चर्खे (रोटे) पिङ वर्षौंदेखि अलपत्र छन् । यिनीहरूको मर्मत गर्न कसैको वास्ता छैन । युवापुस्ताको पलायन, पुरानो पुस्ताले बेवास्ता गर्दा यस्ता काठैकाठका पिङ अलपत्र परेका हुन् । जल्पाका नीरबहादुर सारुका अनुसार ठाउँठाउँमा राखिने चर्खे पिङ अहिले देख्नै मुस्किल छ । बनाउने मिस्त्रीभन्दा पनि युवा पुस्तामा चासो देखिँदैन, उनले भने, अब पछिल्लो पुस्ताले यस्ता पिङ देख्नै मुस्किल पर्ने भयो ।बसाइँसराइ, युवाको विदेश पलायन, पुरानो पुस्ताले काम गर्न नसक्दा ग्रामीण भेगमा दसैंमा राख्ने चर्खे पिङ बनाउनै छाडेका छन् । धेरै स्थानका जंगल सामुदायिक वन भए, मनपरी काठ काट्न पाइँदैन, जल्पाकै वीरबहादुर घर्तीले भने, धेरै वर्षदेखि नै यस्ता पिङ बनाउनै छाडेका छन् । पिङ बनाउन झन्झट छ । त्यसैले पनि राख्न छाडेका हुन् । रामपुर नगरपालिका९ जब्गादीका तीनचार स्थानमा यस्ता पिङ राख्थे । अहिले कतै देखिंदैन । पहिला जतासुकै यस्ता पिङ हुन्थे, स्थानीय डिलबहादुर रानाले भने, अहिलेको पुस्तालाई मतलब नै छैन । सामाजिक सञ्जाल र टेलिभिजनमा झुम्मिन्छन्, यस्ता पिङप्रति वास्तै छैन ।पहिले तानसेन नजिकैको चिर्तुङधारामा मात्रै चार स्थानमा चर्खे पिङ खेल्न पाइने गरेको स्थानीय दीपक ढुंगानाले बताए । अहिले भने देख्नै मुस्किल छ । कतिपय स्थानमा काठ चोरी हुने पनि समस्याले राख्न छाडेका हुन् । जिल्लाको पश्चिम र उत्तर भेगमा धेरैले चर्खे पिङ राख्दैनन् । पूर्व भेगका मगरी समुदायमा भने पिङ राख्ने चलन छ । देवीनगरका भुवन सिंजालीका अनुसार चारपाँच स्थानमा सप्तमीदेखि चर्खे पिङ राख्ने चलन छ । जल्पा, बहादुरपुर, झडेवा, ज्यामिरे, मित्याललगायत स्थानमा भने यस्ता पिङ अझै पनि राख्ने गर्छन् । सदरमुकाम र वरपरका गाउँमा पछिल्लो १०१२ वर्षयता यस्ता पिङ देख्नसमेत नपाएको अनुभव धेरैको छ । पहाडी जिल्लाका अधिकांश स्थानमा काठ अभाव भएपछि राख्न छाडेका हुन् । दसैंमा चर्खे पिङ खेल्न पाइनै छाड्यो, स्थानीय कमल बस्यालले भने । काठैकाठले बनेको चर्खे पिङ पहिलेपहिले निकै लोकप्रिय थियो । दसंैका बेला गाउँका युवा मिलेर त्यस्तो पिङ बनाउने गर्थे । युवा पुस्ता बाहिर हिँडेपछि कसले बनाउने भन्ने अवस्था छ ।"
हराएका पर्यटक मृत भेटिए,"रसुवा (कास) गोसाइकुण्ड गाउँपालिका१ नाकथलीबाट हराएका दुई विदेशी पर्यटकमध्ये एक मृत भेटिएका छन् । उनीहरू असोज १ गतेदेखी बेपत्ता भएका हुन् । नेदरल्याण्ड्सका नागरिक २७ वर्षीय थोमस व्यक्स मृत भेटिएका हुन् । उनीसहित दक्षिण कोरियाका ४२ वर्षीय नागरिक जिसङ चाङ पनि हराएका थिए । थोमसको शव गोसाईकुण्ड गाउँपालिका१, रिछरको जंगलमा फेला परेको जिल्ला प्रहरी कार्यालयले रसुवाले जनाएको छ । नाकथलिबाट असोज १ देखि दुवै जना सम्पर्कविहीन भएको स्याफ्रुबेंसीस्थित पर्यटक प्रहरीका सई रामप्रकाश अधिकारीले बताए । अधिकारीका अनुसार उनीहरूले भदौ २७ मा स्याफ्रुबेंसीमा एक साताका लागि तामाङ सम्पदा मार्ग घुम्न जाने बताएका थिए । बेपत्ता पर्यटक खोजीका लागि एउटा हेलिकप्टर र तीनवटा तालिम प्राप्त कुकुर परिचालन गरिएको थियो । थप सनाखत र अनुसन्धानका लागि सीमा प्रहरी चौकी टिमुरेबाट प्रहरी निरीक्षकको कमाण्डमा ५ जना थप प्रहरी टोली सिम्रिक एयरको हेलिकप्टरमार्फत घटना स्थल पुगेको छ । हराइरहेका चाङको खोजी भइरहेको प्रहरीले जनाएको छ ।"
वडाध्यक्ष गुप्ताले मागे माफी,"बाँके (कास) नेपालगन्ज उपमहानगरपालिका ८ का वडाध्यक्ष सुरेन्द्र गुप्ताले पत्रकार महिलामाथि फेसबुक म्यासेन्जरमा हिंसात्मक भाव दर्शाउने कुरा लेखेको भन्दै उजुरी परेपछि माफी मागेका छन् । स्थानीय चन्दा सिंहले आफूमाथि हिंसा भएको भन्दै जिल्ला प्रहरी कार्यालयमा उजुरी दिएकी थिइन् । प्रहरी रोहवरमा शुक्रबार गुप्ताले माफी मागेका हुन् । आइन्दा कसैसँग पनि यस्तो नगर्ने लिखित प्रतिबद्धता गुप्तालाई गराइएको छ । चन्दा बाँकेस्थित रेडियो कृष्णसार एफएममा १५ वर्षदेखि कार्यरत छिन् । अपाङ्गता भएकी बहिनीको परिचयपत्र बनाउन वडा कार्यालय जाँदा वडाध्यक्षले राम्रो सहयोग गरेको सिंहले बताइन् । पछि घर आइसकेपछि फेसबुक म्यासेन्जरमा सामान्य कुराकानी हुँदै थियो, उनले भनिन्, कुराकानीका क्रममा उनले गलत आशय प्रकट हुने शब्द लेखेपछि उजुरी दिएकी हुँ । डिजिटल हिंसा गरेको आरोपमा गुप्तालाई प्रहरी कार्यालयमा बोलाइ माफी मगाएको एसपी वीरबहादुर ओलीले बताए । यसअघि पनि वडाध्यक्ष गुप्ताले आफूमाथि अभद्र व्यवहार गरेको भन्दै वडा सदस्य निर्मला कनौजियाले गुनासो गर्दै आएकी थिइन् ।"
निकासी गर्न लागेका गाईसहित ३ पक्राउ,"जनकपुर (कास) सशस्त्र प्रहरी बल, राजस्व भन्सार सुरक्षा वेश जनकपुरबाट खटिएको टोलीले शनिवार विहान नेपाल भारतको सीमाबाट ३६ गाई र ३ बाछासहित तीन जनालाई पक्राउ गरेको छ । सशस्त्र प्रहरी निरीक्षक प्रकाश भट्ट नेतृत्वको टोलीले मध्य धनुषाको विदेह नगरपालिका२ स्थित जागिर टोलबाट सबैला नगरपालिका ९ वस्ने १९ वर्षिय अरविन्द महरा, १४वर्षिय कृष्ण महरा तथा १३ वर्षिय गर्वा महरालाई नियन्त्रणमा लिएको छ । ग्रामीण ईलाकाबाट बुढी गाई खरीद गरी भारतमा बिक्री गर्ने गिरोह सकृय छन् । प्रहरी निरीक्षक प्रकाश भट्टका अनुसार नियमित चेकजाँचको क्रममा गाईसहित पक्राउ गरिएको हो । गाई गोरु र पक्राउ परेकालाई भन्सारमा बुझाउने तयारी भइरहेको भट्टले जानकारी दिए ।"
११ किलो चाँदीका दाना बरामद,महोत्तरी (कास) प्रहरीले ११ किलो चाँदीका दानासहित एक भारतीय युवकलाई पक्राउ गरेको छ । पक्राउ पर्नेमा भारत विहारको सीतामढी थिल्ला हनुमाननगर १ का २५ वषर््िाय सीताराम साह छन ।जिल्ला प्रहरी कार्यालयबाट खटिएको प्रहरी टोलीले साहलाई जलेश्वर नगरपालिका ६ स्थित खयराचोकबाट विहिवार साँझ नियन्त्रणमा लिएको हो । प्रहरी निरीक्षक राजन लम्सालका अनुसार ज१२प ४२४? नम्बरको हिरो स्पलेन्डर मोटरसाइकलबाट भारतीय बजारतर्फ जादै गरेका साहको साथबाट प्लाष्टिकमा प्याक गरिएका चाँदीका ६ थान पोका बरामद भएको हो । चाँदी मोटरसाइकलको भित्रि भागमा लुकाएको अवस्थामा बरामद गरिएको प्रहरी निरिक्षक लम्सालले जनाए । बरामद चाँदीको बजार मूल्य ८ लाख ३ हजार रुपैयाँ हुने जलेश्वरस्थित सुनचाँदी ब्यवसायी संघका चन्दन साह सोनारले जनाए । उनका अनुसार स्थानीय बजारमा बिहिबार यो धातु प्रति तोला ८ सय ६० रुपैयामा कारोवार भएको थियो । साहलाई चाँदीसहित जलेश्वर भन्सार कार्यालयमा बुझाइएको छ । गत साउन २० पनि मटिहानीस्थित सशस्त्र प्रहरी बोर्डर आउट पोष्टले भारतको दरभंगातर्फ लाँदै गरेको १५ किलो चाँदीसहित धनुषा मुसहरनीया २ का ३२ वर्षिय बीरेन्द्र महतोलाई नेपाल भारत दशगजा नजिकबाट नियंत्रणमा लिइएको थियो ।
चोरले सखाप पार्लान् !,"मोटो रकम बोकेर एक्लै नहिँड्ने अपरिचितले दिएको वस्तु सेवन नगर्ने टोलछिमेकमा नौलो मानिस देखिए सोधपुछ गर्ने धम्कीपूर्ण फोन आए रेकर्ड गर्ने ठगीकिर्ते, कालोबजारी भए प्रहरीलाई खबर गर्ने राति कसैले बोलाए झट्ट ढोका नखोल्ने घरबाहिर निस्किँदा तालाचाबी लगाउन नबिर्सिने अधिक गरगहना लगाएर बाहिर नहिँड्नुहोस् लामो दूरीको यात्रा गर्दा नजिकैको प्रहरीलाई समेत खबर गर्ने आफू घरबाहिर जाँदै छु भन्ने कुरा आफन्त र नजिकैका छिमेकीबाहेक कसैलाई जानकारी नदिने । आफ्नो यात्राबारे सामाजिक सञ्जालमा उल्लेख नगर्ने"
दसैंको शुभकामना !,"जब वर्षा बगेर घरआँगनमा शरद झुल्कन्छ, दिनहरू त्यसै रमाइला र घमाइला हुन्छन् । अनि सुरु हुन्छन्, यी दिनहरूलाई अझ मनोरम बनाउन ऋतुसँगै आउने हाम्रा चाडहरू । यो मौसम र माहोल उसै पनि उत्सवमय छ । न जाडो छ न गर्मी, अनेकन् फूलहरू खिल्दैछन्, फलहरूमा दाना भरिँदैछन् । देशको प्रमुख बाली धानका बाला झुलेर लहलहाउन थाल्दैछन् । यसै खुसीको याममा अहिले हामी बडादसैं मनाइरहेका छौं । मित्रता, भाइचारा र पुनर्मिलनको यस पर्वमा हामी बृहत् पारिवारिक उत्सवमा रमाइरहेका छौं । पन्ध्र दिनभरि मनाइने मुलुकको सबभन्दा ठूलो यस पर्वको आज आठौं दिन हो । घटस्थापनाका दिन घरघरमा जमरा राखी दसैं सुरु हुन्छ । नवरात्रीभर शक्तिका प्रतीक विभिन्न देवीहरूको पूजाआराधना गरिन्छ । दसौं दिन अर्थात् दशमीमा मान्यजनबाट टीका लगाइन्छ । देशका केही भागमा यो दिन मात्रै टीका लगाइन्छ भने कतिपय ठाउँमा यो क्रम दसैंको पन्ध्रौं दिन अर्थात् कोजाग्रत पूर्णिमाका दिनसम्म जारी रहन्छ । शताब्दीयौं पुरानो यो चाडको धार्मिक र ऐतिहासिक पक्ष आफ्नो ठाउँमा छ, योसँग जोडिएका किवंदन्तीहरूका पनि आफ्नै अर्थ छन्, तर ती सबैबाट माथि उठेर आजको मितिमा दसैं बहुसंख्यक नेपालीको लोकचाड बनेको छ, देशकै ठूलो सांस्कृतिक पर्वका रूपमा स्थापित भएको छ । यसै अवधिमा अन्यत्रका हिन्दुहरूले मनाउने पर्वभन्दा फरक हाम्रो दसैंको आफ्नै मौलिक चालढाल र सांस्कृतिक महत्त्व छ । हामी जसरी परिवारका सदस्य, नातागोता तथा आफन्तबीच आत्मीयता साटासाट गर्छौं, ठूलाबडाबाट टीका र जमरा थापेर आशिष लिन्छौं, यो संस्कृति आफैंमा अनुपम छ । आपसी प्रेम र मित्रता नवीकरण गर्ने यो अवसर हाम्रा लागि खास छ । यिनै मौलिकपन र सांस्कृतिक तथा सामाजिक विशेषताहरूकै कारण दसैं नेपालका सबै धर्मावलम्बीको चाड बनेको हो । जहाँ सबै नेपालीहरू आफ्नो संकट भुलेर, आपसी वैमनस्य बिर्सेर रमाउने गर्छन् ।दसैंले हरेकलाई हर्ष, उल्लास र उमंग ल्याउँछ । सरकारी तथा गैरसरकारी एवं निजी कार्यालयहरूमा सबैभन्दा लामो पर्व बिदा यसै बेला दिइन्छ । यस हिसाबले यो विश्राम र मनोरञ्जनको पर्व पनि बनेको छ । अरू बेलाभन्दा राम्रो लगाउने र मिठो खाने चलन छ । त्यही परम्पराकै कारण यो बेला बजार पनि निकै चलायमान हुन्छ । त्यसैले सांस्कृतिक र सामाजिक मात्र होइन, आर्थिक हिसाबले पनि यस पर्वको ठूलो महत्त्व छ ।भेटघाट र एकता दसैंको ठूलो विशेषता हो । अध्ययन र रोजगारीका सिलसिलामा बाहिर गएकाबसेकाहरू यसै अवसरमा परिवार भेट्न घर पुग्छन््, दिउँसो डुल्न गएकी चरी साँझ गुँड फर्किएझैं । के स्वदेश, के विदेश जहाँ भएका पनि धेरैजसो यसै अवसरमा घर फिर्छन् । पारिवारिक जमघट र पुनर्मिलनले घरै रमाइलो बनाउँछ र दु:ख भुलाउँछ । लाहुरे संस्कृति झांगिँदै जाँदा पर्वको यो पक्ष अझ विशेष बन्दै गएको छ । पछिल्ला दिनमा काठमाडौं उपत्यकाबाट मात्रै दैनिक दुई लाख जना जति बाहिरिएका छन्, यसले पनि यो चाडको भव्यता झल्काउँछ ।जनताको दसैंलाई सुखद बनाउन सरकारी हैंसे भने खासै देखिएको छैन । आवतजावतका लागि सार्वजनिक यातायातको सुलभ पहुँच छैन, घर जान मात्र होइन फर्कन पनि उत्तिकै सास्ती हुन्छ । घटस्थापनाभन्दा एक साताअघि बुकिङ सुरु गरिएको बसको टिकट एकाध दिनमै सकिएको भनियो । यात्रुहरू जसरीतसरी यात्रा गर्न बाध्य भएछन् । वर्षैपिच्छे आउने चाडमा समस्या पनि उसैगरी दोहोरिरहेको छ, सरकारले निजी बस व्यवसायीहरूसित मिलेर अग्रिम टिकट काट्ने प्रणाली व्यवस्थित गर्न सकेको छैन । त्यस्तै, खाद्यान्न, तरकारी, फलफूल र मासुको मूल्य अस्वाभाविक रूपले अकासिएको छ, सरकारले नियन्त्रण गर्न खोजेको छैन । तैपनि, दसैं भन्ने चाडै यस्तो, यसले सबै दु:ख भुलाइदिन्छ र आपसमा रमाउन प्रेरित गर्छ । हरेक व्यक्ति तथा परिवारले आफ्नो वर्कतले भ्याएसम्म दसैं राम्ररी मनाउन पहल गरेकै छन् । यस पावन अवसरमा हाम्रो पनि सबैलाई शुभकामना π"
नारायणमान हरू अध्यक्ष भइरहन्छन्,"हालसालै संघीय संसद्मा प्रत्यक्षतर्फबाट एक जना सांसद पुर्याउन सफल नेपाल मजदुर किसान पार्टीको महाधिवेशन सम्पन्न भयो । सो महाधिवेशनले सधैँझैँ आफ्ना अध्यक्ष नारायणमान बिजुक्छेलाई पुन: अध्यक्ष बनायो । केही महिनाअगाडि नेपाल कम्युनिस्ट पार्टी (मशाल) को पनि महाधिवेशन भएको थियो र त्यसले पनि आफ्ना सधैँभरिका महासचिव मोहनविक्रम सिंहलाई पुन: पार्टी महासचिव बनायो । यी दुवै जना पार्टी प्रमुख हुँदै आएको अवधि गन्दा पैंतालीस वर्ष हुन्छ अर्थात् करिब आधा शताब्दी । विसं २०२१ को भूमिसुधार कार्यक्रमलाई भक्तपुर जिल्लाको मूलत: नेवार बस्तीमा मोही किसानका पक्षमा सानदार ढंगले लागू गर्न नेतृत्व गर्नु नारायणमान बिजुक्छेको राजनीतिक जीवनको मुख्य योगदान मानिन्छ, त्यसैगरी २०१९ पछि विसर्जनको दलदलमा पुगेको कम्युनिस्ट आन्दोलनलाई पुन: संगठित गर्न एउटा धाराको नेतृत्व गर्नु मोहनविक्रम सिंहको राजनीतिक यात्राको मुख्य सफलताका रूपमा गनिन्छ । यीबाहेक यी दुई नेताको नेतृत्वकर्मले नेपालको राजनीति र परिवर्तनलाई गुणात्मक नयाँ दिशा दिन वैचारिक वा भौतिक नेतृत्वकारी भूमिका कहिल्यै पनि खेलेको छैन । पञ्चायतविरोधी निर्णायक आन्दोलन होस् या गणतन्त्र प्राप्तिको निर्णायक मोड यिनीहरू मसिना सहायक जमात मात्र रहे । यहाँ प्रतिनिधि पात्रका रूपमा वाम आन्दोलनका आदरणीय यी दुई नेताको नाम र काम उल्लेख गरिएको हो, कम्तीमा तीन दशक अध्यक्ष रहेर हातखुट्टा चल्न छाडेका वा मृत्युले मात्र अध्यक्षबाट हटेकाहरूको सूची लामै बन्न सक्दछ ।नेपालको लोकतान्त्रिक भनिने धाराको गति पनि आधारभूत रूपमा वाम धाराको भन्दा पृथक् छैन । त्यस धाराको नेपाली कांग्रेसको सात दशकको इतिहासले कति जना अध्यक्ष पायो भनी गन्ती गर्दा प्रवृत्ति त उही नै हो कि नमरेसम्म अर्कोको पालो बन्द । सन् १९१७ मा रुसबाट सुरु भई १९५९ को क्युवाली क्रान्तिसम्म विकसित पुरानो युगको कम्युनिस्ट आन्दोलन नमरेसम्म एउटै नारायणमान लाई महासचिव बनाउँन कुख्यात नै रह्यो । विश्वव्यापी रूपमा पुँजीवादी राजनीतिमा पनि यो समस्या लामो समय रह्यो नै, र अविकसित मुलुकहरूमा अहिले पनि राजनीतिक घरानावाला नेतृत्वको निरन्तरता बाँकी नै छ । धनी देशका पुँजीवादी पार्टीहरूले नेतृत्व प्रणालीलाई काफी सुधार गर्दै लगेका छन् र देशको कार्यकारी प्रमुखमा एक व्यक्ति दुई कार्यकालभन्दा रहन नपाउँने आदि सुधार गरेका छन् । पुँजीवादी राजनीतिले पनि दार्शनिक रूपमै यो विषयलाई समाधान गरिसकेको भन्ने अझै प्रतीत हुन्न । रुसका पुटिनको फरक फरक नाममा कार्यकारी बनिरहने तरिका र चीनको संविधानमा एक व्यक्ति राष्ट्रपति बन्न पाउने अवधिको खारेजीले त्यतै संकेत गर्दछ । आजको विश्व कम्युनिस्ट खेमामा भने यो विषयले अझै केन्द्रीय महत्त्व पाइसकेको समेत पाइन्न ।प्रकृतिले सिर्जना गरेका प्रत्येक चीज सिर्जनशील र प्रगतिशील किन हुन्छन् भन्ने प्रश्नको एउटा मुख्य उत्तर हो उसले प्रत्येक चीजलाई अनावश्यक ठाउँ र अवधि ओगट्ने छुट दिंदैन । जति सुकै सुन्दर भनिने फूल होस् या महान् गनिने मानिस निश्चित अवधिपछि झर्नैपर्छ, मर्नैपर्छ । सुन्दर मानिने फूलहरू कुनै पनि झरेनन् भने बुढा फूलहरूको संसार कति दिक्क लाग्दो होला आनन्दमय भनिएको शरद ऋतु वर्षैभरि हलचल नगरी बस्यो भने भोकै मर्नुको विकल्प निस्कन गाह्रै छ । वास्तवमा आधा शताब्दीसम्म निरन्तर पार्टी प्रमुख भइरहने प्रवृत्ति भनेको यस्तै प्रकृतिविरोधी परिघटना नै हो । कम्युनिस्ट वा लोकतान्त्रिक जुनसुकै धाराको भए पनि यो प्रवृत्ति पुरानो सामन्तवादी संस्कृतिको नयाँ संस्करणबाहेक अरु केही हुनै सक्दैन । कुनै पनि वस्तुु होस् या मानव समाज वा संगठन, विगतले स्थान खाली गरिदिएकाले ऊ वर्तमान, नयाँ र प्रगतिशील बन्न पाएको हो । यदि वर्तमानले उचित समयमा भविष्यलाई ठाउँ दिंदैन भने भविष्य अन्धकारमय विकृतिमा फस्ने निश्चित हुन्छ । नारायणमान हरूको अध्यक्ष प्रवृत्तिको प्रकोपले पनि अन्तत: त्यही परिणाम ल्याएकै छ, ल्याई नै रहनेछ ।लोकतान्त्रिक भनिने पुँजीवादी खेमाको राजनीतिमा एउटै व्यक्ति वा एउटै घरानाको व्यक्तिको नेतृत्व निरन्तरतालाई खासै विशेष सिद्धान्तको जामा पहिराइएको भेटिन्न बरु इतिहासमा योगदान गरेको हुनाले, जनताले उहाँलाई पत्याउने हुनाले, उहाँले मात्र पार्टीलाई एकताबद्ध पार्न सक्ने हुनाले, उहाँ जत्तिको अरु नहुनाले, उहाँ नै सबैभन्दा सम्माननीय हुनाले जस्ता सत्ता प्राप्तिको निम्ति आवश्यक व्यावहारिक कारणहरू अगाडि सारिएको हुन्छ । पार्टीभित्र सत्ताधारी समूहले लगातार यस प्रकारको प्रचार र प्रशिक्षण चलाएपछि आम कार्यकर्तामा पनि जबरजस्त एउटा भ्रममय सुखदु:खले आकार गर्न पुग्दछ कि त्यो व्यक्ति नहुँदा भयंकर दु:ख आउनेछ, त्यो व्यक्ति प्रमुख भइरहँदा सुख लम्बिने वा प्राप्त हुने सम्भावना बढी छ । एक व्यक्ति तीसौं वर्ष मुख्य नेतृत्वमा निरन्तरताको वास्तविक अन्तरकथा भने प्राय जसो षड्यन्त्र, नयाँ प्रतिभालाई निषेध, किनबेच र दमनले भरिपूर्ण हुन्छ । एउटै विचार, एउटै आदर्श र एउटै राजनीति गर्न आएको नाती पुस्ता हजुरबा पुस्ताभन्दा पनि कमजोर नत्र कसरी भइरहन सम्भव हुन्छ र ? प्रत्येक नाती पुस्ताको वैज्ञानिक, डाक्टर, इन्जिनियर वा समाजशास्त्री हजुरबा पुस्ताभन्दा सक्षम हुने तर पार्टीको हजुरबा नेताभन्दा नाति नेताचाहिँ अक्षम भइरहने, के यो पत्याउन सकिने र मिल्ने विषय हो ? हुँदै होइन । इतिहासमा नमरेसम्म पार्टी प्रमुख भएका बूढाहरू मरेपछि ती पार्टीहरूको प्रगतिको यात्रा नरोकिएका इतिहासका आम उदाहरणबाट पनि यो तथ्य पुष्टि हुन्छ ।कम्युनिस्ट खेमाको राजनीतिमा भने दर्जनौं वर्षसम्म एक व्यक्तिको नेतृत्व निरन्तरताका निम्ति व्यावहारिक हैन बरु सिद्धान्तका बडा बडा अवधारणाहरू खडा गरिएका हुन्छन्, अझै त्यो क्रम जारी नै छ । त्यसमध्ये प्रमुख हो जसको नीति, उसैको नेतृत्व । खास पार्टीको मूल नीति वा कार्यदिशा तय गरेपछि त्यसलाई लागू गर्ने सुरुआती चरणका निम्ति यो अवधारणा सही नै हो । खास नीतिको प्रतिपादकले नै नेतृत्व गर्नु सर्वोत्तम हो तर अनिवार्यचाहिँ होइन, अनिवार्य मान्ने हो भने त विचार वा नीति र मानिसको उमेर बराबर मान्नुपर्ने हुन्छ जुन गलत हो । एउटा नीतिको प्रतिपादकको मृत्यु हुँदा पनि त्यो नीतिको सहयात्रीले त्यसलाई अगाडि बढाइरहन सक्छ भने खास व्यक्तिकै निरन्तरता आवश्यक हुन्छ भन्ने मान्यता सर्वथा गलत हो । अझ जसको नीति उसकै नेतृत्वको अवधारणालाई एक पुस्ताको नीति र नेतृत्व, हरेक पुस्ताको नीति र नेतृत्व को स्तरमा व्यवहारत: गिराउनु त नयाँ पुस्तामाथि अत्याचारबाहेक अरू के हुन सक्छ ? पुँजीवादी क्रान्तिका सुरुआती क्रान्तिकारीहरू संसारभरि सामन्तवादविरुद्ध लड्न हिंडेका त हैनन्, त्यसैगरी कार्ल माक्र्स वा लेनिनले संसारभरि कम्युनिस्ट पार्टी बनाएका त होइनन् । यस्ता साधारण तथ्यबाट पनि स्पष्ट नै हुन्छ कि ठीक नीतिको निरन्तरताको निम्ति खास व्यक्तिकै नेतृत्वको निरन्तरता अनिवार्य किमार्थ हुन सक्दैन ।पचासौँ वर्षसम्म लगातार नेतृत्वमा बसिरहने नेतालाई सयौं कारणले लाग्न सक्दछ, उसको त्यो भूमिका जरुरी छ तर उसको त्यो असल नियतको वैज्ञानिकता कसरी पुष्टि हुन्छ ? माक्र्सवादीहरूले मात्राबाट गुणमा फड्को हुने द्वन्द्ववादको सिद्धान्तलाई पथप्रदर्शक मान्दछन् । यसको अर्थ नेताहरूको मात्रा बढ्दै गए उन्नत नेता पैदा हुन्छ भन्ने हो । जब नेताहरूको मात्रा नै बढ्न नदिई एउटै नेता आधा शताब्दी गजधम्म आसन नछाडेर बस्छ भने नेतृत्वमा गुणात्मक फड्को कहाँबाट पैदा हुन्छ ? चालु पुरानो कम्युनिस्ट आन्दोलनका पार्टीहरूमा बहुमत पक्षलाई सधैँ लाग्ने गर्दछ कि पार्टीभित्रको अल्पमत वा भिन्न मत पक्षले पार्टी कब्जा गर्यो भने क्रान्ति डुब्नेछ । तसर्थ क्रान्ति डुब्न नदिन आफ्नो मतको प्रमुख नेताको नेतृत्व निरन्तर जरुरी छ किनभने उसकै कारणले पार्टीमा बहुमत बनेको छ । यो बुझाइ र प्रशिक्षण सर्वथा गलत छ । यदि ठीक कार्यदिशाका कारण बहुमत हो भने त्यहाँ त विचार मुख्य छ, व्यक्ति होइन तर व्यक्तिका कारण बहुमत छ भने विचार प्रधान नै भइरहेको छैन । अनि खास व्यक्तिले नेतृत्व गर्दा मात्र ठीक विचार लागू भइरहन्छ भने त्यो विचार वैज्ञानिक नै हुँदैन किनभने विज्ञान त्यो हो जुन आवश्यक परिस्थितिमा जसले प्रयोग गर्दा पनि परिणाम एउटै निस्कन्छ । राजनीति भौतिक विज्ञान जस्तो हुन्न भनी तर्क गरिन्छ । हो राजनीतिमा कला र प्रतिभाको महत्त्व हुन्छ नै, तर यसको मतलब त्यही राजनीतिलाई अगाडि बढाउन आएका नाति पुस्ता हजुरबा पुस्ताभन्दा स्वत: कम प्रतिभाशाली अनि कम कलात्मक हुन्छ भनी मान्नु ? त्यसो त कसैले दाबी गर्न सक्दैन ।लिबियाका मोहम्मद गद्दाफी र जिम्बाब्वेका रोबर्ट मुगाबे दुवै नै सत्तासीन हुँदा नमुना क्रान्तिकारी थिए तर नाति पुस्ताको नेतृत्व पनि आफंै कज्याउने लालसा उनीहरूको पतनको एउटा मुख्य कारण थियो । हजुरआमाले नातिनीलाई न्यानो स्नेह दिन सक्छे तर नातिनीसँगै दौडिन सक्दिन, दौडिने दुस्साहस गरे हजुरआमा स्वयम् ढल्छे भन्ने सामान्य विषय पनि नेतृत्व प्रणालीमा नबुझ्ने हो भने दुर्भाग्यहरू व्यहोर्न भविष्य पनि विवस भइरहनेछ । स्तालिनले बाँचुञ्जेल पार्टी हाँकेर के गर्नु, उनले नचाहेको बाटोमा सोभियत संघ त उनको मृत्युपछि हिंड्यो नै, सासले मात्र बोल्ने उमेरसम्म माओ अध्यक्ष भएर चिनियाँ कम्युनिस्ट पार्टीको यात्रा उनीपछि पनि उनले चाहेको दिशामा हाँकिन सम्भव भयो ? सम्भव हुँदैनथ्यो, त्यसैले भएन । माछा मार्न सिकाइएन भने जतिसुकै धुरन्धर माछा सिकारीको सन्तान पनि माछा मार्न असफल हुन्छ भने जस्तै हो यो विषय । जहाँ व्यक्ति नेतृत्वलाई दशकौं निरन्तरता दिएर राजनीति गर्ने जबरजस्ती अभ्यास गरिन्छ, त्यहाँ विचार र राजनीतिमा नै समस्या छ भनेर बुझ्नैपर्दछ । यो कपाल दुखेको औषधि नाइटोमा लगाउनु भन्ने उखानसँग ठ्याक्कै मिल्ने सन्दर्भ हो ।एक व्यक्ति नेतृत्वको दशकौं यात्राका निम्ति न्यून वा भ्रमित चेतनाका सहयोगीहरूको झुन्ड मात्रै जिम्मेवार देखिँदैन, बरु बूढो नेतामा निरन्तर सत्ताधारी बनिरहने लत विकास हुँदै जानाले उसले आफ्नो निरन्तरताका निम्ति सिर्जना गर्ने वैचारिक र संरचनागत मायाजालले पर्याप्त काम गरेको हुन्छ । बूढो नेतृत्वले त्यस्तो खेतीपाती सञ्चालन गरेका पार्टीहरूमा प्रतिस्पर्धामा आउने नयाँ पुस्ता वा दौंतरीलाई मूलबाटोबाट पाखा लगाउन काण्डै काण्डका भवसागर खडा गरिन्छ । नेपालका नारायणमान हरूको इतिहास खोतल्यो भने यस्तै नियोजित तर कथित भवितव्यहरूको लामो शृंखला त्यहाँ छरपस्टै पाइन्छ ।के ती हजुरआमा सुखी र वैज्ञानिक हुन् जो अस्सी वर्षमा पनि आफैं पनातिनीको बच्चा हुर्काउन तम्सिन्छिन् ? त्यो हजुरबा पनि के सुखी नै हो जो नातिलाई आफैं कबड्डीको प्रशिक्षण दिन बाध्य छ ? उनीहरूले आफ्नो सहोदर र क्रमिक पुस्तालाई आफूसरह वा आफ्नो लयद्वारा प्रशिक्षण गर्न नसक्नु वा नचाहनु मुख्य समस्या हो । नेमकिपा पार्टीका नारायणमान बिजुक्छे वा नेकपा (मसाल) का मोहन विक्रम सिंह या त्यही दिशामा यात्रारत अरू बूढाहरूले अब बुझ्नैपर्छ ब्रह्माण्ड व्यक्तिले होइन नियमले, नियम लागू गर्ने संरचनाले गतिवान बनाएको छ । त्यस बूढामय प्रवृत्तिभित्रका युवा यात्रीले सोच्नैपर्छ आफ्नो पुस्ताको सिर्जनाको नेतृत्व गर्न आफंै तम्सिनुपर्छ । आफू पठ्ठो युवा हुँदा नै सिर्जनात्मकताको तुजुक देखाउन रहर जागेको विगतलाई नारायणमान हरूले आज स्मरण गर्ने हो भने आधा शताब्दी लामो आफ्नो नेतृत्वको टापमुनि नयाँ पुस्ताका सयौँ नारायणमानहरूले सिर्जनशील बैंसलाई वाग्मतीमा बगाउन बाध्य भएको दृश्य पनि छर्लङ्ग देख्नेछन् । नयाँ युगको नयाँ राजनीतिले नारायणमान हरू सधैँ अध्यक्ष भइरहने दुष्चक्रलाई सही नीति र विधिद्वारा विस्थापित गर्नै पर्छ ।"
सांस्कृतिक पर्वको अर्थ,"बहुसांस्कृतिक मुलुकका रूपमा विश्वसामु परिचित हामी हाम्रा सांस्कृतिक पर्वहरूमा रमाउँदै पर्यटकहरू नाचिरहेको तस्बिर देखेर मख्ख पर्छौं । हाम्रो सनातन परम्पराप्रति मोहित हुँदै अरूले प्रशंसा गरेको सुनेर थाक्दैनौँ तर आफू भने त्यसैलाई पुरातन मान्यता र विभेदकारी परम्परा भन्दै खिल्ली उडाउन पछि पर्दैनौँ π आफ्ना सामाजिकसांस्कृतिक मूल्यहरूमा आफ्नो पनि पहिचान खोज्नुभन्दा आयातीत संस्कृतिमा रमाउनुमा गर्व गरिरहेका हामीले भावी पुस्तालाई कस्तो संस्कृति र संस्कार दिइरहेका छौँ भन्ने पनि सोच्न भ्याउँदैनौँ । मलाई सम्झना छ, काकाको बिहेको निम्तो दिन आएकी किशोरीलाई ठट्टामा सोधेकी थिएँ कसार बाट्ने अनि रत्यौली खेल्ने निम्ता छ कि छैन नि ? उनको जवाफ थियो आन्टी पनि के कुरा गरिस्या ? अब पनि के कसार बाट्ने ? केक काट्ने नि । रत्यौली खेल्ने रे ? उनी खितखिताउँदै हाँसिन् र भनिन् संगीतको कत्रो तयारी भइरहेको छ आन्टीलाई भने रत्यौली π मेरो कुरा सुनेर ती किशोरीले हाँसो थाम्न सकेकी थिइनन् तर म भने आफ्नो परम्परा र संस्कृति हराउँदै जान लागेकोमा दुखेकी थिएँ । यतिबेला पनि म त्यसरी नै दुखिरहेकी छु किनकि अहिले दसैं आइसकेको छ तर कही पनि मालश्रीको धुन सुनिएको छैन ।सांस्कृतिक महत्त्वका पर्वहरूमा दिइने बिदा कटौतीका कारण सम्बन्धित पक्षले सास्ती बेहोर्नुपरेको दुखेसो आफ्नै ठाउँमा छ यसले जनआस्थामाथि पनि प्रहार गरेको देखिन्छ । विगतको राजसंस्थाको पदचिह्न पहिल्याउँदै सर्वसाधारणलाई टीका र जमरा बक्सने अग्रगामी विचारधाराका राष्ट्रप्रमुख र सरकार प्रमुख भएको हाम्रो देशमा सर्वसाधारणको असीम आस्थाको पर्व दसैंको घटस्थापनाका दिन जमरा राख्नका लागि भने बिदा आवश्यक ठानिएन मानौं कि जमरा राख्नु भनेको जौ छर्ने मात्र हो जतिबेला र जसरी छरे पनि हुन्छ !पर्वहरू धार्मिकसांस्कृतिक पक्षसँग मात्र सम्बद्ध नभएर सामाजिक तथा मानवीय पक्षसँग पनि जोडिएका हुन्छन् । चाडपर्वहरू सामाजिक सद्भाव र पारिवारिक आत्मीयताका माध्यम पनि हुन् । पछिल्लो समयमा मानिसको जीवन यान्त्रिक बन्दै गएकामा यस्ता पर्वहरूका माध्यमबाट यस्तो यान्त्रिकताबाट केही समय भए पनि टाढा रहेर मानवीय मूल्यबोध गर्न सकिन्छ । अहिलेका बालबालिका एकल परिवारमा हुर्कने, अधिकांश समय पढाइमा लगाउनुपर्ने, परिवारका सबै सदस्य काममा व्यस्त हुने हुँदा फुर्सदको समय पनि मोबाइल, टीभी आदिमा व्यस्त रहन बाध्य हुन्छन् । यसबाट उनीहरूको सामूहिक जीवनयापन तथा सामाजिकीकरण प्रक्रियामा अवरोध पुगेको हुन्छ । दसैंजस्तो पर्वमा उनीहरूले लामो बिदा पाएर गाउँघर जाने, त्यहाँ सबै परिवार जम्मा भएर संयुक्त परिवारको अनुभूत गर्ने, छरछिमेकसाथीभाइसँगको रमाइलो तथा त्यसैका माध्यमबाट उनीहरूमा सामाजिक व्यवहारको ज्ञान हुने गरेकामा हाल निजी विद्यालयहरूले बिदा छोट्याउँदै गरेको हुनाले बालबालिका तथा किशोर पुस्ता यस्तो अवसरबाट वञ्चित हुँदै गरेको देखिन्छ । सरकारले हाल दसैंजस्तो पर्वमा बिदा छोट्याउनाले टाढाटाढा घर हुनेहरूको बिदा केवल जाँदा र आउँदामा नै सकिने देखिन्छ । यसले गाउँघर समेत वर्षको एकचोटि हुने जमघट तथा रमाइलोबाट वञ्चित हुँदै गरेको देखिन्छ । चाडपर्वहरूलाई धार्मिकसांस्कृतिक कोणबाट मात्र व्याख्या गरिएको हुनाले यसको सामाजिक पाटो ओझेलमा परेको देखिन्छ । त्यसैले अब यसलाई सामाजिक कोणबाट पनि व्याख्या गरिनुपर्दछ । उदाहरणका लागि दसैंतिहारलाई नै लिने हो भने, वर्षायाममा हाम्रोजस्तो कृषिप्रधान देशमा किसानहरू खेतीपातीमा व्यस्त हुन्छन् । त्यसपछि दसैंको पूर्वसन्ध्यामा वर्षाले बिग्रेको घरआँगन सरसफाइ तथा मर्मत गर्ने गरिन्छ । दसैंतिहारको सरसफाइकै कारण मुसा, कीराफट्याङ्ग्रा, सर्प आदिबाट घर सुरक्षित हुनाका साथै सयपत्री तथा गोदावरीजस्ता फूल फुलेर वातावरण नै सुरम्य हुन जान्छ । यसैगरी नवरात्रिको आरम्भमा घटस्थापना गर्दा प्रयोग गरिने आँपपीपल आदिजस्ता वनस्पति, जमरा उमार्न प्रयोग हुने जौ आदि अन्न, फूलपाती भित्र्याउँदा प्रयोग हुने धान, उखु, केरा, अदुवा आदिजस्ता वनस्पतिजडीबुटीका माध्यमबाट कृषि तथा वनस्पतिको महत्त्वबोध गरिएको हुन्छ । तिहारमा गरिने गाई, गोरु, कुकुर, काग आदिजस्ता पशुपन्छीको पूजाले पशुजगत र मानव जीवनको सम्बन्धको महत्त्व दर्शाउछ । सरसफाई र स्वच्छ वातावरण स्वस्थ जीवनको महत्त्वपूर्ण पक्ष हो । पहिलेका मानिसहरूले यसलाई धार्मिक आस्थासँग जोडेर हेर्थे । अद्यावधि पनि त्यसले निरन्तरता पाइरहेकै देखिन्छ । उदाहरणका रूपमा तिहारलाई लिन सकिन्छ । समृद्धिकी देवी लक्ष्मीलाई खुसी पार्नुपर्छ भनेर सबैले आफ्नो घर तथा वरपरको वातावरण सफा गरेर बत्तीले झकिझकाउ बनाउने गर्दछन् । यथार्थमा जब मानिसको तन, मन स्वस्थ र विचार सकारात्मक हुन्छ तब ऊ समृद्धितर्फ अग्रसर हुन्छ । ईश्वरलाई पवित्रताको प्रतीक मानिने हुँदा यससँग सम्बन्धित कार्यहरू पनि हितकारी नै हुन्छन् । पछिल्लो समयमा चाडपर्वप्रतिको दृष्टिकोण तथा तिनलाई मनाउने तौरतरिकामा परिवर्तन आएको देखिन्छ । एकथरीले सामन्तवादी सोच तथा कर्मकाण्डीय परम्पराअुसार धार्मिक मिथक तथा सांस्कृतिक मान्यताको अपव्याख्या गर्दै आउनाले यसले विभेदलाई प्रश्रय दिँदै संस्कृतिविरोधी विचारलाई मलजल गरेको छ । यस्ता पर्वहरूका विरुद्ध अपव्याख्या र अल्पज्ञानका आधारमा हुने आलोचना तथा अतिवादीक्रान्तिकारी विचारधारको प्रचारप्रसारका कारण हामीमध्ये कतिपयले होली वाइन जस्ता आयातीत संस्कृति पनि अपनाउन पुगेका छौँ । यसबाट हाम्रा परम्परागत मौलिक पर्वहरूको निरन्तरतामा संकटमा परेको देखिन्छ । अर्काथरीले चाडपर्वलाई आवश्यकताभन्दा बढी भड्किलो बनाएर आर्थिक हैसियत र सामाजिक प्रतिष्ठा प्रदर्शनको माध्यम बनाउँदै आएका हुनाले सामान्य आय हुनेहरूलाई पर्वको बोझ थाम्नै कठिन भइरहेको देखिन्छ । ऋणधन गरेर भए पनि समाजमा प्रतिष्ठित बन्न र आफन्तको मन जित्न चाडबाडमा खर्च गर्नुपर्ने बाध्यताले पनि संस्कृति र पर्वप्रति वितृष्णा जगाइरहेको देखिन्छ । समाजमा विद्यमान आर्थिक वर्गका कारण उच्च वर्गका गतिविधिहरू निम्न आर्थिक वर्गका व्यक्तिहरूका लागि चुनौती बन्दै गइरहेका छन् र यसले हाम्रा मौलिक संस्कृतिहरूमा नकारात्मक प्रभाव पारिरहेको छ । उदाहरणका लागि विवाह संस्कृतिलाई नै लिने हो भने, अचेल विवाहमा कसार बाट्ने, रत्यौली खेल्ने, पाथीचुल्ठो आदि रीति हराइसके किनकि अब त हिन्दी धारावाहिकको प्रभावका कारण हल्दी, मेहेन्दी तथा संगीतजस्ता रशम हुने गर्दछन् । विशेषगरी महिलाहरू हल्दीमा पहेंला, मेहेन्दीमा हरिया अनि संगीतमा रंगीन पहिरनमा प्रस्तुत हुने गर्दछन् । विवाहमा सम्मिलित हुन एकजनाले तीनथरी कपडा किन्नुपर्ने हुन्छ । यस्तो आयातीत संस्कृतिका कारण मांगल, फाग आदिजस्ता पर्व गीतहरू हराउँदै गएका छन् । यसका विपरीत पुँजीवादी अर्थतन्त्रलाई भने यसले फस्टाउने मौका दिइरहेको छ । हाम्रा मौलिक पर्वहरू न केवल मनोरञ्जनका साधन हुन् न त आर्थिक हैसियतको प्रतिस्पर्धाका माध्यम नै हुन् । यिनमा त सामाजिक सद्भाव तथा मानव कल्याणको भाव निहित हुन्छ । सर्वै भवन्तु सुखिन: भन्ने पूर्वीय दर्शन संस्कृतिभित्रको कल्याणकारी भावको प्रसार अहिलेको आवश्यकता बनेको देखिन्छ । पूर्वीय सनातन परम्परामा नारीमाथि विभेद हुने तथा नारीलाई दासीको स्थान दिइएको भन्ने सतही व्याख्याताहरूले दसैंको सन्दर्भमा आदिशक्ति (नारीशक्ति) को स्थानको गहिराइमा पुग्नाका साथै शक्ति, वैभव तथा विद्याजस्ता जीवनका महत्तम पक्षमा स्थापित महाकाली, महालक्ष्मी तथा महासरस्वतीजस्ता नारीशक्तिको स्थानलाई बेवास्ता गर्नु हुँदैन । पूर्वीय दर्शन, संस्कृति, त्यसभित्रका मिथक र बिम्बहरूको अपव्याख्या गर्दै पुँजीवादी अर्थतन्त्र र विश्वव्यापीकरणले स्थापित गर्न खोजेको एकल संस्कृतिको प्रभावबाट हाम्रो संस्कृतिलाई जोगाइराख्नु पनि आजको चुनौती बनेको छ । यसका लागि हरेक पिँढीले आफ्नो मौलिक परम्परालाई मूल मर्ममा प्रहार नहुने गरी आवश्यकता अनुसार परिमार्जन गर्दै निरन्तरता दिएर नयाँ पुस्तालाई हस्तान्तरण गर्दै जानुपर्दछ ।"
बौरिँदै मण्डलेतन्त्र,कृष्ण प्र पौडेल
सी सत्ता रेल चढेर आउँदैन,"चिनियाँ राष्ट्रपति सी चिनफिङको आसन्न नेपाल भ्रमणपूर्व नेपाली सत्तासीन दल नेपाल कम्युनिस्ट पार्टी (नेकपा) र चिनियाँँ कम्युनिस्ट पार्टी (सीपीसी) बीच विभिन्न स्तरमा भ्रमण आदानप्रदान, प्रशिक्षण एवं नयाँ समझदारीहरू कायम हुन पुगेका छन् । यो सिलसिला अझै जारी छ । संसारका कम्युनिस्ट घटकहरूबीच भ्रातृत्व सम्बन्ध कायम हुनु नौलो मानिँदैन बरु त्यसो हुन सकेन भने प्रश्न गर्नुपर्ने हो । तर नेपालमा प्रश्नहरू तेर्सिएका छन् । प्रमुख प्रतिपक्षी दल केही नेता र निकट बुद्धिजीवीहरूको एक वृत्तबाट नेपालमा सी विचारधारा कै वर्चस्व हुन लाग्यो कि भनेर अतिरिक्त चर्चा गरेको देखियो । आखिर के हो त सी विधारधारा र के कारणले यो विचार अन्य मुलुकमा निर्यात हुन सक्दैन भन्ने सन्दर्भमा यस आलेखमा चर्चा गर्न खोजिएको छ । सन् २०१७ अक्टोबरमा सम्पन्न सीपीसीको उन्नाइसौं पार्टी कंग्रेसले नयाँ युगका लागि चिनियाँँ विशेषतासहितको समाजवादबारे सी चिनफिङ विचारधारा लाई पार्टीको विधानमा औपचारिक रूपमा स्विकार्यो । जसलाई छोटकरीमा सी चिनफिङ विचारधारा भनियो । खासमा यो विधारधारा माक्र्सवाद, माओ जेदुड विचारधारा र देङ सियाओ फिङको सिद्धान्तलाई नयाँ सन्दर्भमा संश्लेषण गरी समयानुकूल बनाइएको हो । यसले मुख्य गरी चार धारलाई समेटेको छ । पहिलो हो, पार्टी स्थापनाको एक शताब्दीको उपलक्ष्यमा चिनियाँँ समाजलाई आधारभूत रूपमा समृद्ध अवस्थामा पुगेको घोषणा गर्ने । दोस्रो हो, सन् १९७८ बाट सुरु भएको सुधार एवं खुलापनका कार्यक्रमहरूलाई समाजको आवश्यकताअनुसार अझै गहन बनाउँदै लैजाने । तेस्रो हो, कानुन, नीति नियम एवं पद्धतिलाई राष्ट्र सञ्चालनमा अझ व्यावहारिक रूपमा प्रयोग गर्ने । र, चौथो हो, अन्तरपार्टी अनुशासन, जिम्मेवारी एवं दायित्वबोध । सत्तामा आएसँगै सीले पार्टी शुद्धीकरणको मुद्दालाई निकै गम्भीरतापूर्वक प्रयोग गरिरहेका छन् । पार्टीले जनताका हितका निमित्त दत्तचित्त भएर काम गर्न नसके त्यसको ऐतिहासिक उपादेयता समाप्त हुने महासचिव सीले पार्टी बैठकहरूमा पटकपटक बताउँदै आएका छन् । पार्टी कंग्रेसको आफ्नो प्रतिवेदनमा सीले पार्टी निर्माण, नयाँ विरोधाभासहरू एवं पार्टी नियन्त्रको प्रसंगलाई निकै महत्त्वका साथ प्रस्तुत गरेका छन् । यसमा पनि पार्टी निर्माणको सन्दर्भलाई सीले सीपीसीकै अस्तित्वसँग पनि हेर्न रुचाएका छन् । नयाँ युग सुहाउँदो पार्टीको कामकारबाही, संरचना र कार्यकर्ताहरूमा दायित्वबोध हुनुपर्ने उनको जोड छ । जुन दिनदेखि पार्टी जनताको सेवाबाट टाढिएको जनताले महसुस गर्न थाल्नेछन्, त्यतिखेरबाट निकै जटिल मोडको सिर्जना हुने सीले गहन सुधारहरू कसरी अगाडि बढाउने भन्ने आफ्नो पुस्तकमा पनि विस्तृत रूपमा चर्चा गरेका छन् । सी पार्टीको महासचिव र मुलुकको राष्ट्रपति निर्वाचित भएपछि भ्रष्टाचारविरुद्ध व्यापक कारबाही अगाडि बढाउनुको उद्देश्य पनि पार्टी र पार्टी नेतृत्वको सत्तालाई जनतासँग अझै नजिक र भरपर्दो राजनीतिक संगठनका रूपमा विश्वसनीयता कायम गर्नु नै थियो । भनिन्छ, सन् २०१२ मा पार्टी महासचिव भएपछि बसेको पार्टीका शीर्षस्थ नेताहरूको पहिलो बैठकमा सीले हिजो सोभियत युनियन के कारणले विघटन हुन पुग्यो, सोभियत युनियन कम्युनिस्ट पार्टीले (सीपीएसयू) कहाँनिर गम्भीर त्रुटि गर्यो र के गरेको भए त्यो दुर्घटना टर्न सक्थ्यो भन्नेबारेमा विश्लेषण राख्दै सीपीसीको अबको ऐतिहासिक दायित्व र नवीनतम कार्यभारबारे गम्भीर धारणा राखेका थिए । सी विचारधारा विल्कुलै चिनियाँँ विशेषता, सामाजिकआर्थिक यथार्थता र बदलिँदो विश्व परिवेशको सन्दर्भमा चिनियाँँ उपस्थिति एवं भूमिकासम्बन्धी एक दस्तावेज हो । चिनियाँँ मामिलाका विज्ञ बेलायती प्राध्यापक केरी ब्राउन जो सीईओ चाइना, दि राइज अफ सी चिनफिङ का लेखक पनि हुन्, उनको विश्लेषणमा सी विचारधारा दुई शताब्दीको चिनियाँँ लक्ष्यलाई उच्च रूपमा पूरा गर्ने र पार्टीलाई थप बलियो एवं जनताको नजिक लैजाने सैद्धान्तिक, कार्यनीतिक एवं राजनीतिक दस्तावेज हो । यसैगरी, चीन मामिलाका अमेरिकी विज्ञ एवं हाउ चाइनाज लिडर थिंक पुस्तकका लेखक रोबर्ट लरेन्स एल कुन नेता सी पार्टी महासचिवमा निर्वाचित भएयताका उनका राजनीतिक, सांगठनिक एवं कार्यक्रमिक धारणाहरू सबैलाई सी विचारधाराकै रूपमा हेरिनुपर्ने तर्क गर्छन् । सीले जोड दिँदै आएको आधारभूत रूपमा समृद्ध समाज दार्शनिक कन्फुसियसको सियनकाङ भन्ने विचारबाट बढी ओतप्रोत भएको बताइन्छ । सीपीसीको राजनीतिक इतिहासमा सन् १९४५, १९८२, १९९७ र २००२ का पार्टी कंग्रेसहरूलाई निकै महत्त्व दिइने गरिन्छ, मुख्यगरी नयाँ राजनीतिक विचार निर्माण, समय सान्दर्भिक दृष्टिकोण चयन र सांगठनिक नयाँ प्रतिबद्धताका सन्दर्भमा । त्यसयता २०१७ को पार्टी कंग्रेसलाई ऐतिहासिक भनिएको छ । सीले आफ्नो प्रतिवेदनमा पार्टी पहिलो र आर्मी दोस्रो भनेका छन् । यसले पनि पार्टीको भूमिकालाई निकै गम्भीरतापूर्वक लिएको पुष्टि हुन्छ । चिनियाँँ सपना, राष्ट्रिय पुनर्उत्थान, चिनियाँ विशेषतासहितको समाजवाद, समाजवादी आधुनिक मुलुक, सांस्कृतिक रूपमा सम्पन्न र सुन्दर चीन, दुई शताब्दी लक्ष्य पूरा गर्ने र विश्व शान्ति एवं विकासका निमित्त चिनियाँ भूमिकाबारे प्रतिवेदनमा स्पष्ट रूपमा व्याख्या गरिएको छ । यसरी हेर्दा सी विचारधारा चिनियाँ सन्दर्भको नयाँ युग सुहाउँदो दस्तावेज हो । यो चीनकै लागि हो, यसैको माटो सुहाउँदो माक्र्सवादी प्रयोग भनिएको छ र यसले नयाँ युगको चिनियाँ सपना पूरा गर्ने लक्ष्य लिएको छ पार्टी संयन्त्रको सुविचारित एवं सांगठनिक आधार प्रयोग गरेर । यसकारण नेपालमा चिन्ता गर्नेहरू ढुक्क भए हुन्छ चीनले यो विचारधारालाई अरू देशमा निर्यात गर्दैन, भोलि रेल चढेर चिनियाँहरू यो विचार बोकेर हामीकहाँ आउने छैन । इतिहासले पनि पुष्टि गरेको छ कि पश्चिमा जसरी चीनले आफ्ना राजनीतिक आस्था र व्यवस्था जबर्जस्ती लाद्ने काम गरेको छैन । वास्तवमा चिनियाँ नेतृत्व यतिखेर कसरी दुई शताब्दी लक्ष्यलाई तोकिएको समयमै हासिल गर्ने भन्ने प्रयत्नमा छ । हालसालै राष्ट्रपति सीले आन्तरिक तयारी गतिलो हुँदाहुँदै पनि अन्तर्राष्ट्रिय अवस्था अस्थिर हुन जाँदा चुनौतीहरू बढ्ने र अझै कडा मेहनतको खाँचो पर्ने बताएका छन् । मुख्यगरी डोनाल्ड ट्रम्प नेतृत्वको अमेरिकी प्रशासनका केही पश्चगामी कदमहरू, युरोपियन मुलुकहरूमा बढ्दो दक्षिणपन्थी धारहरू, द्वन्द्वग्रस्त मुलुकहरूका अवस्था एवं आतंकवादलगायतका मुद्दाहरूले घरेलु नीति कार्यान्वयनमा समेत अप्ठ्यारो पार्न सक्ने चिनियाँ नेतृत्वको निष्कर्ष छ । यसले पनि बताउँछ कि आजको चीन विश्वमञ्चसँग कति जोडिएको छ र विश्वका साझा समस्याहरू चीनका लागि कति गम्भीर र चुनौतीपूर्ण विषयहरू हुन् । धनी बन्ने र शक्तिशाली हुने विषयलाई चिनियाँहरू ऐतिहासिक राष्ट्रिय सन्दर्भसँग जोडेर हेर्छन् । कन्फुसियसदेखि सन यात्सेन, माओ, देङ हुँदै सीसम्मले पटकपटक उच्चारण गर्ने गरेको आधारभूत रूपमा समृद्ध मुलुक निर्माणको पछाडि धनी र शक्तिशाली चीनको परिकल्पना हो । केही दिनअघि चिनियाँ पत्रिका ग्लोबल टाइम्स को सम्पादकीयले वर्तमान चीन विश्व सन्दर्भमा धेरै अगाडि बढिसकेको र शक्तिशाली भइसकेको भए पनि चीनले विश्वमा शान्ति, समृद्धि, स्थिरता, सहकार्य र सुशासनका लागि सदा सहयोगी रहँदै वर्चस्व एवं हैकम कहिले पनि नखोज्ने उल्लेख गरेको थियो । यही कुरा चिनियाँ नेतृत्वले विश्वमञ्चमा आश्वस्त पार्दै आएका छन् । अमेरिकी प्राध्यापक ग्राहम अलिसनले भनेका थिए कि अमेरिकीहरूले चीनलाई आफूजस्तै बनाउँछु भन्दै लेक्चरमै मस्त भए तर उता चीनचाहिँ आफूले जे चाहेको थियो बढी नै त्यस्तै बन्न पुग्यो । अस्ट्रेलियाका पूर्वप्रधानमन्त्री केभिन रुडका शब्दमा नितान्त मौलिक विकास हासिल गरेको चीनको प्राप्ति र शक्तिबारे पश्चिमा जगत सम्बोधनका लागि क्षमता गुमाउँदै गएको छ । नेपाली नेतृत्व एवं राजनीतिक शक्तिले चीनलाई अझै सही रूपमा बुझ्न सकेको छैन । केवल पुरातन राजनीतिक नजरले मात्र हेरिरहेको स्थिति छ । विल्कुलै घरेलु सन्दर्भ र त्यसको बाह्य सरोकार सम्बोधनका लागि निर्माण भएका कारण सी विचारधाराको प्रयोग अन्यत्र हुन सक्दैन तथापि चिनियाँ प्रयोग, अनुभव र कार्यान्वयन तरिकाबारे नेकपामात्र होइन, नेपालका सबैजसो दलले सिक्दा फाइदा नै हुन्छ । हिजो देङले पनि विश्वका समृद्ध मुलुकहरूको भ्रमणमा जाँदा हामी सिक्न आएका हौं, तपाईंहरूको सहयोग अपरिहार्य छ भन्ने गर्दथे । सिक्ने, अनुभव आदानप्रदान गर्ने र त्यसअनुसार आफूलाई नयाँ सन्दर्भमा अनुकूल बनाई राख्नेमा दलहरू अझै गतिशील हुनुपर्छ । अन्यथा समाज परिवर्तन गर्न लागिपरिरहेका दलहरूको उपादेयता इतिहासमै विलिन हुन पुग्छ । लेखक चीनको सिचुवान प्रान्तस्थित लसान नर्मल विश्वविद्यालयका सहप्राध्यापक एवं सेन्टर फर ट्रान्स हिमालयन स्टडिजका सिनियर रिसर्च फेलो हुन् ।"
पैसाको मैला र संक्रमण,"दसैंका बेला मानिसका हातमा अरू बेलाभन्दा बढी नै पैसा घुमफिर गर्छ । यस समयमा पैसा बैंकबाट मानव समुदायमा वितरित हुन्छ भनिन्छ तर कहिल्यै सोच्नु भएको छ पैसामा कति फोहोर र हानिकारक जीवहरू होलान् । महाकवि देवकोटाले पैसा वा सम्पत्तिलाई हातका मैलाका रूपमा लिएका थिए । हातमा नरहने, चलिरहने, पखालिएर जाने आशयभावमा यसो भनिएको होला । वैज्ञानिक दृष्टिले हेर्ने हो भने हातका मैला पैसामा सरिजान्छ र पैसाको मैलाचाहिँ नपखालिने गरी गडेको हुन्छ । पैसा खासमा साह्रै फोहोरी वस्तु हो । सम्झौं न आफ्नो हातमा आएको पैसा कस्ता कस्ता व्यवसाय गर्ने मानिसका हातहातमा घुमेर आइपुगेको होला । मान्छेले सुरक्षित राख्न पैसा कस्ता कस्ता ठाउँमा राख्छन् होला । पैसा शरीर या बाहिर कस्ता ठाउँमा राखिँदोरहेछ भनेर गरिएको एक अध्ययनले देखाएको छ कतिपयले स्तन छोप्ने कपडा (ब्रा) को भित्रपट्टि, कसैले मोजाभित्र, कसैले गुप्तांग छोप्न लगाइने भित्री लुगाभित्र, कसैले कम्मरमा कपडाले बेरेर राख्ने गरेका छन् । घरमा सुरक्षित राख्नेहरूले कहाँ लुकाउँदा रहेछन् भनेर जान्न गरिएको अध्ययनले भन्यो भकारीका धानमा गाडेर, स्थान निश्चित गरी माटोमुनि, सिरानमुनि, किताबको चेप आदिमा पैसा राख्दा रहेछन् । यस्ता स्थानहरू सुरक्षित मानिए पनि स्वस्थकर भने होइनन् । ती ठाउँको मैला पैसाले टिपी ल्याउँछ । अनि, पैसालाई प्रिय वस्तु ठानेर चाट्ने, सुँघ्ने, चुम्मा गर्ने पनि गरिन्छ । त्यसो गर्दा उक्त फोहोर र हानिकारक जीवहरू मानिसको शरीरमा आइपुग्छ । साना नानीहरूलाई पैसा खेलाउन दिइन्छ, उनीहरू चुसिरहेका पनि भेटिन्छन् । उनीहरूका जीउमा पैसामा भएका हानिकारक जीवले आक्रमण गरिदिन्छन् । मानिसको शरीरको सबैभन्दा फोहोरी अंग हात हो । सोचौं न, हाम्रो हात कताकता जान्छ, केकस्ता चीजहरू छुन्छ, के के गर्छ । सबै मानिसका हात सफा हुन्नन् । सफा भनिएकामा पनि हजारौं किसिमका हानिकारक जीवहरू ब्याक्टेरिया, प्रोटोजाअन्स, फन्जाई, जुकाका फुलहरू हुन्छन् । यस्तै हातैहात घुम्ने पैसा झन् कति फोहोरी होला ? विश्व स्वास्थ्य संगठनका अनुसार सर्वसाधारण मानिसका हातका टुप्पामा ब्याक्टेरियाका करिब ४६ लाख वटा टुकडी प्रतिवर्ग सेन्टिमिटरमा पाइने गरेको छ । चर्पीमा दिसा गरेर मलद्वार सफा गरी फर्केको मानिसका हातमा त २० करोड ब्याक्टेरिया प्रतिइन्च टाँसिएर आउँछन् । दसैंको समयमा बालबच्चा मात्र होइन, वयस्कहरू पनि यदि बिरामी पर्छन् भने धेरैमध्ये एउटा कारण पैसा वा नोट पनि हो । कसैलाई नयाँ नोटको गन्ध पनि एलर्जीलाग्दो हुन्छ । नयाँ नोटमै पनि फन्जाईहरू जमेका हुन सक्छन् । नोटमा हुने विभिन्न भाइरसमध्ये इन्फ्लुएन्जा लगाउने ह्युमन इन्फ्लुएन्जा भाइरस, रुघाखोकी लगाउने राइनो भाइरस, जन्डिस लगाउने हेपाटाइटिस ए भाइरस, ग्यास्ट्रोइन्टेरोटाइटिस तथा फुड पोइजन गराउने नोरो भाइरस, ग्यासट्राइटिस र अल्सर गराउने अनि पखालाका साथमा वाकवाकी लगाउने रोटा भाइरस पैसामा पाइने भनेर किङ अब्दुलाजिज विश्वविद्यालयका वैज्ञानिकहरूले ठम्याएका छन् । साइटोमेगालो भनिने हानिकारक भाइरस र क्यान्सर लगाउने इपिस्टेन बार भाइरसको बासस्थान पनि हात र नोट नै हो । मुख र स्त्री यौन अंगमा चिलाउने र संक्रमण हुने रोग (क्यान्डिडिआसिस) गराउने यिस्ट पैसामा प्रशस्त पाइन्छ । ढुसी, अंकुशे जुका, कोर्रा जुका, फित्ते जुका, गोलो जुकाका फुलहरू कागजका नोटहरूमा पाइएको भनेर विभिन्न वैज्ञानिक पत्रिकाहरूमा लेख छापिएका छन् । दम, फोक्सो र श्वास नलीको संक्रमण गराउने एस्परगिलस पनि पैसामा बसोबास गर्छ । यस रोगबाट संसारमा १ करोड ४० लाख मानिस संक्रमित भएका छन् । रोग गराउने अभियन्ताको प्रमुख संवाहक पैसा नै हो । खानामा बिगार पार्ने (फुड पोइजनिङ गराउने), बाहिरी इपिथेलियल तन्तु सखाप पार्ने सेलुलाइटिस रोग लगाउने साथै अन्य मृत्युप्रदायक रोग लगाउने स्टाफाइलोकोकस ब्याक्टेरिया पैसामा बस्छ । पैसाकै माध्यमबाट यी रोगहरू एकबाट अर्कोमा सरेका प्रमाणहरू थुप्रै छन् । पिसाबमा संक्रमण गराउने (यूटीआई), श्वासप्रश्वासमा संक्रमण गराउने (आरटीआई), छालामा संक्रमण गराउने (डर्माटाइटिस) लगायत अन्य धेरै रोग विस्तार गर्ने सिउडोमोनास ब्याक्टेरियाको बासघर हो पैसा । अस्पतालमा प्रयोग भएका पैसामा क्लेब्सिएला हुन सक्छन् जसबाट निमोनियाँ हुन्छ । यो पनि कागजका नोट, सिक्का र पोलिमरका नोटमा पाइयो । टाइफाइडको कारक जीव सालमोनेला, हैजाको भिब्रिओ कोलेरा अनि ईकोलीलाई पनि पुराना नोटहरूले बास दिएका छन् । पैसाका माध्यमबाट समेत यी रोगहरू फैलिएका छन् । पैसा कति फोहोरी वस्तु हो, यसमा कस्ता जीवाणुहरू बस्दारहेछन् भनेर विश्वमा थुप्रै अनुसन्धानहरू भएका छन् । उनीहरूको ठम्याइले पैसालाई सकेसम्म हातले नछुने उपायहरू खोज्न आवश्यक भएको देखाएको छ । नयाँ सफा नोटमा पुरानामा जति जीवाणुहरू हुन्नन् तथापि जीवाणुरहित भने होइनन् । राष्ट्र बैंकको सन् २०१८ को एक प्रतिवेदनअनुसार ४ खर्ब ५८ अर्ब रुपैयाँ नेपालको बजारमा सञ्चालित छ । जसको ३० प्रतिशत पुराना र फोहोर नोटहरू छन् । जनार्दन लामिछानेलगायतका काठमाडौं विश्वविद्यालयका अनुसन्धाताहरूले गरेको अनुसन्धानअनुसार सार्वजनिक यातायातका भाडा संकलक (कन्डक्टर) हरूबाट संकलित नोटका नमुनामा सबैभन्दा धेरै फोहोर र रोगका कारक जीवाणुहरू पाइएका थिए । त्यसपछि खाद्य सामग्री बेच्नेहरूबाट लिइएको नोटमा खराबी पाइएको थियो । नास्टका वैज्ञानिकहरू यमी, जोशी र प्रसाईंद्वारा सन् २००७ मा यसै सम्बन्धमा अनुसन्धान गर्न विभिन्न व्यावसायिक क्षेत्रबाट ६३ वटा नोट र सिक्का नमुना संकलन गरिएको थियो । जसमध्ये ९८४ प्रतिशत ब्याक्टेरिया संक्रमित थिए । सबैभन्दा बढी सिक्कामा, त्यसपछि पोलिमर र अन्त्यमा कागजका नोटहरूमा ब्याक्टेरियालगायतका जीवाणु पाइएको थियो । अरू देशमा पनि संक्रमित नोटहरू चलेका छन् । जस्तै: साउदी अरेबियामा ८८ प्रतिशत, प्यालेस्टाइनमा ९६ प्रतिशत, मेक्सिकोमा ६९, कोलम्बियामा ९१, दक्षिण अफ्रिकामा ९० प्रतिशत संक्रमित नोटहरू बजारमा रहेको एक अनुसन्धानले पत्ता लगाएको छ । साथै अमेरिकामा ९४ प्रतिशत, बंगलादेशमा ८०, नाइजेरियामा ८९ र घानामा शतप्रतिशत नोटहरू संक्रमित पाइए । यसको अर्थ यी नोटहरूले मानिसलाई सजिलै संक्रमण गराउँछन् । विभिन्न देशहरूमा सर्भे गरेर म्यारिया जावेदलगायतले प्रकाशन गरेअनुसार सार्वजनिक यातायातका कन्डक्टरहरूका हातमा संकलित शतप्रतिशत पैसा औधी फोहोर र रोग लगाउने जीवहरू भएको भेटियो । दोस्रोमा माग्नेहरूमा (८२ प्रतिशत) र तेस्रोमा दूध बिक्रेतामा (८० प्रतिशत) मा संक्रमित नोटहरू भेटिएको थियो । भारतमा विज्ञान तथा औद्योगिक अनुसन्धान केन्द्र (सीएसआईआर) ले यस विषयमा खोजी गरेर प्रतिवेदन सार्वजनिक गर्यो । जसअनुसार संकलन गरिएका नोटहरूमध्ये ७० प्रतिशतमा फन्जाई, नौ प्रतिशतमा ब्याक्टेरिया, १० प्रतिशतभन्दा कममा भाइरस पाइएको थियो । त्यहाँ जम्मा ७८ प्रजातिका रोगका कारक जीवहरू नोटमा पाइएका थिए । पाकिस्तानमा सन् २०१८ मा पैसामा कस्ता फोहोर र संक्रमण गराउने जीव रहेछन् भनेर वैज्ञानिक खोज गर्दा ९७ प्रतिशत नोटमा फोहोर र हानिकारक जीव पाइएछ । हसन इजाजलगायतका अनुसन्धाताले ११ प्रकारका ब्याक्टेरियाहरू पाएका थिए । मूलत: अस्पताल, बिरामी, बिरामीका कुरुवा र बजारबीचमा पैसा घुमफिर गर्दा जटिल रोग लगाउनेसमेत कारक जीव बजार छिर्छन् र विस्तार हुन्छन् । त्यहाँ बहुऔषधि प्रतिरोधक ब्याक्टेरिया पाइएका थिए । बर्माको रंगुनमा फ्यु विन नामक अनुसन्धाताले संकलन गरेका नमुनामा दिसाजन्य जीवाणुको संख्या प्रतिनोट २ करोड ९० लाख प्रतिवर्ग सेन्टिमिटरमा भेटिएको थियो ।सिक्कामा मानिसका हातबाट र भण्डारको फोहोरबाट फोहोर थुप्रिँदै जाने हो । आयु लामो भएकाले सिक्काहरूमा बढ्ता फोहोर जम्नु स्वाभाविक कुरा हो । कागजका नोटहरूको रासायनिक बनावट जीवाणुको उपयुक्त बासस्थान हुने किसिमको छ । किनभने यो ७४ प्रतिशत सेलुलोज (वनस्पति कटन फाइबर) र २४ प्रतिशत लाइनिनले बनेको हुन्छ । साथमा क्ले, टिटानियम अक्साइड्स, तेलीय बनावटमा आधारित संयोजक पनि नोटको अवयव हुन् । देशको होलोग्राम तथा टल्किने रेखाका लागि एलुमुनियम धातु पनि मिसाइएको हुन्छ । प्लास्टिकका नोटहरू नेपालमा खास चलनमा आउन सकेनन्, तीचाहिँ पोलिमरले बनेका हुन्छन् । नोटबाट जीवाणु मात्र होइन, लागूपदार्थसमेत स्थानान्तरण भई स्वास्थ्यमा असर पारिरहेको हुन्छ । एउटा अनुसन्धान युरोमा गरिएको थियो । जहाँ शतप्रतिशत नोटहरूमा कोकिनको अंश पाइयो । त्यस्तै तीन प्रतिशतमा हिरोइन । यस्ता वस्तु पैसामा भएपछि यिनले पैसा प्रयोगकर्तालाई कति असर पार्दो हो । पैसाबाट हुने संक्रमण चाडपर्वमा वा हातमा धेरै पैसा खेलाउनेहरूलाई त सधैं नै हुने सम्भावना रह्यो । हामीले ख्याल गरेका हुन्नौं तर उल्लिखित रोगहरूबाट बच्ने हो भने पैसालाई आफू सुरक्षित रहेर चलाउनुपर्यो । क्यासियरहरूले वा पैसा संकलकहरूले एकदम सावधानी अपनाउनुपर्छ । त्यसका लागि पातलो पञ्जा, एप्रोन र मास्क लगाउन सकिन्छ । पैसा चलाएपछि तुरुन्त राम्रोसँग हात धुने बानी बसालौं । बढी संक्रमण हुने स्थानहरू जस्तै अस्पताल, शौचालय आदिमा प्रयोग भएका नोटहरू बाहिर आउन नदिन सटहीको व्यवस्था गर्न सकिन्छ । बालबच्चाहरूलाई पर्वका बेला वा अरू बेला पनि पैसा बोक्न वा खेलाउन नदिऔं । पैसालाई जतनसाथ पर्समा नै वा झोलामा बोक्ने गरांै नकि जीउका गोप्य भागहरूमा । कन्तुरमा राख्दा वा बैंकका भण्डारमा कीटनाशक औषधि हालेर नोट वा सिक्का राख्ने गरौं । नयाँ नोट छाप्न वर्षको झन्डै एक अर्ब रुपैयाँ खर्च हुन्छ, एउटा नोटले पाँच वर्ष जति टिक्ने हो । आर्थिक हिसाबले पनि नोटको जतन गर्नुपर्ने देखियो । सकिन्छ भने पैसाबाट हुने संक्रमण घटाउने धुन मिल्ने नोट बनाउन आवश्यक छ । अब नोटविहीन, डिजिटल पैसाको जमाना भित्र्याउन जरुरी छ । यसो भयो भने पैसाबाट हुने संक्रमणबाट हुने क्षति कम हुने थियो ।लेखक त्रिभुवन विश्वविद्यालय, स्नातकोत्तर क्याम्पस विराटनगरमा प्राणीशास्त्रका उपप्राध्यापक हुन् ।"
गाउँ फर्किनेलाई बाजाले स्वागत,"(कालीकोट)  महाबैका २६ वर्षीय लोकजंग सिंह १६ वर्षपछि दसंै मनाउन घर फर्किएका छन् । सशस्त्र द्वन्द्वका कारण गाउँमा पढ्ने वातावरण नभएपछि बुबा रनबहादुरसँगै भारतको हृषिकेश पुगेका उनी यसपालिको दसैं घरपरिवारसँग बसेर मनाउँदै छन् । पहिले गाउँघर अशान्ति थियो, अब त शान्ति छायो, दसैं पनि रमाइलोसँग मनाउने हो, उनले भने, गाउँमा दाजुलाई खसीको व्यवस्था गर्न भनिसकेको छु । घरबाट भारत जाँदा ४ दिन पैदल हिँडेर सुर्खेत झरेका सिंह यसपटक गाडीबाट झरेर तीन घण्टामै घर पुगे । वरपर नौलो परिवेश देखे । नयाँ पुस्ता बिरानो देखिन थाले । तैपनि दसैंमा रमाइलो महसुस भइरहेको छ, सबैले स्वागत गर्नुभएको छ, उनले भने, धेरै पछि भेट हुँदा मन दंग पर्ने नै भयो । उनीसँगै सशस्त्र द्वन्द्वको क्रममा भारत हुँदै अमेरिका पुगेका कर्णबहादुर पनि पाँच वर्षपछि गाउँ आएका छन् । यसले उनलाई झन् रोमाञ्चक बनाएको छ ।लामो समय रोजगारीका लागि विदेश गएकाहरू दसैंमा उत्साह बोकेर घर फर्किएका छन् । ०७० सालमा रोजगारीका लागि मलेसिया गएका नरहरिनाथ४ कुमालगाउँका भीमबहादुर विक गाउँ नयाँ बने पनि दसैंको माहोल भने पुरानै रहेको बताउँछन् । विदेशमा बस्दा काम पनि गरें, पैसा पनि कमाएँ, उनी भन्छन्, तर धर्मसंस्कृति र परम्परा भने झन्डै भुलिएछ, त्यो अवसरको लागि त गाउँमै आउनुपर्छ । ८ वर्षसम्म भारतको मुम्बईमा बसेका खाँडाचक्र नगरपालिका२ पोरिपाल्नाका विपिन विश्वकर्मा भने परिवारका नयाँ सदस्यसहित आएका छन् । सिक्किमकी सबिना राईसँग बिहेबारी गरेका उनका एक छोरा पनि छन् । उनलाई सेरिघाटबाटै आफन्तले बाजागाजासहित स्वागत गरेर घर पुर्याए । लामो समय विदेशमा बसें, बिहे पनि उतै गरें, अहिले आफन्तको स्वागत देख्दा मन फुरुंग छ, उनले भने, दसैंपछि सायद स्वदेशमै बस्ने योजना बनाउँछु ।दसैंको माहोल नफेरिएझैं कतिपय स्थानीयको दसैं दु:ख पनि फेरिएको छैन । भारतको नैनीतालबाट यसै साता घर आएका मान्मका सर्जन विकले एक वर्ष काम गरेर २३ हजार रुपैयाँ मात्र बचाएका छन् । ९ जनाको परिवार यही पैसाले दसैं मनाउने तयारीमा छ । छरछिमेकमा जे काट्छन्, ल्याएर घरपरिवारसँग दसैं मनाउँछु, उनले भने, जेजस्तो दु:ख भए पनि दसैंमा दु:ख त देखाउनुभएन ।दसैंतिहारलगायत चाडपर्व कर्णालीबासीका लागि महँगा हुँदै गएका छन् । विगतमा आफ्नो घरमा जेजस्तो पाइन्छ, त्यसैमा सन्तोष मानेर पर्व मनाउने चलन रहे पनि अचेल देखासिकीका कारण खर्च गर्नेहरूको संख्या बढ्दो छ । घरमा नभए पनि ऋण गरेर मदिरालगायत वस्तुमा फजुल खर्च गर्ने प्रवृत्ति छ । कालीकोट, जुम्ला र मुगु सडक सञ्जालसँग जोडिएसँगै सदरमुकाम आसपासका गाउँमा चामल अभाव हुन छाडेको छ । सडकबाट टाढा रहेका हुम्ला, डोल्पा र सडकसँग नजोडिएका विकट बस्तीका नागरिक दुनैमा चामल लिन साता दिन हिँड्नुपर्ने बाध्यता अझै छ ।"
संस्कृति सिकाउन विद्यालयमै टीका,"(रौतहट)  बालबालिकालाई दसैं, तिहार तथा छठ पर्वबारे जानकारी गराउने उद्देश्यले यहाँको एक विद्यालयले विद्यार्थीलाई टीका लगाइदिने कार्यक्रमको आयोजना गरेको छ । टीका लगाएपछि अग्रजहरूले पर्वको सांस्कृतिक पक्षबारे विद्यार्थीलाई जानकारी गराए । चन्द्रपुर६ को बाल निकेतन माविले शनिबार विद्यार्थीलाई टीका कार्यक्रम गरेको हो । दोस्रो त्रैमासिक परीक्षाको अन्तिम दिन पारेर विभिन्न सामाजिक अगुवाका हातबाट टीका लगाइएको थियो । छठ पर्वसम्म विद्यालय बिदा हुने हुँदा विद्यार्थीलाई चाडपर्वको महत्त्व र यसको सांस्कृतिक पक्षबारे जानकारी दिन पहिलो पटक यस्तो कार्यक्रम राखिएको विद्यालयका कार्यकारी निर्देशक दीपक रेग्मीले बताए । विद्यार्थीलाई सानै उमेरबाट आफ्नो मौलिक संस्कृतिबारे जानकारी गराउनाले यसको संरक्षण र विकासमा टेवा पुग्छ, उनले भने, जिल्लामा पहिलो पटक बालबालिकालाई सामूहिक टीका लगाउने कार्यक्रमको थालनी गरेका छौं । नगरपालिकाका उपप्रमुख रामरत्ति चौधरीले पनि बालबालिकालाई टीका लगाइदिएकी थिइन् । पत्रकार, नेपाली सेनालगायतले टीका लगाइदिएका थिए । दसैंमा आफन्तको हातबाट सदैव टीका लगाउने गरेकोमा यसपालि विद्यालयमा शिक्षक तथा अग्रजको हातबाट आशीर्वाद थाप्न पाउँदा निकै खुसी लागेको कक्षा ६ का छात्र कौशल धितालले बताए । घरमा प्रतेक दसैंमा अभिभावकको हातबाट टीका लगाउँछौं, उनले भने, यसपालि गुरु र अग्रजहरूबाट टीका थाप्ने अवसर मिल्यो । निकै खुसी लागेको छ । सबै साथीहरू एक ठाउँमा जम्मा भएर टीका लाउँदा रमाइलो भएको र आफ्नो संस्कृतिबारे धेरै कुरा सिक्न पाएकोमा विद्यार्थीले खुसी व्यक्त गरे । सामूहिक टीका लगाउँदा अन्य समयभन्दा बेग्लै अनुभव भएको र आपसी मेलमिलाप बढ्ने उनीहरूको भनाइ थियो । सामूहिक टीका लगाएर सबै विद्यार्थीहरू समान रहेको सन्देश दिने प्रयास गरिएको विद्यालयका सामाजिक शिक्षक श्याम कार्कीले बताए । बालबालिकालाई प्रमुख चाड दसैं, तिहार र छठको महत्त्वबारे जानकारी दिँदै यसलाई कसरी सभ्य तथा मौलिक ढंगबाट मनाउने भन्ने सिकाएका छौं, उनले भने, समाजका अग्रजबाट विद्यार्थीले प्रेरणा पाउने र केही नयाँ कुराहरू सिक्न पाउँछन् ।"
गोरखाबाट डोलीमा भित्रियो दसैं,"(गोरखा)  अघिअघि धिमे बाजा, फूलपातीको डोलीसहितको लावालस्कर । शनिबार बिहान गोरखा दरबारमा छुट्टै चहलपहल थियो । हनुमानढोका लैजान तथा गोरखा दरबारमा भित्र्याउने फूलपाती खोजीका लागि कर्मचारीलाई शुक्रबारबाटै चटारो थियो । गोरखा दरबारमा चार सय वर्षअघिदेखि फूलपाती भित्र्याउने प्रचलन सुरु भएको अग्रजहरू बताउँछन् । फूलपातीसहितको डोली शनिबार काठमाडौंस्थित हनुमानढोका पठाइयो । बाजागाजासहित डोलीमा राखेर ल्याइएको फूलपाती सतीपीपलबाट बा२०च ४३९४ नम्बरको गाडीमा राखेर काठमाडौं पठाइएको हो । पृथ्वीनारायण शाहले काठमाडौं उपत्यका विजय गरेर हनुमानढोकाबाट राजकाज सुरु गरेसँगै गोरखा दरबारबाट फूलपाती भित्र्याउने प्रचलन सुरु भएको थियो । अमराई जंगलबाट आज बिहान सुसारेहरूले विशेष प्रकारको फूलपाती ल्याएपछि हनुमानढोका पठाएका छौं, गोरखा दरबार हेरचाह अड्डाका सूचना अधिकारी रामेश्वर कट्टेलले भने । फूलपातीको अघिल्लो दिन षष्टीमा बेल निमन्त्रणा पूजा गरिन्छ । गोरखा नगरपालिका८ चुच्चे ढुङ्गामा बलिसहित पूजा हुने भट्टराईले बताए । दुर्गा पक्षअन्तर्गत आश्विन शुक्ल सप्तमीका दिन हिन्दु धर्मावलम्बीले घरघरमा फूलपाती भित्र्याउँछन् । केरा, हलेदो, दारिम, अशोक, जयन्ती, माने, बेल, उखु, धानको बाला वा अन्य नयाँ पालुवा शुभसाइतको प्रतीक मानी दसंैघर वा पूजाकोठामा भित्र्याउने प्रचलन छ । सडक नखुल्दासम्म गोरखाधादिङको केवलपुरजीवनपुरबाट पैदलमार्ग हुँदै फूलपाती हनुमानढोका लाने प्रचलन थियो । सडक खुलेपछि गाडी वा मोटरसाइलमा राखेर पनि पठायौं, उनले भने, २०६७ सालपछि भने बाजागाजासहित भव्य कार्यक्रमका साथ पठाउन थालेका छौं । गोरखाबाट राजधानी सरेपछि फूलपाती यसरी हनुमानढोका लाने प्रचलन अझै कायम रहेको कट्टेलले सुनाए । गोरखा दरबारका पूजारी लोकप्रसाद भट्टराई फूलपातीसहितको डोली लिएर काठमाडौं गएका छन् । हनुमानढोका फूलपाती नलगी बढाइँ हुँदैन, उनले भने,यो फूलपाती हनुमानढोका पुर्याएर भर्पाई गरेर फर्कन्छौं । हनुमानढोकामा फूलपाती भित्र्याएपछि दसंै भित्रियो भन्ने प्रचलन छ । गोरखा दरबारबाट हनुमानढोकामा फूलपाती लैजाँदा पर्यटन प्रवद्र्घनमा पनि सघाउ पुगेको गोरखा नगरपालिकाका नगर प्रमुख राजनराज पन्तले बताए । पहिले हुलाकी मार्गको प्रयोग भएर लाने प्रचलन थियो, सडक सञ्जाल खुलेसँगै गाडीको माध्यमबाट पठाउन थालिएको छ, पन्तले भने,बीचमा केही समय ब्रेक पनि भयो, यसको महत्त्व जनमानससम्म नपुगेको अवस्था थियो, अहिले सवारी साधनबाट लाँदा महत्त्व स्थापित भएको छ । सडक नखुल्दासम्म गोरखादेखि धादिङको जीवनपुरसम्म गोरखा दरबारका दसंैघरका पूजारीसहित मगर जातिका ६ जनाले ल्याउने र जीवनपुरदेखि हनुमानढोकासम्म काठमाडौंबाट आएका ब्रह्माण जातिका ६ जनाले लाने परम्परा रहेको अग्रजहरू बताउँछन् । अहिले गाडीबाट लगिने फूलपाती उच्चपदस्थ अधिकारी, गुर्जुको पल्टन, नेपाली सेनाको ब्यान्डबाजा, पन्चैबाजा र नाचगानसहितको भित्र्याइँदै आएको छ । शाहवंशीय राजाहरूले गोरखाकालीकालाई कुल देवताको रूपमा पुज्दै आएका छन् । पुख्र्यौली थलोको कुल देवतामा चढाइने फूलपाती हनुमानढोकको नवस्थापित देवतामा पनि चढाउने मान्यता शाहवंशीय राजाहरूले नै सुरु गरेका हुन्, हेरचाह अड्डाका प्रमुख कट्टेलले भने ।"
कम आपूर्ति कमै बिक्री,"खाद्यको खसी बिक्यो, च्यांग्रा बाँकीसरकारले निजी व्यापारीभन्दा सस्तोमा खसीबोका दिएपछि सबै बिक्री भएको छ । खाद्य व्यवस्था तथा व्यापार कम्पनीले एक हजार खसी भित्र्याएको थियो । पहिलो लटमा ९९८ आयात भएको थियो । उक्त खसी बिक्री भएपछि शुक्रबार पुन: १ सय भित्र्याएको थियो । उक्त खसीबोका पनि बिक्री भइसकेको हो । सरकारले सहुलियत दरमा बिक्री गर्न खसी प्रतिकिलो ५५० रुपैयाँ छ । च्यांग्रा ७३० रुपैयाँमा बिक्री गरिरहेको छ । च्यांग्रा दुई हजार आयात गर्ने लक्ष्य भए पनि १९१५ भित्रिएको थियो । जसमध्ये करिब ५ सयवटा बाँकी रहेको कम्पनीका अञ्चल प्रमुख रणबहादुर बुढाथोकीले बताए ।"
मनलाग्दी भाडा,"बाँके (कास) दसैं लागेसँगै यहाँ यात्रुको चाप बढेको छ । यातायात व्यवसायीले यात्रुसँग मनलाग्दी भाडा असुल्न थालेका छन् । लामो दूरी होस् या छोटो, सर्वसाधारण महँगो भाडा तिर्न बाध्य छन् । थोरै सिट क्षमताका गाडीमा पनि यात्रु कोचिएर यात्रा गरेका छन् । भारतबाट यहाँ आइपुगेका पूर्ण रोकायले दाङसम्म पुग्न पाँच सय रुपैयाँ तिरे । २ सय ५० रुपैयाँ भाडा लाग्ने यस रुटमा गाडी नपाउने डरले बढी भाडा तिरेर भए पनि जान लागेको उनले बताए । नजाऊँ गाडी पाइँदैन कि भन्ने डर छ, उनले भने, घर पुग्ने हतारोले महँगो भाडा तिर्न पनि राजी भएँ । अरु बेला तीन सय रुपैयाँमा यात्रा गर्ने दूरीमा अहिले ६ सय रुपैयाँसम्म तिरेर यात्रा गर्न परेको छ । दोब्बर भाडा तिर्दा पनि सजिलै गाडी नपाउने गरेको यात्रुले गुनासो गरे । २० यात्रु क्षमता भएको गाडीमा अहिले ४० जनासम्म कोचिएका छन् । छोटो दूरीका गाडीले क्षमताभन्दा बढी बोकिरहेका हुन् । अझ कर्णालीतिर पुग्ने यात्रुलाई गाडी पाउनै मुस्किल छ । दसैं लागेकै दिनदेखि यातायात व्यवसायीले मनपरी भाडा लिइरहेका छन् । गाडी पाइँदैन भन्दै यात्रुलाई महँगो भाडा तिर्न लगाइरहेका छन् । यातायात व्यवसायीले भने यात्रुका चापका कारण धेरै मान्छे बोक्नुपर्ने बाध्यता भएको बताए ।"
अरुण तेस्रोको काम २५ प्रतिशत,संखुवासभा (कास) अरुण तेस्रो जलविद्युत् आयोजनाको काम २५ प्रतिशत सम्पन्न भएको छ । ९ सय मेगावाटको उक्त आयोजनाको काम निर्धारित समयमै सम्पन्न गर्न तीव्रता दिएको ऊर्जा मन्त्रालयका सचिव दिनेशकुमार घिमिरेले बताए । स्थलगत अनुगमनका लागि आएका घिमिरेले निर्धारित समयमा अरुणबाट बिजुली निस्कनेमा आशावादी भएको बताए । ड्यामसाइड स्थल फयाक्सिदामा सहायक सुरुङमार्गको काम सम्पन्न गरी मुख्य सुरुङको ७ सय ९० मिटर पुर्याइएको छ । ११ किलोमिटर रहेको सुरुङ मार्ग आठ स्थानबाट खन्ने काम धमाधम चलिरहेको छ । मकालु गाउँपालिका५ मा रहेको ड्याम साइड फयाक्सिदामा भारतीय निर्माण कम्पनी जय प्रकाश एसोसियटस र पावर हाउस रहेको दिदिङमा पटेल इन्जिनियरिङ कम्पनीले काम गरिरहेको छ । अरुण तेस्रो आयोजनाले कामलाई गति दिन ३३ केभी प्रसारण लाइनको विद्युत् विस्तार तीव्र बनाएको छ ।
अनुज्ञा पत्र नलिई सामान प्याकिङ,"मकवानपुर (कास) हेटौंडाका अधिकांश व्यवसायीहरूले अनुज्ञा पत्रबिना नै खानेकुरा प्याकिङ गर्ने गरेका छन् । चाडपर्व लक्षित हेटौंडा बजार अनुगमनका क्रममा यस्तो भेटिएको हो । स्थानीय प्रशासनको सक्रियतामा खाद्य प्रविधि तथा गुण नियन्त्रण कार्यालय हेटौंडा र घरेलु तथा साना उद्योग कार्यालय मकवानपुरले संयुक्त रूपमा गरेको बजार अनुगमनका क्रममा व्यवसायीहरूले आफैं उत्पादन, उपभोग मिति तथा दररेट राखेर खानेकुराहरू प्याकिङ गरेर बिक्रीवितरण गर्दै आएको भेटिएको छ ।हेटौंडाका विभिन्न ११ किराना स्टोर्स र सुपरमार्केटमा अनुगमन गरिएको थियो । अनुगमनका क्रममा हेटौंडा४ स्कुलरोडस्थित हिरालाल सुपर मार्केटमा प्याकेजिङका लागि आवश्यक अनुज्ञा पत्रबिना नै दाल, चिनी, मैदालगायतको प्याकेजिङ गरेको पाइएको छ । गत वर्ष पनि यस्तै अवस्था आएपछि सुधारिन चेतावनी दिइएको तर यसपालि पनि नसुध्रेको खाद्य प्रविधि तथा गुण नियन्त्रण कार्यालय हेटौंडाका कार्यालय प्रमुख तथा अनुमगन टोली संयोजक सोमकान्त रिजालले जानकारी दिए ।उनले पटकपटक मौका दिँदा पनि आवश्यक अनुज्ञा पत्र नलिई उद्योगका रूपमा प्याकेजिङ गरेपछि आवश्यक कानुनी कारबाहीका लागि मुद्दा चलाउने तयारी गरेको जानकारी दिए । हामीले अघिल्लोपटक पनि चेतावनी दिएका थियौं तर रोकिएन । अन्य पसलहरूमा पनि यस्तो रहेको बुझिएको छ । हामी त्यसमा पनि अनुगमन गर्नेछौं, उनले भने । हेटौंडा४ स्कुलरोडकै बाबा आचार एन्ड पाउँ स्टोर्समा प्लास्टिकका खेलौना र अमिलो (पाउँ) हरू एकै ठाउँमा राखेको पाइएपछि स्टोर्सबाट दुई बोरा पाउँ जफत गरिएको छ । अन्य सुपर मार्केटहरूमा पनि उत्पादन मिति नभएका कोरियन चाउचाउ, पेय पदार्थहरू र विदेशमा उत्पादन भएका खाद्यान्नहरू भेटिए तापनि उपभोग्य मिति भेटिएकाले नमुना संकलन गरेर खाद्य प्रविधि तथा गुण नियन्त्रण विभाग पठाउने टोली संयोजक रिजालले बताएका छन् । टोलीले दुईवटा होटलमा समेत अनुगन गरेको थियो । जिल्ला प्रशासनको समन्वयमा दैनिकजसो हेटौंडामा अनुगमन भइरहेको रिजालले बताए । यसपटकको बजार अनुगमनका क्रममा चेतावनी नभएर कारबाही प्रक्रिया नै अगाडि बढाउने गरी काम गर्नेछौं, उनले भने । अनुगमन टोलीमा घरेलु तथा साना उद्योग कार्यालय हेटौंडाका कर्मचारी, उपभोक्तावादी संघ संस्थाका प्रतिनिधिहरूलगायत रहेका थिए ।"
धुमधामको घुमघाम,"(काठमाडौं)  जाजरकोट खलंगाकी कृतिका शाह दसैं मनाउन शुक्रबार घर पुगिन् । उनलाई दसैंभन्दा हतारो घुम्नका लागि भएको छ । योपटक उनले दसैंलगत्तै परिवारसहित डोल्पाको सेफोक्सुण्डो ताल घुम्ने योजना बनाएकी छन् । कहिले पुगौं जस्तो भइसकेको छ, उनले भनिन्, योपटक बाबाममीलाई सेफोक्सुण्डो लगेर सरप्राइज दिन मन छ । गत वर्ष कास्कीको मादी पुगेकी उनी योपटक सेफोक्सुण्डो जाने योजना बनाउँदा दंग छिन् । चाडबाडको बेला नयाँनयाँ ठाउँ घुम्न मन लाग्छ, शाहले भनिन्, जसले घुम्छ, उसले नेपाल कति सुन्दर छ भनेर अवश्य थाहा पाउनेछ । उनी नपुगेका पर्यटकीय ठाउँ सायद कमै होलान् । नयाँ ठाउँबारे थाहा पाउनासाथ उनी पुग्न हतारिन्छिन् । घुम्न जान धेरै खर्च लाग्छ, यसमा समस्या छैन, उनले भनिन्, सबै मिलेर घुम्न जाँदा एउटैलाई मात्र आर्थिक भार कम हुन्छ । उनका अनुसार जाजरकोटबाट सेफोक्सुण्डो ताल पुग्न तीन दिन लाग्छ । घुम्न प्राय: परिवारसँगै जाने गरेको उनले सुनाइन् । उनी मात्र होइन । चाडबाडको समयमा परिवारसँग घुम्न जानेको जमात केही वर्षयता बढ्दै गएको छ । कोही चाडबाडको समयमा त कोही भने चाडबाडलगत्तै घुम्न जाने गरेका छन् । अघिपछि भन्दा दसैंमा कार्यालय, कलेजमा छुट्टी बढी हुन्छ । नयाँनयाँ ठाउँमा घुम्न जानेको लर्को लाग्छ । चाडबाडको समयमा मुख्य पर्यटकीय गन्तव्यमा आन्तरिक पर्यटकको भीड देख्न पाइन्छ । अधिकांशको रोजाइमा लुम्बिनी, पोखरा, सौराहा, इलाम पर्ने गरेका छन् । यस्तै मुस्ताङ, मनाङ, रारा, लाङटाङ, सोलुलगायत ठाउँमा गाडी रिजर्भ गरेर जानेको कमी हुँदैन । यो बेला लस्कर लागेर ट्रेकिङ जाँदै गरेको दृश्य हेर्नलायक हुन्छ । पर्यटन व्यवसायीका अनुसार चारपाँच वर्षयता पर्यटकीय गन्तव्यमा घुम्न जाने आन्तरिक पर्यटकको संख्या बढेर गएको हो । दसैंपछि बाह्य पर्यटकको सिजन सुरु हुन्छ । अहिले पर्यटन व्यवसाय धान्ने आधार आन्तरिक पर्यटक बन्दै आएका छन् । लुम्बिनी होटल एसोसिएसन नेपालका अध्यक्ष मिथुन श्रेष्ठका अनुसार दसैंमा नेपाली नै धेरै लुम्बिनी घुम्न आउने गरेका छन् । पहिलापहिला नेपालीहरू दसैं भए पनि घरै बस्थे, उनले भने, अहिले परिवर्तन भएका छन्, दसैंलाई घुम्ने चाड बनाउनेहरू धेरै छन् । तर, विगत वर्षको तुलनामा अहिले लुम्बिनी घुम्न आउने कम छन् । लुम्बिनीदेखि भैरहवासम्मको बाटाले गर्दा समस्या छ, निर्माण सुरु गरिएकाले बाटो लथालिंग बनेको छ, उनले भने, त्यसैले पनि केही कम भएको हुन सक्छ । चाडबाडलाई लक्षित गरेर होटल व्यवसायीले त्यस्तो अफर नल्याएको उनले सुनाए ।नयाँ वर्ष र पर्यटन दिवसको समयमा छुट दिएका छौं, उनले भने, तर, श्रीलंकन पाहुनाको बसाइ एकदमै कम भयो भनेर ४० प्रतिशत छुट दिने योजना बनाएका छौं । श्रीलंकन धेरै आउने भए पनि जुन दिन आयो, त्यही दिन फर्कने भएकाले बसाइ लम्ब्याउन यस्तो छुटको व्यवस्था गरेका हौं । श्रीलंकनको सिजन फागुनबाट सुरु हुन्छ । लुम्बिनीमा सबैभन्दा बढी आउने पर्यटक श्रीलंकन नै हुन् । घुम्न आएर बस्नेको संख्या १० प्रतिशत पनि भएन, उनले थपे, किन बसेनन् भनेर तिहारपछि होटल व्यवसायीको टोली श्रीलंका जाने कुरा भएको छ । लुम्बिनीमा ८० भन्दा बढी होटल छन् ।नेपालीहरू पहिला एकदमै कम घुम्थे, सुरुमा हाम्रो पर्यटन बाह्य पर्यटकले नै धानिएको थियो, उनी भन्छन्, अहिले पर्यटन धान्ने भनेकै नेपालीले हो, कुल पर्यटक आवागमनको ६० प्रतिशत नेपाली हुने गरेका छन् । चाडपर्व आउनासाथ परिवार मिलेर घुम्न जाने नेपालीको लहर चलेको छ । खर्च गर्ने क्षमता बाह्य पर्यटकको तुलनामा आन्तरिकको बढी छ । यो बेला मौसम सफा हुन्छ । पर्यटकीय गन्तव्यहरू मनमोहक देखिन्छन् । घुम्नेहरूका लागि यो समय उपयुक्त मानिन्छ । पश्चिमाञ्चल होटल संघ पोखराका अध्यक्ष विकल तुलाचन गत वर्षको तुलनामा अहिले आन्तरिक पर्यटकको आवागमन केही कम भएको सुनाउँछन् । तर, चहलपहल बिस्तारै बढ्दै गएको छ । त्यस्तै दसैंतिहारलाई लक्षित गरेर होटल व्यवसायीले आआफ्नै तरिकारले छुटको व्यवस्था गरेका छन् । प्राय: सबैले चाडबाडलाई लक्षित गरेर छुट अफर ल्याएका छन्, उनी भन्छन्, अहिले आन्तरिक पर्यटकको मुख्य सिजन हो, दसैंअघि कम चहलपहल छ, दसैंलगत्तै चहलपहल बढ्नेछ ।"
दसैंमा बैंक खुला,"२४सै घण्टा एटिएम कुनै विशेष कारणबाहेक बैंक तथा वित्तीय संस्थाका एटीएम २४सै घण्टा चालु रहन्छन् । यसकारण दसैं बिदामा पनि ग्राहकले एटीएममार्फत रकम झिक्न सक्छन् । दसैंमा निश्चित स्थानमा सीमित शाखा केही घण्टाका लागि मात्र खुल्ने भएकाले बैंक तथा वित्तीय संस्थाले एटीएमलाई झनै प्रभावकारी बनाइएको हुन्छ । बिदाको दिनमा पनि ग्राहकले बैंकका निश्चित शाखाबाट तोकिएको समयमा र एटीएमबाटै २४सै घण्टा बैंकिङ सेवा लिन सक्छन्, नेपाल बैंकर्स संघका अध्यक्ष ढुंगानाले भने । २४सै घण्टा एटीएम चालु रहे पनि योपटक करिब एक दर्जन बैंकका एटीएम कार्ड अर्को बैंकको एटीएम मेसिनमा चल्ने छै्रनन् ।"
केन्यामा चियाबारे नयाँ नीति,"नैरोबी (सिन्ह्वा) केन्याले आन्तरिक चिया उद्योगको प्रवद्र्धन गरी स्वदेशी उद्योगकै चिया खपत गर्ने नीति लिएको छ । केन्याली सरकारले बिहीबार सो नीति बनाएको हो । यसअघि केन्याले किसानहरूबाट राजस्व संकलन मात्र गर्ने नीति बनाएको थियो । यसका लागि केन्याका किसानले चिया निर्यात धेरै गर्ने गर्दथे । केन्या चिया विकास संस्थाका अनुसार अनुसार यसअघि केन्याली सरकारले यहाँबाट चिया निर्यात गर्ने र त्यसका माध्यमबाट राजस्व संकलन गर्ने कार्यलाई बढी प्राथमिकतामा राखेको थियो । तर अहिले भने स्वदेशी चिया उद्योगको चियाबाट नै चियाको खपत बढाउने र किसानमार्फत राजस्व संकलनलाई भन्दा पनि स्वदेश चिया उद्योगको चिया स्वदेशमै खपत गर्ने नीति अख्तियार गरेको जनाएको छ ।उक्त संस्थाका प्रमुख कार्यकारी अधिकृत लिरियोन्का तियाम्तीले केन्याली पत्रकारहरूलाई भने, हामीले अहिलेसम्म चियाको निर्यातबाट राजस्व संकलन गर्ने नीति लिएका थियौा तर अब भने स्वदेशी उद्योगबाटै चिया उपभोग गर्ने र स्वदेशी चिया उद्योगलाई प्रवद्र्धन गर्ने भएका छौं । उनका अनुसार केन्याले अहिलेसम्म स्वदेशी चिया उद्योगमा उत्पादित भएको कम्तीमा पनि ९५ प्रतिशत चिया निर्यात गर्ने गरेको छ । उनले स्वदेशी चिया उद्योगको प्रवद्र्धनका लागि देशको युवा वर्गलाई लक्ष्य गरेर विभिन्न सुविधाहरू दिइएको र यसबाट चिया उद्योगको प्रवद्र्धन हुने ठानिएको बताए । केन्या संसारमा नै एक ठूलो चिया निर्यातक देशका रुपमा चिनिन्छ । यहााको सरकारी तथ्यांकअनुसार केन्याले विश्वको चिया निर्यातकै कम्तीमा पनि २३ प्रतिशत चिया निर्यात गर्ने गर्दछ । केन्याले खासगरी कालो चियापत्तीको निर्यात गर्ने गर्दछ । उसको यो कालो चियापत्ती विश्वको बजारमा निकै नै लोकप्रिय मानिन्छ ।"
साउदीमा जमरा लहलह,"(काठमाडौं)  साउदी अरबको राजधानी रियादस्थित डाइट सेन्टरको क्याम्पमा उमारिएको जमरा लहलह परेको छ । यो क्याम्पमा अर्घाखाँचीका भूपेन्द्र थापा, तनहुँका सोमलाल पौडेल, सुकुबहादुर थापामगर र गुल्मीका मिलन थापा मिलेर जमरा उमारेका हुन् । डाइट सेन्टरमा ६० नेपाली काम गरिरहेका छन् । विजयादशमीको दिन डिउटी सकेर क्याम्पमा आएपछि उनीहरू एकै ठाउँमा भेला भएर निधारमा टीका र कानमा जमरा सिउरिने योजना बनाएका छन् । हरेक दिन विधि पुर्याएर नै जमरा कोठामा पूजा भइरहेको छ, भूपेन्द्रले भने, हामी बस्ने कोठाको कुनामा जमरा राखिएको छ । यो जमरा गाउँघरमै जस्तै देखिएको छ । जमरा सप्रेको देख्दा क्याम्पका साथीहरू उत्साहित छन् । जमरासँग सेल्फी हान्दै आआफ्ना घरमा फोटो पठाउनेहरूसमेत छन् । क्याम्पमा जमरा लहलह पर्दा मन पुलकित हुँदो रहेछ । दसैं साउदीमै भित्रिएजस्तो लागिरहेको छ, उनले भने । भूपेन्द्र सन् २००३ देखि साउदीमा काम गर्दै आइरहेका छन् । पुरानो कामदार भएकाले कम्पनीले उनको कुरा सुन्ने गर्छ । हाम्रो जीवन नै विदेशमै बित्ने भयो । विदेशमा बस्नेलाई सबभन्दा बढी नरमाइलो हुने क्षण नै चाडपर्वमा हो । घरमा जान नपाए पनि रोएर बस्ने कुरा हुँदैन । सबै साथीहरूको पीडा एउटै हुन्छ । आफ्नै परिवार र आफन्त भेट नभए पनि साथीहरू त छौं नि, उनले भने, विजयादशमीको दिन कम्पनीभन्दा बाहिर रहेका नजिकका साथीहरूलाई पनि आमन्त्रण गरेका छौं । कम्पनीमा रहेका नेपालीमध्ये सबभन्दा जेठो व्यक्तिबाट टीका ग्रहण गर्नेछौं ।यसपटक विजयादशमी मंगलबार छ । खाडीमा साप्ताहिक बिदा शुक्रबार हुन्छ । प्रवासीको दसैं जहिले छुट्टी मिल्छ त्यहीले मनाउने हो । हामीले त यसपालिको दसैं शुक्रबार नै मनाइसक्यौं, लिखु गाउँपालिका२, नुवाकोटका नवराज लामिछानेले भने, खसीबजारमा गएर खसी ल्यायौं । हरेक क्याम्पमा खसी ढालिएको छ । रियादको अजेजियामा खसी किन्ने नेपालीको भीड थियो । खसी बेच्नेहरूलाई नेपालीको दसैं आयो भन्ने थाहा छ । दसैंमा खसीको मूल्य नै बढेको छ । ३४ सय रियालमा पाउने खसीको भाऊ बढेर ६ सयदेखि ९ सय रियाल पुगेको छ, उनले भने । साउदीमा छालासहितको खसीको मासु बजारमा किन्न पाइँदैन । छालासहितको मासु बिक्री गर्न रोक छ । धेरैजसो नेपालीले छालासहितको मासु मन पराउने हँुदा आफैं खसी मार हान्छन् । कोठामा लगेर पकाएर खाने हो । कम्पनी आफैंले भने मेसमा मिसाउन दिँदैन, उनले भने । उनले इस्तारा (पार्टी प्यालेस) भाडामा लिएर साथीभाइ नाचगान गर्ने गरेको बताए । आवासीय र अपिस क्षेत्रमा इस्तारा छैन । मुख्य सहर बाहिरमात्रै निजी कम्पनीहरूले इस्तारा चलाएका छन् । हामी इस्तारा भाडामा लिन्छांै । इस्ताराभित्रै बसेर टीका लगाउँछौं । यसमा प्रशासनले रोकतोक गर्दैन, उनले भने । मुस्लिम राष्ट्र साउदी अरबमा नेपालीले भित्र टीका लगाएपछि सडकमा निस्कने गरेका छैनन् । टीका लगाइसकेपछि क्याम्पभित्रै बस्ने हो । रातो टीका भएको निदार बोकेर बाहिर निस्कने आँट कसैको हुँदैन, उनले भने, कतारजस्तो खुल्ला छैन । कतारमा बेग्लै रौनक छ । साउदीमा विजयादशमीको दिन कामदारलाई बिदा छैन । कतारमा धेरैजसो कम्पनीले नेपाली कामदारलाई बिदा दिने गर्छन् । बहुराष्ट्रिय कम्पनी युनाइटेड प्रिकास्ट कम्पनीले विजयादशमीको दिन बिदा दिएको छ । यो कम्पनीमा ३ सय नेपाली काम गर्छन् । यस्तो बेला परिवार सँगै बस्न नपाए पनि भिडियो च्याटबाट टीकामा सहभागी हुन बिदा दिइएको छ । कमसेकम परिवारले पनि नजिकको महसुस गर्छन्, कम्पनीका म्यानेजर सन्जिव रानाभाटले भने ।दसैंका लागि कम्पनीका तर्फबाट कामदारलाई खसीसमेत उपहार दिने गरिएको छ । इमेज कम्पनीले ६ सय कामदारलाई खसी उपलब्ध गराएको जानकारी म्यानेजर राजन श्रेष्ठले दिए । यस पटक नेपालबाट आमा आउनुभएको छ । उहाँलाई नै क्याम्पमा लिएर जाने हो । सबैलाई आमाको हातबाट टीका लगाइदिने योजनामा छौं, उनले भने । टीका जमरा लगाइसकेपछि कामदारहरू खुल्ला रूपमा बाहिर निस्कने गर्छन् । विस्तारै गर्मी कम भइरहेको छ । । बाहिर हिँडडुल गर्न केही सहज छ, खोटाङका केदार बानियाँले भने ।खाडी पुगेका साथीहरू एकआपसमा संगठित छन् । उनीहरूका संघसंस्था दसैं मनाउन सक्रिय छन् । यहाँ पनि भलिबल, फुटबल प्रतियोगिता हुन्छ । जित्नेलाई खसी दिइन्छ । हाम्रो गाउँमै पुगेको जस्तो हुन्छ, यूएईमा रहेका सिन्धुपाल्चोकका रमेश लुइँटेलले भने, तैपनि प्रवासीका दसैं सिमलको भुवा जस्तै लाग्छ । जे जस्तो भए पनि हामी बाध्यतामा पनि रमाउन जानेका छौं ।बिदामा घर फिर्न नपाउनेहरूले परिवार नै आफ्नो कार्यस्थल बोलाउन थालेका छन् । कतारले ट्राभल एजेन्सीको जिम्मेवारीमा भिजिट भिसा दिन थालेपछि परिवारलाई बोलाउन सजिलो भएको हो । दसैंमा कतारबाट नेपाल जाने टिकट छैन । नेपालबाट आउने टिकट सस्तोमा पाइएको छ । मैले यता नै परिवार र छोरीलाई बोलाएँ, झापाका उमेश श्रेष्ठले भने, परिवार यतै आएपछि झन रमाइलो हुने भयो ।"
हुथीको प्रस्तावप्रति साउदी सकारात्मक,"रियाद गृहयुद्धका कारण संकट व्यहोरिरहेको यमनको मुख्य विद्रोही हुथी समूहले अघि सारेको शान्तिको प्रस्तावलाई छिमेकी मुलुक साउदी अरेबियाले सकारात्मक रुपमा लिइएको प्रतिक्रिया दिएको छ । साउदी अरेबियाले यमनी विद्रोहीले आफ्ना तर्फबाट प्रस्तावको कार्यान्वयन भएमा थप सहकार्य गर्न सकिने जनाएको छ ।सन् २०१५ देखि साउदी अरेबियाको अग्रसरतामा बनेको गठबन्धनले हुथी विद्रोही विरुद्ध आक्रामक कारबाही गरिरहेको छ । साउदीले हुथी विद्रोहीलाई इरानले समर्थन गरेको आरोप लगाउादै यमनमा अन्तरराष्ट्रियरुपमा मान्यताप्राप्त सरकारलाई खुलेर समर्थन गरिरहेको छ, तर यमनी सरकार मुलुकको राजधानी सानामा हुथीको कब्जा रहेकाले अन्यत्रबाट शासन सञ्चालन गरिरहेको छ । यस द्वन्द्वका कारण हजारौं व्यक्तिको मृत्यु भइसकेको छ । मारिएकामा अधिकांश व्यक्ति सर्वसाधारण नागरिक रहेको मानवीय सहायतासम्बन्धी निकायले जनाएका छन् । राष्ट्रसंघले यमनमा मानवीय संकट नै उत्पन्न भएको बताउादै आएको छ ।साउदी अरेबियाका उपरक्षामन्त्री राजकुमार खालिद बिन सल्मानले ट्वीट गर्दै यमनमा घोषणा गरिएको शान्तिकार्यलाई साउदी अरेबियाले सकारात्मकरुपमा लिएको र त्यसको व्यवहारिक कार्यान्वयन भएको साउदी अरेबियाले हेर्न चाहेको बताए । गत सेप्टेम्बर २१ मा हुथी समूहले साउदी अरेबियासाग शान्ति कायम गर्न तयार रहेको घोषणा गरेका थिए । तर साउदी गठबन्धनका तर्फबाट निरन्तर हवाई आक्रमण भएपछि शान्तिको आशा टर्दै गएको थियो ।साउदी अरेबियाले हुथी विद्रोहीको कुरा होइन कार्यका आधारमा मूल्यााकन गरिने स्पष्ट गरेको छ । सोमबार हुथी विद्रोहीले डिसेम्बर २०१८ मा राष्ट्रसंघको अगुवाईमा भएको शान्ति सम्झौता बमोजिम २९० जना युद्धबन्दीलाई मुक्त गरिएको बताएका थिए । राजकुमार खालिदले यमनमा उत्पन्न पछिल्लो परिस्थितिबाट इरानले लाभ लिन चाहेको आरोप लगाएका छन् ।"
हिज्बुल्लाहका कारण लेबनानमा आर्थिक संकट,"(बेरुत)  हिज्बुल्लाहका कारण लेबनानमाथि आर्थिक संकट गहिरिँदै गएको छ । अमेरिकाले हिज्बुल्लाहका कारण लेबनानमाथि विभिन्न प्रतिबन्ध लगाउन सुरु गरेको छ । हिज्बुल्लाहले अमेरिकाविरुद्ध युद्धको घोषणा गरे लेबनानको अवस्था भेनेजुएला जस्तै हुन सक्ने सञ्चार माध्यमहरूले जनाएका छन् । अमेरिका र इरानबीच सुरु संघर्षले पूरै मध्यपूर्वमा तनाव पैदा गरिदिएको छ । लेबनान पनि त्यसको चपेटामा पर्दै गएको छ । अमेरिकाले ईरान समर्थित हिज्बुल्लामाथि प्रतिबन्ध लगाएको छ । अब उसले सहयोगी र समर्थकहरूमाथि पनि प्रतिबन्ध लगाउन सक्छ । ट्रम्प प्रशासनले लेबनानी चरमपन्थी संगठन र त्यससँग जोडिएको संस्थाहरूमाथि प्रतिबन्ध लगाउने कार्यमा तीव्रता दिएको छ । पहिलो पटक लेबनानी सांसदकहरू र स्थानीय बैंकहरूलाई आफ्नो लक्ष्य बनाएको छ । अमेरिकाले हिज्जबुल्लाह संगठनलाई चरमपन्थी संगठन भएको दाबी गर्दै आएको छ । पछिल्लो प्रतिबन्धले अरबको यो सानो मुलुकमा आर्थिक संकट गहिरिँदै गएको छ । दुई अमेरिकी अधिकारी सेप्टेम्बरमा बेरुत आएका थिए । उनीहरूले प्रतिबन्ध लगाएर हिज्बुल्लाहको आम्दानीको स्रोतलाई रोकिने चेतावनी दिएको केही महिनापछि अमेरिकी निर्णय आएको हो । लेबनानका अधिकारीहरूले मुलुक गहिरो आर्थिक र बैंकिङ सेक्टरमा धेरै दबाब झेल्न नसक्ने प्रतिक्रिया दिएका छन् । पछिल्लो महिना संयुक्त अरब इमिरेट्समा एक अमेरिकी उच्च अधिकारीले भनेका थिए, हामीले हालै मात्र हिज्बुल्लाहविरुद्ध ठूलो कारबाही गरेका छौं । अमेरिकाले लेबनान सरकार र त्यहाँको केन्द्रीय बैंकले हिज्जबुल्लाहै बैंक कारोबार पूर्ण रूपमा बन्द हुने अवस्था सिर्जना होस भन्ने सुनिश्चिता चाहेको छ । हिज्बुल्लाहको अरबी भाषामा अर्थ हुन्छ, भगवानको दूत । यसको स्थापना सन १९८२ मा इजरायलद्वारा लेबनानमाथि हमलापछि इरानको रिभोल्युसनरी गार्डद्वारा गरिएको थियो । यो समूहले लेबनानका सिया समुदायबाट समर्थन पाउाँदै आएको छ । समूहद्वारा अस्पताल, विद्यालयलगायतका संस्थाहरू पनि सञ्चालित छन् । आजको दिनमा यो समूह मध्यपूर्वमा एउटा शाक्तिशाली समूह बनिसकेको छ । समूहसंग लेबनानको सेना भन्दा पनि बढी हतियार छ । सिरियामा गृह युद्धको समयमा राष्ट्रपति बसर अल असदको सहयोग गर्न आफ्ना लडाकु दस्ता पठाएका थिए । हिज्जबुल्ला र उसको सहयोगीहरूको बलियो पकड संसद् र सरकारमा पहिलेभन्दा धेरै भइसकेको छ । यो राष्ट्रपति मिशेलका सहयोगी हो । हिज्बुल्लालाई यो जानकारी भइसकेको छ कि अमेरिकी प्रतिबन्धहरूका कारण समूहलाई समस्या भइरहेको छ । यसका बाबजुद समूहले भन्दै छ, कयौ वर्षसम्म प्रतिबन्धको सामना गर्न तयार छौं । समूहले भनेको छ, लेबनान सरकारले प्रतिबन्धहरूको प्रभावबाट आमनागरिकलाई जोगाउने दायित्व निर्वाह गर्ने बेला आईसक्यो । यो समूसंग जोडिएका नागरिकहरू या त सिया समुदायका छन् या हिज्बुल्लाप्रति सहानुभूति राख्नेहरू रहेका छन् । जुलाईमा अर्थ विभागले हिज्बुल्लाका दुई सांसद अमिन सेरी र मोहम्मद रादलाई लक्ष्य बनाएको थियो । यो पहिलो पटक होइन, कयौ पटक भएको छ, जब लेबनानको संसद्ले वर्तमान सांसदविरुद्ध कारवाही गरियो । एक महिनापछि ट्रेजरी अफिस अफ द फोरेन एसेट् कन्ट्रोलले जमाल ट्रस्ट बैंकमाथि प्रतिबन्ध लगाएको थियो । हालसम्म जो जो माथि प्रतिबन्ध लगाइएको छ, ती सबै हिज्जबुल्ला अधिकारी या शिया मुस्लिम हुन, जसमाथि अमेरिकाले समूहसंग जोडिएको दाबी गर्दै आएको छ । हिज्बुल्लाका नेता हसन नसरल्लाहले भनेका छन्, समूहले अन्य उपायहरूको खोजी गरिरहेको छ । अमेरिकाले बैंकहरूलाई आफ्नो लक्ष्य बनाईरहेको छ, जुन हिज्बुल्लाहको होइन र कुनै प्रकारको लेनदेन पनि छैन । धार्मिक सामिप्यताका कारण धनी मानिस र व्यापारिहरूलाई तनावमा पारिरहेको छ । हामीसँग गलत भएमा हाम्रो धैर्यता टुट्ने छ । लेबनानी अमेरिकी विश्वविद्यालयमा अर्थशास्त्रका सहप्राध्यापक वालिद मारुस भन्छन्, लेबनानको अर्थव्यवस्थामा ७० प्रतिशत डलरको योगदान छ । लेबनान यो मुद्राको उपयोग गरिरहेको छ । यस्तो अवस्थामा मुलुकले अमेरिकी कानुनहरूको पालना गर्नैपर्छ ।"
नेपाली जोड्ने माध्यम,"अस्ट्रेलियन लिगको चाहनानयाँ कार्यसमितिले नेपाली समुदायलाई अस्ट्रेलियन फुटबल सिस्टममा पनि समावेश गर्ने प्रयास गरिरहेको छ । हाम्रा राम्रा खेलाडी र क्लबलाई अस्ट्रेलियन फुटबल सिस्टममा कसरी प्रवेश गराउने र टिकाउने भन्ने छ । प्रान्तीय लिगमा प्रवेश गर्ने प्रयास गरिरहेका छौं । मौका पनि पाउन थालेको छ । हालसम्म नेपाली समुदायभित्रै रमाइरहेका छौं, अब अर्को स्तरमा जोनेछौं । सिड्नीमा माछापुच्छ्रे, बेनी, द राइजिङ गोर्खाज (टीआरजी), सेन्ट जर्ज नेप्लिज, सगरमाथा, ग्रेन्भिल राइनोज एफसी निक्कै सक्रिय छन् । अस्ट्रेलियाकै मेलबर्न, ब्रिस्बेन, क्यानबेरा, एडिलेड र अलबरीमा पनि नेपाली समुदायभित्रैका टिमहरूबीच फुटबल प्रतियोगिता भइरहन्छन् । मेलबर्नमा ६ टिम निक्कै सक्रिय छन् । नेपाली टिमबाट खेलिसकेका अनिल ओझा, सज्जन श्रेष्ठ र जगजित श्रेष्ठ मेलबर्नमै छन् ।सुलभ मास्के डार्बिनमा अर्धव्यवसायिक क्लबबाट लिग खेलिरहेका छन् । स्वदेशमा लिगको अनुभव बटुलेका युडी गुरुङ, विवेक पन्त, मुशेक श्रेष्ठ, सञ्जीव कार्की, निरन राई, सुुसन लामा, विशाल बस्नेत, विमल बस्नेत, राम थापा, विवेक गुरुङ, सन्तोष गुरुङ, शिव गिरी, विकास गौचन, संजीव थापा, आदित्य मल्ल पनि अस्ट्रेलियामै छन् । भेट्रान राजु मानन्धरसहित दिनेश अमात्य र शैलेन्द्र श्रेष्ठ पनि सिड्नीमै छन् ।"
के मेसी र रोनाल्डो युग सकिँदै ?,इमलेन बेग्लीबीबीसी
कम चर्चाका उत्कृष्ट लेवनडोस्की,"लेवनडोस्कीको उति साह्रो चर्चा नहुनुको कारण उनले बुंडेसलिगाकै लागि बढी खेल्नु पनि हुन सक्छ । एउटा ठूलो मान्यता के छ भने चर्चाको शिखरमा पुग्ने हो भने स्पेनतिर खेल्नु पर्छ । त्यस अगाडि इटालीमा खेल्दा पनि त्यस्तो उपलब्धी प्राप्त हुने गथ्र्यो । अचेल इंग्लिस फुटबलले पनि त्यत्तिको हैसियत राख्छ । बुंडेसलिगामा बढी रुमलिएर पनि उनको जति चर्चा हुनु पर्ने हो, त्यति नभएको हो । उनी सन् २०१४ मा बायर्न आएका थिए । त्यस अगाडि उनले अर्को जर्मन क्लब बोर्सिया डर्टमन्डका लागि खेल्थे । उनी त्यति साह्रो चर्चामा नरहनुको कारण उनको सालिन व्यक्तित्व पनि उत्तिकै कारण छ । उनी प्राय: विवादमा परिरहन्न् । खालि राम्रो खेल्छन्, बायर्नलाई जिदाउन मदत गर्छन्, अनि चुपचाप । फेरि उनको देश पोल्यान्ड पनि विश्व फुटबलमा उति साह्रो सफल टिम होइन । पोल्यान्ड विश्वकपमै छनोट हुन संघर्ष गर्ने टिम हो । यस्तोमा मार, यिनै लेवनडोस्कीलाई परिरहेको छ ।"
संन्यास संघार,"मेसीले ४० वर्ष पुग्दासम्म खेलिरहेका हुने छैनन्, स्पेनी फुटबल पत्रकार गुलेम बालागले केही समय अगाडि भनेका थिए । यी अर्जेन्टिनी खेलाडीको बार्सिलोनासँग सन् २०२१ सम्म अनुबन्ध छ । पछिल्लो समय हल्ला के छ भने त्यो अनुबन्ध अनुसार मेसीले कुनै पनि समय बार्सिलोना छाड्न सक्छन्, आफ्नो इच्छा अनुसार । खासमा के भनिएको छ भने उनी आफ्नो खेल जीवनको अन्त्यतिर अर्जेन्टिनामा खेल्न चाहन्छन् ।त्यो पनि आफ्नो बच्चा बेलाको क्लब न्युवेल्स ओल्ड ब्वाइजका लागि । अहिले मेसी ३२ वर्षका भए । उनी नजिकका केहीले सायद अब बार्सिलोनामा उनले खेल्ने दुई वर्ष जत्ति मात्र बाँकी रहेको कुरा गर्न थालेका छन् । मैले यस्तो सुनेको पहिलो पल्ट हो, बालागले भने, अब प्रत्येक सिजनको अन्त्यमा उनी आपैंले आपंैलाई परीक्षण गर्नेछन्, कति फिट छु भनेर । सायद मेसीको मनको कुनै कुनामा विश्वकप छ । उनको अनुबन्ध २०२१ सम्म छ, त्यसको अर्को वर्ष उनी विश्वकप खेल्न चाहन्छन् जस्तो छ ।बालाग के पनि मान्छन् भने विश्वकपका लागि भनेर मेसीले आउने केही वर्ष आरामले खेल्ने प्रयास गर्नेछन्, यसअघि जस्तो अब्बल दर्जाको फुटबलमा आफूलाई धेरै ब्यस्त राख्ने छैनन् । त्यसो भनेको सन् २०२२ को विश्वकप खेलेर आफ्नो खेल जीवनमा पूर्ण विराम लगाउने योजनाका रूपमा हेरिएको छ । रोनाल्डोले भने प्राय: भन्ने गरेका छन्, उनले कम्तीमा ४१ वर्षका उमेरसम्म खेल्नेछन् र त्यति बेलासम्म उनलाई शरीरले पनि साथ दिइरहेकै हुनेछ । तर प्रश्न के हो भने के उनी साँच्चै त्यो उमेरसम्म खेलिरहेको हुनेछ त ?"
अर्को मेसी अथवा रोनाल्डो को हुनेछन् ?,"यो प्रश्नको उत्तरमा सबैभन्दा बलियो प्रत्यासीका रूपमा देखा पर्नेछन्, केलियन एमबापे । यी फ्रान्सेली स्टार २३ वर्षका भए । उनले मेसी र रोनाल्डो दुवैलाई पछाडि छाडेर विश्वकप जितिसकेका छन् । उनी युरोपका प्रमुख पाँच लिगमध्ये एकमा सिजनकै सर्वाधिक गोल गर्ने खेलाडी पनि भइसकेका छन् । नउले मोनाको र पेरिस सेन्ट जर्मेन (पीएसजी) का लागि ६३ गोल गरिसकेका छन् । उनले प्रत्येक १ सय ४ मिनेटको अन्तरमा एक गोल गर्ने गरेका छन् ।समग्रमा उनले सिनियर स्तरमा १ सय २ गोल गरिसकेका छन् । त्यसमा १३ च्याम्पियन्स लग गोल पर्छ, अनि १३ गोल उनको देशका लागि रहेको छ । त्यसपछि युरोपका प्रमुख पाँच लिगमा सर्वाधिक गोल गर्ने युवा खेलाडीमा पर्छन्, रियल सोसिडाडका २२ वर्षीय मिखेल आयारजबाल । उनले ३७ गोल गरेका छन्, प्रत्येक २ सय ९० मिनेटको अन्तरमा । बायर लेभरकुजनका केइ हाभटेज पनि नजिक छन् । उनले अहिलेसम्म २६ गोल गरिसकेका छन् ।त्यति मात्र होइन, अरू धेरै युवा खेलाडी पनि छन् र उनीहरूमा पर्याप्त आक्रामक मनस्थिति देखिएको छ । जस्तो १६ वर्षीय अन्सु फाटी । उनले बार्सिलोनाका लागि खेलेको २ सय ३१ मिनेटमा दुई गोल गरेका छन् र एक गोलका लागि सहयोगी भूमिका निभाएका छन् । एटलेटिको म्याड्रिडका किशोर खेलाडी जाओ फेलिक्सले गत पसजन बेनफिकामा एक सिजन बिताउँदा २० गोल गरे । त्यो उनको लागि निकै सफल सिजन रह्यो ।अनि १९ वर्षीय नर्वेली अन्तर्राष्ट्रिय खेलाडी इरलिङ हल्यान्डबारे के धारणा छ त ? लिड्समा जन्मेका उनले जर्मन फुटबलमा रेड बुल साल्बर्गका लागि १० खेलमा गरेको गोल संख्या १७ पुगेको छ । त्यसमा सर्वाधिक तीव्र गतिको ह्याट्रिक पनि पर्छ । जति बेला मेसी २३ वर्ष पुगेका थिए, त्यति बेलासम्म मेसीले ला लिगामा ८८ गोल गरिसकेका थिए । त्यही उमेरसम्ममा रोनाल्डोले गरेको गोल संख्या ५४ थियो । रोनाल्डोले विन्गरका रूपमा खेलेर पनि यति धेरै गोल गरेका हुन् ।"
कीर्तिमान पछ्याउँदै मेसी,"मेसी र रोनाल्डोले एक आपसमा गोलका धेरै कीर्तिमान आफ्नो नाममा लेखाएका छन् । तर अझै पनि त्यस्ता कीर्तिमान छन्, जसलाई छुन यी दुई खेलाडीले कडा मिहिनेत गर्नुपर्नेछ । मेसी ला लिगा, बार्सिलोना र अर्जेन्टिनाका लागि सर्वाधिक गोल गर्ने खेलाडी हुन् । यस्तै रोनाल्डोको नाममा रियल म्याड्रिड, पोर्चुगल र युरोपेली च्याम्पियन्स लिगमा यस्तै कीर्तिमान छ । रोनाल्डो ला लिगामै सर्वाधिक गोल गर्ने खेलाडीमा मेसीपछि दोस्रोमा छ । च्याम्यिपन्स लिगमा भने रोनाल्डोपछि मेसी आउँछन् । रोनाल्डोले पोर्चुगलका लागि ९३ गोल गरेका छन् र उनी अन्तर्राष्ट्रिय फुटबलमा सर्वाधिक गोल गर्ने दोस्रो खेलाडी हुन् उनी अगाडि छन्, इरानी लेजेन्डरी खेलाडी अलि दाइ । रोनाल्डोको भन्दा दाइले १६ बढी गोल गरेका छन् । रोनाल्डोसँग उनलाई उछिन्ने अवसर छ । यस्तै रोनाल्डोसँग युरोपेली च्याम्पियन्स लिगमा सर्वाधिक गोल गर्ने खेलाडीको शीर्ष स्थानमा आउने मौका पनि छ । यसका लागि उनले उछिन्नु पर्नेछ, सन् १९५०६० का लेजेन्डरी महान् खेलाडी फ्रान्सिस्को गेन्टोको नाममा रहेको कीर्तिमान । गेन्टोले रियल म्याड्रिडका लागि खेल्थे । रोनाल्डो यिनै खेलाडीभन्दा छ गोलले मात्र पछाडि छन् । रोनाल्डोले आफ्नो देशका लागि युरो २०१६ र सन् २०१९ को नेसन्स लिग जितेका छन् । तर मेसीलाई लिएर डर के छ भने कतै उनी आफ्नो देशका लागि कुनै पनि उपाधि जित्न नसक्ने खेलाडी हुने त होइनन् ?"

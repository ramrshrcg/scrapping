शीर्षक,विवरण
पीडित परिवार आलमको त्रासमा,बम विस्फोटमा परेका ओसी र पिन्टुबाहेकका अन्य केही घाइते सीमावर्ती भारतका रहेको भन्दै प्रहरीले त्यसतर्फ पनि अनुसन्धान अघि बढाएको छ । प्रहरी स्रोतका अनुसार विस्फोटमा घाइते भएका केहीलाई आलमले नै भारतका विभिन्न अस्पतालमा उपचारको चाँजो मिलाइदिएका थिए । केहीलाई डर देखाएर भारततिर खेदिएको थियो । प्रहरीले उक्त घटनाका घाइतेको खोजी गरिरहेको छ । उक्त विस्फोटमा घाइते भई बाँचेका सर्लाहीका सफी अहमदलाई भने प्रहरीले स्वास्थ्य परीक्षणका निम्ति काठमाडौं पठाएको छ । विस्फोटमा परी सफीको आन्द्रा बाहिर निस्केको थियो । मारिने डरले उनी भाग्दै सीमावर्ती भारतीय सहर पुगी उपचार गराएर फर्केका थिए । प्रहरीले सफीको स्वास्थ्य परीक्षण प्रतिवेदनलाई घटनाको एउटा प्रमाणका रूपमा पेस गर्ने तयारी गरेको छ ।
महान्यायाधिवक्ता कार्यालयमै अड्काइयो अनुसन्धान,"सर्वोच्च अदालतको फैसला कार्यान्वयन निर्देशनालयका महानिर्देशक गजेन्द्रबहादुर सिंहले भने, त्यही आदेशका साथ पुरानो फैसलासमेत पठाएर बारम्बार ताकेता गरिएपछि प्रहरीले अनुसन्धान अघि बढाएको देखिन्छ । रौतहटको प्रहरी र सरकारी वकिल कार्यालय प्रमुखलाई विपक्षी बनाई दायर अवहेलनाको उक्त मुद्दा सर्वोच्चमा विचाराधीन छ । फैसला कार्यान्वयन नभएको भनी २०७२ जेठ २८ गते केही कानुन व्यवसायीले रौतहटको प्रहरी र सरकारी वकिल कार्यालयलाई विपक्षी बनाएर अवहेलना मुद्दा दायर गरेका थिए । २१ पटक पेसी र तारेखको झमेलामा पर्दा पनि हटाइएको मुद्दा सर्वोच्चकै प्राथमिकतामा नपरेको अभिलेखमा देखिन्छ । पेसी व्यवस्थापनमा मुद्दालाई पछाडि राख्नु अनि हेर्न नभ्याउने हुनु भनेको मुद्दालाई न्याय प्रशासनले कम प्राथमिकता दिनु हो । इजलास नतोकिएको १४ औं पटकमा सिन्हा र रेग्मीको इजलासले फैसला कार्यान्वयनका लागि अनुसन्धान अघि बढाउनू भनी कडा शब्दमा आदेश दिएको थियो । चिठीको खातफैसला भएको केही दिनपछि नै सर्वोच्च अदालतको फैसला कार्यान्वयन निर्देशनालयले महान्यायाधिवक्ता कार्यालयलाई फेरि अनुसन्धान अघि बढाउन निर्देशन दिनू भनी पत्राचार र ताकेता गरेको थियो । बारम्बारको पत्राचार र ताकेता हँदा महान्यायाधिवक्ता कार्यालयले कुनै कारबाही नगरी केवल जिल्लामा चिठी पठाएको जवाफ लेखेर औपचारिकता पूरा गरेको देखिएको छ । फैसला कार्यान्वयन निर्देशनालयले २०६९ असार ५ गते पहिलोपटक महान्यायाधिवक्ताको कार्यालयलाई चिठी लेखी फैसला कार्यान्वयन गर्न ताकेता गरेको थियो । दोस्रोपटक पाँच महिनापछि मंसिर २१ गते फेरि चिठी लेख्यो । त्यसको दुई सातापछि पुस ४ गते महान्यायाधिवक्ता कार्यालयले असारमै फैसला कार्यान्वयनका लागि रौतहट सरकारी वकिलको कार्यालयमा चिठी फरवार्ड गरिदिएको जवाफ लेख्यो । अनि सर्वोच्चको फैसलाप्रति विमति जनाउँदै आफूले पुनरावलोकनका लागि निवेदन दिएको समेत जवाफ दियो । २०६९ असार २२ गते पुनरावलोकनका लागि निवेदन दर्ता हुँदा मुक्ति प्रधान महान्यायाधिवक्ता थिए । फैसला कार्यान्वयन नभएपछि २०७० भदौ २८ गते निर्देशनालयले तेस्रो पत्र लेखी फैसला कार्यान्वयनको ताकेता गर्यो । पुनरावलोकनका लागि दर्ता भएको निवेदनमा सर्वोच्च अदालतले निस्सा नदिएसम्म फैसला कार्यान्वयन हुनुपर्ने निर्देशनालयको पत्रको व्यहोरा थियो । जवाफमा २०७० असोज १७ गते जवाफ लेखी महान्यायाधिवक्ता कार्यालयले पुरानै व्यहोरा दोहोर्यायो । २०७१ असोज २६ गते फैसला कार्यान्वयन निर्देशनालयले फेरि चौथो पत्र लेख्यो । कात्तिक १९ गते पाँचौं पत्र पठायो । त्यसको एक सातापछि सरकारी वकिलको कार्यालय रौतहटले पत्र पठाई फैसला कार्यान्वयनका क्रममा प्रहरीलाई अनुसन्धानका लागि फेरि निर्देशन दिइएको जवाफ लेख्यो । सरकारी वकिलको दाबीअनुसार २०६९ असार १९ गते प्रहरीलाई अनुसन्धान दोहोर्याउनू भनी लिखित निर्देशन दिइएको थियो । यति जवाफ लेखेर अदालतको फैसला कार्यान्वयनमा सहयोग गरेको देखिने भएकाले महान्यायाधिवक्ता र जिल्ला सरकारी वकिलको कार्यालय सुरक्षित बने । महान्यायाधिवक्ता कार्यालयले त्यतिबेला पुनरावलोकन निवेदन दिएको आधार देखाएर अनुसन्धान दोहोर्याउने प्रक्रिया नै लम्ब्याउन खोजेको थियो । २०७२ पुस ३ गते फैसला कार्यान्वयन निर्देशनालयले छैटौं पत्र लेखी अनुसन्धान प्रक्रिया अघि बढाउन ताकेता गर्यो । २०७२ माघ २८ गते सातौं पत्र सोझै रौतहटमा पठाई केके अनुसन्धान भयो भनी सोध्यो । अनि २०७५ जेठ २ गते, साउन २२ गते अनि चैत ८ गते फैसला कार्यान्वयनको ताकेताका क्रममा पत्र पठाएको अभिलेखमा भेटिन्छ । हरेकपटक सरकारी वकिलको कार्यालयले औपचारिक पत्र पठाई अनुसन्धान र कारबाहीका लागि पत्र पठाएको प्रगति विवरण पेस गथ्र्यो । कांग्रेस सांसद आलमविरुद्ध आफ्नै काकाको घरमा बम विस्फोटमा परेका घाइतेहरूलाई प्रमाण नष्ट गर्न जिउँदै इँटाभट्टामा जलाएको भनी किटानी जाहेरीसहितको उजुरी परेको थियो । तत्कालीन महान्यायाधिवक्ता यज्ञमूर्ति बञ्जाडेले २०६५ असार ३० गते मारिएका भनिएका व्यक्तिहरूको मृत्यु भएको भन्ने यकिन हुन नसकेको साथै उनीहरूको मृत्यु कर्तव्यबाट हुन गएको भन्ने पुष्टि हुन सकेको नदेखिएको भनी मुद्दा नचल्ने निर्णय गरे । उक्त निर्णय उल्ट्याउँदै सर्वोच्च अदालतले २०६४ चैत २७ गते राति बम पड्किएको र हत्या गरिएका व्यक्तिहरूको सम्बन्धमा यथार्थ छानबिन गर्नुपर्ने फैसला गरेको थियो ।"
विस्फोटको १८ दिनपछि मुचुल्का,"घटनामा संलग्नमाथि अनुसन्धान गर्न प्रविधिको पनि प्रयोग गर्न सकिन्थ्यो, अपराधमा संलग्नको टेलिफोन सीडीआर लिएको भए अनुसन्धान बलियो हुन्थ्यो, उनले भने ।घटनाका बेला प्रहरी महानिरीक्षक (आईजीपी) रहेका ओमविक्रम राणाले आफूलाई यसबारे तलबाट कुनै ब्रिफिङ नभएको जिकिर गरे । हामी चुनावी सुरक्षामा केन्द्रित थियौं, यो विषयमा मलाई इलाका, जिल्ला, अञ्चल र क्षेत्रीय प्रहरी कार्यालय कतैबाट पनि ब्रिफिङ भएको जस्तो लाग्दैन, उनले कान्तिपुरसँग भने, पछिल्लोपटक मिडियामा आएका समाचार सत्य र सही हुन् भने त्यसबेला ककसले अनुसन्धानमा लापरबाही गरे, आरोपितलाई उन्मुक्ति दिन भूमिका खेल्ने सबैमाथि अनुसन्धान हुनुपर्छ । तर स्रोतका अनुसार घटनाको भोलिपल्टै तत्कालीन आईजीपी राणाले घटनास्थलको स्थलगत अवलोकन गरेका थिए ।सांसद आलम पक्राउपछि रौतहट प्रहरीले त्यसबेला भएको अनुसन्धान प्रतिवेदनलाई सुरुबाटै केलाएर छुट्टै छानबिन थालेको छ । १२ वर्षअघि भएको अनुसन्धानको लापरबाही र प्रहरीले तयार पारेको प्रतिवेदनमाथि पनि अनुसन्धान भइरहेको प्रहरीका एक अधिकारीले बताए । घटनामा घाइते एक जनासहित ६ प्रत्यक्षदर्शी सम्पर्कमा आइसकेको प्रहरीले जनाएको छ । हत्या गरिएका एक जनाको मोजा र गन्जी पनि रौतहट प्रहरीसँग प्रमाणका रूपमा छ । मृतकको परिवारले त्यसबेला नै उक्त कपडा मारिएकाको भएको बयान दिइसकेका छन् । प्रहरी स्रोतका अनुसार घटनाको मुचुल्का उठाउँदा प्रहरीले घटनास्थल नभई अन्यत्रको माटो परीक्षण गरेको थियो । त्यस्तै बम विस्फोटमा परी आगजनी भएका वस्तु अन्यत्रै लुकाएर अरू स्थानबाट काठदाउरा ल्याएर राखेको पनि भेटिएको छ । रौतहट प्रहरी प्रमुख एसपी भूपेन्द्र खत्रीले घटनाको अनुसन्धान सूक्ष्म रूपमा भइरहेको र सम्भव भएसम्म सबै किसिमका तथ्यप्रमाण जुटाउने क्रममा रहेको बताए । घटना हुँदा गृहमन्त्री कांग्रेस नेता कृष्णप्रसाद सिटौला र गृहसचिव उमेश मैनाली थिए । मैनाली अहिले लोकसेवा आयोगको अध्यक्ष छन् । आलमलाई उक्त घटनामा जोडेर १२ वर्षपछि पक्राउ गरिएको विषयले आफूलाई अचम्मित बनाएको सिटौलाले बताए । उनले त्यसबेलाको घटनाबारे आफूलाई सम्झनासमेत नभएको जिकिर गरे । घटनाको जानकारी गराउने कुरा हुन्छ तर अहिले मिडियामा आए जस्तो घटनाबारे मलाई जानकारी गराइएको सम्झना छैन, उनले भने, गृहमन्त्रीले नभएर प्रहरीले अनुसन्धान गर्ने भएकाले पनि मलाई घटनाबारे त्यतिबेला जानकारी नभएको हो । संविधानसभा निर्वाचनपछि ९ वटा सरकार बनिसक्दा चर्चामा नआउनु र अहिले एकाएक आलम पक्राउ हुनु आश्चर्यजनक भएको उनले बताए । संविधानसभा निर्वाचनपछि नै पुष्पकमल दाहाल प्रधानमन्त्री हुनुभयो, त्यसपछि माधव नेपाल हुनुभयो, माधवजी रौतहटकै नेतासमेत हुनुहुन्छ, उहाँ प्रधानमन्त्री छँदासमेत यो विषय किन उठेन ? सिटौलाले भने । अदालतको निर्णय नआएसम्म आलमलाई पार्टीले दोषी करार गर्न नसक्ने उनले बताए । कांग्रेसका दिवंगत नेता सेख इद्रिस तराई र मुस्लिम समुदायमा लोकप्रिय नेता हुनुहुन्थ्यो, अहिले त्यो परिवारमाथि जुन किसिमको आरोप छ, यसले मलाई गम्भीर बनाएको छ, उनले थपे । घटना हुँदा गृहसचिव मैनालीले उक्त घटनामा प्रहरी र सरकारी वकिल नै जानकार भएको बताए । घटनामा अनुसन्धान गर्दा किन लापरबाही भएको भन्ने कान्तिपुरको प्रश्नमा आइतबार उनले भने, यो कुरा प्रहरी र सरकारी वकिललाई नै सोध्नुस्, अपराध अनुसन्धानमा गृह मन्त्रालय र गृह सचिवको भूमिका हुँदैन । उनले घटनाबारे राष्ट्रिय मानव अधिकार आयोगले पनि आफूलाई बोलाएर जानकारी लिएको र यही जवाफ दिएको बताए । मैले आयोगलाई अनुसन्धान र छानबिनमा गृह मन्त्रालयका तर्फबाट सहयोगमा कुनै कसरत बाँकी रहँदैन भनेको थिएँ, मैनालीले भने, आयोगको टोली फिल्डमा जाँदा पूर्ण सहयोग गर्नू भनेर पनि प्रहरीलाई निर्देशन दिएको थिएँ । टोलीले छानबिनपछि केही पनि प्रमाण पत्ता नलागेको भनेर फर्कियो । अदालतबाट आदेश आएपछि सूक्ष्म रूपमा घटनाको अनुसनधान हुनुपर्ने तर त्यो नहुनु कमजोरी भएको उनको भनाइ छ । यो प्रकरणमा प्रहरी, महान्यायाधिवक्ता र सरकारी वकिल पूर्ण रूपमा जिम्मेवार र जवाफदेही रहेको मैनालीको भनाइ छ ।"
गच्छदार पनि छानबिनमा तानिँदै,"सरकारले दुई ढंगले व्यक्तिको जग्गा प्राप्त गर्न सक्छ । जग्गा प्राप्ति ऐनअनुसार निश्चित कामका लागि जिल्ला प्रशासन कार्यालयले जग्गा अधिग्रहण गरेपछि कि जग्गाको मुआब्जा दिनुपर्छ, नभए सरकारले सट्टाभर्नामा जग्गा दिनसमेत सक्छ । सट्टाभर्नामा दिइने त्यस्तो जग्गा सरकारी हुनुपर्छ भनी हालै चन्द्रबहादुर थापाविरुद्ध नेपाल सरकार रहेको मुद्दाको फैसलाका क्रममा नजिर स्थापित छ तर सरकारले सार्वजनिक प्रकृतिको बाटो, राजकुलो र पर्ती जग्गा नै मोहीका नाममा दिने निर्णय गरेको हो । सरकारको निर्णयपछि खुसी भएका मोहीले मोहियानी हकअनुसार जग्गा पाउन धमाधम भूमिसुधार कार्यालयमा निवेदन दिए । भूमिसुधार कार्यालयले विवरण फरक परेको लगायत कारण देखाई प्रक्रिया विपरीत मोहीको हक कायम गर्न नसकिने निर्णय गर्यो । उक्त निर्णयपछि मोहीका नाममा जग्गाको स्वामित्व हस्तान्तरण हुन कठिन भयो । त्यसपछि भूमिसुधार तथा व्यवस्था मन्त्रालयले फेरि अर्को प्रस्ताव पठायो । प्रस्तावअनुसार मोहीको हक कायम गर्ने निर्णय भूमिसुधार तथा व्यवस्था मन्त्रालयबाट खोसी मालपोत कार्यालयले गर्ने भनी सोझै मालपोत कार्यालयमा पत्र पठायो । बालुवाटारको जग्गा अनियमितताबारे छानबिन गर्न गठित समितिले २०६७ वैशाख ३१ गतेको निर्णयका कारण धेरै सार्वजनिक सरकारी र गुठीको जग्गा हिनामिना हुन पुगेको निष्कर्ष निकालेको छ । अख्तियारका अनुसार गच्छदारलाई नक्कली मोहीको विवरण भएको अनि क्षेत्राधिकार अनुसार पनि नमिल्ने प्रस्ताव किन मन्त्रिपरिषद्मा पठाएको भनी प्रश्न सोधिनेछ । गच्छदारसँगको बयानपछि मुद्दा कुन रूपमा अघि बढ्ने भन्ने तय हुनेछ । अख्तियारले क्षेत्राधिकार नभएको आधार देखाई मन्त्रिपरिषद्को निर्णयभित्र प्रवेश नगर्ने मनस्थिति बनाएको छ । गच्छदार कसरी विवादित ? प्रधानमन्त्री निवास विस्तारसँग सम्बन्धित विषय हेर्ने क्षेत्राधिकार तत्कालीन भौतिक मन्त्रालयकै भए पनि सार्वजनिक तथा पर्ती जग्गा, मोही अनि उनीहरूको हकाधिकारका विषयमा तत्कालीन भौतिक मन्त्रालयको क्षेत्राधिकार पर्दैनथ्यो । मन्त्रालयले प्रस्तावमा आफ्नो र गृह मन्त्रालयअन्तर्गतको समरजंग कम्पनीको स्वामित्वमा रहेको जग्गासमेत सरकारका नाममा कायम गराउने नाममा निर्णय गरी जबर्जस्ती मोहीलाई बीचमा घुसाइएको थियो । सरकारी जग्गा स्वत: विस्तार गरे हुनेमा मोही व्यवस्थापनका नाममा नक्कली कागजात तयार गरी जग्गामा अनियमितता भएको थियो । त्यस क्रममा सरकारी र सार्वजनिक जग्गामा समेत मोही व्यवस्थापन गरिएको थियो । सरकारी, सार्वजनिक बाटो अनि राजकुलोसमेतको सार्वजनिक जग्गामा मोही कायम गर्नेलगायत निर्णय भयो, भूमिव्यवस्थापन मन्त्रालय स्रोतले भन्यो, टिप्पणी उठाउनेदेखि निर्णय गर्नेसम्मका अधिकारीसमेत शंकास्पद भूमिकामा छन् । भूमिव्यवस्थापनमन्त्री पद्मा अर्यालले समेत कान्तिपुरसँगको प्रतिक्रियाका क्रममा क्षेत्राधिकार नाघेर निर्णय भएको बताएकी थिइन् । एउटा मन्त्रालयको अधिकार छ, अर्कै मन्त्रालयका कर्मचारीले गरेको निर्णय हेर्दा आश्चर्य लागेको छ, उनले भनेकी थिइन् । अख्तियारले त्यतिबेला सार्वजनिक गरेको सूचनामा शंकास्पद मोहीमा ड्राइभर भाइचा को पनि नाम छ । त्यतिबेला भौतिक योजना तथा निर्माण मन्त्रालयले ७६ नम्बरको कित्तामा उनको मोही हक कायम हुने प्रस्ताव उठाएको थियो । साबिकको २३क्ष नम्बरको २ रोपनी १२ आना जग्गा यथार्थमा पर्ती थियो । त्यतिबेलाको १०६ नम्बर कित्ता अनि १०२५ को १५ नम्बर कित्तामा समेत मोही नभएको भनी नापीको फिल्डबुकको लगतमा उल्लेख छ । पछि भौतिक मन्त्रालयका अधिकारीहरूले भने नाम फेरेर ग्वाराभाइ महर्जन का नाममा मोही कायम गरेका थिए ।बालुवाटारको १४७ रोपनी खाली जग्गामध्ये २०४९ सम्म ११२ रोपनी विभिन्न व्यक्तिका नाममा दर्ता भइसकेको थियो भने करिब ३५ रोपनी जग्गा खाली थियो । त्यो खाली जग्गामध्ये बाँकीमा बीचबीचका विभिन्न टुक्रा व्यक्तिका नाममा दर्ता भएका थिए । त्यहाँ राजकुलो र बाटोसमेत थियो । उक्त जग्गा व्यक्तिका नाममा दर्ता गर्ने पटकपटकको प्रयास विफल भएको थियो । योजना विफल भएपछि प्रधानमन्त्री निवास विस्तार योजना बनाइयो । उक्त रणनीतिमा तत्कालीन भौतिक योजना तथा निर्माणमन्त्री विजयकुमार गच्छदारसहित सचिव दीप बस्न्यातलगायतको समेत भूमिका देखिएको कान्तिपुरलाई प्राप्त कागजातबाट देखिन्छ । २०६६ चैत २९ को मन्त्रिपरिषद् बैठकले बालुवाटारस्थित प्रधानमन्त्री निवासको क्षेत्र विस्तार गर्यो । सरसर्ती हेर्दा ३५ रोपनीको प्रधानमन्त्री निवासमा २७ रोपनी ७ आना २ पैसा १ दाम जग्गा थपिनुपर्ने थियो तर थपिनुपर्ने जग्गाको करिब आधा हिस्सा मोहीका नाममा भूमाफियाको कब्जामा गयो । त्यही निर्णयका क्रममा सरकारी जग्गा बालुवाटारको प्रधानमन्त्री निवासभित्र बढाउँदा त्यहाँ रहेका मोहीलाई अन्यत्र व्यवस्थापन गर्ने भनी निर्णय भयो, जब कि त्यहाँ मोही थिएनन् । २०६६ चैत २९ को निर्णय कार्यान्वयन गर्न र मोहीका नाममा जग्गा दिन नसकिने प्रतिउत्तर भूमिसुधार मन्त्रालयले लेख्यो । प्रधानमन्त्री कार्यालयको परिपत्र भनी भूमिसुधार मन्त्रालयको जग्गा प्रशासन महाशाखाका उपसचिव हुपेन्द्रमणि केसीले बाटो, राजकुलो र सरकारी जग्गामा मोही कायम गरिदिए । समरजंग कम्पनीको जग्गा पनि मोहीका नाममा पर्ने भयो । मालपोत कार्यालयले २०६६ माघ १० गते पठाएको पत्र, जसमा चलानी नम्बर ९००९ उल्लेख छ, त्यसमा जग्गाको विवरणसमेत छ । त्यही प्रस्तावका साथमा नापी कार्यालयको फिल्डबुकसमेत छ, जसमा मोही देखिँदैनन् भने पर्ती जग्गा भनी उल्लेख छ । पर्ती जग्गालाई मोही कायम गरिनुपर्छ भनी मन्त्रिपरिषद्मा प्रस्ताव गयो । कतिपयमा मोहीको नाम फेरे भने कतिपयमा फिल्डबुकमा मोही नजनिए पनि मोही दिनुपर्छ भनी जबर्जस्ती निर्णय गराए । फिल्डबुकमा मोही नभएको भनी जनिएको जग्गामा मन्त्रिपरिषद्मा प्रस्ताव पठाउँदा नाराञ्चा महर्जन भनी मोही कायम गरिदिएको विवरणसमेत पुगेको थियो । अख्तियार स्रोतले भन्यो, ती नाराञ्चा महर्जन को हुन् ? कसैलाई थाहा छैन ।"
ओलीको अभिव्यक्तिपछि दाहालसँग दूरी,गौतमलाई पनि बेचैनीप्रधानमन्त्रीसँग भएको सहमतिले औपचारिकता नपाउँदा दाहालको जस्तै बेचैनी नेता वामदेव गौतममा पनि देखिएको छ । उपनिर्वाचनमा उनी कास्की२ बाट उम्मेदवार र पार्टीको उपाध्यक्ष बन्ने सहमति ओलीसँग भएको खबर बाहिरिएको थियो । कास्की२ बाट प्रतिनिधिसभा सदस्यमा उम्मेदवार बन्दा पराजित हुने आकलन गरेपछि गौतमले उपनिर्वाचनमा आफू नउठ्ने औपचारिक जानकारी पार्टीलाई गराइसकेका छन् तर उपाध्यक्ष बनाउने प्रस्ताव परिपक्व नहुँदा प्रधानमन्त्रीसँगको सहमतिलाई लिएर गौतम पनि झस्किएको उनीनिकट स्रोतको दाबी छ । पार्टीका प्रस्तावित उपाध्यक्ष गौतमलाई आधिकारिक उपाध्यक्ष बनाउन स्थायी समिति बैठकले अनुमोदन गर्नुपर्छ तर त्यतापट्टि पनि प्रधानमन्त्रीले चासो नदिएपछि उनले अर्का अध्यक्ष दाहाल र वरिष्ठ नेता नेपालसँगको छुट्टाछुट्टै छलफल गरेका छन् ।
सेनालाई चीनको साढे दुई अर्ब सहयोग,"(बेइजिङ)  चीन सरकारले नेपाली सेनालाई १ सय ५० मिलियन युआन (करिब २ अर्ब ४० करोड रुपैयाँ) सहयोग गरेको छ । नेपालका तर्फबाट उपप्रधानमन्त्री तथा रक्षामन्त्री ईश्वर पोखरेल र चीनका रक्षामन्त्री वेई फेन्ग्हेले बेइजिङमा आइतबार आयोजित कार्यक्रममा उक्त सहयोगको सम्झौतापत्रमा हस्ताक्षर गरेका छन् । सहयोगअन्तर्गत चीनले नेपाली सेनालाई मानवीय तथा विपद् व्यवस्थापनका सैन्य सामग्री उपलब्ध गराउनेछ । चीनका राष्ट्रपति सी चिनफिङले नेपाल भ्रमण क्रममा उक्त सहयोग प्रस्ताव गरेको रक्षा मन्त्रालयले जनाएको छ । सम्झौताअन्तर्गत मानवीय तथा विपद् व्यवस्थापनका लागि नेपालले प्रस्ताव गर्ने सामग्रीको विवरणका आधारमा प्रोटोकलमा समझदारी गरेबमोजिम तीन वर्षभित्र सहयोग हस्तान्तरण हुनेछ ।चीनले नेपाली सेनालाई दिँदै आएको सहयोगको निरन्तरतास्वरूप यो रकम उपलब्ध गराएको हो । रक्षा मन्त्रालयका अनुसार गत वर्ष पनि चीनले करिब २ अर्ब ४० लाख रुपैयाँ बराबरको मानवीय तथा विपद् व्यवस्थापनसँग सम्बन्धित सामग्री उपलब्ध गराउने सम्झौता गरेको थियो । त्यो कार्यान्वयन चरणमा छ ।सहायता सम्झौतामा हस्ताक्षर हुनुपूर्व नेपालका रक्षामन्त्री पोखरेल र चीनका रक्षामन्त्री वेईबीच द्विपक्षीय सम्बन्ध र पारस्परिक हितका विषयमा वार्ता भएको थियो । कान्तिपुरसँगको कुराकानीमा सम्झौताबारे पोखरेलले भने, उक्त सम्झौता राष्ट्रपति सी चिनफिङ नेपाल भ्रमणमा गएका बेला जेजे विषयमा सम्झौता भएका थिए, ती सम्झौता कार्यान्वयन गर्ने सिलसिलामा रक्षा मन्त्रालयसँग सम्बन्धित विषय कार्यान्वयनको प्रारम्भ गरिएको हो । पहिलेको सहयोग ५ वर्षमा १५० मिलियन युआन रहेकामा अहिले तीन वर्षको अवधिमा उत्तिकै लागू गर्ने भन्ने रहेको उनले बताए । त्यस्तै, चीनका रक्षामन्त्री वेईले नेपाल र चीनबीच प्राचीनकालदेखि सुमधुर, मैत्रीपूर्ण र सहयोगात्मक सम्बन्ध रहेको उल्लेख गरे ।"
सीले सम्झिए नेपाल भ्रमण,"बेइजिङ (कास) चिनियाँ राष्ट्रपति सी चिनफिङले आफ्नो नेपाल भ्रमणको पुन: स्मरण गरेका छन् । चीनको हुपै प्रान्तस्थित वुहानमा शुक्रबारदेखि सुरु विश्व सैन्य खेलकुद प्रतियोगिताको उद्घाटनमा नेपालका उपप्रधानमन्त्री तथा रक्षामन्त्री ईश्वर पोखरेलसँग भेट्दै उनले आफ्नो भ्रमणबारे चर्चा गरेका हुन् । सीको भनाइ उद्धृत गर्दै पोखरेलले भने, हामीले नेपाल भ्रमणका बेलामा धेरै विषयमा लामा कुरा गरेका थियौं । सीले असोज २५ र २६ गते नेपालको दुईदिने राजकीय भ्रमण गरेका थिए ।प्रतियोगिता उद्घाटन समारोहमा भाग लिएपछि मन्त्री पोखरेल बेइजिङ उत्रिएका हुन् । उनले आइतबार चिनियाँ रक्षामन्त्री वेई फेन्ग्हेसँग भेटवार्ता र सम्झौतामा हस्ताक्षर गरिएको जानकारी दिए । चिनियाँ राष्ट्रपति सीको नेपाल भ्रमणका क्रममा भएका सम्झौता कार्यान्वयनको चरण सुरु भएको प्रतीकका रूपमा यस एमओयूलाई लिइएको उनले बताए ।"
हत्याका पुराना मुद्दा ब्युँताइँदै,"(रौतहट)  राजपुर फरदहवा बम विस्फोटका घाइतेलाई इँटाभट्टामा हाली मारेको घटनामा अनुसन्धान सुरु भएपछि रौतहटमा भएका अन्य व्यक्ति हत्याका घटनाप्रति पनि चासो सुरु भएको छ । राजनीतिक प्रतिशोध, लेनदेन, फिरौती र अन्य कारणले गोली हान्दै मान्छे मारिएका तर अनुसन्धान नटुंगिएका दर्जनौं घटनाको छानबिन ब्युँतिने आशा पीडित परिवारमा पलाउन थालेको छ । राष्ट्रिय कुस्ती खेलाडी उपेन्द्र दास बैरागीलाई गौर८ स्थित जिल्ला अदालतअगाडि २०६८ असार २३ मा गोली प्रहार भएको थियो । बजारबाट पान किनेर आफ्नो घरतर्फ जान हिँडेका उनीमाथि कसले र किन गोली प्रहार गर्यो, कसैले ठम्याउनै सकेनन् । स्थानीयले घाइते अवस्थामै उनलाई नजिकैको गौर अस्पतालमा पुर्याए तर ज्यान बचेन । आठांै दक्षिण एसियाली खेलकुद प्रतियोगितामा रजत पदक पाएका उपेन्द्रले विभिन्न कुस्ती प्रतियोगितामा अब्बल क्षमता देखाएका थिए । उनले तत्कालीन राजा वीरेन्द्र शाहबाट गोरखा दक्षिणबाहुसमेत प्राप्त गरेका थिए । ख्याति प्राप्त खेलाडी भए पनि उनको हत्याको निष्पक्ष छानबिन र दोषी पत्ता लगाउने काममा सधैं अलमल भइरह्यो । घटनाको एक सातापछि मृतकका दाइ वीरबहादुर राय यादवले जिल्ला प्रहरी कार्यालयमा ५ जनाविरुद्ध किटानी जाहेरी दर्ता गरे । उनले सर्फलाल भन्ने सर्फ महतो, जगन्नाथ राय यादव, शिवजी राय यादव, सोनफीलाल पासवान, महेश राय यादवविरुद्ध किटानी जाहेरी दिएका थिए । प्रहरीले सर्फलाल र जगन्नाथलाई अनुसन्धानका लागि भन्दै नियन्त्रणमा लियो तर अदालतबाट उनीहरूले सफाइ पाए । एमालेनिकट रहेका उपेन्द्रको केही माओवादी कार्यकर्तासँग पहिलो संविधानसभा निर्वाचनको दिन वादविवाद भएको थियो । उनको हत्यालाई केहीले त्यही राजनीतिक विवादसँग पनि जोडेर हेरे । घटनाको नौ वर्ष बितिसक्दा पनि बैरागीको हत्या रहस्यमै छ । उपेन्द्रका जेठा दाइ राजेन्द्रको पनि २०६० पुस २० मा गोली हानी हत्या गरिएको थियो । माओवादी सशस्त्र द्वन्द्व उत्कर्षमा रहेका बेला तत्कालीन एमालेका समर्थक राजेन्द्रको हत्यालाई राजनीतिक प्रतिशोधका रूपमा हेरिएको थियो । राजेन्द्र हत्याको प्रश्न पनि अनुत्तरित नै रह्यो । यादव परिवारका कान्छो भाइ वीरबहादुर दुवै दाइको हत्यारालाई कारबाही हुनुपर्ने त बताउँछन् तर गम्भीर अनुसन्धान हुनुपर्ने भनी सार्वजनिक रूपमा व्यक्त गर्न डराउँछन् । उनले भने, मलाई त बोल्न नि डर लाग्छ । ८ वर्षमा दुई जना दाजुको हत्या भयो । म के बोलूँ । दुई वर्षअघि देवाही गोनाही७ को वडाध्यक्षमा उठेर पराजित भएका वीरबहादुर आफ्ना दाइहरूको हत्याको रहस्य प्रहरी प्रशासनले खोतल्ला भन्ने विश्वास पनि गर्दैनन् । उनले भने, अब न्यायको आस पनि मरिसक्यो । अनुसन्धानको झन्झटमा पनि खोइ कसरी पो पर्नु ?राजेन्द्रका दुई छोरा र दुई छोरी अनि माइलो दाइ उपेन्द्रका दुई छोराको अभिभावकीय जिम्मेवारी वीरबहादुर आफंैले सम्हालिरहेका छन् ।राजेन्द्र र उपेन्द्रको जस्तै नसुल्झेका हत्याको लामो सूची जिल्ला प्रहरी कार्यालय रौतहटमा छ । छोरा ओसी अख्तरको न्यायको खोजीमा दौडँदा दौडँदै हत्या गरिएकी सरुअठाकी रुक्साना खातुनको पनि २०६४ चैत २७ मा गोली हानी हत्या भएको थियो । कहीँ न कतै राजनीतिक पृष्ठभूमि भएका व्यक्तिको हत्यामाथि निष्पक्ष छानबिन नहुने र राजनीतिक शक्ति केन्द्रका कारण अनुसन्धान प्रभावित हुने परम्परा रुक्सनाको घटनामा पनि देखियो । तत्कालीन माओवादीको दशक लामो सशस्त्र द्वन्द्वका अन्तिम वर्षहरूमा मध्य मधेसको रौतहट हिंसाको केन्द्र जस्तै बनेको थियो । राजनीतिक प्रतिशोधमा हुने व्यक्ति हत्याका घटना नियमित आकस्मिकता जस्तै भए । त्यसै शृंखलाको एउटा घटना थियो, २०६३ चैत ७ मा गौरको राइस मिलमा भएको नरसंहार । उक्त घटनामा २७ जना माओवादी कार्यकर्ताको घटनास्थलमै मृत्यु भएको थियो भने दर्जनौं घाइते भएका थिए । राजनीतिक वृत्तमा उदाउँदै गरेको उपेन्द्र यादव नेतृत्वको मधेसी जनअधिकार फोरमले गरेको आमसभा स्थलमै तत्कालीन माओवादीले पनि आमसभा गरेको थियो । एकै स्थानमा दुई फरक शक्तिबीचको आमसभा एकैछिनमा हिंसामा परिणत भयो र घटनास्थलमै दुई दर्जनभन्दा बढीको मृत्यु भयो । यो गम्भीर घटनामाथि न निष्पक्ष छानबिन सुरु भयो न त दोषीलाई कानुनी दायरामा ल्याउने प्रयास नै । राजनीतिक शक्ति केन्द्रको आडमा घटनालाई सामसुम पार्दै मृतकका परिवारहरूलाई आर्थिक सहायता दिएर न्यायको खोजी नगर्ने बनाइयो । घटनाको सूत्रधारका रूपमा तत्कालीन स्वतन्त्र सभासद बबन सिंहलगायत थुप्रै स्थानीय राजनीतिकर्मी मुछिए । तर स्वतन्त्र छानबिन राजनीतिक दबाबमा ओझेल पर्दै आयो । नरसंहारको १४ वर्षपछि पनि न पीडितका परिवार न्यायको पक्षमा बोल्ने अवस्थामा छन् न जिल्लाका कुनै राजनीतिकर्मी यो विषय उक्काउने पक्षमा देखिन्छन् । नागरिक समाज रौतहटका अध्यक्ष जगन्नाथ केशरीले राजनीतिक पक्षपोषणका आधारमा मुद्दालाई हेर्ने र शक्तिका आधारमा अनुसन्धानलाई प्रभावित पार्ने खेलले जिल्लामा दण्डहीनता बढेको बताए । कानुनी राज्यमा सबैलाई समान हुनुपर्ने हो । तर जिल्लामा कहिल्यै त्यस्तो देखिएन । ठूलाठूला काण्ड राजनीतिक प्रभावमा दबाइयो । त्यसले सामान्य जनतामा न्यायको अनुभूति हुनै दिएन, उनले भने । जघन्य हत्याका घटनामा पनि राजनीतिक सौदाबाजी गर्ने र कमजोर राज्य प्रणालीको फाइदा उठाउने परम्परा अझै नरोकिएको उनले बताए । केही वर्ष अघिसम्म छिमेकी विहारमा व्यक्ति हत्याका घटनाको शृंखला चलेको थियो तर कानुनी कारबाही बलियो पारिएपछि अवस्था सुध्रेको छ, उनले भने, राजनीतिक दबाबबिना स्वतन्त्र अनुसन्धान गर्ने हो भने यस्ता घटनामा कमी आउँछ ।देवाही गोनाही नगरपालिकास्थित तत्कालीन गोनाही निमाविका शिक्षक सुनील यादवको २०६५ कात्तिक ७ मा भएको हत्या पनि रहस्यमै छ । विद्यालयभित्रै अतिरिक्त कक्षा पढाइरहेका बेला अपरिचित समूहले उनलाई कक्षा बाहिर बोलाएर गोली हानेको थियो । शिक्षक सुनीलको कञ्चट, छाती र पाखुरामा गोली लागेको थियो । कक्षाकोठामा पढिरहेका विद्यार्थी चिच्याउँदै आत्तिँदै बाहिर निस्कँदा उनको प्राण उडिसकेको थियो । देवाही गोनाही९ धरहरी घर भएका सुनील तत्कालीन मधेसी जनअधिकार फोरमको भ्रातृ संगठन मधेसी शिक्षक फोरमका क्षेत्रीय सभापति थिए । उनको हत्यालगत्तै परिवारका सदस्यहरूले राजीव कुशवाहसहित ५ जनाविरुद्ध किटानी जाहेरी दिएका थिए । फरार रहेका आरोपितहरूलाई प्रहरीले पक्राउ त गर्यो, तर राजनीतिक दबाब र कानुनी छिद्रबीच उनीहरू सजिलै उम्किए । स्थानीयका अनुसार फोरम र तत्कालीन माओवादीबीचको राजनीतिक प्रतिशोधको भुंग्रोमा परेर सुनीलको हत्या भएको थियो । सुनीलको परिवारका सदस्यको मनमा अझै डर हटिसकेको छैन । कान्तिपुरको सम्पर्कमा आएका सुनीलको परिवारका केही सदस्य घटनाबारे बताउन पनि डराए । उनीहरूले असुरक्षाको कारण देखाउँदै बोल्न अनिच्छा प्रकट गरे । सुनीलका काका सुदामा राय यादवले भने, घटनापछिको दु:खको के कुरा गरूँ । हाम्रो दु:ख र चोट कसले पो सुन्ला र ? रौतहटका एसपी भूपेन्द्र खत्रीले नसुल्झिएका पुराना व्यक्ति हत्याका घटनाको फाइल पल्टाउने बताए । विगतमा राम्ररी अनुसन्धान नगरिएका वा दोषी पत्ता नलागेका घटनामाथि पुन: अनुसन्धान सुरु हुन्छ, उनले भने ।"
आलम थप ५ दिन थुनामा,रौतहट (कास) २०६४ चैत २७ मा भएको बम विस्फोटका घाइतेलाई इँटाभट्टामा हालेर मारेको अभियोगमा पक्राउ परेका पूर्वमन्त्री आलमलाई थप ५ दिन थुनामा राख्न जिल्ला अदालत रौतहटले सोमबार म्याद दिएको छ । न्यायाधीश चाणकमणि अर्यालको इजलासले अनुसन्धानका लागि म्याद थप गरेको हो ।आलमका तर्फबाट अदालतमा उपस्थित कानुन व्यवसायीले थुनामा राख्नु नपर्ने जिकिर गरेका थिए । पूर्वमन्त्री आलमलाई जिप्रकाको हिरासत कक्षबाट जिल्ला अदालत लैजाँदै गर्दा समर्थकले नाराबाजी गरेका थिए । आलमले आफ्ना समर्थकलाई कपोलकल्पित मुद्दामा फँसाइएको बताएका थिए । गत असोज २६ मा राजपुर छिर्ने शेख इद्रिस गेटबाट पक्राउ परेका आलममाथि कर्तव्य ज्यान मुद्दामा प्रहरीले अनुसन्धान जारी राखेको छ । १२ वर्ष पुरानो यो घटनामा सर्वोच्च अदालतको तारन्तार ताकेतापछि मात्रै प्रहरीले अनुसन्धान अगाडि बढाएको थियो । यसअघि जिल्ला सरकारी वकिलको कार्यालयले मुद्दा नचल्ने भन्दै गरेको निर्णयलाई महान्यायाधिवक्ताको कार्यालयले सदर गरेपछि मुद्दाको फाइल बन्द भएको थियो । महान्यायाधिवक्ता कार्यालयको निर्णयलाई सर्वोच्चले बदर गरेको सात वर्षपछि प्रहरीले आलमलाई पक्राउ गरी अनुसन्धान प्रक्रिया अगाडि बढाएको हो ।
१२ वर्षपछि पक्राउले अचम्मित छु,"कृष्णप्रसाद सिटौला, तत्कालीन गृहमन्त्रीकांग्रेस सांसद मोहम्मद आफताब आलमलाई घटनामा जोडेर १२ वर्षपछि पक्राउ गरिएको विषयले अचम्मित छु । म गृहमन्त्री छँदा अहिले आएको घटनाबारे सम्झना पनि छैन । प्रहरीले घटनाको जानकारी गराउने हो । तर अहिले मिडियामा आए जस्तो घटनाबारे मलाई जानकारी गराइएको सम्झना छैन । अपराधमा गृहमन्त्रीले नभएर प्रहरीले अनुसन्धान गर्ने हो । संविधानसभा निर्वाचनपछि ९ वटा सरकार बनिसक्दा यो विषय चर्चामा नआउनु र अहिले एकाएक आउनुले आश्चर्यमा परेको छु । संविधानसभा निर्वाचनपछि नै पुष्पकमल दाहाल प्रधानमन्त्री हुनुभयो । त्यसपछि माधव नेपाल हुनुभयो । माधवजी रौतहटकै हुनुहुन्छ । उहाँ प्रधानमन्त्री छँदासमेत यो विषय किन उठेन ? बाँकेमा कांग्रेसका जिल्ला सभापतिमाथि भएको आक्रमण, तनहुँमा कांग्रेस केन्द्रीय सदस्य मीनेन्द्र रिजालमाथिको आक्रमण प्रयास र अहिले रौतहटमा भएको घटनाले आशंका उब्जाएको छ । अदालतको निर्णय नआएसम्म आलमलाई पार्टीले दोषी करार गर्न सक्तैन । कांग्रेसका दिवंगत नेता सेख इद्रिस तराई र मुस्लिम समुदायमा लोकप्रिय हुनुहुन्थ्यो । अहिले त्यो परिवारमाथि जुन किसिमको आरोप लगाइएको छ, यसले मलाई गम्भीर बनाएको छ । अदालतले निर्णय नगरेसम्म आलम निर्दोष छन् ।"
तातोपानीमा नुहाउनेको भीड,"सिन्धुपाल्चोक (कास) शरीरको छालासम्बन्धी विभिन्न रोग निको हुने विश्वासमा अहिले भोटेकोसी गाउँपालिका२, तातोपानीस्थित तातोपानी धारामा नुहाउनेको भीड बढेको छ । चीन जोड्ने सस्माक्षेत्र तातोपानी बजारमा रहेको अविरल तातोपानी धारामा सडक, बिजुली, होटलजस्ता सबै पूर्वाधार सहज भएपछि नुहाउन आउने तीर्थालु र पर्यटक बढेको हो । काठमाडौं भक्तपुरबाट परिवारसहित आएका सुरबहादुर श्रेष्ठले आफ्नो छालासम्बन्धी रोगका लागि तातोपानी धारामा नुहाउन आएको बताए । यहाँ नुहाएर छाला, हड्डीको समस्या निको भएको मान्छे भेटे, त्यसैले पनि परिवारसँगै नुहाउन भनेर आएको हँु, साह्रै आनन्द लागेको छ, तातोपानी धारामा नुहाइरहेका उनले भने । शरीरको हाडजोर्नी र छाला दुखेपछि उनले स्वास्थ्यकर्मीको सल्लाह पनि लिएको सुनाए । तातोपानी धारामा नुहाएर फर्केका धेरैको अनुभव सुनेपछि श्रेष्ठ प्रयोगात्मकका लागि भने पनि परिवारसाथ आए । छिमेकीको दस जनाको समूहसँगै तातोपानी नुहाउन आएका चितवन गवाईका महेश भण्डारीले तातोपानीमा नुहाएपछि शरिर हलुका भएको महसुस गरे । शरीरको माथिल्लो भाग दुखिरहन्थ्यो, नुहाएपछि एकदमै फुर्तिलो लागिरहेको छ, साँच्चिकै नुवाएलगत्तै दुखाइ हराएको छ, उनले भने । प्राकृतिक रूपले नै ४४ डिग्री सेन्टिग्रेडको तातोपानी आउने यहाँको पानीमा स्नान गर्न भनेर आउने विदेशीभन्दा स्वदेशीको संख्या दिनहँु बढ्दो छ । दिनहुँ तीन सयभन्दा बढी पर्यटक नुवाएर फर्कने भएकाले त्यसको व्यवस्थापनमा जुटिरहेको तातोपानी धारा निर्माण सुधार समितिका अध्यक्ष अमृत खड्काले बताए । ०५० देखि हालसम्म अध्यक्ष बनेका खड्काका अनुसार पारिवारिक, सामूहिक रूपमा नुहाउन ७ वटा धारामध्ये महिला र पुरुषको लागि अलग रहेको छ । बाथरोगी, अलग्गै नुवाउन इच्छुकलाई स्विमिङ पुलको समेत व्यवस्था गरिएको छ, उनले भने । भूकम्पअघि तातोपानीको बाटो प्रयोग गरेर वार्षिक ५० हजारभन्दा बढी विदेशी पर्यटक आउनेजाने गर्थे । जसमध्ये ४० हजारभन्दा बढी पर्यटक चीनका हुन्थे । तातोपानी नाका बन्द भएपछि सो बाटो भएर भारतलगायत मुलुकका तीर्थयात्रीले चीनको स्वशासित क्षेत्र तिब्बतको कैलाश मानसरोबर भ्रमण गर्न पाएका छैनन् । भूकम्प, भोटेकोसी बाढीपछि बर्सेनि ठूलो संख्यामा तातोपानी धारा नुवाउन आउने आन्तरिक पर्यटकको संख्यामा भारी गिरावट आएको थियो । अघिल्लो वर्ष पाँच हजार आन्तरिक पर्यटकले तातोपानी धारामा मेला भरेको तातोपानी धारा निर्माण सुधार समितिले जनाएको छ । अब भने पर्यटक आउने क्रम पुरानै अवस्थामा फर्केको छ, उनले भने । भूकम्प र भोटेकोसी बाढीले तातोपानी धारा क्षतिग्रस्त भएसँगै यहाँ भागभाग मच्चिएको थियो ।"
बिरामीको मृत्युपछि अस्पतालमा तनाव,"(चितवन)  चितवन मेडिकल कलेजमा उपचारका क्रममा बिरामीको मृत्यु भएपछि मृतकका आफन्तले विरोध प्रदर्शन गरेका छन् । आइतबार बिहानैदेखिको प्रदर्शन साँझ पौने ५ बजेतिर तनावग्रस्त बनेको थियो । अस्पताल परिसर पस्ने गेट र भवन छिर्ने मुख्य ढोकामै ढुंगामुढा प्रहार गरेर तोडफोड भएको छ । तोडफोडपछि प्रहरीले भीड नियन्त्रण गर्न अश्रुग्यास प्रहार गरेको थियो । अश्रुग्यासले अस्पतालभित्र बिरामीलाई समेत असर गरेको छ । नवलपुरको मध्यविन्दु नगरपालिका ९ चोरमारा वसन्तपुरकी आशा ज्ञवालीको उपचारका क्रममा मृत्यु भएको हो । पिनासको उपचारका लागि आएकी उनको असोज २७ गते नाकको शल्यक्रिया भएको थियो । मृतकका श्रीमान् टुकनारायण ज्ञवालीका अनुसार शल्यक्रियापछि आशाको अवस्था बिगँ्रदै गएको र शनिबार दिउँसो चिकित्सकले उनलाई मृत घोषणा गरेका थिए । नाकको सामान्य शल्यक्रिया गर्दा पनि बिरामीको मृत्यु भएको भन्दै आफन्तहरू आक्रोशित बनेका हुन् । उनीहरूले उपचारमा अस्पतालबाट लापरबाही भएको भन्दै आइतबार दिउँसोबाट अस्पतालअगाडि प्रदर्शन गरेका थिए । आफन्त र अस्पताल प्रशासनबीच वार्ता भइरहेका बेला एक्कासि ढुंगामुढा हुन भएको हो । वार्ता भइरहेको थियो । प्रदर्शन पनि शान्तिपूर्ण नै थियो । तर एकाएक वातावरण बिग्रियो । कसैले लौ कुरा मानेनन् रे भन्न थाले । त्यसपछि अचानक कुटपिट र ढुंगामुढा हुन थाल्यो । प्रहरीमाथि नै मान्छेहरू जाइलाग्न थाले, प्रदर्शनका बेला नजिकै रहेका प्रहरी निरीक्षक दयाकृष्ण भट्टले भने । स्थिति तनावग्रस्त बनेपछि अश्रुग्यास प्रहार गरेको चितवन प्रहरीले जनाएको छ । अश्रुग्यासले अस्पतालभित्रका बिरामीलाई समेत असर गरेको थियो । चितवन प्रहरीका प्रवक्ता डीएसपी एकनारायण कोइरालाका अनुसार ४० राउड अश्रुग्यास प्रहार भएको थियो । तोडफोड गरेको आरोपमा १२ जना पक्राउ परेका छन् । प्रहरीतर्फ ५६ जना घाइते भएको पनि डीएसपी कोइरालाले बताए ।"
मेडिकलमा सिलबन्दी,"मकवानपुर (कास) सरकारी स्वास्थ्य संस्थाले नि:शुल्क रूपमा वितरण गर्नुपर्ने औषधि हेटौंडाको मेडिकलमा बिक्री वितरण भएको पाइएको छ । सरकारबाट सरकारी स्वास्थ्य संस्थालाई प्राप्त औषधि सशुल्क बेचेको पाइएपछि हेटौंडा२ स्थित शाह मेडिकल हलमा आइतबार सिलबन्दी गरिएको छ । विभिन्न क्षेत्रबाट नियमितजसो गुनासो आएपछि जिल्ला प्रशासनले सरोकारवाला पक्षलाई साथमा लिई मेडिकलमा अनुगमन गरेको थियो । अनुगमनको क्रममा नि:शुल्क वितरण गर्नुपर्ने औषधि सशुल्क बिक्री गरेको र मेडिकलमा त्यस्ता औषधिको स्टकसमेत पाइएपछि सिलबन्दी गरिएको हेटौंडा उपमहानगरपालिकाका नगर स्वास्थ्य समन्वय एकाइका प्रमुख सुपेन्द्र कार्कीले जनाए । जनगुनासो आएपछि हामीले अनुगमन गरेका हौं । यसअघि पनि विभिन्न मेडिकलको अनुगमन गरेका थियौं, जिल्ला प्रशासन कार्यालयका सहदेव आचार्यले भने । शाह मेडिकलले झाडापखाला लागेको अवस्थामा प्रयोग गरिने शक्तिजल नेपाल सरकारबाट नि:शुल्क वितरण गरिने भनि लेखिएकोलाई कालो रङको मार्करले केरेर प्रतिगोटा १० रुपैयाँका दरले बेचिरहेको फेला परेको थियो । अनुगमनका क्रममा नि:शुल्क वितरण गरिने अन्य तीनचार प्रकारका औषधि पनि बरामद गरिएको अनुगमन टोलीमा रहेका उपभोक्ता हित संरक्षण मञ्च नेपालका वासु खतिवडाले जनाए ।"
जोखिमपूर्ण ढुंगो हटाइँदा गाउँले ढुक्क,"(गणेस्थान, सिन्धुली)  सुनकोसी गाउँपालिका १ गणेस्थान बेसारेकी ७५ वर्षीया सुकमाया मोक्तानलाई यतिखेर सहज भएको छ । नेपालीहरूको महानचाड बडादसैंसमेत अरूको घरमा मनाउन पर्दा उनलाई कम्ता दु:ख लागेको थिएन । चाडबाड नै थातथलो छोडेर बाहिर मनाउन पर्ने गरी दु:ख दिने ढुंगालाई फोडेर तह लगाएपछि सुकमायालगायत सिंगो गणेस्थानवासीलाई यतिखेर शान्ति मिलेको छ । कतिखेर ढुंगा झरेर किच्ने हो भन्ने सधैंको त्रास थियो, सुकमायाले भनिन्, अनाहकमा मरिने चिन्ताले वर्षौंदेखि हामीलाई सताइरहेको थियो । कहिले छिमेकीकोमा त कहिले ओडारमा समेत रात काटियो । दसैंअगाडिको वर्षाद्ले ढुंगा उप्किएपछि बढी त्रासदीमा उनीहरू थिए । सुकमायाकै श्रीमान् ८० वर्ष पुग्न लागेका खड्गबहादुरले ढुंगाका कारण धेरै दु:ख पाएको सुनाए । घरको सिधा माथि जंगलमा घरभन्दा ठूलो एउटा अजंगको ढुंगा थियो । ६ दशकअघिदेखि नै गणेशस्थानमा घरजम गरेर बसेका खड्गबहादुरलाई त्यसको मतलब थिएन । उनीहरूको दैनिकी चलिरहेको थियो । ०७२ को भूकम्पले पनि ढुंगा डेग चलेको थिएन । अब ढुंगा खस्दैन भन्नेमा उनी ढुक्क थिए । तर दसैं नजिक भएको वर्षादले ढुंगा उप्किएर सरेपछि भने उनीलगायत पूरै गाउँमा सन्त्रास छायो । ढुंगा २ मिटर जति सरेपछि जुनसुकै बेला खस्छ भनेर हामी त्रासमा थियौं, खड्गबहादुरले भने, त्यो ढुंगा खसेको भए धेरै ठूलो क्षति हुने निश्चित थियो । खड्गबहादुरको परिवारले घ्याम्पेखोला पारि काभ्रेको रोशी गाउँपालिकाको बाँसघारीमा रहेको सम्धीको घरमा शरण लिएर यसपालिको दसैं मनाए । अघिपछि दिउँसो काम गरेर राति छिमेकीको घरमा सुत्न जाने गरेका उनीहरू दसैं भने चिन्तामुक्त भएर मनाउन घरपरिवारका सदस्य, बस्तुभाउ र चाहिने अन्नपात, लत्ताकपडा लिएर नै घर छाडेका थिए । बर्दबहादुर गणका सेनाले साता लगाएर ढुंगा फोडेर गणेशस्थानलाई यतिखेर सुरक्षित बनाएको छ । फुटाएर तह नलगाउँदा स्थानीयहरू दैनिक ढुंगाको अवस्था बुझ्न जंगल जाने गर्थे । छिमेकी गाउँका वासिन्दा तथा सुनकोशी गाउँपालिकाका उपाध्यक्ष दिर्वुसिङ मोक्तानलाई ढुंगाका कारण गाउँ नै विस्थापित हुने सुनाएपछि स्थानीय प्रहरी चौकी हँुदै जिल्ला प्रशासन कार्यालयमार्फत सेनाको बर्दबहादुर गणमा खबर पुग्यो । बेसारे गणेस्थानका बासिन्दालाई सुरक्षित गर्न जोखिम मोलेर ढुंगा फोडेर हटाएको बर्दबहादुर गणका गणपति राजीव थापाले बताए । भन्छन्, ढुंगा उप्किएर सरेकाले पार्टपार्ट गरेर फोरियो । एकैपटक फुटाउँदा गाउँमा क्षति हुने सम्भावना थियो । अहिले गणेस्थानका २१ घरपरिवार आफन्तको शरण र ओडारको बासबाट मुक्त भएका छन् । उनीहरूले गाउँमै रहेको गणेस्थान मन्दिरमा ढुंगा झरेर घरपरिवार तथा गाउँमा क्षति नहोस् भनेर भाकलसमेत गरेका थिए । बीपी राजमार्गको नेपालथोकबाट घ्याम्पेखोला हुँदै करिब १० किलोमिटर माथितिर गएपछि गणेस्थान पुगिन्छ ।"
अस्ट्रियाली पर्यटकको मृत्यु,धादिङ (कास) ट्रेकिङका लागि अस्ट्रियाबाट आएका एक पर्यटकको रुबीभ्याली १ सोम्दाङमा मृत्यु भएको छ । ७० वर्षीय बिल्हेम विहिन्डरको शनिबार साँझ मृत्यु भएको हो । चार साथीसहित रसुवाको पार्वती कुण्डबाट रुबीभ्याली हुँदै गोरखा जान आएका उनी ३२ सय मिटर उचाइको सोम्दाङमा टेन्ट हालेर बसेका थिए । त्यहाँ आँगनमा लडेका उनको नाकबाट रगत आएको थियो । सोही अवस्थामा उनको मृत्यु भएको हो । शव आइतबार हेलिकप्टरबाट काठमाडौं पठाइएको छ । विहिन्डरलाई ह्दयाघात भएको हुन सक्ने जिल्ला प्रहरी प्रमुख राजकुमार बैदवारले बताए ।
१२२ किलो गाँजासहित पक्राउ,मकवानपुर (कास) मकवानपुरको राक्सिराङ१ का प्रकाश मोक्तानलाई १२२ किलो गाँजासहित प्रहरीले नियन्त्रणमा लिएको छ । प्रहरी उपरीक्षक मुकेशकुमार सिंंहका अनुसार मोक्तानले ६ वटा सेतो प्लास्टिकको बोरामा प्याक गरेर आफ्नो घरको कुनामा गाँजा लुकाएर राखेका थिए । मोक्तानले बाहिरका व्यापारीलाई बिक्री गर्नका लागि स्थानीयवासीसँग गाँजा खरिद गरेर राखेका थिए ।
वाग्मतीमा पानी बगाउन शिवपुरीमा बाँध,"(काठमाडौं)  वाग्मती नदीमा प्रतिसेकेन्ड ४० लिटर पानीको बहाव बढाउन करिब २१ सय मिटर उचाइको शिवपुरीमा बाँध निर्माण कार्य अघि बढाइएको छ । सुक्खायाममा पानीको बहाव बढाउन सरकारले यस्तो योजना बनाएको हो । शिवपुरी नागार्जुन निकुञ्जको मध्यभाग धाप क्षेत्रमा वर्षा तथा जमिनबाट ८ लाख ५० हजार घनमिटर पानी बाँधमा संकलन गरिनेछ । सहरी विकास मन्त्रालयले दुई वर्षभित्र सुक्खायाममा प्रतिसेकेन्ड ४० र शिवरात्रिलगायत विशेष दिन प्रतिसेकेन्ड ४ सय लिटर पानी बगाउने गरी बाँध निर्माण गर्न लागेको हो । बाँधको निर्माण भने आउँदो वैशाखमा सम्पन्न हुनेछ । ७५ प्रतिशत काम सम्पन्न भइसकेको छ, वाग्मती सिँचाइ युनिटका प्रमुख नारायणप्रसाद सुवेदीले भने, साउनभदौमा पानी जम्मा हुन्छ, अर्को वैशाखमा वाग्मतीमा बाँधमा जम्मा भएको पानीसमेत बगाउँछौं । यहाँ सिमसार क्षेत्र र पानीका स्रोत धेरै भएकाले बाँध निर्माण हुनेबित्तिकै पानीको बहाव बढ्ने अधिकार सम्पन्न वाग्मती एकीकृत विकासका आयोजना प्रमुख लीला ढकालले बताए ।ग्वान्जाउलामारमण ठेकेदार कम्पनीले करिब ५२ करोड रुपैयाँको लागतमा बाँध निर्माण गरिरहेको छ । मुहानमा दुईवटा बाँध निर्माण हुनेछन् । सुक्खायाममा माथिल्लो बाँधबाट प्रतिसेकेन्ड ४० लिटर र नागमती बाँधबाट प्रतिसेकेन्ड ४ सय लिटर पानी बगाइने योजना छ । धाप क्षेत्रमा निर्माणाधीन बाँधले १४ हेक्टर जमिन ओगटेको छ । ५० हेक्टर जमिन ओगटेको नागमतीमा ९० मिटर उचाइको बाँध निर्माण हुनेछ । यसले ८० लाख घनमिटर पानी जम्मा गर्ने क्षमता राख्नेछ । उक्त बाँध क्षेत्रमा पर्ने रूखबिरुवा कटान गर्न वन मन्त्रालयमा अन्तिम स्वीकृतका लागि प्रतिवेदन पेस भएको छ । माथिल्लो धापदेखि कटवाल दहसम्म अधिकार सम्पन्न वाग्मती एकीकृत विकास समितिले स्वच्छता कायम राख्न विभिन्न भौतिक पूर्वाधार निर्माणसमेत गर्दै आएको छ । उक्त बाँध स्थलको एन्टुरा र टीएमएस नेपालले सम्भाव्यता र विस्तृत अध्ययन गरेका हुन् ।आयोजना प्रमुख ढकालले दुइटै बाँध निर्माण भएपछि यो क्षेत्र पर्यटकीय गन्तव्यका रूपमा निकै महत्त्वपूर्ण हुने बताए । यो स्थान नुवाकोट, काठमाडौं र सिन्धुपाल्चोकको सीमामा पर्छ । यति उचाइमा ताल निर्माण हुनु निकै ठूलो कुरा हो, ढकालले भने, उत्तरतिर हिमशृंखला देखिन्छन्, नजिकै चिसापानी बजार छ । यो ट्रेकिङ रुट पनि भएकाले निकै आकर्षक गन्तव्य हुन्छ । बूढानीलकण्ठचिसापानीझुलेजरसिंहपौवाकात्तिके भन्ज्याङ हुँदै नगरकोटसम्मको यो ट्रेकिङ रुट हो । यहाँबाट सुन्दरीजलमूलखर्कझुले हुँदै नगरकोट जान र चिसापानी हुँदै बूढानीलकण्ठ भएर आउन सकिन्छ । बागद्वारबाट उत्पत्ति भएर कटवाल दहसम्मको नदीको लम्बाइ ४४ किलोमिटर छ । वाग्मतीको पानी शुद्ध र सफा बनाउन त्यसै किसिमले पूर्वाधार विकास भइरहेको ढकाल बताउँछन् । अधिकांश क्षेत्रमा हरित उद्यानलगायत विभिन्न भौतिक संरचना निर्माणको प्रक्रिया तीव्र रूपमा बढेको उनले जानकारी गराए । समितिकी सदस्य माला खरेल दुवै बाँध निर्माण भए वाग्मती नदीको शुद्धता आफंै कायम हुनेमा विश्वस्त छिन् । पानी नदीको मुख्य विशेषता हो, त्यसकारण बहाव बढ्नेबित्तिकै नदी सफा हुन्छ, बाँध निर्माणस्थल धापमा भेटिएकी खरेलले भनिन्, वाग्मतीको स्वरूप चाँडै फेरिन्छ । भूकम्पीय जोखिमका हिसाबले पनि निर्माणाधीन र प्रस्तावित नागमती बाँध बलियो भएको आयोजनाका सिँचाइ युनिट प्रमुख सुवेदीले बताए । कुलेखानी बाँधजस्तै ढुंगा र चट्टानको बेसमा रक बाँध बनिरहेको छ, उनले भने । सुवेदीका अनुसार निर्माण क्रममा निकुञ्जका २८ सय रूख काटिएका छन् । काटिएका रूखको सट्टा ७० हजार नयाँ बिरुवा रोप्ने तयारी छ । ४० लिटर प्रतिसेकेन्ड पानीको बहाव बढाउन सके वाग्मती सरसफाइ अभियानले समेत सार्थकता पाउने उनको भनाइ छ । वाग्मती सरसफाइ अभियन्ता कञ्चन रावतले दुवै बाँध निर्माण भए नदीमा शुद्ध पानी पाइने र पर्यटकीय हिसाबले धाप निकै आकर्षक बन्ने बताइन् ।आयोजनाले गोकर्ण ब्यारेजदेखि सिनामंगल क्षेत्रको करिब १४ किमि क्षेत्रमा हरित उद्यान बनाउन सुरु गरेको छ । एसियाली विकास बैंक (एडीबी) को सहयोगमा परम्परागत शैलीको हरित उद्यान प्रक्रिया थालिएको हो । नदी र सडकबीचको खाली १० मिटर भागमा हरित उद्यान निर्माण गरिनेछ ।"
मिनीट्रकको स्वरूप बदलेर उपभोक्ता ठगी,"भक्तपुर (कास) निर्माण सामग्री ढुवानी गर्ने मिनीट्रकको स्वरूप बदलेर उपभोक्ता ठगी गरिएको पाइएको छ । बालुवा, गिट्टी, चिप्स, इँटालगायत निर्माण सामग्री ओसारपसार गर्ने मिनीट्रकको ढाला काटेर, पिँध बढाएर डिपो सञ्चालकले उपभोक्ता ठगी गरेका हुन् । कम्पनीले बनाएको स्वरूप बदलेर निर्माण सामग्रीमा ठगी गर्ने ३४ मिनीट्रक प्रहरीले नियन्त्रणमा लिएको छ । महानगरीय प्रहरी परिसर भक्तपुरले ९, जगाती वृत्तले १२ र थिमि वृत्तले निर्माण सामग्री ओसारपसार गर्ने १३ मिनीट्रक नियन्त्रणमा लिएर कारबाही थालेको भक्तपुर प्रहरी प्रमुख एसपी सबिन प्रधानले बताए ।ढाला काटिएका, गाडीभित्र बक्स बनाएर कम परिमाण अट्ने गरी स्वरूप फेरिएका मिनीट्रक चालकसहित नियन्त्रणमा लिएको प्रहरीले जनाएको छ । अधिकांश मिनीट्रकको ढाला काटिएको छ, एसपी प्रधानले भने, स्वरूप नै परिवर्तन गरेर डिपो सञ्चालकले कम सामान अट्ने गरी काठ, फलामे पाता राखेर ढलान गरेको भेटियो । एकपटकमा प्रतिमिनीट्रक एक सय क्युफिट गिट्टी, बालुवा, चिप्स हुनुपर्नेमा डिपो सञ्चालकले ६५ देखि ७० क्युफिट मात्रै लोडअनलोड गर्ने गरेको प्रारम्भिक अनुसन्धानबाट खुलेको प्रहरीको भनाइ छ । काठ, फलाम, सिमेन्टको प्रयोग गरी ३ देखि ५ इन्चसम्म मिनीट्रकको ढालाको सतह बढाएको पाइएको छ । उपभोक्ता हित संरक्षण मञ्च भक्तपुरका अध्यक्ष केशवप्रसाद शर्मा डिपो सञ्चालकबाट भएको ठगीमा आम उपभोक्ता पीडित भएको बताउँछन् । यस्तो ठगीमा ठूला निर्माण कम्पनीभन्दा साना घर बनाउने, तला थप्ने तथा सानो लगानीका निर्माणका उपभोक्ता ठगिने गरेका छन्, उनले भने, स्थानीय डिपो सञ्चालक र टोले गुन्डाका कारण उपभोक्ता वर्षौंदेखि ठगिएका छन् । उपत्यकामा सञ्चालित ९९ प्रतिशत डिपो सञ्चालकले गाडीको ढाला काट्ने र पिँध बढाएर उपभोक्ता ठगी गर्ने गरेको एक बालुवा व्यवसायीले बताए । उनका अनुसार डिपो सञ्चालकले प्रतिमिनीट्रक ३० देखि ३५ क्युफिट निर्माण सामग्रीको परिमाण कम गर्ने गर्छन् ।भक्तपुर प्रहरीले मिनीट्रक नियन्त्रणमा लिए पनि डिपो सञ्चालकको पहिचान गरी कारबाही गर्न भने सकेको छैन । नियन्त्रणमा लिइएको गाडी चालकलाई ठगी मुद्दामा अनुसन्धान भइरहेको एसपी प्रधानले बताए ।"
टेकुमा फोहोर जम्मा गर्न नपाइने,"काठमाडौं (कास) टेकुस्थित ट्रान्सफर स्टेसनमा अब फोहोर जम्मा गर्न नपाइने भएको छ । फोहोर संकलन गरेर ल्याइएको दिन नै डम्पिङ साइटमा पुर्याइसक्नुपर्ने काठमाडौं महानगरका प्रमुख प्रशासकीय अधिकृत केदार न्यौपानेले बताए । महिनौंदेखि जम्मा भएको करिब तीन मेट्रिक टन फोहोर आइतबार उठाएर ओखरपौवा पुर्याइएको थियो । सो क्रममा अधिकृत न्यौपानेसहित महानगरपालिकाको वातावरण विभागका अधिकारी स्टेसन पुगेका थिए । फोहोर उठाइसकेपछि उक्त ठाउँ पखालेर फिनेल र चुना छर्किइएको वातावरण विभागले जनाएको छ । स्टेसन भनेको एक छिन बिसाउने, नमिलेको फोहोर मिलाउने ठाउँ मात्र हो, न्यौपानेले भने, प्राविधिक समस्या भए मात्र एक दिनसम्म राख्न सकिन्छ, अर्को दिन डम्पिङ साइटमा पठाइहाल्नुपर्छ ।सहरका सडक र गल्लीगल्लीमा पुगेर फोहोर जम्मा गरेपछि ट्रान्सफर स्टेसनमा ल्याउने गरिएको छ । संकलित फोहोरलाई ठूला सवारीसाधनबाट ल्यान्डफिल साइटमा पुर्याउने गरिन्छ । कुनै एक ठाउँमा समस्या भयो भने त्यसको चाप सीधै स्टेसनमा पर्दा फोहोर थुप्रिन्छ । स्टेसनलाई सधैं सफा राख्न अझ प्रयास गरिने वातावरण व्यवस्थापन विभागका प्रमुख हरिकुमार श्रेष्ठले बताए । फोहोर उत्पादनदेखि अन्तिम व्यवस्थापन गर्ने प्रणालीमा सबै जिम्मेवार भए फोहोर व्यवस्थापन सजिलो हुने उनको भनाइ छ । टेकुमा सञ्चालित ट्रान्सफर स्टेसन करिब ३९ रोपनी जग्गामा छ । त्यसमध्ये ३० रोपनी क्षेत्रफलमा फोहोर व्यवस्थापनमा प्रयोग हुने सवारी राख्ने तथा फोहोर ट्रान्सफर गर्ने गरिएको छ । अब महानगरले बाँकी क्षेत्रमा हरियाली बगैंचा बनाएर फोहोरबाट हुने नकारात्मक प्रभाव घटाउने योजना अघि सारेको छ । विभागले २०७२ भदौमा पनि ट्रान्सफर स्टेसनलाई फोहोर शून्य बनाएको थियो ।"
साझाको विद्युतीय बस खरिद अन्योलमा,"(काठमाडौं)  साझा यातायातको विद्युतीय बस खरिद योजना अन्योलमा परेको छ । असार मसान्तमा भौतिक पूर्वाधार तथा यातायात मन्त्रालयले तीन अर्ब र ललितपुर महानगपालिकाले साढे दुई करोड रुपैयाँ साझालाई दिएको थियो । प्रदेश ३ सरकारले ३० करोड र काठमाडौं महानगरपालिकाले १० करोड रुपैयाँ दिने भने पनि साझाले पाइसकेको छैन ।यातायात मन्त्रालयले साझालाई बस खरिदको टेन्डर प्रक्रिया रोक्न एक महिनाअघि पत्राचार गरेको थियो । त्यसयता साझाले प्रक्रिया अगाडि बढाउनेबारे मन्त्रालयलाई दुईपटक पत्र पठाइसकेको छ । साझाले प्रगति विवरण नबुझाएको भन्दै तत्काल टेन्डर प्रक्रिया रोक्न मन्त्रालयले असोज १ गते पत्राचार गरेको थियो । मन्त्रालयले कुनै प्रतिक्रिया नदिएपछि अन्योल सिर्जना भएको हो । बस खरिदका लागि टेन्डर प्रक्रिया अगाडि बढाउन साझाले यातायात मन्त्रालय, यातायात विभाग, काठमाडौं महानगरपालिका, नेपाल विद्युत् प्राधिकरणका प्रतिनिधि र खरिद प्रक्रियासम्बन्धी विज्ञसमेत गरी सात सदस्यीय समिति गठन गरेको थियो । साझाका कार्यकारी निर्देशक भूषण तुलाधरले समितिमा मन्त्रालयका प्रतिनिधि पनि भएकाले छुट्टै रिपोर्ट बुझाउन आवश्यक नरहेको बताए । यद्यपि मन्त्रालयको पत्र प्राप्त भइसकेपछि प्रगति विवरणसहित दुईपटक पत्र पठाइसकेका छौ, उनले भने, मन्त्रालयका सचिवसँग कुरा भइरहेकै थियो । प्रगति विवरण बुझाउनेबारे मन्त्रालयले मौखिक, लिखित केही जानकारी गराएको थिएन ।यसबारेमा बुझ्न खोज्दा यातायात मन्त्रालयका सचिव देवेन्द्र कार्की फोन सम्पर्कमा आउन चाहेनन् । विभागका महानिर्देशक गोगनबहादुर हमालले भने आफू सरुवा भएर आएको दुई महिना मात्र भएकाले केही जानकारी नभएको बताए । म आएदेखि एकपटक पनि बैठक बसेको छैन, उनले भने । मन्त्रालयले साझालाई रकम दिँदा स्फेसिफिकेसन (खरिद गर्न लागेको बसको विस्तृत विवरण) पनि दिएको थियो । तर, साझाले बस खरिद गर्न बनाएको समितिले उक्त स्फेसिफिकेसन परिमार्जन गर्यो । स्फेसिफिकेसन परिमार्जन गरेकाले पनि चित्त नुबझेको सरकारी अधिकारीको भनाइ छ । तर, साझाले भने मन्त्रालयका प्रतिनिधि नै समितिमा भएकाले स्फेसिफिकेसन परिमार्जन गर्न छुट्टै मन्त्रालयसँग बुझिराख्नु नपर्ने बताएका छन् । साझाका कार्यकारी निर्देशक तुलाधरले मन्त्रालयले दिएको स्फेसिफिकेसनको मुनिपट्टि यो खाका मात्र हो भनी लेखिएकाले पनि परिमार्जन गर्न सकिने तर्क गरे । स्फेसिफिकेसन अपुरो पनि छ । आवश्यकता हेरेर विज्ञसँगको छलफलमा स्फेसिफिकेसन परिमार्जन गर्न सकिन्छ, उनले भने ।"
ठगी गर्ने ६ जना पक्राउ,"काठमाडौं (कास) महानगरीय प्रहरी परिसर काठमाडौंले एक किलो नक्कली सुन देखाई ठगी गरेको आरोपमा छ जनालाई पक्राउ गरेको छ । पक्राउ पर्नेहरूमा सिन्धुपाल्चोक बाह्रबिसे२ घर भई कपन बस्ने ४१ वर्षीय मंगले तामाङ, २६ वर्षीय सुजन रसौली, ३३ वर्षीय विष्णुबहादुर राउत, ३१ वर्षीय नवराज राउत, २३ वर्षीय किरण लामा र रामेछाप दोरम्बा गाउँपालिका२ का ३१ वर्षीय रोशन बुढामगर छन् । प्रहरीले उनीहरूलाई कपन नीलोपुलबाट पक्राउ गरेको हो । उक्त नक्कली सुन देखाई ५० लाख रुपैयाँमा बिक्री गर्न लागेको सूचनाको आधारमा पक्राउ गरेको प्रहरीले जनाएको छ । उनीहरूको साथबाट ६ थान मोबाइलसमेत बरामद भएको छ ।"
मल्लको मनोमानी,"सुदूरपश्चिम प्रदेश प्रमुख मोहनराज मल्लले ३६ वर्षअघि अरूका लालपुर्जा बैंकमा राखेर लिएको ऋण नतिर्दा कैलालीका ४० किसान दोब्बर रकम बुझाएर आफ्नै जग्गा निखन्न बाध्य भए । एक त यत्रो वर्षसम्म जग्गा रोक्का रहनु, त्यसैमाथि अहिले आएर नाहकमा आफ्नो जग्गा आफैंले किन्न पर्नु । श्रमजीवी किसान यस्तो दोहोरो मारमा परेका छन् । तर उनीहरूका पीडा बुझिदिनु त परै, कसैले सुनिदिएकोसम्म छैन । यसबारे भलिभाँती जानकार भए पनि प्रदेश र केन्द्र दुवै सरकार मूकदर्शक मात्र बनिरहेका छन् । मल्ल परिवारले २०४१४२ सालतिर कति किसानलाई ललाइफकाइ त कतिलाई धम्क्याएर पुर्जा धितो राखी नेपाल बैंकबाट ९८ लाख ५३ हजार रुपैयाँ ऋण लिएको थियो । त्यसको साँवाब्याज नतिरेपछि २०४७ सालदेखि मल्ल परिवार त कालोसूचीमा पर्यो नै, किसानका लालपुर्जा पनि बैंकमा रोक्का भयो । उनीहरूले आफ्नै जग्गा अंशबन्डा गर्न पाएनन् । किनबेच पनि हुन सकेन । मल्ल परिवारले भजनी राइस मिल, मनुवा राइस मिल, दुष्यन्त राइस मिल र मालिका ट्रेड सेन्टरका नाममा ऋण लिएको थियो । ती कम्पनी अहिले बन्द छन् । पटकपटक ताकेता गर्दा पनि मल्ल समूहले ऋण नतिरेपछि किसानहरू आफ्नो जग्गा आफंै किन्न बाध्य भएका हुन् । तीमध्ये धेरै किसान यस्ता छन् बाजेले धितो राख्न दिएको जग्गा नातिले फुकुवा गर्दै छन् । उनीहरूले अब केही दिनमै आफ्ना लालपुर्जा पाउँदै छन् । अहिलेसम्म ५२ किसानको साढे १ बिघादेखि २२ बिघासम्म जग्गा बैंकमा रोक्का थियो । मल्लले खाएको ऋण भुक्तानी गरी किसानले जग्गा फिर्ता गरिरहँदा मल्ल स्वयं भने ढुक्कैले सुदूरपश्चिम प्रदेशको सबैभन्दा उच्च पदमा आसीन छन् । जबकि, तत्कालीन शेरबहादुर देउवा नेतृत्वको सरकारले २०७४ माघमा प्रदेश प्रमुखमा उनलाई गरेको नियुक्त नै संविधान र कानुनविपरीत छ । संविधानको धारा १६४ को व्यवस्थाअनुसार कुनै व्यक्ति प्रदेश प्रमुखका लागि योग्य हुन संघीय सांसद हुन आवश्यक सबै योग्यता पूरा भएको र कुनै पनि कानुनले अयोग्य नभएको हुनुपर्छ । बैंकको ऋण नतिरेर कालोसूचीमा रहेको व्यक्ति प्रदेश प्रमुख हुन कानुनत: अयोग्य ठहरिन्छ । तर २८ वर्षदेखि कालोसूचीका ऋणी रहेका व्यक्तिलाई देउवा सरकारले प्रदेश ७ को नेतृत्व सुम्पिदियो । प्रदेशमा कानुनको पालना र सुशासन कायम राख्नमा प्रमुख जिम्मेवार र आदर्श बन्नुपर्ने व्यक्तिले नै कानुनको अवज्ञा गरिरहेको छ भने अरूको हालत के होला ? आफैं कानुन पालना नगर्ने व्यक्तिबाट विधिको शासन स्थापित होला भनेर प्रदेशवासीले कसरी अपेक्षा गर्ने ? मल्ल परिवारले बैंकबाट लिएको ऋणको साँवा र ब्याज एकमुस्ट हिसाब गर्दा करिब ४० करोड रुपैयाँ पुग्छ । यो सर्वसाधारण जनताको पैसा हो । नागरिकले मिहिनेत गरी कमाएको पैसा बैंकमा निक्षेप गर्छन् । त्यही पैसाबाट बैंकले ऋण दिने हो । ऋणीले ऋण नतिर्नु भनेको निक्षेपकर्ता अन्यायमा पर्नु हो । ऋण उठाउने दायित्व सम्बन्धित बैंकको हो । बैंकले नसके राष्ट्र बैंक, अर्थ मन्त्रालय, ऋण असुली न्यायाधिकरण र न्यायालय सबैले पहल गर्नुपर्छ । यो मुद्दामा ऋणीले ऋण तिर्न नसकेर भन्दा पनि शक्ति र पदको आडमा बलमिच्याइँ गरेर कानुन उल्लंघन गरेको प्रस्टै देखिन्छ । म ठूलो मान्छे हुँ, कसले के गर्दो रहेछ भन्ने प्रवृत्तिले ऋण नतिरेको पुष्टि हुन्छ । यसमा ऋणी मात्र दोषी छैनन् । गल्ती गर्नेलाई कानुनी दायरामा ल्याउनुको साटो उल्टै ठूलो जिम्मेवारसहित सम्मान गर्ने सरकार पनि उत्तिकै दोषी छ । यस्तै प्रवृत्ति र सोचले त कुनै पनि पद्धति र कानुन लागू हुन सक्दैनन् चाहे ती जतिसुकै जनपक्षीय र असल किन नहुन् । मल्लका यस्ता गैरजिम्मेवार कामबारे सार्वजनिक भएलगत्तै उनीमाथि छानबिन हुनुपर्ने थियो । बैंकको ऋण नतिरेर कालोसूचीमा परेको व्यक्ति प्रदेश प्रमुखका रूपमा रहिरहन कसरी योग्य ठहर्छ ? सरकारले जवाफ दिनुपर्छ । छानबिन हुन नपर्ने आधार र कारण भए मल्ल स्वयंले पनि प्रस्तुत गर्न सक्नुपर्छ । मल्लसँगै यस मामलामा सरकार पनि चुकिसकेको छ । सच्चिनका लागि तत्काल उनलाई पदमुक्त गरी छानबिन गर्नुको विकल्प छैन । मल्लले खाएको ऋण किसानलाई तिर्न नलगाइयोस् । किसानलाई हरहालतमा न्याय दिलाइयोस् ।"
ओलीप्रचण्ड रसायन,"वर्तमान सरकार मेरो लिडरसिपमा बनेको हो । कसैले लखेट्दैमा केही हुँदैन भन्ने नेकपा अध्यक्ष तथा प्रधानमन्त्री केपी शर्मा ओलीको कथनले पुन: ओलीप्रचण्डबीच खटपट सुरु हुनथालेको संकेत दिएको छ । ओलीले अध्यक्ष पद भने पनि सिनियर, जुनियर हुने तर आफूले बराबरी हैसियत दिएको र सरकारको नेतृत्व परिवर्तन गर्ने विषयमा कुनै सहमति नरहेको बताएर प्रचण्डलाई झस्काएका छन् । प्रचण्ड पनि नेपाली कांग्रेससँग पहिले पनि सहकार्य गरेको र अब आउने दिनमा पनि सहकार्य हुनसक्ने सम्भावना रहेको बताएर ओलीलाई तर्साउँदैछन् । ओलीले पहिलोपालि प्रधानमन्त्री पदबाट राजीनामा गर्दा पनि अरुणा लामाको गीत संसदमा गाएकै हुन् र यसपालि पनि गाउने दिन आए, त्यसलाई आश्चर्य नमान्दा हुन्छ । ओलीप्रचण्डबीच सुरु भएको कटाक्ष र गलत अर्थ लाग्ने संवादले पुन: नेकपामा विभाजनको खिचडी पाक्दै गरेको संकेत दिएको छ । यी दुईबीच विवाद भएमा त्यसको नकारात्मक असर नेकपामा त पर्छपर्छ, देशलाई पनि पर्छ । किनकि दुई ठूला साढे जुध्नथालेमा ससाना बाछाबाछी र ठूलो मात्रामा घाँसपात मडारिन पुग्छन् । त्यो अवस्था आउन नदिन अहिलेदेखि नै नेकपाका दोस्रो तहका नेताहरू सक्रिय र हस्तक्षेपकारी बन्नुपर्छ । गोपाल देवकोटा, जोरपाटी, काठमाडौं"
युवा ठग्ने अखडा,"विभिन्न जिल्लाबाट राजधानी आउने मान्छेको पहिलो गन्तव्य रत्नपार्क हुने गर्छ । रत्नपार्क घुम्न नजाने मान्छे विरलै हुन्छन् । पहिलाको तुलनामा रत्नपार्क अहिले व्यवस्थित भएको छ । रत्नपार्कभित्र प्रवेशका लागि टिकट प्रणाली लागू भएपछि व्यवस्थित भएको हो । वातावरण पनि रामणीय नै छ । बालबालिका लिएर घुम्न जानेको संख्या निकै बढेको छ । बालबालिकादेखि वृद्धहरूसम्मका मानिसको भीड रत्नपार्कमा लाग्ने गर्छ । यो भीडसँगै रत्नपार्कमा यौन विकृति पनि फैलिरहेको पाइन्छ । विभिन्न समयमा त्यहाँका विकृतिसँगै गाउँबाट आएका मान्छेहरू ठगिने गरेका समाचार पनि बाहिर नआएका होइनन् । अहिले रत्नपार्कमा दिनहुँ युवाहरू यौन प्यास मेटाउने नाममा ठगिइरहेका छन् । साँझ ७ बजेपछि रत्नपार्कको बाहिरी गेट वरिपरि र पुरानो बसपार्कभित्र यौनबारे मोलमोलाइ सुरु हुन्छ । प्रहरीहरू घुमिरहेका भए पनि तिनलाई बेवास्ता गर्दै युवायुवतीहरूबीच मोलमोलाइ भइराखेको हुन्छ । अहिले रत्नपार्क दैनिक युवाहरू ठगिने अखडा बनिरहेको छ । गोविन्द विक, बुनपा१२ कपन, काठमाडौं"
अपराधको पराकाष्ठा,"पछिल्लो समय पत्रपत्रिकामा प्रकाशित समाचारहरू पढ्दा शरीरै सिरिङ्ग हुन्छ । मानवताको कति पनि संवेदना नभएकाहरूको चरित्र देखेर मन दु:खित हुन्छ । आखिर किन यस्ता घटना हुन्छन् ? अनि त्योभन्दा ठूलो अपराध गर्दै राजनीतिक आवरणमा किन यस्ता घटनालाई ढाकछोप गरिन्छ ? महरा, सांसद प्रक्राउ हुँदै पूर्वमन्त्री आफताव आलमको कुकर्म कुनै पनि हालतमा क्षम्य विषय होइनन् । यस्ता अपराधीलाई सामान्य कारबाहीमात्रै होइन, आजीवन जन्मकैदको सजाय हुनुपर्छ । आलम प्रकरणमा जुन यथार्थ बाहिर आइरहेको छ, त्यो क्रूरता र संवेदनाहीनताको पराकाष्ठा हो । जिउँदो मानिसलाई लठ्याएर बोरामा कोचेर इँटाभट्टामा लगेर जलाउनुलाई सामान्य अपराध मान्नु पनि अर्को अपराध हो । विडम्बना के भने राजनीतिक पहुँचको भरमा यस्ता घटना ढाकछोप गरिन्छ । होइन भने आलम १२ वर्षअघि नै जेलको चिसोपान गर्दै हुनुपथ्र्यो । साथै पछिल्लो अर्को जघन्य अपराध जुन निर्मला प्रकरण भनेर चिनिन्छ, त्यसका अपराधीहरूलाई पनि कानुनी दायरामा ल्याउनुपर्छ । सुशासन कायम गर्ने हो भने लुकाइएका र दबाइएका अन्य अपराधको पनि स्वतन्त्र छानबिन गर्न प्रहरी प्रशासनलाई जिम्मेवारी दिनुपर्छ । १२ वर्षमा खोलो पनि फर्कन्छ भन्ने भनाइलाई चरितार्थ पार्दै ढिलै भए पनि भएको अनुसन्धान कार्यलाई स्वागत गर्नुपर्छ । यसले ढिलोचाँडो हुनसक्छ, तर अपराध लुकाउन सकिन्न भन्ने सन्देश प्रवाह भई अपराध न्यूनीकरणमा सहयोग पुग्नेछ । शिवप्रसाद घिमिरे, धुर्कोट७, गुल्मीन्याय खोज्दाखोज्दै मारिइन् आमा पढेंँ । दृश्यले निकै गम्भीर बनायो । रौटहटको राजपुरमा १२ वर्षअघि बम विस्फोटपछि इँटाभट्टामा जलाएका छोराको न्यायका लागि रुक्सानाले निकै प्रयास गरिन् । उनले न्यायको साटो संसारबाट विदा भइन् । कानुनी राज्यमा योभन्दा अरु दु:खद दृश्य नागरिकले के हेर्छन् र भोग्छन् ? ढिलै भए पनि घटनाका दोषी कांग्रेस नेता तथा पूर्वमन्त्री आलम पक्राउ परेका छन् । सत्यतथ्य छानबिन गरी कडाभन्दा कडा कारबाही होस् र पीडितहरूले न्याय पाऊन् । अझै पनि जसको शक्ति उसैको भक्ति गर्ने प्रवृत्ति मौलाउँदो छ । दलहरूले समाजका गलत प्रवृत्तिलाई बढावा दिने, संरक्षण गर्ने, फाइदा लिने, राज्यको शक्तिमा पुर्याउने र आफ्नो हित अनुकूल प्रयोग गर्नाले समाजमा आपराधिक घटना न्यूनीकरण हुनुको साटो झन् बढेर गएको छ । सरकारमा जाने र राजनीतिक रूपमा प्रतिशोध साँध्ने कुरा त सामान्य बनिसकेको छ ।जिउँदै मान्छेलाई तड्पाईतड्पाई मार्ने आँट सबैले गर्न सक्दैन । जोसँग सत्ता र शक्तिको आड हुन्छ, त्यसैबाट सम्भव हुन्छ, कि त अपराधीबाटै सम्भव हुन्छ । तर आलमलाई कसरी लिने ? कुरा गम्भीर छ । एकातिर र कांग्रेसका सांसद हुँदै मन्त्रीसम्म बनिसकेका छन् भने अर्कोतिर यतिको ठूलो आपराधिक घटनाका दोषीका रूपमा पक्राउ परेका छन् । १२ वर्षसम्म पीडितको मुख थुनिएको थियो । पक्राउपछि पीडितहरूले के न्याय पाउँछन् त ? कि राजनीतिको आडमै सबै कुरा सकिन्छन् ? जुन कुरा गरिब नागरिकले भोग्दै आएका छन् । आलमलाई १२ वर्षपछि प्रहरीले पक्राउ गरे पनि दोषीलाई कारबाही र पीडितलाई न्याय दिलाएर कानुनी राज्यको प्रत्याभूति सरकारले गराउनैपर्छ । राजेश विद्रोही, लहान, सिरहा"
जनप्रतिनिधिलाई तलब सुहाउँदैन,"राजनीति गर्ने जनप्रतिनिधिले मासिक तलब बुझ्ने हो भने जनप्रतिनिधि र कर्मचारीबीच भेद कसरी छुट्याउने ? राजनीतिलाई समाजसेवा र स्वयम्सेवासँग जोड्नुपर्छ । नेपाल जस्तो गरिब देशका लागि यस्तो हुनु नितान्त आवश्यक छ । हालै सर्वाेच्च अदालतले गरेको फैसलासँग हामी सबैले सहमति जनाउनुपर्छ । जनप्रतिनिधिले जागिरे कर्मचारीले झैं तलब लिनु हुँदैन । मासिक रूपमा तलब बुझ्नु भनेको एक हिसाबले ऊ जागिरे नै हो । उसले बुझ्ने भत्ता पनि न्यूनतम हुनुपर्छ । भत्ता पनि तलब जतिकै बुझ्ने वा त्योभन्दा बढ्ता पाउनेगरी कार्यविधि (कानुन) बनाएर बुझ्नुलाई राम्रो मानिँदैन । जनप्रतिनिधिले पदीय जिम्मेवारीसँग जोडेर उच्च नैतिकता प्रदर्शन गर्नुपर्छ । अनि पो राजनीति आदर्श बन्छ । जनप्रतिनिधि र कर्मचारी बीचको भिन्नता भनेकै उसको नियुक्ति प्रक्रिया, सेवा, सर्त, काम, कर्तव्य र अधिकारको प्रकृतिले नै छुट्टिने हो । कर्मचारीको नियुक्ति गरिएझैं जनप्रतिनिधिको नियुक्ति गरिँंदैन । कर्मचारीको हकमा शैक्षिक योग्यता, कामको अनुभव र तालिम, सीप आदि हेरिन्छ । जनप्रतिनिधिको हकमा त्यस्तो हेरिन्न । उसलाई जनताले मतदान गरेर चुनावमा जिताएर पठाएको हुन्छ । उसले निर्णायक तहमा पुगेर समाजसेवी र स्वयम्सेवीको रूपमा नेतृत्वदायी भूमिका खेलोस् भनेर जनताले चुनेर पठाएको हुन्छ, न कि तलब थाप्न । जनप्रतिनिधिले स्वयम्सेवी भएर काम गर्ने भएकोले नै ऊप्रति सम्मान गरिन्छ । तलब बुझ्न थालेपछि ऊप्रतिको दृष्टिकोण कर्मचारीलाई हेरिए जस्तै हुन्छ । सर्वाेच्च अदालतको निर्णय जनप्रतिनिधिका लागि जनताको हृदयमा बस्ने अवसरको रूपमा लिनुपर्छ । राजाको शासन अर्थात निरंकुश शासन भनिएको पञ्चायती व्यवस्थामा समेत पञ्चहरूले तलब बुझ्दैनथे । स्वयम्सेवी भएर काम गर्थे । गाउँ पञ्चायतका प्रधानपञ्चहरू पैदल हिंँडेर कार्यालय जान्थे । वडा अध्यक्ष र सदस्यहरू पनि पैदल हिँंड्थे । जनताको घरदैलो पुग्थे । बहुदलीय व्यवस्थामा पनि गाविस अध्यक्ष, वडाध्यक्ष र गाससहरूले तलब बुझेका थिएनन् । ती पैदल हिंँडेरै जनताको सेवा गर्थे । जिल्ला विकास समितिका सभापति र एलडीओ दुईजनाको लागि एउटा गाडी दिइन्थ्यो । उपसभापतिलाई एउटा मोटरसाइकल दिइन्थ्यो । गणतन्त्रमा ठूलो परिवर्तन भयो । गाउँपालिका अध्यक्षहरूका लागि जिप, वडाध्यक्षहरू मोटरसाइकल र जिल्ला समन्वय समितिका प्रमुखलाई पनि जिप दिएका छन् । जनप्रतिनिधिले अन्य भत्ता र मासिक तलब बुझ्न सुहाउँदैन । फुर्पा तामाङ, ठूलोभार्खु, रसुवा"
अहम् संस्थाहरूको साख क्षय,डा अच्युुत वाग्लेट्वीटर :
हामीले सिक्नुपर्ने पाठ,जनार्दन शर्मा
कानुनी शासनको सन्देश,"अभियोग र अपराध जबसम्म अदालतबाट दोषी ठहर हुँदैन, तबसम्म हरेक अभियुक्त निर्दोष मानिन्छन् । यो पनि कानुनको शासनको अर्को उत्तिकै महत्त्वपूर्ण सिद्धान्त हो । अहिले छानबिन र अनुसन्धानको क्रममा आएका सबै तबसम्म दोषी हुँदैनन्, जबसम्म अन्तिम तहको अदालतले उनीहरूलाई दोषी ठहर गर्दैन । तर हाम्रोमा सामाजिक सञ्जाल, प्रेस र सर्वसाधारणले पनि कुनै पनि व्यक्ति अनुसन्धानको दायरमा आउने बित्तिकै वा अदालतमा मुद्दा लाग्ने बित्तिकै उसलाई अपराधीकै स्थानमा राख्ने, तल्लो स्तरको भाषाशैली प्रयोग गर्ने, भविष्य समाप्त भयो भन्ने खालका निम्नस्तरीय टिप्पणी गर्ने र उसको सामाजिक हैसियत र व्यक्तिगत जीवन नै तहसनहस पार्ने व्यवहार गर्ने गरिन्छ । यस्तो व्यवहार स्वच्छ सुनुवाइको सिद्धान्तको विपरीत हो । यस्तो व्यवहारले अनुसन्धान गर्ने प्रहरी, अभियोजन गर्ने (मुद्दा लगाउने) सरकारी वकिल र मुद्दा फैसला गर्ने अदालत समेतलाई गैरकानुनी प्रभाव र दबाब पारिरहेको हुन्छ । गैरकानुनी प्रभाव र दबाबको भरमा गरिने अनुसन्धान, अभियोजन र फैसला यथार्थपरक हुन सक्दैन । अदालतभन्दा बाहिरै सञ्चार माध्यमको प्रयोगद्वारा गरिने अनुसन्धानलाई मिडिया ट्रायल भनिन्छ । यो आफैमा कानुनी शासन, स्वतन्त्र न्यायपालिका र गोपनीयताको अधिकारको लागि खतरनाक माध्यम हो । अभियोग लाग्नु नै अपराधी हुनु हो भन्ने हाल प्रचलित बोली र व्यवहारले अन्तत: अभियुक्तहरू अनुसन्धानमा आउनै इन्कार गर्ने, अनुसन्धानबाट बच्न शक्ति र पदको दुरुपयोग गर्ने अनि यी कुरा गर्न सकिएन भने फरार हुने गर्छन् । यस्तो प्रवृत्ति अपराध रोकथाम र कानुनी शासनका लागि खतरनाक हुने भएकाले अनुसन्धानलाई सहज, सरल र सामान्य बनाउन राज्यको विशेष ध्यान जानु आवश्यक छ । तसर्थ शक्ति, प्रभाव र पहुँचबाट अनुसन्धान, अभियोजन र न्यायसम्पादनको क्रमलाई स्वतन्त्र राखिनु आवश्यक हुन्छ । पछिल्ला केही घटनाक्रमहरूले सरकार र आरोपित दुवै पक्षले कानुनको शासनको सम्मान गरेको सकारात्मक सन्देश प्रवाह गरेका छन् । कानुनको शासनलाई बलियो बनाउन सकियो भने लोकतन्त्र सृदृढ र जवाफदेही हुनेछ । सक्षम, सृदृढ र जवाफदेही लोकतन्त्रले आर्थिक, सामाजिक र सांस्कृतिक रूपान्तरणमा फड्को मार्न सहयोग गर्छ ।"
चर्चाभित्रका विवश कमलाहरू,"धादिङ, नीलकण्ठ नगरपालिका१२, साङ्कोश निवासी कल्याण घिमिरे र देवकीकी छोरी कमला स्थानीय पशुपति माविमा ६ कक्षामा पढ्छिन् । पारिवारिक वातावरण सांगीतिक नभए पनि बच्चामै दोहोरी गाउने कलाले उनलाई चर्चित बनायो । यसापालिको तीजमा उनको दोहोरी गायन युट्युबमार्फत सर्वत्र फैलियो । त्यसपछि सामाजिक सञ्जालप्रेमीका लागि उनी खोजीखोजी हेरिने र पढिने पात्र बनिन् । सानै उमेरमा देखिएको अद्वितीय कलाले उनलाई अवसर पनि प्रशस्तै दिलाएको छ । जुनसुकै विषयवस्तुमा तुरुन्तै दोहोरी गाउन उनी माहिर छिन् । हरेक लय टपक्कै टिप्ने खुबी छ । उमेरका कारण विश्वास नलाग्ने चोटिलो जवाफ विपक्षीलाई फर्काउने क्षमता छ । यिनै कारण राजधानीका टेलिभिजन च्यानलहरूले आफ्ना लोकप्रिय कार्यक्रममा उच्च महत्त्वसाथ उनलाई ठाउँ दिइरहेका छन् । यिनै कार्यक्रमहरूमा उनले देशका दर्जनौं ख्यातिप्राप्त लोकगायकहरूसँग दोहोरी गाएर सबैलाई आच्छुआच्छु पारेको खबर फैलिरहेकै छ । गत भदौसम्म स्थानीय परिवेशमै सीमित उनको कला दुई महिनामै युट्युबरहरूकै कारण सर्वत्र चर्चित भएको हो । कलाको प्रचारसँगै उनलाई सहयोग गर्नेहरू पनि बढ्दैछन् । व्यक्ति पिच्छेका स्वस्फुर्त आर्थिक सहयोगका साथै उनको भविष्य निर्माण गर्ने तत्परता धेरैतिरबाट देखिन्छ । ६१२ कक्षासम्मको सबै खर्च बेहोर्ने प्रतिबद्धता उनले पाइसकेकी छन् । काठमाडौंमै ल्याएर बोर्डिङमा पढाउन र सांगीतिक गतिविधि अघि बढाउन तयार हुनेसमेत नभएका होइनन् । चर्चा बाहिरिएपछि अध्ययनरत विद्यालयले शुल्क मिनाहा गरेर सबै सुविधा नि:शुल्क दिलाउने घोषणा गरेको छ ।तर योसँगै चिन्ता पनि थपिएको छ । बालबालिकाका प्रतिभालाई चर्चामा ल्याउनु र उनीहरूको प्रगतिमा आमचासो केन्द्रित गराउनु प्रशंसनीय कार्य हो । यसमा संलग्न हुनेले पुर्याएको योगदान स्तुत्य छ । तर यसैसँग जेलिएका कतिपय नकारात्मक पाटोले चिन्ता जगाएका छन् । फरक प्रतिभाका जोकोही जब चर्चामा आउँछन्, त्यसपछि सम्बन्धितको हित खातिरभन्दा आआफ्ना स्वार्थसँग बढी गाँसिएर सामाजिक सञ्जालका आयामहरू चल्मलाउने क्रम सुरु हुन्छ । दर्शक संख्या बढाउन युट्युबरहरूबीच प्रतिस्पर्धा चल्छ । सनसनीपूर्ण शीर्षक दिएर व्यक्तिबारे सामग्री प्रस्तुत हुन थाल्छन् । नयाँ खुलासा भन्दै परिवारका सत्यअसत्य निजी मामिला चर्चामा ल्याइन्छ । सत्य नै भए पनि ती कुरा बाहिर ल्याउन व्यक्तिपरिवारको स्वीकृतिको परवाह गरिन्न । असंख्य युट्युब सञ्चालकका आग्रह बमोजिम जहिलेसुकै प्रस्तुत भइदिनुपर्ने बाध्यता व्यक्ति तथा परिवारमाथि आइलाग्छ । कमला र उनको परिवार पनि यसबाट अछुतो छैन । गृहकार्य गर्दागर्दै एक युट्युबरले कमलासँग अन्तर्वार्ता सकेको भिडियो युट्युबमा देख्न सकिन्छ । आफ्नो पढाइ बिगँ्रदै गएको चिन्ताको साथै पारिवारिक हैसियत र विगतमा आफ्नी आमाको राजनीतिक संलग्नताजस्ता चर्चाप्रति क्षोभ प्रकट गर्दै बालिका बोल्न बाध्य भइन् । मेरो फोटो राखेर युट्युब च्यानल खोलिएको छ, तर अरुहरूले नै चलाउँछन् । मेरो राम्रो, नराम्रो सबै भिडियो हाल्छन्, यसले मलाई पछि नराम्रो गर्छ, सबैजना मिलेर ब्लक गर्नुपर्छ । उनी थप्छिन्, विदाको दिन आइदिनु होला । पढाइको बेला नआइदिनु होला । किनकि मेरो पढाइ धेरै बिग्रिएको छ । सामग्री बनाउन जानेले उनको बालापनको ख्याल गरेको पाइँदैन । बालिकाको प्रतिभालाई ठाउँ दिने सांगीतिक व्यक्तित्वसमेत कमजोरीमुक्त छैनन् । अब्बल प्रतिभा हुँदाहुँदै पनि उनी बालिका हुन् भन्ने सोचको अभाव देखिन्छ । चर्चा चलेदेखि नै लोकगायनका विभिन्न हस्तीसँग दोहोरीका लागि उनी जबर्जस्त भिडाइँदै आएकी छन् । कमलाका अगाडि टिकेनन्, दोहोरिका बादशाह, प्रख्यात लोकगायकलाई पनि कमलाले हराएरै छोडिन् लगायतका उपमाले तत्काल उनको आत्मबल बढाएको भान होला, तर कालान्तरमा यो प्रत्युत्पादक भइदिन सक्छ । बाल्यकालदेखि जहिलेसुकै जितेको मात्रै चर्चा हुँदा हार्नुलाई जोकसैले सहजै स्वीकार्न सक्दैन । त्यतिबेला सोचेको परिणाम हासिल नभए त्यसको चोटले कहाँ पुर्याउला ? अर्को आलोच्य पक्ष, लामो समयसम्म दोहोरीमा भिड्ने माहोल तयार पारिनु हो । लगातार ५ घन्टा गाउँदा पनि कमलाको उस्तै जोश, एक प्रतिष्ठित टिभी कार्यक्रमले कमलाका लागि आयोजना गरेको प्रस्तुतिपछि युट्युबमा फैलिएको शीर्षक हो यो । ११ वर्षीया बालिकालाई नाम चलेका गायकगायिकासँंग भिडाउँदा सुरुमै मानसिक तनाव हुनसक्छ, हार्नु हँुदैन भन्ने मनोविज्ञानले थप असर गर्ने नै भयो, दोहोरी गाउँदा खर्च हुने शक्ति । यस्तो स्थितिमा ५ घन्टा दोहोरी गाउन एक बालिकालाई विवश बनाउनु कति जायज ठहरिएला ? अरु आधुनिक गीतहरूको तुलनामा दोहोरी आफैमा चुनौतीपूर्ण गायन हो । दिमागीय एकाग्रता क्षणभर पनि विचलित हुनुहुँदैन । कतिपय बालबालिकामा अन्तरनिहित विशिष्ठ प्रतिभाको कदर र त्यसलाई फैलाउने जमर्को प्रशंसनीय काम हो । मोफसलका बाल प्रतिभालाई यसको बढी जरुरत हुन्छ । तर बाल्यकालमै चर्चित बनाउने नाममा उनीहरूको शिक्षा, स्वास्थ्य, मनोविज्ञान लगायतका पक्षमा नकारात्मक असर पुग्ने गतिविधिहरू प्रत्युत्पादक हुनसक्छन् । त्यसमा ध्यान दिनुपर्छ ।"
यूएईबाट कोमाका बिरामी सुटुक्क काठमाडौं,"(काठमाडौं)  पर्वतका २७ वर्षीय कुमार फगामी चार वर्षदेखि यूएईको अस्पतालमा थिए । सियोङ कन्स्ट्रक्सन कम्पनीका कामदार उनी दुर्घटनामा परेपछि २०१५ जुलाई १ देखि कोमामा छन् । भदौ १६ गते अचानक बहिनी धनमायालाई भारतबाट एक महिलाले फोन गरिन् । उनले कुमारलाई नेपाल ल्याउन लागिएको जानकारी दिइन् । तपाईंहरू आइराख्नु पर्दैन । हामीले बिरामी राख्ने अस्पताल खोजिदिइसकेका छौं, उनले भनिन्, यहाँबाट डाक्टर र नर्ससहितको टोली आउनेछ । धनमायाले ५५ वर्षीया आमा अमितालाई यो खबर सुनाइन् । छोराको अनुहार हेर्न ५ वर्षदेखि तड्पिइरहेको उनको मन किन मान्थ्यो र ? धनमाया र कान्छा छोरा भीमबहादुरको साथ लागेर त्यही दिन कुस्माबाट बस चढिन् । भदौ १७ गते बिहान ९ बजे उनीहरू त्रिभुवन विमानस्थल पुगे । अलौकी कियर होम एन्ड रिहाबिलिसन सेन्टरका प्रतिनिधि पनि एम्बुलेन्स लिएर तम्तयार थिए । कुमारलाई ह्वीलचियरमा राखेर अध्यागमन पार गराउन सकिने अवस्था थिएन । बिरामी लिन एम्बुलेन्स रोकिएको विमान नजिकै गयो । कुमार बोल्न सक्तैनथे । हातखुट्टासमेत अरूले चलाइदिनुपथ्र्यो । उनले एकोहोरो हेरी मात्रै रहे । आमा, भाइ र बहिनीलाई चिनेको कुनै संकेत दिएनन् । छोरालाई यस्तो अवस्थामा देखेर आमा अमिता आफूलाई सम्हाल्न सकिरहेकी थिइनन् ।यूएईबाट आएका डाक्टरले कुमारलाई अलौकीका प्रतिनिधिको जिम्मा लगाए । उनको स्वास्थ्य रिपोर्ट हस्तान्तरण गरेर फर्किए । दुबईबाट तीन सय किलोमिटर टाढा मदिनट जायद सेन्टर फर रिहाबिलेसन एन्ड कियरमा राखिएका कुमार एक्कासि कसरी आइपुगे ? यो परिवारलाई पनि थाहा छैन । यस्ता बिरामीलाई नेपाल ल्याउन यूएईस्थित नेपाली दूतावासको अनुमति चाहिन्छ । कुमारलाई नेपाल लैजान कम्पनीले नेपाली दूतावाससँग अनुमति लिनुपथ्र्यो । हाम्रो जानकारीबिना बिरामीलाई नेपाल लगिएको रहेछ । यसलाई हामीले गम्भीर रूपमा लिएका छौं, यूएईका लागि नेपाली राजदूत कृष्णप्रसाद ढकालले भने, कम्पनीलाई कारबाही गर्न दूतावासले आवश्यक प्रक्रिया थाल्नेछ ।सियोङ कम्पनीले कुमारलाई उपचार गर्ने भन्दै भारत लैजाने कागजात बनाएको रहेछ । त्यहाँबाट सरकारी प्रक्रिया छलेर बिरामीका आफन्तलाई जिम्मा लगाइएको हो । अलौकीलाई पनि कहाँबाट कस्तो बिरामी ल्याइँदै छ भन्ने स्पष्ट बताइएको थिएन । हामी विशेष रूपमा वृद्धावृद्धाको स्याहारसुसार गर्छौं । हाम्रो सेन्टरले डक्टर अन कलसँग साझेदारी गरिरहेको छ । डक्टर अन कललाई भारतस्थित युनिभर्सल मेडिकलले सम्पर्क राखी हाम्राबारे बुझेको रहेछ । हामीले हाम्रो रेट बुझायौं, त्यसको तीन दिनमै बिरामी आइपुगे, सेन्टरका एक अधिकारीले कान्तिपुरसित भने, हामी आफैं अचम्ममा परेका छौं । सेन्टरमा एक महिनाको उपचारखर्च कम्पनीले नै बेहोरिदिएको छ । असोज १६ गतेसम्म उनीहरूले नै खर्च गरे । त्यसपछिको खर्च हाम्रा टाउकामा आइपरेको छ, धनमायाले भनिन्, दाइसँगै कम्पनीले केही राहत पनि देला भन्ने आशा गरेका थियौं । हामीलाई बिरामी मात्रै जिम्मा लगाएर गयो ।परिवारले कम्पनीबाट क्षतिपूर्ति पाउने वा नपाउने केही टुंगो लागेको छैन । उनीहरूको आर्थिक अवस्था कमजोर छ । पर्वतको मोदी गाँउपालिका४ क्याङमा रहेको जग्गाले वर्षभरि हातमुख जोर्नै मुस्किल छ । लेकाली भेग भएकाले आलु र कोदो मात्रै फल्छ । त्यो बेचेर अस्पताल खर्च तिर्न सक्ने अवस्था छैन । परिवारका अनुसार दैनिक २ हजारभन्दा बढीको बिल आउँछ । बुबा भारतमा काम गर्नुहुन्थ्यो । उतै बेपत्ता हुनुभयो । त्यतिखेर कुमार दाइ १३ वर्ष र भाइ भीम ६ वर्षका थिए, धनमायाले भनिन्, आमाले हामीलाई गाउँमै हुर्काउनुभयो । हामीले पढ्न पनि सकेनौं । जब दाइले जिम्मेवारी सम्हाल्न सक्ने अवस्था आयो, उहाँ दुबई जानुभयो तर दुबईले जिउँदो लास बनाएर फर्काइदियो । कुमारलाई ल्याइएपछि उनीहरूको दैनिकी फेरिएको छ । धनमाया आठवर्षे छोरालाई छाडेर काठमाडौं आउनुपरेको छ । श्रीमान् चार वर्षदेखि दुबईमै कार्यरत छन् । हामी तीन जना होटलमा बसिरहेका थियौं । छोराको स्कुल सुरु भएपछि आमा र छोरालाई कुस्मा पठाएको छु, उनले भनिन्, भाइ र म होटलमै बसिरहेका छौं । उनीहरूले कुमारको वास्तविक अवस्था अझै आमालाई बताएका छैनन् । उहाँलाई ठीक हुन्छ भनेर ढाँटिरहेका छौं । सधैंभरि यस्तै हो भन्ने थाहा पाए आफूलाई कसरी सम्हाल्न सक्नुहोला ?, उनले भनिन् । सरकारले कुमारको जिम्मेवारी लिइदिए आफूहरूलाई केही राहत हुने परिवारको बुझाइ छ । काठमाडौंमै राखिराख्न हामीलाई निकै कठिन छ । पोखरासम्म लैजान पाए हुन्थ्यो, उनले भनिन्, त्यहाँ लैजाँदा दोहोरो खर्च हुँदैनथ्यो । सरकारले कोमाका बिरामीलाई उपचार गर्न अध्ययन गरिरहेको छ । फगामी परिवारले वैदेशिक रोजगार प्रवद्र्धन बोर्डमा क्षतिपूर्ति र बिरामीको उपचारखर्च जुटाइदिन निवेदन दिएको छ । बोर्डबाट क्षतिपूर्ति आइदिए पनि हामीलाई ठूलो राहत हुने थियो, धनमायाले भनिन् । कुमार श्रम स्वीकृतिको अवधिभित्र दुर्घटनामा परेकाले क्षतिपूर्ति पाउने सम्भवाना रहेको बोर्ड प्रवक्ता दीनबन्धु सुवेदीले बताए ।"
उपनिर्वाचन तयारीबारे प्रधानमन्त्रीलाई ब्रिफिङ,"काठमाडौं (कास) मंसिर १४ मा हुने उपनिर्वाचनको तयारीबारे निर्वाचन आयोगले प्रधानमन्त्री केपी शर्मा ओलीलाई आइतबार विस्तृत जानकारी गराएको छ । प्रमुख निर्वाचन आयुक्त दिनेशकुमार थपलियासहित आयोग पदाधिकारीहरूले उपनिर्वाचनसम्बन्धी समग्र व्यवस्थापन, मतदाता नामावली, मतदाता परिचयपत्र, सुरक्षा व्यवस्थापन, मुख्य निर्वाचन अधिकृत र निर्वाचन अधिकृतहरूको नियुक्तिलगायत विषयमा जानकारी गराएका हुन् । आयोग प्रवक्ता राजकुमार श्रेष्ठका अनुसार प्रधानमन्त्री ओलीले तयारीप्रति सन्तोष व्यक्त गर्दै सरकारका तर्फबाट आवश्यक सबै सहयोग गर्ने बताएका थिए ।"
बलात्कार आरोपमा असइ पक्राउ,सुनसरी (कास) अपांगता भएकी ४५ वर्षीया महिला बलात्कार गरेको आरोपमा इलाका प्रहरी कार्यालय धरानका एक असइ पक्राउ परेका छन् । पीडितका आफन्तले दिएको जाहेरीका आधारमा धरान४ पत्रांगबारीस्थित अस्थायी प्रहरी चौकीका इन्चार्ज पीताम्बर अधिकारी पक्राउ परेका हुन् । पतिको मृत्युपछि १० वर्षीय कान्छा छोरासँग बस्दै आएकी बोल्न नसक्ने ती महिलालाई गत असोज २५ मा जबर्जस्ती करणी गरेको भन्दै आफन्तले इप्रका धरानमा गत शुक्रबार किटानी जाहेरी दिएका थिए । गत शनिबार बिहान प्रहरीले जनप्रतिनिधिको रोहबरमा स्थलगत मुचुल्कासमेत उठाएको छ । अधिकारीलाई हिरासतमा राखेर अनुसन्धान भइरहेको प्रहरीले जनाएको छ । जाहेरी परेपछि ती महिला र अधिकारीको यौनांगको ल्याब परीक्षण गराइएको छ । आरोपित अधिकारीलाई जागिरबाट निलम्बन गराउन प्रक्रिया पनि सुरु भएको प्रहरीले जनाएको छ । पीडितका जेठा छोरा विवाह गरेर भारतमा काम गर्न गएका र छोरीहरूको विवाह भइसकेको छ । यसैगरी बेलुका अपरिचितको घरमा पसेर जथाभावी कुटपिट गर्ने धरान७ का २३ वर्षीय नन्दलाल शर्मालाई शनिबार राति नै प्रहरीले पक्राउ गरेको छ ।
कानुन निर्माण विपक्षीलाई साथ लिएर,"(काठमाडौं)  गत वर्ष माघ ११ मा प्रमुख प्रतिपक्षी कांग्रेसको अवरोधबीच संघीय संसद्को दुवै सभाले राष्ट्रिय चिकित्सा शिक्षा विधेयक पारित गर्यो । कांग्रेस सांसदहरू रोस्ट्रम अगाडि उभिएर नाराबाजी गरिरहेकै बेला सत्तापक्षले बहुमतको बलमा विधेयक पारित गरेको थियो ।०७४ को आमनिर्वाचनपछि अवरोधकै बीच विधेयक पारित भएको एउटा घटना यही मात्र हो । ०७४ फागुन २१ मा संघीय संसद्को पहिलो अधिवेशन प्रारम्भ भएको थियो । ०७६ असोज २ गतेसम्म पटकपटक गरी चार अधिवेशन सम्पन्न भइसके । चारवटा अधिवेशनले ६० वटा विधेयक पारित गरेकामा चिकित्सा विधेयकमा मात्रै सत्ता र प्रतिपक्षी दलबीच रस्साकसी भएको थियो । पारित हुन नदिन प्रतिपक्षी कांग्रेसले अधिकतम प्रयास गरेको थियो भने सत्तापक्ष बहुमतको बलमा पारित गराउन सफल भएको थियो । त्यसयता सदनमा पेस भएका कुनै पनि विधेयकलाई लिएर सत्ताधारी नेकपा, प्रमुख प्रतिपक्षी कांग्रेस वा अन्य विपक्षी दलले प्रतिष्ठा को विषय बनाएका छैनन् । अधिकांश विधेयक सर्वसम्मतिमा पारित भएका छन् । चौथो अधिवेशनमा बजेटसँग सम्बन्धितबाहेक १४ वटा विधेयक पारित भएका छन् । त्यसमध्ये तीनवटा विधेयकमा मात्रै कांग्रेसले विपक्षमा मतदान गरेको छ । ११ वटा विधेयक कांग्रेसको सहमतिमा पारित भएका छन् । अर्को विपक्षी दल राजपाले पनि अधिकांश विधेयकमा सहमति जनाएको छ । चौथो अधिवेशनमा पेस भएका बजेटसँग सम्बन्धित चारवटा विधेयक भने बहुमतबाटै पारित भए । कांग्रेसले विज्ञापन (नियम गर्ने), भूउपयोग र भूमिसम्बन्धी (आठौं संशोधन) गरी तीनवटा विधेयकको विपक्षमा मतदान गर्यो । भूमिसम्बन्धी विधेयक प्रतिनिधिसभाबाट पारित गर्दा सहमति जनाएको कांग्रेसले राष्ट्रिय सभामा विरोध जनायो । राष्ट्रिय सभामा कांग्रेस नेता सुरेन्द्र पाण्डे सत्ता र प्रतिपक्षले इगो नबनाइकन छलफल गर्दा धेरैजसो विधेयकमा सर्वसम्मति जुट्ने गरेको बताउँछन् । प्रतिपक्षले विरोध मात्रै गर्नुपर्छ भन्ने होइन, कतिपय कुरामा हामी कन्भिन्स हुन्छौं, कतिपयमा सत्तापक्ष लचिलो हुने गरेको छ, उनले भने, सहमतिको विन्दु त्यही हो तर केही विधेयकमा सत्तापक्ष अडानमा बसिदिँदा हामी विरोधमा जानैपर्छ । उहाँहरू बहुमतबाट पारित गर्नुहुन्छ ।सरकारले ल्याएका विधेयक एकपछि अर्को विवादित बनेपछि सत्तापक्षको संसदीय दल विधेयक पारित गर्न हतार गर्ने पक्षमा देखिँदैन । प्रतिनिधिसभामा नेकपाका प्रमुख सचेतक देव गुरुङ विधेयकमाथि सत्ता र प्रतिपक्षबीच सहमति नजुटेसम्म सदनमा पेस नगर्ने रणनीति अख्तियार गरिएको बताउँछन् । समितिमा छलफलका लागि जति पनि समय दिने गरिएको छ । हतारमा गरौं भन्ने छैन । सकभर सबै दलबीच, नभए कम्तीमा प्रमुख प्रतिपक्षीको सहमति लिने कोसिस रहन्छ, उनले भने, कानुन भनेको सत्तापक्षका लागि मात्रै होइन, सबैका लागि हो । त्यसमा जति धेरै सहमति भयो, त्यति राम्रो । त्यही सिद्धान्तबाट समितिहरूले काम गर्दै छन् ।कांग्रेसको विरोध र सरोकारवालाको सडक प्रदर्शनपछि सरकारले गुठी विधेयक फिर्ता गरेको थियो । त्यसबाहेक शान्तिसुरक्षा, मानव अधिकार, सुरक्षा परिषद्लगायत आधा दर्जन विधेयकमा कांग्रेसले असहमति जनाएपछि संसद्को प्रक्रियामा अगाडि बढाइएका छैनन् । सरकारले संशोधनमार्फत विधेयकमा सुधार गर्ने प्रतिबद्धता जनाएपछि मात्रै मिडिया काउन्सिल विधेयक अगाडि बढाइएको छ । नेकपा प्रमुख सचेतक गुरुङ कांग्रेसले फरक विचार राखेकै कारण नागरिकता विधेयकलाई समितिले सदनसमक्ष पेस नगरेको बताउँछन् । नागरिकता विधेयकमा प्रशस्तै छलफलपछि सहमतिमा पुगेका थियौं तर अन्तिम समयमा कांग्रेसले फरक मत राखेपछि त्यसलाई रोक्यौं, उनले भने, करिब टुंगिइसकेको विषयलाई सहमतिकै लागि रोकेका हौं । सकभर समितिबाटै सहमति जुटोस् भन्ने मान्यता हो । सहमति नभएसम्म समितिमा छलफल लम्बिइरहन्छ ।सरकारले ल्याउने विधेयकमा प्रतिपक्षीको मात्रै होइन, सत्तापक्षका सांसदका पनि प्रशस्तै संशोधन पर्छन् । समितिको छलफलमा सत्तापक्षकै सांसदका मत बाझिएका हुन्छन् । कांग्रेस नेता पाण्डे सरकारले ल्याएको विधेयकमा कतिपय सत्तापक्षको, कतिपय प्रतिपक्षको संशोधन स्वीकार गरेर वा कतिपय अवस्थामा बीचको बाटो खोजेर अगाडि बढ्ने अभ्यास भइरहेको बताउँछन् । कतिपय अवस्थामा सत्तापक्षका सांसद सरकारको दबाबमा पर्दा चाहेर पनि सहमति हुन नसकेको उनी बताउँछन् । भूमिसम्बन्धी विधेयक त्यस्तै उदाहरण हो, उनले भने । संसद्का पूर्वसचिव सोमबहादुर थापा कानुन निर्माणमा सहमतीय संस्कृति महत्त्वपूर्ण र आवश्यक भएको बताउँछन् । तर सहमति केका लागि किन भएको हो ? उनले भने, कानुन राम्रो बनाउनका लागि भएको सहमति मात्रै ठीक हो । राजनीतिक स्वार्थ र गिभ एन्ड टेकका कुरा मात्रै हो भने सहमति ठीक नहुन पनि सक्छ । सरकारले ल्याएको विधेयकमा केही चलाउनु हुन्न भन्ने मानसिकता सत्तारूढ दलले र विधेयक चलाउँदा संसद्ले दु:ख दियो भन्ने मानसिकता सरकारले त्याग्नुपर्ने उनी बताउँछन् । विधेयकमाथि सदन र समितिमा खुला दिमागले छलफल गर्नुपर्छ, राम्रा प्रस्ताव सत्ता वा प्रतिपक्ष जसले ल्याए पनि स्वीकार्ने संस्कृति चाहिन्छ, उनले भने । संविधानले संसद्लाई सरकारको छत्रछायामा नराखेकाले कानुन निर्माणमा दुवै पक्षले त्यहीअनुसार प्रभावकारी भूमिका खेल्नुपर्ने उनको सुझाव छ ।"
एक हजार अधिकृत भर्ना गरिँदै,सहसचिव र उपसचिव माग सरकारको आग्रहमा आयोगले ६ सय ७८ जना सहसचिव र उपसचिव भर्ना गर्न गत साता विज्ञापन प्रकाशित गरेको छ । ती दरबन्दी आन्तरिक र खुला प्रतियोगिताद्वारा तथा कार्यसम्पादन मूल्यांकन एवं अनुभवलाई आधार मानेर पूर्ति गरिनेछ । आयोगले ४ सय ५९ उपसचिव र २ सय १९ सहसचिव माग गरेको छ ।
चन्द समूहद्वारा ४ ठाउँ विस्फोट,"काभ्रे (कास) नेत्रविक्रम चन्द समूहले जिल्लाको विकट मानिने महाभारत गाउँपालिकाका ४ स्थानमा विस्फोट गराएको छ । साबिक बुढाखानीको साल्मे, ब्रामनटार, बुढाखानी डाँडा र सिपालीडाँडामा सिलिन्डर विस्फोट गराएको हो । स्थानीयका अनुसार चन्द समूहका कार्यकर्ताले स्थानीयलाई त्रसित नहुन आग्रह गर्दै गाउँपालिका कार्यालयमा समेत विस्फोट गराउने चेतावनी दिएका छन् । जिल्ला प्रहरी प्रमुख एसपी जयराज सापकोटाले प्राप्त सूचनाका आधारमा प्रहरी निरीक्षकको टोली घटनास्थलमा परिचालन गरेको जानकारी दिए । केही पड्किएको सूचना आएपछि प्रहरी परिचालन गरेका छौं, विस्तृत बुझिरहेका छौं, उनले भने । यातायातको सहज पहुँच नभएको गाउँपालिकाको केन्द्रसम्म पुग्न १६१७ घण्टा पैदल हिँड्नुपर्ने बाध्यता छ । चन्द समूहले विकट क्षेत्रमा गतिविधि सञ्चालन गरिरहेको छ । जिल्लाको खानीखोला गाउँपालिकाबाट यसअघि चन्द समूहका नेता हेमन्तप्रकाश वलीसहितका केन्द्रीय नेतालाई पक्राउ गरिएको थियो ।"
पुरानै परीक्षाबाट ७५५ छात्रवृत्ति,"(काठमाडौं)  चिकित्सा शिक्षा आयोगले विश्वविद्यालयहरूले लिएको प्रवेश परीक्षाकै आधारमा यस वर्षका लागि ७५ प्रतिशत छात्रवृत्ति वितरण गर्न लागेको छ । आयोगले सार्वजनिक सूचना प्रकाशित गरेर छात्रवृत्तिका लागि विद्यार्थीबाट आवेदन माग्ने गृहकार्य सुरु गरेको छ ।चिकित्सा शिक्षा ऐनले मेडिकल शिक्षामा स्नातक तह अध्ययन गर्न सार्वजनिक शिक्षण संस्थामा ७५ प्रतिशत विद्यार्थीलाई नि:शुल्क छात्रवृत्ति उपलब्ध गराउने व्यवस्था गरेको छ । उक्त व्यवस्थाअनुसार छात्रवृत्ति बाँड्न एक साताभित्र आवेदन माग गरिने जानकारी आयोगका उपाध्यक्ष श्रीकृष्ण गिरीले दिए । कार्यविधि नबनेका कारण छात्रवृत्ति नियमावलीकै आधारमा यो शैक्षिक सत्रमा छात्रवृत्ति वितरण गरिने आयोगले जनाएको छ । शिक्षा मन्त्रालयले उक्त नियमावलीका आधारमा छात्रवृत्तिका लागि विद्यार्थी छनोट र वितरणको कार्य गर्दै आएको छ । चिकित्सा शिक्षा ऐनको नियमावली नबनिसकेकाले छात्रवृत्ति नियमावलीको व्यवस्थाअनुसार नै चिकित्सा शिक्षाको छात्रवृत्तिका लागि विद्यार्थी छनोट र वितरण गरिने गिरीले जनाए । त्यसका लागि सार्वजनिक सूचना प्रकाशित गर्ने तयारी गरिएको आयोगले जनाएको छ । ऐनले एकीकृत प्रवेश परीक्षाबाट विद्यार्थी भर्ना लिने व्यवस्था गरेको छ । नियमावली र कार्यविधि नबनेको भन्दै विश्वविद्यालयहरूले पुरानै ढाँचामा प्रवेश परीक्षा लिएर नतिजा सार्वजनिक गरिसकेका छन् । आयोगले त्यही नतिजाबमोजिम छात्रवृत्तिको प्रक्रिया अघि बढाएको छ । काठमाडौं विश्वविद्यालयको प्रवेश परीक्षा भने विवादमा परेको छ । विश्वविद्यालयको स्कुल अफ मेडिकल साइन्सेसले सार्वजनिक गरेको एमबीबीएसको प्रवेश परीक्षाको नतिजामा त्रुटि भेटिएको थियो । त्रुटिका कारण दुई सयभन्दा बढी विद्यार्थीको परीक्षाफल फेरबदल भएको थियो । विद्यार्थीले नतिजामा त्रुटि भेटिएको र प्रश्नपत्रसमेत बाहिरिएको भन्दै परीक्षा रद्द गर्न माग गर्दै आएका छन् । परीक्षा हलबाटै प्रश्नपत्र बाहिरिएको विद्यार्थीको दाबी छ । आयोगले छानबिन गरी कारबाही गर्न विश्वविद्यालयलाई निर्देशन दिइसकेको छ । काठमाडौं विश्वविद्यालयको प्रवेश परीक्षाका विषयमा छानबिन भइरहेको छ, गिरीले भने, टुंगो लागेपछि छात्रवृत्तिको प्रक्रिया अघि बढ्छ । छानबिन प्रतिवेदन आएपछि अध्ययन गरेर कारबाही प्रक्रिया अघि बढाइने जानकारी उनले दिए । ऐन र नियमावलीसहित प्रवेश परीक्षा र छात्रवृत्ति वितरणका लागि कार्यविधि बनेपछि अर्को वर्षदेखि सोहीअनुरूप अघि बढ्ने आयोगले जनाएको छ ।ऐनको दफा १७ ले सार्वजनिक शिक्षण संस्थाले स्नातक तहको कार्यक्रममा उपलब्ध सिट संख्याको कम्तीमा ७५ प्रतिशत नि:शुल्क छात्रवृत्तिका लागि व्यवस्था गर्नुपर्ने उल्लेख छ । त्यसका लागि सरकारले सार्वजनिक शिक्षण संस्थालाई एकमुस्ट अनुदान प्रदान गर्नुपर्नेछ । स्वदेशी लगानीबाट सञ्चालित कलेजहरूले कुल सिट संख्याको कम्तीमा १० प्रतिशत र स्वदेशीविदेशी संयुक्त लगानीमा खुलेका शिक्षण संस्थाले कुल २० प्रतिशत सिट नि:शुल्क छात्रवृत्तिका रूपमा नेपाल सरकारलाई उपलब्ध गराउनुपर्ने ऐनमा उल्लेख छ । छात्रवृत्ति वितरण गर्न तत्कालका लागि आयोगलाई ९० करोड उपलब्ध गराइएको शिक्षा मन्त्रालयले जनाएको छ ।"
एमबीबीएस र बीडीएसको सिट तोकियो,"काठमाडौं (कास) नेपाल मेडिकल काउन्सिलले आगामी शैक्षिक सत्र (२०७६) का लागि एमबीबीएस र बीडीएसको सिट निर्धारण गरेको छ । काउन्सिलले स्वास्थ्य विज्ञान प्रतिष्ठान र काठमाडौं विश्वविद्यालयबाट सम्बन्धन प्राप्त मेडिकल कलेजहरूका लागि विद्यार्थी पढाउने सिट संख्या तोकेको हो ।काउन्सिल स्रोतबाट प्राप्त सूचीमा पाटन र बीपी कोइराला स्वास्थ्य विज्ञान प्रतिष्ठानलाई एमबीबीएसमा क्रमश: ६५ र एक सय सिट निर्धारण गरिएको छ । बीपीले बीडीएसतर्फ ५० सिट पाएको छ । काठमाडौं स्कुल अफ मेडिकल साइन्सेस धुलिखेलमा एमबीबीएसका लागि ८५ र बीडीएसका लागि ५० सिट कायम गरिएको छ । विराटनगरको नोबेल मेडिकल कलेजलाई एमबीबीएसका लागि एक सय र बीडीएसका लागि ३५ सिट तोकिएको छ । कान्तिपुर डेन्टल कलेजले ५० सिटको अनुमति पाएको छ । काठमाडौं मेडिकल कलेजले एमबीबीएसमा सय र बीडीएसतर्फ ५० सिट पाएको छ । मोरङको विराट मेडिकल कलेजमा एमबीबीएसतर्फ ७५ सिट कायम गरिएको छ । नेपाल मेडिकल कलेजका लागि एमबीबीएसमा एक सय र बीडीएसमा ५० सिट निर्धारण गरिएको छ । कलेज अफ मेडिकल साइन्सेस भरतपुरले एमबीबीएसमा एक सय र बीडीएसतर्फ ५० कोटा पाएको छ । लुम्बिनी मेडिकल कलेज पाल्पा, नेपालगन्ज मेडिकल कलेज, मणिपाल मेडिकल कलेजमा एमबीबीएसका लागि सयसय सिट निर्धारण गरिएको छ । देवदह मेडिकल कलेजमा एमबीबीएसका लागि ५० सिट कायम गरिएको छ । आयोगका उपाध्यक्ष कृष्ण गिरीले काउन्सिलले सिट संख्या तोकेको जानकारी पाए पनि आधिकारिक तथ्यांक प्राप्त नगरेको प्रतिक्रिया दिए ।"
कीर्तिपुरमा जापानी पुतली,"(काठमाडौं)  जापानी रंगमञ्चमा पुतलीको प्रयोग निकै पुरानो मानिन्छ । विभिन्न माध्यमबाट बनेका पुतलीहरूको चाल र संगीतको तालमा कथावाचन गरिने यो शैलीको यतिबेला कीर्तिपुरमा अभ्यास भइरहेको छ । जापानी रंगकर्मी इरिना सजी कहिले कपडाको पुतली उठाउँछिन् कहिले काठ र कागजका । उनी पुतलीलाई नै पात्र बनाएर तिनका लय, ताल र गति सिकाइरहेकी छन् । नेपाली थिएटरका लागि नौलो फर्म मानिने पुतली प्रस्तुतिलाई जापानी थिएटरको सहकार्यमा थिएटर मल कीर्तिपुरले कार्यशाला नै चलाइरहेको छ । जापानी पुतली थिएटरका अनुभवी निर्देशक सजीलाई साथ दिन जापानी कलाकारहरू एरी तोमोई, इजावा रेई र मियामोतो पनि कार्याशालामा सहभागी छन्, जहाँ १५ नेपाली रंगकर्मी तथा १० बालबालिका पुतली थिएटरको इतिहास, विभिन्न देशमा प्रचलित पुतली थिएटर तथा यसको समुदायसँगको सम्बन्धबारे छलफलसँगै पुतली निर्माण, सुव्यवस्थित सञ्चालन, त्यसबाट कथावाचन र प्रस्तुति अभ्यासमा व्यस्त छन् ।जापानको उटरभिज न पर्फमेन्ससँगको सहकार्यमा थिएटर मलले थिएटर सेन्टर फर चिल्ड्रेन नेपाल, राराहिल मेमोरियल स्कुल र आसितेज नेपालको साथमा असोज २७ गतेदेखि थिएटर मलकै रंगमञ्चमा ११ दिनसम्म सञ्चालन हुने ८० घन्टाको कार्यशालामा सहभागीहरूले निकै उत्साहका साथ प्रशिक्षण लिइरहेको थिएटर मलका संस्थापक तथा रंगकर्मी केदार श्रेष्ठले बताए ।रंगमञ्चमा पुतलीकै माध्यममा कथा प्रस्तुत गरिने यो थिएटर फर्म विशेषगरी बालबालिकाका लागि युरोप तथा एसियाका धेरै मुलुकमा निकै प्रचलित छ । तर नेपालमा भने यसको अभ्यास खासै नरहेकोले कार्यशाला गरिएको रंगकर्मी श्रेष्ठ सुनाउँछन् । श्रेष्ठका अनुसार, बालबालिका तथा वयस्क रंगकर्मीलाई सिर्जनात्मक अभिवृद्धिका लागि पुतली थिएटर अत्यन्तै प्रभावकारी छ । पुतली थिएटरमा काठ, कपडा, कागजका माध्यमबाट बनाइएका पुतलीका माध्यमबाट रंगमञ्चमा फरक तरिकामा प्रस्तुति दिन सकिन्छ, उनी भन्छन्, कलाकारले यसमा आफ्ना वरिपरि रहेका विभिन्न वस्तुको प्रयोगबाट कलाकृति बनाउन सिक्छन् र वस्तुमा कस्तो भावको चरित्र प्रस्तुत गर्ने भन्ने पक्षसमेत अनुभव गर्न पाउँछन् । यस्ता खाले थिएटरमा पुतली प्रयोग गरे पनि कथाअनुसार लय, धुन, गति र संवाद भने मानिसको नै हुन्छ तर अन्य थिएटरमा भन्दा कम संवाद रहने गर्छ ।जापानी निर्देशक सजीका अनुसार एसियामा पनि आफ्नै खाले प्रस्तुतिसहितको पुतली थिएटरको लामो इतिहास छ । नेपालमा भाषाका कारण पुतली थिएटरमा केही समस्या आउने डर भए पनि नेपाली कलाकार र बालबालिकाले छिट्टै आफ्ना कुराहरू बुझेकोमा सजी दंग छिन् । पाँच दिन बितेको पत्तै भएन, उनी भन्छिन्, नेपालीहरू छिटो र सहजै सञ्चार गर्न सक्ने रहेछन् । नेपाली कलाकारको कार्यशालामा लगाव देखेर नेपालमा पनि पुतली थिएटरको सम्भावना राम्रो भएको उनको अनुमान छ । नेपाली लोककथाहरू रमाइला, सकारात्मक र आशावादी भएकाले अनुमति भएमा नेपाली लोककथामा जापानमा पनि पुतली नाटक गर्ने उनको इच्छा छ ।कार्यशालामा पाँचौं दिनबाट नै नेपाली कथाहरू छानेर पुतली सोका लागि नेपाली पात्रअनुसारको पुतली निर्माण कार्य सुरु भइसकेको छ भने अहिले नेपालको लोकप्रिय शिशिर वसन्तको कथा र अर्को एउटा कथामा पुतली नाटकको तयारी हुँदै छ । कार्यशालाको अन्तिम दिन कात्तिक ७ मा सहभागी बालबालिका र रंगकर्मीहरूले थिएटर मलमा नै छुट्टाछुट्टै पुतली प्रस्तुति दिने बताइएको छ ।"
पलेँटीमा सुमन,"काठमाडौ (कास) पेसाले नेत्रविशेषज्ञ हुन् सुमन थापा । उनको छवि गायकीमा पनि छ । आफैं गीत लेख्छन् र संगीत गर्छन् । नब्बेको दशकमा बाइपास समूहसँग संलग्न रहेर सांगीतिक यात्रा थालेका सुमन, हाल ब्ल्यू फ्रेट सांगीतिक समूहसितको संगतमा छन् । प्राय: अंग्रेजी भाषामै लेख्छन् र गाउँछन् । यिनै स्रष्टा नेपालयको आउँदो पलेँटी शृंखलामा प्रस्तुत हुँदै छन् । यसपटक भने पूरै नेपाली भाषाका गाउने आयोजकले जनाएको छ । यस हिसाबले आउँदो पलेँटी प्रयोगात्मक सावित हुने नेपालयको दाबी छ । धेरैजसो गीत कवि श्रवण मुकारुङले लेखेका छन्, विज्ञप्तिमा जनाइएको छ, प्राय: गीत सुमनको पेसा सुहाउँदो, आँखा र तिनले निहार्ने दृश्य सम्बन्धित विषय समेटिएको छ । थापाका निम्ति तयार पारिएका सबै नयाँ गीतहरूमा संगीतकार आभासले धुन भरेका छन् । पलेँटी पश्चिमी शैलीमा गाउने सुमन, ठेट नेपाली पारामा गीत लेख्ने श्रवण र विभिन्न शैलीका सांगीतिक प्रयोग अपनाउने आभासबीचको त्रिवेणी हुने नेपालयले जनाएको छ । एउटै थिममा आधारित रहेर श्रवणजीले निकै राम्रा गीत लेख्नुभएको छ, हालैको भेटमा संगीतकार एवं पलेँटी संयोजक आभासले भने, गायक सुमनजीले पनि लोभलाग्दो मिहिनेत गरिरहनुभएको छ । संगीतकार आभासले यसअघि पनि श्रवणसँग थुप्रै गीतमा सहकार्य गरिसकेका छन् । काठमाडौंका गायक थापा भने तिलगंगा आँखा अस्पतालसँग आबद्ध छन् । उनले एक एक पाइला अभियानमार्फत स्वास्थ्य शिविरहरूमा सहभागी भई देशका विभिन्न जिल्ला भ्रमण गरेका छन् । शिविरयात्राका क्रममा डाक्टर सुमनले अनेकौं अनुभव र अनुभूति सँगालेका छन् । पलेंटीमा गीत सुनाउने क्रममा सुमनले अनुभवसमेत बाँड्नेछन्, नेपालयले जनाएको छ । यतिबेला थापा कालिकास्थानस्थित नेपालयको आरशालामा अभ्यास गरिरहेका छन् । एकदमै उत्साहित छु, उनले भने, यो क्षण मेरो सांगीतिक मोडमा अचानक भेटिएको सुन्दर बगैंचा हो ।"
दुई दशकपछि बर्का,"शान्ति र सौहार्दतायो नाचलाई शान्ति र सौहार्दताको प्रतीकका रूपमा लिइन्छ । नाचमा धेरै कलाकारको आवश्यकता पर्ने भएकाले यसलाई बृहत् नाचका रूपमा लिइन्छ । नाचमा कम्तीमा ३० जना कलाकार चाहिन्छ । धान काट्न थालेदेखि नभित्र्याउँदासम्म लगातार गाउनुपर्छ । यसको कथा नै धेरै लामो छ । नयाँ पुस्ताले यो गीत र नाच सिक्न सकेका छैनन्, कलाकार तथा गुरुवा भरत चौधरीले भने, यसमा सौहार्दता र सद्भावको सन्देश छ । सबैतिर मेलमिलाप र शान्ति होस् भन्ने कामना गरिन्छ । पहिले संयुक्त परिवार हुने भएकाले बर्कीमारका हरफ गाएर परिवारमा सौहार्दता कायम गर्ने गरेको उनको बुझाइ छ । अहिले त संयुक्त परिवार हराइसक्यो, घर फाट्ने र एक्लै बस्ने चलन आयो, उनले भने, बूढापाकाबाट अर्ती उपदेश लिने र पुराना कुरा सुन्ने, चलन हरायो । यसले बर्का नाच पनि ओझेलमा पर्दै गयो । समुदायलाई नैतिकवान बनाउन पनि यो नाच र गीतको महत्त्व रहेको उनले बताए ।नाचमा रमाइलोका लागि केही अश्लील खालको प्रस्तुति पनि रहन्छ । एउटा खप्पर लगाएको पात्र नाचमा हुन्छ, जसलाई स्वाङे भनिन्छ । उसले बाँसको ढ्वाङभित्र काठको लिंग बनाएर राखेको हुन्छ । नाचको बीचबीचमा लिंग बाहिर निकाल्ने गर्छ । यसले कृष्ण भगवान्का धेरै गोपिनी राख्ने चरित्रलाई देखाउनुका साथै शिवलिंगको प्रतिनिधित्व गर्ने चौधरीले बताए । गीत गाउनेहरू थारू अगुवा, महतवा र गुरुवाहरू हुन्छन् । नाच नाच्ने बेला भूतप्रेतहरूले आक्रमण गर्ने डरले एक जना गुरुवा नाचको वरिपरि झारफुक गर्दै हिंडिरहेका हुन्छन् । १२ अध्यायमा गाइने बर्कीमारमा कर्तव्यच्यूत भएर बाँच्न नहुने, चुनौती सामना गर्न सधंै तयार हुनुपर्ने, अन्याय सहेर बस्न नहुने, महिलाले अस्तित्व रक्षाका लागि गर्नुपर्ने संघर्षजस्ता विषय समेटिएको बर्कीमार गायक घोराही७, सिसहनियाका बेझुलाल चौधरीले बताए । गीतमा हस्तिनापुर राज्यका लागि भएको संघर्ष, द्रोपदीलाई युधिष्ठिरले जुवामा हालेको प्रसंग, अर्जुनले दाइभाइ मारिने लडाइँ गर्न नचाहेको, युद्ध जित्दा पनि रक्तपातका कारण युधिष्ठरको मनमा चैन नभएको जस्ता कुरा रहेको उनले बताए । बर्कीमारका विषयमा थारू, नेपाली र अंग्रेजीमा समेत पुस्तक लेखिएका छन् ।"
रत्नशमशेरलाई सलाम,"काठमाडौ (कास) उमेरले आठ दशक छोए पनि गीतकार रत्नसमशेर थापाको सक्रियता उस्तै छ । सहरका साहित्यिक कार्यक्रमतिर उनी तन्नेरी जोसका साथ पुगिरहेका हुन्छन्, रचना सुनाउन । शनिबार भने रेडियो कान्तिपुरले उनको सम्मान गर्दै सलाम जिउँदो इतिहासलाई कार्यक्रममा प्रस्तुत गर्यो । अग्रजको अनुभव सुन्दै नयाँ पुस्ताका प्रतिभाले अग्रजकै सिर्जनालाई प्रत्यक्ष प्रस्तुत गर्दै आएको यो कार्यक्रममा थापाले आफ्नो अनुभूति सुनाए, नयाँ पुस्तालाई प्रेरणा दिए । घुम्तीमा नआऊ है आँखा तिमी जुधाउन, ए कान्छा ठट्टैमा यो बैंस, पन्छीमा राम्रो डाँफे, जाग लम्क चम्क हे जस्ता जस्ता कालजयी गीतका यी स्रष्टाका सिर्जनालाई युवा पुस्ताले सुनाउन पाउनुलाई विशेष अवसरको रूपमा व्याख्या गर्दै थिए कार्यक्रमका परिकल्पनाकार एवं प्रस्तोता दिनेश डीसी । यसपछि थापाको रचना, प्रेमध्वज प्रधानको स्वर र प्रेम माणिकको संगीत रहेको गोरेटो यो गाउँको लाई भविन ढुंगानाले सुनाए । शक्ति वल्लभको संगीत, प्रकाश श्रेष्ठ र सुक्मित गुरुङको स्वर रहेको थापाकै अर्को चर्चित गीत चुमेर सुगन्धित फूल गायन भने भविनलाई मनीषा पोखरेलले साथ दिइन् । यसपछि थापाको गीति लेखन र नेपाली संगीतमा उनको योगदानमाथि प्रकाश पारे समालोचक प्रकाश सायमीले । उनले गीतकार थापा नेपाली आधुनिक गीत संगीतको रत्न रहेको दाबी गरे ।"
खलंगामा साहित्यिक मेला,"दुई साहित्यकार पुरस्कृत उत्सवमा वितरण गरिएका दुई पुरस्कारबाट जुम्लाका दुई साहित्यकारलाई पुरस्कृत गरिएको छ । अमेरिकी नागरिक प्राडा ग्रगरी जी मास्कारिनेकले स्थापना गरेको २० हजार रुपैयाँ राशिको ग्रगरी कला संस्कृति पुरस्कारबाट खडानन्द चौलागाई र योगेश्वर स्मृति प्रतिष्ठानका अध्यक्ष राजेश्वर कार्कीले पिता योगेश्वर कार्कीको नाममा स्थापना गरेको २५ हजार राशिको योगेश्वर वाङमय पुरस्कारबाट पुरिचन्द्र देवकाटा सम्मानित भएका हुन् । चौलागाईका आधा दर्जन र देवकोटाका दुई पुस्तक प्रकाशित छन् । पुस्तकमार्फत कर्णालीको साहित्य, भाषा, संस्कृति, रीतिरिवाज र पर्यटनलाई प्रवद्र्धन गरिएको भन्दै उनीहरूलाई पुरस्कृत गरिएको हो ।"
भाजपा निकै बलियो,"(नयाँदिल्ली)  भारतका दुइटा राज्य हरियाणा र महाराष्ट्रमा आज विधानसभा चुनाव हुँदै छ । यस चुनावलाई भारतीय जनता पार्टी (भाजपा) नेतृत्वको मोदीको सरकारको पहिलो जनपरीक्षाका रूपमा लिइएको छ । मोदी गत वैशाखमा दोस्रो कार्यकालका लागि प्रधानमन्त्रीमा चुनिएका थिए । खासगरी गत अगस्ट ५ मा जम्मुकश्मीरलाई विशेषाधिकार प्रदान गर्ने संविधानको ३७० धारा खारेज गर्ने मोदी सरकारको निर्णयप्रति हरियाणा र महाराष्ट्रका मतदाताको जवाफ चुनावमार्फत देखिने भएकाले पनि यसलाई महत्त्वका साथ हेरिएको छ । त्यति मात्र होइन भारतीय अर्थतन्त्रमा पछिल्लो समय देखिएको मन्दी र बेरोजगारी वृद्धिप्रति पनि मतदाताले अभिमत प्रकट गर्ने विश्वास गरिएको छ । साथै, चुनावलाई हरियाणाका मुख्यमन्त्री मनोहरलाल खट्टर र महाराष्ट्रका मुख्यमन्त्री देवेन्द्र फड्नाविसको समेत जनपरीक्षा ठानिएको छ । हरियाणा र महाराष्ट्रको विधानसभाका अतिरिक्त विभिन्न १८ राज्यका ५१ विधानसभा र दुई लोकसभा सिटमा पनि सोमबार नै चुनाव हुनेछ । भूगोल र मतदाताका हिसाबले सानो भए पनि छिमेकी हरियाणाले दिल्लीको राजनीतिमा राम्रो प्रभाव राख्छ । हरियाणा कृषि उत्पादन, उद्योग तथा व्यवसायका लागि भारतको महत्त्वपूर्ण राज्यका रूपमा चिनिन्छ । त्यसकारण हरियाणाको आर्थिक गतिविधिले भारतको समग्र अर्थव्यवस्थाको तस्बिर देखाउने दाबी भारतीय राजनीतिमा छ । विधानसभाका लागि हरियाणाका जम्मा ९० सिट छन् । तीमध्ये आज २१ सिटका लागि निर्वाचन हुँदै छ । सन् २०१४ को विधानसभा चुनावमा भाजपाले ४७ सिट जितेर सरकार बनाएको थियो । हरियाणाको राजनीतिमा भाजपा र भारतीय राष्ट्रिय कंग्रेका अतिरिक्त पूर्वमुख्यमन्त्री ओमप्रकाश चौटालाको भारतीय राष्ट्रिय लोक दल (आईएनएलडी) प्रमुख राजनीतिक शक्तिका रूपमा चिनिन्छन् । ५ वर्षअधिको चुनावमा आईएनएलडीले २४११ प्रतिशत भोटसहित १९ सिट जितेको थियो । २०५८ प्रतिशत भोट ल्याएको कंग्रेस भने १५ सिटमा सीमित भएको थियो । चुनावलगत्तै आईएनएलडीका निर्वाचित १७ विधायकले भाजपा प्रवेश गरेर राज्यको राजनीतिक समीकरण भाजपाअनुकूल बनाइदिएका थिए । त्यसलगत्तै भाजपाले राज्यमा आफ्नो प्रभाव थप बलियो बनाउँदै लगेको हो । भारतीय राजनीतिमा भाजपाको बढ्दो प्रभावका कारण गत जेठमा भएको लोकसभा चुनावमा दुवै पार्टीले नमीठो हार बेहोरे । चुनावमा भाजपा एक्लैले ५८२१ प्रतिशत मत पायो र राज्यका सबै दस सिटमा कब्जा जमाएको थियो । त्यसमाथि राज्यको परम्परागत राजनीतिक शक्ति कंग्रेस आन्तरिक कलहका कारण दिशाहीन बन्न पुग्यो । पूर्वमुख्यमन्त्री भूपिन्दरसिंह हुड्डा र राज्यका अन्य नेताबीचको बढ्दो असमझदारीले हरियाणामा कंग्रेसको चुनाव प्रचार भाजपाको तुलनामा फितलो देखिएको छ । त्यसका साथै प्रदेशका पूर्व पार्टी प्रमुख अशोक तन्वरले पार्टी त्याग गरेकाले पनि कंग्रेसले थप धक्का बेहोरेको छ । जुन चुनावमा प्रस्टै देखिन आकलन राजनीतिक विश्लेषकहरूको छ । एकातिर प्रदेशभित्रै पार्टीमा विवाद देखिएको छ भने अर्कोतर्फ केन्द्रीय नेतृत्वले पनि प्रस्ट मार्गचित्र बनाउन नसकेको देखिन्छ । चुनाव प्रचारप्रसारका क्रममा अध्यक्ष सोनिया गान्धी र महासचिव प्रियंका गान्धी वाड्राको अनुपस्थितिका कारण पूर्वअध्यक्ष राहुल गान्धी मात्र सहभागी भए । हरियाणाको महेन्द्रगढमा सोनिया गान्धीले चुनावी र्यालीलाई सम्बोधन गर्ने कार्यक्रम रहे पनि आन्तरिक किचलोका कारण अन्तिम समयमा स्थगित गरिन् । तर भाजपाका तर्फबाट प्रधानमन्त्री मोदी र गृहमन्त्री अमित शाहले दर्जनौं र्याली तथा चुनावी सभामा सम्बोधन गरे ।विपक्षीहरूले सत्तारूढ भाजपाविरुद्ध बलियो चुनाव मुद्दासमेत अघि सार्न असफल देखिएका छन् । विपक्षीहरूले आर्थिक मन्दी र बेरोजगारीलाई चुनावी मुद्दा बनाउने प्रयास गरे पनि भाजपाले मोदीको नेतृत्व र जम्मुकश्मीरको मुद्दालाई बढी प्रभावकारी ढंगले उठाएको छ । त्यसैको प्रभावस्वरूप चुनावअघिका विभिन्न मत सर्वेक्षणले सोमबार हुने विधानसभा चुनावमा पनि भाजपाले सहज जित हात पार्ने पूर्वानुमान गरिएको छ । एकातर्फ भाजपाको बलियो संगठन र आक्रामक चुनावी अभियान र अर्कोतर्फ विपक्षी विभाजित भएकाले मोदीका विश्वास पात्र मुख्यमन्त्री मनोहरलाल खट्टरको नेतृत्वमा भाजपाले लगातार दोस्रोपटक जित दर्ता गर्ने सहजै अनुमान गर्न सकिन्छ । भारतको प्रमुख आर्थिक र औद्योगिक राज्य महाराष्ट्रमा पनि भाजपा गठबन्धन र कांग्रेस गठबन्ध आमनेसामने छन् । ५ वर्षअघिको चुनावमा भाजपा गठबन्धनले २८८ सिटमध्ये १८५ सिट जितेर सरकार बनाएको थियो । सोमबार हुने चुनावमा पनि भाजपा र शिवसेनाबीच गठबन्धन छ भने कांग्रेसले शरद पवार नेतृत्वको राष्ट्रवादी कांग्रेस पार्टी (एनसीपी) सँग चुनावी तालमेल गरेको छ । हरियाणामा जस्तै यस राज्यमा पनि सत्तारूढ गठबन्धनको तुलनामा विपक्षीहरूको चुनावी अभियान कमजोर देखिएको छ । विपक्षीबीच चुनावी अभियानमा तालमेल अभाव देखिएको भारतीय सञ्चारमाध्यमले जनाएका छन् । खासगरी गत लोकसभा चुनावपछि कंग्रेस पार्टीको महाराष्ट्र एकाइभित्र देखिएको विवादले पूरै चुनावी अभियानलाई प्रभावित छ । सञ्जय निरूपम र मिलिन्द देवराबीचको कलहले पार्टीको पूरै प्रदेश संरचनालाई नै अस्थिर बनाएको छ, जसको प्रत्यक्ष प्रभाव चुनावी अभियानमा पनि देखिएको छ । महाराष्ट्रको चुनावमा पनि विपक्षीले किसानहरूको बढ्दो आत्महत्या र बढ्दो बेरोजगारीलाई प्रमुखताका साथ उठाएका थिए भने भाजपा गठबन्धनले मोदी फयाक्टर लाई अघि सारेको थियो । भाजपा गठबन्धनले भने धारा ३७० खारेजीको निर्णयलाई मोदी सरकारको सफलताको रूपमा अघि सार्दै मतदातालाई आफ्नो पक्षमा पार्ने प्रयास गर्दै आएको छ । प्रारम्भिक मत सर्वेक्षणमा महाराष्ट्रमा पनि भाजपा गठबन्धनले सहज जित हात पार्ने देखिएको छ । महाराष्ट्रको चुनाव भारतीय राजनीतिका भेट्रान शरद पवारका लागि महत्त्वपूर्ण ठानिन्छ । गत लोकसभा चुनावमा नमीठो हार बेहोरेपछि पूर्वकेन्द्रीयमन्त्रीसमेत रहेका पवारले विधानसभा चुनावलाई प्रतिष्ठाको विषय बनाएका छन् । त्यसकारण चुनावी अभियानमा कंग्रेसको उपस्थिति फितलो देखिएपछि पवार आफैं भाजपा नेतृत्वको सत्तारूढ गठबन्धनविरुद्ध उत्रिएका थिए । चुनावी प्रचार अन्त्य हुनुअघिसम्म पवार एक्लैले महाराष्ट्रका २१ वटा जिल्लामा आयोजित ६० चुनावी सभालाई सम्बोधन गरेका थिए ।"
चिलीको प्रदर्शन हिंसात्मक ३ को मृत्यु,सान्टिआगो चिलीको राजधानी सान्टिआगोमा मेट्रो रेलको टिकटको मूल्य बढाइएको विरोधमा गरिएका प्रदर्शनका क्रममा कम्तीमा ३ जनाको ज्यान गएको छ । अधिकारीका अनुसार सान्टिआगोको एक सुपरमार्केमा लगाइएको आगोमा उनीहरूको ज्यान गएको हो । दुई जनाको घटनास्थलमै र एकको अस्पताल लैजाने क्रममा मृत्यु भएको मेयर कार्ला रुबिलारले बताए । प्रदर्शन हिंसात्मक बन्दै गएपछि सरकारले शनिबार राजधानी सान्टिआगोमा संकटकाल घोषणा गरेको थियो । तर त्यसका बाबजुद प्रदर्शन नरोकिएको अन्तर्राष्ट्रिय सञ्चारमाध्यमले जनाएका छन् । संकटकाल तथा रात्रिकालीन कफ्र्युपछि राजधानीका विभिन्न स्थानमा ठूलो संख्यामा सुरक्षाकर्मी तथा सैनिक टयांकहरू तैनाथ छन् । बीबीसीका अनुसार सन् १९९० मा अगस्तो पिनोचेतको तानाशाही शासनविरुद्धको आन्दोलनयता सरकारले ठूलो संख्यामा सुरक्षाकर्मी तैनाथ गरेको हो । विरोध प्रदर्शनका क्रममा ३ सय जनालाई पक्राउ गरिएको छ । अधिकारीका अनुसार १ सय ५६ जना प्रहरी तथा ११ सर्वसाधाराण घाइते छन् । अधिकांश प्रदर्शनकारी विद्यार्थी छन् । अधिकारीहरूले हिंसात्मक घटनाका कारण ठूलो क्षति पुगेको जनाएका छन् । झन्डै ६० लाख मानिसको बसोबास रहेको चिलीको राजधानी सान्टिआगोमा केही समय अघिदेखि सर्वसाधारणले महँगी निकै बढेको गुनासो गर्दै आएका थिए । उनीहरूको गुनासोसँगै खासगरी सान्टिआगोमा आर्थिक सुधारको माग उठिरहेको थियो ।पछिल्लो मूल्य वृद्धिले जनताले सडकमा उक्त रोष पोखेका समेत कतिपयको विश्लेषण छ । बीबीसीका अनुसार विरोध प्रदर्शनले देशमा व्याप्त धनीगरिबबीचको विभाजन बाहिर ल्याएको छ । ल्याटिन अमेरिकाको धनी राष्ट्रमध्ये एक भए पनि चिलीमा धनी र गरिबबीच ठूलो असमानता छ । यसअघि शनिबार एक टेलिभिजनमार्फत सम्बोधन गर्दै चिलीका राष्ट्रपति सेबास्टियन पिनेराले सार्वजनिक र व्यक्तिगत सम्पत्ति तोडफोडका घटनालाई उचित ठान्न नसकिने बताएका थिए । उनले भाडा वृद्धिले मर्का परेकासँग वार्ता गर्न सरकारले कदम चाल्ने जनाएका थिए । चिली सरकारले अक्टुबरको सुरुतिर इन्धनको मूल्य बढेको र मुद्रा अवमूल्यन भएको कारण देखाउँदै मेट्रो रेलको भाडादर बढीमा ११७ डलरले बढाएको थियो । विरोधका क्रममा लाखौं डलर बराबरको क्षति पुगेको अधिकारीहरूको भनाइ छ ।
विश्वकै लामो हवाई उडान परीक्षण,"सिड्नी अस्ट्रेलियाली एयरलाइन्स क्वान्टसले हालसम्मकै सबैभन्दा लामो समयको परीक्षण व्यापारिक उडान सम्पन्न गरेको जनाएको छ । लगातार लामो उडान गर्दा विमान चालक, चालकदलका सदस्य तथा यात्रुलाई कस्तो प्रभाव पार्छ भन्ने अध्ययन गर्न उडान गरिएको एयरलाइन्सले जनाएको छ । ४९ जना यात्रु बोकेर बोइङ ७८७९ विमान न्यूयोर्कबाट १९ घण्टा १६ मिनेटमा सिड्नी पुगेको हो । न्युयोर्कबाट सिड्नीको दुरी १६ हजार २ सय किलोमिटर छ । एयरलाइन्सले अर्को महिना लन्डनदेखि सिड्नीसम्म सीधा उडान गर्ने योजना रहेको समेत जनाएको छ । यी हवाई मार्गमा नियमित व्यापारिक उडान गर्नेनगर्ने भन्ने निर्णय सन् २०१९ को अन्त्यसम्ममा लिइसकिने क्वान्ट्सले बताएको छ । समाचार संस्था रोयटर्सलाई उद्धृत गर्दै बीबीसीले हालसम्म कुनै पनि एयरलाइन्सले व्यापारिक यात्रु र माल बोकेर यति लामो हवाई मार्गमा उडान गरेको छैन । उडानका क्रममा बीचमा इन्धन भर्न नपरोस् भनेर इन्धनसहित विमान उडाइएको थियो । अधिकारीका अनुसार क्वान्ट्समा यात्रुका झोला तथा अन्य सामान राखिएको थिएन ।विमानमा यात्रा गरेपछि हुने थकान कम गर्न जहाजमा चढेपछि यात्रुले उनीहरूको घडी सिड्नीको समयसँग मिलाएका थिए । पूर्वी अस्ट्रेलियामा रात नपर्दासम्म उनीलाई नसुत्न आग्रह गरिएको थियो । उडान सुरु भएको ६ घण्टापछि उनीहरूलाई कार्बोहाइड्रेड उच्च भएका खानेकुरा खुवाइएको थियो र बत्ती मधुरो पारेर उनीहरूलाई सुत्ने वातावरण सहज पारिएको थियो । विमानभित्र चालकको मस्तिष्कको सतर्कता र फरक समय भएका धेरै ठाउँहरू पार गर्दा शरीरमा पर्ने प्रभावबारे पनि परीक्षण गरिएको थियो । उड्डयन क्षेत्रमा पहिलो पटक यस्तो महत्वपूर्ण परीक्षण भएको छ । आशा छ, परीक्षणले पृथ्वीको एकबाट अर्को भागमा गरिने यात्रा छिटो हुनेछ, क्वान्ट्स समूहका प्रमुख कार्यकारी अधिकृत अलान जोएसले भने ।"
नयाँदिल्लीमा फेरि वायु प्रदूषण,"(नयाँदिल्ली)  हिउँदको आगमनसँगै दंग देखिन थालेका भारतको राजधानी नयाँदिल्लीवासीलाई बढ्दो वायु प्रदूषणले एकाएक पिरोल्न थालेको छ । विगतका वर्षमा जस्तै यस वर्ष पनि भारतको राजधानी नयाँदिल्ली र आसपासको क्षेत्र प्रदूषणयुक्त वायुले ढाकिन थालेको छ । जसले गर्दा केही साताअघिसम्म पनि छ्यांग देखिएको दिल्लीको आकाश एकाएक धुम्म बनेको छ । वायुको गुणस्तरमा भएको एकाएक आएको गिरावटले सर्वासाधारणलाई श्वास फेर्न पनि गाह्रो हुन थालेको छ । केन्द्रीय प्रदूषण नियन्त्रण बोर्ड (सीपीसीबी) का अनुसार गत शुक्रबार वायुको दिल्लीको हावाको गुणस्तर मापन गर्ने सूचक एअर क्वालिटी इन्डेक्स (एक्यूआई) २४५ थियो । जबकि जनस्वास्थ्यका हिसाबले त्यो इन्डेक्स सयभन्दा तल हुनुपर्छ । बिहीबार दिल्लीको औसत एक्यूआई २७६ थियो बुधबार ३०४ रहेको थियो । सीपीसीबीले आगामी सोमबारसम्म प्रदूषणको स्तर थप चिन्ताजनक हुने जनाएको छ । हरेक वर्ष १५ अक्टोबरदेखि १५ नोभेम्बरसम्ममा पन्जाब र हरियाणामा खेतमा पराल जलाइने भएकाले त्यसको असर दिल्लीको वायुको गुणस्तरमा पर्ने गरेको छ । पन्जाब र हरियाणा भारतको राम्रो कृषिउपज हुने ब्रेड बास्केट का रूपमा चिनिन्छन् । दिल्ली छेउका यिनै दुई राज्यका किसानले हरेक वर्ष यही समयमा हिउँदे बालीका लागि माटोको ओसिलोपन कम गर्न भन्दै पराल डढाउने गरेका छन् । जसले गर्दा यस क्षेत्रको वायुको प्रदूषणको स्तर बढ्ने गरेको छ । जबकि पन्जाब र हरियाणामा पराल जलाउन प्रतिबन्धित छ । त्यति मात्र होइन, धानको ठुटो र परालको व्यवस्थापनका लागि आधुनिक उपकरण खरिद गर्नका लागि राज्य सरकारले ५० देखि ८० प्रतिशत अनुदानको व्यवस्था पनि गरेको छ । किसानहरूले त्यसको बेवास्ता गर्दै पराल आगो लगाउने गरेका छन्, जसले हरेक वर्ष दिल्ली र आसपासको क्षेत्रमा अक्टोबर र नोभेम्बर महिनामा हावाको गुणस्तर निकै तल झर्ने गरेको छ । अझै यहाँको वायु प्रदूषण तथा मौसम अनुमान अनुसन्धान केन्द्रले आगामी साता दिल्लीको वायु गुणस्तर थप बिग्रने जनाएको छ । दिल्लीको वातावारण यो हदसम्म प्रदूषित हुनुमा सवारीबाट हुने प्रदूषणका अलावा पन्जाब र हरियाणाका किसानले हिउँदे बाली लगाउनका लागि खेतमै पराल र धानको ठुटो जलाउनुलाई पनि जिम्मेवार ठानिएको छ । दिल्ली छेउका पन्जाब र हरियाणा राज्यका किसानहरूले हिउँदे बालीका लागि राम्रो मल हुने विश्वासका साथ पराल र धानको ठुटो जलाउने गर्छन् । जबकि सरकारले त्यसरी जलाउन गत वर्ष नै प्रतिबन्ध लगाएको थियो । विगतका वर्षहरूभन्दा त्यसमा केही कमी आए पनि यस वर्ष पनि हजारौं स्थानमा पराल र धानको ठुटो जलाइएको भूउपग्रहबाट प्राप्त तस्बिरहरूले देखाएका छन्, जसले गर्दा राजधानी दिल्ली र आसपासका पानीपत, कर्नाललगायतका सहरको वायु गुणस्तर अत्यन्त चिन्ताजनक बन्न पुगेको हो । वायु प्रदूषणकै कारण साफरले सर्वसाधारणलाई मर्निङ वाकमा नहिँड्न र अत्यावश्यक काममा बाहेक घर बाहिर ननिस्कन आग्रहसमेत गरेको छ । आगामी सोमबार प्रदूषणको स्तर सबैभन्दा बढी रहने पूर्वानुमान गरिएको छ । हरियाणालगायतका क्षेत्रबाट कार्बनका कणहरू बोकेको हावा दिल्लीतर्फ बहिरहेको र त्यसले सोमबारसम्म पूरै दिल्लीलाई ढाक्ने बताइएको छ । प्रदूषणका कारण हावामा कार्बनमोनो अक्साइडजस्ता विषालु ग्यासको मात्रा बढ्दै गएको सरोकारवाला निकायहरूले दाबी गरेका छन्, जसका कारण पछिल्लो समय मुटु र फोक्सोका बिरामीहरूको संख्यामा पनि उल्लेख्य वृद्धि भएको बताइएको छ । भारतको राजधानी दिल्लीले विगत केही वर्षयता वायु प्रदूषणको समस्या बेहोर्दै आएको छ । सन् २०१६ मा हावामा प्रदूषणको स्तर मापन गर्ने एक्यूआईको स्तर सबैभन्दा बढी ९०० मापन गरिएको थियो । दिल्लीको वायु प्रदूषणलाई लिएर राज्य र केन्द्रबीच आरोपप्रत्यारोपमा उत्रेका छन् । दिल्लीका मुख्यमन्त्री अरविन्द केजरिवालले वायु प्रदूषणका लागि पन्जाब र हरियाणाका खेतमा पराल र ठुटो जलाउनुलाई प्रमुख कारण दाबी गरेका छन् । त्यसो त केन्द्र सरकारबाट सञ्चालित वायु गुणस्तर पूर्वानुमान तथा अनुसन्धान प्रणालीले भने वायु प्रदूषणको स्तर यो हदसम्म गिर्नुका पछाडि पराल बालेको धूवाँको १० प्रतिशत मात्र योगदान रहेको देखाएको छ ।"
महिला भएकैले हेपियो,"(काठमाडौं)  कांग्रेसकी समानुपातिक सांसद रंगमती शाही हुम्ला जिल्लाको प्रतिनिधित्व गर्छिन् । गरिबी, चेतनाको कमी तथा पूर्वाधार विकासमा कर्णाली प्रदेशकै दुर्गम मानिने हुम्लाका बासिन्दालाई विकासका थुप्रै आश्वासन बाँडेर उनी संसद्मा आइपुगेकी हुन् ।संसद्मा बोल्न जब मेरो पालो आउँछ, कुन विषयलाई पहिला उठाउने भन्ने समस्या पर्छ, उनले कान्तिपुरसँग भनिन्, हुम्ला आजसम्म सडक सञ्जालमा जोडिएको छैन । पाँच केजी चामलका लागि घण्टौं लाम बस्नुपर्छ । खान, लाउन र बस्न सहज छैन । यस्ता यावत् समस्या छन् । राष्ट्रिय योजना आयोगका अनुसार नेपालको मानव विकास सूचकांक औसत ०४९० छ । हुम्ला यसभन्दा पछाडि (०३७६) छ ।संसद्मा पहिलोपटक सहभागी उनले जुझारु महिला सांसदको चिनारी दिइसकेकी छन् । केही समयअघि प्रधानमन्त्रीलाई स्कुटरको पछाडि बसेर काठमाडौंका सडक अनुगमन गर्न भन्दै संसद्मा दिएको अभिव्यक्तिले उनलाई सामाजिक सञ्जालमा चर्चित बनायो । प्रतिनिधिसभाको विकास तथा प्रविधि समितिमा सदस्य रहेकी उनले सांसद बन्दा र अहिले अभ्यास गरिँदा थुप्रै भिन्नता पाइसकेकी छन् । नेतृत्वमा पुगेपछि हुम्लाको परिचय फेर्छु भन्ने सोचेको थिएँ, त्यसो होइन रहेछ, उनले भनिन् । छाउगोठको संस्कारबाट हुर्केकी उनले सिंहदबार आउँदै गर्दा समाजका कुसंस्कारलाई निमिट्यान्न पार्दै विकासको लहर छर्ने लक्ष्य लिएकी थिइन् ।दूरीका हिसाबले काठमाडौंबाट हुम्ला टाढा छ । कहिलेकाहीँ जिल्ला पुग्नै एक महिनासम्म लाग्छ । करिब डेढ लाख रुपैयाँ खर्च हुन्छ । गाउँगाउँ घुमेर जनताका समस्या सुन्न दुई महिनामा पनि भ्याइँदैन । टेलिफोन सेवा प्रभावकारी छैन । जिल्ला बसुन्जेल, गाउँ घुमुन्जेल पूरै बेपत्ताजस्तो हुनुपर्छ, उनले भनिन्, यति दु:ख गरेर ल्याएका विषय संसद्मा उठाउँदा सुनुवाइसमेत हुँदैन, त्यतिबेला साह्रै चित्त दुख्छ, उनी भन्छिन्, मैले छाउगोठको पीडा अझै बिर्सेको छैन । हुम्लाका महिला अझै छाउगोठमै छन् । डेढ वर्ष भयो सांसद भएको, जुन जोसजाँगर बोकेर आएको थिएँ, त्यो सेलाइसकेको छ । ०५४ सालदेखि राजनीतिमा सक्रिय उनले ०७४ को निर्वाचनमा संघीय संसद्मा प्रतिनिधित्व गर्ने अवसर पाइन् । सम्मानजनक पदमा रहे पनि राज्यले समानुपातिक सांसदलाई हेर्ने दृष्टिकोण सन्तोषजनक नभएको उनी बताउँछिन् । स्थानीय पूर्वाधार विकास साझेदारी कार्यक्रम अन्तर्गत निर्वाचन क्षेत्रमा दिने ६ करोड बजेट विभेदको मुख्य जड बनेको छ उनका लागि । कार्यविधिअनुसार साझेदारी कार्यक्रमको योजना छनोटका लागि रहने परामर्श समिति प्रत्यक्ष सांसदको संयोजकत्वमा बन्छ । समितिमा राष्ट्रिय सभाका सदस्य, समानुपातिक सांसद, जिल्ला समन्वय समितिका प्रमुख र उपप्रमुख, निर्वाचन क्षेत्रभित्र पर्ने गाउँपालिकाका अध्यक्ष र नगर कार्यपालिका प्रमुख सदस्य रहन्छन् । यसपटकको कार्यविधिमा प्रदेशका प्रत्यक्ष निर्वाचित सांसदको प्रतिनिधित्वलाई समितिबाट हटाइएको छ । समानुपातिक र मनोनीत सांसद योजना छनोटमा सहभागी हुन पाउँछन् । सहमति हुन नसकेको अवस्थामा अन्तिम निर्णय गर्ने अधिकार संयोजक अर्थात प्रत्यक्ष निर्वाचित सांसदमा रहने भनिएको छ । यसले समानुपातिक सांसदलाई बाइपास गरेर प्रत्यक्ष सांसदलाई एकलौटी योजना छनोट गर्ने र सञ्चालन गर्ने अनुकूल वातावरण बनेको सांसद शाहीले बताइन् । गत वर्ष हुम्लामा परेको ४ करोड बजेटमध्ये ९०९० लाखको योजना शाही र राष्ट्रिय सभा सदस्य कविता बोगटीको भागमा पर्यो । बाँकी दुई करोड २० लाखको योजना प्रत्यक्ष सांसद छक्कबहादुर लामाले आफूखुसी बाँडे । यस वर्षको बजेटमा एकै हैसियतका सांसदलाई प्रत्यक्ष र समानुपातिकमा विभेद नहोस् भन्ने उनको चाहना थियो तर कार्यविधिकै कारण पुरानै अवस्था दोहोरिने पक्का भइसकेको छ । यसकारण सांसदलाई सकभर बजेट र योजना दिन नहुने उनको तर्क छ । बजेट दिँदा प्रत्यक्ष र समानुपातिक दुवैलाई बराबरी हैसियतमा दिनुपर्ने बताउँछिन् । सांसदले बजेट र योजनामा ध्यान दिने हो भने सदनको हालत के हुन्छ ? , उनले भनिन्, तीन तहको सरकारको के अर्थ ? सांसदलाई बजेटका नाममा एक रुपैयाँ पनि दिइनु हुँदैन ।संघीय सांसदले संविधान कार्यान्वयन गर्ने, राम्रा नीतिकानुन बनाउने र लागू गर्ने कुरामा प्राथमिकता दिनुपर्ने उनी बताउँछिन् । जनतालाई आफ्नो जिम्मेवारी र कामबारे बुझाउन सक्नुपर्ने उनले बताइन् । गत वर्ष प्रत्येक निर्वाचन क्षेत्रलाई ४४ करोड रुपैयाँका दरले रकम वितरण गरिएको थियो । यस वर्ष संघीय र स्थानीय जनप्रतिनिधिले योजना छनोट गरी खर्च गर्न सक्ने गरी ६६ करोड रुपैयाँ बजेट दिइएको छ । ६ करोडमा चित्त दुखाइ धेरै छ, हामी पनि समानुपातिकमा बस्न चाहँदैनौं, चुनाव लडेरै आउन चाहन्छौं, उनले भनिन्, विभेदले मनोबल गिराएको छ, जनताले सांसद भएर हाम्रा लागि के गरिस् भनेर सोध्छन्, समान योजना नपाएपछि उनीहरूमाझ के मुख लिएर जाने ? अर्कोपटक कसरी जित्ने ? उनी जब गाउँ पुग्छिन्, जनताबाटै विभेद भएको अनुभव गर्छिन् । जनताले देख्ने त बजेट र विकास हो, समानुपातिकलाई त्यो नभएपछि जनताले परपर पार्छन्, वडाध्यक्षले समेत हामीलाई टेर्दैनन् ।साझेदारी कार्यक्रमप्रति महिला समानुपातिक सांसदमा असन्तुष्टि बढी छ । संघीय संसद्मा ३३ प्रतिशत अर्थात् १ सय १२ जना महिला सांसद छन् । प्रतिनिधिसभामा ९० जना महिला सांसदमध्ये प्रत्यक्षबाट चुनिएका ६ जना मात्रै छन् । ९३ प्रतिशत अर्थात् ८४ जना समानुपातिक सांसद छन् । राष्ट्रिय सभामा २२ महिला सांसद छन् । यो सहभागितालाई ऐतिहासिक मानिरहँदा ६ करोड बजेटले अर्को पटकको निर्वाचनमा महिला नेतृत्वको अवस्था झनै कमजोर बनाउने राष्ट्रिय सभा उपाध्यक्ष शशिकला दाहाल बताउँछिन् । पैसा र पहुँचवालाले मात्रै चुनाव जित्ने अवस्था भयो भने हामीले नीति बनाएका छौं भनेर त जनताले पत्याउँदैनन्, उनीहरूले बजेट र योजनै खोजेका हुन्छन्, अर्को पटक चुनाव लडेर आउनका लागि चुनौती छ, उनी भन्छिन्, आउने नयाँ पिँढीका लागि यो झनै घातक हुन्छ ।सरकारले संघीय सांसदलाई कुनै पनि नाममा बजेट र योजनामा संलग्न गराउन नहुने दाहाल बताउँछिन् । कानुन पनि बनाउने, बजेट पनि चलाउन पाउने हुँदा सांसदले कुन कामलाई प्राथमिकता दिने भन्ने द्विविधा देखिने गरेको छ, उनले भनिन्, कानुन बनाउने र कार्यान्वयन गर्ने हाम्रो मुख्य जिम्मेवारीमा बाधा पुगिरहेको छ । यसपछिको राजनीतिक भविष्य कस्तो हुने भन्ने चिन्ता पहिलोपटक सांसद भएकालाई बढी छ । त्यसमा पनि महिला सांसद झनै संकटमा छन् । यो पाला काम देखाउन नपाएपछि अर्कोपटक कसरी भिड्ने ? बझाङकी नेकपा सांसद आशाकुमारी विक भन्छिन्, हामीले प्रत्यक्ष सांसदकै हैसियतमा रहेर विधेयक र नीति तथा कानुन ल्याएका छौं तर जनता त्यो देख्दैनन्, योजनै हेर्छन् । जसले योजना दिन्छ, त्यसैलाई जनताले मन पराउँछन् । हामी समानुपातिक सांसदसँग योजना र बजेट सीमित हुन्छ, अर्कोपटक कसरी उठ्ने ? आफूहरूलाई सधैं टिको लगाएर (समानुपातिक कोटाबाट) आउने रहर नभएको उनले बताइन् । बझाङमा गत वर्ष ४ करोडका २० वटा योजना थिए । परामर्श समितिमा ५०५० लाखका २ वटा योजना दुई क्षेत्र जोड्ने सडकलाई छुट्याइयो । परामर्श समितिले बाँकी ३ करोडका १८ वटा योजना अघि सार्यो । समितिको संयोजक रहेका प्रत्यक्ष सांसद भैरवबहादुर सिंहले समानुपातिक सांसद प्रकाश रसाइली र आशालाई ३३ वटा योजना दिए । बाँकी १२ वटा आफैंले राखे । रसाइलीका तीन योजना ७० लाखका थिए । विकलाई तीन योजनाका लागि ५५ लाख मात्रै विनियोजन भयो । ५५ लाखको योजना पनि धन्न पाएँ, भैरव माननीयज्यूले अर्को पटकदेखि समानुपातिक सांसदलाई योजना नदिने भनेका थिए, कार्यविधिअनुसार त्यसो गर्न त पाउँदैनन् नै, योजना र बजेटमा पुरानै हालत हुने पक्का भइसक्यो, उनले दुखेसो गरिन् । उनले महिला भएकै कारण विभेदमा पर्दै आएको सुनाइन् ।पूर्वाधार विकासको बजेटमा सांसदको प्रत्यक्ष संलग्नता हुँदैन । उनीहरूले प्राथमिकताका योजना छनोट गर्छन् । बजेट सिधै स्थानीय तहमै जान्छ । योजनाको मूल्यांकन, अनुगमन र भुक्तानीमा उपप्रमुखउपमेयरको जति हैसियत पनि उनीहरूलाई हुँदैन । योजना अनुगमन गरेर, यो काम गुणस्तरीय र गुणात्मक भएन भनेर बजेट रोक्ने अधिकार उपप्रमुखलाई छ तर हामीलाई छैन, सांसद विकले भनिन्, हामीलाई सबैले माननीय भन्छन् तर वास्तविक पीडा हामीसँगै छ ।चितवनबाट कांग्रेसकी समानुपातिक सांसद उमा रेग्मीले त ०७५ फागुन ८ मा संसद्मै नियमावली च्यातेर विरोध गरेकी थिइन् । निर्वाचन आयोगले समानुपातिक र प्रत्यक्ष सांसदलाई एउटै निर्वाचित प्रमाणपत्र दिएको छ तर सरकारले सांसदबीचमा विभेद हुने नियमावली किन बनायो, संसद्मा उनले भनेकी थिइन्, यो कसैलाई पाच्य छैन । विभेद अन्त्यका कुरा भइरहँदा सदनभित्रै समानुपातिक सांसदलाई दोस्रो दर्जाको बनाउने नियमावली समानुपातिक सांसदको तर्फबाट च्यात्न चाहन्छु भन्दै उनले बैठक कक्षमै नियमावलीको प्रति च्यातेकी थिइन् ।कपिलवस्तुबाट राष्ट्रिय जनता पार्टीकी सांसद अमृता अग्रहरीले पनि निर्वाचन क्षेत्र पूर्वाधार विकास कार्यक्रमको ६ करोड बजेटमा प्रत्यक्ष र समानुपातिक सांसदको समान हैसियत हुनुपर्ने बताइन् । दिँदा सबैलाई बराबर दिनुपर्यो, नभए कसैलाई दिन भएन, उनले भनिन्, वषौंवर्ष जेलनेल भोगेर, जनतालाई आश्वासन बाँडेर बल्ल समानुपातिक सांसद भएका हौं, बजेटमा विभेद भएपछि जिल्ला, गाउँमा जनतालाई के जवाफ दिने ? भोलि के आधारमा चुनाव लड्ने ? उनले भनिन् । महिला सांसदलाई यो बजेटकै कारण झन् चुनौती थपिने भएकाले राज्यले विभेद अन्त्य गर्नुपर्ने उनले सुझाइन् ।प्रदेश २ बाट राष्ट्रिय सभा सदस्य एवं संघीय समाजवादी फोरमकी सांसद प्रमिला कुमारीले महिला नेतृत्वलाई मूलधारमा ल्याउन पूर्वाधार विकास कार्यक्रममा समान पहुँच दिनुपर्ने बताइन् । महिलालाई सधैं समानुपातिक व्यवस्था त रहँदैन, प्रत्यक्ष निर्वाचनमा भाग लिनुपर्छ, यसका लागि अहिलेदेखि ब्याकअप राख्नुपर्ने हुन्छ, त्यो भनेको बजेट हो, बजेटमा विभेद भयो भने आगामी दिनमा महिला नेतृत्व कसरी अगाडि आउन सक्छ ? उनले भनिन्, हामी नीति बनाउन आएका हौं भने सबैले यसैमा लाग्नुपर्यो । होइन भने बजेटमा समान सहभागिता पाउनुपर्यो, सरकारले विभेद गर्न मिल्दैन ।"
उपदफा छुटेको विधेयक दुवै संसद्बाट पारित,"(काठमाडौं)  संसदीय समितिमा करिब दर्जनपटक छलफल भएर संसद्का दुवै सभाबाट पारित भएको औद्योगिक व्यवसायसम्बन्धी प्रचलित कानुनलाई संशोधन र एकीकरण गर्न बनेको विधेयक मा एउटा उपदफा नै छुटेको छ । उद्योग, वाणिज्य तथा आपूर्तिमन्त्री मातृकाप्रसाद यादवले आफ्नो हस्ताक्षरसहित संसद् सचिवालयमा दर्ता गराएको विधेयकमा उल्लिखित एउटा उपदफा प्रतिनिधिसभा तथा राष्ट्रिय सभाका सांसदलाई वितरण गरिएको विधेयकमा छैन । मन्त्रीले हस्ताक्षर गरेर दर्ता गर्ने र सांसदलाई वितरण गर्ने विधेयक एकै हुनुपर्ने कानुनी प्रावधान छ । मन्त्री यादवले संसद् सचिवालयमा दर्ता गरेको औद्योगिक व्यवसायसम्बन्धी विधेयकको परिच्छेद ४ मा औद्योगिक तथा लगानी प्रवद्र्धनसम्बन्धी बोर्ड व्यवस्था छ । त्यही परिच्छेदअन्तर्गत दफा २० को उपदफा २ लाई संसदीय समिति र दुवै सभाले छुटाएरै पारित गरेका हुन् । छुटेको उक्त उपदफामा उपदफा (१) को खण्ड (क) मा जुनसुकै कुरा लेखिएको भए पनि मन्त्रालयमा मन्त्री र राज्यमन्त्री दुवै नियुक्त भएको अवस्थामा राज्यमन्त्री बोर्डको सदस्यका रूपमा रहनेछ भन्ने उल्लेख छ ।उक्त उपदफा नै नभएको विधेयक उद्योग तथा वाणिज्य र श्रम तथा उपभोक्ता हित समिति, प्रतिनिधिसभा र राष्ट्रिय सभाबाट पारित भएर प्रमाणीकरणका लागि राष्ट्रपतिकहाँ पठाउने प्रक्रियामा छ । कानुनअनुसार सरोकारवाला मन्त्रीले मन्त्रिपरिषद्मा पेस गर्ने र मन्त्रिपरिषद्ले पारित गरेको विधेयक कानुन, न्याय तथा संसदीय मामिला मन्त्रालयको कभर लेटर सहित संसद् सचिवालयमा दर्ता गर्ने प्रावधान छ । एफोर साइजमा प्रिन्ट गरिएको उक्त विधेयक प्रतिनिधिसभाको विधेयक शाखामा चौथो अधिवेशन सुरु हुनुअघि ०७६ वैशाख १० गते १ नम्बरमा दर्ता भएको थियो । त्यही दिन सांसदलाई वितरण गर्न करिब ५ सय प्रति डिमाइ साइज (एफो साइजको आधा) मा बाइन्डिङ गरी मन्त्रालयका कर्मचारीले दर्ता शाखामा बुझाएका थिए । वैशाख ११ गते सांसदलाई वितरण गरिएको थियो । प्रतिनिधि सभा र राष्ट्रिय सभा सचिवालयका विधि व्यवस्थापन महाशाखाले दर्ता विधेयक र सांसदलाई वितरण गरेको विधेयक एकै हुनुपर्नेमा फरक पर्दा यो समस्या आएको जनाएका छन् । प्रमाणीकरणको प्रति बनाउने क्रममा दर्ता भएको विधेयक र सांसदलाई वितरण गरेको विधेयक भिडाएर हेर्दा अन्तर भेटियो, हाल दुवै महाशाखाका प्रमुख मनोजकुमार गिरीले कान्तिपुरसँग भने, यसमा कसैको पनि नजर परेन । मन्त्रीले हस्ताक्षर गरेको विधेयक नभएर सांसदलाई बाँडिएको विधेयक पारित हुन गयो ।जेठ ६ गते प्रतिनिधिसभामा प्रस्तुत भएको विधेयक जेठ ८ गते सामान्य छलफलपछि दफाबार छलफलका लागि उद्योग तथा वाणिज्य र श्रम तथा उपभोक्ता हित समितिमा पठाइएको थियो । हामीले यो विधेयक ८१० पटक दफाबार छलफल गरी संशोधनसहित पारित गरेका हौं, समिति सभापति विमलप्रसाद श्रीवास्तावले भने, मलाई त अहिलेसम्म उपदफा छुटेको बारे केही थाहा छैन र कसैले भनेको पनि छैन । समितिमा सभापतिसहित २३ सांसद छन् ।समितिले दफाबार छलफलपछि १९ वटा संशोधन गरी समितिको प्रतिवेदनसहित भदौ १२ गते प्रतिनिधिसभामा पेस गरेको थियो । समितिको संशोधनमा विधेयकको दफा २० को उपदफा १ का प्रावधान संशोधन भएको छ तर सोही दफाको उपदफा २ छुटेको बारे कुनै उल्लेख गरेको छैन । उक्त विधेयक प्रतिनिधिसभाबाट भदौ १८ गते पारित भएको थियो । प्रतिनिधिसभाबाट पारित विधेयकलाई उद्योगमन्त्री यादवले असोज १ गते राष्ट्रिय सभामा पेस गरेका थिए । राष्ट्रिय सभाले पनि कुनै शंसोधन नगरी पारित गरेको हो । उक्त विधेयकको तयारी गर्ने उद्योग, वाणिज्य तथा आपूर्ति मन्त्रालयले गल्ती स्वीकार गर्दै मानवीय त्रुटिको कारण समस्या भएको औंल्याएको छ । हामीले प्रेसमा छाप्न वर्ड फाइल पठाएका थियौं, उनीहरूले पेज सेटअप गर्दा एउटा उपदफा छुटाएछन्, मन्त्रालयको औद्योगिक तथा लगानी प्रवद्र्धन महाशाखाका प्रमुख दिनेश भट्टराईले कान्तिपुरसँग भने, गल्ती भयो, यसलाई हामीले शिक्षाका रूपमा लिएका छौं तर नियत नभएर विशुद्ध मानवीय त्रुटि हो । भट्टराईले अबदेखि पीडीएफ फाइलबाट प्रिन्ट गरेर मन्त्रीले हस्ताक्षर गर्ने र सांसदलाई वितरण गर्ने प्रति एउटै बनाएर पेस गर्ने बताए ।"
बीउ विक्रेताको तथ्यांक संकलन गरिँदै,"(कञ्चनपुर)  कैलाली र कञ्चनपुरमा रोपिएको गरिमा जातको धान नपसाएपछि बीउ विक्रेतामाथि कारबाही प्रक्रिया अघि बढेको छ । कृषि ज्ञान केन्द्र कञ्चनपुरले दुवै जिल्लाका धानको बीउ बिक्रेताहरूको तथ्यांक संकलनको काम सुरु गरेको हो । तथ्यांक संकलनपछि मुद्दा दर्तालगायतको कारबाही प्रक्रिया अघि बढाइने ज्ञान केन्द्रले जनाएको छ । बीउबिजन गुणस्तर नियन्त्रण केन्द्रले बिक्रेताहरूको यथार्थ जानकारी संकलन गरी आवश्यक कारबाही प्रक्रिया अघि बढाउन पत्राचार गरेको छ । सोहीअनुसार बिक्रेता र बिक्री भएको बीउको मात्राबारे विवरण संकलनको काम भइरहेको कृषि ज्ञान केन्द्र कञ्चनपुरका निमित्त प्रमुख रामचन्द्र भट्टले बताए । कृषि ज्ञान केन्द्रले संकलन गरेको तथ्यांकअनुसार हालसम्म कैलाली र कञ्चनपुरमा अढाई टन गरिमा धानको बीउ बिक्री भएको विवरण प्राप्त भएको छ । उक्त परिमाण अझै बढ्न सक्ने देखिन्छ । यसैगरी कैलाली र कञ्चनपुरमा १ हजार २ सय १९ परिवारले ३ सय ४९ हेक्टरमा गरिमा जातको धान लगाएको तथ्यांक संकलन भएको छ । जसमध्ये कैलालीमा ६५ प्रतिशत र कञ्चनपुरमा ३५ प्रतिशत रहेको छ । यो तथ्यांक बढ्ने क्रममा रहेको निमित्त प्रमुख भट्टले बताए । कृषक र बिक्रेताहरूबाट निरन्तर तथ्यांक संकलन भइरहेको छ, उनले भने, अझै एकडेढ हप्ता लाग्न सक्छ ।गत वर्ष केही किसानले मात्रै गरिमा धान लगाएका थिए । बढी फल्ने र खानमा मिठो हुने भएकाले कृषकहरूले यसलाई धेरै रुचाएका हुन् । तर, यसपटक धान नै नपसाएपछि कृषकहरू निकै चिन्तित भएका छन् । राम्रो धानको बीउ छ भन्दै यसपालि डेढ बिघामा लगाए तर अहिलेसम्म पसाएन, भीमदत्त नगरपालिका२ उल्टाखामकी मीना भण्डारीले भनिन्, मलखाद, जोताइ र सिँचाइमा पनि धेरै खर्च भयो । कञ्चनपुरको भीमदत्तसँगै शुक्लाफाँटा, बेलौरी र पुनर्वास नगरपालिका तथा बेलडाँडी गाउँपालिकामा गरिमा धानको खेती गरिएको छ । यसैगरी कैलालीमा जोशीपुर, गौरीगंगा, कैलारी, जानकी गाउँपालिका तथा घोडाघोडी र टीकापुर नगरपालिकालगायतका ठाउँमा यस जातको धान रोपिएको छ । कात्तिकसम्म पनि धान नपसाएपछि कृषकहरू निकै चिन्तित बनेका छन् । कतिपय बीउ बिक्रेताप्रति आक्रोशित पनि छन् । सुदूरपश्चिम कृषि विकास निर्देशनालयले असोज पहिलो साता गरिमा धानको अनुगमन तथा छानबिनका लागि कार्यदल बनाएको थियो । निर्देशनालयका प्रमुख यज्ञराज जोशीको संयोजकत्वमा रहेको कार्यदलले तथ्यांक संकलनसँगै धानको अहिलेको अवस्थाबारे पनि अनुगमन गरिरहेको छ । गरिमा धान भारतमा उत्पादन गरिएको हाइब्रिड जात हो । यो नेपालमा ०७२ मा सूचीकृत भएको हो । नेपालमा यसको आधिकारिक बिक्रेता दाङको सनराइज एग्रिकल्चर एन्ड रिसर्च सेन्टर रहेको छ । गरिमा भनी बिक्री गरिएको धानको कृषि अनुसन्धान परिषद्ले डीएनए परीक्षण गरिरहेका छ । उक्त धान नक्कली वा सक्कली कस्तो प्रकारको हो भन्ने विषय डीएनएको रिपोर्ट आएपछि थाहा हुनेछ । बीउबिजन बिक्री वितरण ऐन ०४५ ले खराब बीउ वा गलत सूचना दिनेलाई क्षतिपूर्ति र कारबाहीको व्यवस्था गरेको छ । ऐनको नियम ३६ मा बीउको गुणस्तर र सूचनाका आधारमा कसैलाई आर्थिक हानि वा नोक्सानी पुग्न गएमा मूल्यांकन समितिले गरेको मूल्यांकन र सिफारिसका आधारमा सम्बन्धित पक्षलाई क्षतिपूर्ति दिनुपर्ने व्यवस्था गरिएको छ । तथ्यांक संकलनपछि बीउबिजन बिक्री वितरण ऐनअनुसार बिक्रेतामाथि मुद्दा चलाउन सकिनेछ, निमित्त प्रमुख भट्टले भने ।"
स्वी छिङलाई पछ्याउन हतारिए चिनियाँँ,"(बेजिङ)  नेपाल भ्रमण वर्ष २०२० का लागि चिनियाँ सद्भावना दूत नियुक्त भएपछि अभिनेत्री स्वी छिङलाई पछ्याउन हजारौं चिनियाँ हतारिएका छन् । उनीहरूको यो हतारो चिनियाँ ट्वीटर मानिने वैपो मा देखिएको छ । सामाजिक सञ्जालमा उनले फोटोसहित आफ्नो प्रतिक्रिया लेखेकी थिइन् । केही घण्टामै लाखौं शुभेच्छुकहरूले उनीप्रति सद्भाव र गौरव लागेको भन्दै नेपाल यात्राका लागि व्यग्र प्रतीक्षा गरिरहेको उल्लेख गरेका छन् । चिनियाँ रंगमञ्चमा निकै लोकप्रिय यी अभिनेत्रीका लाखौं प्रशंसक छन् । उनको यो नियुक्तिप्रति सौन्दर्य देवी, चिनियाँकी गौरव, रहस्यमयी सुन्दरी, अद्भूत प्रतिभाशालीजस्ता विशेषण प्रयोग गरेर धेरै वैपो प्रयोगकर्ताहरूले प्रशंसा गरेका छन् ।चिनियाँ समयअनुसार आइतबार दिउँसो सवा १ बजेतिर उनले नेपाल र चीनबीचको मित्रता युगौंदेखि पुरानो रहेको उल्लेख गर्दै एउटा स्टाटस वैपोमा पोस्ट गरेकी थिइन् । उनले लेखिन्, नेपाल र चीनबीचको युगौं पुरानो मित्रता छ । हिमालय क्षेत्र रहस्य र सौन्दर्यले भरिएको छ । नेपाल भ्रमण वर्ष २०२० को सद्भावना दूत बन्न पाएकामा अत्यन्त सम्मानित महसुस गरेकी छु ।अभिनेत्री स्वी छिङले पोस्ट गरेको केही घण्टामै हजारौंले रिट्वीट गरेका छन् भने उत्तिकै संख्यामा कमेन्ट र लाइकहरू देखिएका छन् । अधिकांश प्रयोगकर्ताले नेपालको भ्रमण गर्न आतुर रहेको प्रतिक्रिया दिएका छन् भने कतिपयले मन्त्री योगेश भट्टराई र स्वी छिङ सँगसँगै भएको तस्बिर पोस्ट गर्दै राम्रो देखिएको टिप्पणी लेखेका छन् । युआन अर नाम गरेकी वैपो प्रयोगकर्ताले भ्रमण गर्न मन पराउने अभिनेत्रीका लागि पर्यटन दूत बन्नु निकै सान्दर्भिक अवसर भएको उल्लेख गरेकी छन् । अधिकांश प्रयोगकर्ताले जस्तै उनले स्वीलाई चिनियाँ गौरवको संज्ञा दिएकी छिन् । स्याउ चिङ नाम गरेकी वैपो प्रयोगकर्ता लेख्छिन्, समय भएमा नेपाल यात्राको ब्लग पोस्ट गर्नुहोस्, हामी पनि हेरौं, नेपाल कस्तो छ ? रहस्यले भरिएको देश नेपाल, अर्का प्रयोगकर्ता समरले लेखेकी छन्, मेरो नयाँ यात्राको पवित्र गन्तव्य । आफ्नो विदेश यात्राको एउटा गन्तव्य थपिएको भन्दै उनले स्वीबाट प्रभावित भएको जनाउ दिएकी छन् । नेपालकी दुलही भन्दै जेडवाईडब्लू एलडी नाम गरेका प्रयोगकर्ताले नेपालको प्राकृतिक दृश्यको भ्रमण पर्खिरहेको प्रतिक्रिया लेखेका छन् । त्यस्तै स्याउ याथौ थोङले लेखेकी छन्, रहस्यमयी तथा विशेष नेपाल, रहस्यमयी तथा विशेष तिमी ।यो पोस्ट सार्वजनिक हुँदासम्म स्वी छिङका वैपो फलोअरको संख्या १ करोड ६८ लाख ५५ हजारभन्दा बढी पुगेको छ । शनिबार काठमाडौंमा आयोजित एक कार्यक्रमकाबीच चिनियाँ तथा हलिउड अभिनेत्री स्वीलाई नेपाल भ्रमण वर्ष सद्भावना दूत घोषणा गरिएको थियो ।सन् १९६९ मा बेइजिङमा जन्मिएकी स्वी छिङले पियान्चौ पियान्छाङ (लाइफ अन अ स्ट्रिङ) नामक चलचित्रबाट डेब्यु गरेकी थिइन् । हलिवुड तथा चिनियाँ चलचित्र दुनियाँमा निरन्तर सक्रिय स्वीको पछिल्लो उपलब्धि गुड अगेन्स्ट एभिल नाम चलचित्र गत वर्ष ५५औं ताइवान गोल्डेन हर्स अवार्डमा छानिनु थियो । यसबाहेक उनीद्वारा अभिनित नाटक, टेलिचलचित्रलगायत कलाकर्म राष्ट्रिय तथा अन्तर्राष्ट्रिय पुरस्कारका लागि छानिएका थिए ।"
धान खेतमा उद्योग,"(परासी)  पश्चिम नवलपरासीमा धमाधम नयाँ उद्योग सञ्चालन भइरहेका छन् । उद्योग बढ्दै गएपछि स्थानीय उद्योगी व्यवसायीले औद्योगिक करिडोर स्थापना गर्न योजना बनाए । त्यसका लागि सुनवलमा रहेको वन क्षेत्र वा अन्य स्थानको सार्वजनिक जग्गा सरकारसित भाडामा लिने वा सट्टाभर्ना दिने कार्ययोजना थियो ।यही नारा लगाउँदै उद्योग वाणिज्य संघका तीनचार कार्यकाल निर्वाचन भइसक्यो । अहिलेसम्म पनि करिडोरको विस्तृत परियोजना प्रतिवेदन (डीपीआर) तयार हुन सकेको छैन । जग्गा उपलब्ध नहुँदा करिडोर निर्माण नभएको उद्योग वाणिज्य संघ नवलपरासीका अध्यक्ष केशव भण्डारी बताउँछन् । करिडोर नहँुदा जहाँ पायो त्यही उद्योग सञ्चालन भइरहेका छन् ।बहुराष्ट्रिय कम्पनी बरुण वेवरेज (पेप्सी), राज बु्रअरीको रुस्लान, स्टिल कम्पनी खेतीयोग्य क्षेत्रको बीचमा छन् । नयाँ स्थापना हुन लागेका दर्जनांै उद्योगले पनि खेतीयोग्य जग्गा खरिद गरेका छन् । पूर्वाधार र औद्योगिक सुरक्षाका लागि औद्योगिक करिडोर खोजिरहेको उद्योगले करिडोर नहुँदा जहाँ सस्तोमा जग्गा पाइन्छ, त्यही उद्योग सञ्चालन गरिरहेका छन् । खाली जग्गा प्रशस्त भए पनि करिडोरका लागि उपलब्ध नहुँदा खेतीयोग्य जग्गामा उद्योग सञ्चालन गर्नु परेको छ । बरुण बेवरेज रामग्रामका प्रमुख पंकज गुप्ताका अनुसार भन्सार नजिक र उत्पादन भएको सामान देशभरि बजारीकरणका लागि पनि बीच भागमा पर्ने भएकाले परासी क्षेत्र लगानीकर्ताको रोजाइमा परेको बताए । भारतबाट कच्चा पदार्थ ल्याउन नजिक छ । सडक सञ्जाल र कामदारको उपलब्धताका कारण यो जिल्ला उपयुक्त छ, उनले भने, उद्योगलाई व्यवस्थित गर्न करिडोर हुनुपर्ने भए पनि निश्चित स्थान नहुँदा खेतीयोग्य जमिनमा धमाधम उद्योग सञ्चालन भइरहेका छन् । मुलुकको मध्यभागमा पर्ने, भारतीय सीमासँग जोडिएको र महेशपुर मूल भन्सार नजिकै भएकाले यस क्षेत्रमा लगानीकर्ता आकर्षित भएका हुन् । भैरहवालुम्बिनी करिडोरमा रहेका उद्योग अहिले यता आकर्षित भएका छन् । सरकारले महेशपुर भन्सारलाई मूल भन्सारका रूपमा सञ्चालन गरेपछि लगानीकर्ता थप आकर्षित भएका छन् । भैरहवा भन्सारले मात्रै उद्योगका लागि आवश्यक कच्चा पदार्थ, उपकरणलगायत मालबस्तु ढुवानी गर्दा महिनौं सुनौली नाकामा आएर थन्किने गर्थेे । पछिल्लो दुई वर्षमा मात्र भैरहवाभुमही सडक खण्ड आसपासमा २० भन्दा बढी उद्योगले जग्गा खरिद गरेका छन् भने १० ओटा ठूला उद्योग सञ्चालनमा आएको उद्योग वाणिज्य महासंघका प्रदेश ५ का संयोजक गुणनिधि तिवारीले बताए । मुलुकभरका ठूला लगानीकर्ताको पहिलो प्राथमिकता भुमहीभैरहवा सडक खण्डको आसपासको क्षेत्र भएको छ, उनले भने ।"
फौजी कीराबाट जोगाउन हरियो धान काट्दै,"(बर्दिया)  फौजी कीराबाट जोगिन किसानले हरियो धान काट्न थालेका छन् । तर, काटेको धानमा पनि कीराले नछोड्दा क्षति हुने क्रम जारी छ । कृषि प्राविधिकले कीराबाट धान जोगाउन छिटो काट्न सुझाव दिएका हुन् । कीराले धानको बाला भुइँमा खसालेर नोक्सान हुन थालेपछि बाली जोगाउन किसान हतारिएका हुन् । किसानले भुइमा खसेको बाला पनि उठाउन थालेका छन् । बढैयाताल गाउँपालिकाका किसान गुरुप्रसाद चौधरीले कीराले सखाप पारिरहेको भन्दै हतारमा धान काट्न थालेको बताए । काटेको धानको बाला पनि कीराले झारिदिने गरेको छ । काटेर पनि जोगाउन मुस्किल भएको छ, उनले भने, कीराका कारण वर्षभरिको कमाइ चौपट भयो । धान पाकिसकेका कारण विषादीसमेत छर्न नमिल्ने भएको छ । बढैयाताल गाउँपालिका, बाँसगढी, बारबर्दिया, गुलरिया नगरपालिकाका फाँटमा फौजी कीराको प्रकोप बढी छ । पाकेको धानमा फौजी कीरा लागेपछि किसान मारमा परेका छन् । बर्सेनि लाग्ने फौजी कीराका कारण उत्पादनमा कमी आउने गरेको छ । किसान तेजप्रसाद चौधरीले पाकेको धान कीराले काटेर भुइँमा खसालेपछि उठाउन नमिल्ने भएको बताए । बाला भए उठाउन मिल्थ्यो । दानादाना भुइँमा छरिएको छ, उनले भने, दाना उठाउन नमिलेपछि खेतमै कुहिन थालेको हो । कतिपय किसानले मजदुर लगाएर बाला उठाउने प्रयास गरिरहेका छन् । तर, पानी भएको गराको धानमा बढी क्षति छ ।बाँके र बर्दियामा फौजी कीराको आतंक फैलिएपछि अधिकारवादीले पनि चासो देखाएका छन् । उनीहरूले फौजी कीराले किसानलाई आर्थिक क्षति पुगेको भन्दै किसानको मुख्य आयस्रोत जोगाउन र कृषिजन्य रोगको समयमै उपचार गर्न सरकारसँग आग्रह गरेका छन् । कृषि ज्ञान केन्द्र नेपालगन्जका प्रमुख सागर ढकालले कीराको प्रकोप कम हुँदै गएको दाबी गरे । खैरो खालको पुतलीको अण्डाबाट फौजी कीराको प्रकोप देखिन्छ ।"
च्यांग्राको रौंबाट दुई लाख पर्ने ब्ल्यांकेट !,"(चितवन)  नेपालीमाझ च्यांग्रा स्वादिलो मासुका लागि परिचित छ । उच्च हिमाली क्षेत्रमा पाइने च्यांग्रा दसैंका बेला तराईसम्म पुग्छ । च्यांग्रा मासुका लागि मात्रै महत्त्वपूर्ण छैन । रामपुरमा आयोजित एसिया क्षेत्रस्तरीय बाख्रा विज्ञहरूको सम्मेलनमा पुग्नेले च्यांग्राको रौं पनि मूल्यवान् भएको मेसो पाउँछन् । आइतबारबाट कृषि तथा वन विज्ञान विश्वविद्यालयको सभाहल अगाडि धनप्रसाद लामिछाने सल, स्विटर ब्ल्यांकेटजस्ता न्याना कपडाहरू राखेर बसेका छन् । यो ब्ल्यांकेट १२ हजारको हो, धनप्रसादले मूल्य सुनाए । मूल्य सुन्दा बढी जस्तै त लागेन नि ? तर, धनप्रसादका लागि यो कमै हो । उनले थपे, मसँग यस्तो ब्ल्यांकेट २ लाख रुपैयाँ पर्नेसम्मका छन् । च्यांग्राको रौंबाट बनेको हुँदा मूल्य बढी परेको हो ।उनले विसं २०५६ सालदेखि काठमाडौं जोरपाटीमा माउन्ट मकालु पस्मिना उद्योग चलाएका छन् । त्यहाँ च्यांग्राको रौंबाट सामग्रीहरू उत्पादन गरिँदै आएको छ । पहिलापहिला हाम्रा ग्राहक पूरै विदेशी थिए । अहिले नेपालीले पनि प्रशस्तै किन्न थालेका छन्, धनप्रसादले भने । च्यांग्राको महत्त्व मासुबाहेक अरू कुराहरूमा पनि छ भन्ने सन्देश दिन सम्मेलन आयोजकहरूले निम्त्याएका कारण आफू आएको उनले बताए ।यहाँ पनि धेरैले किन्ने उद्देश्यले नै सोधखोज गर्नुभएको छ तर हामीले धेरै ल्याएनौं, धनप्रसादले भने, केवल प्रदर्शनीका लागि मात्रै हो । सम्मेलनको उद्घाटन सत्रपछि पशु सेवा विभागका महानिर्देशक वंशी शर्माका तर्फबाट भएको प्रस्तुतीमा पनि च्यांग्राको पस्मिनाले नेपाली किसानलाई राम्रो आय दिने कुरा उल्लेख थियो । नेपाल पस्मिना उद्योग संघका सचिवसमेत रहेका लामिछाने नेपालमा यस्ता तीन सय उद्योग रहेको बताउँछन् । यहाँका उद्योगहरूले आवश्यक पर्ने च्यांग्राको रौं चीनबाट ल्याएका छन्, धनप्रसादले भने, एक किलो रौंको मूल्य २० हजार रुपैयाँ पर्छ । नेपालका च्यांग्राले यहाँको उद्योगलाई चाहिने ४० प्रतिशत मात्र रौंको माग पूरा गर्छन् । च्यांग्राको पेटमा रहेको निकै नै नरम र मसिनो रौं उद्योगहरूले प्रयोग गर्छन् ।सम्मेलनमा १७ देशका बाख्रा विज्ञहरू सहभागी छन् । नेपालमा गाउँगाउँमा बाख्रापालन पुगेको छ । परम्परागत रूपमै बाख्रापालन भइरहेको छ । मासुबाहेक अरू सम्भावना खोजिएको छैन । बाख्रापलनलाई आधुनिक तरिकाले अगाडि लैजान र मासुबाहेक अरू सम्भावना बोकेका क्षेत्रहरू खोज्न यो सम्मेलन सहयोगी हुने आशा छ, सम्मेलन आयोजक कृषि तथा वन विज्ञान विश्वविद्यालयका निमित्त उपकुलपति शारदा थपलियाले भनिन् ।"
फुटाइयो च्याछरा भीर,"(हुम्ला)  कर्णाली करिडोरअन्तर्गत सिमकोटहिल्सा सडकखण्डको च्याछरा भीर फुटाउने काम सकिएको छ । करिब चार सय मिटरको भीरलाई साढे एक वर्षको अवधिमा विस्फोटक पदार्थले फुटाइएको हो ।भीर छिचोलिएसँगै सडकको ट्रयाक खुलेको आयोजना कार्यालयले जनाएको छ । कार्यालयका अनुसार कडा चट्टानी भीरका कारण सडक निर्माणको काममा अवरोध आएको थियो । विस्फोटक पदार्थ र डोजरमार्फत एकसाथ काम गरिएपछि ट्रयाक खुलेको आयोजनाले जनाएको छ । ९५ किलोमिटर दूरीको सिमकोटहिल्सा सडकमा करिब डेढ सय मिटर सडकको लेभल मिलाउने काम मात्र बाँकी छ । भीरका कारण चिनियाँ बजार र हेलिकप्टरबाट ल्याइएका करिब दुई दर्जन गाडी दुई खण्डमा सञ्चालनमा छन् । आयोजनाका योजना प्रमुख शशांक मिश्रले ट्रयाक खुलिसके पनि दसैं बिदाका कारण लेभल मिलाउने काममा ढिलाइ भएको जानकारी दिए । केही चट्टानी भागलाई चौडा बनाउने काम भइरहेको छ, उनले भने, दुई साताभित्रै निर्माण सक्ने हाम्रो योजना छ, विस्फोटक पदार्थको कमी नभए हामी लक्ष्यमा पुग्छौं । यसअघि खापुनार्थ गाउँपालिकाको सुनाखाडास्थित बिगौराछार्या भीर फुटाउन पनि विस्फोटक पदार्थ प्रयोग गरिएको थियो । उनका अनुसार थप विस्फोटक पदार्थका लागि गत असार महिनामै नेपाली सेनासँग माग गरिएको थियो । भीर फुटाइएसँगै चारदेखि साढे सात मिटर चौडाइको प्रारम्भिक ट्रयाक खोलिएको निर्माण कम्पनी श्रीजयन्तीएडी जेभीका प्रतिनिधि तेजबहादुर महतले बताए । उनले डोजरमार्फत सडकको लेभल मिलाउने काम भइरहेको जानकारी दिए । सबैभन्दा अप्ठ्यारो भीर छिचोलिएसँगै दुर्गमका बासिन्दा खुसी बनेका छन् । भीर फुटाइएसँगै हुम्लावासीको वर्षौंदेखिको सडक सपना पूरा भएको नाम्खा गाउँपालिकास्थित खगाल गाउँका पेमा लामाले बताए । भीरमा यात्रा गर्ने क्रममा दर्जनौं स्थानीयले ज्यान गुमाएका थिए, उनले भने, बाँदरसमेत लड्ने भीरमा सडक बन्ला भनेर कल्पनासमेत गरेका थिएनौं । भीर फुटाइएपछि सडकमा गाडी गुड्ने निश्चित भएको छ । भीर छिचोलिएपछि चिनियाँ नाकासम्म गाडी सञ्चालन हुने आशा जागेको नाम्खा गाउँपालिकास्थित केर्मीका छेबेल लामाले बताए ।"
मारुतिको चाँदीको झिलिमिली योजना,काठमाडौं (कास) मारुति सिमेन्टले तिहार तथा छठ पर्वको अवसरमा आफ्ना उपभोक्ताहरूलाई लक्षित चाँदीको झिलिमिली योजना ल्याएको छ । यस योजनाअन्तर्गत उपभोक्ताले मारुति सिमेन्टको प्रत्येक २१ बोराको खरिदमा स्योर सट उपहारका रूपमा १० ग्राम चाँदीको सिक्का तुरुन्तै प्राप्त गर्न सक्नेछन् । यो योजना कात्तिक १६ गतेसम्मका लागि देशभर लागू गरिएको आइतबार जारी प्रेस विज्ञप्तिमा भनिएको छ ।
कोकाकोलाको मन खोलौं कोकसँग,"काठमाडौं (कास) दसैं र तिहार मन खोलौ कोकसँग अभियानको चौथो संस्करणको ग्राउन्ड एक्टिभेसन उपत्यकाको विभिन्न स्थानमा जारी रहेको छ । एक्टिभेसनको क्रममा कोकप्रेमीहरूले ५ सय एमएलको कोक बोटलमा पर्सनलाइज्ड म्यासेज प्रिन्ट गरेर आफ्ना प्रियजनहरूसँग आफ्नो भावना व्यक्त गर्न सक्नेछन् । एक्टिभेसन काठमाडौंको भाटभटेनी सुपरमार्केटहरूमा कात्तिक ४ गते बौद्ध, ५ गते अनामनगर, ६ गते बालाजु, ७ गते कोटेश्वर र ८ गते सेल्सबेरी चक्रपथमा रहेको छ ।"
पल्सर एनएस २०० अब एबीएसमा,काठमाडौं (कास) हंसराज हुलासचन्द एन्ड कम्पनी प्रालि नेपालका लागि दुइपांग्रे बजाज मोटरसाइकलको एक मात्र अधिकृत वितरकले नयाँ पल्सर एनएस २०० मा एन्टीलकिङ ब्रेकिङ सिस्टम (एबीएस) ल्याएको छ । यो सिस्टम दुईपांग्रे सवारी साधनहरूको सडक सुरक्षाका लागि निकै महत्त्वपूर्ण बन्दै गइरहेको छ । एबीएसको प्रयोगले चक्का लक हुनबाट जोगाउनुका साथै जोखिमपूर्ण सडकमा चालकलाई सवारी नियन्त्रण गर्छ । एबीएस भएको पल्सर एनएस २०० को सुरुवाती मूल्य ३ लाख ३४ हजार ९ सय रुपैयाँ रहेको आइतबार जारी प्रेस विज्ञप्तिमा भनिएको छ । यो देशभर रहेको बजाजको सबै आधिकारिक सोरुममा उपलब्ध छ ।
सिथोसको एआई नेपालमा,"काठमाडौं (कास) सूचना प्रविधि क्षेत्रमा काम गर्दै आएको अमेरिकी कम्पनी सिथोसले नेपालको बैंकिङ क्षेत्रलाई प्रभावकारी बनाउन सूचना प्रविधि तथा आर्टिफिसियल इन्टिलिजेन्स (एआई) को सेवा नेपाल भित्रिएको छ । अमेरिकी सिथोसको सेवा नेपाल शुक्रबार एक कार्यक्रमबीच सार्वजनिक गरेको हो ।कार्यक्रममा सिथोस अमेरिकाका अध्यक्ष खगेन्द्र जीसीले आर्टिफिसियल इन्टिलिजेन्स नेपालमा आवश्यक भएकाले सिथोस नेपाल प्रवेश गरेको बताए । नेपालको बैंकिङ प्रणालीमा रिस्क मेनेजमेन्ट, ह्याकिङलगायतका समस्या न्यूनीकरणमा सिथोसको एआई प्रणालीले सहयोग पुर्याउनेछ, उनले भने । कम्पनीले बैंकिङ क्षेत्रमा आर्टिफिसियल इन्टिलिजेन्समार्फत ग्राहकलाई सेवा प्रदान गर्छ । त्यसका साथै कर्जाको भ्यालुएसन र कर्जा दिन मिल्ने रकमलाई समेत गणना गरी छिटोछरितो र प्रभावकारी सेवा प्रदान गर्छ । सिथोसको एआई सेवा लिने तथा दिने दुवैलाई प्रविधिको प्रयोगमार्फत सहज, सरल र प्रभावकारी क्रियाकलापका लागि मद्दत गर्छ ।"
एनआरएनएसँग पर्यटक भित्र्याउने समझदारी,"(काठमाडौं)  विदेशमा हुने एक नेपालीले एक विदेशी साथी नेपाल गरी गैरआवासीय नेपाली संघ (एनआरएनए) र नेपाल भ्रमण वर्ष २०२० को सचिवालयविच समझदारी पत्रमा हस्ताक्षर भएको छ । नेपाल भ्रमण वर्षलाई सफल पार्न विश्वभरबाट विदेशी पाठउन समझदारी भएको हो । यसको अभिलेखीकरण दुवै पक्षले गर्नेछन् । सचिवालयले सबैभन्दा बढी विदेशीलाई नेपाल पठाउने व्यक्ति तथा संघसंस्थालाई सम्मान गर्न सरकारलाई सिफारिस गर्नेछ । सचिवालयले विदेशी साथी नेपाल पठाउ अभियानअन्तर्गत संघसँग समन्वय गरी नेपाल भ्रमण वर्षमा आउने पाहुनाका लागि विभिन्न छुटको व्यवस्था मिलाउनेछ । संस्कृति, पर्यटन तथा नागरिक उड्डयनमन्त्री योगेश भट्टराईको उपस्थितिमा आइतबार नेपाल पर्यटन बोर्डमा सचिवालयका संयोजक सुरज वैद्य र एनआरएनए अध्यक्ष कुमार पन्तले १७ बुँदे समझदारी पत्रमा हस्ताक्षर गरेका हुन् । त्यस्तै संघले विदेशमा रहेका व्यावसायिक फर्म, होटल तथा रेस्टुरेन्टमा नेपालसम्बन्धी प्रचार सामग्री राखेर प्रचारप्रसार गर्ने समझदारी भएको छ । त्यस्तै प्रचारप्रसारका सामग्री आगन्तुकहरूलाई वितरण गरिनेछ । एनआरएनएले नेपाल भ्रमण वर्ष २०२० अवधिभर संघका विश्वभर आयोजना हुने सेमिनार, गोष्ठीलगायत कार्यक्रम नेपालमा नै गर्ने व्यवस्था मिलाउनेछ । यसरी नेपालमा आयोजना गरिने विभिन्न गोष्ठी तथा सेमिनारको समन्वयको काम सचिवालयले गर्नेछ । विभिन्न देशमा रहेका गैरआवासीय नेपालीलाई सन् २०२० मा स्पेन्ड होलिडे इन नेपाल विथ फ्यामिली एन्ड फ्रेन्ड्स अभियान सञ्चालन गर्ने सहमति भएको छ । संघले विदेशस्थित नेपाली दूतावास र नियोगहरूमा भ्रमण वर्ष प्रवद्र्धन कक्ष स्थापना गर्न आवश्यक जनशक्ति उपलब्ध गराउनेछ । नेपाल भ्रमण वर्षको प्रचारप्रसारका लागि सचिवालयको समन्वयमा संघले वर्षभरि विश्वका प्रमुख सहरमा कार तथा साइकल र्याली गर्ने समझदारी पत्रमा उल्लेख गरिएको छ । संघका विश्वभरिका सदस्य तथा नेपाली संघसंस्थामा आबद्ध नेपालीहरूको माध्यमबाट उनीहरूको रोजगारदाता, व्यावसायिक साझेदार संघसंस्था तथा व्यक्तिलाई भ्रमणका निम्ति निमन्त्रणा गर्नेछ । सचिवालय र संघको समन्वयमा जनवरी साता हुने नेपाल भ्रमण वर्षको सुरुवातलाई सफल बनाउन सम्बन्धित देशका कूटनीतिक नियोगहरूसँग समन्वय गरी कार्यक्रम सञ्चालन गर्न संघ तयार भएको छ । संघले सम्बन्धित देशका सञ्चार माध्यममा डिजिटल मार्केटिङको व्यवस्था गर्नेछ । सचिवालय र संघको समन्वयमा विश्वभर रहेका नेपाली तथा विभिन्न संघसंस्थाको सामाजिक सञ्जाल तथा वेबसाइटमार्फत भ्रमण वर्षसँग सम्बन्धित सकारात्मक सन्देश दिने सामग्री प्रवाह गरिनेछ । त्यस्तै संघले विभिन्न देशका सार्वजनिक स्थल, बस स्टेसन, रेल्वे स्टेसन तथा प्रमुख पर्यटकीय क्षेत्रमा नेपाल भ्रमण वर्ष २०२० को प्रचार सामग्री वितरण गर्ने र यससँग सम्बन्धित कार्यक्रमहरू सञ्चालन गर्ने जनाइएको छ । उक्त कार्यक्रमहरू गर्दा लाग्ने खर्चको आर्थिक स्रोतको प्रबन्ध संघ आफैंले गर्नेछ ।"
सुन्तला जात फलको निर्यात बढ्ला ?,"(काठमाडांै)  हालैको चिनियाँ राष्ट्रपति सी जिनपिङको भ्रमणमा सुन्तला जातका फलफूल (सुन्तला, जुनार, कागती, निबुवा, भोगटेलगायत) निर्यातका लागि सम्झौता भयो । चिनियाँँ राष्ट्रपति र नेपालका प्रधानमन्त्री केपी शर्मा ओलीको उपस्थितिमा चिनियाँ राजदूत र कृषि सचिवले सम्झौता पत्र साटासाट गरे । सम्झौताअनुसार सुन्तला जातका फलफूलको न्यूनतम गुणस्तर जाँच र निर्यात सुरु गर्ने हो । कृषि विभागको तथ्यांकअनुसार यी फलफूलको उत्पादत्कव घट्दो क्रममा छ । उत्पादित फलफूल करिब दुई महिना मात्रै पुग्छ । सुन्ताला जातलाई रोगले थप समस्या बनाएको छ । यीबाहेक भन्सार प्रक्रियाले निर्यात बढ्नेमा विज्ञ ढुक्क छैनन् । पूर्ववाणिज्य सचिव पुरुषोत्तम ओझाका अनुसार चीनसँग २०१० मा ४ हजार ७ सय वस्तुका लागि भन्सार शुल्करहित सम्झौता भएको थियो । तर, सुविधा उपयोग भएन । त्यसपश्चात् २०१४ मा सुविधा बढाएर करिब ८ हजार वस्तुमा पुग्यो । सुविधा बढ्दा पनि निर्यात व्यापार बढेन । निर्यातको तुलनामा आयात सयौं गुणा बढ्यो, पूर्ववाणिज्य सचिव ओझाले भने, अहिले पनि गैरभन्सार अवरोधको समस्या छ । भन्सार अवरोध हटाउने विषय प्रोटोकलमा केकस्तो व्यवस्था गरिएको छ, त्यसले निर्यात बढ्नेनबढ्ने निर्धारण गर्छ । कृषि तथा पशुपन्छी विकास मन्त्रालयका प्रवक्ता तेजबहादुर सुवेदीका अनुसार सुन्तला जातका फलफूल निर्यातका लागि २०१२ पनि सम्झौता भएको थियो । क्वारेन्टाइन र ग्रेडिङ समस्याका कारण निर्यात हुन सकेन । सम्झौतामा ५ झिँगा प्रजातिका किरा र दुई प्रकारको ढुसीबाट मुक्त हुनुपर्ने, बगैंचा किरा मुक्त हुनुपर्ने सर्त थियो, उनले भने, सानोसानो पकेटमा (बगैंचा) मा रोग र किरामुक्त सम्भव भएन । जसले गर्दा कार्यान्वयन हुन सकेन । अहिले सम्झौतामा केही लचिलो अपनाएको छ । चीनले किराढुसी मुक्त भने पनि बगैंचा किरा मुक्त हुनुपर्ने सर्त राखेको छैन । जसले गर्दा निर्यातमा केही सम्भवना भएको उनले बताए । सम्झौताले नयाँ खेती गर्नेलाई सकारात्मक प्रभाव परेको छ । सुन्तला बिक्दैन भन्ने चिन्ता अब रहेन । धनकुटाको सुन्तला जोगबनीदेखि सिलगुडी, पाल्पाको बुटवल हुँदै नजिकैकको बजारमा पुगेको छ, प्रवक्ता सुवेदीले भने, अहिले बगैंचाको सर्त हटेको छ । त्यसैले सम्भावना छ ।निर्यातका लागि बजार दिन चीन केही लचिलो भए पनि स्वदेशमा उत्पादन भने पर्याप्त छैन । कृषि विभागको तथ्यांकअनुसार अहिलेको उत्पादन दुई महिना मात्रै पुग्छ । कृषि विभागका वरिष्ठ बागबानी अधिकृत नारायण काफ्लेका अनुसार सुन्तला जात फलफूलको कुल क्षेत्रफल ४४ हजार ४ सय २४ हेक्टर हो । उत्पादनशील क्षेत्र २५ हजार ९ सय ६४ हेक्टर हो । उक्त क्षेत्रबाट गत वर्ष २ लाख ४५ हजार १ सय ७३ टन उत्पादन भएको थियो । उत्पादन बिगतको तुलनमा करिब १ प्रतिशतले बढेको छ, नारायण काफ्लेले भने, तर, उत्पादन दुई महिनालाई पनि पुग्दैन । अघिल्लो वर्षको तुलनामा उत्पादन बढे पनि २०६४६५ को तुलनामा उत्पादकत्व घटेको जनाएको छ । विभागका अनुुसार २०६४७५ मा उत्पादकत्व ११३ प्रतिशत थियो । अहिले घटेर ९४ टन प्रतिहेक्टर पुगेको जनाएको छ । जुनार, सुन्तला, कागतीको खपत बढ्दो छ, काफ्ले भने, समयमै मल, सिँचाइ, काँटछाँट र रोगका कारण उत्पादन बढ्न सकेको छैन । मन्त्रालयका प्रवक्ता सुवेदीले पनि उत्पादन आन्तरिक बजारमै खपत भएको बताए । दुईतीन वर्षयता सुन्तलाको उत्पादनमा ह्रास र रोगले उत्पादनमा केही घटेको बताए । व्यापार तथा निकासी प्रवद्र्धन केन्द्रका अनुसार चीनबाट ५७ हजार रुपैयाँको सुन्तला आयात भएको छ । निर्यात भने हुन सकेको छैन । स्वदेशी उत्पादनले अपुग भएपछि अन्य मुलुकबाट २ अर्ब ३१ करोड रुपैयाँ सुन्तला जातका फलफूल आयात भएको छ । गत वर्ष सुन्तला खरिदमा १ अर्ब १२ करोड २१ लाख ८९ हजार रुपैयाँ बाहिरिएको देखिन्छ । कागतीमा ७२ करोड ५२ लाख रुपैयाँ बाहिरिएको छ, केन्द्रका तथ्यांक शाखा वरिष्ठ अधिकृत कृष्ण बजगाईले भने, ९९ प्रशितत आयात भारतबाटै हुन्छ । अन्य मुलुकको नगन्य छ । यही अवधिमा ९ लाख ४८ हजार रुपैयाँको सुन्तला जातका फलफूल निर्यात भएको छ । बजार विस्तार हुँदा उत्पादन बढ्ने मन्त्रालयको दाबी छ । भारतभन्दा महँगोमा खासामा पठाउन सकिन्छ । क्वारेन्टाइन र ग्रेडिङ प्याकेजिङको समस्या हो, सुवेदीले भने, विदेशबाट ग्रेडिङको माग हुन्छ । त्यो पाटो सुधार गर्नुपर्छ । कोल्डस्टोरमा राख्दा फलफूल किरामुक्त हुने बताए । यीबाहेक स्वास्थलाई प्रतिकूल असर नगर्ने औषधि प्रयोग गरी उत्पादन वृद्धि तथा निर्यात गर्न सकिने बताए । विभागका अनुसार सुन्तला उत्पादन मंसिरदेखि पुसको अन्तिमसम्म हुन्छ । माग भने भदौदेखि हुन्छ । जसले गर्दा आयात बढ्छ । काफ्लेका अनुसार बागबानी विकास कार्यक्रमअन्तर्गत सुन्तला बगैंचा सुदृढीकरण कार्यक्रम जिल्ला कृषि विकास कार्यालय कास्की, पर्वत, म्याग्दी, स्याङ्जा, लमजुङ, पर्वत, तनहु, धादिङ र गोर्खा गरी १३ जिल्लामा कार्यक्रम सञ्चालन हुन्छ । यसले उत्पादन र व्यावसायिक खेतीको विस्तार हुने उनको दाबी छ । बगैंचा व्यवस्थापनका लागि संघसँगै प्रदेश सरकारलाई पनि जिम्मेवारी दिएको छ । आगामी वर्ष उत्पादन क्रमश: बढ्ने अपेक्षा गरेका छौं, काफ्ले भने, १० वर्षभित्रै आत्मर्निभर हुने अपेक्षा गरेका छौं । विभागका अनुसार सुन्तलाको कुल क्षेत्रफल २७ हजार १ सय ५० हेक्टर हो । उत्पादनशील क्षेत्रफल १६ हजार १ सय ५५ हेक्टर हो । उक्त क्षेत्रफलबाट १ लाख ६१ हजार ४ सय ३४ टन उत्पादन भएको थियो । जुनारको कुल ६ हजार २ सय ७७ हेक्टरमा खेती हुन्छ । उत्पादशील क्षेत्रफल ३ हजार ८ सय ६५ हेक्टर हो । गत वर्ष ४१ हजार ५ सय ५६ टन उत्पादन भएको थियो । यस्तै कागतीको क्षेत्रफल ८ हजार ८ सय ७६ हेक्टर हो । उत्पादशील क्षेत्रफल ४ हजार ६ सय १२ हेक्टर हो । यस क्षेत्रफलबाट ३१ हजार ३ हेक्टर उत्पादन भएको उल्लेख छ ।"
कर संकलनमा एक्याप र गाउँपालिकाबीच असमझदारी,"(म्याग्दी)  प्राकृतिक स्रोत, साधनमा कर उठाउने र पूर्वाधार निर्माण गर्ने विषयमा अन्नपूर्ण संरक्षण क्षेत्र आयोजना (एक्याप) र स्थानीय अन्नपूर्ण गाउँपालिकाबीच असमझदारी बढेको छ । गाउँपालिकाको आधा भूगोल एक्याप क्षेत्रमा पर्ने भएकाले त्यहाँ सडक खन्ने, नदीजन्य पदार्थ उत्खनन गर्ने, ठेक्का लगाउने र राष्ट्रिय वनमा पर्यटन पूर्वाधार (होटल, रेस्टुरेन्ट) बाट कर संकलन गर्ने विषयमा असमझदारी बढेको हो । पुनहिल, खोप्रा, अन्नपूर्ण, नीलगिरि बेसक्याम्प तथा दर्जनभन्दा बढी जलविद्युत् आयोजना गाँउपालिकाभित्र छन् । नारच्याङ, गाडपार, पाउद्वार, सिख, स्वातार, घार, खिबाङ, चित्रे, घोडेपानीलगायत क्षेत्र एक्यापभित्र पर्छन् । स्थानीय स्रोत साधनको उपयोग गर्ने अधिकार गाउँपालिकालाई छ । एक्यापले संकलन गरेको कर फिर्ता गराउने र नदीजन्य पदार्थ उत्खनन तथा पर्यटकीय क्षेत्रको उपयोग सम्बन्धमा छलफल सुरु गरेका छौं, गाउँपालिका अध्यक्ष डमबहादुर गर्वुजाले भने, एक्यापले उठाएको कर स्थानीय सरकारलाई बुझाउनुपर्छ । उनले आफ्नो क्षेत्रभित्र वातावरणीय प्रभाव मूल्यांकन (आईईई) अनुसार फागुनभित्र नदीजन्य पदार्थ प्रयोगको ठेक्का लगाउने बताए । वातावरणमा प्रतिकूल असर नपर्ने गरी जनताको मागअनुसारका पूर्वाधार बनाउने उनको भनाइ छ । संविधानअनुसार स्थानीय सरकार क्रियाशील रहेको अवस्थामा एक्यापले गाउँपालिकाको क्षेत्राधिकारमा हस्तक्षेप गरी विभिन्न जलविद्युत् आयोजना र क्रसर उद्योगलाई नदीजन्य पदार्थ उत्खनन अनुमति दिएर कर उठाएको भन्दै फिर्ता गर्न पहल थालेको गापाले दाबी गरेको छ । अन्नपूर्ण४ नारच्याङमा अवस्थित नीलगिरि र अन्नपूर्ण हिमालबाट झर्ने मिस्त्रीखोलामा जलविद्युत् आयोजनाले प्रयोग गरिरहेको नदीजन्य पदार्थलाई करको दायरामा ल्याउन खोज्दा आयोजनाले एक्यापलाई ८ लाख रुपैयाँभन्दा बढी राजस्व तिरेको जनाएपछि विवाद सतहमा आएको हो । गाउँपालिकाले एक्याप क्षेत्रका खोलामा नदीजन्य पदार्थको मात्र होइन, यस क्षेत्रमा आउने पर्यटकबाट लिएको प्रवेश शुल्क पनि स्थानीय सरकारले पाउनुपर्ने दाबी गरेको छ । गाउँपालिकाभित्र दर्जनभन्दा बढी ठूला आयोजनाले काम गरिरहेका भए पनि स्थानीय सरकारसँग समन्वय गरेका छैनन्, अध्यक्ष गर्वुजाले भने, संघीय आयोजनाले स्थानीय सरकारको अवज्ञा गरिरहेका छन् । कार्यक्रम संघीय वा प्रदेश जसका भए पनि स्थानीय ऐन, कानुन र नियमभित्र छिरेरै काम गर्नुपर्छ ।गाउँपालिकाभित्र पर्ने कालीगण्डकी करिडोरमा राष्ट्रिय गौरवका बेनीजोमसोमकोरला सडक, कालीगण्डकी करिडोर प्रसारण लाइन र दर्जनभन्दा बढी विद्युत् आयोजनामा निर्माणाधीन छन् । आयोजनाले वातावरणीय असरको ख्याल नगरी डोजर तथा विस्फोटक पदार्थ प्रयोग र मनलाग्दी नदीजन्य पदार्थ उत्खनन गरेको आरोप छ । यसैबीच गाउँपालिकाले पर्यटकीय गन्तव्य घोडेपानी र तातोपानीमा पनि पर्यटकलाई प्रवेश शुल्क लिने भएको छ ।"
हलेसीमा धार्मिक पर्यटकको भिड,"(खोटाङ)  हलेसी महादेवस्थानमा दसैं सकिएलगत्तै धार्मिक पर्यटकको चहलपहल सुरु भएको छ । यहाँ सडक सहज भएपछि निजी तथा गाडी रिजर्भ गरेर स्वदेशी तथा बाह्य मुलुकबाट आउने पर्यटकको भीड बढ्न सुरु भएको हो ।घुम्न र पूजा अर्चनाका लागि परिवारसहित आउने बढी छन् । हर्कपुरको सुनकोसी र जयरामघाटस्थित दूधकोसी नदीमा मोटरवेल पुल सञ्चालनमा आएसँगै हलेसीलाई धार्मिक गन्तव्य बनाउने बढेका हुन् । पर्यटकको आवागमन बढ्दै गएपछि यो क्षेत्रमा होटल व्यवसाय गर्ने पनि बढेका छन् । हलेसी मन्दिरका पुजारी गोपाल गिरीका अनुसार अहिले धार्मिक पर्यटकको सिजन सुरु भएको छ । बढी धार्मिक पर्यटक साउनमा बोलबम भन्दै आउने गरेका छन्, पुजारी गिरीले भने, त्यसमा पनि नेपाली धेरै छन् । मन्दिरमा एक वर्षयता साँझ आरती सुरु गरिएकाले टाढाबाट आउने आरतीमा सरिक हुन्छन् । बिहान पूजापाठ गरेर हलेसी वरिपरि रहेका धार्मिक पर्यटकीय गन्तव्य घुम्न व्यस्त हुन्छन् । सुनकोसी र दूधकोसीमा पुल नहुँदा धेरै सास्ती खेप्नुपर्ने बाध्यता थियो, तीन वटा गाडी फेरेर मात्र हलेसी आइपुगिन्थ्यो, पुजारी गिरी भन्छन्, अहिले त्यो समस्या छैन, कतै अवरोध नभए एउटै साधन चढेर बिहान काठमाडौंबाट हिँड्दा साँझ हलेसी आइपुगिन्छ । पहिला निजी सवारी साधनमा आउनेहरू उदयपुरको घुर्मीमा साधन राख्न बाध्य थिए । हलेसी महादेवस्थान विकास समितिका कार्यकारी निर्देशक सम्मर भुजेलका अनुसार वार्षिक ३ लाखभन्दा बढी पर्यटक आउने गरेका छन् । साउन महिनामा मात्र सडक सहज हुँदा करिब १ लाख पर्यटक भित्रन्छन् । यहाँ रामनवमी, बालाचर्तुदशीमा ठूलो मेला लाग्ने गर्छ । यो बेला सडक नबन्दा पहिला दुईतीन हिँडेर भक्तजन आउने गर्थे । स्वदेशीबाहेक भारत, भुटान, चीन, थाइल्यान्डबाट बढी पर्यटक आउने गरेका छन् । हलेसीको प्रचारप्रसार पछिल्लो समय राम्रो भएको छ, उनले भने, जसले गर्दा पर्यटकको संख्यासमेत बढेको छ । हलेसीमा पहिला बास बस्ने होटल कम थिए । पर्याप्त होटल नहुँदा बासको समस्या हुन्थ्यो । गाउँघरमा बास खोज्दै जानुपर्ने बाध्यता थियो । अहिले यो समस्या छैन, उनले भने, ठूला होटल मात्र १५ भन्दा बढी छन् । साना होटलसहित करिब १० हजार धार्मिक पर्यटक हलेसीमा अटाउन सक्ने उनले दाबी गरे । उनका अनुसार मन्दिरको भेटी, रुद्रीलगायत शुल्कसहित गत वर्ष करिब ८६ लाख रुपैयाँ जम्मा भएको थियो । यो क्षेत्रमा गुफाको संख्या धेरै छ । अलौकिक गुफाले सबैलाई मोहित बनाउने गरेको छ । हलेसी, बसाहा, भैरव, मञ्जुश्री, दुङदेलो, किरातेश्वरलगायत गुफाले सबैको ध्यान खिच्ने गरेको छ । हलेसीको धार्मिक रूपमा विशेष महत्त्व रहेकाले घुम्नभन्दा दर्शन गर्न आउने बढी हुन्छन्, उनले भने, पर्यटक बढेकाले नै यहाँ व्यापार व्यवसाय गर्ने बढेका छन् । मन्दिरमा भीड बढ्न थालेपछि स्थानीयस्तरमा उत्पादित फसलले बजार पाउन थालेको छ । हलेसी पर्यटकको रोजाइमा छ, हलेसी तुवाचुङ नगरपालिकाका मेयर इवन राइले भने, त्यसैले बर्सेनि घुम्न आउने पर्यटकको संख्या बढ्दो छ । उनका अनुसार नगरपालिकाले मन्दिरलाई व्यवस्थित गर्ने कार्य तीव्र पार्दै आइएको छ । मन्दिरको जीर्णोद्धार गरिएको छ । पर्यटकका लागि जानकारी दिने उद्देश्यले सूचना केन्द्रको स्थापना गरिएको छ । मन्दिरभित्र भीडभाड बढी हुने भएकाले व्यवस्थित गर्न सीसी क्यामेरा जडान गरिएको मेयर राईले दाबी गरे । मन्दिरभित्र बत्ती जडान गरी रेलिङ निर्माण गरिएको छ । मन्दिर पुग्ने सिँढी थपिएको छ ।"
कांग्रेसमा फेरि विवाद,"(काठमाडौं)  कांग्रेस वरिष्ठ नेता रामचन्द्र पौडेल पक्षले महाधिवेशन तयारी, भ्रातृ तथा शुभेच्छुक संस्थाको अधिवेशन र विभाग गठनका विषयलाई प्याकेजमै टुंग्याउन सभापति शेरबहादुर देउवासँग माग गरेको छ । देउवाले विभाग र नेविसंघ गठनको विषय टुंगो लगाउने तयारी गरेपछि पौडेल पक्षले आइतबार बिहान बूढानीलकण्ठ पुगेर सबै विषयमा प्याकेजमा निर्णय गर्न माग गरेको हो । देउवाले दसंैअघि नै विभाग गठन गर्न वरिष्ठ नेता पौडेलसँग नाम मागेका थिए । केन्द्रीय कार्यसमितिको म्याद आगामी फागुन मसान्तबाटै सकिने भएकाले ५ महिनाका लागि विभाग गठनको औचित्य नभएको निष्कर्षसहित पौडेल पक्षले नाम नदिएपछि देउवाले नेविसंघ गठन गर्ने तयारी अघि बढाएका हुन् । आइतबारको भेटमा देउवाले अध्यक्ष र बहुमत सदस्य आफूले राख्ने गरी ८ महिनादेखि विघटित संघको तदर्थ समिति गठन गर्न लागेको प्रसंग उल्लेख गरेका थिए । अध्यक्षबाहेक संघमा रहने अन्य पदाधिकारीसहित सदस्यको नाम दिन देउवाले पौडेल पक्षलाई आग्रह गरे तर पौडेल पक्षले महाधिवेशन तयारीलगायत सबै विषयमा एकमुष्ठ निर्णय खोजेका थिए ।महाधिवेशन ढिला गर्ने नियतबाट एकमुष्ठ निर्णय लिन नखोजिएको आशंका पौडेल पक्षको छ । महाधिवेशनका लागि समयको चाप बढ्दै गएको भन्दै पौडेल पक्षले भ्रातृसंस्थाको अधिवेशन, विभाग, क्रियाशील सदस्यताको अद्यावधि तथा वितरणलगायत सबै विषयलाई एकैचोटि निर्णय गर्नुपर्ने माग उठाएको हो । महाधिवेशनलाई केन्द्रित गरी सबै मुद्दालाई प्याकेजमै निर्णय गर्नुपर्छ भन्ने माग हामीले राखेका हौंं, केन्द्रीय सदस्य अर्जुननरसिंह केसीले भने, आज एउटा, एक महिनापछि अर्को निर्णय गर्दै जाने प्रवृत्तिले महाधिवेशनमा ढिलाइ हुने चिन्ता बढेको छ । यस्तो नहोस् भनेरै प्याकेजमै समाधान खोज्नुपर्छ भनेका हौं ।संस्थापन पक्षले सभापति देउवाको आलोचना गरिराख्ने नियतबाट पौडेल पक्षको माग आएको जनाएको छ । निर्णय गर्न नदिँदा आलोचना गरिराख्न पाइन्छ भन्ने नियतबाट यस्तो माग उठाएजस्तो देखिन्छ, सहमहामन्त्री प्रकाशशरण महतले भने, महाधिवेशन तयारीका सन्दर्भमा यसअघि नै केन्द्रीय कार्यसमितिले निर्णय लिइसकेकाले फेरि निर्णय लिनुपर्ने अवस्था छैन । संस्थापन र इतरपक्षबीच झन्डै चार घण्टा भएको छलफलमा पौडेल पक्षले महाधिवेशनको मुद्दामा जोड दिएको थियो । छलफलमा पूर्वमहामन्त्री कृष्णप्रसाद सिटौला पक्ष भने उपस्थित थिएन । आगामी फागुनमा गर्नुपर्ने केन्द्रीय महाधिवेशन एक वर्षपछि सर्ने करिब निश्चित भइसकेको छ । विधानमै एक वर्ष म्याद थप्न पाइने व्यवस्था रहेकाले ०७७ सालको फागुनभित्र मात्रै महाधिवेशन गर्ने तयारी संस्थापन पक्षको छ । पौडेल पक्षले त्यसअघि नै महाधिवेशन धकेल्न सभापतिलाई बाध्य बनाउने रणनीति बनाएको छ । केसीका अनुसार केन्द्रीय महाधिवेशन गर्नका लागि करिब ६ महिना क्रियाशील सदस्यताको टुंगो लगाउन र अर्को ६ महिना बुथ, वडा, क्षेत्र, प्रदेश अधिवेशन गर्न लाग्छ । गर्नुपर्ने तयारी सुरु नभएकाले एक वर्षभित्र पनि महाधिवेशन हुन्छ कि हुन्न भन्नेमा संशय उत्पन्न भएको छ, केसीले भने, त्यसैले जति चाँडो हुन्छ, महाधिवेशनमा जानुपर्छ भन्ने दबाब हामीले दिएका हौं । महतले भने यसअघिको केन्द्रीय कार्यसमितिको बैठकले कात्तिकसम्म पार्टी संगठनको वडा तहको समायोजन सक्ने, मंसिरभर क्रियाशील सदस्यताको अद्यावधि गर्ने, त्यसपछि क्रियाशील सदस्यता वितरण र महाधिवेशन कार्यतालिका तोक्ने निर्णय भइसकेको जनाए । उहाँहरूले उठाएका विषयमा यसअघि केन्द्रीय कार्यसमितिबाट निर्णय भइसकेको छ, उनले भने, फेरि यही विषय उठाएर अड्काउन खोजिएको छ ।म्याद सकिएका भ्रातृ, शुभेच्छुक र विदेशस्थित जनसम्पर्क समितिको ६ महिनाभित्र अधिवेशन गर्नका लागि अधिवेशन तयारी समिति भनेर गठन गर्नुपर्ने माग पौडेल पक्षले राखेको छ । कांग्रेसका १३ भातृसंस्था छन् । ती सबैजसोको म्याद सकिएको छ । कतिपय भ्रातृसंस्थाको १२ वर्षदेखि महाधिवेशन हुन सकेको छैन । तिनीहरूको ६ महिनाभित्र महाधिवेशन गर्ने गरी तयारी समिति गठन गर्नुपर्ने पौडेल पक्षको माग छ । देउवा भने महाधिवेशन तयारी समिति नभनी तदर्थ समिति बनाउने तयारीमा छन् । नेविसंघ र तरुण दलको समेत ६ महिनाभित्र अधिवेशन गर्नुपर्ने माग पौडेल पक्षले उठाएको छ । नेविसंघ ८ महिनादेखि नेतृत्वविहीन छ । कात्तिक मसान्तबाटै म्याद सकिने तरुण दलमा पनि पछिल्लो पटक विवाद छ ।"
"अनुकूल भए कार्यान्वयन, नत्र गुपचुप","(काठमाडौं)  निर्देशन१, असार ९ गते प्रतिनिधिसभाको राज्यव्यवस्था तथा सुशासन समितिले नेकपा नेत्रविक्रम चन्द समूहका कार्यकर्ता कुमार पौडेलको सर्लाहीमा भएको हत्याको साताभित्र छानबिन गरेर प्रतिवेदन बुझाउन गृह मन्त्रालयलाई निर्देशन दियो । गृहमन्त्री रामबहादुर थापा, गृहसचिव प्रेमकुमार राई र प्रहरी प्रमुख सर्वेन्द्र खनालसँगसमेत छलफल गरेर निर्देशन दिइएको हो । निर्देशन२, भदौ ७ गते अन्तर्राष्ट्रिय सम्बन्ध समितिले भारतसँग तत्काल कुराकानी गरेर सीमाका जंगे पिलर पुन:स्थापित गर्न र मिचिएको जमिनको अवस्था यकिन गर्न सरकारलाइ ५ बुँदे निर्देशन दियो । भारतले सीमामा बनाउन लागेको सडक र तटबन्धका कारण नेपालका नदीहरूको प्राकृतिक बहाव रोकिने र बाढीको खतरा झन् बढ्ने भन्दै सांसदले तत्काल वार्ता थाल्न आग्रह गरेका थिए । निर्देशन३, जेठ ५ गते सार्वजनिक लेखा समितिले त्रिभुवन विमानस्थलको बक्यौता नतिर्ने विदेशी विमान कम्पनीलाई कालोसूचीमा राख्न नागरिक उड्डयन प्राधिकरणलाई निर्देशन दियो । विमानस्थलका भवनहरूमा रहेका पसलको व्यवस्थापन र ट्याक्सी पार्किङको समस्या समाधान गर्न पनि बैठकको निर्देशन थियो । निर्देशन४, वैशाख १९ गते उद्योग तथा वाणिज्य र श्रम तथा उपभोक्ता हित संरक्षण समितिले आयल निगमको अनुगमन प्रभावकारी बनाउन र नयाँ पेट्रोलपम्प स्थापना गर्न भएका मापदण्डसम्बन्धी निर्णय जानकारी गराउन निर्देशन दियो । निर्देशन५, साउन २६ गते लेखा समितिले चिनियाँ लगानीमा धादिङमा स्थापित ह्वासिन सिमेन्ट उद्योगलाई गल्ती सुधार्न ४ बुँदे निर्देशन दियो । उद्योगले सरकारी सर्त पालना नगरेको र कानुनी प्रावधान मिचेको उजुरी परेको थियो । प्रतिनिधिसभाअन्तर्गतका १० वटा समितिले एक वर्षको अवधिमा सरकारलाई दिएका केही प्रतिनिधि निर्देशन हुन् यी । संघीय संसद्का दुवै सभाअन्तर्गतका संयुक्त दुई र राष्ट्रिय सभाका ४ सहित १६ वटा समितिका निर्देशनको कार्यान्वयन पक्ष फितलो छ । धेरैजसो कार्यान्वयन नै हुँदैनन् । मिनी संसद् भनिने संसदीय समितिका निर्देशन सरकारले कार्यान्वयन गर्नुपर्ने संवैधानिक व्यवस्था छ । तर, कतिपय निर्देशन औपचारिकता मात्र भएको बुझाइमा दराजमा थन्क्याइने गरेको छ । कतिपय निर्देशन भोलिपल्टैदेखि सरकारले प्रतिवाद गरेका उदाहरणसमेत छन् । लेखा समितिका सचिव तथा संसद् सचिवालयका प्रवक्ता रोजनाथ पाण्डे सरकारमा आफूअनुकूल निर्देशन भए कार्यान्वयन गर्ने, नभए दराजमा थन्क्याएर गुपचुप राख्ने प्रवृत्ति बढ्दै गएको बताउँछन् । उनले समिति गठन भएको एक वर्षमा ३८ वटा बैठकले गरेको अधिकांश निर्णय कार्यान्वयन नभएको उदाहरण दिए । वाइडबडी जहाज खरिद प्रकरण, अन्त:शुल्कको स्टिकर छपाइ, चिनीको मूल्य ६१ रुपैयाँ कायम गर्नेलगायत निर्देशन पनि कार्यान्वयनमा आएका छैनन् । कतिपय घटनामा त सरकारले निर्देशनभन्दा ठ्याक्कै उल्टो काम गर्ने गरेको पाण्डेले सुनाए । लेखा समितिले दिएको निर्देशन त झन् सबभन्दा बढी कार्यान्वयन गर्नैपर्ने हुन्छ, उनले भने, कार्यान्वयन गर्न नसक्ने अवस्थाको निर्देशन छ भने सरकारले पुनरावलोकनका लागि समितिमा निवेदन दिन सक्छ । तर त्यो अभ्यास पनि भएन । गत जेठमा राज्य व्यवस्था समितिले लोकसेवा विज्ञापन रोक्न दिएको निर्देशनको भोलिपल्टै संघीय मामिला तथा सामान्य प्रशासनमन्त्री लालबाबु पण्डितले प्रतिवाद गरे । उनले विज्ञापन कानुनसम्मत भएको तर्क गर्दै नरोकिने बताए । उक्त मुद्दा अदालत गएपछि समितिको निर्देशन ओझोलमा पर्यो । सोही समितिले चन्द समूहका कार्यकर्ता पौडेलको हत्याको एक साताभित्र छानबिन गरी प्रतिवेदन बुझाउन मन्त्रालयलाई निर्देशन दियो । सत्तारूढ पार्टीकै सांसद तथा पूर्वगृहमन्त्रीसमेत रहेका जनार्दन शर्माले उक्त घटनालाई पञ्चायती बर्बरताको संज्ञा दिएका थिए । तर सरकारले अहिलेसम्म निर्देशन बेवास्ता गर्दै आएको छ । २०७५ साउनदेखि हालसम्म अर्थ समितिका ५० भन्दा बढी बैठक बसे । समितिले ६० भन्दा बढी निर्देशन दिएको छ । सबैभन्दा बढी नेपाल टेलिकमको फोरजी सेवा, कर प्रशासन र मेलम्ची खानेपानीसम्बन्धी छन् । समिति सचिव सुरेन्द्र अर्यालका अनुसार कार्यान्वयन पक्ष उत्साहजनक छैन । फोरजी सेवा विस्तारको प्रगति बेलाबेला समितिलाई जानकारी गराउन निर्देशन भए पनि कार्यान्वयनै भएन, उनले भने, अनुगमनको व्यवस्था नहुनु ठूलो कमजोरी हो । समितिले पनि निर्देशनलाई नै उपलब्धि मान्ने चलन छ, यसले धेरै विषय औपचारिकतामा सीमित भएका छन् । एक वर्षमा विकास तथा प्रविधि समितिका ५९ वटा बैठक बसेका छन् । तिनले राष्ट्रिय गौरवका आयोजना, हुलाकी सडक, दूरसञ्चारलगायत विषयमा विभिन्न निर्देशन दिए । ती कति कार्यान्वयन भए, यकिन छैन । समितिले २०६८ मा निर्माण सुरु गरिएका राजमार्गका पुल अलपत्र रहेकाले निर्माण तत्काल अघि बढाउन दिएको निर्देशनमा कति प्रगति भयो, समितिलाई नै थाहा छैन । समितिले निर्देशन दिने, सरकारले नटेर्ने अवस्थाको विकास हुनु राम्रो होइन, नेकपाका सांसद तथा ाज्य व्यवस्था समिति सदस्य विजय सुब्बाले भने, पहिले यस्तो हुँदैनथ्यो, समितिले सरकारलाई अप्ठेरो बनाउनेभन्दा पनि सुधारका लागि सहयोग गर्नुपर्छ । कतिपय विषयमा भने समितिले कुरै नबुझी सरकारलाई अप्ठेरो बनाउने गरी निर्देशन दिने गरेको उनको तर्क छ । कार्यान्वयनमा नआएका आर्थिक र अनियमिततासँग जोडिएका निर्देशन बढी गम्भीर खालका देखिन्छन् । लेखा समिति सभापति भरत शाहको बुझाइमा सरकार नै निर्देशन कार्यान्वयन गर्न चाहँदैन । वाइडबडी घोटालामा अख्तियारलाई दिइएको निर्देशन पनि पालना नभएको उनले बताए ।"
यूएन उपमहासचिव कनेम काठमाडौंमा,"काठमाडौं (कास) संयुक्त राष्ट्रसंघीय जनसंख्या कोषकी कार्यकारी निर्देशक तथा यूएनकी उपमहासचिव नतालिया कनेमको नेतृत्वमा उच्चस्तरीय टोली आइतबार काठमाडौं आएको छ । पहिलोपटक नेपाल आएकी कनेमसँगै एसिया र प्रशान्तका लागि कोषका क्षेत्रीय निर्देशक बियोन एन्डरसन र कोषकै चिफ अफ स्टाफ पियो स्मिथ पनि छन् । कोषको नेपालस्थित कार्यालयले विज्ञप्ति जारी गर्दै टोलीको नेपाल भ्रमणका बारेमा जानकारी दिएको हो । सन् २०१९ कोषको ५० औं वार्षिकोत्सव तथा जनसंख्या र विकाससम्बन्धी अन्तर्राष्ट्रिय सम्मेलनको २५ औं वार्षिकोत्सव मनाइँदै छ । सन् १९९४ मा इजिप्टको राजधानी कायरोमा सम्पन्न उक्त सम्मेलनमा नेपाललगायत विश्वका १७९ राष्ट्रहरूले हस्ताक्षर गरेका थिए । सम्मेलनले महिला तथा किशोरीहरूलाई विकास एजेन्डाको केन्द्रमा राख्दै जनसांख्यिक विकास र व्यक्तिगत अधिकार तथा छनोटबीचको सम्बन्धमा सर्वसहमतिले महत्त्वपूर्ण दूरदर्शी निर्णय गरेको कोषको विज्ञप्तिमा उल्लेख छ ।कायरो सम्मेलनको दूरदृष्टि तथा सन् २०३० सम्म यस सम्मेलनको कार्ययोजनाको पूर्ण कार्यान्वयनमा नेपाल सरकारको प्रतिबद्धतामा नेपालले हालसम्म हासिल गरेका महत्त्वपूर्ण उपलब्धिहरूसँग साक्षात्कार हुनका लागि उक्त उच्चस्तरीय टोलीले नेपालको दुईदिने भ्रमण गरेको बताइएको छ । साथै, आगामी नोभेम्बर १२१४, २०१९ मा नैरोबीमा आयोजना हुन लागेको कोषको २५ औं शिखर सम्मेलनमा प्रजनन अधिकार सुनिश्चिततामा नेतृत्वदायी भूमिकासहित सहभागी हुन सरकारको उच्च तहलाई आमन्त्रण गर्ने उद्देश्य रहेको विज्ञप्तिमा उल्लेख छ ।"
महराद्वारा आरोप इन्कार,सांसद गुरुङ साधारण तारेखमा रिहाज्यान मार्ने प्रयास गरेको भनी परेको मुद्दामा नेकपा सांसद पार्वत गुरुङलाई जिल्ला अदालत काठमाडौंले साधारण तारेखमा रिहा गर्न आदेश दिएको छ । उनीविरुद्ध विश्वध्वज खड्काले मुद्दा दायर गरेका थिए ।
भावी कार्यक्रम बनाउन समिति,"पारसको राजीनामा !नेपाल क्रिकेट टोलीको कप्तानबाट पारस खड्काले दिएको राजीनामाका बारेमा बैठकले ठोस निर्णय लिन सकेन । आईसीसीले क्यानको निलम्बन फुकुवा गरेको भोलिपल्ट पारसले कप्तान पदत्याग गरेका थिए । पारसको राजीनामाको विषयमा बैठकमा छलफल भएको थियो । हामीले आधिकारिक रूपमा उनको राजीनामा पाएका छैनौं । मिडियामा उनको राजीनामा आएपछि हाम्रो गम्भीर ध्यानाकर्षण भएको छ । मिडियामा आएको विषयलाई हामीले आधार मान्ने कुरा भएन, प्याकुर्यालले भने, राजीनामा क्यानलाई जानकारी दिनुपर्ने हो । क्यान निलम्बन हुँदा राजीनामा कहाँ दिने भनेर अन्योल भएको हुन सक्छ ।इंग्ल्यान्डको मेरिलेबोन क्रिकेट क्लबले गर्न लागेको नेपाल भ्रमणको बारेमा पनि क्यान बैठकले ठोस निर्णय लिन नसकेको प्याकुर्यालले जनाए । उनका अनुसार नोभेम्बर ३ मा एमसीसी नेपाल आउने भनिए पनि आफूहरूलाई त्यसबारेमा कुनै आधाकारिक जानकारी दिइएको छैन । आईसीसीले प्रोजेक्ट म्यानेजरमा नियुक्त गरेका रौनक मल्लको बारेमा पनि क्यानले कुनै निर्णय लिन सकेन । नेपाली यू१९ टोली भारत भ्रमणमा र यू१९ टोली चीन भ्रमणमा जाँदै छ । दुवै टोलीले नोभेम्बर ३ बाट सुरु हुने प्रतियोगितामा खेल्ने छन् । त्यसको संयोजन मल्लले गर्ने भनेर आईसीसीले तोकेको छ । मल्लको भुमिका के हो भनेर हामी अझै अस्पष्ट छौं, आईसीसीलाई उनको भूमिकाबारेमा सोधेका पनि छौं, प्याकुर्यालले भने । बैठकले क्यानको निलम्बन फुकुवा गर्न भूमिका खेल्ने आईसीसी, राष्ट्रिय खेलकुद परिषद् सबैलाई धन्यवाद दिएको छ । प्याकुर्यालले क्यान सञ्चालन गर्ने विषयमा जोड दिएको जनाउँदै भने, क्यानका कर्मचारीले ३ वर्षदेखि तलब पाएका छैनन । त्यसैले कार्यालय सञ्चलानलाई प्राथमिकतामा राखेका छौं ।"
मृत्युपछि महान् नभन्नू,"(काठमाडौं)  विश्व फुटबल महासंघ (फिफा) को प्रतिबन्धमा रहेका अखिल नेपाल फुटबल संघ (एन्फा) का पूर्वअध्यक्ष गणेश थापाले आफ्नो मृत्युपछि आफूलाई राम्रो मान्छेको रूपमा स्तुति नगाउन अपिल गरेका छन् । पछिल्लो समय नेपाली खेलकुदमा खलनायकको रूपमा देखिएका थापाले आफूमाथिका आरोपको स्पष्टीकरणसमेत दिन नदिई अन्याय गरिएको बताए । लेखा समितिको निर्णयदेखि अख्तियारले सफाइ दिएकोसम्मका कुरामा तथ्य बंग्याएर प्रचार भएको छ, आत्मकथा प्रकाशनको अन्तिम तयारीमा रहेका थापाले आवरण सार्वजनिक समारोहमा भने, म मरेपछि मेरो शरीर राष्ट्रिय खेलकुद परिषद् र एन्फामा राखेर जग हसाउँने काम नगरियोस्, आफूमाथि लागेको आरोपको सत्यतथ्य छानबिन र निर्णय म जीवित हुँदैमा पाउन चाहन्छु ।बुकहिल प्रकाशनले थापाको आत्मकथा सार्वजनिक गर्न लागेको हो । केही अस्वस्थ रहेका थापा परीक्षणका लागि देशबाहिर जाने भएकाले आत्मकथा प्रकाशन मिति केही पर धकेलिने भएको छ । बुकहिलले फागुनमा सार्वजनिक गर्ने तयारी गरेको छ । आत्मकथामा मुख्य: आफूमाथि लागेका आरोपको स्पष्टीकरणको रूपमा उल्लेख्य ध्यान दिएको थापा आफैंले प्रस्ट पारेका छन् । पत्रकार हिमेशरत्न बज्राचार्यको सहलेखनमा आत्मकथा आउने घोषणा गरिएको हो । ७८ वर्षदेखि नै पुस्तकको तयारीमा थिएँ तर त्यसयताका केही गम्भीर घटनाक्रमका कारण यो योजना स्थगित भयो, पत्रकार सम्मेलनमा थापाले भने, पछिल्लो १ वर्षदेखि त्यसलाई तीव्रता दिइएको छ र लगभग तयारी सकिएको । यसमा मैले ममाथि भएको अन्यायको खुलासा गरेको छु र नेपाली खेलकुद र फुटबलप्रतिको गुनासो र चिन्ताहरू प्रस्तुत गरेको छु ।३५ वर्ष फुटबलका लागि योगदान गर्दा आफूमाथि चरित्रहत्या गर्ने काम मात्र भएको थापाको दावी छ । अख्तियारले सफाइ दिएको मुद्दामा राजनीतिक प्रभावमा उन्मुक्ति भनियो, लेखा समितिले निर्णय नै नगरेका कुराहरू निर्णय भएको भनेर प्रचार भयो र नेपालको मुद्दा र फिफाले लगाएको आरोपलाई एउटै रूपमा प्रचार गरियो, उनले थपे । मेरो बालककालदेखि फुटबलमा प्रवेश, राष्ट्रिय टोली र कप्तान, २०५२ सालमा एन्फा अध्यक्षको रूपमा प्रशासनिक निकायमा प्रवेश र त्यसयताका सम्पूर्ण कार्यलाई समेट्ने प्रयास गरेको छु, यो पुस्तक गणेश थापालाई चिन्ने र मेरो कार्यकालमा नेपाली फुटबलको अवस्थालाई चित्रण गर्न लामो समयसम्म प्रभावकारी रहनेछ ।"
लिभरपुल रोकियो,"लन्डन लिभरपुलको प्रिमियर लिगमा लगातार १७ खेलको यात्रालाई म्यानचेस्टर युनाइटेडले आइतबार रोकिदिएको छ । आइतबार ओल्ड ट्राफोर्डमा भएको खेल ११ को बराबरीमा रोकियो । सिजनको पहिलो आठै खेल जितेको लिभरपुलको यस नतिजापछि आठ अंकको अग्रता ६ अंमा झरेको छ । मार्कुस रासफोर्डको गोल युनाइटेडले घरेलु मैदानमा ३६ औं मिनेटमा अग्रता लियो । खेल समाप्त हुन ५ मिनेट अगाडि वैकल्पिक एडम ललानाले गोल गरी लिभरपुललाई बराबरीमा ल्याए । खराब सिजन बिताइरहेको युनाइटेड १० अंकसहित १३ औं स्थानमा छ ।म्यानचेस्टर सिटीले क्रिस्टल प्यालेसलाई शनिबारको खेलमा २० ले हरायो र राहत महसुस गर्यो । डिफेन्डिङ च्याम्पियनले लन्डनको भ्रमण गर्दा उसको खेलमाथि शंका कायम थियो । त्यसलाई निस्तेज पार्दै सिटीले पहिलो हाफमा दुई गोल गरे । ग्याब्रिएल जेससको गोलमा अग्रता लिएको सिटीका लागि डेबिड सिल्भाले दोस्रो गोल थपे । लेस्टर सिटीले बर्नलीलाई २१, चेल्सीले न्युकासल युनाइटेडलाई १० ले हरायो भने टोटनहम वाटफोर्डको हातबाट ११ को बराबरीमा रोकियो । सिटी अंक तालिकाको दोस्रो स्थानमा छ भने उसको पछाडि लेस्टर र चेल्सी रहेका छन् । सिटीको १९ अंक छ । लेस्टर र चेल्सी समान १७ अंकमा छन् । स्पेन म्याड्रिड बार्सिलोना स्पेनी ला लिगाको शनिबार शीर्ष स्थानमा उक्लियो र यससँगै रियल म्याड्रिडमा तीतो हार पनि फर्केको छ । यसै सिजन मात्र बढुवा पाएको रियल मायोर्काले उसलाई १० ले हरायो । रियल सन् २००६ मा मार्लोकाकै हातबाट पराजित हुँदा टिममा जिनेदिन जिदान, डेबिड बेकहयाम र रोबिन्होजस्ता खेलाडी थिए । त्यसको १३ वर्षपछि रियल फेरि एकपल्ट सान मोइक्समा पराजित रहेको छ र यसको कारण रहे, जुनियर लागोको उत्कृष्ट गोल ।खेलको अन्त्यतिर रियल १० खेलाडीमा सीमित रहयो र यसले टिमको खेलमा फर्कने सम्भावना अझ कमजोर बनायो । हारपछि प्रशिक्षक जिदानले भने, रियलको समस्या के हो भने टिमले प्रत्येकपल्ट आफू राम्रो छ भनेर प्रमाणित गर्नुपर्छ । उनले थपे, अहिले टिमको सबैभन्दा ठूलो समस्या रहेको छ, लगातार समान स्तरमा प्रदर्शन गर्न नसक्नु । यो वर्ष केही पाउनु छ भने हाम्रो खेलमा सुधार नल्याएर सुखै छैन । यसअघि बार्सिलोनाले विस्तारै उत्कृष्ट लयमा फर्कन थालेको प्रमाणित गर्दै आइबरलाई सजिलै ३० ले हरायो । त्यसमा लियोनल मेसी, लुइस स्वारेज एन्टोन ग्रिजमनले गोल गरे ।"
रोहितको दोहोरो शतक,राँची रोहित शर्माले आफ्नो खेल जीवनको पहिलो दोहोरो शतक प्रहार गरेपछि भारतले आइतबार तेस्रो तथा अन्तिम टेस्ट पूर्णत: आफ्नो नियन्त्रणमा लिएको छ । भारतले आफ्नो पहिलो इनिङ्स नौ विकेट गुमाएर ४ सय ९७ रनमा टुंगेको घोषणा गरेको छ ।रोहितले २ सय १२ रन बनाए । उनले चौथो विकेटमा अजिन्के रहानेसँग मिलेर २ सय ६७ रनको साझेदारी पनि गरे । दोस्रो दिनको खेल समाप्त हुँदा दक्षिण अफ्रिका संकटतर्फ अग्रसर छ । उसले ९ रन बनाउँदासम्म दुई विकेट गुमासकेको छ । भारतीय फास्ट बलरले राँचीमा पाहुना टिमका दुवै प्रारम्भिक ब्याट्सम्यानलाई पेभिलियन फर्काइसेका छन् । दक्षिण अफ्रिकाका लागि जुबयर हाम्जा शून्य र कप्तान फाफ डे फलेसिस एक रन बनाएर खेलिरहेका छन् । खराव प्रकाशका कारण लगातार दोस्रो दिन खेल चाँडै रोकिएको छ । पेस बलर मोहम्मद सामीले इनिङ्सको दोस्रो बलमै बायाँहाते ब्याट्सम्यान डिन एल्गरलाई शून्यमा आउट पारे । त्यसलगत्तै उमेश यादवले क्विन्टन डे ककलाई चार व्यक्तिगत रनमा आउट पारे । उमेशले फालेको बाउन्सर उनको ग्लोभमा लागेर गएको थियो र त्यसमा क्याच लिन विकेटकिपर रिद्दिमान साहले कुनै भुल गरेनन् । दिनको खेल भने रोहितको नाममा रहयो । उनले दक्षिण अफ्रिकी पेसम्यान लन्गी एनगिडीको बलमा छक्का प्रहार गर्दै आफ्नो दोहोरो शतक पूरा गरे । लन्चपछिको तेस्रो ओभरमा प्राप्त यो सफलतापछि उनलाई घरेलु दर्शकले उभिएर अभिनन्दन पनि गरे । लयमा देखिएका प्रारम्भिक ब्याट्सम्यान रोहितले लगत्तै एनगिदीको बलमा अर्को छक्का प्रहा गरे । त्यसपछि उनी रबाडामा बलमा आउट भए । प्रारम्भिक ब्याट्सम्यानको रूपमा डेब्यु खेलमै दुवै इनिङ्समा शतक बनाएका उनले म्याराथन साझेदारी गर्दै भारतलाई मबजुत स्थितितर्फ लगे । उनलाई बलियो साथ दिन रहानले १ सय १५ रन बनाए । यसै क्रममा रोहितले वेस्ट इन्डिजविरुद्ध सन् २०१३ मा बनाएको व्यक्तिगत उत्कृष्ट १ सय ७७ रनको प्रदर्शनलाई पनि उछिने । एकदिवसीय अन्तर्राष्ट्रिय करियरमा तीन दोहोरो शतक बनाइसकेका रोहितले बललाई मैदानको चारै दिशामा प्रहार गर्ने क्रममा २ सय ५५ बलको सामना गरे र २८ चौका तथा छक्का प्रहार गरे । रहानले भने ८३ रनबाट अगाडि खेल्न सुरु गरेका थिए । उनी लिन्डेको पहिलो टेस्ट विकेट रहे । विहानको सेसनमा आउट हुने उनी मात्र रहे । दिउसोको सेसनमा भने उनले ५१ रन बनाएका रवीन्द्र जडेजालाई पनि आउट पारे । उनले १ सय ३३ रनमा चार विकेट लिए ।
चितवन फाइनलमा,"(काठमाडौं)  लिग चरणको अन्तिम खेलमा विराटनगर टाइटन्समाथि ५३ रनको जित रच्दै चितवन राहिनोज नेपालकै पहिलो महिला फ्रेन्चाइज क्रिकेट वुमन्स च्याम्पियन्स लिग (डब्लूसीएल) को फाइनल पुगेको छ । लिगमा दोस्रो र तेस्रो स्थानमा रहेका क्याट क्विन्स काठमाडौं र विराटनगर टाइटन्सले फाइनलका लागि क्वालिफायर म्याच खेल्ने भएका छन् । त्रिवि क्रिकेट मैदानमा आइतबार दोस्रो खेलमा टस जितेर ब्याटिङ गरेको चितवनले निर्धारित ओभरमा ८ विकेट गुमाएर १ सय २२ रन बनायो । शनिबार पोखरा पल्टनविरुद्ध अर्धशतक प्रहार गरेकी ओपनर काजल श्रेष्ठले ३६ र अर्की ओपनर कन्चन श्रेष्ठले ३४ रनको इनिङ्स खेलिन् । यी दुईले पहिलो विकेटमा ६९ रनको साझेदारी गरे । चितवनका मध्यक्रमका ब्याटरले राम्रो सुरुआतलाई निरन्तरता दिन सकेनन् । तेस्रो नम्बरमा आएकी कप्तान इन्दु बर्मा १५ बलमा २ चौकासहित १७ रनमा अविजित रहिन् । सुमन खतिवडाले १० रन बनाइन् । अन्यले दोहोरो अंकको रन छुन सकेनन् । विराटनगरकी सवनम राईले २ तथा सोनु खड्का, सर्मिला मगर र आरती बिडारीले ११ विकेट लिए । जवाफमा विराटनगर १७५ ओभरमा ६९ रनमै समेटियो । ओपनर ज्योति पाण्डे र नवौं नम्बरमा ब्याटिङमा आएकी डोली भट्टले समान २१ रन जोड्नुबाहेक अन्यले दोहोरो अंकको रन छुन सकेनन् । विराटनगरका ४ ब्याटरले खाता खोल्नै सकेनन् । कविता गौतमले ३ विकेट झारिन् । प्लेयर्स अफ द म्याच कविताले ३ ओभरमा ५ रन मात्र खर्चिन् । सुमनले २, तथा रेखा रावल, सन्तोषी चौधरी र ऋतु कनौजियाले ११ विकेट लिए । लिगमा सबै जितेर सोझै फाइनलमा पुग्नु हाम्रा लागि खुसीको कुरा हो, हाम्रो लक्ष्य उपाधि जित्ने नै हो, चितवनकी मार्की खेलाडीसमेत रहेकी कप्तान इन्दूले भनिन्, हामीले हाम्रो नियमित खेल खेल्यौं, बलरहरूले योजनाअनुसारको प्रदर्शन गरे र शीर्ष क्रमका ब्याटरहरूले पनि आवश्यक समयमा रन बनाउन सके, हाम्रो जितको आधार त्यही रहयो । राष्ट्रिय टोलीकी खेलाडीसमेत रहेकी पहिलो २ खेलमा जित निकालेर राम्रो सुरुआत गरेको विराटनगरले लिग चरणका पछिल्ला २ खेलमा लगातार पराजय बेहोरेको हो । उसले शनिबार क्याट क्विन्स काठमाडौंसँग ५२ रनले हारेको थियो । हारका बाबजुद विराटनगरले क्वालिफायरमा स्थान बनाएको छ । फाइनलमा चितवनसँगको खेलका लागि उसले काठमाडौंसँग प्रतिस्पर्धा गर्नुपर्नेछ ।दिनको पहिलो खेलमा काठमाडौंले ललितपुर फाल्कोन्सविरुद्ध ८ विकेटको जित निकाल्दै क्वालिफायरमा स्थान सुरक्षित गरेको हो । पहिलो खेलमा चितवनसँग पराजित भएयता काठमाडौंले तीनै खेलमा जित हासिल गर्दा सुधारिएको प्रदर्शन गरिरहेको छ । १ सय ६ रनको लक्ष्य काठमाडौंले १७२ ओभरमै पूरा गर्दा उसका कप्तान रुविना क्षत्रीले ५९ रनको अविजित इनिङ्स खेलिन् । ओपनिङमा आएकी क्षत्रीले ५२ बलमा ९ चौका र १ छक्का प्रहार गरिन् । प्रतियोगितामा २ अर्धशतक प्रहार गर्ने उनी एक्ली खेलाडीसमेत हुन् । पोखराविरुद्ध उनले ८३ रन बनाएकी थिइन् । रुविनाले रश्मी चौलागाईंसँग मिलेर पहिलो विकेटमा ३४ रनको साझेदारी गरिन् । रश्मी २२ बल खेलेर ९ रनमा आउट भएपछि आएकी रोमा थापासँग मिलेर उनले ४८ रनको साझेदारी गर्दै टिमको जित आधार तय गरिन् । रोमाले २३ बलमा २ चौकासहित १८ रन बनाएर आउट भइन् । त्यसपछि आएकी अप्सरी बेगमसँग मिलेर २४ रनको अविजित साझेदारी गर्दै रुविनाले महत्त्वपूर्ण जित दिलाइन् । अप्सरी ८ रनमा अविजित रहिन् । ललितपुरकी सम्झना खड्का र एलिसा केसीले ११ विकेट लिए । यसअघि टस जितेर ब्याटिङ गरेको ललितपुरले निर्धारित ओभरमा ५ विकेट गुमाएर १ सय ५ रन बनायो । ललितपुरका ओपनर गीता गोसाईंले १३, ममता चौधरीले १५ र कप्तान नेरी थापाले २२ रन जोडिन् । ओपनर रोशनी बोहोरा २९ रनमा अविजित रहिन् । उनले ५० बल खेलेर २ चौका प्रहार गरिन् । ईश्वरी विष्टले २ तथा सरस्वती कुमारी चौधरीले १ विकेट लिइन् ।लगातार खेल हारेर बाहिरिनुपरेकोमा दु:ख अवश्य छ तर १२ वर्षे करिअरमै पहिलोपल्ट यति ठूलो प्रतियोगिता खेल्न पाउनु नै खुसी हो र यसले नयाँ र युवा खेलाडीलाई नयाँ आशा दिएको छ, राष्ट्रिय टोलीकी पूर्वकप्तानसमेत रहेकी ललितपुरकी मार्की खेलाडी नेरी थापाले भनिन्, म मेरो टिमको कोही खेलाडीलाई हारको दोस दिन चाहन्न, आजको खेलमा ब्याटिङमा २५३० रन बढी भएको भए नतिजा अर्कै हुन सक्थ्यो, टप अर्डरलाई साथ नहुँदा हार्न पुग्यौं ।"
जेवाईसीलाई मेयर कप,"दार्चुला (कास) दार्चुलाको महाकाली नगरपालिकाको आयोजनामा भएको मेयर कप फुटबल प्रतियोगिता जेवाईसी गल्फैले जितेको छ । जेवाईसीले शनिबार नगरपालिकाको वडा नम्बर ४ ए लाई १० ले पराजित गर्यो । फाइनलको दोस्रो मिनेटमै जेवाईसी विनोदसिंह ठगुन्नाले गरेको गोल निर्णायक बन्यो । उपाधिसंँगै जेवाईसीले ५५ हजार ५ सय ५५ नगद तथा महाकाली नगरपालिका वडानम्बर ४ ए ले २५ हजार ५ सय ५५ रुपैयाँ पुरस्कार पाए । उत्कृष्ट गोलरक्षक जेवाईसीका सन्तोष ढाट, उत्कृष्ट खेलाडी वडा नम्बर ४ ए का मोहित तिंकरी र उत्कृष्ट फरवार्ड विनोद ठगुन्ना घोषित भए ।"
छापरी विजयी,दार्चुला (कास) मालिकार्जुन प्रिमियर लिग टी२० क्रिकेट प्रतियोगिताको उपाधि महाकाली नगरपालिका१ छापरीले जितेको छ । छापरीले आइतबार फाइनलमा ब्यास गाउँपालिका ६ हुतीलाई ८६ रनले पराजित गर्यो । दीपेन्द्रसिंह धामी स्मृति प्रतिष्ठान र शान्तिदीप युवा क्लबको संयुक्त आयोजनामा भएको प्रतियोगितामा टस जितेर पहिले ब्याटिङ गरेको छापरीले निर्धारित ओभरमा ३ विकेट गुमाएर २ सय ४० रन बनाएको थियो । वीरेन्द्र कार्कीले १३ छक्का र ४ चौकाको मद्दतले १ सय ३ रनको शतकीय पारी खेलेपछि छापरीले ठूलो रनको स्कोर खडा गरेको हो । जवाफमा हुतीले १७५ ओभरमा १ सय ५४ रनमै समेटियो ।
प्रारम्भिक सूचीमै नभएका खेलाडी इरान पुगे,"अनिश श्रेष्ठ, सुमित आले, संजोग चाम्लिङ राई, सरोज तामाङ, आदिल हामिद, अभय राणा, एरुज सिंह, विजय श्रेष्ठ, विजय गुरुङ, सुरज गुरुङ, विनोद लामा, आशिष लामा, मणि लामा, निर्मल गुरुङ"
जावलाखेल क्वार्टरमा,(चितवन)  भारत दार्जिलिङको युनाइटेड फुटबल क्लबलाई ३१ गोलअन्तरले पराजित गरी ए डिभिजन टोली जावलाखेल युथ क्लब टुबोर्ग जेसिज विकास रनिङ सिल्ड फुटबल प्रतियोगिताको क्वाटरफाइनलमा पुगेको छ । नारायणगढ क्याम्पाचौरमा आइतबार सम्पन्न खेलमा मध्यान्तरअघि दुवै टिमले गोल गर्न सकेनन् । मध्यान्तरपछि जावलाखेलले अग्रता बनाएको थियो । ६२ औं मिनेटमा सुजित बुढाथोकीको पासमा शक्ति राईले पहिलो गोल गरे । त्यसपछि खेलमा जावलाखेल आक्रामक बनेको थियो । जावलाखेलका लागि दोस्रो गोल सुजित बुढाथोकीले गरे । २० ले पछि परेको युनाइटेड एफसी दार्जिलिङका लागि शुभम क्षत्रीले ८३ औं मिनेटमा गोल गरे । जावलाखेलका लागि तेस्रो गोल इन्जुरी समयमा सुजितले नै गरे । दुई गोल र एक असिस्ट गरेका सुजितले म्यान अफ द म्याच बन्दै १० हजार रुपैयाँ पुरस्कार पाए । सेमिफाइनल प्रवेशका लागि अब जावलाखेलले अर्को ए डिभिजन क्लब संकटाको सामना गर्नेछ । प्रतियोगितामा पाँचौं दिन सोमबार नेपाल आर्मी र सशस्त्र प्रहरी बलको एपीएफ क्लबले प्रतिस्पर्धा गर्नेछन् । आर्मी बाई पाएको टिम हो भने विकास रनिङ सिल्डको साविक विजेता एपीएफ यसपटक झापा११ लाई पराजित गर्दै अघि बढेको टिम हो । नारायणगढ जेसिजको आयोजनामा भइरहेको प्रतियोगितामा चितवन जिल्ला फुटबल संघ सहआयोजक रहेको छ । प्रतियोगिताका् उपाधि विजेताले ६ लाख ६ हजार ६ सय ६६ रुपैयाँ तथा उपविजेताले ३ लाख ३ हजार ३ सय ३३ रुपैयाँ पुरस्कार पाउनेछ ।
मेयरकप भलिबल गलकोटलाई,"बागलुङ (कास) तमानखोला गाउँपालिकालाई सोझो सेटमा पराजित गरी गलकोट नगरपालिकाले प्रथम ढोरपाटन मेयर गोल्डकप रनिङ सिल्ड भलिबल प्रतियोगिताको उपाधि जितेको छ । ढोरपाटन नगरपालिका र बुर्तिबाङ राइजिङ युवा क्लबको आयोजनामा भएको प्रतियोगितामा बागलुङ र गुल्मीका ११ गाउँपालिका तथा नगरपालिकाको टोलीले सहभागिता जनाएका थिए । उपाधि विजेता गलकोटले १ लाख नगद र २० ग्राम सुनजडित रनिङ शिल्ड हात पारेको थियो । दोस्रो भएको तमानखोलाले ६० हजार रुपैयाँमा चित्त बुझायो । महिलातर्फको उपाधि भने तमानखोला गाउँपालिकाले हात पारेको छ । तमानखोलाले बडिगाड गाउँपालिकालाई सोझो सेटमा हराएको हो । ८ समूह सहभागी महिला भलिबलमा प्रथम हुनेले ६० हजार रुपैयाँ पुरस्कार पाए । मेलाकै अवसर पारेर आयोजित जिल्लास्तरीय ब्याडमिन्टन प्रतियोगितामा ढोरपाटनका थम राना र नारायण रानाको जोडी पहिलो भयो । राजु पुन र देवनारायण बुढाको टिम द्वितीय र गलकोटका पवन हमाल र थम्मन सुनारको टिम तृतीय भए । कोजाग्रत पूर्णिमादेखि एक सातासम्म चलेको मेलाका क्रममा एकल नृत्य प्रतियोगिता, पुरुष छेलो प्रतियोगिता, कृषि मेला र सांस्कृतिक झाँकी प्रतियोगिता पनि भएको बताए । मेलाकै अवसरमा आईटीएफ तेक्वान्दो प्रतियोगितामा पनि सम्पन्न भएको छ । १८ स्वर्ण, १८ रजत र ३६ कांस्य पदकका लागि ३ सय २५ खेलाडीले प्रतिस्पर्धा गरेका थिए । प्रतियोगितामा ७ स्वर्ण, ४ रजत र ३ कांस्य गरी न्यु मोर्डन आईटीएफ तेक्वान्दो दोजाङ च्याम्पियन भयो । ४ स्वर्ण, ४ रजत र १३ कांस्य पदक जितेर ढोरपाटन आईटीएफ तेक्वान्दो एकेडेमी द्वितीय भएको छ ।"
श्रीलंका र भारत फाइनलमा,"फाइनल मंगलबार हुने छ । पाँच राष्ट्र सम्मिलित प्रतियोगितामा श्रीलंका पहिलो, भारत दोश्रो, माल्दिभ्स तेश्रो तथा नेपाल चौथो हुँदै सेमिफाइनलमा पुगेका गरेका थिए । त्यसअघि भएका समूह चरणको खेलमा श्रीलंकाले नेपाललाई ५३१६ ले पराजित गरेको थियो । श्रीलंकाकी हिरोनीले २६ अंक जोडेकी थिइन् । माल्दिभ्सले पाकिस्तानलाई ३६१० ले हराएको थियो ।"
बुटवल विजयी,"रूपन्देही (कास) रूपन्देहीको तिलोत्तमामा जारी सर्वोत्तम सिमेन्ट प्रिमियर लिग क्रिकेट प्रतियोगिताअन्तर्गत आइतबार भएको पहिलो खेलमा बुटवल युनाइटेडले तिनाउ टाइटन्सलाई १३ रनले पराजित गरेको छ । टस जितेर पहिले ब्याटिङ गरेको बुटवलले निर्धारित २० ओभरमा ७ विकेट गुमाएर १ सय ४१ रनको योगफल खडा गरेको थियो । मृनल गुरुङले ५२ बलमा सर्वाधिक ४५ रन बनाए । मैनुद्धिन खानले ३०, अमित तामाङले ११ तथा प्रनित थापामगरले १० रनको योगदान गरे । बलिङतर्फ तिनाउका सुवास विकले ४ ओभरमा १३ रन खर्चिएर ३ विकेट लिए । अर्जुन गिरी र सन्दीप जोराले समान ११ विकेट लिए । जवाफमा तिनाउले अन्तिम बलमा सबै विकेट गुमाएर १ सय २८ मात्र बनाउन सक्यो । उसका लागि सन्दीप जोराले २९ रनबाहेक अन्यले अपेक्षाकृत रन बटुल्न सकेनन् । अजयकुमार लुनियाले २३, मानबहादुर थापाले १६, राजु साहनीले १५, कप्तान प्रकाश केसीले १४ र अर्जुन गिरीले १० रन बनाएका थिए । बिलिङमा बुटवलका मैनुद्धिन खान र राहुल प्रजापतिले समान ३३ विकेट लिए । कप्तान सुशान भारीले २ विकेट लिए । प्रतियोगितामा बुटवलका मृनल गुरुङ मस्ट भ्यालुएबल खेलाडी बने भने बुटवलकै मैनुद्धिन खानले म्यान अफ द म्याचको उपाधि चुमे । यस्तै सन्दीप सुनार र राजवीर सिंहको उत्कृष्ट खेलसँगै एक्स्पर्ट रोयल शंकरनगरले प्रतियोगितामा दोस्रो जित हासिल गरेको छ । एक्स्पर्टले सुपर११ भैरहवालाई ६३ रनले पराजित गरेको हो । पहिला ब्याटिङ गरेको शंकरनगरले निर्धारित ओभरमा ३ विकेट गुमाएर १ सय ६० रनको योगफल खडा गरेको थियो । जवाफमा भैरहवा १७३ ओभरमा ९७ रनमा समेटियो । प्रतियोगिताबाट बाहिरिइसकेको शंकरनगरको जितमा सन्दीप सुनारले ३४ बलमा ४४ रनको योगदान गरे बलिङमा पनि उनले २ विकेट लिएका थिए । शंकरनगरका राजवीर सिंहले ३९ बलमा ४८ रन बनाए । प्रतियोगितामा शंकरनगरका राजवीर सिंह मस्ट भ्यालुएबल खेलाडी बने भने म्यान अफ द म्याचको उपाधि सन्दीप सुनारले जिते । सोमबारको पहिलो खेल सेमिफाइनल प्रवेशका लागि रूपन्देही पल्टन्स र बुटवल युनाइटेडबीच हुनेछ भने दोस्रो खेलमा सियारी राइनोजले मणिग्राम किङ्सको सामना गर्नेछ । पोल एमा रहेको ज्ञानोदय गोल्डसले सेमिफाइनलमा स्थान सुरक्षित बनाइसकेको छ भने रूपन्देही पल्टन्स र बुटवल युनाइटेडबीच हुने सोमबारको पहिलो खेलको विजेता पोल एबाट सेमिफाइनल जाने अर्को टिम हुनेछ । पोल बीबाट मणिग्राम किङ्स र पाल्पाली लिजेन्ड्स यसअघि नै सेमिफाइनल प्रवेश गरिसकेका छन् ।"

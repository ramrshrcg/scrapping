शीर्षक,विवरण
'मलाई लखेटेर हटाउन सम्भव छैन',"दुई अध्यक्ष भने पनि एउटा सिनियर हुन्छ, अर्को जुनियर । तर हामीले एकदम बराबरीको हैसियतमा जस्तो व्यवहार गरेका छौं । संयुक्त अध्यक्षतामा बैठक हुने गरेको छ । प्रचण्डजी नहुँदा मैले कहिल्यै बैठक राखेको छैन । म नहुँदा बस्नुपरे बस्नुहोस्, तपाईं नै बैठक राख्नुहोस् भनेर मैले सिंगापुर जाँदा भनेको हुँ । उहाँलाई उपाध्यक्ष त कसैले भनेन । तर पार्टी चलाउने भनेको एकल रूपमा चलाउने त होइन । दुइटा अध्यक्ष छौं नि !(सरकारको नेतृत्व आधाआधा गर्ने) यदि कुनै समझदारी छ भने त्यो समझदारी आएका बेला (कार्यान्वयन) हुने होला नि ? यो सरकार अरू कसैलाई हेरेर, अरू कसैको लिडरसिपमा विश्वास गरेर बनेको हो र ? यो परिस्थिति मेरो लिडरसिपमा बनेको हो, जसले जे भने पनि । अब मैले छोड्नलाई पनि समझदारी हुनुपर्छ होला । अहिल्यै छोड्ने, भरे नै छोड्नेजस्तो, लखेटेर हटाएजस्तो त होइन होला । मलाई लखेटेर हटाउन सायद सम्भव पनि छैन होला ।अस्थिरता देखिने गरी छोडिदिनुपर्यो, ललअब छोडिदिई हाल्नुपर्यो π जतिबेर पनि, जोसँग भेट भए पनि, जहाँ पनि, जसले पनि यो कुरा गर्नुको अर्थ समझदारी खल्बल्याउने प्रयास हो । अमेरिकामा चार वर्षमा चुनाव हुन्छ । यो राष्ट्रपति अब एक वर्ष त हो नि भन्दै कोही हिँड्छ ? अब समय सिद्धियो भनेर त हिँड्दैनन् नि π त्यसैले यो अस्थिरता जनाउने खालको कुरा हो । संवैधानिक, कानुनी हिसाबले जे व्यवस्था छ, त्यसलाई अपमान गर्ने, उल्लंघन गर्ने, जनताको अभिमतलाई अवमूल्यन गर्ने कुरा राजनीतिक लिडरहरूले बोलेर हिँड्दैनन् ।उहाँहरूको माओवादीभित्र केके समस्या परे होलान् । पटकपटक नयाँनयाँ कुरा खोज्ने स्वभाव उहाँहरूको देखियो । सम्झौता, सहमति पनि थपिँदै गए । मलाई त एकता चाहिएको हो । त्यसैले मसँग लचकता हुनु धेरै स्वाभाविक हो । न्यायपूर्ण समाजको निर्माण, सामाजिक न्यायसहितको समृद्धि हासिल गर्ने कुरामा हाम्रो मतभेद छैन । यसो भएपछि अब वैचारिक मतभेद छ भन्ने रहेन । अलिकति दबाब हुन सक्छ । मानिस हो, अलिअलि इगोका प्रश्न हुन सक्छन् ।"
संवैधानिक इजलासद्वारा प्रदेश कानुनहरू खारेज,"संविधानले प्रस्ट रूपमा स्थानीय तहका पदाधिकारी तथा सदस्य (जनप्रतिनिधि) हरूको हकमा सुविधा मात्र लिने पाउने व्यवस्था गरेको छ । उनीहरूले मासिक पारिश्रमिक पाउने व्यवस्था कहींकतै गरिएको छैन, निवेदनमा भनिएको थियो ।६ वटा प्रदेशले स्थानीय तहका पदाधिकारी तथा सदस्यहरूको सुविधासम्बन्धी ऐन २०७५ जारी गरेपछि स्थानीय तहका पदाधिकारी तथा सदस्यहरूले मासिक रूपमा पारिश्रमिक (ज्याला) र सुविधा लिइरहेका थिए । संविधानले नदिएको अधिकार प्रयोग गरी प्रदेश व्यवस्थापिकाले राज्य कोष रित्याउने गरी कानुन निर्माण गरी लागू गरिसकेको भन्दै रिट निवेदनमा तिनलाई प्रारम्भिक चरणदेखि नै खारेज गर्न माग गरिएको थियो । मुद्दामा ६ वटा प्रदेशसभाका आन्तरिक मामिला तथा कानुन मन्त्रालय र मुख्यमन्त्री तथा मन्त्रिपरिषद्को कार्यालयलाई विपक्षी बनाइएको थियो । प्रदेश कानुनअनुसार ६ वटा प्रदेशका स्थानीय तह प्रमुखअध्यक्ष, उपप्रमुखउपाध्यक्ष, वडाध्यक्ष र सदस्यहरूले मासिक पारिश्रमिक लिइरहेका थिए । ६३ वटा जिल्लाका जिल्ला समन्वय समितिका पदाधिकारीहरूले पनि सुविधा लिइरहेका थिए । ६ वटै प्रदेशले निर्माण गरेको ऐनमा स्थानीय तहका पदाधिकारी र सदस्यहरूले मासिक रूपमा लिने तलबलाई पारिश्रमिक (ज्याला) नभनी सुविधा भनिएको छ । निवेदनमा भनिएको थियो, लिने बेला मासिक तलबज्यालापारिश्रमिक लिने व्यवस्था गर्ने तर ऐनमा चाहिँ सुविधा राखेर यी ६ वटै व्यवस्थापिकाले चोर बाटो लिएका छन् ।"
'१२ वर्षपछि पक्राउ गर्न पाइन्छ ?',"काठमाडौं (कास) कांग्रेस सभापति शेरबहादुर देउवाले १२ वर्षअघिको हत्या आरोपमा पक्राउ परेका पार्टीका सांसद मोहम्मद अफताब आलमको बचाउ गरेका छन् । पुरानो मुद्दा ब्युँताएर आलमलाई पक्राउ गरिएको भन्दै उनी सरकारविरुद्ध आक्रामक बनेका हुन् । १२ वर्षअघिको घटना ल्याएर अहिले पक्राउ गर्न पाइन्छ ? कांग्रेसको नीति तथा प्रशिक्षण प्रतिष्ठानले भक्तपुरमा आयोजना गरेको प्रशिक्षण कार्यक्रममा देउवाले भने, त्यतिबेला के हेरेर बसेको ? कांग्रेसबाट निर्वाचित स्थानीय तहका अध्यक्ष तथा उपाध्यक्षका लागि आयोजना गरिएको दुईदिने प्रशिक्षणमा देउवाले राम्रो काम गरेर देखाउन जनप्रतिनिधिहरूलाई निर्देशन दिए । कम्युनिस्ट र कांग्रेस फरक छन् भन्ने कुरा जनताको मन जितेरै देखाउनुपर्छ, स्थानीय तहका जनप्रतिनिधिलाई निर्देशन दिँदै देउवाले भने, आगामी निर्वाचनमा पार्टीले जित्ने गरी काम गरेर देखाउनुहोस् । शनिबारसम्म चल्ने प्रशिक्षण कार्यक्रममा वरिष्ठ नेता रामचन्द्र पौडेलले लोकतन्त्रको उपलब्धिलाई कमजोर बनाएर सरकारले हस्तक्षेप बढाएको बताए । पूर्वमहामन्त्री कृष्णप्रसाद सिटौलाले समेत आलमको घटनालाई कांग्रेसविरुद्धको षड्यन्त्रका रूपमा लिए । सञ्चारमाध्यम कांग्रेसविरुद्ध लागिपरेको उनको आरोप थियो ।"
१२ वर्षमा ७२ पल्ट काठमाडौं,"रौतहट (कास) विस्फोटको एक सातासम्म भोकप्यासै नभनी छटपटाएका श्रीनारायण र रुक्साना त्यसपछि घटनाको निष्पक्ष छानबिन हुनुपर्ने भन्दै अगाडि आए । घटनाको ११ दिनपछि श्रीनारायण र रुक्सानाले आलमसहित ५ जनाविरुद्ध जिल्ला प्रहरी कार्यालयमा किटानी जाहेरी दिए । तर तत्कालीन एसपी लक्ष्मण न्यौपाने (जो पछि टीकापुरमा भएको आन्दोलनमा मारिए) ले उनीहरूको जाहेरी दर्ता गरेनन् । प्रत्यक्षदर्शी एवं पीडितका परिवार भने घटनाको राति नै एसपी न्यौपाने, तत्कालीन प्रमुख जिल्ला अधिकारी दुर्गा भण्डारी र सशस्त्रका तत्कालीन एसपी रामकृष्ण लामा फरहदवास्थित गोठमा पुगेको दाबी गर्छन् । घटनाको भोलिपल्टै एसपी न्यौपानेले कान्तिपुरकर्मीलाई घटनै नभएको दाबी गरेका थिए । मानवअधिकारकर्मी, विपक्षी दल र सञ्चारकर्मीको चासो बढेपछि एसपी न्यौपानेले घटनास्थलको मुचुल्का उठाए तर जिप्रकामा रहेको घटनाको पुरानो फाइलमा न घटनास्थलको तस्बिर भेटिन्छ न अन्य घटनाको पूर्ण विवरण नै । घटनास्थलको भनिएको उक्त मुचुल्कामा बम विस्फोट भन्ने नै उल्लेख छैन । घटनापछिका दिनहरूमा प्रहरीको भूमिका शंकास्पद मात्रै होइन, शक्तिकेन्द्रमा रहेका आलमको स्वार्थ पूरा हुने गरी नाम मात्रको कागजी प्रक्रिया अगाडि बढाइएको देखिन्छ । घटनाबारे अनुसन्धान गर्नुपर्ने माग बढ्दै गएपछि एसपी न्यौपानेले २०६५ वैशाख १६ मा इँटाभट्टाको माटो र वैशाख १७ मा इँटा निकालेर परीक्षणका लागि प्रहरीको विधि विज्ञान प्रयोगशालामा पठाएका थिए । कान्तिपुरसँग सम्पर्कमा आएका केही प्रहरी अधिकारीहरूले आलमको स्वार्थलाई बल पुर्याउने गरी तत्कालीन एसपी न्यौपानेले शव पोलिएको भन्दा फरक इँटाभट्टाको माटो र इँटा परीक्षणमा पठाएका थिए । मृतक ओसीकी आमा रुक्सानाले घटनाको केही दिनपछि विस्फोट भएको गोठ नजिकै छोराको स्वेटर, मोजा र जुत्ता फेला पारेकी थिइन् । उनले उक्त सामग्री प्रहरीलाई अनुसन्धानका लागि भन्दै दिएकी पनि थिइन् । तर आलमको राजनीतिक प्रभावमा परेको प्रहरी प्रशासनले घटनाको गम्भीर अनुसन्धान अगाडि बढाउनै चाहेन । आलम र उनका मान्छेहरूले श्रीनारायण र रुक्सानालाई अनुसन्धानका निम्ति बिन्ती बिसाउँदै नहिँड्न भन्दै कैयन् पटक धम्काए । ज्यानै मार्नेसम्मको धम्की पनि उनीहरूले कैयन् पटक पाए । श्रीनारायणले सुनाए, पैसाको प्रलोभन दिएनन् कि, ठूलाबडासँग जोरी नखोज भन्दै धम्काएनन् कि ? के मात्रै गरेनन् तर मैले हरेस खाइनँ । जाहेरी दर्ता नभएपछि उनीहरूले हुलाकबाट जाहेरी पठाए । आलमको शक्ति प्रभावमा परेको प्रहरीले अन्तमा मुद्दा दर्ता त गर्यो तर असार ९ गते नाटकीय शैलीमा एकै दिन पक्राउ पुर्जी जारी गरियो, पक्राउ गरियो र कर्तब्य ज्यान जस्तो गम्भीर मुद्दामा त्यही दिनमै अनुसन्धान सकेको नाटक गरेर सरकारी वकिलको कार्यालयमा मुद्दाको फाइल पेस गरियो । सरकारी वकिलको कार्यालयले उही रफ्तारमा त्यसै दिनै आलमसहित पाँचै जनालाई कागज गरेर हाजिरी जमानीमा छाडिदियो । सरकारी वकिलको कार्यालयको यही निर्णयलाई महान्यायाधिवक्ताको कार्यालयले २०६५ असार ३० गते सदर गरिदियो । एसपी न्यौपाने सरुवा भएपछि जिल्ला प्रहरीको नेतृत्व सम्हाल्न २०६५ साउन ६ गते एसपी जयबहादुर चन्द रौतहट आए । करिब चार महिना मात्रै जिल्ला प्रहरीको नेतृत्व सम्हालेका उनले यो मुद्दामा कपोकल्पित ब्यहोरा उल्लेख गरी सम्मानित अदालतसमक्ष दर्ता गराउन दर्ता भएको रिट निवेदन खारेजभागी छ भन्दै सर्वोच्चलाई लिखित जवाफ पठाए । कर्तब्य ज्यान जस्तो गम्भीर प्रकृतिको मुद्दाको विस्तृत प्रकृति र विवरण नै नबुझी आखिर किन एसपी चन्दले त्यस्तो लिखित जवाफ सर्वोच्चलाई पठाए ? कान्तिपुरको यही प्रश्नमा उनले त्यसबारे आफूलाई पूरै जानकारी नभएको तर्क गरे । उनले भने, मलाई यसबारे खासै यादै भएन । मैले आलमलाई किन जोगाउनुपर्यो र ? उनले शक्तिकेन्द्रको प्रभावमा परी आफूले आलमलाई जोगाउन लागिपरेको भन्ने आरोप वकबास भएको बताए । यति हँॅंदा पनि श्रीनारायण र रुक्सानाले हिम्मत हारेनन् । उनीहरूले सरकारी वकिलको कार्यालय र महान्यायाधिवक्ताको निर्णयउपर सर्वोच्च अदालत धाए । श्रीनारायण खेतीपातीको आयस्ताबाट जोगिएको बाटो खर्च बोकेर प्रत्येक महिना केही साताको अन्तरमा काठमाडौं धाउँथे । उनले औंला भाँचेर हिसाब सुनाए, त्यसपछिका वर्षमा म ७२ पटक काठमाडौं धाएँ । उनी र रुक्सानाले न्यायको याचना गर्दै कहिले पत्रकार सम्मेलन गरे, कैयन् पटक राष्ट्रिय मानवअधिकार आयोग धाए, कैयन् पटक अनेकन कानुन व्यवसायीसँग सहयोगको हात पसारे । महिनौंको दौडधुपपछि २०६९ जेठ १६ मा तत्कालीन न्यायाधीश सुशीला कार्की र भरतबहादुर कार्कीको संयुक्त इजलासले मुद्दा नचल्ने सरकारी वकिलको कार्यालय र महान्यायाधिवक्ता कार्यालयको निर्णय खारेज गरिदियो । यसपछिका प्रत्येक वर्ष सर्वोच्च अदालतको फैसला कार्यान्वयन निर्देशनालयले जिल्ला सरकारी वकिलको कार्यालयलाई उक्त घटनाबारे अनुसन्धान अगाडि बढाउन भन्दै निर्देशनात्मक पत्र पठाइरह्यो । २०६९ जेठ १६ यता निर्देशनालयले ५ पटक आदेश कार्यान्वयन गर्न भन्दै सरकारी वकिलको कार्यालयलाई पत्र पठाएको देखिन्छ । त्यस्ता सबै पत्रलाई औपचारिक प्रक्रिया दिएजसरी सरकारी वकिलको कार्यालयले जिल्ला प्रहरी कार्यालयलाई पत्राचार गरेको पनि देखिन्छ । कागजी प्रक्रिया मात्रै पुर्याउन जिप्रकाले अनुसन्धान अधिकृत तोक्ने तर अनुसन्धानलाई अगाडि नबढाउने गरेको देखिन्छ । घटना यताको झन्डै १२ वर्षमा १५ एसपीले जिल्ला प्रहरी कार्यालयको नेतृत्व सम्हाले । प्रहरीमा प्रत्येक नेतृत्व फेरिँदा श्रीनारायण आशावादी अनुहार लिएर गौरस्थित प्रहरी कार्यालय पुग्थे र घटनाको पूरै वृत्तान्त कहेर अनुसन्धानको याचना गर्थे । उनले सुनाए, मुखले गर्दिन कसैले भनेनन् तर अनुसन्धान कसैले अगाडि बढाएनन् । उनले २०६९ असोज २५ मा सरुवा भएर आएका एसपी महेशविक्रम शाहले अनुसन्धान अगाडि बढाउन खोजेको तर उनको पनि चार महिनापछि नै सरुवा भएको सुनाए । न्यायको खोजीको दौडिरहेका बेला २०६७ माघ ८ मा ओसीकी आमा रोक्सानाको गोली प्रहार गरी हत्या भयो । दुर्गा भगवती गाउँपालिकाको छतौनास्थित माइतबाट सरुअठास्थित घर फर्किरहेका बेला उखुबारीमा लुकेर बसेका केही मान्छेले रुक्सानामाथि गोली दागेका थिए । उनको त्यहीँ सास गयो । त्यसपछि त श्रीनारायणलाई मुद्दा मामिलाको चक्करमा नलागेर आलमसँग मिल्न कैयन्ले दबाब दिए । उनका अनुसार बडर्हवा गाउँस्थित आफ्नो ज्वाइँमार्फत आलमका भाइ महताबले दस लाख रुपैयाँ लिएर चुपचाप बस्न खबर पठाएका थिए । तर श्रीनारायणले यस्तो सल्लाह दिनेलाई भनिदिए, मैले छोरा हुर्काएको हुँ । खसीबाख्रा पालेको होइन र त्यसको मूल्य हुँदैन । पैसाले गएको ज्यान फर्केर आउँदैन । ओसीका ससुरा समसुल मियाँ बाबु गुमाएका १४ र १२ वर्षका नातिहरूको अनुहार हेर्दा झलझली मारिएका ज्वाइँ सम्झिन्छन् । उनले मलिनो स्वरमा सुनाए, ज्वाइँ भएको भए यति ठूलो संकट पर्दैनथ्यो ।डीएसपीबाट बढुवा भएर एसपी भएलगत्तै गत फागुनमा रौतहट प्रहरीको नेतृत्व सम्हाल्न आएका एसपी भूपेन्द्र खत्रीले नसुल्झिएका पुराना फाइलहरूको अनुसन्धान थालेका हुन् । उनले सुरुमै आलम जोडिएको घटनाको अनुसन्धान थाले । गत २५ गते फरहदवा गाउँबाट आफन्तीको बिहेमा निस्केका आलम उनकै मृतक काकाको सम्झनामा राजपुरबाट मूल बाटोमा निस्कने ठाउँमै बनाइएको शेख इद्रिस गेटबाट पक्राउ परे । कान्तिपुरसँगको कुराकानीमा एसपी खत्रीले घटनाको गम्भीर अनुसन्धान जारी रहेको बताउँदै भने, गम्भीर विषय भएकाले अनुसन्धान नसकिएसम्म केही बोल्न मिल्दैन ।छोराको न्यायका निम्ति करिब १२ वर्षसम्म अनवरत दौडेका श्रीनारायणले छोराको मृत्युको पुष्टि हुने पर्याप्त आधार पाइसक्दा पनि काज किरिया गरेका छैनन् । उनले दोषीलाई कारबाही भएर न्याय नपाएसम्म किरिया नगर्ने सुनाए । भने, मैले पण्डितसँग पनि सोधपुछ गरेँ । १२ वर्ष कटेर १३ वर्ष लागेपछि पनि किरिया गर्न हुन्छ भनेका छन् । विष्णुभक्त रहेका उनले घटना पछिको वर्षौंसम्म अनेकन प्रलोभन, धम्की र दबाब सहेर पनि आफू न्याय खोज्न विचलित नभएको सुनाए । उनले न्यायका निम्ति लड्दा जम्मा भएको एक झोला कागजातको पोको खोले । त्यसमा घटनाबारे अखबारमा छापिएका समाचारका कटिङदेखि अदालतको आदेश र अनेकन सरकारी परिपत्र थिए अनि थियो मृतक छोराको त्रिलोकको गम्भीर अनुहार । उनले आँखाको डिलभरी भइसकेको आँसु पुछ्दै मलिनो स्वरमा भने, भगवानले त सबै देखेकै होलान् । देर हुन्छ तर अन्धेर हुँदैन भन्ने विश्वासमा बाँचेको छु ।"
उपनिर्वाचनको कार्यतालिका सार्वजनिक,"(काठमाडौं)  प्रतिनिधिसभा र प्रदेशसभाको उपनिर्वाचनको उम्मेदवारी दर्ता कात्तिक २१ मा र स्थानीय तहको उम्मेदवारी दर्ता कात्तिक २७ गते हुने भएको छ । तीनवटै तहका रिक्त ५२ पदका लागि एकैदिन मंसिर १४ गते उपनिर्वाचन हुँदै छ । निर्वाचन आयोगले शुक्रबार उपनिर्वाचन कार्यक्रम सार्वजनिक गरेको हो । प्रमुख निर्वाचन आयुक्त दिनेश थपलियाले कानुनले प्रतिनिधिसभाप्रदेशसभाका लागि चुनाव प्रचारप्रसारको अवधि कम्तीमा १५ दिन तथा स्थानीय तहका लागि कम्तीमा ८ दिन हुनुपर्ने भनेकाले मनोनयन दर्ताको मिति अलगअलग भएको बताए । २०७४ मंसिरमा भएको प्रतिनिधिसभा र प्रदेशसभा निर्वाचनका लागि प्रचारप्रसारका लागि २५ दिनको समय दिइएको थियो । यसपटक प्रतिनिधिसभा र प्रदेशसभाका उम्मेदवारले प्रचारप्रसारका लागि १६ दिनको समय पाउनेछन् ।प्रतिनिधिसभा र प्रदेशसभा सदस्यको मनोनयनपत्र दर्ताका लागि कात्तिक २१ गते बिहान १० बजेदेखि अपराह्न साढे १ बजेसम्मको समय निर्धारण गरिएको छ । प्रमुख आयुक्त थपलियाका अनुसार प्रतिनिधिसभा र प्रदेशसभाको उम्मेदवारी मनोनयन दर्ता निर्वाचन हुने जिल्लाको सदरमुकामस्थित निर्वाचन कार्यालयमा हुनेछ । उम्मेदवारी मनोनयन भएकै दिन ३ बजेभित्र उम्मेदवारको सूची प्रकाशन गरिने, भोलिपल्ट २२ गते उम्मेदवारको विरोधमा उजुरी दिने, २३ गते उजुरीउपर जाँचबुझ र नामावली प्रकाशनको कार्यक्रम तोकिएको छ । उम्मेदवारी फिर्ता लिन कात्तिक २४ गते बिहान १० देखि १ बजेसम्मको समय तोकिएको छ । त्यही दिन अन्तिम नामावली प्रकाशन गरिनेछ । २५ गते उम्मेदवारले निर्वाचन चिह्न प्राप्त गर्नेछन् ।आयोगले निर्धारण गरेको निर्वाचन कार्यक्रमअनुसार स्थानीय तहतर्फ कात्तिक २७ गते बिहान १० देखि १ बजेसम्म उम्मेदवारी मनोनयन दर्ताको समय तोकिएको छ । त्यही दिन उम्मेदवारको सूची प्रकाशन गरिनेछ । २८ गते उम्मेदवारउपर उजुरी गर्ने, २९ गते नामावली प्रकाशन, ३० गते उम्मेदवारले नाम फिर्ता लिने र उम्मेदवारको अन्तिम नामावली प्रकाशन गर्ने कार्यक्रम तोकिएको छ । कात्तिक १ गते उम्मेदवारलाई निर्वाचन चिह्न वितरण गरिनेछ । स्थानीय तहका उम्मेदवारले प्रचारप्रसारका लागि १० दिन समय पाउनेछन् । यसअघि १५ दिनको समय पाएका थिए । प्रमुख आयुक्त थपलियाले विभिन्न रिपोर्टहरूले प्रचारप्रसारको समय बढी हुँदा निर्वाचन खर्च बढ्ने देखाएकाले त्यसलाई घटाइएको बताए । प्रतिनिधिसभातर्फ कास्की क्षेत्र नं २ मा उपनिर्वाचन हुँदैछ । त्यस क्षेत्रबाट निर्वाचित तत्कालीन पर्यटनमन्त्री रवीन्द्र अधिकारीको हेलिकप्टर दुर्घटनामा निधन भएको थियो । प्रदेशसभातर्फ भक्तपुर १ (१) र बागलुङ २(२) मा उपनिर्वाचन हुन लागेको हो । भक्तपुरबाट निर्वाचित प्रदेशसभा सदस्य हरिशरण लामिछाने र बागलुङबाट निर्वाचित टेकबहादुर घर्तीमगरको निधनपछि ती स्थान रिक्त भएका हुन् । त्यस्तै, प्रदेशसभा ५ मा निर्वाचित सदस्य उत्तरकुमार ओलीको निधनका कारण प्रदेशसभा निर्वाचन क्षेत्र दाङ ३(२) मा उपनिर्वाचन हुँदै छ ।"
भुमरीमा शिवमाया!,"(काठमाडौं)  २०७४ चैत २ मा उपसभामुख निर्वाचित भएपछि शिवमाया तुम्बाहाङफेको पहिलो प्रतिक्रिया थियो, जिम्मेवारी कसैले दिएर पाउनेभन्दा पनि आफैंले लिने हो । चार दशकदेखि राजनीतिमा सक्रिय तुम्बाहाङफे यहाँको संस्कारसँग परिचित थिइन् । जोड्ने, घटाउने, उचाल्ने र पछार्ने चलन अरूतिर जस्तै उनी आबद्ध तत्कालीन एमालेमा पनि थियो । अहिले नेकपामा पनि त्यो प्रवृत्ति हटेको छैन । त्यसैले पार्टी राजनीतिमा आफूभन्दा पछि आएका र थोरै काम गरेकाहरू पनि भटाभट अघि बढ्दा कताकता अलमलिएझैँ महसुस गर्थिन् । राजनीतिक जीवन सुरु गरेको ३९ वर्षपछि भने उनी संसद्को दैलोभित्र छिर्न पाइन् । त्यो बीचमा पञ्चायत, बहुदल र लोकतान्त्रिक चरित्रमा संसद्का कैयौं अधिवेशन चलिसकेका थिए । तुम्बाहाङफेका लागि एउटा सुखद संयोग पनि यही बेला जुर्यो, प्रतिनिधिसभाको उपसभामुखमा निर्वाचित भइन् । करिब चार दशकसम्म राजनीतिक चक्रव्यूहबाट उम्किएर आएकाले नै हुनुपर्छ, उनले संसद्लाई आफ्नो क्षमता देखाउने उपयुक्त थलो ठानिन् । शुक्रबार कान्तिपुरसँग तुम्बाहाङफे यही भनिरहेकी थिइन् । उप हुँदैमा केही, कुनै पनि भूमिका नै हुँदैन भन्ने होइन, कानुनले दिएको भूमिका आफैंले पनि खोज्नुपर्छ, उनले भनिन्, मैले त्यही गरेँ । संसद्मा उनको अहिलेसम्मकै सक्रिय उपसभामुखको छवि छ तर यो संसद्को आयु झन्डै ३ वर्ष बाँकी छँदै सभामुख कृष्णबहादुर महराको अप्रत्याशित बहिर्गमनले उपसभामुखमा तुम्बाहाङफेको यात्रा पनि धरमरमा देखिएको छ । उनी एउटा सिँढी अझै उक्लिएर सभामुख बन्न सक्ने बाटो त छ तर राजनीतिक घटनाक्रमले त्यसमा अलि अप्ठ्यारो देखाएका छन् । तुम्बाहाङफे कानुनकी विद्यार्थी हुन्, राजनीति बांगोटिंगो बाटामा हिँड्छ भन्ने उनलाई पनि थाहा छ । तत्कालीन वाम गठबन्धनमा सभामुख माओवादी पक्षलाई परेको थियो । पार्टी एक भएर नेकपा बनिसकेको भए पनि कतिपय प्रक्रियागत कुरा नमिलेकाले सभामुख पद पूर्वमाओवादी पक्षकै भागमा पर्ने कतिपयको तर्क छ । यो तर्कसँग प्रधानमन्त्री र नेकपाको नेतृत्व सहमत हुने हो भने तुम्बाहाङफेको पद धरापमा छ । संविधानमा एउटै राजनीतिक दलबाट सभामुख र उपसभामुख बनाउन नपाइने व्यवस्था छ । पूर्वमाओवादी पक्षधरले सभामुख आफैंलाई चाहिने दाबी गर्दा तुम्बाहाङफेले उपसभामुखबाट राजीनामा त दिनुपर्छ नै, पूर्वएमालेको पृष्ठभूमिबाट आएकाका लागि सभामुख बन्ने ढोका पनि बन्द हुनेछ । सभामुख नबनाउने हो भने म राजीनामा दिन्नँ भन्ने तर्क उनी अघि सार्न पनि सक्छिन् तर राजनीतिक दलसम्बन्धी ऐनले संसद्को पदाधिकारीमा चयन हुनुलाई दल त्याग गरेको नमान्ने भएकाले पार्टीको निर्देशन मान्दिनँ भन्न सक्ने अवस्था सम्भवतः आउनेछैन तर महराका कारण आफूलाई अप्ठ्यारामा पार्न नहुने तर्क तुम्बाहाङफेको छ । महराको गल्तीमा मैले किन सजाय पाउने ? तुम्बाहाम्फेले आफू निकटहरूलाई यसो भन्न थालेकी छन् । उनको तर्कसँग पूर्वएमालेका केही नेता पनि सहमत छन् । पार्टी एकीकरण भइसकेकाले अब पनि पूर्वएमाले र पूर्वमाओवादी भनिरहन आवश्यक नभएको उनीहरूको जिकिर छ । नेकपामा उक्त समूह तुम्बाहाङफेलाई उपसभामुखबाट राजीनामा गराएर सभामुख नै बनाउने पक्षमा देखिएको छ तर त्यो मत उति बलियो छैन । यस बीचमा उपसभामुख तुम्बाहाङफेसँग प्रधानमन्त्री ओलीको एकपटक भेट भएको छ । गत आइतबार प्रधानमन्त्रीसँग आफैं समय लिएर गएकी उनले संसद्को पछिल्लो व्यवस्थापकीय र प्रशासनिक कामबारे जानकारी गराइन् । उनीहरूबीच संसद् अधिवेशन कहिले डाक्ने भन्ने विषयमा कुराकानी पनि भयो तर भावी सभामुखबारे छलफल नभएको उनले बताइन् । सभामुख को बन्ने भन्नेबारे प्रधानमन्त्रीसँग मात्रै होइन, अरू कसैसँग पनि मेरो कुराकानी भएको छैन, उहाँहरूले सोध्नुभयो भने मेरो धारणा राख्नेछु, उनले भनिन् । पार्टीभित्र भने भावी सभामुखका लागि नाडी छाम्न सुरु भइसकेको छ । उनलाई उपसभामुखबाट राजीनामा गराएर मन्त्री बनाउने कि भन्नेसम्मको छलफलले पनि नेकपा गर्माएको छ । अर्कातिर पूर्वमाओवादीभित्र पछि जोडिन आएका रामबहादुर थापा समूह र अध्यक्ष पुष्पकमल दाहालका विश्वास पात्र मानिएका नेताहरूका समूहबीच भावी सभामुखका रूपमा आआफ्नो दाबी पेस गर्ने होडबाजी चलिरहेको छ । पूर्वएमाले समूह तुम्बाहाङफेका नाममा सर्वसम्मति हुँदैन भने अरू उपयुक्त पात्र खोजेर भए पनि सभामुख आफ्नै पक्षले राख्नुपर्ने पक्षमा छ । उनीहरूले पूर्वसभामुख सुवास नेम्बाङलाई त्यस्तो उपयुक्त पात्रका रूपमा हेरिरहेको स्रोतहरू बताउँछन् । महरा सभामुख हुँदा सरकारका कतिपय काममा संसद्बाट सहयोग भएन, त्यसैले पनि हामी प्रधानमन्त्रीले विश्वास गर्न सक्ने मान्छे नै सभामुख हुनुपर्छ भन्ने पक्षमा छौं, पूर्वएमालेका एक नेताले कान्तिपुरसँग भने । तुम्बाहाङफेले आफू मात्रै होइन, सातै प्रदेशसभाका उपसभामुखलाई आफ्नो जिम्मेवारीमा अब्बल बनाउन भूमिका खेलिन् । उपसभामुखहरूको भेला गराइन्, नेतृत्व लिन आफैं अग्रसर हुनुपर्छ भन्ने निचोडमा पुग्ने छलफलको अगुवाइ गरिन् । पुरुषै पुरुष नेताहरूका बीचमा हुँदा पनि अग्रसर भएर बोलिन्, आफ्ना कुरा निर्धक्क भएर राखिन् । अहिले तुम्बाहाङफे राजनीतिक दाउपेच र भागबन्डाको भुमरीभित्र छिन् । सभामुख पदको दाबेदार हो भन्ने प्रश्नमा उनको जवाफ केही छैन । केही समयअघि भएको उपसभामुखको भेलाले अवसर पाउँदा उपसभामुख जुनसुकै पदमा बसेर पनि भूमिका निर्वाह गर्न सक्छन् भन्ने निष्कर्ष निकालेको छ, उनी कूटनीतिक जवाफ दिन्छिन् तर पछिल्ला दौडधुपले संसद्मा तुम्बाहाङफेको जबर्जस्त उपस्थितिलाई छायामा पार्दै लगिरहेका छन् । परिपक्व भइनसकेको पार्टी एकीकरणको शक्ति सन्तुलनको भुंग्रोमा उनी पर्ने सम्भावना धेरै छ ।"
अस्पतालमा महराको मौनता,"काठमाडौं (कास) बलात्कार प्रयासको आरोपमा पक्राउ परेका निवर्तमान सभामुख कृष्णबहादुर महराले स्वास्थ्य प्रतिकूलताको कारण देखाई बयान दिन अस्वीकार गरेका छन् । पक्राउ परेको चार दिनपछि अस्पताल भर्ना भएका महराले स्वास्थ्य अवस्था प्रतिकूल रहेको भन्दै बयानमा भाग लिन अस्वीकार गरेका हुन् ।बयान सुरु हुन नसक्दा प्रहरीले थालेको अनुसन्धान प्रक्रिया अघि बढ्न सकेको छैन । आरोपित अस्पतालमा भर्ना भएर उपचार गरिरहेको अवस्था हो, स्वास्थ्यले साथ नदिएका कारण बयान सुरु हुन सकेको छैन, सरकारी वकिलको कार्यालय काठमाडौंका प्रमुख चन्द्रकान्त खनालले कान्तिपुरसँग भने, आशा गरौं, स्वास्थ्य अवस्था सुधार होला । आइतबार बयान लिने र म्याद थपका लागि अदालतमा पेस गर्ने हाम्रो तयारी छ ।महरालाई पक्राउ गरी थुनामा राख्न जिल्ला अदालत काठमाडौंले दिएको १३ दिनको समयसीमा शुक्रबार सकिँदै छ । सरकारी वकिल कार्यालयका प्रमुख खनालले प्रहरीको अनुसन्धानमा रहेको भन्दै अरू विवरण खुलाउन चाहेनन् । अर्का एक सरकारी वकिलका अनुसार महराले मौन रहने अधिकार प्रयोग गर्न चाहेका छैनन् । फौजदारी अभियोग लागेका हरेक आरोपितलाई घटनाका विषयवस्तु र प्रश्नबारे कुनै उत्तर नदिई मौन रहने अधिकार रहन्छ । मौन रहन चाहेको भए स्पष्ट रूपमा भन्न आग्रह गर्दा महराले आफ्नो त्यस्तो रुचि नभएको बताएको कार्यालय स्रोतले जनायो । उहाँले स्पष्ट रूपमा बयान दिन तयार छु भन्नुभएको छ तर आफ्नो स्वास्थ्यमा केही सुधार होस् भन्ने जवाफ दिनुभएको छ, स्रोतले भन्यो । प्रहरी र सरकारी वकिलले आइतबारसम्म पर्खने रणनीति लिएका छन् । आइतबार अदालतमा म्याद थप्ने बेलामा समेत उनी बयानका लागि तयार नभए आफ्नै ढंगले अनुसन्धान प्रतिवेदन तयार पार्ने उनीहरूको रणनीति छ । प्रहरीले बयानबाहेक उजुरीमाथिको अनुसन्धान भने जारी रहेको जनाएको छ । संसद् सचिवालयमा कार्यरत एक महिला कर्मचारीले आफूमाथि बलात्कार भएको सार्वजनिक गरेपछि महराले सभामुखबाट राजीनामा दिएका थिए । त्यसपछि उनले आफूमाथि कुनै दुर्व्यहार नभएको अभिव्यक्ति दिएकी थिइन् । पछि फेरि उनैले दिएको किटानी जाहेरीका आधारमा महरा पक्राउ परेका थिए । किटानी जाहेरीपछि ती पीडित ले आफूलाई झुक्याएर निवेदन दिन लगाइएको प्रतिक्रिया दिएकी थिइन् ।"
प्राधिकरणको टेन्डरमा लेखाको छानबिन,"उजुरीकर्ता नै मिलेमतोमालेखा समितिमा उजुरी गर्ने रोशनलिक जेभी कन्ट्रक्सनले फर्म दर्ता गराउने अवसर पाएका दुई कम्पनीसँगै मिलेमतो गरेको छ । सार्वजिनक खरिद ऐन मिचेको र आफूले टेन्डर फारम दर्ता गर्न नपाएको भन्दै लिखित जानकारी गराएको रोशनलिकले पुनः अर्को पत्र लेखेर आफूले दिएको उजुरी फिर्ता लिएको छ ।लेखा समितिले छानबिन गर्न थालेपछि उजुरीकर्ताले प्रक्रिया ठीक भएको लिखित जानकारी गराएपछि मिलेमतोको शंकालाई पुष्टि गरेको समितिका एक कर्मचारीले बताए । रोशन कन्स्ट्रक्सनले आफूले गत साउन २८ मा दिएको निवेदन रद्द गरिपाऊँ भन्ने बेहोराको निवेदन समितिमा दर्ता गराएको छ । जसले उजुरी दियो, उसैले यस्तो निवेदन दिएकाले टेन्डर फर्म दर्तापछि झन् अर्को मिलेमतो भएको देखिन्छ, समितिका अधिकारी भन्छन्, यसमाथि थप छानबिन हुनुपर्ने देखिन्छ । स्रोतका अनुसार लेखा समिति अनुगमन कार्यालयले दिने राय र प्राधिकरणले पेस गर्ने डकुमेन्ट पर्खेर बसेको छ । अनुगमन कार्यालय स्रोतका अनुसार कानुनबमोजिम टेन्डर प्रक्रिया अघि बढाउन भनिसकिएको छ तर त्यसको लिखित भनाइ नआएकाले प्राधिकरण अलमलमा रहेको देखिन्छ ।"
दोहोरो स्रेस्ता राखी विद्यालयको जग्गा बिक्री,माल नगेन्द्र अधिकारी
धमाधम ठडिँदै भवन,"सिन्धुपाल्चोक (कास) जिल्लाको तीन नगर र नौ गाउँपालिकाभर वैदेशिक र संघसंस्थाको सहयोगमा धमाधम विद्यालय भवन ठडिन थालेका छन् । जिल्लाभर भत्केका ५ सय २८ मा करिब दुई सय ९० विद्यालयको सुविधासम्पन्न भवन बनिसकेको जिल्ला आयोजना कार्यान्वयन एकाई (शिक्षा) ले जनाएको छ । तीमध्ये दुई सय ८७ वटा विद्यालय विभिन्न संघसंस्थाले बनाइरहेकोमा हालसम्म एक सय ८७ भवन बनिसकेका छन् । बाँकी दुई सय विद्यालय धमाधम बनिरहेका छन् । बाह्रबिसे नगर वडा ५ र ६ मा जर्मनको र नमस्ते नेपालको सहयोगमा आठवटा भवन ठडिए । प्रदेशका पर्यटन तथा वन मन्त्री अरुण नेपालसहित दातृनिकाय जर्मन र होल्यान्ड पाहुनाले एकैसाथ विद्यालय जनप्रतिनिधि, स्थानीयलाई जिम्मा लगाए । चार वर्षपछि बालबालिकाले बल्ल पक्की भवन पाएका छन्, त्यसैको खुसीले उनीहरू खुब रमाएका छन्, बाह्रबिसे नगरस्थित सिर्गाचे आधारभूत विद्यालयकी प्रधानाध्यापक विष्णुदेवी पराजुलीले भनिन् । गातीस्थित कालीदेवी माविबाहेक सेतीदेवी, गोरखनाथ, बालहित, सिंगार्चे, श्री खडादेवीसहित आठ विद्यालयले सुविधा सम्पन्न भवनसँगै शौचालय पनि पाएका छन् । भूकम्पको तीन वर्षसम्म अस्थायी टहरामा सञ्चालन भइरहेका विद्यालय चार वर्षपछि आफ्नै भवन पाएका छन् । सरकारी निकाय र विदेशी, संघसंस्थाको हातेमालोमा विद्यालय पुनर्निर्माणले फड्को मारेको हो, नभए दुर्गम क्षेत्रमा आवश्यक पूर्वाधारको समस्या थियो, जिल्ला आयोजना कार्यान्वयन एकाई (शिक्षा) का कार्यालय प्रमुख यमबहादुर खड्काले भने ।"
टोलटोलमा शिशु स्याहार,"(भक्तपुर)  भक्तपुर नगरपालिका७ गोल्मढीकी रञ्जना तचामो दम्पती फर्निचरमा काम गर्छन् । उनकी २१ महिने छोरी घरनजिकै नगरपालिकाले सञ्चालन गरेको शिशु स्याहार तथा बाल विकास केन्द्र गोल्मढीमा भर्ना गरिएको छ । घरमा हेर्ने मान्छे छैन । छोरीलाई १६ महिनादेखि शिशु स्याहारमा राखेका छौं, उनले भनिन्, नगरपालिकाले शिशु स्याहार खोलिदिँदा हामीले ढुक्कले काम गर्न पाएका छौं । रञ्जनाको जस्तै गोल्मढीकै कृष्णा किसीको आफ्नै रेस्टुरेन्ट छ । २३ महिने छोरीलाई शिशु स्याहारमा राखेकी किसी दम्पती दिनभर रेस्टुरेन्टमै व्यस्त हुन्छन् । छोरीलाई बिहान साढे ९ बजे शिशु स्याहार पुर्याएपछि बेलुका ५ बजेसम्म ढुक्क हुने उनी बताउँछिन् । नहोस् पनि कसरी ? केन्द्रमा बालबालिककालाई पर्याप्त खेलौना राखिएका छन् । टीभी स्क्रिनबाट बालकेन्द्रित सामग्री देखाइन्छन् । स्याहार गर्ने २ जना सहयोगी र २ महिला शिक्षक हुन्छन् । घरमा बच्चा हेर्ने मान्छे राख्दा मासिक १२ देखि १३ हजार रुपैयाँ छुट्टै तलब दिनुपर्थ्यो, अहिले केन्द्रमा १ हजार रुपैयाँले खान र सरसफाइमा गरिदिन्छ, उनले भनिन्, हामी त सन्तुष्ट छौं । ढुक्कले काम पनि गर्न पायौं । शिशु स्याहारमा गएदेखि छोरीले खेल्न, बोल्न, पढ्न र खानेकुरामा समेत चासो दिने गरेको उनले बताइन् । भक्तपुर नगरपालिकाले सञ्चालन गरेको शिशु स्याहार तथा बाल विकास केन्द्रबाट रञ्जना र कृष्णाले जस्तै २ सय ८५ दम्पती लाभान्वित भएका छन् । कार्यालय समयभित्र आमाबाट हेरचाह तथा रेखदेख पाउन नसक्ने अभिभावकका शिशु सहज वातावरणमा हुर्किन पाएका छन् । भक्तपुर नगरपालिका शिशु स्याहार तथा बाल विकास केन्द्र शाखा प्रमुख दीपेन्द्र प्रजापतीले नगरका बालबालिकाको शारीरिक, मानसिक र बौद्धिक विकासमा समेत सहयोग पुगोस् भनेर टोलटोलमा यस्तो केन्द्र सञ्चालन गरिएको बताए । बच्चाकै कारण आमा कामबाट वञ्चित हुन नपरोस्, महिलाको श्रमशक्ति जोगियोस् भनेर केन्द्र सञ्चालन गरेका हौं, नगरप्रमुख सुनील प्रजापतीले भने, नगरपालिकाले शिशु स्याहारदेखि विश्वविद्यालयसम्मको शिक्षा प्रदानको प्रयास थालेको छ ।नगरप्रमुख प्रजापतीका अनुसार २०५४ को स्थानीय निकायका निर्वाचित जनप्रतिनिधिले तत्कालीन १७ वटै वडामा ११ वटा शिशु स्याहार केन्द्र स्थापनाको अवधारणा ल्याएका थिए । त्यसबेला नगरपालिकाले ६ वटा शिशु स्याहार तथा बाल विकास केन्द्र सञ्चालनमा ल्यायो तर, झन्डै दुई दशक जनप्रतिनिधि नहुँदा शिशु स्याहार व्यवस्थित थिएन, उनले भने, हामी निर्वाचित भएपछि व्यवस्थित गर्न थाल्यौं । शिशु स्याहार केन्द्रलाई सुधार र थप व्यवस्थित गर्न यस वर्ष एक करोड बजेट छुट्याइएको उनले बताए । शिशु स्याहार केन्द्र नियमत र व्यवस्थित गर्न छुट्टै शाखासमेत खोलिएको छ । नगरको ६ वटा शिशु स्याहार तथा बाल विकास केन्द्रमा २ सय ८५ शिशु छन् । ४० जना शिशु क्षमताको ६ केन्द्रमा २४ कर्मचारी छन् । नगरपालिकाकै भवनमा शिशु स्याहार केन्द्रहरू सञ्चालित छन् । एउटा केन्द्रमा २ शिक्षिका र २ सहयोगीले खाना पकाउने, खुवाउने, सरसफाइ गर्छन् । केन्द्रमा राखिएका शिशुलाई समयमा खाना खुवाउने, सुताउने, उठाउने, सरसफाइ गर्ने, खेल्ने तथा संगीत सिकाउने गर्छन् । शिशुलाई श्रव्यदृश्यमार्फत् अक्षर उच्चारण सिकाउने कामलाई प्राथमिकतामा राखेका छौं, शिशु स्याहार तथा बाल विकास केन्द्र गोल्मढीकी शिक्षिका अनिता सुवालले भनिन् । शिशुलाई नेपाली, अंग्रेजी र स्थानीय भाषामा उच्चारण सिकाउने व्यवस्था गरेको नगरपालिकाले जनाएको छ ।नगरपालिकाले शिशुको सर्वाङ्गिण विकासको लागि खानाको परिकारलाई समेत ध्यान दिएको नगरपालिकाले जनाएको छ । ६ वटै केन्द्रका शिशुले दैनिक २ पल्ट एकै किसिमको खाना खान्छन्, शिशु स्याहार तथा बाल विकास केन्द्र शाखा प्रमुख प्रजापतीले भने । ६ वटै शिशु स्याहार केन्द्रमा दिइने खानाको परिकार पनि एउटै छ । आइतबार अण्डा, दूध, जाउलो, सोमबार दूध, पाउरोटी, जाउलो खुवाइन्छ । मंगलबार दूध, बिस्कुट, जाउलो बुधबार फलफूल, दुध, जाउलो, बिहीबार दूध, पाउरोटी, जाउलो र शुक्रबार खीर खुवाउने व्यवस्था रहेको केन्द्रले जनाएको छ । शिशु केन्द्रमा कार्यरत कर्मचारीलाई सरकारले तोकेको सुविधा दिएको केन्द्रका प्रमुख प्रजापतीले बताए । शिशु स्याहार केन्द्रलाई नगरको १० वटै वडामा विस्तार गर्ने लक्ष्य लिएको नगरपालिकाले जनाएको छ । हाल भक्तपुर१ भार्वाचो, वडा नम्बर ४ मंगलतीर्थ, वडा नम्बर ७ गोल्मढी र इनाचो (खंचा), वडा नम्बर ६ भोलाछें र वडा नम्बर ८ लिवालीमा शिशु केन्द्र सञ्चालित छन् । नगरपालिकाको पूर्ण निगरानीमा सञ्चालन गर्ने गरी भार्वाचो, जेलां, कमलविनायक, खौमालगायतमा केन्द्र स्थापना गर्न अध्ययन तथा छलफल भइरहेको शाखा प्रमुख प्रजापतीले बताए । निजी लगानीमा सञ्चालन भएको शिशु स्याहार केन्द्रसँग हामी प्रतिस्पर्धा गर्न योग्य भएपछि थप वडामा पनि केन्द्र बिस्तार गर्छौं, मेयर प्रजापतीले भने, अहिले निजीले १० हजार पनि पनि लिने गरेका छन्, हामीचाहिँ एक हजार लिएर नगरबासीका छोराछोरीको स्याहार गर्ने व्यवस्था गरेका छौं ।केन्द्रसँगै बाल कक्षा (यूकेजीएसकेजी) को माग अभिभावकहरूको रहेको नगरपालिकाले जनाएको छ । घरनजिकै शिशुको राम्रो रेखदेख देखेपछि अभिभावकको अपेक्षा बढेको छ, शिशु केन्द्र शाखा प्रमुख प्रजापतीले भने, कक्षाको क्षमता बढाउने अनुरोध अभिभावकको छ ।नगरपालिकाले शिशु केन्द्रलाई थप व्यवस्थित बनाउन निर्देशिकाको खाकासमेत तयार गरेको छ ।"
घरभाडाका कारण शुल्क,"(ललितपुर)  लक्ष्मी मरेटा खाजा पसल छ । बिहानदेखि बेलुकासम्म खाजा पसलमा दुवै जना व्यस्त हुन्छन् । छोरी विद्यालाई भने ललितपुर महानगरपालिकाले सञ्चालन गरेको शिशु स्याहार केन्द्रमा भर्ना गरेकी छन् । यसअघि उनलाई निजी मन्टेश्वरीमा भर्ना गरेक थिइन् । महँगो शुल्क तिरेर पनि राम्रो सेवा नपाएपछि उनले महानगरले सञ्चालन गरेको विद्यालयमा भर्ना गरेकी हुन् । लक्ष्मीले अहिले खानाको नौ सय र मासिक शुल्क ६ सय रुपैयाँ तिर्ने गरेकी छन् । निजीमा दुई हजारभन्दा बढी तिर्थिन् । महानगरको शिशु स्याहार केन्द्र सुविधा सम्पन्न भएपछि बालबालिका पनि खुसी छन् । सुरूका केही दिन स्कुल नजाने भनेर रोए पनि त्यसपछिका त्यस्तो भएन, ह्यान्डी क्राफ्टका काम गर्ने रविन महर्जनले भनिन्, अहिले बिरामी हुँदा र बिदाको दिन पनि स्कुल जाने भनेर जिद्दी गर्ने गर्छन् । २ वर्ष पुगेको श्रयस हाँसीखुसी स्कुल आउँछन् । बाबुआमाले जस्तै स्याहार गरेकोले काममा जाँदा पनि ढुक्क हुने गरेको उनले बताइन् । ललितपुर महानगरको समाज कल्याण महाशाखाअन्तर्गत ८ बाल विकास केन्द्र सञ्चालनमा छन् । महानगरको वडा नम्बर २० मा दुई ओटा, १७, १४, ४, ८,५, १६ मा यस्ता बाल विकास केन्द्र सञ्चालनमा छन् । ०५७ सालदेखि नै यस्ता बाल विकास केन्द्र सञ्चालनमा रहेको महाशाखाकी शाखा अधिकृत सरिता महर्जनले बताइन् । महाशाखाले सबै केन्द्रमा २ र वडा नम्बर ४ र २० मा ३ जनाको बजेट दिएर बालबालिकाको स्याहार गर्ने व्यवस्था मिलाएको छ । महानगरपालिकाले शिक्षकको तलब, अभिभावक भेला गर्न ७ हजार, शैक्षिक सामग्रीका लागि १० हजार र शिक्षकलाई तालिमसमेत दिने गरेको छ । वडा नम्बर ५ को थसिखेलमा रहेको बाल विकास केन्द्रमा पहिले शुल्क लिइने गरे पनि अहिले वडा कार्यालयले दिने भएपछि निःशुल्क रूपमा केन्द्र सञ्चालन गरिरहेको नानीमाया कपालीले बताइन् । स्याहार केन्द्र सञ्चालन गर्न गत वर्ष वडा कार्यालयले १ लाख ७५ हजार रुपैयाँ बजेट नै छुट्याएको थियो । यस वर्ष पनि योजना बनिरहेको छ । त्यस्तै वडा ८ बालकुमारीनजिकै रहेको केन्द्र भाडाको घरमा सञ्चालन गरिएको छ । यहाँ भने शुल्क लिने गरेको छ । घर भाडा तिर्नुपर्ने भएकोले न्यून शुल्क लिने गरेका छौं, केन्द्रकी प्रमुख लक्ष्मी महर्जनले भनिन् । वडा नम्बर २० मा सञ्चालन गरिएको केन्द्रका शिक्षक गंगा महर्जनले बच्चालाई रङ भर्न, रङ चिन्न, चाडपर्व, तरकारी, फलफूलको नाम चिनाउने गरेको बताइन् ।"
विदेशी सम्बन्धनका कलेजलाई मापदण्ड,"काठमाडौं (कास) विदेशी शिक्षण संस्थाबाट सम्बन्धन लिएर मापदण्ड पूरा नगरी चलेका कलेज बन्द हुने भएका छन् । विश्वविद्यालय अनुदान आयोगका सदस्यसचिव देवराज अधिकारीको संयोजकत्वमा गठित अध्ययन कार्यदलले भौतिक, शैक्षिकलगायतका पूर्वाधार पूरा नगरेका शिक्षण संस्था बन्द गर्न सुझाव दिएअनुरूप शिक्षा, विज्ञान तथा प्रविधि मन्त्रालयले मापदण्ड तयार गरिरहेको छ ।शिक्षा मन्त्रालयमा दर्ता भएर विदेशी शिक्षण संस्थाबाट सञ्चालित कलेज ९५ वटा छन् । कतिपय कलेजले मन्त्रालयको स्वीकृतिबिनै शैक्षिक कार्यक्रम चलाउँदै आएका छन् । मन्त्रालयले विदेशी शिक्षण संस्थाबाट सम्बन्धन लिएर सञ्चालित कलेजका विषयमा मापदण्ड बनाउँदै छ, उच्चशिक्षा महाशाखाका सहसचिव रामशरण सापकोटाले उनले भने, छिट्टै मापदण्ड स्वीकृति गराएर कार्यान्वयनमा जान्छौं ।कार्यदलले अध्ययनका क्रममा ती शिक्षण संस्थाको अनुगमनसमेत गरेको थियो । अनुगमनकै आधारमा ए लेभलका कार्यक्रम सञ्चालन गर्ने ९ वटा शिक्षण संस्थालाई बन्द गराउन कार्यदलले सिफारिस गरेको छ । ए लेभल चलाउने शिक्षण संस्थाहरूले शैक्षिक मापदण्ड पूरा नगरेका कारण बन्द गराइने जानकारी सापकोटाले दिए । मन्त्रालयले भौतिक पूर्वाधार, शिक्षण गतिविधि, शैक्षिक कार्यक्रम, परीक्षाको स्तरीयता, ल्याब, लाइब्रेरीको अवस्थासमेतलाई मूल्यांकन गर्ने गरी मापदण्ड प्रस्ताव गरेको छ । न्यूनतम मापदण्ड पनि पूरा नभए कलेज बन्द गराउनुको विकल्प हुँदैन, उनले भने, मन्त्रालयले तय गरेको नयाँ मापदण्ड पूरा गर्न चाहने कलेजलाई बन्द गराउनुअघि निश्चित समयसीमा दिन सकिन्छ ।"
गुन्डा नाइकेसहित २३ डिपो सञ्चालक पक्राउ,"यौनशोषण गराउने थुनामाकोठा भाडामा लिएर यौनशोषण गराउने तीन जनालाई जिल्ला अदालत भक्तपुरले पुर्पक्षका लागि थुनामा पठाएको छ । मध्यपुर थिमि बोडे सिन्टीटारस्थित कोठा भाडामा लिएर महिला तथा किशोरीहरूलाई प्रलोभनमा पारी यौनशोषण गराउने व्यक्तिहरूलाई पुर्पक्षका लागि थुनामा पठाएको हो । थुनामा परेकाहरूमा सिन्धुपाल्चोक चौतारा साँगाचोकगढी६ मेलचोक घर भई बोडे बस्ने २५ वर्षीय सञ्जय भन्ने राजेश गिरी, मध्यपुर थिमि चपाचोका ५० वर्षीय श्रीकण्ठ भन्ने श्रीकान्त प्रजापती र धादिङ फुलखर्क४ घरभई मध्यपुर थिमि बोडे बस्ने २९ वर्षीया सोनिया भन्ने सबिना तामाङ (गुरुङ) छन् । महिनौंदेखि उनीहरूले भाडामा लिएको घरमा महिला तथा किशोरीलाई प्रलोभनमा पारेर यौनशोषण गर्न विभिन्न व्यक्तिलाई बोलाई मादक पदार्थ सेवन गराई आर्थिक लाभ लिने, वेश्यावृत्तिमा लगाएको अभियोगमा प्रहरीले भदौ २३ मा पक्राउ गरी अदालतमा पेस गरेको भक्तपुर प्रहरी प्रमुख एसपी सविन प्रधानले बताए ।"
जापानमा जे देखेँ,"दुई वर्ष जापानमा रहँदा जापनिज नागरिकको दैनिकी बुझ्ने अवसर प्राप्त भयो । धेरै जापनिज साथी बने । मनमा लागेका जिज्ञासा तिनैलाई सोधेर मनको खसखस मेटाउन पाएँ । अंग्रेजी भाषाभन्दा जापनिजको जीवनशैली बुझ्न जापानी भाषा नै सिक्नुपर्यो । विकासको मूलधारलाई पछ्याउन वामे सर्दै गरेको मेरो देश र विकास गर्न अब के बाँकी छ र भन्ने अवस्थामा पुगेको सम्पन्न मुलुक जापानको अवस्था देखेर म हर्ष अनि विस्मात दुवैले रन्थनिन्थेंँ । तर जापानले यो विकासको चरम उत्कर्ष सजिलै हासिल गरेको होइन भन्ने कुरा जापानीहरूको मुखबाट सुनेपछि हामी नेपालीको अकर्मण्ययता आँखाभरि नाच्न थाल्थ्यो । जापानीहरूको अथक मिहिनेत, नेतृत्व वर्गको इमानदारीपूर्ण सुशासनले नै आज हामी यो स्थानमा आएका हौं, उनले भनिन् । उनले थप भनिन्, हामीलाई हाम्रो सरकारप्रति पूर्ण भरोसा छ । त्यही भरोसाले नै हरेक काम गर्ने ऊर्जा दिँदो रहेछ । हाम्रो सफलताको कारण यत्ति हो । हामी हाम्रो दैनिकीमा कर्तव्यपरायण छौं, सरकार आफ्नो नागरिकको सुखशान्तिको लागि कर्तव्यपरायण छ । युद्धपछिको जर्जर अवस्थाबाट ७०८० वर्षमै जापानले गरेको चमत्कार हामी तेस्रो विश्वका मानिसलाई प्रेरणादायी छ । मिहिनेतका कारण आज अनेकौं आश्चर्यजनक क्रियाकलाप गरेर विश्वको ध्यान आफूतिर खिच्न जापान सफल बनेको छ । अटोमोबाइल निर्माणमा जापान अग्रणी स्थान छ ।जापानमा देखेका केही रोचक कुरा पाठकहरू समक्ष बाँड्न चाहन्छु । हामी काम गरिरहेको ठाउँमा सुत्दा अल्छी र निस्क्रिय छविका कारण आत्तिन्छौं, तर जापानमा त्यसरी काम गर्ने ठाउँमा सुतेको छ भने बरा ! उसलाई कति कामको लोड रहेछ भनेर सहानुभूति दिने गरिँदो रहेछ । जापानमा हरेक साल १५ सय भूकम्प आउँछ, तर भूकम्पले घर भत्कँदैनन् । सबै घर भूकम्प प्रतिरोधी छन् । भूकम्प लगायत जापानमा बाढी, पहिरो, सुनामी, ज्वालामुखी र टाइफुनजस्ता दैवीप्रकोप हरेक साल आउँछन् । यस्ता प्रकोपले भौतिक लगायत अन्य क्षति धेरै पुर्याइरहे पनि विपद्सँग सामना गरेर आफूलाई सामान्य बनाउने प्रयास गर्छन्, धेरै हल्लाखल्ला गर्दैनन् । अहोरात्र काममा खटेर जापानीहरू छिट्टै पहिलेकै अवस्थामा पुर्याउँछन् । यस्ता बेला प्रधानमन्त्रीले नै पीडित समुदायको आँसु पुछेर मानवताको नमुना देखाउँछन् । जापानी स्कुलमा आया र पियन हुँदैनन् । शौचालयदेखि कक्षाकोठा लगायतका सरसफाइ विद्यार्थीे र शिक्षक मिलेर गर्छन् । विद्यार्थी र शिक्षकको एउटै शौचालय हुन्छ । विद्यालयमा लगाउने छुट्टै हरियो रङको हाफ क्लोज जुत्ता हुन्छ, विद्यार्थीले घरबाट लगाएर आएको जुत्ता र्याकमा थन्काउनुपर्छ । सबैभन्दा लामो आयु ८२ वर्ष बाँच्छन्, जापानीहरू । यो विश्वकै बढी आयु हो । साढे २ लाखभन्दा बढी भेन्डिङ मेसिन छन्, जहाँबाट इच्छाएको बेला चिया, कफी, पानी, जुस निकालेर खान सकिन्छ । छोटोछोटो दूरीमा सफा शौचालयहरू छन् । जापानमा सय वर्षभन्दा माथिका मानिस नै पचास हजारभन्दा बढी छन् । टापु नै टापुले भरिएको जापानमा ६ हजार ८ सय टापु छन् । समुद्र र टापु जोड्ने सुन्दर बाटो र डिजाइनडिजाइनका पुलहरू छन् । जापानीहरू घोडा तथा माछाको मासु काँचै पनि खान्छन्, जुन हामीलाई आश्चर्य लाग्छ । सबैभन्दा बढी मानिस बसोबास गर्ने ठाउँ जापानको राजधानी टोकियो हो, यहाँ तीन करोड जापनिज बसोबास गर्छन् । यो विश्वमै धेरै मानिस बसोबास गर्ने महँंगो सहर पनि हो । हामी मिलेको दाँतको प्रशंसा गर्छौं, तर जापानमा नमिलेको दाँतलाई विशेष मान्ने चलन छ र त्यस्तो दाँतलाई सबैले मनपराउँछन् । कतिपयले कस्मेटिक सर्जरी गरी दाँत बिगार्छन् । जापानमा रेष्टुरेन्ट वा होटल लगायत अन्य ठाउँमा कर्मचारीलाई टिप्स दिनु अभद्र मानिन्छ, जुन करा सुन्दा हामीलाई अजीव लाग्छ । सुमो रेस्लिङ यहाँको राष्ट्रिय खेल भए पनि बेसबल लोकप्रिय बन्दै गएको छ । क्रिसमसको बेला केएफसी तथा होटल, रेष्टुरेन्ट गएर खाना खानु परम्परा नै मानिन्छ । सबैतिर सिसी क्यामेरा जडान गरिएको छ । हामी बिरालोलाई अपसगुनका रूपमा लिन्छौं, तर जापानमा बिरालोलाई सगुनका रूपमा लिइन्छ । कालो बिरालो त झन् प्रिय मानिन्छ । हरेक बिहान ५ बजेबाट नै घरघरबाट कुचो बोकेर मानिस आफ्नो घरभन्दा पनि सार्वजनिक ठाउँ, चोक र बाटाघाटाहरू सफा गरिरहेका हुन्छन् । विवाह, वनभोज वा अन्य अभिप्रायले घुम्न गएका बखत खानेकुरालाई भन्दा फोहोर व्यवस्थापन सही ढंगले गर्न उत्तिकै दत्तचित्त भइरहेको देखिन्छ । आफूले पालेको कुकुरलाई समेत प्याड लगाइदिएर सार्वजनिक ठाउँ वा पार्कमा लगेको दृश्य हाम्रालागि आश्चर्यको विषय बन्न पुग्छ । तर यो जापनिजहरूका लागि सरसफाइप्रतिको सचेतताको उच्चतम नमुना हो ।जापानीहरूले जस्तै हामीले पनि समयको पालना, लगनशीलता र इमानदारितालाई ख्याल गर्यौं भने छोटो समयमा नै देशलाई कायापलट गर्न सक्छौं । कसैले कसैका कुरा काटेर समय बरबाद गर्ने समय जापानमा छैन । एक लाख हाराहारी नेपाली बसोबास गर्ने जापानमा पछिल्ला दिनमा उनीहरू शंकाको घेरामा पर्नथालेका छन् । जापानको नियम र अनुशासनमा नबस्नाले नेपालीहरूप्रति विश्वास कम हुँदै जानथालेको छ, जुन गम्भीर चिन्ताको विषय हो ।"
को किताब पढ्छन् ?,"नेपालमा खासगरी काडमाडौं राजधानीमा किताबका पसलहरू धेरै छन् । ती पसलमा सबैभन्दा धेरै किताब अंग्रेजी भाषामा हुन्छन् भन्ने साधारण अनुभवले देखाउँछ । पसलहरूमा रंगीचंगी परिधान लाएका अंग्रेजी र नेपाली भाषाका किताबहरू दराज, भुइँ र टेबल ढाकेर अनि छरिएर बसेका दृश्य हामीजस्ता किताब जीवन हो, जीवन किताब हो भनी मान्ने मनुवाहरूको निम्ति नयनाभिराम हुन् । तर किताब थाहा पाउने भए पनि किन्ने पैसा त्यति जुटाउन नसक्ने वर्गमा परेका मानिसलाई तिनमा आकर्षण बढेपछि अथवा तिनको आवश्यकता कि त विषयले कि तिनलाई देखेर बुझेपछि नकिनी नहुने अवस्था परेपछि समस्या पर्छ । हामी जस्ता तलब वा पिल्सिङमा भर पर्नेहरूको निम्ति यो एउटा अस्तिवादी चुनौती हो, जुन एउटा सुन्दर जीवनकै पर्याय हो । प्रेमीहरूका अभाव, प्यासन र आवश्यकताको त्रिवेणीबाट अस्तित्वमा आउँछ, किताब । त्यतिबेला मात्रै किताब सार्थक भएको मान्नुपर्छ, जब यो त्रिवेणी हुँदै किताब पाठकको हातमा आइपुग्छ ।पुस्तकालयहरू सहज नभएका हुनाले किताब पसलबाटै पाठकका चरित्र र तिनका किसिम हेर्नुपर्ने हुन्छ । मैले निकै सयमदेखि केही प्रमुख किताब पसलहरूमा आउने किताबहरू र तिनलाई किनेर पढ्ने मनुवाहरूको विषयमा जानकारी राख्ने कोसिुस गर्दै आएको छु । यो लेख सर्भे रिपोर्ट होइन, त्यो अर्कै आलेखको विषय हो । तर यस लेखमा मैले केही महत्त्वपूर्ण कुराका संकेत भने गर्नसकेको छु, जुन मैले किताब पसलेहरू र केही आफ्ना नजिकका किताबप्रेमीहरूका भनाइबाट पाएको हुँ । मलाई आफैं सबै कुराका उत्तर प्रस्ट छैनन् । कुरा किताबहरूबाटै लिनुपर्छ । किताब ऐना, रहस्य र अग्रचेतनाको प्रतीक सबै हो । मैले पाएका उत्तर र मैले थाहा पाएका कुराको आधारमा भन्दा अंग्रेजी भाषाका किताबका पाठक मूलतः नेपालीहरू नै हुन् । तर केही विदेशीहरू पनि त्यसमा पर्छन् । तर ती को हुन् भन्ने कुरा किताब पसलका मानिसहरू पनि प्रस्टसँग भन्न सक्तैनन् । मैले आफ्नो उत्सुकता मेटाउन किताब किन्नेहरूका वर्गीकरण गरेर जानकारी लिने कोसिस गरेंँ ।वर्गीकरणमा मैले विश्वविद्यालय शिक्षासँग जोडिएका मानिसहरू लिएँ । त्यसमा शिक्षक र विद्यार्थी दुबै पर्छन् । अर्कोमा विदेशी लिएँ, जो अहिले अमेरिकातिर छापिएर भारतको वितरण प्रणाली अन्तर्गत निकै छुटमा आइपुगेका किताब किन्न पसलमा आउँछन् भन्ने मैले अनुमान गरेको थिएँ, तर त्यत्ति धेरै मिलेन । त्यसो त तिनै किताब किन्न नेपाली प्राज्ञिक कर्म गर्ने मानिस पनि पुगेका हुन्छन् । अनि तेस्रोमा मैले राजनीति गर्ने मानिसहरूलाई लिएँ । त्यसमा राजनेता, विभिन्न दलका सक्रिय अनि बौद्धिक चाख भएका मानिस पर्छन् । नेपाली राजनीतिमा चिनिएका र एकदुईपटक शक्तिमा आसिन भइसकेकाहरू दोहोर्याएर आइबस्छन् । त्यसमा चारदेखि पाँचजनासम्म राजनेता आउँछन् । नयाँ मानिसहरू त्यति आउँदैनन् । मैले आफ्ना अनुभव र किताब बिक्रेताहरूसँग पाएका जानकारी अनुसार यो लेखेको हुँ । नेपालका किताब पसलहरूमा आउने अंग्रेजी किताबहरूको निकै लामो इतिहास छ । मैले बीसौं शताब्दीको सन् साठीका अन्तिम वर्षदेखि यो विषयमा चाख राखेर आइबसेको हुँ । पहिला पनि यस विषयमा लेखिसकेको हुनाले यहाँ पुनरावृत्ति गर्न चाहन्न । अंग्रेजी भाषामा उपन्यासहरूको एकपटक बाढी लागेको थियो । त्यसपछि हिप्पी आन्दोलनताका विचार र पश्चिमी समाजको बद्लिंँदो समाज र मान्यता विषयका किताबहरू धेरै आए । ती किताबहरूको मोह र प्रभावमा पर्ने पुस्तामा म पनि परेको थिएँ । त्यही बेलादेखि लगभग अंग्रेजी किताब सेकेन्ड ह्यान्ड दाममा नेपालमा आउन थालेका हुन् । नेपाल विस्तारै सेकेन्ड ह्यान्ड किताबको एउटा ठूलो केन्द्र बन्यो । मलाई काठमाडौंजस्तो सेकेन्ड ह्यान्डमा राम्रा किताब पाउने नगर आफू गएका एसियाका कुनै सहर पनि छैनन् जस्तो लाग्थ्यो । पर्यटनको विकास भएपछि काडमाडौं बाहिर पनि सेकेन्ड ह्यान्ड किताब पसल खोल्नु एउटा आवश्यकता वा संरचना नै जस्तो भएको हो । अर्कोथरी किताबहरू नेपाल सम्बन्धी नै आउन थाले । विदेशीले नेपाल विषयमा लेखेका किताब पनि नेपाली पुस्तक बजारमा आइपुगे ।नेपालमा अंग्रेजी भाषाका किताब पसल र नेपाली भाषाका किताब पसलको सम्बन्ध कस्तो रहिआएको छ त ? यो एउटा महत्त्वपूर्ण प्रश्न हो, जसको सम्बन्ध एउटा किताब पसल खोल्नु र बिक्री गर्नुको संस्कृतिसँग जोडिएको छ । अंग्रेजी र नेपालीका किताब पसलहरूको सम्बन्ध सांस्कृतिक पठनपाठनको विषयमा छ । यो पछिल्लो समयमा देखिएको जस्तो प्रतिद्वन्द्वीको सम्बन्ध होइन । अंग्रेजी किताब र नेपाली किताब बरोबरी राख्ने किताब पसलहरू छन् । प्राध्यापक त्रिरत्न मानन्धरको एकेडेमीको जर्नल अफ नेपलिज स्टडिज (२०१९ अंक १) मा भर्खरै एउटा महत्त्वपूर्ण ऐतिहासिक सर्भे भएको लेख निस्केको छ । त्यस लेखले देखाए अनुसार नेपालमा सम्वत् १९४४ मा खुलेको पहिलो किताब पसलदेखि पछिका वर्षहरूमा विभिन्न राजनीतिक व्यवस्था, विश्वास र चाखहरूलाई समेटेर अघि बढेको इतिहास हो, यसको । त्यसैले आज किताब पसलवालाहरूका माग र चाखहरूमा अंग्रेजी र नेपाली भाषाको विभाजन रेखा छैन ।त्यसो भए नेपालमा किताब पसलको महत्त्व के हो त ? नेपालमा पुस्तकालयको कथा आफ्नै किसिमको छ । विशाल पुस्तकालयहरू अहिले सरकारको निम्ति अदृश्य भएकाले ती कहीं स्कुलहरूका गारतमा थन्किएका समाचार पढेकै हौं । तिनको पनि आफ्नो महत्त्व छ । तर युर्गेन हेबरमासको मलाई अत्यन्त मनपरेको रूपक कफी हाउसको भेटघाट, त्यसबाट ससानै भए पनि प्रकाशनहरू हातहातमै बाँडेर वृत्त वा स्फेयर फैलिएको कथानक नेपालमा पुस्तकालय होइन, सरकारी प्रकाशनहरू होइन, किताब पसलहरूको कथाबाट मात्र बुझ्न सकिन्छ । नेपालमा पठनपाठनको आमवृत्त फराकिलो गर्ने कर्म किताब पसलहरूले गरेका छन् । म धेरै जाने एउटा किताब पसलको उदाहरण लिएर हेर्छु । त्यहाँ यो समाजका धेरै किसिमका मानिस आउँछन् । सबैका निम्ति खुलेका, क्याटलग र नियमको बन्धन नभएका, विविध र सबैको निम्ति सन्देश बोकेका, किताबहरूलाई हेर्छु, जसमाथि राजनेता बाबुराम भट्टराई र कमल थापादेखि प्राध्यापक लोकराज बराल, विद्वान हरि शर्मा, हरि रोका अनि मेरा थेसिस लेख्न सन्दर्भ खोज्दै हिंँडेका विद्यार्थीहरूसम्मका हात यसै सल्बलाउँछन् । त्यो वैविध्य हो, जुन किताब किन्नेको निम्ति आनन्द र चुनौती हो, अनि हेबर्मासले कफीगृहमा देखेको ज्ञान र साझा संस्कृतिको सुन्दर आमवृत्तको स्वतः फराकिलो हुँदै गएको रचना हो । एउटा उदाहरण दिएको हुँ । अरु पनि हेरेको छु, त्यही चरित्र भेटिन्छ । नेपालमा ज्ञानका स्रोत केन्द्रहरू समाजमा गतिशील भएर जाने आधारहरू लगभग शून्य छन् । किताब पसलहरू जो देशभरि हुन्छन्, तिनले त्यो कर्म गरेका छन् । पटकपटक तिनै किताब पसलहरूलाई निरीह ठान्ने, सोझा व्यापारी, किताब बेचीखाने मनुवा भनेर उपेक्षा गर्ने अनि तिनको कर्म र जीवन असजिलो बनाइदिने सरकारका सम्बन्धित संयन्त्रहरूमा यो चेतना त्यति देखिएन । को किताब पढ्छन् ? यो प्रश्नको उत्तर पाउनु प्रायः असम्भव हुन्छ । समाजवाद, आर्थिक पद्धति र कल्याणकारी सिद्धान्तका गतिला छलफल सुनिँदैनन् । मार्क्सवादको व्याख्या गरेका एकाध शीर्ष संकथनबाट बुझ्दा लाग्छ, किताब पढ्ने मोह हराउँदै गएको छ । लेखनका सिद्धान्त, अनि तीसँग जोडिएका पूर्वीय र पाश्चात्यतिरका धेरै नभनौं आधारभूत दर्शनहरूका प्रयोग भएका लेखन र छलफलका अवस्थालाई हेर्दा किताब कति पढिँंदैछन् भन्ने अनुमान गर्न सकिन्छ । किताब पसलहरूका कुरा गर्दा एउटा नयाँ र झकझक्याउने (मलाई निकै वाचाल लाग्छ) विषय निस्केको छ । त्यसको पछिल्लो समयमा अमेरिकामा प्रयोग भयो र भइरहेको छ । त्यो शक्तिसाली देशमा पछिल्ला वर्षहरूमा छलफलका आँधी उठे र उठ्दैछन् । पहिलो हो, फेक वा अतिरिक्त सत्यअल्टर्नेटिभ ट्रुथ । जर्ज अर्वेलले १९८४ शीर्षकको उपन्यास १९४९ मा लेखे । त्यसको छलफल अमेरिका र सोभियत संघको वैचारिक युद्धसँग पनि जोडिएर आएको थियो । अधिनायकवादको उदय अनि तिनले समाज नियन्त्रण गर्न निकालेका न्युज पिक नामकरण गरिएको सरकारको बनावटी भाषासहित झुटका सञ्जालको विषयमा त्यो उपन्यास लेखिएको थियो । तर यतिका धेरै वर्षपछि अमेरिकामा त्यो विषयको छलफलमात्र भएन, प्रयोग पनि भयो । राष्ट्रपति र उनका मानिसहरूबीच द्वन्द्व हुनु अनि तिनीहरूले नै अनेकौं संस्मरण लेख्नु र तिनलाई पर्खेर बसेका प्रकाशकले तिनलाई प्रकाशित गरिहाल्नुले एउटा किताब पढ्ने संस्कृतिमा नयाँ प्रयोग ल्यायो । क्षेत्रीयदेखि वैश्विक राजनीतिसम्मलाई समेटेर लेखिएका ती किताबमा इतिहासको कालिक चरित्रको विनिर्माण भएको छ । फ्रान्सेली दार्शनिक र लेखक झँ पोल सार्त्रले भने किताब भनेका केरा हुन् । ती प्रयोग भइहाल्नुपर्छ, नभए तिनको प्रयोजन सिध्दिन्छ । सार्त्रसँग पुरै सहमत हुन नसके पनि केही वर्षदेखि अमेरिकी किताबहरूका प्रकाशन हेर्दा र सरसर्ती पढ्दा लाग्छ, कुरा सत्य हो । यसरी आइपुगेका किताबहरू देखिने ठाउँ किताब पसल हुन् काठमाडौंका, जुन हामीले वैश्विक कालिक तरङ्ग र यथार्थ बुझ्ने थलो भएका छन् । यो सानो उपलब्धि होइन ।"
सबैको पहुँचमा छैन कन्डम,"चुनौतीसारै पातलो, मसिना छिद्र भएका कन्डम गर्भान्तरको लागि भए पनि भाइरस तथा यौनजन्य रोग संक्रमण रोक्न सक्दैनन् । समय क्रमसँगै स्कुले छात्रछात्राले पनि यौन सम्पर्क राख्ने भएकाले बजारमा उपलव्ध कन्डमको आकार ती १२१६ वर्षका बच्चालाई नमिल्ने भएकाले वीर्य पोखिएर गर्भ रहने, यौनजन्य रोगको संक्रमण हुने जस्ता असुरक्षित यौन सम्पर्क कायम रहन्छ । कन्डम प्रयोग गर्दा साइडबाट कैंचीले काटी खोल्ने, दाँतले नखोल्ने तरिका, लुब्रिकेन्ट्सको प्रयोग, मिति गुज्रेको, हावा रहन नदिने, कन्डम खोल्नु अघि र प्रयोगपश्चात सरसफाइमा ध्यान, सही उपयोग, पुनः प्रयोग नगर्ने, जोडी दुबैले एकैसाथ प्रयोग नगर्ने र भएगरेका भ्रम मनबाटै हटाई सुरक्षित यौन सम्बन्धका लागि ध्यान दिनु पर्नेछ । कन्डमले पनि बचाउन नसक्ने यौनरोगमा यौनांग वरिपरिको दाग रोगहर्पिस, एक सय पचास बढी विषाणुको समूहले छालामा मुसाजस्तो गिर्खा एचपीभी जसले यौनांग, छाला, मुख घाँटी र मलद्वारको क्यान्सर बनाउन सक्छ । कडा दुखाइ हुने भाइरल छालामा फोका मोलुस्कुम तथा मुटु र दिमागमा नकारात्मक असर पार्न सक्ने सिफिलिस पर्छन् । यस्ता रोग पूर्णरुपेण ठिक नभई यौन जोडीसँग यौन सम्पर्क राख्नु हुँदैन ।पावन पर्व दसैं, तिहारमा देशविदेशमा रहेका आफन्त घरमा आई जमघट हुने अवसर पारी परिवार नियोजन तथा साधनहरूको प्रोत्साहन गर्ने, यौनरोग तथा एचआईभी, एड्सको सचेतना, जन्मान्तर र कन्डम प्रयोगमा के पुरुष, के महिला सबैलाई चेतना जागृत गर्ने उद्देश्य साथ मनाउनसके मानव स्वास्थ्यमा हित हुनेछ ।अन्त्यमा, यौनसुख प्राप्त गर्नु मानिसको नैसर्गिक अधिकार हो । तर यसैसँग हुने जोखिमको बारेमा पनि विचार पुर्याउनुपर्छ । जोखिमको कुरा हाम्रो प्रत्येक दैनिक क्रियाकलापमा हुन्छन् । पानी नै पिउनुस्, पखाला लाग्ने जोखिम, उमालेर पिउनुस्, निकै कम जोखिम । सडकमा हिँड्नुस्, दुर्घटनामा पर्ने जोखिम, सावधानीपूर्वक ट्राफिक नियम पालना गरेर हिँडनुस्, कम जोखिम । शतप्रतिशत खोज्दैनौं । अभ्यस्त भएकाले यसमा जोखिम भएजस्तो पनि लाग्दैन । यो कुरा यौन सम्पर्कको सन्दर्भमा पनि लागू गरौं ।स्वास्थ्यसेवा विभागमा कार्यरत डा बुढाथोकी नेपाल चिकित्सक संघका केन्द्रीय कोषाध्यक्ष हुन् ।"
'मलाई लखेटेर हटाउन सम्भव छैन',"तपाईंहरूको पार्टी मात्र होइन, दुई अध्यक्षको सोचाइबुझाइमा पनि एकरूपता आउन समय लागेको हो ?मैले त केही समस्या देखेको छैन । चुनावी तालमेलमा वैचारिक एकता हुँदैन तर हामीले त्यहाँ पार्टी एकताका प्रश्नहरू राखेर गर्यौं । त्यहीं हाम्रो कुरा मिलेको छ । यही बिन्दुबाट हामी अघि बढेका हौं । पछि उहाँहरूको माओवादीभित्र केके समस्या परे होलान् । पटकपटक नयाँनयाँ कुरा खोज्ने स्वाभाव उहाँहरूको देखियो । सम्झौता, सहमति पनि थपिँदै गए । मलाई त एकता चाहिएको हो । त्यसैले मसँग लचकता हुनु धेरै स्वाभाविक हो । माओवादी वैचारिक रूपान्तरणको एउटा तीव्रगतिमा थियो । तीव्र रूपान्तरणको अवस्थामा विचारले आकार लिएको हुँदैन । जनयुद्धबाट आउँदा त परिवर्तनको वेगमा थियो । एमालेचाहिँ जनताको बहुदलीय जनवादको स्थिर विचारधाराको राजनीतिमा थियो । कतिपय मान्छेले माओवादीले मात्र (परिवर्तन) गर्यो कि भन्छन् । माओवादीहरूको त्यो गतिविधिले समावेशी, सामाजिक जागरण ल्याउन योगदान गर्यो । तर केही कामचाहिँ उपयुक्त भएनन् । न्यायपूर्ण समाजको निर्माण, सामाजिक न्यायसहितको समृद्धि हासिल गर्ने कुरामा हाम्रो मतभेद छैन । यसो भएपछि अब वैचारिक मतभेद छ भन्ने रहेन । अलिकति दबाब हुन सक्छ । मानिस हो, अलिअलि इगो का प्रश्न हुन सक्छन् । तपाईंहरूको एकता दुर्घटनामा त पुग्दैन ? कुनै हालतमा पुग्दैन । त्यसको त सम्भावना छैन ।"
टर्कीद्वारा सिरियामा युद्धविराम,टर्कीले सीमावर्ती सिरियाली भूभागमा भीषण सैन्य कारबाही थालेपछि वार्ता गर्न अमेरिकी उपराष्ट्रपति माइक पेन्स बिहीबार टर्की पुगेका थिए । उनले सिरियामाथिको आक्रमण तत्काल रोक्न टर्कीका राष्ट्रपति रेसेप तैयप इर्दोगानलाई सहमत गराएका हुन् । सिरियाली कुर्द लडाकुहरूका विरुद्धमा जारी घातक आक्रमणलाई लिएर संयुक्त राष्ट्रसंघले पनि गम्भीर चासो व्यक्त गरेको छ । राष्ट्रसंघीय सुरक्षा परिषद् बैठकमा सिरियाको उत्तरी क्षेत्रमा जारी आक्रमणबाट भएको क्षतिबारे छलफल भएको थियो । बैठकमा सुरक्षा परिषद्का सदस्य राष्ट्रहरूबीच आक्रमण रोक्नुपर्ने विषयमा आवश्यक परामर्श र छलफल भएको र त्यस विषयमा सहमति पनि भएको बताइएको थियो । सिरियाली आईएसलाई परास्त गर्ने अमेरिकी अभियानमा कुर्द नेतृत्वको सिरियन डेमोक्रेटिक फोर्सेस (एसडीएफ) ले सघाउँदै आएको थियो । तर एसडीएफलाई टर्कीले आतंककारी समूह बताउँदै गतसातादेखि उनीहरू लक्षित आक्रमण गरेको हो । टर्कीले आफ्नो देशमा रहेका ३० लाखभन्दा बढी सिरियाली शरणार्थी सिरियामा पुनःस्थापित गराउने कारबाही चलाएको बताएको थियो ।
अमेरिकी चासो किन ?,"वासिङ्टन किन सशंकित ? अमेरिकाले एफ३५ लडाकु विमान र एस४०० क्षेप्यास्त्र प्रतिरक्षा प्रणाली अमिल्दो हुने दाबी गर्दै राख्न नहुने बताउने गर्छ । तर कतिपय विश्लेषकहरूले दुवै हतियार सँगै रहँदा कमजोरी पत्ता लाग्ने त्रासमा अमेरिका रहेको बताउँछन् । जमिनबाट आकाशमा मार हान्न सक्ने लामो दूरीको प्रणाली हो एस४०० । रुसी सेनाको अहिलेसम्मकै राम्रो क्षेप्यास्त्र प्रणाली मानिने एस४०० मा अत्याधुनिक सर्भिलियन्स राडार जडान गरिएको छ जसले जमनिबाटै विमानलाई ट्र्याक गर्न सक्छ । एस४०० ले जमिनमा ४०० किलोमिटर टाढासम्मको र आकाशमा २७ किलोमिटर माथिसम्म मार हान्न सक्ने क्षमता राख्छ । एस४०० फाइटर जेट, विभिन्न प्रकारका मिसाइल र ड्रोन ध्वस्त गर्ने उद्देश्यका साथ निर्माण गरिएको हो । बेलायती रक्षाविज्ञ रिचार्ड कोनल्लीले एक सञ्चारमाध्यमलाई भनेका छन्, अहिलेको रुस वा तत्कालीन सोभियत युनियनले मिसाइल टेक्नोलोजीमा सधैं नेतृत्व गरेको छ । यसको एक मात्र कारण अमेरिका तथा पश्चिमा देशको रुचि लडाकु विमान निर्माण हो । एस४०० धेरै नै सहज र विभिन्न प्रकारका रकेटमा पनि प्रयोग गर्न सकिन्छ । यो प्रणाली अमेरिकाको पेट्रोइट२ भन्दा दुई गुणा सस्तो रहेको उनले बताएका छन् ।एस४०० अमेरिकी लडाकु विमान एफ३५ लाई २० माइल टाढाबाट मात्रै डिटेक्ट गर्न सक्ने अमेरिकी सञ्चारमाध्यमहरूले जनाएका छन् । एफ३५ ले हवाईबाट जमिनमा ४० माइल टाढासम्म पनि मार हान्ने सक्ने मिसाइल बोक्ने भएकाले यसले एस४०० लाई ध्वस्त पार्ने दाबी गरिएको छ । अमेरिकी अधिकारीले टर्कीले उक्त प्रणाली र विमान सँगै प्रयोग गर्दा रुसीहरूले एफ३५ को प्रतिरोध क्षमता पत्ता लगाउने र अमेरिकी विमानलाई राडारमा डिटेक्ट गर्न सक्ने प्रविधिको विकास रुसीहरूले विकासित गर्ने चिन्ता अमेरिकामा छ । एफ ३५ का विभिन्न जानकारी लिएपछि रुसीहरूले विमानको कमजोरी पत्ता लगाउने समेत अमेरिकी विज्ञहरूले बताएका छन् । आकाशमा भएको टार्गेटलाई ध्वस्त पार्ने मोबाइल सर्फस टु एयर मिसाइल लाई सन् १९९० मा एमकेबी फेकेल कम्पनीले निर्माण गरेको हो । यसमा ४ प्रकारका मिसाइलहरू प्रयोग हुन्छन् । जसमा ४००, २५०, १२० र ४० किलोमिटर टाढा हान्न सक्ने मिसाइल हुन्छन् । रुसले यसलाई सन् २००७ मा आफ्नो सेनामा आबद्ध गराएको थियो । एस४०० का मिसाइलहरू १७ हजार किलोमिटर प्रतिघन्टाको गतिमा जान सक्छन् । यसलाई सजिलैसँग एक ठाउँबाट अर्को ठाउँमा लग्न सकिने, रेस्पोन्स टाइम १० सेकेन्ड हुँदा खरिदकर्ता मुलुकहरू आकर्षित भएका छन् । ५ देखि १० मिनेटमा हमलाका लागि तयार हुन्छन् । एकैपटक ८० वटा प्रहार गर्ने क्षमता भएकाले यसको चर्चा चुलिएको हो । यसले कुनै लक्ष्यलाई ६ सय किलोमिटर टाढाबाट ट्र्याक गर्ने क्षमता राख्छ । एजेन्सीको सहयोगमा"
अमेरिकाले युरोपेली सामानमा कर बढायो,"वासिङ्टन, अमेरिकाले युरोपेली संघबाट आयात हुने ७ अर्ब ५० करोड अमेरिकी डलर बराबरका सामानमा करवृद्धि गरेको छ । अमेरिकी करवृद्धिको प्रत्यक्ष असर एयरबस, फ्रान्सेली मदिरा (वाइन) र स्कटल्यान्डको हिृवस्कीमा परेको छ । यी सामान अमेरिकामा सर्वाधिक निर्यात हुने वस्तुको सूचीमा छन् । युरोपेली संघका पदाधिकारी र अमेरिकी व्यापार प्रतिनिधिहरूबीच करवृद्धिका विषयमा घनीभूत छलफल भए पनि अन्त्यमा वार्ता विफल भएको थियो । चीनसँगको व्यापार वार्तामा खासै प्रगति नभएको अवस्थामा युरोपेली संघसँग पनि व्यापार गतिरोध बढेका कारण यसले विश्व अर्थव्यवस्थामा थप संकट निम्त्याउने विश्लेषकहरूको अनुमान छ । अमेरिकाको नयाँ घोषणाअनुसार विमान निर्माता कम्पनी एयरबसका नागरिक उड्डयनका विमान अमेरिका आयात गर्दा १० प्रतिशत करवृद्धि हुनेछ । एयरबसमा बेलायत, फ्रान्स, जर्मनी र स्पेनको लगानी छ । करवृद्धिको मारमा फ्रान्सेली वाइनजस्ता उच्च मूल्यका सामान पनि परेका छन् । अमेरिकी राष्ट्रपति डोनाल्ड ट्रम्पले युरोपेली संघबाट अमेरिका आयात हुने वस्तुमा करवृद्धि गर्ने धम्की दिँदै आएका थिए । फ्रान्स, स्पेन र जर्मनीबाट आयात हुने वाइनमा अब २५ प्रतिशत कर लाग्नेछ । अमेरिकी करवृद्धिको घोषणा हुनुअघि वार्ताका लागि अमेरिका पुगेका फ्रान्सेली अर्थमन्त्री ब्रुनो ली मायरले अमेरिकी कदमको प्रतिशोधमा युरोपले पनि अमेरिकी सामानमा करवृद्धि गर्ने सम्भावना रहेको बताए । उनले युरोप प्रतिशोध लिने अन्तिम तयारीमा छ भन्दै अमेरिकी निर्णय आर्थिक तथा राजनीतिक दुवै दृष्टिकोणबाट निकै प्रत्युत्पादक हुने चेतावनी दिएका छन् । ली मायरले शुक्रबार नै अमेरिकी व्यापार प्रतिनिधि रोबर्ट लाइट्जरसँग भेटेका जनाइएको छ । मन्त्री मायरले विश्व अर्थतन्त्र नै मन्दीतर्फ अग्रसर भइरहेको सन्दर्भमा सबैले मिलेर अर्थतन्त्रक ा समस्या सुल्झाउन पहल गर्नुपर्ने बताए । युरोप र अमेरिकाबीच विमान निर्माता कम्पनीहरू एयरबस र बोइङलाई उपलब्ध हुने अनुदानका विषयलाई लिएर मतान्तर जारी छ । युरोपेली संघका पदाधिकारीहरू गत जुलाईमा विमान निर्माता कम्पनीलाई दिइने अनुदानका विषयमा छलफल गरी निष्कर्ष निकाल्न सहमत भएका थिए । उनीहरूबीच विमान कम्पनीहरूलाई सरकारी अनुदान नदिने विषयमा सहमति भए पनि कार्यान्वयनमा आउन सकेन । अमेरिकी राष्ट्रपति डोनाल्ड ट्रम्पले गत बुधबार युरोपेली संघसँग देखिएका द्विपक्षीय व्यापार समस्या सुल्झाउन आफू सदैव तयार रहेको बताएका थिए ।"
भारतीय बजार खोज्दै हुवावे,"नयाँदिल्ली अमेरिकी दूरसञ्चार कम्पनीहरूलाई ५जी उपकरण बेच्न प्रतिबन्ध लागेपछि चिनियाँ कम्पनी हुवावेले भारतमा आक्रामक बजार विस्तारमा सक्रिय देखिएको छ । केही देशले हुवावेलाई खेदिसकेका छन्, अब्जर्भर रिसर्च फाउन्डेसन का प्रविधि विश्लेषक अरुण सुकुमार भन्छन्, त्यसैले भारतसँगको सम्भावित सम्झौता ५जी विस्तारका लागि हुवावेलाई विशेष महत्त्वको हुन सक्छ । हुवावे तत्कालका लागि सहज परिस्थितिमा भए पनि उसले बजारका लागि नयाँ लगानीका क्षेत्र खोज्नुपर्ने सुकुमारको भनाइ छ । उनले भारत हुवावेका लागि ठूलो बजार रहको बताउँछन् । पछिल्लो समय अस्ट्रेलियामा पनि प्रतिबन्ध खेपेको हुवावेमाथि अन्य देशले पनि प्रतिबन्ध लगाउनेबारे सोचिरहेको जनाएका छन् । चीनले हुवावेका उपकरणको सहयोगमा जासुसी गर्ने गरेको अमेरिकी आरोप छ । अमेरिकी आरोपको हुवावेले भने खण्डन गर्दै आएको छ । मोबाइल फोन प्रयोगकर्ताका हिसाबले भारतीय बजार दोस्रो स्थानमा छ । त्यसैले कुनै पनि कम्पनीका लागि भारत महत्त्वपूर्ण बजार हो । अमेरिकाले भारत तथा आफ्ना साझेदार मुलुकलाई हुवावेका उपकरण जडान नगर्न आग्रह गर्दै आएको छ । हुवावेसँग व्यापार सम्झौता गरे प्रतिबन्धको सामना गर्नुपर्ने अमेरिकी राष्ट्रपति डोनाल्ड ट्रम्पले चेतावनी दिँदै आएका छन् । अमेरिकी वाणिज्यमन्त्री विल्बर रोसले आफ्नो भारत भ्रमणका क्रममा भारत अमेरिकाको भूराजनीतिक साझेदार भएकाले आफूलाई सुरक्षा खतरामा पार्ने जोखिम नमोल्ने लागेको बताएका थिए । तर भारतस्थित हुवावे कम्पनीका प्रमुख जे चेनले आफ्ना उत्पादनमा कुनै खतरा नभएको लिखित प्रत्याभूति भारत सरकारलाई दिन हुवावे तयार रहेको बताएका छन् । अमेरिकाले भारत सरकारलाई प्रभावित पार्न खोजेको हामीले सञ्चारमाध्यममा पढेका छौं । तर मलाई लाग्छ हामीले त्यसविरुद्ध कदम चाल्न सक्छौं र हामीले गर्न सक्ने कोसिस गर्छौं, उनले भने । बीबीसीका अनुसार अमेरिकाले हुवावेमाथि लगाएका आरोपबारे कुनै टिप्पणी नगरेको भारतले हुवावेलाई आगामी ५जी स्पक्ट्रम परीक्षणमा सहभागी हुन निम्तो दिएको छ । यद्यपि, त्यसको मिति भने तय भइसकेको छैन ।हुवावेलाई ५जी नेटवर्क स्थापनाको प्रक्रियामा सहभागी नगराउँदा भारतलाई नकारात्मक असर पर्न सक्ने सुकुमारको भनाइ छ । ५जी आरम्भ गर्न पाँच कम्पनीसँग मात्र पूर्वाधार छ । त्यसमाथि हुवावेको पूर्वाधार नोकिया र एरिक्सनजस्ता पश्चिमा देशका कम्पनीको तुलनामा निकै सस्तो छ, सुकुमार भन्छन्, भारतको दूरसञ्चार कम्पनीे संघर्ष गरिरहेको छ । त्यस कारण सस्तो दरमा सेवा प्रदान गर्न पनि हुवावेसँग साझेदारी गर्नु निकै आकर्षक छ । चेनले इकोनमिक टाइम्स पत्रिकालाई बताए छन्, हुवावे हाल भारतको डिजिटल इकोसिस्टमको महत्त्वपूर्ण अंग भइसकेको छ र यो चरणमा बाहिर निकाल्दा त्यो पूर्णतः भत्किने जोखिम उत्तिकै छ । अखबारले उनलाई उद्धृत गर्दै जनाएको छ, त्यसले आर्थिक हानि मात्र होइन, प्रविधि विकासमा पनि नराम्रो असर पार्ने निश्चित छ ।"
विदेशमा दुःख पाएपछि स्वदेशमा उपचार,"(काठमाडौं)  धादिङ, बेनीघाटका ४८ वर्षीय केशव बिसुरालको पाइतालामा ६ वर्षअघि साना बिमिरा निस्किए । विस्तारै फोकामा परिणत भएका ती बिमिरा फुटेर खाटा बस्यो । उनले सामान्य ठानेर उपचार खोजेनन् । घाउका खाटा विस्तारै मासुका डल्ला बनेर दुखाइ असह्य भएपछि मात्र अस्पताल पुगे । चिकित्सकले खिल बसेको भनेर शल्यक्रिया गरिदिए । तर खिल निकालेको खाल्डो मासुले पुरिएन । अझ त्यही खाडल घाउमा बन्यो, फेरि जचाउँदा क्यान्सर भइसकेको रहेछ, ३ वर्षअघिको बेथा सुनाए । बिसुरालको क्यान्सर पहिलो स्जेटको मात्रै थियो । उनले स्वदेशमै उपचार गर्ने सोच बनाएका थिए तर छिमेकी र आफन्तले अत्याएपछि पत्नी कुमारीलाई साथ लिएर भारतको राजीव गान्धी क्यान्सर अस्पताल पुगे । त्यहाँ चिकित्सकसँग बोल्न भाषामा समस्या भयो । खानेबस्ने ठेगान भएन, बिसुरालले भने, ६ महिना उपचार गराएँ तर बेथा कम भएन । त्यहाँका चिकित्सकले नेपालमा रोग बिगारेकाले निको नभएको जवाफ दिएपछि उनीहरू फर्किए । अहिले हरिसिद्धिस्थित नेपाल क्यान्सर अस्पतालमा उपचार भइरहेको छ । नेपालमा १० लाखभित्र हुने उपचारका लागि उनले ६० लाख खर्चिसकेका छन् । घरजग्गा सबै बेचिसकें । अब त बेच्नलाई केही छैन, कुमारीले भनिन् । ४२ वर्षीया अर्की एक क्यान्सरपीडित पनि आफन्तकै लहलहैमा भारत पुगिन् । उनलाई पाठेघरको मुखको पहिलो स्टेजको क्यान्सर थियो । चिकित्सकले उनलाई यहीँ उपचार सजिलो र सस्तो हुने परामर्श पनि दिएका हुन् । जान्नेबुझ्नेले क्यान्सर भयानक रोग हो, पैसा नहुने मान्छे पो नेपालमै अड्किन्छन् भनेपछि ऋण खोजेर भारत हिँडेँ, उनले सुनाइनन् । त्यहाँ चिकित्सक भेट्न धेरै दिन कुर्नुपर्ने, खानबस्न धेरै खर्च लाग्ने समस्याबाट उनी गुज्रिइन् । ३० लाख रुपैयाँ सकिँदा पनि रोग निको भएको छैन । अहिले नेपालमै उपचार गराइरहेकी छन् । नेपालमै सम्भव हुने उपचारको विश्वास नमानेर विदेश धाउने यस्ता पात्र थुप्रै छन् । विदेश धाएर दुःख पाएका, घरजग्गा सिध्याएका बिरामी क्यान्सर अस्पतालमा धेरै भेटिन्छन् । बिपी कोइराला मेमोरियल क्यान्सर अस्पताल भरतपुरका क्यान्सर रोग विशेषज्ञ डा समीर शर्माको डेढ दशक उपचार अनुभवमा पनि ५ प्रतिशत बिरामी विदेश पुगेरै उपचार गर्छन् । विश्वभर जहाँ पुगे पनि उपचार एउटै हो । नेपालमा पनि उस्तै प्रविधि छ । तर उपचारप्रति बिरामीको विश्वास जाग्न सकेको छैन, उनले भने, पैसा हुन्जेल विदेशमा उपचार गर्छन् । पैसा सकिएपछि नेपाल फर्केर निःशुल्क उपचार गर्ने पनि छन् ।नेपाल क्यान्सर अस्पतालका निर्देशक तथा वरिष्ठ क्यान्सर रोग विशेषज्ञ डा सुदीप श्रेष्ठले क्यान्सर लाग्नेबित्तिकै विदेश नै जानुपर्छ भन्ने मानसिकता कायम रहेको बताए । तीन दशकअघि नेपालमा क्यान्सर रोगको उपचार थिएन । विदेशै धाउनुपर्ने बाध्यता थियो, उनले भने, अहिले नेपालमै विशेषज्ञ उत्पादन भइसके, प्रविधि पनि भित्रिसके । उपचारका लागि बिरामीले विदेश नै जानुपर्छ भन्ने छैन । सामाजिक प्रतिष्ठा र आफन्तको करकापका कारण बिरामीले यहाँ उपचार गर्न नमान्ने उनले बताए । उनका अनुसार कतिपय बिरामी रोग लुकाउन पनि बिदेसिन्छन् । क्यान्सरबारे समाजले थाहा पाएर अपहेलना गर्ला भन्ने डरका कारण पनि बिरामी विदेश पुगेर उपचार गर्छन् । वीर अस्पतालका क्यान्सर रोग विशेषज्ञ डा विवेक आचार्यले पनि क्यान्सर उपचारका लागि देशमै जनशक्ति र प्रविधि भए पनि बिरामीको विश्वास बढ्न नसकेको बताए । अब्बल उपचार नेपालमा सम्भव छैन भन्ने मानसिकताबाट पीडित छन् बिरामी । ठूलो रोग लाग्दा पनि विदेश लगेनन् भन्ने सामाजिक दोषारोपण खेप्न नसकेर पनि विदेश लगिन्छन्, उनले भने ।क्यान्सर लागेका सेलिब्रेटी, सामाजिक र राजनीतिक व्यक्तित्वले विदेशमा उपचार गराउने परिपाटीले पनि सामान्य नागरिकमा त्यस्तो मानसिकता हाबी हुन गएको विशेषज्ञहरूको ठम्याइ छ । डा श्रेष्ठलाई नेपालमै निको भएका बिरामीले खुला रूपमा भनिदिए पनि धेरैले विदेश पुगेर दुःख पाउनु पर्दैनथ्यो भन्ने लाग्छ । रोगबारे खुलेर बोल्नै मान्दैनन् बिरामी । रोगबारे बोली हिँड्दा जागिर नपाइने, इज्जत जाने, बिहे नहुनेजस्ता डरले ग्रस्त छन्, उनले भने । उनीहरूलाई खुलेर यहाँको सेवाबारे प्रचार गर्न सरकारले प्रेरित गर्नुपर्ने उनको विचार छ । डा श्रेष्ठका अनुसार नेपालबाट भारत गएका बिरामीले उपचारभन्दा बढी दुःख पाउँछन् । बिरामीलाई अनावश्यक औषधि किन्न र परीक्षण गर्न लगाएर बढी खर्च गराइन्छ । नेपाल स्वास्थ्य अनुसन्धान परिषद्का अध्यक्ष तथा क्यान्सर रोग विशेषज्ञ डा अञ्जनीकुमार झाको अनुभवमा हरेक २० जना क्यान्सरका बिरामीमध्ये एक जना भारत पुगेकै हुन्छन् । नेपालमै उपचार सम्भव छ भन्दाभन्दै पनि अरूको कुरा सुनेर विदेश पुग्ने प्रवृत्ति छ, उनले भने, सुरुमा जोसिएर विदेश पुग्छन्, उता दुःख पाएपछि फेरि नेपाल आएर उपचार गर्छन् । नेपालमा क्यान्सरका बिरामी कति छन् भन्ने यकिन तथ्यांक छैन । परिषद्ले गरेको अध्ययन गरेको रिपोर्ट अब छिट्टै सार्वजनिक गरिने अध्यक्ष झाले बताए । उनका अनुसार विदेश उपचार गराउन जानेमध्ये ९९ प्रतिशत भारतको दिल्ली पुग्ने गरेका छन् । केही बिरामी बैंकक र सिंगापुर जान्छन् । विदेशमा बिरामीले नेपालमा भन्दा तेब्बरचौब्बर बढी खर्च गर्ने गरेको उनले बताए । नेपालमा भक्तपुर क्यान्सर अस्पताल, नेपाल क्यान्सर अस्पताल र बीपी कोइराला मेमोरियल क्यान्सर अस्पताल भरतपुर क्यान्सरको उपचार गरिने मुख्य ठूला अस्पताल हुन् । विश्व स्वास्थ्य संगठनका अनुसार नेपाल लगायत गरिब मुलुकमा महिलाको मृत्युको पहिलो कारण पाठेघरको क्यान्सर हो, दोस्रो स्तन क्यान्सर हो । पुरुषमा भने नेपाल फोक्सो, पेट र नाक, कान, घाँटी बढी हुने गरेको छ । संगठनको आँकलनअनुसार नेपालमा हरेक वर्ष क्यान्सरका ३० हजार नयाँ बिरामी थपिन्छन् र यही रोगका कारण बर्सेनि १५ हजारले ज्यान गुमाउँछन् ।"
हामीले क्यान्सरलाई जित्यौं,"सबितालाई जस्तै सिन्धुपाल्चोककी ४५ वर्षीया चमेली श्रेष्ठलाई आफू कुनै दिन क्यान्सरको बिरामी थिए भन्ने सपना जस्तै लाग्छ । एक वर्षको उपचारपछि उनी क्यान्सरमुक्त भइसकिन् । छातितिर छाम्दा खालीपन भएपछि मात्र मलाई कुनै दिन क्यान्सर थियो भन्ने लाग्छ, श्रेष्ठले भनिन् । गतवर्ष माघमा उनलाई स्तनमा कमिलाले टोकेजस्तो महसुस भयो । छाम्दा भेटिएको गाँठोलाई उनले एक महिनासम्म वास्ता गरिनन्, कसैलाई भन्दा पनि भनिन् । तर एक दिन उनले गाउँकै स्वास्थ्यकर्मीसँग कुरा गर्दा क्यान्सरको लक्षण हुन सक्ने थाहा पाइन् । मेमोग्राम गरी हेर्दा क्यान्सर यकिन भयो । उनले भनिन्, त्यसपछि मेरो जिन्दगी यति नै रहेछ जस्तो लाग्यो । म जतिखेर पनि सोचमग्न हुन थालेँ । परिवारको माया र चिकित्सको नियमित परामर्शले रोगलाई जित्न सघाएको हो जस्तो लाग्छ उनलाई । ८ लाख खर्चेर नेपालमै उपचार गरेको उनले जनाइन् । सुरुमै उपचार गरे क्यान्सर निको हुँदो रहेछ । पहिले मलाई क्यान्सर ज्यानै लिने रोग हो जस्तो लाग्थ्यो, होइन रहेछ । क्यान्सर लाग्यो भन्नेबित्तिकै बिरामीले रोगलाई मृत्युसँग दाँज्छन् । क्यान्सर शब्द सुन्दा जति भयानक लाग्छ, त्यति डराउन नपनर्ने चिकित्सकहरू बताउँछन् । क्यान्सर रोग विशेषज्ञ डा कपेन्द्रशेखर अमात्यका अनुसार पहिलो चरणमै अस्पताल पुग्ने हो भने ९० प्रतिशत बिरामीलाई बचाउन सकिन्छ । दोस्रो चरणकै क्यान्सर बिरामी बाँचेका पनि थुप्रै उदाहरण छन् । अधिकांश बिरामी चौथो चरण आउँछन् । यस्ता बिरामीको उपचार गर्न सकिँदैन, उनले भने । अमात्यका अनुसार नेपालमा ४० देखि ४५ उमेरका महिलामा बढी स्तन क्यान्सर हुने गरेको छ । विश्व स्वास्थ्य संगठनका अनुसार नेपाललगायत गरिब मुलुकमा महिलाको मृत्युको कारण पाठेघरको क्यान्सरपछि स्तन क्यान्सर हो । संगठनको तथ्यांकअनुसार नेपालमा हरेक वर्ष क्यान्सरका ३५ लाख नयाँ बिरामी थन्छिन् । त्यसमध्ये ६ हजार स्तन क्यान्सरका बिरामी हुन्छन् । नेपालमा भने हालसम्म क्यान्सरका बिरामी कति छन् भन्ने आधिकारिक तथ्यांक छैन । क्यान्सर लागेपछि मरिन्छ नै भन्ने डर छ । यस्तो भ्रम हटाउन राज्यस्तरबाटै जनचेतनामूलक कार्यक्रमको आवश्यकता छ, उनले भने ।"
चाडबाडका नाममा अनियन्त्रित मद्यपान,"(काठमाडौं)  मुलुकमा बर्सेनि दसैंतिहार ताका मदिराको उपयोगसँग सम्बन्धित झैझगडा, हत्या, हिंसा, दुर्घटना, चोटपटक, बलात्कार मात्र बढ्दैन अनियन्त्रित मदिराजन्य पेय पदार्थ को उपयोगले ज्यान गुमाउने संख्यासमेत उल्लेख्य रूपमा बढ्छ । अझ तिहारका तीन दिनमा दसैंका दुई सातामा भन्दा पनि बढी मदिराजन्य दुर्घटना र अपराधमा वृद्घि हुन्छ । नेपाल प्रहरीको विगत ३ वर्षको तथ्यांकअनुसार दसैंका दुई सातामा मुलुकमा मदिरा उपयोगसँंग सम्बन्धित झैझगडा, हत्या, हिंसासँगै अनियन्त्रित मदिराको उपयोग (विन्ज ड्रिकिङ) ले ज्यान गुमाउनेको संख्यासमेत अत्यधिक बढ्छ । कम समयमै अनियन्त्रित मदिराको उपयोगले तत्काल निर्णय लिने क्षमतामा कमी, भावनात्मक नियन्त्रण गुमाउने तथा दुर्घटना हुने परिस्थिति बन्छ । दसैंतिहारको समय उल्लेख्य रूपमा मदिरा सेवनसँगै झैझगडा हुने, आवेगमा आउने, विवाद हुने अनि हत्याहिंसा हुने गरेको देखिन्छ, केन्द्रीय प्रहरी प्रवक्ता एवं प्रहरी नायव निरीक्षक विश्वराज पोखरेल भन्छन्, दसैंको १५ दिनको तुलनामा तिहारको ३ दिनमा जुवाताससँगै मदिराको अत्यधिक सेवन हुन्छ ।दसैंमा सांस्कृतिक, धार्मिक संक्रियता बढी हुने गरे पनि तिहार अझ दसैंभन्दा बढी मनोरञ्जनात्मक हिसाबले मनाउने गरिएको उल्लेख गर्दै पोखरेल भन्छन्, थोरै दिन भए पनि तिहारमा नागरिक जुवातासमा रमाउने, मदिरा सेवनमा बढी समय बिताउने, मदिरा सेवन गरेर बाहिर निस्किने गर्ने हुँदा दुर्घटना र अपराधको सम्भावना अझ बढी हुन्छ ।उनका अनुसार दसैंताका हुने अधिकांश अपराधमा कुनै न कुनै रूपले मदिरा सेवन जोडिएको हुन्छ । तिहारमा झन् बढी मदिरा सेवन गर्ने चलनले अपराध र दुर्घटना बढी हुने गरेको उनको भनाइ छ । हामी मात्र नभई हाम्रो छिमेकी मुलुकमा समेत विन्ज ड्रिकिङ समस्याकै रूपमा देखिन थालेको छ । विन्ज ड्रिकिङ ग्लोबल ड्रग सर्भे का अनुसार भारत यसको छैटौं नम्बरमा छ । विन्ज ड्रिकिङ गर्नेमा बेलायती पहिलो नम्बरमा छन् भने दोस्रो, तेस्रो र चौथो स्थानमा अमेरिकी, क्यानाडेली र अस्ट्रेलियाली छन् । अमेरिकास्थित नेसनल इन्स्टिच्युट अफ अल्कोहल एब्युज एड अल्कोहलिज्म का अनुसार मदिरा सेवनले रगतमा अल्कोहलको एकाग्रता ००८ ग्राम प्रतिशत वा योभन्दा माथि हुनु विन्ज ड्रिकिङ अर्थात् अनियन्त्रित मदिरापान हो । दुई घन्टाभित्र पुरुषले ५ वा बढी डि्रंक र महिलाले ४ वा बढी डि्रंक लिँदा यस्तो समस्या हुन्छ । अनियन्त्रित मदिरापानको परिभाषामा पुरुषको दाँजोमा मदिराको नशा छिट्टै लाग्छ । यसको कारण पेटको इन्जाइम्स र हार्मोन हो । महिलाले मदिरालाई राम्ररी अवशोषित गर्छन् र उनीहरूको मेटावोलिज्म धेरै सुस्त हुन्छ । सेन्टर फर डिजिज कन्ट्रोल एन्ड प्रिभेन्सन (सीडीसी) का अनुसार एउटा पेग १४६ ग्राम शुद्घ मदिराको हुन्छ । यदि मदिरा पाँच प्रतिशत अल्कोहल भएको १२ आउन्स अर्थात् करिब ३५४ मिलिलिटर बियरमा हुन्छ । ७ प्रतिशत अल्कोहल भएको ८ आउन्स अर्थात् २३६ मिलिलिटर माल्ट लिकरमा हुन्छ भने १२ प्रतिशत अल्कोहल भएको ५ आउन्स अर्थात् १४७ मिलिलिटर वाइनमा रहन्छ । ४० प्रतिशत अल्कोहल रहेको डेढ आउन्स अर्थात् ४४ मिलिलिटर जिन, रम, भोडका, हिृवस्की आदिको रहन्छ । पोखरेलको अनुभवलाई नियाल्ने हो भने दसैंतिहार, उत्सव समारोह आदिमा अनियन्त्रित मद्यपान गर्ने धेरैजसो व्यक्तिहरू भने मदिरामा निर्भर अर्थात् अम्मली भने हुँदैनन् । हाम्रो मुलुकमा अनियन्त्रत मद्यपानबारे खासै बृहत् अध्ययन भएको छैन । अमेरिका जस्तो मुलुकमा अनियन्त्रित मद्यपान १८ देखि ३४ वर्षका युवाहरूमा सामान्यजस्तै छ । तर अनियन्त्रित मद्यपान गर्नेमध्ये आधा ३५ वर्षभन्दा बढी उमेर समूहका हुन्छन् । मुटुलगायत समग्र स्वास्थ्यसँग जोडिएको विषय अनियन्त्रित मद्यपानबारे मुलुकमा खासै कुनै गहिरो अध्ययन छैन, अनियन्त्रित मदिरा सेवनले हृदयाघात, स्ट्रोक आदि भएको प्रशस्त घटनाहरू रहेका औंल्याउँदै मुटु रोग विशेषज्ञ डाओममूर्ति अनिल भन्छन् । डा ओममूर्तिका अनुसार स्वस्थ व्यक्तिलाई समेत अनियन्त्रित मदिरापानले गर्दा मुटुको सामान्य रक्तनलीमा रगत जमेर हृदयाघात भएका घटनासमेत प्रशस्त छन् । मदिरा सेवनले शरीरको मूलभूत कार्य प्रणालीलाई नोक्सान पुर्याउनुका साथै निद्रामै बित्ने जोखिमसमेत कायम रहन्छ । मदिरा विषाक्तमा बान्ता, भ्रम, श्वासको गति सुस्त हुनु, असामान्य श्वासप्रश्वास र शितांगजस्तो लक्षण देखिन्छ ।कम समयमै अनियन्त्रित रूपमा अत्यधिक मदिरा सेवनले हृदयाघात गराउनुका साथै ज्यान लिइरहेको औंल्याउँदै डा ओममूर्ति भन्छन्, अनियन्त्रित मदिरापानले अन्य स्वास्थ्य चुनौतीसँगै यौनहिंसालाई समेत बढाइरहेको छ ।अनियन्त्रित मदिरापानको थुप्रै गम्भीर स्वास्थ्यसम्बन्धी जोखिम छन् । सीडीसीका अनुसार यसअन्तर्गत नजानीकनै चोटपटक लाग्नु, मोटरसाइकल, गाडी दुर्घटना, लड्नु, आगो लाग्नु, मदिरा विषाक्तता, आमहत्या, हिंसा, यौन हमलाहिंसा आदि हुन् । यति मात्र नभई कलेजोसम्बन्धी समस्या, यौन सञ्चारित रोग, उच्च रक्तचाप, स्ट्रोक मुटुरोग, स्तन, आहार नली तथा कलेजोको क्यान्सर, स्मरण क्षमतामा ह्रास र मदिरामा निर्भरताजस्ता समस्यासमेत देखिन्छन् । त्यसैगरी, मुटुको चाल अनियमित भएकाले मदिरा सेवन गर्नु हुँदैन । उच्च रक्तचाप अनियन्त्रित भएका मानिसले मदिरा सेवन गर्दा ब्रेन हेमरेज हुन सक्छ ।"
न्यायाधीश शाहीलाई बर्खास्त सिफारिस,सरकारी वकिलहरूले त्यतिबेला क्षेत्राधिकार नहुने भनी पोखरामा इजलासको ध्यानाकर्षण गराएका थिए । त्यसका बाबजुद उच्च अदालत पोखरामा न्यायाधीश रामचन्द्र यादवको एकल इजलासले ०७६ जेठ २० गते अल्पकालीन अन्तरिम आदेश दियो अनि असार १ गते जीवनहरि अधिकारी र नरबहादुर शाहीको इजलासले अन्तरिम आदेश जारी गर्यो । उक्त आदेशविरुद्ध आन्तरिक राजस्व कार्यालय भरतपुरको तर्फबाट प्रमुख कर अधिकृत सूर्यप्रसाद रिजालले सर्वोच्च अदालतमा रिट निवेदन दर्ता गरेका थिए । उनले उच्च अदालत पोखरासमेतलाई विपक्षी बनाई अन्तरिम आदेश खारेजीको माग गरे । त्यही निवेदनमाथिको सुनुवाइपछि सर्वोच्च अदालतले अन्तरिम आदेश जारी गर्नुका साथै तीन जना न्यायाधीशमाथि छानबिन र कारबाहीका लागि न्यायपरिषद्मा निर्देशनात्मक आदेश जारी गरेको थियो ।
सांसद साह साधारण तारेखमा छुटे,"जिल्ला प्रहरी कार्यालय धनुषाका प्रहरी निरीक्षक उमाशंकर साहले अदालतको आदेशलगत्तै सांसद साहलाई हिरासतमुक्त गरिएको बताए । अदालतको आदेशपछि सांसद साहले पीडितका लागि आवाज उठाउँदा न्यायालयबाट न्याय पाएको प्रतिक्रिया दिएका छन् । काठमाडौं उड्न सोमबार जनकपुर विमानस्थल पुगेका सांसद साहले विमान ढिलो भएको झोँकमा बुद्ध एयरको काउन्टरमा लात्ती हानेका थिए । मंगलबार पक्राउ परेका उनलाई बुधबार जिल्ला अदालतले अनुसन्धानका लागि प्रहरीलाई चार दिनको म्याद दिएको थियो । म्याद सकिन दुई दिन बाँकी छँदै जिल्ला प्रहरी कार्यालय, धनुषाले अनुसन्धानको फाइल र सांसद साहसित लिइएको बयानलाई आधार बनाएर बिहीबार अदालतमा मुद्दा पेस गरेको थियो ।"
गैरआवासीय नेपाली संघमा पन्त,"ॅनामावली नदिँदा मेसिनबाट मतदान भएनसमयमै मतदाता नामावली उपलब्ध नगराउँदा भोटिङ मेसिनमार्फत मतदान गराउन नसकेको सञ्चालकहरूले बताएका छन् । मेसिनमा कुनै प्राविधिक खराबी नरहेको भोटिङ मेसिनका सञ्चालकहरू रामप्रसाद रिमाल र लक्ष्मण रिमालले विज्ञप्ति जारी गरी बताएका हुन् । मेसिनको त्रुटिभन्दा पनि गैरआवासीय नेपाली संघ (एनआरएनए) को अव्यस्थाका कारण मतदान गराउन नसकिएको उल्लेख छ । अन्तिम नामावलीको प्रमाणित प्रतिन्यूनतम ८ घण्टाअघि नै दिने भनिए पनि ३ घण्टा पनि समय नपाएको बताएका छन् । निर्वाचन समितिबाट आधिकारिक नाम पाउन सकेनौं, काम गर्ने समय पनि पर्याप्त भएन, विज्ञप्तिमा भनिएको छ, उम्मेदवारको नाम तस्बिर राखी नसक्दै बाहिरको भीड थामी नसक्नु भयो, परीक्षणबिनै मतदान सुरु गर्नुपर्ने बाध्यताले मेसिनको बट्टामा नट कस्नसम्म भ्याएनौं । मतदान सुरु गर्दा फोटो र नाममा समस्या देखिएको र उक्त समस्यालाई तुरुन्तै समाधान गरी सोही ठाउँमा देखाइसकिएको विज्ञप्तिमा उल्लेख गरिएको छ । हामीले विकास गरी पचासौं निर्वाचन सम्पन्न गरेको भोटिङ मेसिनमा आजसम्म कुनै प्राविधिक खराबी नरहेको सबैमा जानकारी गराउन चाहन्छौं, विज्ञप्तिमा भनिएको छ, यस घटनाले हामीलाई अझ अनुभवी बनाएको छ । एनआरएनएको निर्वाचनमा विद्युतीय मेसिनबाट भोटिङ हुने भनिए पनि पहिलो भोटिङमै मेसिन बिग्रँदा मत पत्रका आधारमा मतदान गराइएको थियो ।"
विकृति रोक्न निःशुल्क सदस्यता र ईभोटिङ,"गैरआवासीय नेपाली अभियानमा कसैको पनि हारजित हुँदैन । सबैले जित्छौं । कोही पनि संस्था बाहिर रहने छैन । सबैलाई एकताबद्ध बनाएर लग्ने प्रण गर्दछु । नेपालले हामीबाट ठूलो अपेक्षा र आशा राखेको राम्रोसँग महसुस गरेको छु । हामीले भर्खरै मात्र नेपाल सरकारसँग कम्तीमा पनि १० अर्ब बराबरको लगानी ल्याउँछौं भनेका छौं । यसको निम्ति म प्रतिबद्ध छु । भोलिबाटै यो रकम ल्याउने काममा लाग्नेछु । मैले ८० लाख गैरआवासीय नेपालीको साझा संस्थाका रूपमा विकसित गर्न चाहेको छु । हाम्रो संस्थाभित्र केही विकृतिहरू भित्रिएका छन् । संस्थालाई जबर्जस्ती राजनीतिकरण गर्न खोजिएको छ । जुन होटलमा बसेर हामी सम्मेलन गर्दै थियौं, त्यहाँ कोठामा कोठामा राजनीतिक दलका नेताहरूले चाहार्ने र भोट माग्ने काम गरे । यो संस्था कुनै राजनीतिक दलको भ्रातृ संस्था पो हुने हो कि भन्ने डर छ । अर्को संस्थामा व्यापक आर्थिक विकृतिहरू भित्रिएका छन् । चुनावमा आर्थिक चलखेल गर्ने, आर्थिक प्रलोभन देखाएर भोट प्रभावित पार्ने कुरा आइरहेका छन् । यस्ता कुराहरूको निराकरण र अन्त्यका लागि निःशुल्क सदस्यताको व्यवस्था गरिनेछ । यसो गर्नसाथ पैसाको लगानी कसैले पनि गर्नुपर्ने छैन । जो चर्चित र योग्य छ, उसैलाई संसारभरका गैरआवासीय नेपालीले निर्वाचित गराउनेछन् । अहिले प्रविधिको जमानामा पनि काठमाडौंमा भेला भएर, लाइन लागेर भोट गर्नुपर्ने अवस्था छ । हजारौं रुपैयाँ खर्च हुन्छ । अब घरघरमै बसेर ईभोटिङ गर्ने व्यवस्थाको विकास गर्नेछु । नयाँ नेतृत्व छान्न काठमाडौंमा आइरहनुपर्ने छैन ।"
साढे २० हजार हेक्टर धानबालीमा क्षति,"नियन्त्रणको उपायफौजी किरा मार्न अहिले विषादी प्रयोग भइरहेको छ । फौजीको प्रकोप नियन्त्रण गर्न विषादीभन्दा प्राकृति प्रविधि अपनाउनुपर्छ । पूर्वमहानिर्देशक शर्माका अनुसार एकृकीत शत्रुजीव व्यवस्थापन अपानाउनुपर्छ । फौजी किराले कहाँ अण्डा पार्यो, कसरी हुर्कियो हेर्नुपर्छ । त्यसको आधारमा उपचार गर्नुपर्छ, निवर्तमान महानिर्देशक शर्माले भने, फौजी किरालाई खपटे किरालगायत भाइरसले मार्छ । एकीकृत शत्रुजीव व्यवस्थापनको आधारमा नियन्त्रण गर्दा दिगो हुन्छ । विषादी मात्रै प्रयोग गर्दा प्रकोप थप बढ्ने जानकारहरू बताउँछन् । महासंघका निवर्तमान अध्यक्ष अधिकारीले पनि फौजी किरा विषले नियन्त्रण हुन नसक्ने बताउँछन् । विष हालेर किरा सिध्याउने सिद्धान्त नै गलत हो । विषको असर अरू क्षेत्रमा पनि गर्छ, अधिकारीले भने, किरा नियन्त्रण गर्न अन्य किरा उत्पादन गरेर समस्या समाधान गर्नुपर्छ ।"
बंगलादेशसम्म बस चलाउन छलफल,"आर्थिक सहायतासञ्चारमन्त्री बाँस्कोटाका अनुसार मन्त्रिपरिषद्ले सशस्त्र द्वन्द्वमा मारिएका बाँके नेपालगन्ज२ का अधिकारकुमार शर्माका बाबु जयलाललाई १० लाख रुपैयाँ आर्थिक सहयोग गर्ने निर्णय गरेको छ । जनआन्दोलनमा घाइते काभ्रेको पाँचखालकी सानुमाया लामालाई ३ लाख रुपैयाँ सहयोग गर्ने भएको छ ।वन क्षेत्र प्रयोग गर्न दिने सरकारले जलविद्युत्, प्रसारण लाइन, बसपार्क, चुनढुंगा उत्खननका लागि विभिन्न जिल्लामा वन प्रयोग गर्न दिने निर्णय गरेको छ । तल्लो इर्खुवा खोला जलविद्युत्का लागि भोजपुरका षडानन्द१ को १३७ हेक्टर राष्ट्रिय वन, मर्स्याङ्दी कोरिडोर २२० केभी प्रसारण आयोजनका लागि बेंसीसहर नगरपालिकामा रहेका सामुदायिक र राष्ट्रिय गरी १६२८ हेक्टर वन क्षेत्र प्रयोग गर्न दिने निर्णय भएको हो । यस्तै भेरीगंगा बसपार्क निर्माण र सञ्चालनका लागि वडा नं १२ स्थित राष्ट्रिय वन २१५ हेक्टर, माथिल्लो छन्दी खोला साना जलविद्युत्का लागि लमजुङ र दोर्दी गाउँपालिकास्थित राष्ट्रिय वनको १३१७ हेक्टर वन दिइने भएको छ । चुनढुंगा उत्खननका लागि तनहुँको व्यास, उदयपुरको उदयपुरगढी, ललितपुरको गोदावरीमा रहेका वन क्षेत्र उपयोग गर्न दिने सरकारले निर्णय गरेको छ । रेडियो नेपालको खुमलटारस्थित जग्गा प्रतिआना ४० लाख रुपैयाँका दरले नेपाल दूरसञ्चार प्राधिकरणलाई दिने निर्णय पनि मन्त्रिपरिषद् बैठकले गरेको छ ।"
१० गतेदेखि हिमालयको बेइजिङ उडान,"हालसम्म नेपालको राजधानी काठमाडौं र चीनको राजधानी बेइजिङमा सिधा उडान भएका थिएनन् । हिमालयले दुई मुलुकका राजधानी जोड्ने सिधा उडान पहिलोपटक हुन लागेको जनाएको छ । हाल हङकङ तथा चीनका चारवटा सहर ल्हासा, छेन्दु, ग्वाङजाव, कुनमिङबाट काठमाडौंका लागि सातवटा एयरलाइन्सले उडान गर्दै आएका छन् । हिमालयले बेइजिङ उडान थालेपछि नेपाल र चीनबीच आठवटा एयरलाइन्सले छ वटा स्थान जोड्नेछन् ।"
कात्तिकभित्र दोस्रो किस्ता लिइसक्नुपर्ने,"काठमाडौं (कास) राष्ट्रिय पुनर्निर्माण प्राधिकरणले लाभग्राहीलाई कात्तिक मसान्तभित्र निजी आवास पुनर्निर्माणका लागि दोस्रो किस्ता अनुदान लिन आग्रह गरेको छ । ललितपुरमा आयोजित कार्यक्रममा बोल्दै प्राधिकरणका प्रमुख कार्यकारी अधिकृत सुशील ज्ञवालीले समयमै दोस्रो किस्ता लिएर घर पुनर्निर्माण गर्न भूकम्पपीडितलाई आग्रह गरेका हुन् । २०७५ असार मसान्तभित्र पहिलो किस्ता लिएकालाई दोस्रो किस्ता लिने समय कात्तिक मसान्तसम्म तोकिएको छ । सरकारले निजी आवास पुनर्निर्माणका लागि पहिलो किस्तामा ५० हजार, दोस्रोमा १ लाख ५० हजार र तेस्रोमा १ लाख रुपैयाँ अनुदान उपलब्ध गराउँदै आएको छ । निजी आवास पुनर्निर्माणका लागि ७ लाख ७६ हजार ९ सय १० लाभग्राहीसँग अनुदान सम्झौता भएकामा ७ लाख ६८ हजार ५ सय ४९ लाभग्राहीले पहिलो किस्ता, ६ लाख १२ हजार १ सय ५ जनाले दोस्रो र ५ लाख ७ जार ४८ परिवारले तेस्रो किस्ता अनुदान लिइसकेका छन् ।"
अलैंची अध्ययन गर्न विदेशी बगानमा,"अलैंची व्यवसायी महासंघ गण्डकी प्रदेश अध्यक्ष एवं प्रधामन्त्री कृषि आधुनीकीकरण अलैंची जोन सञ्चालक समितिका अध्यक्ष अजय तामाङका अनुसार जर्मन, अस्ट्रिया र स्विटजरल्यान्डबाट आएका आएका व्यवसायीले बिहीबार अलैंची बगानमै पुगेर अध्ययन गरेका थिए । उनीहरूले अलैंची टिपेको, ल्याएर सुकाएको, ग्रेडिङ गरेको लगायत हेरेका थिए । अलैंची खेतीबारे स्थानीयर्सग अन्तरक्रियासमेत गरेका थिए । लमजुङको अलैंचीप्रति विदेशी कृषक र व्यवसायीको चासो बढ्न थालेको छ । अहिलेको अध्ययन विदेश लैजानको लागि हो, उनले भने । उनका अनुसार यसअघि भारत, भुटान र अस्ट्रेलियाका नागरिकले लमजुङको अलैंची अध्ययन गरेका छन् । लुदी अलैंची कृषक समूहका सञ्चालक सोमबहादुर तामाङका अनुसार गाउँका ४४ घरपरिवारले १५ देखि २० रोपनीमा खेती गरेका छन् । कृषक समूह पनि छ । हामीले फलाएको अलैंची विदेश लाने तयारीका लागि गरिएको अध्ययनले हामी उत्साहित भएका छौं, उनले भने । फार्मिङ फर हेल्थका निर्देशक नारायण ढकालका अनुसार सुरुमा अलैंचीको नमुना पठाइएको थियो । सम्भाव्यता गर्न बिजनेस लिडर सहित जर्मनका ८, स्विटजरल्यान्डका ४ र अस्ट्रियाका २ नागरिक नेपाल आएका छन् । टोली संसारमा मसला बालीको व्यवसाय प्रवर्द्धन गर्ने समूह हो । उनीहरूले नेपालका ३ वटा मसला बालीलाई प्रवर्द्धन गर्न खोजेका छन्, उनले भने । प्रधानमन्त्री कृषि आधुनिकीरण परियोजना (अलैंची जोन) कार्यालयका अनुसार लमजुङमा १ हजार २ सय हेक्टर बढी क्षेत्रफलमा अलैंची खेती गरिएको छ । ७३५ हेक्टर क्षेत्रफलमा अलैंची उत्पादन हुँदै आएको अलैंची जोन प्रमुख ईश्वरीप्रसाद नेउपानेले बताए । कार्यालयका अनुसार गएको वर्ष ७ सय ५० क्विन्टल अलैंची उत्पादन भएको थियो ।"
टीभीएस सुपर एक्सचेन्ज,"काठमाडौं (कास) नेपालका लागि टीभीएस टु ह्वीलर्सको एक मात्र आधिकारिक वितरक जगदम्बा मोटर्सले टीभीएस एक्सेन्ज एन्ड फाइनान्स फेयर शुक्रबारदेखि सुरु गरेको छ । कात्तिक १ गतेदेखि ५ गतेसम्म काठमाडौं, भृकुटीमण्डपमा सञ्चालन हुने मेलामा ग्राहकले ३० प्रतिशत डाउन पेमेन्टको उत्कृष्ट फाइनान्स सुविधा, एक्सचेन्जमा थप १० हजार रुपैयाँ अफर प्राप्त गर्न सक्नेछन् ।"
पर्यटक लोभ्याउँदै लिमी,लिल छपाल लामा
वन्यजन्तुको आकर्षण,"उनका अनुसार हिल्सा भएर पनि लिमी पुग्न सकिन्छ । सिमकोटबाट हिल्सा र त्यहाँबाट दुई दिन पैदल हिँडेपछि लिमी उपत्यका पुग्न सकिने उनले बताए । समुद्री सतहदेखि करिब ४ हजार मिटर उचाइमा अवस्थित लिमी उपत्यकामा तीनवटा गाउँ छन् हल्जी, जाङ र तिल । न्यालु लेकबाट जाँदा जाङगाउँ र हिल्साबाट जाँदा तिलगाउँ प्रवेशद्वारका रूपमा पुगिन्छ । लिमी पुग्ने पर्यटकले त्यहाँको रैथाने परिकार चाख्न पाउँछन् । फापरको रोटी, जौंको सातु र चौंरीको दूधबाट बनेको घिउ तथा भोटे चियाले पर्यटकलाई नयाँ स्वाद दिने स्थानीय काल्जाङ्मु लामाले बताए ।"
गोदावरी फूल प्रदर्शनी सुरु,"काठमाडौं (कास) फ्लोरिकल्चर एसोसिएसनले आयोजना गरेको १३ औं गोदावरी फूलको प्रतियोगितात्मक प्रदर्शनी२०७६ शुक्रबारदेखि सुरु भएको छ । ललितपुर जावलाखेलको खेल मैदानमा भइरहेको प्रतियोगितात्मक प्रदर्शनी चार दिनसम्म चल्नेछ । प्रदर्शनीको उद्घाटन कृषि तथा पशुपन्छी विकासमन्त्री चक्रपाणि खनालले गरेका थिए । नेपालमा पुष्प व्यवसायको सन्दर्भमा फूलको व्यावसायिक खेती फस्टाउँदो रहे पनि यस क्षेत्रको विकास गर्न बाँकी रहेको उनले बताए ।पुष्प व्यवसायका लागि चाहिने विभिन्न जाति तथा प्रजातिहरूका बिरुवाहरूको आधुनिक र वैज्ञानिक रूपमा खेती गर्न आवश्यक रहेको छ, उनले उद्घाटन समारोहमा भने, आयातको मात्रालाई न्यून गर्न र निर्यातलाई प्रवर्द्धन गर्नेबारे राष्ट्रिय नीतिमा समावेश हुन आवश्यक रहेको छ । मेलाहरूको आयोजना गर्दा कसरी गर्ने, राष्ट्रिय तथा अन्तर्राष्ट्रिय पहुँचको विस्तारको सन्दर्भमा कस्तो खालको योजना बनाउने विषयमा उनले आफ्नो धारणा व्यक्त गरेका थिए । पुष्प व्यवसायको क्षेत्रलाई अहिलेसम्म निजी क्षेत्रले नै अगाडि बढाइरहेको यसमा फूलको जातीय विकास कसरी गर्ने र कस्ता वैज्ञानिक संरचना चाहिन्छन् भन्ने विषयमा संघले सघाउन सक्ने उनले बताए । यसबारे संघले प्रतिवेदन तयार गरी आर्थिक हिसाबले यी कार्यक्रमहरूमा कस्तो सहयोग चाहिन्छ, कसरी अगाडि बढाउँदा ठीक हुन्छ, त्यसका लागि तत्कालै सोच्नेछौं, उनले भने, यसको बजेटका लागि त्यति ठूलो समस्या छैन, त्यसका लागि केही नीतिगत बाधा छन् भने हटाउन सकिन्छ ।"
नेपाल र भारतको चेम्बरबीच सहकार्य,"काठमाडौं (कास) आगामी फागुनमा हुने चेम्बर एक्स्पोमा नेपाल र भारतको चेम्बर अफ कमर्सबीच सहकार्य हुने भएको छ । एक्स्पोको जानकारी र व्यापारका विषयमा छलफल गर्न भारत पुगेको नेपाल चेम्बर अफ कमर्स र भारतस्थित पीएचडी चेम्बर अफ कमर्सबीच सहकार्यको समझदारी भएको हो । नयाँ दिल्लीस्थित पीएचडी चेम्बर अफ कमर्स एन्ड इन्डस्ट्रिजले आयोजना गरेको कार्यक्रममा नेपाल चेम्बर अफ कमर्सका अध्यक्ष राजेशकाजी श्रेष्ठले दुई देशको व्यापार तथा लगानी अभिवृद्धिसम्बन्धी छलफल गरे । पारवहन ढुवानी लागत घटाउनुपर्ने, सीमावर्ती क्षेत्रका चेम्बरहरूबीच सहकार्य गराउनुपर्ने, व्यापार मेला तथा प्रदर्शनीमा सहभागिता जनाउनुपर्ने र चेम्बरले आउँदो फागुनमा आयोजना गर्ने नेपाल चेम्बर एक्स्पोमा भारतीय उद्योगी व्यवासायीको सहभागिता जनाउन अनुरोध गरे ।पीएचडी चेम्बर अफ कमर्स एन्ड इन्डस्ट्रिजका अध्यक्ष डीके अग्रवालले भारतको नेपालसँग परापूर्व कालदेखि सांस्कृतिक, आर्थिक एवं व्यापारिक सम्बन्ध रहेको र दुई चेम्बरबीच सहकार्य गरी यो सम्बन्ध अझ बढी मजबुत गर्न लगानी, पर्यटन व्यापारमा जोड दिन आफू र आफ्नो संस्था इन्डिया नेपाल सेन्टरमार्फत र द्विपक्षीय रूपमा तयार रहेको बताए ।"
सिभिलको नयाँ शाखा,"काठमाडौं (कास) सिभिल बैंकले काठमाडौं, काँडाघारी (पेप्सीकोला) मा नयाँ शाखा सञ्चालनमा ल्याएको छ । एक समारोहका बीच बैंकका सञ्चालक प्रतापजंग पाण्डे र कागेश्वरी मनोहरा नगरपालिकाका मेयर कृष्णहरि थापाले संयुक्त रूपमा शाखाको उद्घाटन गरेका थिए । बैंकका ग्राहकलाई ध्यानमा राखी बचत परिचालनका योजना ल्याउने र स्थानीय अर्थतन्त्रको विकासका लागि उत्पादनमूलक क्षेत्रको लगानीमा जोड दिन बैंकको नयाँ शाखाले सहयोग गर्ने प्रेस विज्ञप्तिमा उल्लेख छ ।"
एभरेस्ट २५ औं वर्षमा,"काठमाडौं (कास) एभरेस्ट बैंकले लाजिम्पाटस्थित आफ्नो प्रधान कार्यालयमा नर्भिक इन्टरनेसनल अस्पताल र नेपाल रेडक्रस सोसाइटीको सहकार्यमा विभिन्न संस्थागत सामाजिक उत्तरदायित्व कार्यक्रमको आयोजना गरेको छ । बैंकको २५ औं स्थापना दिवसको अवसरमा शुक्रबार रक्तदान कार्यक्रम, निःशुल्क स्वास्थ्य जाँच तथा नर्भिक अस्पतालका डाक्टर यादव भट्टसँग टक सो सञ्चालन गरेको प्रेस विज्ञप्तिमा उल्लेख छ ।"
एमबीबीएस र बीडीएसको शुल्क वृद्धि,"(काठमाडौं)  चिकित्सा शिक्षा आयोगले एमबीबीएस र बीडीएस अध्ययनको शुल्क वृद्धि गरेको छ । राष्ट्र बैंकको मुद्रास्फीति दरका आधारमा नयाँ शुल्क कायम भएको हो । मन्त्रिपरिषद्ले गत वर्ष शुल्क निर्धारण गर्दा नै आउँदो वर्ष (०७६ साल) मुद्रास्फीतिका आधारमा शुल्क तोक्ने निर्णय गरेको थियो ।आयोगको बिहीबारको बैठकले शैक्षिक सत्र २०७६७७ का लागि एमबीबीएस र बीडीएसको शिक्षण शुल्क तोकेको हो । विदेशी विद्यार्थी र चिकित्साशास्त्रका अन्य विषयको शुल्क तोक्न सम्बन्धित विश्वविद्यालय र प्रतिष्ठानलाई अनुमति दिइएको उपाध्यक्ष श्रीकृष्ण गिरीले बताए । आयोगले आगामी शैक्षिक सत्रका लागि एमबीबीएसमा करिब २ लाख र बीडीएसमा १ लाख शुल्क वृद्धि गरेको छ । निर्धारित नयाँ शुल्कअनुसार उपत्यकाभित्र एमबीबीएस अध्ययन गर्न ४० लाख २३ हजार २ सय ५० रुपैयाँ र बाहिरका मेडिकल कलेजमा ४४ लाख ३६ हजार २५ रुपैयाँ शुल्क लाग्नेछ । यसअघि उपत्यकाभित्र एमबीबीएस ३८ लाख ५० हजार र उपत्यकाबाहिर ४२ लाख ४५ हजार लाग्थ्यो । मेडिकल कलेजहरूले भने सरकारले तोकेको शुल्कले खर्च अपुग हुने भन्दै कम्तीमा ४८ लाखसम्म असुल्दै आएका थिए । आयोगले बीडीएस पढ्न २० लाख १९ हजार ५ सय ८० रुपैयाँ शुल्क कायम गरेको छ । यसअघि बीडीएसको शिक्षण शुल्क १९ लाख ३२ हजार ६ सय १२ रुपैयाँ थियो । आयोगले एमबीबीएस र बीडीएसको शुल्क तोक्यो, गिरीले भने, मेडिकल शिक्षाका अन्य विषयको शुल्क तोक्न विश्वविद्यालयलाई निर्देशन दिने निर्णय भयो । विश्वविद्यालयहरूले शुल्क तोकेर आयोगलाई अनिवार्य रूपमा जानकारी गराउनुपर्ने उनले बताए । राष्ट्रिय चिकित्सा शिक्षा ऐनको दफा १८ को शिक्षण शुल्क तोक्ने व्यवस्थाअनुसार नयाँ शुल्क निर्धारण गरिएको आयोगले जनाएको छ । त्यस्तै आयोगले ऐनको प्रावधानअनुसार किस्ता प्रणालीमा शुल्क लिनसमेत सचेत गराएको छ । विद्यार्थीबाट लिइने एक तिहाइ रकम पहिलो वर्ष र बाँकी रकम वार्षिक रूपमा किस्ताबन्दीमा बुझाउनु पर्नेछ । पहिलो वर्षको शुल्क सम्बन्धित विश्वविद्यालयमार्फत बुझाउन आग्रह गरिएको छ । निजी मेडिकल कलेजले अघिल्ला शैक्षिक सत्रमा सरकारले तोकेभन्दा बढी रकम लिने गरेको र किस्ता प्रणालीसमेत उल्लंघन गर्दै आएको विभिन्न निकायको छानबिन क्रममा भेटिएको थियो । किस्ता प्रणालीअनुसार काठमाडौं उपत्यकाभित्र पहिलो किस्तामा विद्यार्थीले १३ लाख ४१ हजार ८५ र बाहिर १४ लाख ७८ हजार ६ सय ७५ रुपैयाँ बुझाउनुपर्नेछ । बीडीएसतर्फ ६ लाख ७३ हजार १ सय ९४ रुपैयाँ विश्वविद्यालयमा बुझाए पुग्छ । २०७७ सालको शुल्क र सिट निर्धारणका लागि विज्ञ सम्मिलित कार्यदल गठन गर्ने निर्णय गरेको गिरीले जनाए । निजी मेडिकल कलेज सञ्चालकहरूले शुल्क र सिट वृद्धिका लागि दबाब दिँदै आएका थिए । आयोगले भने राष्ट्र बैंकको २०७५ को मुद्रास्फीति ४ दशमलव ५ प्रतिशत रहेकाले सोही आधारमा शुल्क कायम गरिएको जनाएको छ । तोकिएभन्दा बढी शुल्क नलिन र नतिर्न विश्वविद्यालय, मेडिकल कलेज, विद्यार्थी र अभिभावकलाई आयोगले आग्रह गरेको छ । कलेजहरूले विभिन्न नाममा बढी रकम लिन थालेपछि आयोगले अध्ययन अवधिभर विद्यार्थीबाट लिने भर्ना, शिक्षण, ल्याब, पुस्तकालय, सामुदायिक तालिम, परीक्षा शुल्कलाई शिक्षण शुल्क भनी परिभाषित गरेको छ । कलेजहरूले अघिल्लो शैक्षिक सत्रमा सरकारले तोकेको एकमुष्ट शुल्कबाहेक भर्ना, ल्याब, पुस्तकालय, सामुदायिक तालिम, परीक्षा, रजिस्ट्रेसनका नाममा बढी रकम लिँदै आएका थिए ।"
चन्द समूहका २१ नेतालाई राज्यविरुद्ध अपराधमा मुद्दा चलाइँदै,"(दाङ)  प्र्रहरीले बिहीबार राति बैठकस्थल घेरा हालेर पक्राउ गरेका नेत्रविक्रम चन्द समूहका नेताबाट बरामद हतियार तथा विस्फोटक पदार्थ शुक्रबार सार्वजनिक गरेको छ । पक्राउ परेकाहरूलाई भने सार्वजनिक गरिएको छैन । उनीहरूविरुद्ध संगठित अपराध र राज्यविरुद्धको अपराधमा मुद्दा चलाउन अनुसन्धान भइरहेको प्रहरीले जनाएको छ । राजपुर४ मुङग्रेठाका ज्ञानेन्द्रविक्रम रानाको घरमा बसिरहेका बेला बिहीबार मध्यरात बैठकस्थल नियन्त्रणमा लिएर प्रहरीले २१ जना पक्राउ गरेको थियो । उनीहरूका साथबाट मेड इन यूएसए लेखिएका दुई पेस्तोल, चार कटुवा पेस्तोल, थ्रीनटथ्री राइफलको ५ वटा गोली, एक सुतली बम र ३ लाख ८४ हजार ५ सय ३० रुपयाँ नगद बरामद भएको डीएसपी विनोदविक्रम शाहले बताए । २४ वटा मोबाइल सेट, केन्द्रीय समितिको आठौं पूर्ण बैठकको राजनीतिक प्रस्ताव, नेकपाको परिपत्र, प्रेस विज्ञप्ति, आर्थिक सहयोगका ३० चिठी, नेकपाको एउटा छाप, राजनीतिक दर्शनका १३ किताब, १६ डायरी र २१ झोला पनि बरामद भएको छ । यस्तै दीपराज सेपाइली र तिलकबहादुर गुरूङको नाममा रहेको ग्लोबल आईएमई बैंकका ४ वटा चेक पनि बरामद भएको छ । पक्राउ पर्नेमा नेकपा केन्द्रीय सदस्य तथा मध्यपश्चिम कमान्ड इन्चार्ज शिवराज८ कपिलवस्तुका ५९ वर्षीय चन्द्रबहादुर चन्द, केन्द्रीय सदस्य तथा राप्ती ब्युरो इन्चार्ज माडी५ भाबाङका ५४ वर्षीय केशबहादुर बाँठा र केन्द्रीय सदस्य तथा युवा संगठनका केन्द्रीय अध्यक्ष तुलसीपुर५ दाङका ३१ वर्षीय वविन केसी भनिने दीपराज सेर्पाली छन् । मध्यपश्चिम कमान्ड इन्चार्ज चन्द नेकपा महासचिव नेत्रविक्रम चन्दका जेठा दाजु हुन् । उनी विगतको माओवादी विद्रोहमा पनि सहभागी थिए । यसैगरी राप्ती ब्युरो सदस्य तथा बेपत्ता योद्धा परिवार समाजका अध्यक्ष तुलसीपुर१९ बिजौरीका ६५ वर्षीय रामबहादुर थापा, दाङ जिल्ला इन्चार्ज राप्ती५ का ४६ वर्षीय यमलाल कटुवाल र सेक्रेटरी तुलसीपुर८ का ३९ वर्षीय प्रदीपबहादुर वली पक्राउ परेका छन् । यस्तै सल्यान जिल्ला इन्चार्ज कुमाख६ बडगाउँका ५२ वर्षीय रमेश आचार्य भनिने डिल्लीराज शर्मा, पश्चिम रुकुम जिल्ला सेक्रेटरी आठबिसकोट८ पहाडका २८ वर्षीय जित क्षेत्री भनिने चन्द्रबहादुर बुढा र रोल्पाको रुन्टीगढी, दाङको बंगलाचुली, प्यूठानको सरुमारानी र सल्यानको कपुरकोट इन्चार्जसमेत रहेका सुनछहारी१ घुसबाङ रोल्पाका ३३ वर्षीय पुस्तमान घर्ती र रोल्पा२ लिबाङका ५८ वर्षीय दलबहादुर खत्री पनि पक्राउ परेका छन् । पक्राउ पर्नेमै राप्ती कार्यालय सचिव घोराही१६ का ३९ वर्षीय सविन पोखरेल भनिने बालकृष्ण शर्मा, रोल्पाको थबाङ स्वायत्त क्षेत्र सेक्रेटरी थबाङ१ का ३५ वर्षीय अमित घर्ती, थबाङ स्वायत्त क्षेत्र इन्चार्ज थबाङ१ का ४३ वर्षीय हितप्रसाद रोका र अखिल नेपाल किसान संघका दाङ जिल्ला अध्यक्ष लमही३ टिकुलीगढका ४३ वर्षीय एकराज चौधरी छन् । यस्तै दलित मुक्ति मोर्चाका दाङ जिल्ला अध्यक्ष राप्ती१ भालुबाङका ३३ वर्षीय सुरज परियार, युवा संगठनका केन्द्रीय सदस्य घोराही१७ का ३९ वर्षीय तिलक पुन, दाङको राजपुर गाउँपालिका इन्चार्ज आठबिसकोट२ पश्चिम रुकुमका ३७ वर्षीय धनबहादुर बोहरा तथा पार्टी सदस्यहरू बाणगंगा८ कपिलवस्तुका ३१ वर्षीय विष्णुबहादुर रावत, तुलसीपुर१५ हरिपौरा दाङका ३४ वर्षीय कुलबहादुर वली र शान्तिनगर२ सिमसुन्दरपुर दाङका ४९ वर्षीय इन्द्रबहादुर वली पनि छन् । मंसिरमा हुने उपनिर्वाचनलाई बिथोल्ने योजना लक्षित बैठक विकट जंगलको बस्तीमा गरेको सूचना पाएको प्रहरीको भनाइ छ ।"
सेनालाई चीनको साढे दुई अर्ब सहयोग,सेनाको स्टाफ कलेजद्वारा सम्मान नेपाली सेनाको आर्मी कमान्ड एन्ड स्टाफ कलेज ले शुक्रबार कलेजमा पढेका प्रधानसेनापति पूर्णचन्द्र थापासहित सशस्त्र प्रहरी बलका महानिरीक्षक सैलेन्द्र खनाल र पूर्वमहानिरीक्षक शैलेन्द्र श्रेष्ठलाई हल अफ फ्रेम आयोजना गर्दै सम्मान गरेको छ । कलेजले सम्मानस्वरूप तीनै व्यक्तिको तस्बिरलाई हल अफ फ्रेम कोठाको व्यवस्था गर्दै राखेको छ । कलेजका प्रमुख तथा उपरथी ईश्वर हमालले तीनै जनालाई सम्मान गरे । उक्त कलेजमा हालसम्म ९ सय ७२ जना नेपाल र विदेशी सैनिक तथा अन्य व्यक्तिहरूले अध्ययन गरेका छन् । जसमा ७३ जना अन्तर्राष्ट्रिय विद्यार्थी छन् ।
नेपालको मिश्रित नतिजा,"काठमाडौं (कास) पहिलो दक्षिण एसियाली यू१६ नेटबल च्याम्पियनसिपमा नेपालले विजयी सुरुवात गरेको छ । शुक्रबार सुरु भएको च्याम्पियनसिपको उद्घाटन खेलमा नेपालले पाकिस्तानलाई ३८१३ स्कोरले पराजित गर्यो । नेपालको जितमा वुमन अफ दी म्याचसमेत बनेकी ओजस्वी निरौलाले १३ अंक बटुलिन् । अर्को खेलमा नेपालले माल्दिभ्ससँग पराजय बेहोर्यो । निकै प्रतिस्पर्धातमक खेलमा माल्दिभ्सले नेपाललाई ३५२७ ले रोक्यो । माल्दिभ्सकी आमिनाथ आनी वुमन अफ दी म्याच घोषित भइन् । लगनखेलस्थित सैनिक शारीरिक तथा तालिम केन्द्रमा शुक्रबार अर्को खेलमा भारतले मिश्रित नतिजा निकाल्यो । पहिलो खेलमा माल्दिभ्सलाई ४१२१ अंकले पराजित गरेको भारत दोस्रो खेलमा श्रीलंकासँग ४०२४ ले पराजित भयो । पहिलो खेलमा भारतलाई विजयी बनाउन अन्ली कुमारीले २४ स्कोर जोडेकी थिइन् । श्रीलंकाको जितमा हिरोनी हिसानीले २५ स्कोर गरिन् । नेपालमा पहिलो पटक आयोजना भएको च्याम्पियनसिपमा दक्षिण एसियाका ६ राष्ट्रको सहभागिता रहेको छ । च्याम्पियनसिपमा आयोजक नेपालसहित भारत, बंगलादेश, पाकिस्तान, श्रीलंका र माल्दिभ्सले सहभागिता जनाएका छन् । महिला सशक्तीकरणका क्षेत्रमा योगदान पुर्याउने उद्देश्यले च्याम्पियनसिप आयोजना गरिएको नेपाल नेटबल संघका अध्यक्ष मोहनबहादुर बस्नेतले जानकारी दिए । च्याम्पियनसिप कात्तिक ५ सम्म चल्नेछ ।"
खेलाडीका लागि मनोवैज्ञानिक कार्यक्रम,"राष्ट्रिय खेलकुद परिषद्का सदस्यसचिव रमेशकुमार सिलवालले १३ औं सागका लागि भौतिक पूर्वाधारदेखि मनोवैज्ञानिक रूपमा खेलाडीलाई समेत तयार गरिरहेको बताए । उनले खेलाडीलाई पर्याप्त प्रशिक्षणको व्यवस्था भएको समेत बताए । नेपाल जस्तो देशले लामो समय बन्द प्रशिक्षणमा राख्नु गर्वको विषय भएको सुनाए । कार्यक्रमलाई एसिया साउथ प्यासिफिक एसोसिएसन फर स्पोर्टस साइकोलोजी, अन्तर्राष्ट्रिय ओलम्पिक कमिटी भिजिनरी इन्टरनेसनलले सहयोग गरेका थिए । कार्यक्रममा एएसपीएएसपीका राष्ट्रिय प्रतिनिधि इन्द्र गुरुङ, एसिया प्यासिफिक एसोसिएसन फर स्पोर्ट्स साइकोलोजीका अध्यक्ष डा योङ हो किम, ताइवानका फ्याङ जिन, जापानका काओरी एराकी, थाइल्यान्डका नारुइपोभ भागिएटुरापात, राजेश्वरी श्रेष्ठ, विनिता अधिकारी, प्रो रामकृष्ण महर्जनले सहजीकरण गरेका थिए ।ओलम्पिक कमिटीकी उपाध्यक्ष ज्योति राणाको अध्यक्षतामा भएको कार्यक्रममा उपाध्यक्ष तेज गुरुङ र सुनील श्रेष्ठले कार्यक्रमको उद्देश्यमाथि प्रकाश पारेका थिए ।"
केदारस्यूँले जित्यो शीलदेवी कप,(बझाङ)  जिल्लाको सर्वाधिक पुरस्कार राशिको भलिबल प्रतियोगिता केदारस्यूँ गाउँपालिकाले जितेको छ । १ लाख १ सय नगद पुरस्कारको शीलदेवी कप नेपाली सेनाको टिम संग्राम सार्दुल गुल्मलाई हराउँदै केदारस्यूँले जितेको हो । शुक्रबार बिहान फाइनलमा केदारस्यूँले सोझो सेटमा जित पायो । सेनाको टिमले ७० हजार १ सय रुपैयाँ पायो । सुर्मा गाउँपालिकाको टिमलाई ३१ सेटले पराजित गर्दै मस्टा गाउँपालिकाले तेस्रो स्थान हासिल गर्यो । तेस्रोले ५० हजार १ सय रुपैयाँ पुरस्कार पायो ।महिलातर्फ जयपृथ्वी नगरपालिकालाई ३० ले हराउँदै छ बीस पाथीभराले उपाधि जित्यो । विजेताले ५० हजार र उपविजेताले ३० हजार पुरस्कार पुरस्कार पाए । थलारा गाउँपालिकाकालाई १३ सेटले हराएर बित्थड चिर गाउँपालिकाले तेस्रो स्थानसहित ३० हजार जित्यो । शीलदेवी कप भलिबलमा पुरुषतर्फ स्थानीय तहका १२ र नेपाली सेनाको एक टिमले प्रतिश्पर्धा गरेका थिए । महिलातर्फ ६ टिम प्रतिस्पर्धी बनेका थिए । जिल्लाकै ठूलो राशिको भलिबल प्रतियोगिता हेर्न जिल्लाका विभिन्न स्थानबाट दर्शकको घुँइचो लागेको थियो । जयपृथ्वी नगरपालिकाले प्रायोजन गरेको प्रतियोगिता नयाँ बसपार्कस्थित कोर्टमा थियो । भलिबल बझाङमा सबैभन्दा बढी रुचाइने खेल हो । बझाङका विशाल बिक र ज्ञानेन्द्र मल्लले नेपाल प्रहरी र हेमन्त मल्लले एपीएफमा अनुबन्धित भएर विभिन्न अर्न्तराष्ट्रिय प्रतियोगिता खेलिरहेका छन ।
ट्राफोर्डमा लिभरपुलको दाउ,"(लन्डन)  लिभरपुलले ओल्ड ट्राफोर्डमा पाँच वर्षयता पहिलो जित रच्न सके आइतबार म्यानचेस्टर युनाइटेडको घाउमा नुन थप्नेछ । म्यानचेस्टर सिटीले भने क्रिस्टल प्यालेसमा जित हात पार्दै अगाडि फर्कने प्रयास गर्नेछ ।नयाँ सिजनको आठ खेलमात्रै सकिँदा शीर्षस्थानको लिभरपुलसँग १२ औं स्थानमा रहेको युनाइटेडको १५ अंक अन्तर भइसकेको छ । युरोपेली च्याम्पियनले सबैभन्दा नजिकको प्रतिद्वन्द्वी म्यानचेस्टर सिटीभन्दा ८ अंकले अगाडि छ । त्यसका लागि लिभरपुलले गएको सिजनसँगै प्रिमियर लिगमा लगातार १७ खेल जितेको छ । यसको तुलनामा युनाइटेडले लिगका पछिल्ला १३ खेलमा दुई खेलमात्रै जितेको छ ।रेड डेभिल्स को सुरुआती सिजनलाई चोटको समस्याले पनि संघर्ष गर्न थप कठिन बनाइदियो । उसले प्रभावशाली दुई खेलाडी पाउल पोग्बा र डेविड डी हेयाबिना लिभरपुल खेल्दै छ । जे जस्तो भए पनि ओले गनर सोल्सायरले आफ्ना खेलाडीलाई इंग्लिस फुटबल इतिहासको सबैभन्दा बढी सफल दुई टिमबीचको प्रतिस्पर्धाको अवसरमा चम्कन आग्रह गरेका छन् ।म सधैं अर्को खेललाई अवसरका रूपमा हेर्ने गर्छु । लिभरपुलसँगको खेल अर्कोतर्फ अगाडि बढ्नका लागि ठूलो अवसर हो, युनाइटेडको व्यवस्थापक सोल्सायरले भने, उत्कृष्ट परिस्थितिमा मेरो यस्तो स्वभाव हुने गर्छ । मलाई थाह छ कि समर्थक र खेलाडी यसका लागि अघि बढेका छन् । हामीलाई माथिल्लो तहमा बढ्न आवश्यक छ र यो युनाइटेडको ठूलो खेल हो, यसमा आफ्नो क्षमता देखाउनुपर्छ ।योर्गन क्लोपले एनफिल्डमा आफ्नो चौथो वार्षिकोत्सव यो साताको सुरुमै मनाए । तर, यी जर्मनको सबै उपलब्धि लिभरपुलको भाग्य परिवर्तन गर्नुमै रह्यो । ओल्ड ट्राफोर्डमा हालसम्म जित हासिल गर्न सकेका छैनन् । लिभरपुलले पछिल्ला ६ यात्रामा ओल्ड ट्राफोर्डमा कुनै पनि खेल जितेको छैन । ऐतिहासिक प्रतिद्वन्द्वितामा त्यो लय गणना नहुने लेफ्ट ब्याक एन्डी रोबर्टसन बताउँछन् ।यस्तो खेलमा आफ्नो लयले अर्थ राख्छ भन्ने मलाई लाग्दैन । हामीले फर्किंदा ८ खेल जितेको र उसले (म्यानचेस्टर युनाइटेड) संघर्ष गरिरहेको कुराले असर गर्दैन । यो म्यानचेस्टर युनाइटेडविरुद्ध लिभरपुल हो, स्कल्यान्डका कप्तानले भने, यो विशेष रूपमै फरक माहोलमा हुनेछ, जब युनाइटेडविरुद्ध खेल्नुपर्छ ।युनाइटेडको भाग्यसँग दाँजेर हेर्ने हो भने लिभरपुललाई खेलाडी चोटमुक्त भएको अवसर छ । जोएल माटिप सेन्टरब्याकमा फर्किएका छन् । तर, मोहम्मद सलाह भने इन्टरनेसनल ब्रेक अघि लेस्टरविरुद्ध २१ को जितमा एङ्कलमा चोट बोकेकाले खेल्नेमा अझै शंका छ ।वोल्भ्ससँग २० ले स्तब्ध भएपछि म्यानचेस्टर सिटी पनि लिभरपुललाई दबाब दिनका लागि शनिबार क्रिस्टल प्यालेसविरुद्ध जितको लयमा फर्कनुपर्ने अवस्थामा छ । डिफेन्डिङ च्याम्पियनले केभिन डी ब्रुयनलाई दुई साता गुमाएको थियो । यसबीचमा सिटीले उनलाई खुबै मिस गर्यो । यी बेल्जियन ग्रोइन इन्ज्युरी बाट फर्कन सक्छन् । उनको टिम सेल्हर्ट पार्कमा यो सिजन जित हात पार्ने पहिलो टिम बन्ने अभियानमा छ ।डी ब्रुयन खेल्दा सिटीले यसपल्ट प्रिमियर लिगका ६ खेलमा २५ गोल गर्यो । तर, उनी नरहेका दुई खेलमा सिटी पराजित भयो । प्यालेसले प्रिसिजनको अनुमानलाई अनिश्चित बनाउँदै चौथो स्थानमा रहेको लेस्टर र चेल्सीसँगै समान १४ अंक जोडेको छ ।टोटेनहमले वाटफोर्डलाई स्वागत गर्दै छ । ब्राइटनमा ३० र च्याम्पियन्स लिगमा बायर्न म्युनिखसँग ७२ को पीडादायी हार बेहोरेको टोटेनहमलाई इन्टरनेसनल ब्रेक पछि सही अवस्थामा फर्कने राम्रो समय हुनसक्छ । स्पर्सले सबै किसिमको प्रतियोगितामा यो सिजनका ११ खेलमा तीन खेलमात्रै जितेको छ । तर, वाटफोर्डको भ्रमणले यो सप्ताहन्तमा माउरिसियो पोचेटिनोको टिमलाई राहत दिनसक्छ । द हर्नेस्ट हालसम्म यो सिजनको लिगमा जितविहीन रहेको एक्लो टिम हो । सुरुका ८ खेलमा २० गोल बेहोरेको यो टिम अंकतालिकाको पुछारमा छ ।हामीले फेरि आफैंलाई विश्वास गर्न थाल्नुपर्ने आवश्यकता छ । हामीसँग टिममा स्तर छ र सबै कुराका लागि चुनौती दिनसक्छौं, पोचेटिनोले भने, हामी अझै त्यहाँ छौं । हामीसँग च्याम्पियन्स लिगमा गत सिजनभन्दा १ अंक बढी छ र लिगमा शीर्ष चारसँग तीन अंक नजिक छौं ।"
वुहानमा विश्व सैन्य खेलकुद,"(बेइजिङ)  चीनको हुपै प्रान्तस्थित वुहानमा शुक्रबारदेखि विश्व सैन्य खेलकुद प्रतियोगिता सुरू भएको छ । सातौं संस्करणमा प्रतियोगिता चलिरहँदा नेपालले पहिलो पटक भाग लिएको छ । उद्घाटन समारोहमा नेपालका ४७ खेलाडीसहित ६९ जनाको टोली सहभागी भएको थियो । नेपालले ब्याटमिन्टन, बक्सिङ, घोडचढी, जुडो, तेक्वान्दो, कुस्ती, आर्चरीलगायत भाग लिनेछ । राति ८ बजे सुरु भएको उद्घाटन समारोहको चीनका अधिकांश संचारमाध्यमले निकै महत्त्वसाथ प्रत्यक्ष प्रसारण गरेका थिए ।विगतभन्दा पहिलो पटक यति ठूलो सैन्य खेलकुद प्रतियोगिता वुहान सहरका ३५ खेलस्थलमा हुँदै छ, जुन गत मेमा पूर्ण निर्माण सम्पन्न भएको थियो । विश्वका १ सयभन्दा बढी मुलुकका साढे १० हजार खेलाडी यति खेर वुहानमा प्रतिस्पर्धा बनेका छन् । विश्व सैन्य खेलकुदमा २७ खेल खेलमा प्रतिस्पर्धा हुनेछ । खेलकुदको माध्यमबाट विश्व शान्ति स्थापनाको अवधारणासाथ अन्तर्राष्ट्रिय सैनिक खेलकुद परिषदले यो खेलकुद आयोजना गरेको हो ।उद्घाटनमा नेपालबाट रक्षामन्त्री ईश्वर पोखरेल सहभागी भए । चिनियाँ राष्ट्रपति सी चिनफिङले शुभकामना सन्देश पठाएका थिए ।"
पुलिसको जितमा सुमनको ह्याट्रिक,चितवन (कास) सुमन लामाको हयाट्रिकसँगै नेपाल पुलिस क्लबले शुक्रबार नारायणगढ क्याम्पाचौरमा टुबोर्ग जेसिज विकास रनिङ सिल्ड राष्ट्रिय फुटबलअन्तर्गत सरस्वती क्लब काठमाडौंविरुद्ध ५० को जित निकालेको छ । खेल सुरु हुनासाथ गोल अग्रता लिएको पुलिस हाबी भएको थियो । सुमनले पहिलो मिनेटमै गोल गरे । त्यसपछि २४ औं मिनेटमा नीरकुमार राईले गोल थपे । मध्यान्तरपछि पनि प्रहरीको दबदबा कायम रह्यो । हेम तामाङले गोल गरे । यो गोलमा पनि सुमनको भूमिका रह्यो । उनैको पासमा हेमले पोस्ट नजिकबाट गोल गर्दै पुलिसलाई ३० को अग्रतामा दिलाए । त्यसपछि सुमनले ३३ र ३९ औं मिनेटमा गोल थप्दै ह्याट्रिक पूरा गरे । सुमन प्लेयर अफ द म्याच घोषित भए । उनले १० हजार रुपैयाँ पुरस्कार पाए । सरस्वतीले विपक्षीमा पोस्टतर्फ प्रहार गर्ने राम्रा अवसर निकै कम पाएको थियो । मध्यान्तरपछि १७ औं मिनेटमा रमेश घिसिङले गरेको फ्रिकिक पुलिसका गोलरक्षक सुदर्शन चौधरीले जोगाए । यो बाहेक सरस्वतीले पाएका एकाध राम्रा अवसर गोलमा परीणत भएन । विकास सिल्ड समितिले नारायणगढमा २०३१ सालदेखि आयोजना गर्नै आएको विकास रनिङ सिल्ड फुटबल यसपालि नेपाल जेसिज नारायणगढ शाखाले गरेको छ । विजेताले ६ लाख ६ हजार ६ सय ६६ रुपैयाँ पुरस्कार जित्नेछ । शनिबार एपीएफ क्लब र झापा११ बीच प्रतिस्पर्धा हुनेछ ।
शंकरको गतिलो प्रदर्शन,"(रूपन्देही)  सर्वोत्तम सिमेन्ट तिलोत्तमा प्रिमियर लिग क्रिकेटमा शुक्रबार रेन्बो ज्ञानोदय गोल्डेन्स विजयी भएको छ । योसहित ३ खेल जितेको ज्ञानोदय सेमिफाइनलमा दाबेदार टिम बनेको छ । ज्ञानोदयले बुटवल युनाइटेडलाई ४७ रनले हराएको हो । पहिले ब्याटिङ गरेको रेन्बोले ५ विकेट गुमाई १ सय ४४ रन बनायो । अन्तिम बल टिकेका ओपनर शंकर रानाले ७ चौका र ४ छक्का प्रहार गरी ७८ रन बनाए । राहुल प्रजापतीको अन्तिम बलमा आउट भएका शंकरलाई सुनील धमलाले गतिलो साथ दिए । सुनीलले ३७ बलमा ४१ रन जोडे । सिद्धान्तराज शाहीले १२ रन बनाए । बुटवल युनाइटेडका राहुल प्रजापती र कप्तान सुसन भारीले २२ विकेट लिएका थिए । १ सय ४५ रनको लक्ष्यमा पाएको बुटवल युनाइटेड १४३ ओभरमा समेटिँदा ९७ रन खातामा थियो । ज्ञानोदयका प्रतिश जिसीले २६ रन खर्चेर ३ विकेट लिए । जितेन्द्र सहनी, दिवन पुन र कमल ओलीले २२ विकेट लिए । ज्ञानोदयका शंकर राना म्यान अफ द म्याच भए भने जितेन्द्र सहनीले मोस्ट भ्यालुएबल प्लेयरको पुरस्कार जिते । वर्षाका कारण ढिला गरी सुरु दोस्रो खेल ८ ओभरमात्र खेलाइयो । सियारी राइनोजले एक्सपर्ट रोयल शंकरनगरलाई ९ विकेटले हरायो । शंकरनगरले दिएको ४५ रनको लक्ष्य राइनोजले ५ ओभर चल्दा नै भेट्टायो । सियारीका यम क्षेत्रीले २ ओभरमा ३ विकेट लिएर म्यान अफ द म्याच भए भने विकास श्रेष्ठले ८ रन खर्चेर २ विकेट लिए । उनी मोस्ट भ्यालुएबल प्ललेयर भए ।शनिबार रूपन्देही पल्टन्स र तिनाउ टाइटन्स तथा सियारी राइनोज र सुपर ११ भैरहवा खेल्नेछन् ।"
'नेपालमै भेटौंला',"घरेलु मैदानमा छनोट चरणको बाँकी चार खेल खेल्न सुरु गरेसँगै नेपाली प्रशिक्षक कालिनमाथि धेरै आशा हुनेछ । एक क्रमिक सुधार भइरहेको नेपाली टोली कुन स्थितिमा पुगेको छ भनेर घरेलु दर्शकले पहिलो पटक हेर्न पाउनेछन् । अर्को नेपालले घरेलु मैदानमा खेल्दा धेरैका आकांक्षा ठूलो हुनेछ, प्रतिद्वन्द्वी जस्तोसुकै होस् । घरेलु दर्शकसामु कालिनले नेपाली टोलीलाई केही आक्रामक रूपमा प्रस्तुत गर्न सक्छन् । प्रशिक्षक बोर्केलमान्सको जोर्डनको स्थितिमा कालिन परिचित थिए र छन् । म्याचपछिको टनेलमा यी दुईको केही वार्तालाप चलिरहेको थियो । कालिनले उनलाई अब नेपालमै भेटौंला भन्दै निमन्त्रणा गर्दा बोर्केलमान्सले त्यसलाई खुला हृदयबाट लिन नसकेको बुझ्न सकिन्थ्यो ।"
विराटनगर र चितवनको लगातार जित,"(काठमाडौं)  विराटनगर टाइटन्स र चितवन राइनोजले वुमन्स च्याम्पियन्स लिग (डब्लूसीएल) मा लगातार दोस्रो जित निकालेका छन् । शुक्रबार विराटनगरले पोखरा पल्टनविरुद्ध ६ विकेटको जित पायो चितवनले ललितपुर फाल्कोन्सलाई ८९ रनले हरायो । कीर्तिपुरस्थित त्रिवि क्रिकेट मैदानमा पोखराले दिएको ९५ रनको लक्ष्य विराटनगरले १५ ओभरमै ४ विकेट क्षतिमा भेट्टायो । ललितपुरविरुद्ध अर्धशतक बनाएकी विराटनगरकी ओपनर ज्योति पाण्डेले २२ रन बटुलिन् । अर्की ओपनर सोनु खड्का खाता नखोली रनआउट भइन् लक्ष्मी चौधरीले २३ रन जोडिन् । ज्योति र लक्ष्मीले दोस्रो विकेटमा ३६ रनको साझेदारी गरे । ज्योति आउट भएपछि आएकी डोली भट्टले १२ रनमात्र जोडिन् । अस्मिना कर्माचार्यसँग लक्ष्मीले थप ३० रनको साझेदारी गरेपछि विराटनगरको सहज जितको आधार तय भयो । अस्मिनाले २१ बलमा अविजित १६ रन जोड्नेक्रममा २ चौका प्रहार गरिन् । कप्तान सरिता मगर ३ रनमा अविजित रहिन् । बलिङमा पोखराबाट कप्तान सीता रानामगरले २ र अनुराधा चौधरीले १ विकेट लिए । टस जितेको पोखराले २० ओभरमा ५ विकेट गुमाई ९४ रनमात्र जोडेको थियो । सुरुमै धर्मराएको पोखराको इनिङ्स मध्यक्रमले सम्हालेको हो । ओपनर रुवि पोदार १ र विन्दू रावल ५ रनमै आउट भएपछि पावर प्लेमा पोखराले १३२ को स्कोर बनाएको थियो । लगातार दोस्रो खेलमा रनआउट भएकी कप्तान सीताले २९ बलमा १६ रनमात्र बनाउन सकिन् । रेवती धामीले १२ र अञ्जली चन्दले १५ रन जोडेर आउट हुँदा पोखरा १४१ ओभरमा ५७५ को स्थितिमा पुग्यो । कविता कुँवर र सरस्वती मगरले बाँकी ५५ ओभरमा ३७ रनको अविजित साझेदारी गरे । कविताले २३ बलमा २ चौकासहित २२ र सरस्वती १५ बलमा १० रन जोडे । पोखराले अतिरिक्त १३ रन पायो । विराटनगरकी सवनम राईले किफायती बलिङ गर्दै २ विकेट लिइन् । प्लेयर्स अफ द म्याच चुनिएकी सवनमले ४ ओभरमा ८ रनमात्र खर्चेकी थिइन् । सोनु खड्काले १ विकेट लिइन् । लगातार दोस्रो खेलमा पराजित भएपछि फाइनल पुग्न पोखरालाई बाँकी दुवै खेल जित्नैपर्ने चुनौती छ । त्यसबाहेक अन्य टोलीको नतिजामा पनि भर पर्नुपर्नेछ । पोखराकी मार्की खेलाडी तथा कप्तान सीता रानामगरले विश्वास गरेका खेलाडीले आवश्यक प्रदर्शन गर्न नसक्दा लगातार कमजोर बन्नुपरेको बताइन् । हामीले युवा खेलाडीलाई विश्वास गरेर टिमसेट गरेका थियौं, उनीहरूले आवश्यक समयमा टिमका लागि खेल्न सकेनन्, राष्ट्रिय टोलीकी उपकप्तान रहेकी सीताले थपिन्, टिममेटले राम्रो खेल्न नसक्दा म आफू पनि खुम्चिएर खेल्नुपरेको छ, आफ्नै प्रदर्शन पनि कमजोर भइरहेको छ । बाँकी दुई खेलमा नयाँ रणनीति बनाउनु आवश्यक रहेको सीताले बताएकी छन् । लगातार खेल हारेपछि हामीलाई अब राम्रो खेल्ने चुनौती भएको छ । बाँकी खेलका लागि हामीले ब्याटिङ अर्डर हेरफेर गर्न सक्छौं, उनले भनिन् । पोखरा पल्टनको पुरुष टिमले गत वर्ष पोखरा प्रिमियर लिगको उपाधि जितेको थियो । अर्को खेलमा ललितपुर फाल्कोन्सको हालत पनि पोखराकै जस्तो रह्यो । लगातार दोस्रो खेलमा पराजित भएपछि उसका लागि पनि बाँकी खेल जित्नैपर्ने भएको छ । अनुभवी खेलाडी ऋतु कनौजियाले उत्कृष्ट अर्धशतक प्रहार गरेपछि टस जितेर ब्याटिङ गरेको चितवनले निर्धारित ओभरमा ३ विकेट गुमाई १ सय ३५ रन खडा गरेको थियो । ऋतुले ५५ बलमा ८ चौकासहित अविजित ५८ रनको इनिङ्स खेलिन् । ओपनर कञ्चन श्रेष्ठ खाता नखोली आउट भएपछि आएकी ऋतुले दोस्रो विकेटमा काजल श्रेष्ठसँग १९ र तेस्रो विकेटमा मार्की खेलाडी तथा कप्तान इन्दु वर्मासँग ३३ रनको साझेदारी गरिन् । काजल १५ र इन्दु १० रनमा आउट भए । चौथो विकेटमा ऋतुले प्रिया चौधरीसँग अविजित ६८ रनको अर्धशतकीय साझेदारी गरिन् । २३ बल खेलेर १ चौका प्रहार गरेकी प्रियाको २२ रनको योगदान रह्यो । चितवनले ३० अतिरिक्त रन दियो । त्यसमध्ये १६ रन वाइड रह्यो । ललितपुरकी मार्की खेलाडी तथा कप्तान नेरी थापाले २ विकेट झारिन् । जवाफमा ललितपुर ४६ रनमै समेटियो । कमजोर योगफलको लज्जास्पद नतिजाबाट मुक्ति पाउन कप्तान नेरीले प्रयास गरेकी थिइन् । तर, अन्यले उनलाई साथ दिन सकेनन् । उनले १७ रन जोडिन् । अन्यले दोहोरो अंकमा रन छुन सकेनन् । चार जनाले खाता खोल्नै सकेनन् । बलिङमा चितवनकी कविता गौतमले ३ र ऋतुले २ विकेट लिए । कविताले ४ ओभरमा १३ रन खर्चिइन् । ऋतुले समान ४ ओभरमा १० रन खर्चिन् भने १ विकेट लिएकी रेखा रावलले ४ ओभरमा ९ रन खर्चिन् । अलराउन्ड प्रदर्शन गरेकी ऋतु खेलको प्लेयर्स अफ द म्याच बनिन् । शनिबार चितवन राइनोज र पोखरा पल्टन तथा क्याट क्विन्स काठमाडौं र विराटनगर टाइटन्स भिड्ने छन् ।"
भारोत्तोलन तयारी कोरियामा,"काठमाडौं (कास) १३ औं दक्षिण एसियाली खेलकुदको तयारीका लागि नेपाली भारोत्तोलन टोली दक्षिण कोरिया जाने भएको छ । नेपालकोरिया संयुक्त प्रशिक्षण कार्यक्रमअन्तर्गत कोरियन भारोत्तोलन महासंघको निमन्त्रणामा भारोत्तोलन टोली दोस्रोपल्ट प्रशिक्षणमा जान लागेको हो । टोली शनिबार कोरिया जानेछ । कोरियाको नेसनल ट्रेनिङ सेन्टर चिनचोङमा नेपाली खेलाडीले विशेष प्रशिक्षण लिने छन् । महिला खेलाडीमा ५५ केजीकी सन्जु चौधरी, ६४ केजीकी देवीकुमारी चौधरी, ७६ केजीकी तारादेवी पुन, ८१ केजीकी लक्ष्मी वन विष्ट छन् । पुरुषतर्फ ७३ केजीका कमलबहादुर अधिकारी, ८१ केजीका विकास थापा, ९६ केजीका विशालसिंह विष्ट र १०९ केजीका सागर भण्डारी छन् । प्रशिक्षण कार्यक्रममा दुई प्रशिक्षक पनि जाने छन् । मुख्य प्रशिक्षक राम पौडेल र प्रशिक्षक विकास शाक्यले टोलीसँगै कोरियामा प्रशिक्षणका लागि जाँदैछन् । ट्रेनिङबाट १३ औं सागमा नेपाली भारोत्तोलनको उत्कृष्ट प्रदर्शन रहने विश्वास नेपाल भारोत्तोलन संघको छ ।"
आयोजकलाई मध्यविन्दु कप,नवलपुर (कास) राष्ट्रिय खेलाडी भरत खवासको निर्णायक गोल मदतमा पूर्वी नवलपरासीको चोरमारामा सम्पन्न मध्यविन्दु कप फुटबलको उपाधि आयोजक चोरमारा युवा क्लबले जितेको छ । फाइनलमा पश्चिम नवलपरासी ११ लाई ३२ ले पराजित गर्दै आयोजकले उपाधि जित्यो । खेलको छैटौं मिनेटमा चोरमाराका सुरज गुरुङले गोल गर्दै टिमलाई अग्रता दिलाए । त्यसमा विमल पाण्डेले १५ औं मिनेटमा गोल थप्दै चोरमारालाई २० को अगाडि राखे । पहिलो हाफमा दबाबमा रहेको पश्चिम नवलपरासीले दोस्रो हाफमा लगातार दुई गोल गर्दै खेल बराबरीमा ल्यायो । दोस्रो हाफको ३० औं मिनेटमा नवलरासीका जीवन गुरुङ र ३१ औं मिनेटमा सूर्य थापाले गोल गरेका थिए । दोस्रो हाफको ३८ औं मिनेटमा आयोजकका भरतले विजयी गोल गरे । चोरमाराले २ लाख २२ हजार २ सय २२ रुपैयाँ र उपविजेताले १ लाख ११ हजार १ सय ११ रुपैयाँ पुरस्कार पाए । सेमिफाइनल पराजित सेन्ट्रल कलेज भरतपुर र फुलबारी गाइज बुटवलले १५१५ हजार पाएको आयोजक समितिका अध्यक्ष श्याम पौडेलले बताए ।
माझी गोल्डकप सुरु,"देशभरका विभिन्न १७ जिल्लाका माझी समुदायसम्मिलित टोली प्रतियोगितामा सहभागी छन् । माझी समुदायका खेलाडीमात्र सहभागी हुने प्रतियोगिता कात्तिक १० सम्म मकवानपुरको बकैया गाउापालिका४, जुरेली खेलमैदानमा हुनेछ । प्रतियोगितामा करिब २१ लाख रुपैया खर्च अनुमान गरिएको छ । विजेतालाई एक लाख, उपविजेतालाई ५० हजार तथा विधागत उत्कृष्ट खेलाडी तथा प्रशिक्षकलाई जनही ५ हजार रुपैयाँ पुरस्कार व्यवस्था गरिएको छ ।"
कप्तानी इनिङ्स,"धेरैले मलाई जस दिन्छन् तर एक्लैले गरेर केही हुँदैन, पूरा टिम (खेलाडी र व्यवस्थापन) को मिहिनेतले सफलता मिलेको हो, पारसले भने, महान् खेलाडीहरूको समूह पाएँ । क्रिकेटलाई नै माया गर्ने प्रशिक्षकहरू पाएँ । त्यसैले म भाग्यमानी भएँ । प्रशिक्षकहरू रोय डायस, पुबुदु दसानायके, जगत टमाटा, उमेश पटवालसँग खेलेका उनी भावुक बने, मैले त क्रिकेट खेल्ने सपना पनि देखेको थिइनँ न कि खेलाडी वा कप्तान नै बन्ने । विदेश जाने सोचमा थिएँ । भाग्यमा लेखिएको कुरा भएरै छाड्ने रहेछ । क्रिकेट व्यवस्थापनमा उनको भाग्य कस्तो हुन्छ त ? :"
समय यात्रा : मनाङ,"मनाङ झरनाहरूको भूमि पनि रहेछ । मेता पुग्नुअगाडि एक स्थानमा त झरनाको पारदर्शी कर्टेन टाँगिएको पहरा हुँदै हिँड्यौं । त्यो अनुभूति अतियथार्थिक बन्यो । यसपटकको मनाङ, च्याखुको यात्रा समययात्रा थियो । संघीय गणतान्त्रिक संरचनाबाट खम्पाकालसम्मै तन्किएको । मानौं समययात्राले भनिरहेको छ समय सधैं गतिवान् छ, त्यसैले कहिल्यै नबिसाउनू । थाके विश्राम गर्नू तर कहिल्यै नरोकिनू ।"
'इगोको एसिड',मीरा प्रसाईं
ईश्वरको पतन,"अस्ति मात्र, यो असोज पहिलो हप्ताको कुरा हो । घरमा दसैंको विषयमा सरसल्लाह हुँदै थियो । किनमेलको लिस्ट बन्दै थियो । आमाले भनिन्, मन्दिरमा चढाउन एउटा झुल ल्याउनू । राजीको पाउदान पनि फेर्नुपर्छ । मेरी आमा क्यान्सरलाई जितेर पुनः आफ्नै लयमा फर्किंदै थिइन् । उनी आफैं अनेक कष्टसँग जुधिरहन्थिन् । तर पनि सुन्दर साथको कुरा गर्दार् रमाउँथिन् र गोकुलधामका कविताहरू गुनगुनाउँथिन् । हो, त्यही रात सबै कुरा फेरि गडबड भयो । मानौं संगीतको लय बिग्रियो । सितारको तार टुट्यो र हाम्रो परिवारमा अर्को बज्र खस्यो । भयो के भने, आमा रातभर सुत्न सकिनन् । बोली बिग्रियो । होस हरायो । आमा परिचय, सम्बन्ध र स्वार्थको संसारबाट निस्किइन् र बेहोसीमा प्रवेश गरिन् । हामी रातभर सुतेनौं । बिहान अस्पताल लगियो । डाक्टरले भने आमामा डिमेन्सिया को लक्षण देखियो । हामी फेरि थिलथिलो भयौं । हाम्रो जीवनको शान्त तलाउमा फेरि कसैले ढुंगा हान्यो ।अस्पतालबाट आमालाई घर लगियो । स्वाभाविक छ मान्छेहरू आउने नै भए । सबैले सोध्ने प्रश्न उही हुन्थ्यो मलाई चिन्नुहुन्छ ? उसलाई चिन्नुहुन्छ ? आदि इत्यादि । यस्तैमा एक जना छिमेकीले मलाई देखाएर सोधे यो मान्छे को हो, चिन्नुहुन्छ ? आमाले भनिन्, मेरो बूढो । बस मेरो जमिन काम्यो । जब आफ्नी आमाले छोरालाई आफ्नो लोग्ने भनेर चिन्छन् तब के हुन्छ ? मेरा आँखाबाट आँसु झरे । मेरी आमा जीवनको कस्तो क्षणमा आइपुगिन् ? मैले आकाशलाई प्रश्न गरें । धर्तीलाई प्रश्न गरें । त्यो क्षण मलाई पूरापूर विश्वास भयो, ईश्वर छैन । ईश्वर मान्छेले निर्माण गरेको फगत एउटा भ्रम हो । आमाको कुरा सुनेर सबै स्तब्ध भएँ । मैले आमालाई हेर्न सकिनँ र आकाशतिर हेरें । आकाशमा शरदको कञ्चन सूर्य झलमल्ल थियो । मैले उसैलाई सोधें, हे सूर्यदेव भन के ईश्वरको पतन भयो ? सूर्य मौन थियो । आकाश मौन थियो । हावा मौन थियो । हो, त्यही क्षण मैले निष्कर्ष निकाले, ईश्वरको पतन भयो । ईश्वरको गरिमा, पवित्रता र शक्तिको स्खलन हाम्रो समयकै सबैभन्दा ठूलो दुर्घटना हो । प्रिय बन्धुहरू ! मेरो यो निष्कर्षका लागि मलाई माफ गरिदिनुहोला ।"
सााघुरो कोट,मेरो सााघुरो कोटमैले बााचेको लोकतन्त्र हो ।
राजगोमन रहस्य,बासस्थान विनासका कारण सबै प्रकारका सरिसृपका प्रजाति संकटमा छन् । अझ देख्नेबित्तिकै मान्छेले मारिहाल्ने भएकाले सर्प निकै नै असुरक्षित छन् । राजगोमनलाई आईयूसीएनको रेड लिस्टमा सन् २०१० मै असुरक्षित को दर्जामा राखिएको छ । यसले पनि अरू सर्प जसरी मुसा खाने भए पनि मुख्य आहारा सर्प नै हो । यसले अरू प्रजातिका सर्पको सिकार गर्छ । संसारमा हालसम्म राजगोमन १९२ फिट लामो राजगोमन पाइएका छन् । अण्डाबाट निस्केर वयस्क हुन्जेल सर्पलाई अरू जीवजन्तुको सिकार हुनबाट बच्न निकै सास्ती छ । सरदर २० वटा अण्डाबाट निस्कने बच्चामध्ये वयस्क हुने अवस्थासम्म पुग्नेको संख्या आधा दर्जन हाराहारी मात्रै हुन्छ ।
"फरक छनोट, झन् चर्चा","राजनीति तथा मनोविज्ञानका क्षेत्रमा समेत क्रियाशील टोकारजुक पोल्यान्डमा महिला अधिकारकर्मी तथा लैंगिक अल्पसंख्यकका क्षेत्रमा समेत उत्तिकै जागर चलाउँछिन् । उनले आफूले मानिसको सोचको दायर बढाउन, नयाँ दृष्टिकोण अघि सार्न र विभिन्न परिस्थितिको विश्लेषण गर्न र नयाँ कोण विकसित गर्न सघाउने उद्देश्यले साहित्य सिर्जनामा लागेको बताउँछिन् । उनी भन्छिन्, म पाठकलाई दुविधामा पार्न निकै मन पराउँछु ।स्विडिस एकेडेमीका सदस्यसँग सम्बन्धित एक विवादास्पद यौनकाण्डका कारण सन् २०१८ का लागि साहित्यतर्फको नोबेल पुरस्कार घोषणा स्थगित गरिएको थियो । एकेडेमीका सचिव म्याट्स माल्मले गतसाता स्टकहोममा पुरस्कार विजेता घोषणा गरेका हुन् ।आगामी डिसेम्बर १० मा स्टकहोममा हुने विशेष समारोहमा विजेताद्वयलाई जनही ९ लाख १८ हजार अमेरिकी डलर तथा स्वर्ण पदक प्रदान गरिनेछ । प्रारम्भिक छनोटमा ८ जनामध्ये दुईलाई पुरस्कृत गर्ने निर्णय गरिएको हो । (एजेन्सीको सहयोगमा ।)"
'वाइल्ड' शुक्लाफाँटा,"सफारी सोखिनहरूका लागि पनि यो उपयुक्त गन्तव्य हो । नेपालकै सर्वाधिक लामो जंगल जिप सफारी यहाँको अर्को विशेषता हो । हात्ती सफारीको पनि यहाँ राम्रो व्यवस्था छ । यी दुवैको प्रयोग गर्न नचाहनेले भरपर्दो गाइड लिएर जंगल वाक मा निस्कन पनि सक्छन् । आफ्नै निजी सवारी प्रयोग गर्न चाहनेले पनि निकुञ्जका निश्चित सर्त स्विकारेर प्रवेश गर्न सक्छन् । माघदेखि चैत, वैशाखजेठलगायतका महिनाहरू यहाँ भ्रमणका लागि उपयुक्त मानिन्छ ।"
दोस्रो हाफमा पंकज,"पंकजका केही स्वप्न भूमिका छन्, जसमा उनी अभिनय गर्न चाहन्छन् । साहित्यानुरागी पंकजको रोजाइका ती भूमिका हुन् फणिश्वरनाथ रेणुको कथा मारे गए गुलफाम र श्रीलाल शुक्लको उपन्यास रागदरबारी का पात्र । मारे गए गुलफाममाथि भने यसअघि नै फिल्म बनिसकेको छ । सन् १९५७ मै कविगीतकार शैलेन्द्रले यो कथामाथि तिसरी कसम नाम फिल्म निर्माण गरेका थिए । वासु भट्टाचार्यले निर्देशन गरेको यो फिल्ममा राजकपुरले हिरामनको भूमिकामा अभिनय गरेका थिए भने वहिदा रहमानले हिराबाईको ।एजेन्सी"
"गहन विषय, छिपछिपे लेखाइ","यो उपन्यासमा एक उच्च मध्ययमवर्गीय सम्भवतः कुनै प्रकारको गम्भीर हिंसा नभोगेकी महिलाको जीवनदृष्टि पाइन्छ । जहाँ महिलाहरू श्रीमान् कार्यालय गएपछि तास खेलेर सधैं रमाइलो गरेर समय कटाउँछन् । महिला सकेसम्म पुरुषको भर पर्छन्, उनीहरूको छुट्टै अस्तित्वका लागि संघर्ष गर्न चाहन्नन् ।अन्त्यमा लेखकले हिंसा प्रभावित महिलाले अरूको लागि समाजसेवा गर्नका लागि सुरक्षा आवासका खोलेको कुरा उल्लेख गरेकी छन् । तर, पात्रको जुन आर्थिक हैसियत र सामाजिक पहुँच छ त्यो सुरक्षा आवास चलाउने तहको देखिदैन । सुरक्षा आवास सजिलै खोल्न सकिने कुरा होइन ।"
प्रजातन्त्र र फुटपाथ,"भनाइ नै छ मूर्खहरू आफैंलाई परेर चेत्छन्, बुद्धिमानीहरू पढेर चेत्छन् तर ज्ञानीहरू अरूको देखेर नै चेत्छन् ! हाम्रो बुद्धिको स्तर हाम्रा सडकका डिजाइनहरू, सडक संस्कृतिहरू र सडक दुर्घटनाका दैनिक समाचारहरूले स्पष्ट रेखांकन गरिरिहेको छ । अब उत्तर माग्ने बेला आएको छ हाम्रो सहर र सडकहरू बाइक, मोटरगाडी, कार केन्द्रित किन र कसको स्वार्थका लागि ? नागरिककेन्द्रित विकास गर्न सरकारलाई कसले छेकेको छ ? बोगोटाका प्रसिद्ध जनमुखी पूर्वमेयर तथा साइकल अभियन्ता ऐनरिक पेनोसोलाले भनेका थिए, धनीहरूका मनोरञ्जनका लागि त क्लब छन् तर गरिबका लागि फुटपाथबाहेक केही छैन । प्रजातन्त्रको गहिराइ यही फुटपाथको चौडाइबाट नाप्न सकिन्छ ! (लेखक नेपाल साइकल सोसाइटीका अध्यक्ष हुन् ।)"
१५९,"जस्तो गत महिना मात्र बर्लिन म्याराथनमै इथियोपियाका केनेनिसा बेकेलेले २ घण्टा १ मिनेट ४१ सेकेन्डको समय निकाले । अब त्यो दिन धेरै टाढा छैन, जति बेला मान्यता प्राप्त दौडमै दुई घण्टा कम समयको प्रदर्शन निस्कनेछ । मलाई पूरा विश्वास छ, मेरो यो दौडले अरू धेरै धावकलाई कीर्तिमान समय छुन प्रेरित गर्नेछ, उनको निचोड छ । हुन पनि खेलकुद नै त्यस्तो माध्यम हो, जसले मानिसको सीमा तोक्छ तर मानिस त्यही सीमा तोड्न जिद्दी देखाउँछ । अनि सफल पनि हुन्छ ।  :"
अमेरिकी बाख्रागोठमा पीके चौधरी,"हो, जीवन भन्नु यही हो कि ? केही प्रयास त गर्नैपर्छ, प्रयत्न हुनैपर्छ । नभए कसरी केही पाउन सकिएला ? सायद भगवान्ले मलाई प्रेमकुमारी भेटाइदिएका होलान् । तर, यसका लागि म नेपाल गएको थिएँ नि त, अनेक चुनौती बेहोरेर । हो, यही हो जीवन ।सायद यो मैले काटेको त्यही लटरी टिकट हो, नेपाल जाने निर्णय । अनि मेरो चिठ्ठा हो पीके चौधरी, जामुनखाडी ।"
धो तरापकी 'बाइकवाली',शब्दतस्बिरः अब्दुल्लाह मियाँ

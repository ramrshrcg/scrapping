शीर्षक,विवरण
नेपालचीन अब रणनीतिक साझेदार,१) सीमा व्यवस्थापन प्रणाली२) काठमाडौं महानगरपालिका र चीनको नानजिङ सिटीबीच भगिनी सम्बन्ध स्थापना३) बुटवल उपमहानगरपालिका र चीनको जियाङ सिटीबीच भगिनी सम्बन्ध४) त्रिभुवन विश्वविद्यालय र चीनको कन्फ्युसियस हेडक्वार्टरबीच त्रिविमा कन्फ् युसियस इन्स्टिच्युट स्थापना
सबै सम्झौता अनुदानमा,"निजी क्षेत्रको क्षमता बढाउन संयन्त्र सीको भ्रमणमा व्यापार तथा पूर्वाधार मात्रै नभई समग्र निजी क्षेत्रको क्षमता र प्रतिस्पर्धाका लागि दुई देशका योजना आयोगबीच सम्झौता भएको छ । निजी क्षेत्रको लगानी तथा उत्पादन क्षमता बढाउनका लागि नेपालको राष्ट्रिय योजना आयोग र चीनको राष्ट्रिय विकास तथा सुधार आयोगबीच एक समझदारी भएको हो । यो समझदारीअनुसार लगानी र उत्पादन क्षमता बढाउने विषयमा संयुक्त रूपमा अध्ययन अनुसन्धान हुने र कार्यान्वयनमा जाने आयोगका उपाध्यक्ष पुष्प कँडेलले बताए । नेपालको अर्थ मन्त्रालय र चीनको वाणिज्य मन्त्रालयबीच पनि अर्को एक कार्यदल बनाउने समझदारी भएको छ । यो कार्यदलले आवश्यकताअनुसार नियमित लगानीसम्बन्धी सम्पूर्ण सरोकारका विषयमा छलफल गर्ने अर्थमन्त्री खतिवडाले बताए । दुई देशबीचको लगानी बढाउन यो कार्यदलले आपसी कानुनी समस्या, नियामक समस्या, सञ्चालनमा रहेका आयोजना छिटो सम्पन्न गर्ने उपाय खोज्न नियमित संवाद गर्नेछ, उनले भने, तर यो कुनै स्थायी र महिनैपिच्छे बैठक गर्नुपर्ने संयन्त्र भने हैन ।"
रेल आउँछ : सी,"तिब्बत र ताइवानमा कठोरप्रधानमन्त्री ओलीले राष्ट्रपति सीसँगको द्विपक्षीय वार्तामा नेपाल एक चीन नीतिप्रति प्रतिबद्ध रहेको जनाएका थिए । हामी नेपालको भूमिलाई चीनविरुद्ध प्रयोग हुन दिँदैनौं, उनले थपे । यस्तो धारणा राख्दा चिनियाँ अधिकारीले सामान्यतः धन्यवाद भनेर कुरा टुंग्याउने गर्थे । एक वर्षअघि प्रधानमन्त्री ओलीले बेइजिङमा यस्तै धारणा राख्दा राष्ट्रपति सीले धन्यवाद मात्र भनेका थिए । तर यसपटक सीको प्रतिक्रिया अनपेक्षित रह्यो, वार्तामा सहभागी एक मन्त्रीले भने, चिनियाँ राष्ट्रपतिले पहिले यसका लागि धन्यवाद छ भन्नुभयो । अनि लिखित भाषण पढ्नुअघि मौखिकै रूपमा हात हल्लाईहल्लाई कडा कुरा गर्नुभयो ।ती मन्त्रीका अनुसार,त्यस क्रममा सीले भने, तिब्बत हिजो पनि चीनको अंग थियो, आज पनि चीनकै अंग हो । तिब्बत बौद्ध धर्मको एउटा केन्द्र हो र त्यहाँ जीवित बुद्ध रहन्छन् भन्ने विश्वास गरिन्छ । दलाई लामा जीवित बुद्धका प्रतीक हुन् । तर अहिलेका दलाई लामाले राजनीति गर्दै हिँडे । उनले जस्तो स्वायत्तताको कुरो गर्छन्, त्यो सम्भव छैन, स्वीकार्य पनि छैन ।त्यसपछि सीले ताइवानको प्रसंग झिके । भने, ताइवान हिजो चीनको अंग थियो, आज पनि हो । केही शक्तिहरूले त्यसलाई स्वतन्त्र भन्न खोज्छन्, त्यो सम्भवै छैन । हामी आवश्यक पर्यो भने ताइवानमा बल प्रयोग गर्न पनि सक्छौं ।चीनको सरकारी समाचार संस्था सिन्ह्वाले चीनलाई विभाजन गर्नका लागि सहयोग पुर्याइरहेका बाह्य शक्तिलाई चिनियाँ जनताले निस्तेज पारिदिने धारणा राष्ट्रपति सीले प्रधानमन्त्री ओलीसमक्ष राखेको जनाएको छ । सीले उक्त प्रतिक्रिया ताइवान र सम्भवतः हङकङका सन्दर्भमा दिएजस्तो देखिन्छ । सीले ताइवानपछि हङकङमा जारी आन्दोलनबारे अझ कठोर टिप्पणी गरेका थिए । हङकङमा जुन अवाञ्छित कार्य भइरहेको छ, त्यसमा पश्चिमाहरूले पैसा सहयोग गरेका छन् । राजनीतिक तालिम दिएका छन् । र, त्यहाँ चीनको विरुद्धमा आन्दोलन गराएका छन्, उनले पश्चिमा भन्ने शब्द स्पष्टसँग उल्लेख गर्दै भनेका थिए, हुँदाहुँदा अहिले हङकङको स्वतन्त्रताको कुरासमेत गर्न थालेका छन्, त्यो हामीलाई कुनै हालतमा सह्य हुँदैन ।"
कन्फ्युसियस इन्स्टिच्युट स्थापना गरिने,"काठमाडौं (कास) नेपाल र चीनबीच त्रिभुवन विश्वविद्यालय (त्रिवि) मा कन्फ्युसियस इन्स्टिच्युट स्थापना गर्ने समझदारी भएको छ । चिनियाँ राष्ट्रपति सीको भ्रमणक्रममा आइतबार त्रिवि र चीनको कन्फ्युसियस हेडक्वार्टरका पदाधिकारीबीच समझदारीपत्रमा हस्ताक्षर भएको हो ।शिक्षा मन्त्रालयका सचिव महेशप्रसाद दाहालले चिनियाँ भाषा प्रवर्द्धन, अध्ययन, अनुसन्धानका निम्ति कन्फ्युसियस हेडक्वार्टरसित सम्झौता भएको जानकारी दिए । एक वर्षभित्र कन्फ्युसियस इन्स्टिच्युट स्थापना भइसक्ने छ, उनले भने, इन्स्टिच्युटअन्तर्गत चिनियाँ भाषा पढाउने, अध्ययन, अनुसन्धान गराउने र त्यसलाई प्राज्ञिक कोर्सका रूपमा अघि बढाउने सहमति भएको छ ।समझदारीअनुसार चिनियाँ विद्यार्थी नेपाली भाषा सिक्न नेपाल आउने छन् । नेपालीले इन्स्टिच्युटअन्तर्गत दुई वर्ष नेपालमै चिनियाँ भाषा पढ्ने छन् भने एक वर्ष चीनमा गएर पढ्न पाउने छन् । सबै शुल्क चीन सरकारले व्यहोर्नेछ ।नेपालमा सन् १९६१ मा विश्वभाषा विद्यालय स्थापना भई चिनियाँ भाषा पठनपाठन सुरु भएको हो । विद्यालयलाई त्रिविको आंगिक क्याम्पसका रूपमा विकास गरी विश्वभाषा क्याम्पसका रूपमा सञ्चालन भइरहेको छ । क्याम्पस सुरुवातमा कूटनीतिज्ञ, दूतावासका कर्मचारी र सैनिकलगायतलाई चिनियाँ भाषा सिकाउने गरिन्थ्यो । सन् २०१६ देखि काठमाडौं युनिभर्सिटी (केयू) मा पनि चिनियाँ भाषा पठनपाठन भइरहेको छ । केयू स्कुल अफ एजुकेसन र कन्फुसियस इन्स्टिच्युटको पहलमा बीएड इन चाइनिज ल्याङग्वेज टिचिङ कार्यक्रम छ ।नेपाल र चीनबीचको प्राज्ञिक अध्ययन अनुसन्धान कार्य पछिल्लो दशकमा बढेको छ । त्रिविअन्तर्गत नेपाल र एसियाली अनुसन्धान केन्द्र (सिनास) ले चीनका विभिन्न विश्वविद्यालयसित प्राज्ञिक सहकार्य गरेसँगै गतिविधि बढेको हो ।०४६ सालको राजनीतिक परिवर्तनपछि नेपाल र चीनबीच प्राज्ञिक अध्ययन अनुसन्धान कार्य शून्यप्रायः थियो । सन् १९८४८९ सम्म तत्कालीन राजा महेन्द्रका ज्वाइँ कुमार खड्गविक्रम शाह सिनासको कार्यकारी निर्देशक थिए । उनैले सन् १९८५ मा सिनासअन्तर्गत सार्क डेस्क (विभाग), चाइना डेस्क, जापान डेस्क स्थापना गरेका थिए । पञ्चायती व्यवस्था ढलेसँगै ती डेस्क निष्क्रिय बने । सुरुमा चाइना डेस्क प्रमुखको जिम्मेवारी प्राध्यापक ध्रुवकुमारले लिनुभएको थियो, सिनासका कार्यकारी निर्देशक मृगेन्द्रबहादुर कार्की भन्छन्, उहाँको अनुसन्धानमा माओ एन्ड चाइनाज् फरेन फोलिसी प्रस्पेक्टिभ पुस्तक सन् १९८९ मा प्रकाशित छ । त्यसयता झन्डै २७ वर्ष सिनासले चीनबारे कुनै काम गर्न सकेन । आफू सिनासको नेतृत्वमा आएपछि सन् २०१७ मा इन्डिया, जापान र चाइना डेस्क पुनः सक्रिय गराएको कार्कीले बताए । सिनासको जर्नलमा इन्डिया, चाइना र जापानका प्रोफेसरलाई सल्लाहकार सदस्य बनाएर क्रियाशील भएका छौं, उनले भने ।"
९०० मेगावाटका दुई आयोजनामा हस्ताक्षर,"(काठमाडौं)  चिनियाँ राष्ट्रपति सी चिनफिङको भ्रमणको अवसर पारेर नेपालको हाइड्रोइलेक्ट्रिसिटी इन्भेस्टमेन्ट एन्ड डेभलपमेन्ट कम्पनी (एचआईडीसीएल) र चीन सरकारको स्वामित्व रहेको पावर चाइनाबीच समझदारी पत्रमा हस्ताक्षर भएको छ । ७५६ मेगावाटको तमोर र १५६ मेगावाटको माडी जलाशययुक्त आयोजना निर्माणका लागि चिनियाँ कम्पनीसँग समझदारी भएको हो । काठमाडौंमा आइतबार आयोजित कार्यक्रमबीच एचआईडीसीएलका प्रमुख कार्यकारी अधिकृत छविराज पोखरेल र पावर चाइनाको तर्फबाट पाद देनयुले समझदारी पत्रमा हस्ताक्षर गरेका हुन् । सार्वजनिक निजी साझेदारीमा दुवै आयोजना निर्माण गर्ने समझदारीमा हस्ताक्षर भएको पोखरेलले बताए । उनका अनुसार दुवै आयोजनाको अध्ययन २ वर्षभित्र सकेर निर्माणमा जाने समझदारी छ । कार्यक्रममा ऊर्जामन्त्री वर्षमान पुन, ऊर्जा सचिव दीनेश घिमिरे र लगानी बोर्डका प्रमुख कार्यकारी अधिकृत महाप्रसाद अधिकारी पनि उपस्थित थिए । बोर्डले ७ सय ५६ मेगावाटको तमोर निर्माणका लागि एचआईडीसीएल र पावर चाइनाको संयुक्त उपक्रम (जेभी) लाई अनुमति दिएपछि दुई कम्पनीले समझदारीमा हस्ताक्षर गरेका हुन् । तमोर आयोजनामा नेपाली कम्पनी एचआईडीसीएल र पावर चाइनाको कति कति प्रतिशत स्वामित्व रहने, ऋण कसले दिने जस्ता विषय नटुंग्याएको पोखरेलले बताए । अहिले समझदारी गरेका छौं, उनले भने, कसको कति प्रतिशत स्वामित्व हुने भन्ने विषय आयोजना विकास सम्झौता (पीडीए) मा समेटिन्छ । नेपाल विद्युत् प्राधिकरणले अध्ययन गरिरहेको तमोर जलाशययुक्त आयोजनालाई बोर्ड मातहत लगिएको हो । गत चैत १५ र १६ गते काठमाडौंमा आयोजित लगानी सम्मेलनका क्रममा यो आयोजनालाई शोकेस गरिएको थियो । सोही सम्मेलनको क्रममा आयोजनाको लागि परेको विभिन्न प्रस्तावमध्ये बोर्ड कार्यालयले एचआईडीसीएसल र पावर चाइनाबीचको जेभी र नेब्रास पावर कतार होल्डिङसँग जेभी रहेको फुजी इलेक्ट्रिक कम्पनी लिमिटेड जापानसँग प्रस्ताव माग गरेको थियो । प्रस्ताव माग गरिएको दुईमध्ये एचआईडीसीएल र पावर चाइनाको जेभीले मात्रै बोर्ड कार्यालयमा प्रस्ताव बुझाएका हुन् । नेपाली र चिनियाँ कम्पनीको जेभीले बुझाएको प्रस्ताव म्ल्यूांकनका लागि बोर्डले ऊर्जामन्त्री वर्षमान पुनको संयोजकत्वमा समिति गठन गरेको थियो । सोही समितिको सिफारिसमा एचआईडीसीएल र पावर चाइनाको जेभीले आयोजना निर्माणको जिम्मा पाएका हुन् । एचआईडीसीएलका प्रमुख कार्यकारी अधिकृत पोखरेलका अनुसार बोर्डमा बुझाइएको प्रस्तावमा निर्माण मोडालिटीको दुईवटा विकल्प उल्लेख छ । पहिलो एचआईडीसीएल र सर्वसाधारणको गरी ४६ प्रतिशत सेयर हुने र पावर चाइनाको ५४ प्रतिशत सेयर हुने भन्ने छ, उनले भने, अर्को प्रस्तावमा एचआईडीसीएलको र सर्वसाधारणको गरी ७१ प्रतिशत सेयर रहने र पावर चाइनाको २९ प्रतिशत हुने उल्लेख छ । बोर्डले स्वीकृत गरेको विकल्पमा आयोजना बन्नेछ । उनले भने, एचआईडीसीएल, पावर चाइना र सर्वसाधारणको कति प्रतिशत स्वामित्व हुन्छ, सोहीअनुसार लगानी जोहो हुन्छ । विद्युत् विकास विभागले तमोर जलाशययुक्त आयोजना अध्ययनका लागि २०७० साउन १६ गते विद्युत् प्राधिकरणलाई अनुमतिपत्र दिएको थियो । एसियाली विकास बैंकको सहयोगमा प्राधिकरणले आयोजनाको डीपीआर तयार गर्ने प्रक्रिया अघि बढाइसकेको छ । ऊर्जा उत्पादनका हिसाबले महत्त्वप्र्णू मानिएको यो आयोजना सन् १९८५ मा जापानी सहयोग नियोग (जाइका) ले पहिचान गरेको हो । कोसी नदी जलस्रोत विकास गुरुयोजना तयार पार्ने क्रममा आयोजनाको पहिचान गरिएको हो । प्र्वूी नेपालको तेह्रथुम, पाँचथर र ताप्लेजुङ जिल्लाको सिमानामा बन्ने आयोजना ७६२ मेगावाट जडित क्षमतामा बनाउने सकिने भन्दै प्राधिकरणले विद्युत् विकास विभागमा अनुमतिपत्र संशोधनका लागि निवेदन दिएको भए पनि कुनै निर्णय भइसकेको छैन । बोर्ड कार्यालयले भने आयोजनालाई ७ सय ५८ मेगावाट जडित क्षमता हुने भन्दै प्रस्ताव पेस गरेको छ । यद्यपि आयोजनाको विस्तृत अध्ययनपछि मात्रै उपयुक्त जडित क्षमता पहिचान हुनेछ । विद्युत् प्राधिकरणले गरेको प्रारम्भिक अध्ययनअनुसार यो आयोजना सुक्खायाममा दैनिक ८ घण्टा सञ्चालन गर्न सकिन्छ भने वर्षायाममा १६ घण्टा लगातार सञ्चालन गर्न सकिने देखिन्छ । बाह्रै महिना ऊर्जा उत्पादनका हिसाबले यो आयोजना महत्त्वप्र्णू हुने भन्दै प्राधिकरणले यसलाई प्राथमिकतामा राखेको थियो । आयोजनाले सुक्खायाममा १ हजार १ सय ११ गिगावाट आवर र वर्षायाममा १ हजार ८ सय ७२ गिगावाट विद्युत् उत्पादन गर्न सक्छ । आयोजनाको लागत १ खर्ब ८० अर्ब अनुमान गरिएको छ । आयोजनालाई ७६२ मेगावाट जडित क्षमतामा निर्माण गर्दा यसले ३७ मेगावाटको काबेली ए र २१ मेगावाटको तल्लो हेवा आयोजनालाई असर गर्नेछ । यी दुवै आयोजना हाल निर्माणाधीन छन् । आयोजना प्र्णू क्षमतामा निर्माण गर्दा असर पर्ने दुवै आयोजनालाई तमोरले क्षतिप्र्तूि दिनुपर्ने हुन्छ । माडी २६ र ७६ संरचनामा रोल्पामा बन्ने १ सय ५६ मेगावाट जडित क्षमताको माडी जलाशययुक्त आयोजनामा भने एचआईडीसीएलको २६ र पावर चाइनाको ७६ प्रतिशत सेयर रहने गरी समझदारी गरिएको हो ।"
सगरमाथा जोगाउने प्रतिबद्धता,"काठमाडौं (कास) जलवायु परिवर्तनका कारण सगरमाथासहित अन्य हिमशृंखला हिउँविहीन बन्दै गएको भन्दै नेपालले अन्तर्राष्ट्रिय समुदायमाझ चिन्ता व्यक्त गर्न थालेको वर्षौंपछि सबभन्दा बढी हरितगृह ग्यास उत्सर्जन गर्ने मुलुक चीनका राष्ट्रपति सी चिनफिङले नेपाललाई सघाउने घोषणा गरेका छन् । दुईदिने नेपाल भ्रमणका क्रममा आइतबार राति सम्बोधन गर्दै राष्ट्रपति सीले विश्वको सर्वोच्च शिखर सगरमाथाचुमलुङमासहितका हिमाल जोगाउन तत्परता देखाउने उद्घोष गरेका हुन् । नेपाल र चीनबीच भएको २० बुँदे समझदारीपत्र र १४ बुँदे संयुक्त वक्तव्यमा समेत सगरमाथाचुमलुङमालगायत हिमाल संरक्षण गर्न सहकार्य गर्ने बुँदा उल्लेख छ । यस्तै हिमशृंखलाबारे वैज्ञानिक अध्ययनलाई समेत जारी राख्ने भनिएको छ । विश्वमा उत्सर्जन हुने हरितगृह ग्यासमध्ये ३० प्रतिशत चीनको छ । हरितगृह ग्यास उत्सर्जनमा दोस्रो स्थानमा अमेरिका छ, उसले १५ प्रतिशत ग्यास उत्सर्जन गर्छ । अमेरिकी राष्ट्रपति डोनाल्ड ट्रम्पले भने जलवायु परिवर्तनको असर भइरहेको भनी वैज्ञानिकले सार्वजनिक गरेको तथ्यलाई नै अस्वीकार गर्दै आएका छन् । हरितगृह ग्यासका कारण तापक्रम वृद्धिले हिमशृंखला पग्लिँदा पर्यटन र जनजीवनमा नकारात्मक असर परेको नेपालले आवाज उठाउँदै आएको छ । सबभन्दा बढी हरितगृह ग्यास उत्सर्जन गर्ने मुलुक चीनका राष्ट्रपतिले हिमाल जोगाउन गरेको प्रतिबद्धताले जलवायु परिवर्तनको अन्तर्राष्ट्रिय बहसलाई फराकिलो पारेको जानकारहरूको विश्लेषण छ । सम्बोधनका क्रममा सिले जलवायु परिवर्तन सम्बन्धमा नेपालले उठाएको विशेष चासोलाई चिनियाँ पक्षले राम्ररी बुझेको उल्लेख गर्दै जलवायु परिवर्तनसम्बन्धी प्रतिबद्धताहरूमा नेपाल पक्षको उपयुक्त मागलाई समर्थन गर्नेसमेत बताएका थिए । उनले भनेका थिए, नेपाली पक्षका साथ हामी जलवायु परिवर्तनको सम्बोधन प्रक्रियालाई धेरै पक्षबाट अगाडि बढाई साझा विशेषगरी हिमाल र सगरमाथाको रक्षा गर्न तत्पर रहनेछौं । नेपालले हरितगृह ग्यास उत्सर्जनका कारण बढेको तापक्रमको बढ्ता असर हिमशृंखलामा परेकाले विकसित मुलुकहरूले हिमाल जोगाउन सहयोग गर्नुपर्ने आवाज उठाउन थालेको दशक बितिसकेको छ । विगतमा नेपालले सगरमाथा पग्लेर हिउँविहीन बन्दै गएको सन्देश दिन तत्कालीन अमेरिकी राष्ट्रपति बाराक ओबामालगायतलाई सगरमाथाको ढुंगा उपहार दिनेदेखि विकसित मुलुकहरूमा हिमाल आरोहीबाट मार्चपास गर्नेसमेत कार्यक्रम गरेको थियो । हिमाली क्षेत्रमा जलवायु परिवर्तनको असर परेकाले सहयोग जुटाउन यसअघि नेपालले पर्वतीय र हिमाली मुलुकहरूलाई काठमाडौंमा भेला गरेर साझा धारणासमेत तय गरेको थियो । हिमाली र पर्वतीय मुलुकहरूमा परेको जलवायु परिवर्तनको असर न्यून गर्न विकसित मुलुकहरूले आर्थिक सहयोग गर्नुपर्ने जिकिर नेपालको छ । अति कम विकसित मुलुकहरू (एलडीसी) को नेतृत्व गर्दा पनि नेपालले जलवायु परिवर्तनका असरलाई विश्वव्यापीकरण गर्न भूमिका खेलेको थियो"
हतारमा थिएनन् सी,"राष्ट्रपति भण्डारीले चिनियाँ राष्ट्रपतिलाई बिदाइ गरेपछि फर्केका प्रधानमन्त्री ओली निकै प्रफुल्ल मुद्रामा देखिन्थे । राष्ट्रिय सभाका अध्यक्ष तिमिल्सिना र उपप्रधानमन्त्री पोखरेलसँगै अति विशिष्ट कक्षमा फर्कंदै गर्दा ओली ठाउँठाउँमा रोकिँदै दुवैसँग कुरा गरिरहेका देखिन्थे । ओलीले सीको बिदाइमा प्रस्तुत प्रहरी नाच टोलीको प्रदर्शन हेर्ने इच्छा व्यक्त गरेपछि उक्त टोलीले फेरि नाच देखाएको थियो । त्यसपछि ओली त्यहाँ उपस्थित सबै पदाधिकारी र सुरक्षा निकायका प्रमुखलाई धन्यवाद दिँदै फर्किए । लगत्तै प्रधानमन्त्री ओलीले ट्वीट गरेका थिए, नेपाल भ्रमण गरी नेपाल र नेपाली जनताप्रति देखाउनुभएको सद्भाव र सदिच्छाका लागि राष्ट्रपति सीप्रति आभार व्यक्त गर्दछु । भ्रमणलाई अभूतपूर्व रूपमा सफल पार्न लागिपर्नुहुने सम्पूर्ण नेपाली दिदीबहिनी तथा दाजुभाइप्रति हादिक धन्यवाद ज्ञापन गर्दछु । अनि ओलीले अर्को ट्वीटमा लेखे, मित्रराष्ट्र जनवादी गणतन्त्र चीनका महामहिम राष्ट्रपति सी चिनफिङको दुई दिवसीय ऐतिहासिक नेपाल भ्रमण भव्य रूपमा सम्पन्न भएको छ । उहाँको भ्रमणबाट दुई देशबीचको सम्बन्धले नयाँ उचाइ र गतिशीलता प्राप्त गरेको छ । राष्ट्रपति भण्डारीको निमन्त्रणामा चीनका राष्ट्रपति सी शनिबार बेलुकी काठमाडौंमा उत्रिएका थिए । एयर चाइनाको विशेष विमानबाट त्रिभुवन विमानस्थलमा पौने ५ बजे उत्रिएका सी आइतबार दिउँसो करिब सबा दुई बजे सोही विमानबाट स्वदेश फर्किए ।"
'जनताको मन जिते मात्र सत्तामा टिकिन्छ',"(काठमाडौं)  चीनका राष्ट्रपति एवं चिनिया कम्युनिस्ट पार्टी (सीपीसी) का महासचिव सी चिनफिङले जनताको मन जित्ने काम गरेर मात्र लामो समय सत्तामा रहन सक्ने सन्देश नेकपाका नेताहरूलाई दिएका छन् । दुईदिने नेपाल भ्रमणमा आएका राष्ट्रपति सीले आइतबार अध्यक्ष पुष्पकमल दाहालसहित नेकपाको सचिवालयका नेताहरूसँग भेटेर सीपीसीले चीनमा गरिरहेको शासनबारे अनुभव बाँडेका थिए । चीनमा हामी समाजवाद निर्माणमा अघि बढेका छौं, जुन जनताको आकांक्षा र आवश्यकतालाई सम्बोधन गर्दै गएकाले सम्भव भएको हो, सत्ताकब्जाकै कारणले मात्र होइन, सीको भनाइ उद्धृत गर्दै नेकपाका प्रवक्ता नारायणकाजी श्रेष्ठले भने ।राष्ट्रपति सीले चिनियाँ कम्युनिस्ट पार्टीको उदाहरणलाई अनुभवका रूपमा नेकपाले ग्रहण गर्न सक्ने धारणा राखेका थिए । पार्टी वैचारिक, राजनीतिक, सैद्धान्तिक, संगठनात्मक हरेक किसिमले दह्रो बनाएर मात्र हामीले चीनमा प्रगति गरेका हौं, राष्ट्रपति सीको भनाइ उद्धृत गर्दै नेकपाका वरिष्ठ नेता झलनाथ खनालले भने, तपाईंहरूले पनि हाम्रा अनुभवलाई ध्यान दिन सक्नुहुन्छ ।झन्डै आधा घण्टा भएको भेटमा दुई मुलुकका सरकार र विकास साझेदारीका विषयमा कुरा भएको थियो । राष्ट्रपति सीले नेपालमा दुई ठूला कम्युनिस्ट पार्टी एकीकृत भएर अघि बढेकामा बधाई दिएका थिए । पार्टी बलियो नबाईकन केही गर्न सकिँदैन । तपाईंहरूले दुइटा पार्टीलाई एकीकृत गरेर राम्रो गर्नुभयो, राष्ट्रपति सीले भनेका थिए । २८ वर्षको संघर्ष र ७० वर्षको प्रयत्नका कारण चीनले अहिलेको उपलब्धि हासिल गरेको सीको भनाइ थियो । यो उपलब्धि हासिल गर्न हामीले धेरै कठिनाइ पार गरेका छौं, ठूल्ठूला बलिदान गर्नुपरेको छ । ठूलो अपमान पनि खेप्नुपरेको छ, सीले भनेका थिए, यी सबै कुराविरुद्ध जुध्दै चीन महत्त्वपूर्ण उचाइमा आइपुगेको छ । उनले राजनीतिक आर्थिक, सामाजिक, सांस्कृतिक, प्रतिरक्षा, विदेश सम्बन्धलगायत सबै क्षेत्रमा महत्त्वपूर्ण उपलब्धि हासिल गरेको उल्लेख गर्दै चीन अब दुनियाँको कुनै पनि शक्तिको थ्रेट बाट हुने आक्रान्त अवस्थामा नरहेको बताए । चीन आफ्नो स्वतन्त्रता र उपलब्धि जोगाउन सक्षम र सदृढ अवस्थामा पुगेको राष्ट्रपति सीले उल्लेख गरे । अरूलाई पनि सहयोग गर्न सक्ने अवस्थामा आइपुगेको उल्लेख गर्दै उनले तेस्रो विश्व लगायतका सबै मुलुकसँग सम्बन्ध विस्तार गर्न चाहेको बताए । प्रभुत्ववाद, नवउपनिवेशवाद र एकत्ववादविरुद्ध भने अझै जुध्नुपर्ने अवस्था रहेको उनको भनाइ थियो । यीविरुद्ध जुध्दै समाजवादमा पुग्न चीनले दुइटा शताब्दी लक्ष्य निर्धारण गरेको छ, राष्ट्रपति सीले भनेका थिए, एउटा शताब्दी लक्ष्य एक वर्षभित्रै र अर्को लक्ष्य तीस वर्षभित्र पूरा गर्न दृढतापूर्वक अघि बढेका छौं । चीनले गरिबीको रेखाबाट तत्काल माथि उठ्ने र तीस वर्षभित्र विकसित मुलुकको सूचीमा पुग्ने दुई मुख्य लक्ष्य राखेको छ । राष्ट्रपति सीले नेपालसँगको सम्बन्धलाई पार्टी, सरकार लगायत सबै तहमा अघि बढाउन चाहेको उल्लेख गरेका छन् । नेकपासँगको पार्टीगत सम्बन्ध राम्रो रहेको उल्लेख गर्दै उनले अब झन् मजबुत बनाउँदै अघि बढ्ने विश्वास व्यक्त गरेका छन् । उनले पार्टीभित्रको स्वच्छतामा बढ्ता जोड दिनुपर्ने प्रसंग उठाउँदै चीनको आत्मविश्वास बढ्नुमा पार्टीको अनुशासन पनि मुख्य रहेको उल्लेख गरेका थिए । राष्ट्रपति सीले नेपालसँगको सम्बन्धलाई उचाइ दिन हिमालय वारपारको कनेक्टिभिटीलाई बढाउन चाहेको लगायतका प्रसंग नेकपा नेताहरूसँग पनि दोहोर्याएका थिए । नेकपाका तर्फबाट अध्यक्ष दाहालले दुई मुलुक, पार्टी र सरकारबीचको सम्बन्धलाई अझ गहिरो र बहुआयामिक बनाउन चाहेको धारणा राखेका थिए । नेपाल र चीनको सम्बन्ध नयाँ चरणमा प्रवेश गरेको छ । नेपाल सुखी नेपाली समृद्ध नेपाल निर्माणको लक्ष्यमा छ । यस्तो अवस्थामा यो भ्रमण झन् महत्त्वपूर्ण भएको छ, अध्यक्ष दाहालले भनेका थिए । शनिबार राष्ट्रपति सीले गरेका प्रतिबद्धताहरूबाट पार्टी अत्यन्त उत्साहित भएको उल्लेख गर्दै अध्यक्ष दाहालले आम सम्बन्धलाई अझै गहिरो, व्यापक र बहुआयामिक बनाउन चाहेको बताए । उनले नेपाल एक चीन नीतिमा स्पष्ट रहेको र यसमा सधैँ प्रतिबद्ध रहने पनि दोहोर्याए । उनले बीआरआईमा भएको हस्ताक्षर महत्त्वपूर्ण रहेको उल्लेख गर्दै दुवै देश र जनताको हितका निम्ति समयसीमा निर्धारण गरी आयोजनाहरूको छनोट र तीव्र कार्यान्वयनमा जोड दिनुपर्ने बताए । अध्यक्ष दाहालले आफ्नो पहिलो प्रधानमन्त्रीत्वकालमा भएको चीनको भ्रमण, त्यसपछिका भ्रमण र गोवामा भएको भेटवार्ताको प्रसंग पनि उठाएका थिए । उनले चीनविरुद्धका कुनै पनि साझेदारी नगर्ने प्रतिबद्धता जनाएका छन् । नेपाल कम्युनिस्ट पार्टीले स्वतन्त्र परराष्ट्र नीति अवलम्बन गरेको छ र हाम्रो पार्टीको नेतृत्वको सरकारले चीनको सुरक्षा हितविपरीत कसैसँगको साझेदारीमा काम गर्दैन । हामी विश्वास गर्छौं कि चीनको विकास र स्थायित्व नेपालको हितमा छ । समृद्ध चीन नेपालका लागि अवसर हो, अध्यक्ष दाहालले भनेका थिए । उनले ताइवानलाई चीनको अभिन्न भागका रूपमा उल्लेख गर्दै तिब्बतको विषय चीनको आन्तरिक मामिला भएको बताए । अध्यक्ष दाहालले राष्ट्रपति सीसँग व्यापार घाटाको विषय पनि उठाएका थिए । व्यापार घाटा घटाउन नेपाललाई निरन्तर सहयोग गर्न उनले आग्रह गरे । अध्यक्ष दाहालले दुई मुलुकका कम्युनिस्ट पार्टीहरूबीचको सम्बन्ध र सहयोगमा पनि नयाँ आयाम थपिएको उल्लेख गरेका थिए । गत महिना विदेशमन्त्री वाङ यी र विदेश विभाग प्रमुख सङ ताओबीचको बैठक र सहयोगको विषय उल्लेख गर्दै उनले चिनियाँ विशेषतासहितको समाजवाद र सी चिनफिङ विचारधाराबारे हालै काठमाडौंमा भएको गोष्ठीको प्रसंग उठाएका थिए । त्यसक्रममा दुई पार्टीबीच भएको हस्ताक्षरले पनि आपसी सम्बन्धले महत्त्वपूर्ण उचाइ लिएको उनको भनाइ थियो ।"
भ्रमण ऐतिहासिक,"शशांकको नयाँ ॅलुकसधैं अनौपचारिक पोसाकमा रहने कांग्रेस महामन्त्री एवं बीपीपुत्र शशांक कोइराला चियापानमा दौरासुरुवाल र कालो टोपीमा सजिएका थिए । उनको नयाँ लुक ले सबैलाई आकर्षित गरेको थियो । उनलाई पहिलोपटक औपचारिक पोसाकमा देखेपछि कतिपयले आसन्न १४ औं महाधिवेशनसँग जोडेर चर्चा गरेका थिए । कार्यक्रममा नेकपा अध्यक्ष एवं पूर्वप्रधानमन्त्री पुष्पकमल दाहालले केही समयपछि नै राजनीतिले कोल्टे फेर्न सक्ने संकेत गरेका छन् । राजनीतिमा असम्भव भन्ने चिज केही नहुने उल्लेख गर्दै उनले यस्तो संकेत गरेका हुन् । यो संकेत नयाँ सरकार निर्माणतर्फ हो या अन्यतर्फ लक्षित हो भन्ने उनले खुलाएनन्, केबल कांग्रेससँगको सहकार्यमा मात्रै जोड दिए । यहाँ आउँदा सहयात्रीहरूसँगको भेटमै आएको महसुस हुन्छ, हेर्दै जाऊँ राजनीतिले कसरी कोल्टे फेर्दै जान्छ, मलाई विश्वास छ कांग्रेसको चियापानमा प्रधानमन्त्री ओलीपछि बोलेका दाहालले भने, तर पनि हाम्रो सहकार्य, एकता र शान्तिप्रतिको संकल्प जारी रहन्छ । हामी सहयात्रीकै रूपमा निरन्तर रूपमा अघि बढ्नेछौं ।सरकारलाई दुई तिहाइको समर्थन रहेका बेला कांग्रेससँग कस्तो खालको सहकार्य खोज्नुभएको हो भन्ने प्रश्नमा दाहालले कुनै जवाफ दिएनन् । उनले भने, अहिले दुई तिहाइको कुरा नगरौं भन्ने लागेको छ । दाहालले गरेको संकेतप्रति सोधिएको प्रश्नमा देउवाले भने आफूसँग त्यस्तो कुरा नभएको बताए । उहाँ (दाहाल) सँग मेरो कुरै हुन पाएको छैन, उनले भने ।"
चार अर्बको निःशुल्क उपचार,"भरतपुर (कास) क्यान्सरको उपचार हुने देशको मुख्य सरकारी अस्पताल भरतपुरको बीपी कोइराला मेमोरियल क्यान्सर अस्पतालले असोज १० मा वार्षिक उत्सव मनाउँदा अस्पतालका कार्यकारी निर्देशक डाविजयचन्द्र आचार्यले आन्तरिक र अनुदान गरेर ९० करोड रुपैयाँ बराबरको आय विवरण पेस गरे । एक अर्बभन्दा कम बजेट भए पनि अस्पतालले अर्बौ रुपैयाँ बराबरको निःशुल्क उपचार गरेको कार्यकारी निर्देशक डाआचार्यले जानकारी दिए । डाआचार्यका अनुसार बिरामीहरूका लागि अस्पतालबाट ४ अर्ब रुपैयाँभन्दा बढीको औषधि उपचार निःशुल्क उपलब्ध भएको छ । गत आर्थिक वर्षमा रक्त क्यान्सरका बिरामीका लागि गिलिभेक नामको तीन अर्ब रुपैयाँ बराबरको औषधि निःशुल्क उपलब्ध भएको उनले बताए । १ हजार ७३ जनाले यो औषधि लिएका छन् । अस्पतालमा १५ वर्षदेखि उक्त औषधि निःशुल्क उपलब्ध हुने गरेको छ ।मृगौलाको क्यान्सरका लागि उपयोग हुने सुटेन नामको औषधि पनि बिरामीले निःशुल्क नै पाएका छन् । यो औषधि गत वर्ष ८० करोड रुपैयाँ बराबरको उपलब्ध भएको डाआचार्यले बताए । गिलिभ र सुटेन औषधि अस्पताललाई अमेरिकाको म्याक्स फाउन्डेसनले निःशुल्क उपलब्ध गराउँछ । सन् १९७३ मा जन्मेर १९९१ मा मृत्यु भएका म्याक्स भन्ने किशोरको सम्झनामा उनका परिवारले यो संस्था खोलेका हुन् । सन् २००४ देखि भरतपुरको बीपी कोइराला मेमोरियल क्यान्सर अस्पतालमा यो औषधि आयो । भरतपुर क्यान्सर अस्पतालमा आउनुअघि सन् २००२ देखि नै यी औषधि नेपालमा आउन थालेका थियो । हाल चितवनको डिभिजन वन कार्यालयका प्रमुख रहेका भरतपुरका विष्णु पौडेल यो औषधिको नेपालका सुरुवाती प्रयोगकर्ता हुन् । २० वर्षअघि रक्तक्यान्सर भएका पौडेल अहिले पनि औषधि खाँदै सरकारी जिम्मेवारीमा सक्रिय छन् ।अहिले त मूल्यका हिसाबले महिनामा १२ लाख रुपैयाँ पर्ने औषधि निःशुल्क पाएको छु, पौडेलले सुनाए । गिलभिक र सुटेन निकै महङ्गो औषधि हो । नेपाल जस्ता देशका व्यक्तिले किनेर खाने अवस्था कमै छ । यी औषधि नहुँदो हो त रक्तक्यान्सर भएका हाम्रो जस्तो देशका व्यक्ति बढीमा ५६ महिना मात्रै बाँच्ने थिए । औषधिले गर्दा २० औं वर्ष तन्दुरुस्त छन्, अस्पतालको मेडिकल अंकोलोजी विभाग प्रमुख डाजया श्रेष्ठले भने । यो औषधि अत्याधुनिक उपचार पद्धति अन्तर्गतको हो । यसले क्यान्सर भएका कोषलाई मात्रै मर्मत गर्छ । केमोथेरामीमा जस्तो क्यान्सर भए नभएका सबै कोषमा असर गर्ने खालको होइन । त्यसैले महङ्गो पर्छ, उनले भने । गिलभिक र सुटेनबाहेक पनि २० करोड रुपैयाँभन्दा बढीको औषधि उपचार अस्पताल र सरकारी निकायबाट सोध भर्ना हुने गरेर निःशुल्क उपलब्ध भएको श्रेष्ठले जानकारी दिए । पिसाब थैलीको बिरामीलाई कृत्रिम दिसाघर र पिसाब थैली २५ लाख रुपैयाँ बराबरको उपलब्ध भएको उनले जानकारी दिए । १५ वर्षभन्दा कम उमेरका ४ सय ८१ जना बिरामीलाई सबै सेवा निःशुल्क भएको छ । जसका लागि १ करोड ६७ लाख रुपैयाँ खर्च हुन्छ । अस्पतालले जेष्ठ नागरिकलाई पनि निःशुल्क सेवा दिन्छ । जसमा ३१ लाख ३८ हजार रुपैयाँ बराबरको सेवा दिएको उनले बताए ।अस्पतालमा भर्ना भएका सबै बिरामीलाई निःशुल्क खाना र ट्युब फिडिङमा १ करोड ३२ लाख रुपैयाँ खर्च भएको छ । क्यान्सर सेवा समाजमार्फत् अस्पतालको आम्दानीबाट ५७ लाख ३४ हजार रुपैयाँ निःशुल्क उपचार गरेको अस्पतालले जनाएको छ ।"
द्यो ब्वोय्केगु,"(भक्तपुर)  भक्तपुरको नवदुर्गा देवगण नाचको इतिहासमा पहिलोपल्ट आइतबार कोजाग्रत पूर्णिमाको अवसरमा द्यो ब्वोय्केगु (नवदुर्गा देवता प्रदर्शन) गरिएको छ । बडादसैंको अन्तिम दिन कोजाग्रत पूर्णिमाको अवसरमा राष्ट्रपति भण्डारी नवदुर्गा देवगणको दर्शन, पूजा र प्रसाद ग्रहण गर्न आउने अवसर पारेर द्यो ब्वोय्केगु आयोजना गरेको नवदुर्गा देवगण जात्रा तथा मन्दिर व्यवस्थापन समितिले जानकारी दिएको छ । प्रत्येक वर्ष कोजाग्रत पूर्णिमाको दिन राष्ट्र प्रमुख नवदुर्गा मन्दिरमा पूजाआजाका लागि आउने प्रचलन छ । सोही प्रचलनअनुसार कोजाग्रत पूर्णिमाको दिन दर्शनका लागि आउँदा राष्ट्र प्रमुखलाई द्यो ब्वोय्केगु कार्यक्रम गर्ने धेरै वर्ष अघिदेखिको प्रयास पूरा गरेको समितिका अध्यक्ष वृजेश वनमालाले बताए । द्यो ब्वोय्केगुका लागि सूर्यविनायक नगरपालिकाले १ लाख १५ हजार रुपैयाँ सहयोग गरेको समितिका सचिव रत्नमान वनमालाले बताए । नवदुर्गा देवगणको द्यो ब्वोय्केगु सर्वसाधरणले आफ्नो भाकल गरेको मनोकामना पूरा भएमा इच्छाअनुसार गर्न सकिने उनले बताए । द्यो ब्वोय्केगुमा नवदुर्गा देवगणलाई गच्छेअनुसार भोज चढाउने गरिन्छ ।नवदुर्गा भवानीको नाच व्यवस्थापन एवं मौलिक जात्रा संरक्षणका लागि ५२ लाख १५ हजार रुपैयाँको अक्षयकोष स्थापना गरिने भएको छ । अक्षयकोषका लागि जिल्ला समन्वय समिति भक्तपुर प्रमुख नवराज गेलालको संयोजकत्वमा १५ लाख र भक्तपुर उद्योग वाणिज्य संघको ५ लाख १५ हजार रुपैयाँ गरी कुल २० लाख १५ हजार रुपैयाँ नवदुर्गा देवगण तथा मन्दिर व्यवस्थापन समितिलाई हस्तान्तरण गरेको छ । अक्षयकोषको उक्त रकम राष्ट्रपति विद्यादेवी भण्डारीले श्री नवदुर्गा गण तथा मन्दिर व्यवस्थापन समितिलाई हस्तान्तरण गरेकी हुन् । अक्षयकोषका लागि समितिले ३२ लाख रुपैयाँ संकलन गरेको समितिका सचिव वनमालाले बताए । राष्ट्र प्रमुखका रूपमा राष्ट्रपति भण्डारीले पूजा तथा प्रसाद ग्रहण गरेकी छन् । प्रत्येक वर्ष वडादसैंको अन्तिम दिन राष्ट्र प्रमुखद्वारा नवदुर्गा भवानीको पूजाअर्चना गरी प्रसाद ग्रहण गर्ने प्रचलन छ । राजा हुँदा राष्ट्र प्रमुखको हैसियतले राजाबाट प्रसाद ग्रहण हुन्थ्यो । गणतन्त्र स्थापनापश्चात् राष्ट्रपतिबाट प्रसाद ग्रहण हुँदै आएको छ । राष्ट्रपतिलाई नवदुर्गा मन्दिरका पूजारी जुलाल कर्माचार्यले नवदुर्गा भवानीको पूजा गराई टीका एवं प्रसाद प्रदान गरेका छन् । राष्ट्रपति भण्डारीलाई नवदुर्गा देवगणका मूल पूजारी इन्द्रबहादुर वनमालाले नवदुर्गा देवगणको प्रसादका रूपमा फूलमाला, बिमिरो र पञ्चरङ्गी धागो प्रदान गरेका छन् । प्रसाद ग्रहण कार्यक्रममा राष्ट्रपति भण्डारीले नवदुर्गा नाच अवलोकन गरी नवदुर्गाका पूजारी, नाइके र देवगणलाई जनही १ सय ५० का दरले दक्षिणा प्रदान गरेकी छन् ।"
सकियो देवी नाच,"ललितपुर (कास) विजयादशमीको दिनदेखि सुरु भएको भैरव, काली, बाराही, गणेश, कुमारी, ब्रह्मायणी, महालक्ष्मी, विष्णुदेवी, महादेव, सिंघिनी, बघिनीलगायतको देवीदेउताको नाच्न समापन भएको छ । कोजाग्रत पूर्णिमाको दिन नाच पूर्ण गरी देवीदेउतालाई ललितपुरको ठेचोमा फर्काउने चलन छ । एकै साथ ११ जना देवगणको नाच्ने यो नृत्यमा तन्त्रपरम्परा अनुसार कालो तिलनक लगाइन्छ । यी देवीदेउताले तिलक लगाइसकेपछि जुठो खान, महिलाले छुन, मुख धुन, घरमा सुत्नसमेत नहुने धार्मिक मान्यता छ ।"
दुइमाजु परिसर फेरि कब्जा,"(काठमाडौं)  ऐतिहासिक र धार्मिक महत्त्वको क्षेत्र दुइमाजु मन्दिर परिसर कब्जा गरी पुनः पसल सञ्चालन गरिएको छ । भक्तजन पूजा गर्न आउने ठाउँ कब्जा गरेको भन्दै विरोध भएपछि गत चैतमा यहाँका पसल सञ्चालक आफैंले हटाएका थिए । काठमाडौं महानगरपालिका र गुठी संस्थानको मिलेमतोमा खुलामञ्च छेउकै यो क्षेत्र कब्जामा परेको हो । गुठी संस्थानबाट एक जनाले अनुमति लिएर अरूलाई पसल सञ्चालन गर्न दिइएको हो । गोरखाका भीमसेन गाउँपालिका २, तान्द्राङकी अमृता भट्टराईले व्यवसाय सञ्चालन गर्न संस्थानसँग ५ वर्षका लागि भाडामा लिएकी थिइन् । उनले ६ महिनासम्म पसल हटाएर फेरि दसैंको मौका छोपेर पसल सञ्चालन गर्न अरूलाई भाडामा दिएकी हुन् । आफूले न्यून रकम तिरेर चलाउन अनुमति लिएर भट्टराईले १७ जनालाई भाडामा दिएकी हुन् । गिफ्ट सप, रेडिमेड पसलदेखि जुस पसलसम्म सञ्चालन गरिएका छन् । पसल सञ्चालन गर्नेले काठमाडौं महानगरपालिकामा व्यवासाय दर्तासमेत गरेका छन् । पसल सञ्चालन गर्नेमा झलकप्रसाद नेपाललाई व्याग पसल, दुर्गा शाहीलाई फलफूल पसल, अमृता मैनालीलाई गिफ्ट पसल, सुरेन्द्र मानन्धरलाई रेडिमेड पसल, टेकबहादुर जोशीलाई लेडिज कपडा पसल राख्न दिएको काठमाडौं महानगरपालिा वडा २८ का अध्यक्ष भाइराम खड्गीले जानकारी दिए । उनका अनुसार होमबहादुर खड्का, दीपक गौतम, भगवानप्रसाद शर्मा, रेशमबहादुर पाण्डे, रश्मिला श्रेष्ठ, निरु गोदार थापा, पदम नेपाली, टंकबहादुर खत्री, खेमराज शाह, सर्वदा उप्रेती मैनाली र शर्मिला कटुवालले पसल सञ्चालन गरिरहेका छन् । मन्दिर परिसरमा अस्थायी टहरा बनाइएको छ । टहरा निर्माण गर्न पनि काठमाडौं महानगरपालिकाले अनुमति दिएको छ । महानगरको भवन निर्माण विभागले टहरा बनाउन अनुमति दिएको वडा २८ का अध्यक्ष खड्गीले जानकारी दिए । दुइमाजु क्षेत्र महानगरको वडा २८ मा पर्छ । अमृताले मरिण ठाकुर इन्टरनेशनलाई टहरा बनाउन ठेक्का दिएकी थिइन् । मरिण ठाकुरकै मातहतमा १७ जनालाई पसल सञ्चालन गर्न अनुमति दिएको पाइएको छ । गुठी संस्थान काठमाडौं शाखा कार्यालय र भट्टराईबीच विभिन्न १३ सर्तमा रहेर व्यवसाय सञ्चालन गर्न सम्झौता भएको थियो । पसल सञ्चालन गर्न सटर बनाउन काठमाडौं महानगरपालिकाका भवन निर्माण इजाजत विभागका प्रमुख सुरज शाक्यले सहमति दिएका थिए । त्यही सहमतिअनुसार सटर बनाएर पसल सञ्चालन गर्न गुठी संस्थानले अनुमति दिएको हो । विभाग प्रमुख शाक्यले २०७५ फागुन १० मा अस्थायी टहरा निर्माण गर्न सहमति दिएका थिए । गुठीअन्तर्गतको मन्दिर परिसरमा आवश्यक पूजा सामग्री व्यवस्थापन, सरसफाइ, पूजाआजा तथा रेखदेखका लागि तहाँ गुठीबाट स्वीकृत नक्साबमोजिम सहमति माग भएकोमा मिति २०७५ फाुगन १० को सदर टिप्पणी निर्णयअनुसार तहाँबाट पेस नक्सामा फरक नपर्ने गरी अस्थायी टहरा निर्माणको लागि सहमति प्रदान गरिएको व्यहोरा अनुरोध छ, शाक्यले गुठी संस्थानलाई लेखेको सहमति पत्रमा उल्लेख छ । दुइमाजुका पूजारी उद्धव कर्माचार्यका अनुसार मन्दिर पूजा गर्न दैनिक भक्तजन आउने गरेका छन् । भक्तजन आउने ठाउँमा पसल सञ्चलान गर्दा पूजामा समस्या भएको छ ।"
बोटे समुदायलाई पक्की घर,"(हेटौडाभरतपुर)  मकवानपुर (कास) लोपोन्मुख बोटे समुदायलाई मकवानपुर र चितवनका स्थानीय तहले आवासको व्यवस्था गर्ने कामको थालनी भएको छ । नदीको छेउमा स्याउले छाप्रोमा बस्दै आएका बोटे समुदायलाई प्रदेश३ सरकार र मनहरी गाउँपालिकाले १४ वटा घर र सांस्कृतिक भवन बनाउन लागेको छ भने चितवनस्थित भरतपुर महानगरपालिका २२ मा बसोबास गर्ने २२ घरधुरीका बोटे समुदायलाई सुरक्षित नागरिक आवास कार्यक्रम अन्तर्गत महानगरपालिकाले ११ लाख रुपैयाँ सहयोग गरेको छ । यद्यपि उक्त रकमले घर बन्न नपुग्ने भनेर त्यस क्षेत्रका बोटेहरूले गुनासो गरिरहेका छन् । मकवानपुरको मनहरी गाउँपालिका ७ रमौलीमा बसोबास गर्ने बोटेका १४ परिवारलाई निजी आवास बनाउने काम धमाधम भइरहेको छ । पाँचवटा भवन बनिसकेका छन् । रंगरोगन पनि गरिसकेको छ । ती भवन मनहरी गाउँपालिकाले २० लाख रुपैयाँ खर्चेर निर्माण गरेको हो । ९ वटा घर र बोटे समुदायको सांस्कृृतिक भवन निर्माण गर्न प्रदेश सरकारले ५० लाख रुपैयाँ विनियोजन गरेको छ । प्रदेश सरकारको उक्त रकमबाट अब बाँकी भवन निर्माणको काम सुरु हुँदै छ, मनहरी गाउँपालिकाका अध्यक्ष एकराज उप्रेतीले भने, प्रदेश सरकारले निर्माण प्रक्रिया सुरु गरिसकेको छ, उक्त भवन निर्माण भएपछि एकैचोटि १४ वटा घर बोटेहरूलाई हस्तान्तरण गर्ने छौं । पर्सा वन्यजन्तु निकुञ्जबाट २०६९ सालमा बस्ती स्थानान्तरण गर्ने क्रममा १४ परिवार बोटे समुदायलाई रमौलीमा सारिएको थियो । निकुञ्ज क्षेत्रमा पनि उनीहरूको नाममा एक धुर जमिन पनि थिएन । जमिन नभएका सुकुम्बासी बोटेहरूलाई रमौलीमा १० कठ्ठा जमिन उपलब्ध गराइएको थियो । प्रत्येक परिवार घर बनाउन १० धुर जमिन उपलब्ध गराइएको थियो । बाँकी ३ कठ्ठा जमिनमा सांस्कृतिक भवन निर्माण गर्न लागेको हो । अहिले उनीहरू खोलाको छेउमा छाप्रोमा बसिरहेका छन् । पक्की घर कहिले बन्ला भन्ने आशमा उनीहरू छन् ।सरकारले बनाएको पक्की घरमा कहिले बस्ने पाइएला भन्ने आशमा बसिरहेका छौं, सुरेश बोटेले भने, अर्को वर्षको दसैं पक्की घरमा नै मनाउन पाए हुन्थ्यो । खोलामा माछा मारेर परिवार पाल्दै आएका बोटे समुदायलाई पर्सा राष्ट्रिय निकुञ्जले यो वर्षदेखि माछामा मार्न रोक लगाएको छ । सरकारले घर बनाएर दिन लागेकोमा खुसी छौं, विष्णु बोटेले भने, तर पुस्तौंपुस्तादेखि माछा मार्दै आएको पेसा निकुञ्जले रोकेकोमा दुःख लागेको छ । पक्की घरसँगै खोलामा माछा मार्न पाएको भए कति रमाइलो हुन्थ्यो होला उनीहरूले भने । पर्सा राष्ट्रिय निकुञ्जले निकुञ्ज र मध्यवर्ती क्षेत्रमा पर्ने खोला र नदीहरूमा माछा मार्न बोटेहरूलाई माछा मार्न अनुमति दिएको छैन । तर, चितवन राष्ट्रिय निकुञ्जले भने बोटेहरूलाई माछा मार्न लाइसेन्स उपलब्ध गराएको छ ।यसैगरी, चितवनको भरतपुर महानगरपालिका २२ मा बोटे समुदायको बाक्लो बस्ती छ । यस वडामा करिब ५० घरधुरी बोटे समुदाय छन् । बोटे समुदाय चितवनमा अल्पसंख्यक छन् । नदी किनारका बस्तीमा धेरै संख्यामा रहेको यो समुदाय विपन्न आदिवासी वर्ग भनेर चिनिन्छ । नारायणी तथा राप्ती नदीमा माछा मार्न लाइसेन्स लिएकाले मात्र पाउने प्रावधान बनेपछि उनीहरूले रोजीरोटीमा समस्या भएको गुनासो गर्दै आएका छन् । नदी किनारमा ससाना खरखडाइका घरमा बसोबास गर्ने उनीहरू बाढी प्रकोपको उच्च जोखिममा रहेको समूह हो । एकातर्फ प्राकृतिक विपद् अर्कोतर्फ परम्परागत पेसाबाट विस्थापित हुनुपर्दा बिहानबेलुका छाक टार्न नै अप्ठेरो पर्ने यो समुदायलाई भरतपुर महानगरले सुरक्षित नागरिक आवास कार्यक्रमअन्तर्गत घर निर्माणका लागि सहयोग गरेको छ । खरखडाइका घरमा वन्यजन्तुले समेत सजिलै आक्रमण गरेर भत्काइदिने गरेकाले नागरिक सुरक्षित आवास कार्यक्रम लागु गरिएको वडा अध्यक्ष विष्णुराज महतोले बताए । संघन सहरी विकास कार्यालय भरतपुर र भरतपुर महानगरपालिकाले २२ नम्बर वडाका २२ घरधुरी विपन्न तथा अल्पसंख्यकको घर निर्माणका लागि ११ लाख रुपैयाँ सहयोग गरेको छ । सुरक्षित नागरिक आवास गृहमार्फत दुई कोठे घर निर्माणका लागि ५० हजार रुपैयाँ बराबरको जस्तापाता, पाइप र दुई सुते रडको सहयोग गरिएको हो । भरतपुर महानगरका प्रमुख रेनु दाहालले निर्माण सम्पन्न भएको घर हस्तान्तरण गरिसकेकी छन् ।"
१२ वर्षपछि सांसद आलम पक्राउ,"राजनीतिक रङ : बञ्जाडेआलम पक्राउ परेपछि आइतबार १२ वर्षअघिको घटनाबारे प्रतिक्रिया लिन खोज्दा तत्कालीन महान्यायाधिवक्ता यज्ञमूर्ति बञ्जाडेले सुरुमा आफूले घटना नै नसम्झिएको बताए । विस्तृत विवरण बताएपछि उनले घटना उचालिएको भनी प्रतिक्रिया दिए । उनीहरू मारिएको भने पनि लास नै भेटिएको थिएन, बरु भेटिएका बेला मुद्दा चलाउने भनेर निर्णय गरेको हुँ, बञ्जाडेले भने, त्यसमा पीडित भनिएकाहरूको केही भूमिका छैन, पछि त्यहाँका एमाले नेताहरूले उचालेका हुन् । हाल वरिष्ठ अधिवक्ता रहेका बञ्जाडेले लास नै नभेटिएको घटनालाई राजनीतिक रङ दिनुको अर्थ नहुने दाबी गरे ।कांग्रेस जिल्ला सभापति कृष्ण यादवले गौरमा पत्रकार सम्मेलन गरी आफ्ना नेतालाई बिनासर्त रिहाइ गर्न माग गरेका छन् । विचाराधीन मुद्दालाई उल्टाउँदै पक्राउ गर्नु दुःखद भएको उनले बताए । आलमले आफूलाई षड्यन्त्रपूर्वक फसाइएको प्रतिक्रिया दिएका छन् । घटनाको विरोधमा उत्रेका कांग्रेस कार्यकर्ता र प्रहरीबीच प्रहरी कार्यालय अगाडि केहीबेर झडप भएको थियो । प्रहरीले भीड तितरबितर गर्न २ राउन्ड अ श्रुग्यास प्रहार गरेको थियो । आलम २०५१ देखि सांसद हुँदै आएका छन् । उनी श्रममन्त्रीसमेत भएका थिए ।"
अपराधका आरोपित माननीयहरू,"(काठमाडौं)  हत्या आरोपमा प्रतिनिधिसभा सदस्य तथा कांग्रेस नेता मोहम्मद अफताव आलम पक्राउ परेसँगै अपराधमा मुछिएका बहालवाला सांसदको संख्या ४ पुगेको छ ।निवर्तमान सभामुख एवं नेकपा सांसद कृष्णबहादुर महरा बलात्कार प्रयास, नेकपाकै सांसद नारदमुनि राना रातो पासपोर्ट दुरुपयोग र राष्ट्रिय जनता पार्टीका सांसद रेशमलाल चौधरी व्यक्ति हत्याका आरोपित हुन् । महरा र चौधरी निलम्बनमा परिसकेका छन् । जिल्ला प्रहरी कार्यालय रौतहटका एसपी भूपेन्द्र खत्रीका अनुसार कांग्रेस सांसद आलमविरुद्ध २०६४ चैत २७ गतेको बम विस्फोटमा परी घाइते २ नेपाली र २१ भारतीय नागरिकलाई इँटा भट्टामा लगेर जलाएको अभियोग छ । त्यस बेला हत्या गरिएका दुई नेपाली त्रिलोकप्रताप सिंह राजपूत र ओसी अख्तर मियाँ हुन् । २१ भारतीय नागरिकका सन्दर्भमा किटानी जाहेरी नपरेकाले त्यसको अनुसन्धान नै भएन । प्रहरी स्रोतका अनुसार बम विस्फोट भएकै बेला आलम पक्राउ पर्न सक्थे । तर उनी तत्कालीन प्रधानमन्त्री गिरिजाप्रसाद कोइरालाका विश्वासपात्र थिए । घटना हुँदा कोइराला प्रधानमन्त्री र कृष्णप्रसाद सिटौला गृहमन्त्री थिए । घटनाबारे रौतहट प्रहरीले गृहमन्त्री र प्रधानमन्त्री दुवैलाई जानकारी गराए पनि आलममाथि अनुसन्धान नगर्न दबाब आएको एक डीआईजीले बताए । उक्त कसुरमा आलमलाई मुद्दा नचलाएको भन्दै पक्राउ गरेर सुरुबाटै अनुसन्धान गर्न २०६९ जेठ १४ गते नै सर्वोच्च अदालतका तत्कालीन न्यायाधीश सुशीला कार्की र भरतबहादुर कार्कीको संयुक्त इजलाशले आदेश दिएका थिए । अधिवक्ता पुष्पराज पौडेलले सर्वोच्चको आदेश पालना नगरेको भन्दै प्रहरीविरुद्ध अपहेलनासम्बन्धी रिट सर्वोच्चमा दायर गरेका थिए । उक्त रिटको सुनुवाइ गर्दै सर्वोच्चकै न्यायाधीश गोविन्द उपाध्यायले आलमलाई पक्राउ गरेर बम विस्फोट र हत्यासम्बन्धी अनुसन्धान गर्न आदेश दिएको थियो । त्यही आदेशका आधारमा आलमलाई पक्राउ गरिएको जिल्ला प्रहरी कार्यालय रौतहटले जानकारी दिएको छ । एक साताअघि मात्रै निवर्तमान सभामुख एवं प्रमुख सत्तारूढ नेकपाका दाङ२ बाट निर्वाचित सांसद महरा बलात्कार प्रयास अभियोगमा पक्राउ परेका छन् । संसद् सचिवालयमा कार्यरत कर्मचारी रोशनी शाहीमाथि बलात्कार प्रयास आरोपमा असोज १९ गते बालुवाटारस्थित सभामुखको सरकारी निवासबाटै पक्राउ परेका महरा प्रहरी निगरानीमै थापाथलीस्थित नर्भिक अस्पतालमा उपचाररत छन् । संघीय संसद् सचिवालयका अनुसार महराको सांसद पद निलम्बनमा परिसकेको छ । अपराध कसुरमा कारागारमा रहेका अर्का सांसद तथा राजपा नेता चौधरी कैलाली२ बाट निर्वाचित भएका हुन् । २०७२ भदौ ७ गते कैलालीको टीकापुरमा १८ महिने बालक टेकबहादुर साउद र नेपाल प्रहरीका एसएसपी लक्ष्मण न्यौपानेसहित ८ जनाको हत्या प्रकरणमा चौधरीसहित ११ जनालाई २०७५ फागुन २२ गते जिल्ला अदालत कैलालीले जन्मकैदको फैसला गरिसकेको छ । त्यही फैसलाका आधारमा उनी हाल सदरखोर डिल्लीबजारमा कैद भुक्तान गरिरहेका छन् । २०७४ को आमनिर्वाचनमा कैलाली५ बाट निर्वाचित नेकपा सांसद राना २०६४ को संविधानसभा सदस्यका हैसियतमा लिएको कूटनीतिक राहदानी निर्मल बानियाँलाई बिक्री गरेको अभियोगमा विशेष अदालतबाट २०७२ साउन २६ गते दोषी ठहर भइसकेका छन् । उनीविरुद्धको मुद्दा सर्वोच्च अदालतमा विचाराधीन छ । कूटनीतिक राहदानी दुरुपयोग अभियोगमै विशेष अदालतबाट दोषी ठहर भएका तत्कालीन सभासदहरू गायत्री साह, बीपी यादव र शिवपुजन राय यादवविरुद्धको मुद्दा सर्वोच्चमै विचाराधीन छ ।पूर्वसभामुख तारानाथ रानाभाट कसुर लागेका व्यक्तिलाई न्याय निरुपण नभई सांसद बन्न दिनु नै गलत भएको बताउँछन् । विभिन्न अपराध आरोपित व्यक्तिको कसुरमा अदालतबाट न्याय निरुपण नहुँदै राजनीतिक दलहरूले दलीय जिम्मेवारी र सांसद हुन पाउने गरी भूमिका दिनाले नै बहालवाला सांसदहरू पुरानो केसमा पक्राउ पर्छन्, उनले भने । पक्राउ परेका सांसदमाथि सामान्य नागरिकसरह छानबिन र अनुसन्धान गर्न दलहरूले नै सघाउनुपर्ने उनको भनाइ छ ।"
सीको सुरक्षामा खटिएकालाई दैनिक ३ सय भत्ता,भ्रमणमा अवरोध गर्न खोज्ने ३२ पक्राउकाठमाडौं (कास) चिनियाँ राष्ट्रपति सी चिनफिङको भ्रमणलाई लक्षित गरेर स्वतन्त्र तिब्बतको पक्षमा प्रचार गर्न र भ्रमणमा अवरोध पुर्याउन खोज्ने ३२ जना पक्राउ परेकामा २९ जना आइतबार रिहा भएका छन् । उनीहरूलाई केही दिनअघि नै पक्राउ गरिए पनि सीको भ्रमणमा असर पुग्ने भन्दै प्रहरीले गुपचुप राखेको थियो । पक्राउ परेकामध्ये ३ जनालाई अभद्र व्यवहार कसुरमा हिरासतमा राखिएको महानगरीय प्रहरी परिसर काठमाडौंका प्रवक्ता डीएसपी होविन्द्र बोगटीले जानकारी दिए । तिब्बती शरणार्थी परिचयपत्रवाहक हिस्से ग्याम्चो लामा र नवाङइमा लामा तथा शान्ति समाजका बीपी पौडेललाई हिरासतमा राखिएको हो । दुवै शरणार्थीलाई महानगरीय प्रहरी वृत्त बौद्ध र पौडेललाई टेकुस्थित काठमाडौं परिसरमा राखिएको छ । त्यस्तै चिनियाँ विदेशमन्त्रीको नेपाल भ्रमणका बेला फ्रि तिब्बतको पक्षमा लागेको अभियोगमा सप्तरीको राजविराजबाट पक्राउ परेकी मधेस फाउन्डेसनकी सदस्य सुनिता साहलाई पनि आइतबारै काठमाडौं ल्याइएको छ । उनलाई महानगरीय प्रहरी वृत्त कमलपोखरीको हिरासतमा राखिएको छ ।प्रहरीका अनुसार काठमाडौंबाट पक्राउ परेकाहरूले राष्ट्रपति सीको आगमनका बेला शनिबार त्रिभुवन अन्तर्राष्ट्रिय विमानस्थलबाहिर विरोध गर्ने तयारी गरेका थिए । प्रहरीले झोला र टिसर्टमा स्वतन्त्र तिब्बतको प्रचारप्रसार गरिएका सामानसमेत बरामद गरेको छ ।
राष्ट्रपति राजकीय भ्रमणमा म्यानमार जाने,काठमाडौं (कास) राष्ट्रपति विद्यादेवी भण्डारी भोलि मंगलबार राजकीय भ्रमणका लागि म्यानमार जाने भएकी छन् । परराष्ट्र स्रोतका अनुसार राष्ट्रपतिको भ्रमण तीन दिनको हुनेछ । म्यानमारपछि राष्ट्रपति भण्डारी व्यक्तिगत भ्रमणमा जापान जाँदै छिन् । त्यहाँ उनी ४ दिन रहने स्रोतले जनाएको छ ।
भारतमा नेपाली चेलीको हत्या,"विराटनगर (कास) सीमावर्ती विहार अररिया जिल्लाको भेडयारीमा बिहे गरेर गएकी विराटनगर११ पिचराकी २२ वर्षीया रञ्जना सहनी बहरदारको शव फेला परेको छ । ८ महिनाअघि गत फागुन २३ मा भेडयारीका २५ वर्षीय भीम बहरदारसँग उनको मागी विवाह भएको थियो । जोगवनी प्रहरी चौकीका अनुसार शवको अवस्था हेर्दा हत्या भएको अनुमान छ । सीमावर्ती जोगवनी बजारदेखि करिब ३ किमि दक्षिण भवानीपुरस्थित परमान खोलामा आइतबार बिहान रञ्जनाको शव फेला परेको हो । शरीरमा चोटपटक देखिएकाले हत्याअघि उनलाई यातना दिइएको बुझिएकाले गहन अनुसन्धान भइरहेको प्रहरीले जनाएको छ । दाइजोस्वरूप माग गरिएको २ लाख रुपैयाँ नदिँदा छोरीको हत्या भएको माइती पक्षको दाबीअनुसार प्रहरीले तत्कालै रञ्जनाका श्रीमान्, ससुरा सैनी बहरदार, जेठाजु अर्जुन बहरदार र छिमेकी शिवानन्द मुखियालाई पक्राउ गरेको छ । सासू र जेठानी फरार छन् । १५ दिनअघि पनि ज्वाइँले पसल खोल्नलाई पैसा चाहियो भन्दै दबाब दिएको र नदिएमा छोरीलाई मारिदिने धम्की दिएको माइती पक्षको आरोप छ । विवाहपछि ज्वाइँको मागअनुसार ऋण काढेर मोटरसाइकल किनेर दिएको माइती पक्षले प्रहरीलाई बताएका छन् । शव बहरदारको घरदेखि करिब एक किलोमिटर परको परमान खोलामा फेला परेको हो । उनको शुक्रबार राति हत्या भएको हुन सक्ने अनुमान छ ।"
दुई पुरस्कार स्थापना,काठमाडौं (कास) साहित्यका विभिन्न विधामा योगदान पुर्याउने महिला र पुरुष स्रष्टालाई बर्सेनि सम्मान गर्न मानव अधिकार तथा शान्ति समाजले दुई पुरस्कार स्थापना गरेको छ । २०२० हजार रुपैयाँ राशिसहितको कृष्णकुमारी दाहाल शान्ति स्रष्टा सम्मान र राधादेवी दाहाल सद्भाव स्रष्टा सम्मान स्थापना गरेको हो । दुवै पुरस्कारको लागि ३ लाख रुपैयाँको अक्षय कोष राखिएको समाजले जनाएको छ ।
सीको आँखा दक्षिण एसियामा,"चीनका राष्ट्रपति सी चिनफिङले नेपाल र भारत दुवै देशको २२ दिन भ्रमण गरे । जतिखेर उनी भारतको चैन्नई विमानस्थलबाट काठमाडौँ प्रस्थान गर्दै थिए, त्यतिखेर भारतीय टेलिभिजनहरूमा चीनभारत बीचको व्यापार असन्तुलनको विषयमा निकै चर्काचर्का बहस भइरहेको थियो । भारतीय विज्ञहरूले चीनबाट भारतमा वार्षिक ८० खर्बको सामान आयात भइरहेको तर भारतबाट चीनमा केवल २० खर्बको निकासी भइरहेको तथ्याङ्क प्रस्तुत गर्दै यो व्यापारिक घाटा कम गर्न पहल गर्नुपर्ने अन्यथा भारतको बजार चीनका लागि बन्द गर्नुपर्ने बताइरहेका थिए । चीन र भारतबीच व्यापार असन्तुलन ४ भागमा १ भागमात्र छ, तर नेपालचीन र नेपालभारत बीचको व्यापार घाटा दसौँ दोब्बर बढी छ । र पनि हामीले यस विषयलाई गम्भीरतापूर्वक उठाइरहेका छैनौं । गतवर्ष भारतबाट ११ खर्ब र चीनबाट २ खर्ब बराबरको सामान नेपाल आयात गरियो । दुवै देशमा गरी १ खर्ब बराबरको सामानमात्र नेपालले निर्यात गर्न सक्यो । जबसम्म नेपालले बाह्य लगानी आकर्षित गरी उत्पादन बढाउँदै निकासी गर्न सक्दैन, तबसम्म यो व्यापार असन्तुलन कम हुन सक्दैन । यसका लागि दीर्घकालीन नीति र रणनीति बनाउनुपर्छ । जुन नेपालले गर्न सकिरहेको छैन ।चीनले भारत लगायत दक्षिण एसियाका १ सय ५७ करोड जनताको विशाल संख्यालाई ध्यान दिई बीआरआई जस्ता रणनीति लागू गरिरहेको छ । तर नेपालले आजसम्म त्यस नीतिबाट कसरी फाइदा लिने भनी ठोस योजना तर्जुमा गर्न सकिरहेको छैन । नेपालको लागि भारत र चीनको विशाल बजार उपलब्ध छ, तथापि पूर्वाधार र उत्पादन नहुँदा ती बजारबाट लाभ लिन सकिरहेका छैनौँ । भारतले नेपाली निकासीमा बेलाबेला तगारो लाउने गरेको छ, तर चीनले नेपालको ८ हजार वस्तुमा शून्य भन्सार सुविधासहित निकासीको अवसर दिएको छ । तर पनि हामीले त्यसबाट फाइदा लिन सकिरहेका छैनौँ । किन ? त्यसको कारण खोज्नसके मात्र हामीले छिमेकी मुलुकबाट फाइदा लिन सक्छौँ । अन्यथा हात लाग्यो शून्य । चीनसँग नेपालको मित्रताको इतिहास निकै लामो छ । भृकुटी, अरनिकोदेखि केपी शर्मा ओलीसम्म आइपुग्दा इतिहासका पाना निकै भरिएका छन् । तथापि त्यस अनुरुपको ठोस सहयोग आदानप्रदान भएको भने खासै देखिएको छैन । विश्वको आर्थिक महाशक्ति बन्ने मार्गमा रहेको चीनले चाहेमा नेपालजस्तो गरिब र अल्पविकसित छिमेकी देशको मुहार नै बदलिदिन सक्छ । चीनले आफ्नो सीमा क्षेत्रमा बनाएको सडक वा अन्य पूर्वाधारले त्यसबेलासम्म नेपाललाई कुनै फाइदा गर्दैन, जुन बेलासम्म उस्तै प्रकृतिको पूर्वाधार नेपालतर्फ बन्दैनन् । भारतीय लगानीमा खुलेका डाबर नेपाल होस् वा युनिलिभर नै किन नहोस्, सबै निकै नाफामा चलेका छन् । तर चीनतर्फबाट खोलिएका सबै उद्योगहरू आज बन्द भएका छन् । किन ? कारण खोजौँ, यसपालि । प्रधानमन्त्री ओलीले चिनियाँ राष्ट्रपति सीलाई भनुन्, छिमेकी विपन्न भएसम्म तिमीमात्र सम्पन्न हुनुको अर्थ हुँदैन । यसर्थ नेपाललाई भित्री मनदेखि नै सहयोग गर । अनि मात्र नेपालीहरू तिमीहरूसँग खुसी हुन सक्छन् । तिमीलाई वास्तविक मित्र मान्न सक्छन् । परिणाम दिनसके मात्र मित्रताको अर्थ रहन्छ । भारततर्फको अधिक निर्भरता कम गर्न पनि चीनतर्फका सडक, व्यापार र निकासी, पैठारी बढ्नुपर्छ । गोपाल देवकोटा, जोरपाटी, काठमाडौँराष्ट्रपति विद्यादेवी भण्डारीको मैत्रीपूर्ण निमन्त्रणामा नेपालको राजकीय भ्रमणमा आएका चिनियाँ राष्ट्रपति सी चिनफिङले नेपालको पूर्वाधार विकास सम्बन्धी महत्त्वपूर्ण सहयोग घोषणा गरे । यो स्वागतयोग्य छ । चीन हाम्रो प्राचीन मित्रराष्ट्र हुनुका साथै असल छिमेकी पनि हो । चिनियाँ सहयोगको रूपमा हामीले अरनिको राजमार्ग, पृथ्वी राजमार्ग, निजामती कर्मचारी अस्पतालजस्ता ठूला आयोजना प्राप्त गरेका छौँ र हाम्रो मागलाई स्वीकारेर अझै चीनले सहयोग गर्ने आश्वासन दिएको छ । विगतमा चीनले पर्यावरणमैत्री विद्युतीय बस र त्यसको सञ्चालनका लागि तारसहितको पोल जडान गरेका अवशेषहरू अझै मीनभवन, नयाँबानेश्वरमा देख्न सकिन्छ । मित्रराष्ट्र चीनबाट प्राप्त फाइदामूलक आयोजनालाई समेत हामीले राम्रोसँग सञ्चालन गर्न नसकेको विगतलाई हामीले सम्झिन सकेनौँ भने सहयोगी हातहरूले हामीलाई शङ्का गर्नेछन् । हाम्रो क्षमता कमजोर भएको सन्देश जानेछ । महेन्द्रसिंह बम, टीकापुर१, कैलाली"
काठमाडौंमा चिनियाँ पदचाप,"विकासमा घरेलु अग्रसरता नेपालले राजनीतिक क्रान्तिको चरण पूरा गरेर आर्थिक विकासको फड्को मार्न चाहेको छ । आगामी दशकभित्रै अतिकम विकसित देशबाट विकासशील राष्ट्रको हैसियतमा पुग्न आर्थिक लगानी, पूर्वाधार विकास र नवप्रवर्तन नेपालको मुख्य आवश्यकता हो । चिनियाँ राष्ट्रपतिको भ्रमणले नेपालको बहुपक्षीय आवश्यकतामध्ये एक पक्षलाई सहयोग पुग्छ स्रोतको व्यवस्थापन । यस बाहेक आयोजनाहरूको निर्माण र कार्यान्वयनका लागि नेपालको आफ्नै क्षमता नबढाई सुखै छैन । आफ्नै नागरिकलाई परिचालन गर्ने खुबी तथा स्रोत विस्तार गर्ने क्षमताका साथै सुशासन र डेलिभरी वर्तमान नेपालका प्रमुख चुनौती हुन् । चीन, भारत वा अन्य मित्रराष्ट्रको सहयोग नेपालको विकासका लागि दोस्रो विषयमात्र हो । नेपाली नागरिकको आफ्नै मिहिनेत र सरकारको नेतृत्व कुशलता विकासको पहिलो र अन्तिम सर्त हो । परमुखापेक्षी प्रवृत्ति तथा खुट्टा तान्ने शैली कायम रहेसम्म कुनै पनि देशले द्रुत विकासको लक्ष्य हासिल गरेको उदाहरण दुनियाँमा छैन । सी चिनफिङ वा नरेन्द्र मोदीले नेपालको होस्टेमा हैंसे गरिदिन सक्छन्, यतै आएर सम्पूर्ण निर्माण गरिदिँंदैनन् । सीको भ्रमणले पैदा गरेको सकारात्मक अवसरलाई गति दिंँदै सबैलाई साथ लिएर विकासको नेतृत्व गर्ने अवसर प्रधानमन्त्री ओलीले गुमाउनु हुँदैन । ट्वीटर :"
पीडितले फेरिरहने बयानको समाजशास्त्र,"अन्त्यमा,बलात्कार भनेको दुई व्यक्तिबीच मन नमिल्दानमिल्दै गरिएको जबर्जस्ती हो । चाहे उनीहरू बीचमा दशकौँ लामो प्रेम, विवाह, यौन व्यापार वा पारिवारिक वा हाडनाताको सम्बन्ध नै किन नहोस् । यस्ता घटना प्रायः नदेखिने ठाउँमै हुन्छन् । प्रमाणहरू कम हुन्छन् । नैतिकपतनको विषयसँग जोडिएको हुँदा यस्ता घटना दबाउन आर्थिक प्रलोभन, डरधम्की र ज्यानै लिनेसम्मको हर्कत हुन्छन् । मुलुकमा यस विषयमा स्पष्ट कानुन भए पनि सामाजिक रूपमा धेरै मानिस (प्रहरीसमेत) अस्पष्ट हुने र शक्तिको प्रभावमा परेर सत्ता र शक्तितर्फ ढल्कने गरेका छन् । त्यसैले आफूमाथि पीडा भयोभन्दा पनि सहयोग नपाउने अवस्था भएकाले महिलाहरू उत्पीडनका घटना फिर्ता लिन बाध्य छन् । यो बाध्यता अन्त्यका लागि महिलालाई एक स्वतन्त्र नागरिक हुन दिनु नै पहिलो सर्त हो, जसले गर्दा ऊ आफूमाथि हिंसा हुँदा निर्धक्क बोल्न सकोस् ।"
गोविन्द केसी : व्यक्ति र विम्ब,"झन्डै दशक लामो समयसम्म सार्वजनिक वृत्तमा रहेर संघर्ष गरेका डा गोविन्द केसीको जागिरे जीवनको बिट मारिंँदैछ । यो समयमा डा केसीको कर्म र योगदानको समीक्षा गर्न पाएको भए, त्यो बडो स्वाभाविक हुन्थ्यो । तपार्इँले सकेको गर्नुभयो, त्यसका लागि धन्यवाद, अब जिम्मेवारीको टर्च हाम्रो हातमा भन्नसकेको भए, त्यसले हामीलाई निकै सन्तोष दिन्थ्यो । तर हामी बडो अस्वाभाविक र असन्तोषपूर्ण समयमा बाँचिरहेका छौं । जागिरे जीवनको समापनसँगै डा केसीको सकसपूर्ण सत्याग्रही अभियान निष्कर्षमा पुग्नुको सट्टा नयाँ चरणमा प्रवेश गर्दैछ । अनि गह्रौं हातले असामान्य माहोल सिर्जना गरेको छ, अहिलेको राज्यले । दुई चुनावबीच नागरिकसँग अनेक तहमा हुने अन्तरक्रिया र घर्षणले लोकतन्त्रलाई कमजोर हैन, जीवन्त बनाउने तथ्यलाई यसले स्वीकारेको छैन । बहुल रूपमा प्रकट हुने जायज असन्तुष्टिहरूलाई सत्तामा हुनेहरूले आफ्नो चुनावआर्जित वैध सत्तामाथिको चुनौतीका रूपमा लिने गरेका छन् । त्यसैले जसोतसो माग पूरा गरिदिएर अनशनको तनाव मत्थर गर्ने विगतको रणनीति छाडेर डा केसीको सत्याग्रहको अस्त्र नै निस्तेज पार्ने तयारीमा सरकार जुटिसकेको छ । डा केसी नेतृत्वको सुधार अभियानले जति पनि वैरी कमाएको थियो, ती सबैले अहिले एकाग्रतापूर्वक उहाँको वृद्ध शरीरमा निसाना लगाइरहेका छन् । कुख्याती कमाएका व्यवसायीहरू त्यो शरीर र त्यो अभियानलाई निस्तेज पार्न पाए कमाउनबाट वञ्चित पारिएको दसौं अर्ब हात पार्न सकिन्छ भन्नेमा विश्वस्त छन् । फरक विचार र सार्थक विमर्शबाट तर्किरहेको सरकारलाई अहिले सबैभन्दा अनावश्यक प्रतित हुने कुरा नै चुप लाग्न नमान्ने आवाज हो । निद्रा र मृत्युको दोसाँधमा रहेको प्रतित हुने प्रतिपक्षी दल भएको नेपालमा नागरिक स्तरबाट उठ्ने डा केसीका जस्ता आवाजलाई निस्तेज पार्नु सरकारको प्राथमिकता बनेको छ । त्यसैले डा केसीको आसन्न सत्याग्रहका क्रममा सतहमा उहाँका माग र ती मागका बुँदाहरूप्रति सरकारको रवैया देखा पर्नेछ । तर यो युद्धको मुख्य मोर्चा त्यहाँ रहने छैन । त्यो मोर्चामा भोलिको नेपाली समाजको आत्मा कस्तो हुने भन्ने विषयमा व्यावहारिकमात्रै नभई दार्शनिक तहको समेत द्वन्द्व हुनेछ । भोलिको नेपाली समाज कस्तो बन्ने ? त्यो समाजमा फरक मत राख्ने र राज्यका नीतिहरूको विरोध गर्ने मानिसको अवस्था के हुने ? आवधिक चुनावहरूको बीचमा नागरिकले अन्य माध्यमबाट उठाएका सरोकार र गुनासोहरू राज्यले सुन्ने कि नसुन्ने ? नागरिक र राज्य बीचको सम्बन्धलाई सामाजिक अनुबन्ध (सोसल कन्ट्रयाक्ट) ले कति निर्देशित गर्ने र भयले कति निर्देशित गर्ने ? हामीले पाइलापाइला गर्दै उत्तरको जस्तो आर्थिक रूपले खुला तर राजनीतिकवैचारिक हिसाबले बन्द समाजको दिशा लिने, दक्षिणको जस्तो विचारद्वेषी चुनावी छद्मअधिनायकवादको बाटो लिने वा सही अर्थमा लोकतान्त्रिक र बहुलतापूर्ण समाजको उदाहरण बन्ने ? डा केसीको एकसरो काँधले यति गहन प्रश्नहरूका पूर्ण उत्तर खोज्न सक्ने छैन । तर यीमध्ये धेरै प्रश्न त्यसक्रममा सतहमा आउनेछन् र तीमध्ये धेरैका आंशिक उत्तर पनि खासगरी सरकारको व्यवहारले दिनेछ । यी प्रश्नहरूमा मन्थन हुँदा सरकारसँग आफूले लिएका अडानहरूको रक्षा गर्न चित्तबुझ्दो तर्कहरू छैनन् भन्ने तथ्य विभिन्न माध्यममा चलेका विमर्शहरूले देखाउँछन् । त्यसैले होला, डा केसीको अभियान निस्तेज पार्न अहिले सत्ता संस्थापनले एउटा सुनियोजित संकथनको प्रचार गरेको छ ः आसन्न सत्याग्रह डा केसीको कसैसितको जुँगाको लडाइँ र प्रतिशोधको कडीमात्रै हो । जबकि उक्त संकथनले इंगित गरेको विषयमा यथार्थ यस्तो छ ः विश्वविद्यालय पदाधिकारी नियुक्तिमा दलीय भागबन्डा बन्द गरेर योग्यता र क्षमताका वस्तुगत आधारमा नियुक्त गर्नुपर्छ भनेर डा केसीले आवाज उठाउन थालेको ६ वर्ष बितिसक्यो । यसपल्ट त्यो मागमा थपिएको कुरा एउटै हो ः सरकारले बनाएको समितिले नै नियुक्ति प्रक्रिया सुधारका लागि सिफारिस सहितको प्रतिवेदन दिइसकेकाले त्यसको कार्यान्वयन गरियोस्, बस् । व्यक्ति जोसुकै आओस, तर प्रक्रियामा सुधार आओस् । कुनै व्यक्ति विशेषसितको टकराव वा प्रतिशोध सुधारको त्यो एजेन्डामा कतै आउँदै आउँदैन । उक्त संकथनमार्फत सत्ता संस्थापनले छोप्न खोजेको के हो भने यो सत्याग्रहको चुरोमा निजी मेडिकल कलेजहरूले गरेको १० अर्बभन्दा बढीको ठगी छ । २०७२ सालमा माथेमा प्रतिवेदनको सुझाव अनुसार सरकारले शुल्क तोक्न थालेयता मात्रै त्यो ठगी भएको हो, त्यस अघिका दुई दशकको त कुरै छाडौं । कतिसम्म लाजमर्दो भने धेरै निजी मेडिकल कलेज सञ्चालकले आफूले ठगी गरेको सार्वजनिक रूपमै स्वीकारेका छन् । मन्त्री स्तरबाट अवैध रूपमा लिइएको रकम फिर्ता गर्न दिइएका निर्देशनहरू पटकपटक उल्लंघन भएका मात्रै छैनन्, केही मेडिकल कलेज सञ्चालकले ठगी रोक्न खोजे मन्त्रीलाई पदबाटै हटाइदिने धम्की सार्वजनिक रूपमै दिएका छन् । त्यसरी धम्क्याउनेहरूलाई प्रधानमन्त्रीको धाप भएको आरोप लागेकै बेला प्रधानमन्त्रीले संसदीय समितिको विवादित निर्णय अनुसार निजी मेडिकल कलेजलाई उन्मुक्ति दिने व्यवस्था गर्न निर्देशन दिएका समाचारहरू आइरहेका छन् । जबकि त्यस्तो ठगी गर्नेहरूमध्ये केहीमाथि अदालतमा फौजदारी कसुरमा मुद्दा चलिरहेको छ । यस ठगीबारे सरकार र सत्तारुढ दलमा यस विषयमा सन्नाटा छ । यस्तो जल्दोबल्दो विषयमा सडकमा उत्रने अपेक्षा गरिएका बलिया भनिएका सबै दलका भ्रातृ संगठनहरू पक्षाघातग्रस्त देखिएका छन् । सरकारका वाचाल प्रवक्ता निशब्द छन् । विद्वान भनिएका मन्त्री र नेताहरूको मुख बन्द छ । प्रधानमन्त्रीको महँंगो सिंगापुर उपचार कतै त्यही दसौं अर्ब ठगी गर्नेहरूले गरिदिएका त हैनन् भनेर सार्वजनिक वृत्तमा यतिका प्रश्न उठ्दा सरकारले हैन भन्ने आँट गरेको छैन । दस अर्बमध्ये ठूलो रकम विना भर्पाइ सिधै कालो अर्थतन्त्रमा गएको प्रस्ट देखिँंदा देशको आर्थिक व्यवस्थाको जिम्मा पाएका अर्थमन्त्री मौन छन् । प्रधानमन्त्रीले निजी सम्पत्ति राज्यलाई दिने भनेर गरेको सस्तो प्रचारबाजी मिडियामा आएको छ । तर आउनुपर्ने चाहिंँ उनको वर्षौंको महँगो उपचार खर्च कसले व्यहोरेको छ भन्ने पारदर्शी हिसाब थियो । सरकारले झारा टार्न मेडिकल कलेजलाई अवैध शुल्क फिर्ता गर्न दिएको महिना दिनको अवधि सकिन लागिसक्यो । अहिलेसम्म हरेक विद्यार्थीसित ठगिएको रकमको लागत संकलन लगायत कुनै काम सुरु नहुनुले यस विषयमा सरकारको गम्भीरता देखाउँछ । बाँकी छोटो समयमा दसौं अर्ब रुपैयाँ फिर्ता भयो भने सरकारको साख जोगिएला, नत्र अहिलेसम्म निजी मेडिकल कलेज र सरकार बीचको नाजायज सम्बन्ध, प्रभाव र संरक्षणबारे अहिलेसम्मका आशंका यथार्थ भएको पुष्टि हुनेछ । डा केसीको अबको सत्याग्रह सुरु हुनासाथ त्यस बारेका दुई थरी संकथनको टकराव हुनेछ ः यो झगडालु डा केसीको कसैसितको प्रतिद्वन्द्विताका कारण हुनलागेको संकीर्ण अभियान हो कि ठगी भएको दसौं अर्ब फिर्ता गराएर त्यत्रो आर्थिक अपराध गर्नेहरूलाई दण्डित गर्ने न्याय र सुशासनको अभियान ? यो अभियान सरकारप्रतिको पूर्वाग्रह वा दृष्टिदोषका कारण डा केसीले सरकारमाथि साँधेको निसाना हो कि सामाजिक न्यायको एजेन्डै बिर्सिसकेको साम्यवादी भनिएको दलको सरकारलाई उसको कर्तव्य सम्झाउने अभियान हो ?अबको टकरावमा हामी आम नागरिकले खेल्ने भूमिकाले पनि नेपाली समाजको चरित्र निर्धारण गर्ने उल्लिखित द्वन्द्वलाई खास रूप दिनेछ । अकुत धन कमाएका सीमित व्यवसायी र तिनको दसौं अर्बको ठगी संरक्षण गर्न पारदर्शी रूपमा कर्तव्यच्युत भएको सरकार एकातिर अनि राज्यलाई जवाफदेही बनाएर पीडितलाई न्याय दिन खोज्ने व्यक्ति अर्कोतिर भएको लडाइँमा हामी तटस्थ बस्न मिल्छ कि मिल्दैन ? सरकारले धोका दिएकै कारण बारम्बार उही वा उस्तै मागका लागि ज्यानकै पर्वाह नगर्ने मानिसलाई केही गर्दा पनि नमान्ने झगडालु भनेर अहिले सिर्जना गर्न लागिएको संकथनलाई हामीले किनाराबाट हेर्न मिल्छ कि मिल्दैन ? स्वास्थ्यमा अत्याचारी हदसम्म व्यापार नगर, स्वास्थ्यसेवाको गुणस्तरका लागि चिकित्सा शिक्षालाई मर्यादित गर र दूरदराजसम्म गुणस्तरीय, सुलभ स्वास्थ्य सेवा पुर्याऊ भनेर संघर्ष गर्ने मानिसलाई कम्युनिष्ट विरोधीको बिल्ला भिराएर उसको आवाजै थुन्ने कोसिस हुँदा हामीले रमिते बन्न मिल्छ कि मिल्दैन ?यो लडाइँमा राज्यले चाहेजस्तै डा केसीको आवाजलाई निस्तेज पार्न सक्यो भने रातारात अवस्था नबदलिएला । तर आगामी दशकमा मेडिकल शिक्षामा मात्रै बीसौं अर्ब ठगी हुनेछ । दण्डहीनताको पराकाष्ठासँगै हालै स्थापित चिकित्सा शिक्षा ऐनका व्यवस्था निस्तेज हुनेछन् र प्रधानमन्त्रीको अध्यक्षता रहने चिकित्सा शिक्षा आयोग पंगु बनाइनेछ । चिकित्सा शिक्षा अकुत सम्पत्ति हुनेहरूको एकाधिकार हुनेछ । स्वास्थ्यसेवा झन् गुणस्तरहीन, महंँगो र काठमाडौंकेन्द्रित हुनेछ । र सबैभन्दा महत्त्वपूर्ण, भोलि पनि माइतीघर मण्डलामा प्रदर्शन निषेध गरियो भने त्यसको विरोधमा त्यहाँ गएर खडा हुने मानिस हुनेछन्, अख्तियारजस्ता संस्थामा अर्को लोकमानसिंह कार्की जन्मेमा त्यसको विरोध गर्ने मानिस पनि हुनेछन् । तर त्यो विरोधलाई राज्यको कानसम्म पुर्याएर त्यसको सुनुवाइ गर्न बाध्य पार्न आफ्नो ज्यानकै जोखिम मोल्ने मानिसहरू हुने छैनन् । भोलि नागरिकका विचार र संविधान प्रदत्त अधिकारहरूमा राज्यले डोजर चलाउँदा गुनासो गर्नेदेखि स्तम्भमा सरकारको खरो आलोचना गर्नेहरू हुनेछन् । तर ज्यान दाउमा राखेर डोजर अगाडि ठाडो शिर लिएर खडा हुने मानिसहरू हुने छैनन् । डा केसीको अबको अभियान सफल पार्नसके त्यसरी खडा हुने मानिस र त्यस्तो मानिसको विम्ब दुवै हामीसित हुनेछन् । संसारभर अधिनायकवादको उभार आएको समयमा हामीलाई त्यस्तो व्यक्ति र विम्ब दुवैको आवश्यकता छ ।"
पन्त र सायनलाई पद्मश्री,"प्रतिष्ठानले यसअघि राष्ट्रकवि माधवप्रसाद घिमिरे, अग्रज साहित्यकार मदनमणि दीक्षित, बैरागी काइला, संस्कृतविद् तथा वाङ्मय शताब्दीपुरुष सत्यमोहन जोशी, हास्य कलाकारद्वय मनदकृष्ण श्रेष्ठहरिवंश आचार्य र पाका साहित्यकार तारानाथ शर्मा लगायतका व्यक्तित्वलाई पद्मश्री साधना सम्मान दिइसहेको छ । पद्मश्री साहित्य पुरस्कारबाट भने गणेश रसिक, अमर न्यौपाने, झमक घिमिरे पुरस्कृत भइसकेका छन् ।"
पितृलाई ८४ व्यञ्जन,"बर्दिया (कास) दुना र टपरीभरि एकसेएक परिकार राखिएका छन् । सिद्रा, आलो माछा, सुंगुर, कुखुराको मासु र आलुका मात्रै अनेक परिकार छन् । ८४ व्यञ्जनजस्तै परिकार थारू समुदायमा वर्षको एक दिन पाक्छ । दसैंको नवमीको दिन गाउँभरिका महिलाले एकसेएक परिकार पकाएर एक ठाउँमा जम्मा गर्ने चलन छ । ती परिकार आफ्ना लागि भने होइन । आफ्ना दिवंगत पितृपुर्खाका लागि ८४ व्यञ्जन परिकार बनाइएका हुन् । पिट्टरवा अर्थात् नवमीका दिन साँझ नाचगान गर्दै महिला र पुरुष नदी वा खोला पुग्छन् । भएभरको परिकार र छाकी मृत्यु भइसकेका पुर्खाका नाममा चढाउँछन् । पुर्खा सम्झेपछि नाचगान गर्दै बचेखुचेको परिकार आफूले खाने चलन छ । हामी बाँचिरहेकाहरू दैनिक अनेक परिकार खान सक्छौं । तर, एक दिन मरिसकेका हाम्रा पुर्खाको सम्झनामा मिठो परिकार चढाउने चलन छ, बर्दिया ठाकुरबाबा नगरपालिका३, मिर्चैयाकी लक्षनिया चौधरीले भनिन्, पितृलाई सम्झिएर परिकार चढाए उहाँहरूको आत्माले शान्ति पाउने जनविश्वास छ । फरक संस्कृति र रहनसहनमा रमाउने पश्चिम तराईका थारू समुदायले मनाउने दसंैं फरक तरिकाको छ । अन्य समुदायले नवरात्रको पूजा गर्छन् । तर, यहाँका थारू समुदायले भने कुलदेउताको पूजा गर्छन् । अन्य समुदायले दूध र फलफूल चढाउँछन् । थारू समुदायले भने कुलदेउता र पुर्खाका नाममा छाकी दिने चलन छ । दसैंको एक दिन मात्रै बलि दिने चलन छ । घटस्थापनादेखि भने कुलदेउताको पूजा सुरु हुन्छ । अष्टमी र नवमी रातदिन पुर्खालाई सम्झिँदै पूजा हुन्छ, थारू युवा राजकुमार चौधरीले भने, थारू संस्कृति निकै वैज्ञानिक छ । वर्षको एक दिन भए पनि पुर्खाहरूलाई सम्झिने गरिन्छ ।थारू समुदाय बढीजसो खेतीपातीमा व्यस्त रहन्छ । त्यसैले पनि दसैं पर्वले उनीहरूका लागि बढी महत्त्व राख्छ । घटस्थापनाका दिनलाई स्थानिय भाषामा दिटिया भनिन्छ । छैटौं दिन (झोल झर्ना) घर सरसफाइ गर्ने, सप्तमीका दिन घर लिपपोत गर्ने चलन छ । अष्टमीका दिन ढिक्रहवा (कुलदेउतालाई ढिक्री) चढाइन्छ । ढिक्री चामलको पिठोलाई बफ्याएर बनाइएको मौलिक थारू परिकार हो । पितृलाई पुज्ने चलन आजको होइन । पुस्तौंदेखि चलेको चलनलाई हामीले पनि निरन्तरता दिई आएका छौं, उनले भनिन् ।"
उद्धारका लागि सेना खटाइयो,टोकियो जापानमा ६ दशकयताकै शक्तिशाली आँधीले जनजीवन निकै प्रभावित भएपछि उद्धारका लागि सेना परिचालन गरिएको छ । अधिकारीका अनुसार हगिबिस आँधीका कारण राजधानी टोकियोको दक्षिणी क्षेत्र निकै प्रभावित बनेको छ । आँधीका कारण हालसम्म कम्तीमा २३ को ज्यान गइसकेको छ । जापानी समाचार संस्था एनएचकेका अनुसार आँधीका कारण कम्तीमा १६ जना हराइरहेका छन् । प्रतिघण्टा २१६ किलोमिटरभन्दा बढीको वेगको आँधीका कारण जापानी टेलिभिजन एनएचकेका अनुसार कम्तीमा ९९ जना घाइते भएका अधिकारीहरूले जनाएका छन् । आँधीका कारण निकै ठूलो वर्षा भएपछि करिब ६० लाख मानिसलाई सुरक्षित स्थानमा सर्न अधिकारीले चेतावनीसमेत जारी गरेका थिए । हगिबिस आँधीका कारण टोकियोको दक्षिणी क्षेत्रमा निकै ठूलो बाढी आएको छ । विभिन्न स्थानमा जमिन भासिँदै गएको जापानी सञ्चारमाध्यमले जनाएका छन् । नगानो प्रान्तस्थित जापानको चर्चित बुलेट रेलसेवा आँधीले अवरुद्ध भएको छ । नागानोमा एउटा बुलेट ट्रेन माटोमा गाडिएको अवस्थामा आधा मात्र देखिएको दृश्य टेलिभिजनहरूले प्रसारण गरिरहेका छन् । नागानो सहरका एक अधिकारी यासुहिरो यामागुचीले गएराति ४२७ घरपरिवारका १ हजार ४ सय १७ व्यक्तिलाई घर छाड्न आदेश दिइएको बताए । आँधीले अलपत्र परेका मानिसलाई सेना तथा उद्धारकर्मीले हेलिकप्टरको सहायताले घरका छानाबाट निकालिरहेका देखिन्छन् । घरका झ्याल र बाल्कोनीबाट आँधीपीडितले उद्धारका लागि सेनालाई अनुरोध गरिरहेका देखिन्छन् । नगानोस्थित छिकुमा नदीको पानी आवासीय क्षेत्रमा पसेको र बाढीको स्थिति उत्पन्न भएको उद्धारकर्मीहरूले बताएका छन् ।आँधी प्रभावित क्षेत्रमा सरकारले करिब २७ हजार सैनिक तथा अन्य हजारौं उद्धारकर्ता राहत तथा पुनःस्थापनाका लागि खटिएका जनाएको छ । टोकियोको उत्तरतर्फ पर्ने कावागोयमा आपतकालीन उद्धारकर्ताले एक अस्पतालमा फसेका मानिसलाई उद्धार गरेका जनाइएको छ । आँधी पुनः आउन सक्ने त्रासका कारण हवाई उडानहरू रद्द गरिएका छन् भने रेलसेवा अवरुद्ध छ । टोकियोको नारिता र हानेदा विमानस्थल आइतबार अबेरदेखि सुचारु भए पनि कम्तीमा ८ सय उडान रद्द गरिएका थिए । अन्तर्राष्ट्रिय सञ्चारमाध्यमका अनुसार आँधीपछि करिब ४ लाख २५ हजार घरमा विद्युत् आपूर्ति बन्द भएको छ । आँधीका कारण टोकियोको पूर्वी क्षेत्रमा निकै ठूलो हावाहुरीले सयौं घरका छत उडाउनुका साथै सवारी साधन पल्टाइदिएको छ । आँधीका कारण रग्वी विश्वकपका कतिपय खेल रद्द गरिएका छन् । अस्थायी शिविरहरूमा आँधीपीडितको भीड देखिन्छ । अधिकारीले शिविरमा रहेका विस्थापितलाई बिस्कुट र ओढ्ने बाँडेका जनाइएको छ । अधिकारीहरूका अनुसार आइतबार आँधीको प्रभाव केही कम देखिएको छ । जापानी प्रधानमन्त्री सिन्जो अबेले आँधी प्रभावितको उद्धार तथा पुनःस्थापनाका लागि रणनीति तयार गर्न मन्त्रिपरिषद्को आपत्कालीन बैठक गरेका छन् । उनले आँधीले निकै ठूलो क्षति पुर्याएको भन्दै दुःख व्यक्त गरेका समाचार संस्था रोयटर्सले जनाएको छ । अधिकारीहरूले हगिबिस आँधी सन् १९५९ मा जापानमा आएको भेरा आँधीपछिकै शक्तिशाली हो । भेराका कारण कम्तीमा ५ हजार मानिसको ज्यान गएको थियो । जापानमा गतसाता आएको फाक्साई आँधीका कारण ३० हजारभन्दा बढी घर ध्वस्त भएका थिए ।
टर्कीको आक्रमणपछि आईएस आबद्ध सयौं भागे,"अंकाराबेरुत उत्तरपूर्वी सिरियामा टर्कीले गरेको आक्रमणपछि इस्लामिक स्टेट समूहसँग आबद्ध विदेशी तथा उनीहरूका सयौं आफन्त भागेका छन् । टर्कीले कुर्दिस फौजलाई आतंककारी समूह बताउँदै उनीहरूको बाहुल्य रहेको क्षेत्रमा गत सातादेखि हवाई तथा स्थल आक्रमण गरेको हो । अमेरिकाको समर्थन रहेको कुर्दिस फौज सिरियाली सरकार एवं इस्लामिक स्टेटविरुद्ध लडेको सिरियन डेमोक्र्याटिक फोर्स (एसडीएफ) को मुख्य हिस्सा हो । कुर्दिस फौजले सिरियाको उत्तरपूर्वी क्षेत्रमा हजारौं आईएस लडाकु तथा उनीहरूका आफन्तलाई बन्दी बनाएर राखेका छन् । टर्किस फौजले अपरेसन पिस स्प्रिङ अन्तर्गत आफूहरूले आतंककारीका आश्रयस्थल ध्वस्त पारेको बताए पनि कुर्दिस र टर्किस फौजबीचको भिडन्तपछि आईएस आबद्ध सयौं भाग्न सफल भएका बीबीसीले जनाएको छ । अनुगमन निकायले आईएस आबद्ध सयजना भागेको बताए पनि कुर्दिश फौजले कम्तीमा ८ सय जना भागेका दाबी गरेका छन् । उक्त क्षेत्रमा करिब १२ हजार आईएस सदस्य तथा उनीहरूका आफन्त कुर्दिस फौजको नियन्त्रणमा छन् । टर्कीले आक्रमण सुरु गरेयता कम्तीमा १ लाख ३० हजार मानिस विस्थापित भएको राष्ट्रसंघले जनाएको छ । टर्कीले सिरियास्थित कुर्दिस फौजका कारण आफ्नो देशमा अस्थिरता बढेको बताउँदै आएको छ । टर्कीका राष्ट्रपति रेसेप तैयप इर्दोगानले युफ्रेटिज नदीको पूर्वी क्षेत्रका कुर्द लडाकुलाई विस्थापित गरी सिरियाली शरणार्थीका लागि सुरक्षित क्षेत्र निर्माण गर्न कारबाही सुरु गरेको बताउँछन् । अमेरिकी राष्ट्रपति डोनाल्ड ट्रम्पले उत्तरी सिरियाबाट फौज फिर्ता गरेको केही दिनमै टर्कीले कुर्द बाहुल्य क्षेत्रमा हमला गरेको हो । टर्कीले उक्त क्षेत्रमा आक्रमण गर्नका लागि अमेरिकी कदमले सहज भएको ठानिएको छ ।टर्कीको आक्रमणबाट विस्थापित बालबालिकाहरू सिरियाको पश्चिमी प्रान्त हस्साकेतर्फ लागेको बीबीसीले जनाएको छ । टर्कीलाई सैन्य कारबाही रोक्न अमेरिकाले दबाब दिएको छ । आक्रमण नरोके टर्कीले गम्भीर परिणाम भोग्नुपर्ने अमेरिकी रक्षामन्त्रीले चेतावनी दिएका छन् । तर त्यसको प्रतिक्रियामा टर्कीका राष्ट्रपति रेसेप तैयप इर्दोगानले कसैको चेतावनीले आक्रमण नरोकिने बताएका छन् । आक्रमण रोक्न युरोपेली संघ, अमेरिका, बेलायत तथा फ्रान्सलगायतले आग्रह गरे पनि टर्की टसमस गरेको छैन । अमेरिकी राष्ट्रपति डोनाल्ड ट्रम्पले शुक्रबार टर्कीका पछिल्ला कदमले उब्जेका समस्या अन्त्य गर्न सैन्य हस्तक्षेप, आर्थिक प्रतिबन्ध वा टर्की र कुर्दबीच मध्यस्थता गराउने मध्ये एक निर्णय लिन विचार गरिरहेको जनाएका थिए ।बेलायतस्थित अनुगमन संस्था सिरियन अब्जर्भेटरी फर ह्युमन राइट्स का अनुसार कुर्दिस लडाकु र टर्किस फौजबीचको झडपमा कम्तीमा ३८ सर्वसाधारण तथा ८० कुर्दिस जनाको ज्यान गइसकेको छ । राष्ट्रसंघले युद्धका पक्ष र सैन्य कारबाही अन्तर्राष्ट्रिय मानवीय कानुनअनुरूप हुनुपर्ने बताएको छ । द्वन्द्वका कारण विस्थापित नागरिकलाई घर फर्कन वा सुरक्षित स्थानमा जान दिनसमेत युद्धरत पक्षसँग कार्यालयले आग्रह गरेको छ । टर्कीले आफ्ना एक सैनिकको कारबाहीका क्रममा ज्यान गएको पुष्टि गरिसकेको छ । राष्ट्रसंघीय निकायहरूले सीमाक्षेत्रका तल अब्याद तथा रस अलऐन सहरको अवस्था भयावह रहेको जनाएका छन् ।"
प्रदर्शन चर्केपछि इक्वेडरमा सेना खटाइयो,क्विटा इक्वेडरमा सरकार विरोधी प्रदर्शनका क्रममा हिंसा भड्किएपछि राष्ट्रपति लेनिन मोरेनोले राजधानीमा कर्फ्यु लगाउनुका साथै सेना परिचालनको आदेश दिएका छन् । स्थानीय सुरक्षा अधिकारीका अनुसार विरोध प्रदर्शनका क्रममा ६ जनाको मृत्यु भएको छ । अन्तर्राष्ट्रिय सञ्चारमाध्यमका अुनसार करिब २ हजारलाई गिरफ्तार गरिएको छ । प्रदर्शनकारीले एक टेलिभिजन स्टेसन र अखबारको कार्यालयमा आक्रमण गर्नुका साथै महालेखा परीक्षकको कार्यालयमा आगजनी गरेका छन् । इक्वेडरस्थित राष्ट्रसंघीय कार्यालय तथा क्याथोलिक चर्चले संयुक्त विज्ञप्ति जारी गर्दै राष्ट्रपति र आदिवासी नेताबीच वार्ता हुन लागेको जनाएका छन् । बीबीसीका अनुसार इन्धनको मूल्यमा केही सहुलियत दिन राष्ट्रपति लचिलो भएपछि वार्ता हुन लागेको हो । राष्ट्रपति मोरेनोले इन्धनमा दिँदै आइएको अनुदान कटौती गर्ने घोषणा गरेसँगै देशव्यापी प्रदर्शन सुरु भएको हो । इक्वेडरले अन्तर्राष्ट्रिय मुद्रा कोषबाट करिब ४ अर्ब २० करोड अमेरिकी डलर ऋण प्राप्त गर्न सम्झौता गरेसँगै तेलमा दिइएको अनुदान कटौती गरिएको थियो । अनुदान कटौतीपछि इन्धन मूल्य दोब्बर भएको जनाइएको छ । इक्वेडरका आदिवासीहरूको जनसंख्या करिब १ करोड ७३ लाख छ । अमेजन र एन्डिसका अवसरविहीन समुदायका हजारौं मानिस क्विटोमा विरोध प्रदर्शनमा सहभागी छन् । प्रदर्शनकारीले इन्धनमा दिँदै आइएको अनुदान जारी रहनुपर्ने माग गर्दै आएका छन् ।
सिकागोमा गोली चल्यो,सिकागो संयुक्त राज्य अमेरिकाको सिकागोको उत्तरपश्चिम क्षेत्रको एक अपार्टमेन्टमा गोली चल्दा ४ जनाको मृत्यु भएको छ । घटनामा एक घाइते भएका प्रहरीले जनाएको छ । मारिनेमध्ये ३ पुरुष र एक महिला छन् । करिब डेढ दशकदेखि अपार्टमेन्टमा बस्दै आएका ६७ वर्षीय निर्माण मजदुरले सोही अपार्टमेन्टका मानिसमाथि अन्धाधुन्ध गोली चलाएका प्रहरीको भनाइ छ ।
बुर्किनाफासोको मस्जिदमा आक्रमण,बुर्किनाफासो (एजेन्सी) अफ्रिकी मुलुक बुर्किनाफासोको उत्तरी भेगको एक मस्जिदमा अज्ञात बन्दुकधारीले गरेको आक्रमणमा कम्तीमा १५ को मृत्यु भएको छ । स्थानीय प्रहरीका अनुसार आक्रमणमा ५ घाइते छन् । बुर्किनाफासोको राजधानीबाट करिब २६९ किलोमिटर उत्तरमा रहेको गोरोमगोरोम गाउँको मस्जिदमा आक्रमण गरिएको हो । बुर्किनाफासो सरकारले भने घटनाबारे कुनै टिप्पणी गरेको छैन ।
"चीन पर्यटनमा दोस्रो, हवाईमा पहिलो","(काठमाडौं)  चिनियाँ राष्ट्रपति सी चिनफिङले डेढ महिनापछि सुरु हुन लागेको नेपाल भम्रण वर्ष २०२० लाई मद्दत गर्ने उद्देश्यले आफ्ना नागरिकलाई नेपाल घुम्न उत्प्रेरित गर्ने बताएपछि सरोकारवालाहरू उत्साहित भएका छन् । राष्ट्रपति विद्यादेवी भण्डारीले शनिबार आयोजना गरेको राजकीय रात्रिभोजमा सीले आफ्ना नागरिकलाई नेपाल घुम्न पठाउने प्रतिबद्धता जनाएपछि उनको भम्रण पर्यटन क्षेत्रका लागि झन् महत्त्वपूर्ण भएको पर्यटनमन्त्री योगेश भट्टराईले कान्तिपुरसँग बताए । भम्रण वर्ष मनाउने तयारीमा रहेका बेला उहाँले आफ्ना नागरिकलाई नेपाल घुम्न उत्प्रेरित गर्ने बताउनुले ठूलो महत्त्व राख्छ, भट्टराईले भने । सीले शीतलनिवासमा आयोजित द्विपक्षीय वार्तामा पनि यस्तै प्रतिबद्धता जनाएको उनले जानकारी दिए । उनका अनुसार चिनियाँ राष्ट्रपतिले गौतम बुद्धको जन्मथलो लुम्बिनीलाई प्रवर्द्धन गर्न प्रधानमन्त्री केपी शर्मा ओलीसँग प्रतिबद्धता जनाएका छन् । दक्षिण एसियाका अधिकांश मुलुकमा चिनियाँ पर्यटकको संख्या पहिलो स्थानमा छ । चिनियाँ राष्ट्रपति सीले आफ्नो विशेष आलेखमार्फत दक्षिण एसियामा चिनियाँ नागरिकको छनोटको पहिलो गन्तव्य नेपाल भएको बताइसकेका छन् । आगामी वर्ष चिनियाँ पर्यटकको संख्या ५ लाख पुग्ने प्रक्षेपण पर्यटनमन्त्री भट्टराईले गरेका छन् । सन् २०१८ मा नेपालमा ११ लाख ७३ हजार विदेशी आएका थिए । यीमध्ये सबैभन्दा धेरै भारतबाट २ लाख आएका थिए भने दोस्रो स्थानमा परेको चीनबाट नेपाल घुम्न आउने पर्यटकको संख्या १ लाख ५३ हजार थियो । सन् २०१७ मा पनि चीन दोस्रो स्थानमै थियो । पर्यटनमन्त्री भट्टराईले केही महिनामै नेपाल र चीनबीच हवाई सञ्जाल वृद्धि हुन गइरहेकाले चिनियाँ पर्यटकको आगमन बढ्ने विश्वास व्यक्त गरे । ट्रेकिङ एजेन्सिज अफ नेपाल (टान) का महासचिव सरिता लामाका अनुसार नेपाल आउने चिनियाँमध्ये अधिकांशले काठमाडौं, ललितपुर, भक्तपुर, पोखरा र चितवन घुम्न रुचि राख्ने गरेका छन् । चिनियाँहरू समूहमा सिटी टुर गर्न रुचाउँछन्, उनले भनिन्, पदयात्रामा उनीहरूले खासै रुचि नदेखाए पनि पुनहिलसम्म पुग्ने गरेका छन् ।नेपाल पर्वतारोहण संघका महासचिव टीकाराम गुरुङका अनुसार पछिल्ला दिन चिनियाँ नागरिकले नेपालका उच्च हिमाल आरोहणमा धेरै रुचि राख्न थालेका छन् । सगरमाथा उनीहरूको मुलुकबाट पनि चढ्न सकिन्छ तर नेपालबाट आरोहण गर्नुमा बढी आकर्षण मानिन्छ, गुरुङले भने । उनका अनुसार चिनियाँहरू सगरमाथा, ल्होत्से, नुप्से, मकालु, कञ्चनजंघा र मनास्लु आरोहणमा धेरै रुचि राख्छन् । पर्यटन विभागका अनुसार हालै सम्पन्न वसन्तकालीन हिमाल आरोहणका बेला ६० चिनियाँले सगरमाथा आरोहणको अनुमति लिएका थिए भने ५४ जनाले आरोहण गरेका थिए ।हवाईतर्फ चीनबाट सातामा कम्तीमा ६० वटा उडान हुने गरेका छन् । नागरिक उड्डयन प्राधिकरणका अनुसार नेपालमा सबैभन्दा धेरै उडान गर्नेमा चीन पहिलो स्थानमा छ । चीनका ५ वटा र हङकङको क्याथे ड्र्यागनसहित ६ वटा एयरलाइन्सले सातामा ५४ वटा उडान गर्दै आएका छन् । चीनपछि भारत दोस्रो स्थानमा छ । भारतका दुइटा एयरलाइन्सले भारतको दिल्ली, मुम्बई र कोलकाताबाट काठमाडौंमा सातामा ३६ वटा उडान गर्छन् । हाल काठमाडौंमा २५ वटा विदेशी र तीनवटा नेपाली एयरलाइन्ससहित २८ वटा कम्पनीले सेवा दिइरहेका छन् । यी एयरलाइन्सले दैनिक ४५ हाराहारी उडान गर्छन् ।चीनले साउन ११ गते बेइजिङमा दुई दिनसम्म चलेको नेपालचीन हवाई सेवा सम्झौता पुनरावलोकन बैठकमा नेपाली एयरलाइन्सलाई बेइजिङ, सांघाई, ल्हासा, ग्वाङझाउ, कुन्मिङ, छेन्दु र सिआनमा उडान भर्नुका साथै अन्य आठवटा गन्तव्य आफैं रोज्ने स्वतन्त्रता दिइसकेको छ । चाँडै नेपाल वायुसेवा निगम र हिमालय एयरलाइन्सले चीनमा उडान गर्ने घोषणा गरिसकेका छन् । पर्यटनमन्त्री भट्टराईले नेपाली वायुसेवाले उडान थालेपछि पर्यटकको संख्या बढ्ने कान्तिपुरसँग बताए ।"
१४ कम्पनीको सेयर आउँदै,"अन्य क्षेत्रका नेपाल पुनर्बिमा, इमर्जिङ नेपाल र एनआरएन इन्फ्रास्टक्चर एन्ड डेभलपमेन्ट लिमिटेडको आवेदन पनि बोर्डमा दर्ता भएको छ । मर्चेन्ट बैंकिङ क्षेत्रबाट सीआईबीएल क्यापिटलले पनि बोर्डमा आवेदन दिएको छ । पछिल्ला दिनमा दोस्रो बजारमा सूचीकृत हुने नयाँ कम्पनीमा जलविद्युत् धेरै छन् । कम्पनी थपिएसँगै बजारमा जलविद्युत् क्षेत्रको बाहुल्यता पनि बढ्दै गएको छ । हाल सेयर बजारमा ३२ वटा जलविद्युत् कम्पनी सूचीकृत छन् । यो वर्ष यस्तो संख्या बढेर ५० हाराहारीमा पुग्ने देखिन्छ । सेयर निष्कासन गरेसके पनि सूचीकृत नभएका, निष्कासन तयारीमा रहेका र निष्कासन अनुमतिका लागि आवेदन दिएका कम्पनी संख्या हेर्दा चालू वर्षभित्रै सेयर बजारमा सूचीकृत कम्पनी तीन दर्जन बढी पुग्ने जानकारहरू बताउँछन् । नेपालमा निर्माणको चरणमा धेरै जलविद्युत् कम्पनी रहेकाले पनि पछिल्ला दिनमा सेयर जारी गर्नेमध्ये धेरै जलविद्युत् कम्पनी देखिएका छन् । हाल सेयर बजारको कुल कारोबारमा जलविद्युत् समूहको हिस्सा औसत करिब ४ प्रतिशत मात्र छ । सूचीकृत कम्पनी संख्या बढेपछि एकातिर कुल कारोबारमा जलविद्युत् समूहको हिस्सा थपिने छ भने अर्कातिर लगानीकर्ताले लगानी विविधीकरण (पोर्टफोलियो म्यानेजमेन्ट) सुविधा पाउने बताइएको छ । जलविद्युत् कम्पनीले कम्तीमा १० प्रतिशत सेयर आयोजना प्रभावित स्थानीयवासीलाई दिनुपर्ने कानुनी व्यवस्था छ । स्थानीयवासीलाई सेयर बाँडफाँटपछि सर्वसाधारणका लागि सेयर निष्कासन गर्नुपर्छ ।"
ऊर्जा सचिव बैठक आजदेखि,"काठमाडौं (रासस) नेपाल र भारतका ऊर्जा सचिवस्तरीय संयुक्त निर्देशक समितिको बैठक सोमबारदेखि भारतमा हुने भएको छ । दुई दिनसम्म चल्ने बैठकमा अन्तरदेशीय प्रसारण लाइन, इनर्जी बैंकिङलगायतका विषयमा सहमति जुटाइने ऊर्जा, जलस्रोत तथा सिाचाइ मन्त्रालयका सचिव दिनेशकुमार घिमिरेले जानकारी दिए । बैठकमा नेपालले लामो समयदेखि प्रस्ताव गरेको न्यू बुटवलगोरखपुर अन्तर्देशीय प्रसारण लाइन निर्माणलगायतका विषयमा सहमति जुटाउने लक्ष्य राखेको छ । ढल्केबरमुजफ्फरपुर अन्तर्देशीय प्रसारणलाइन निर्माण भई सञ्चालनमा समेत आइसकेको सन्दर्भमा दोस्रो अन्तर्देशीय प्रसारणलाइन निर्माणको ढाँचा उक्त बैठकले तय गर्ने नेपाली अधिकारीले विश्वास राखेका छन् । समितिको अघिल्ल्लो बैठक गत माघ ९ र १० मा पोखरामा सम्पन्न भएको थियो ।बैठकमा नेपालका तर्फबाट ऊर्जा, जलस्रोत तथा सिाचाइ मन्त्रालयका सचिव घिमिरे र भारतका ऊर्जा सचिव एससी गर्गले नेतृत्व गर्ने तय भएको छ । यस्तै सहसचिवस्तरीय संयन्त्रको नेतृत्वका नेपालका तर्फबाट ऊर्जा हेर्ने सहसचिव प्रवीणराज अर्याल र भारतका सहसचिव एसकेजी रहातेले गर्ने कार्यक्रम छ ।"
किबीले आम्दानी दिन थाल्यो,"(हेटौंडा)  सुरुसुरुमा किबी खेती गर्दा गाउँकाले मात्र होइन, घरकाले पनि उनलाई गाली गर्थ्ये । तर अहिले भने सबैले उनलाई स्याबासी दिन थालेका छन् । मकवानपुरको उत्तरी क्षेत्रमा पर्ने थाहा नपा६ लीलाखेलका मनोरथ बलामीले किबी खेती गरेर यो वर्ष १० लाख रुपैयाँभन्दा बढी आम्दानी गर्न सक्ने अवस्थामा पुगेका छन् । काठमाडौंमा उनले अहिले होलसेलमा किबी प्रतिकेजी २ सय ५० रुपैयाँमा बिक्री गर्ने गरेका छन् । मनोरथले १३ वर्षअघिदेखि किबी खेती गर्न सुरु गरेका थिए । पहिलो वर्षमा १५ वटा बिरुवा रोपेर सुरु गरेको मनोरथसँग अहिले १ सय ८० वटा किबीका रुखहरू छन् । तीमध्ये २० वटा भाले जातका किबीका बोट छन् । ती सबैले उत्पादन दिन थालिसकेका छन् । सुरुसुरुमा बजारको पनि समस्या थियो, बलामीले भने, अहिले समस्या छैन, काठमाडौं लगेपछि बिक्री भइहाल्छ । स्थानीय महोत्सवहरूमा पनि बलामीले किबी बिक्रीका लागि राख्ने गरेका छन् । आकर्षक ढंगले प्याकिङ गरेर बिक्री गर्ने गरेका छन् । बलामीले काभ्रेबाट बिरुवा ल्याएर रोपेका हुन् । एउटा बिरुवाको मूल्य ३ सय रुपैयाँ परेको थियो । बलामीको करिब ७ रोपनी जमिन किबीको बोटले ढाकेको छ । किबी खेती बज्रबाराहीमा बलामीले मात्र गरेका छैनन् । करिब ६० परिवारले गरेका छन् ।विगत १४ वर्षदेखि थाहा नपा ६ बज्रबाराहीका फणिन्द्र सुवेदीले पनि किबी खेती गरेका छन् । उनीसँग चार सयवटा वटा किबीको बोट छन् । तीमध्ये २ सय वटाले उत्पादन गर्न थालेका छन् । उनले यो वर्ष करिब १२ लाख रुपैयाँको किबी बिक्री गर्ने अनुमान गरेका छन् । अव धमाधम किबी टिपेर बिक्री गर्ने अवस्थामा भइसकेको छ, कृषक फणिन्द्रले भने, गत वर्षको भन्दा यो वर्ष राम्रोसँग फलेको छ । उनले करिब ६ हजार केजी किबी उत्पादन हुने अनुमान गरेका छन् । किबी खेतीका लागि सुवेदी पनि अगुवा कृषक हुन । व्यवस्थितसँग कृषक सुवेदी र बलामीले किबी खेती गरेका छन्, थाहा नगरपालिकाका कृषि शाखा प्रमुख सञ्जय तिवारीले भने, बज्रबाराही किबी खेतीका लागि पकेट क्षेत्र जस्तो भइसकेको छ । बलामी र सुवेदीलाई मृग र मलसाप्रोबाट किबीको फल जोगाउन मुस्किल परेको छ । मृग र मलसाप्रोले किबीको फल खान रुचाउँछ । सुवेदीले २० रोपनी जग्गामा किबी खेती गरेका छन् । किबी खेतीमा प्रांगारिक मल मात्र प्रयोग गरिन्छ । रासायनिक मल र विषादी प्रयोग नगरिने सुवेदीले बताए । बलामी र सुवेदीले सुरुमा किबी खेती गर्न काभ्रे र गोदावरीबाट किबीका बिरुवा खरिद गरेर ल्याएका थिए । सुवेदीले किबीको नर्सरी आफैंले राखेका छन् । किबीको बेर्ना खरिद गर्न इलाम, संखुवासभालगायत विभिन्न स्थानबाट आउने गरेका छन् । किबीको एउटा बेर्ना तीन सय रुपैयाँमा बिक्री गर्ने गरेका छन् । मकवानपुर उद्योग वाणिज्य संघको एक गाउँ, एक उत्पादनअन्तर्गत बज्रबाराही किबी खेतीका लागि छनोट परेको थियो । थाहा नपाका करिब ६० जना कृषकले २० देखि चार सयवटा किबीको बिरुवा लगाएर उत्पादन गर्न थालेका हुन । बज्रबाराही र नामटारमा किबी खेतीका लागि उपयुक्त हावापानी भए पनि नामटास्थित अघोरका एक कृषकले मात्र किबी खेती गरेका छन् । सुरुमा यस क्षेत्रमा उत्पादन गरिएका किबीको मकवानपुर उद्योग वाणिज्य संघले बजारीकरण गर्न सहयोग गरेको थियो । थाहा नपा६ बज्रबाराहीमा यो वर्ष करिब २० टन किबी उत्पादन हुने अनुमान गरिएको छ । यहाँ उत्पादन भएका अधिकांश किबी काठमाडौंमा बिक्री हुने गर्छ । थोरै भए पनि अहिले स्थानीयबासीले पनि किबी खान थालेका छन् बलामीले भने । थाहा नपाको बज्रबाराही किबी गाउँको रूपमा परिणत हुँदै छ । ८ सय मिटरदेखि २० हजार मिटरसम्मको उचाइमा किबी खेती फस्टाउँछ । किबी खेतीका लागि मकवानपुरको उत्तरी क्षेत्र हावापानी उपयुक्त रहेको कृषि शाखा प्रमुख तिवारीले बताए । जिल्लाको उत्तरी क्षेत्र ८ हजारभन्दा बढी किबीका लागि बोट छन् । तर उत्पादन थोरैले मात्र दिने गरेका छन् उनले भने ।"
रारामा भरिभराउ,बढेनन् विदेशी पर्यटक रारा आउने आन्तरिक पर्यटकको चाप बढे पनि विदेशी पर्यटकको संख्या भने न्यून छ । वर्षमा मुस्किलले दुई सय पर्यटक मात्र रारा घुम्न आउने गरेको निकुञ्ज कार्यालयले जनाएको छ । रारामा स्तरीय होटल र अन्य पूर्वाधार नहुँदा विदेशी पर्यटकको आकर्षण कम भएको हो । फाट्टफुट्ट रारामा आउने पर्यटक चौरमा टेन्ट राखेर बस्न बाध्य छन् । रारा तालमा विदेशी नागरिकलाई डुंगा चढ्ने अनुमति छैन । निकुञ्जका संरक्षण अधिकृत भण्डारीले पूर्वाधार विकास हुन सके रारा विदेशी पर्यटकको आकर्षणको केन्द्र बन्ने बताए ।
पञ्चकोटमा बढ्दै पर्यटक,धार्मिकसभामा कालीगण्डकी डाइभर्सनको विरोधपञ्चकोटमा सञ्चालित एक धार्मिक सभामा कालीगण्डकी डाइभर्सन गर्न नदिने निर्णय भएको छ । पञ्चकोटमा आयोजित सभामा कालीगण्डकी डाइभर्सनले महत्त्वपूर्ण धार्मिक र पर्यटकीय गन्तव्यहरूको अस्तित्व लोप हुने भएकाले विरोध गर्नुपरेको अगुवाले बताए । केही समययता चर्चामा आएको कालीगण्डकी डाइभर्सनका लागि सरकराले खर्चने रकमबाट तिनाउ खोलामै ड्याम बनाएर पनि पानी संग्रह गर्न पञ्चकोट धार्मिक परिषद्का अध्यक्ष कमलनयन आचार्यले सुझाए ।
पाकेको धान नास,"ठाकुरसिंह थारूकमल पन्थी (बर्दिया), मधु शाही (बाँके) र नवीन पौडेल (नवलपरासी)"
चीन पुर्याउँदा पनि मूल्य पाएन यार्चाले,"(पूर्व रुकुम)  पुथाउत्तरगंगा गाउँपालिका१ का वीरेन्द्र बुढा मगरले झन्डै पाँच किलो बहुमूल्य जडीबुटी यार्चा बिक्रीका लागि चीन पुर्याए । पाटनमै पुगेर खरिद गरेको यार्चा बिक्रीका लागि त्यहाँ पुगेका उनले उचित मूल्य भने पाएनन् । प्रतिकिलो ४ देखि ६ लाख रुपैयाँ घाटा सहनुपरेको उनले दुःखेसो गरे । सोही ठाउँका टोपबहादुर पुन मगर पनि झन्डै एक किलो यार्चा बोकेर चीन पुगेका थिए । उनले पनि खरिद गरेको भन्दा कम मूल्यमै यार्चा बिक्री गरेर फर्किएको सुनाए । ढकाल कामी पहिलो पटक यार्चा बिक्रीका लागि चीन पुगेका थिए । उनलाई पनि पहिलो गाँसमै ढुंगा लाग्यो । पुग नपुग एक किलो यार्चा बोकेर उनी चीनको मरिम पुगेका थिए । अब कहिल्यै यार्चाको व्यापार नगर्ने सोच बनाएर उनी चीनबाट घर फर्किएका छन् । बुढा, पुन र कामी मात्रै होइन, यस वर्षको सिजनमा संकलन भएको यार्चाले उचित मूल्य नपाउँदा थुप्रै व्यापारीले ठूलो घाटा बेहोरेका छन् । पुथाउत्तरगंगा गाउँपालिका१, २ र ३ को पाटनमा सिजनमा यार्चा पाइन्छ । यस क्षेत्रको यार्चा चीनमा बिक्री हुँदै आएको थियो । काठमाडौंमा पनि चिनियाँ व्यापारीले नै किन्थे । कतिपयले हङकङसम्म पुर्याउँथे । यस पटकको यार्चाबाट अधिकांशले घाटा बेहोरेको व्यापारीहरूले बताए । यस वर्ष यार्चा बिक्री गर्नै मुस्किल भयो, बुढाले भने, अन्तिम अवस्थामा घाटामै भए पनि यार्चा बिक्री गरेर फर्कियौं । चीनको मरिममा लागेको व्यापारिक मेलामा यार्चा बिक्रीका लागि व्यापारीहरू त्यहाँ पुगेका थिए । १५ दिने उक्त मेलामा बसेर यार्चा बिक्री गरेको बुढाले बताए । यार्चा अर्को वर्षसम्म राख्न समस्या हुने भएकाले घाटामै भए पनि बिक्री गरेर फर्केको उनले सुनाए । विशेष गरी यार्चा बजारसम्म पुर्याउन ढिला भएका कारण यार्चाको मूल्य घटेको उनको जिकिर छ । २४ लाख ५० हजार रुपैयाँमा खरिद गरेको प्रतिकिलो यार्चा २० लाख रुपैयाँमा मात्रै बिक्री भएको उनले बताए । १६ लाख ५० हजारमा खरिद गरिएको यार्चा ११ लाख रुपैयाँमा बिक्री भएको थियो । १६ लाख ५० हजारमा किनेको यार्चा ग्रेडिङ गरेर ११, ६, ४, ३ र २ लाखमा बिक्री गर्ने अवस्था आएको बुढाले सुनाए । यार्चा समयमै खरिद गरिसके पनि छोडपुर्जी बन्न ढिला भएकाले यार्चा समयमै बजार पुर्याउन नसकिएको व्यापारीको भनाइ छ । जेठ अन्तिमसम्म यार्चाको मूल्य भए पनि यताको यार्चा त्यसभन्दा पछि मात्रै बजारमा पुगेको हो । पहिला राम्रै मूल्य थियो भनेर खबर पाएका थियौं, कामीले भने, ढिला गरी यार्चा बजारमा पुग्दा मूल्य नै पाइएन । उनका अनुसार यताबाट ग्रेडिङ गरेर लगिएको यार्चा चीनमा थप ग्रेडिङ गर्दा घाटा भएको हो । बिक्री नै नहुनुभन्दा सर्त स्विकारेर यार्चा बिक्री गरी फर्किएको कामीले बताए । मैकोटबाट चीनको मरिम पुगेर यार्चा बिक्री गरेर फर्किन २८ दिन लागेको थियो । व्यापारीहरू घोडा लिएर उपल्लो डोल्पा हुँदै चीनको मरिम पुगेका थिए । मरिममा चीनले नेपालीलाई लक्षित गरी छुङरा अर्थात् व्यापारिक मेला लगाउने गर्छ ।"
तिब्बतको रिउस्थित व्यापार केन्द्र खुल्दै,"(ताप्लेजुङ)  तिब्बतको रिउस्थित घुम्तीमा बनाइएको व्यापारिक केन्द्रको असोज २९ गते उद्घाटन हुने भएको छ । यसका लागि तिब्बतसँग सिमाना जोडिएका ताप्लेजुङ र संखुवासभाका जनप्रतिनिधि तथा प्रशासन प्रमुखलाई बोलाइएको छ । समन्वयको जिम्मेवारी भने तिब्बतसँगको सीमावर्ती नेपालका स्थानीय तहलाई दिइएको छ । ताप्लेजुङको ओलाङचुङगोला र संखुवासभाको किमाथांका नाकालाई लक्ष्य गरी तिब्बतले व्यापारिक केन्द्र बनाएको हो । दुवै नाकालाई पायक पर्ने घुम्ती भन्ने स्थानमा बनाइएको केन्द्रको नेपालका दुवै जिल्लाका उद्योगी, व्यापारी, सीमावर्ती क्षेत्रका जनप्रतिनिधि लगायतलाई यसअघि नै भ्रमण गराइसकेको छ । तिब्बतले त्यहाँ बसेर व्यापार गर्न पनि नेपालीलाई प्रस्ताव गरेको छ ।तिब्बतसँग जोडिएको फक्ताङलुङ गाउँपालिकाका अध्यक्ष सरोज एभेङका अनुसार जिल्ला समन्वय समितिका प्रमुख, प्रमुख जिल्ला अधिकारी, नेपाल प्रहरी र सशस्त्र प्रहरी जिल्ला प्रमुखलाई उद्घाटनमा निम्त्याइएको छ ।सीमावर्ती ताप्लेजुङको ओलाङचुङगोला र संखुवासभाको किमाथांकाका नेपाली व्यापारी भने तिब्बत पुगिसकेका छन् । उनीहरू नेपालको व्यापारका लागि आवश्यक सामग्री लिएर गएको ओलाङचुङगोला निवासी फक्ताङलुङ गाउँपालिकाका प्रवक्ता छेतेन वालुङले बताए । ओलाङचुङगोलाका व्यवसायीलाई लिन तिब्बतले सानो गाडी (ट्याक्सी) गोलासम्मै पठाएको थियो । नेपालको गलैंचा, छुर्पी, घिउ लगायतका वस्तु लिएर गएको तेञ्जिङ वालुङले बताए । प्रवक्ता वालुङका अनुसार यत्ति नै भनेर तोकिएको छैन तर इच्छुक नेपालीका लागि आवासीय सुविधा सहितको व्यापारिक भवन उपलब्ध गराइने छ । यहाँ करिब दुई सय घर निर्माण गरिएको छ । नेपालसँगको व्यापारकै लागि केन्द्र बनाइएको त्यहाँका जनसरकार प्रमुखले बताएको वाणिज्य संघ ताप्लेजुङका द्वितीय उपाध्यक्ष दावा शेर्पाले बताए ।एक महिनाअघि तिब्बतकै निमन्त्रणामा गएर फर्किएका दावाले भने, त्यहाँका सरकार प्रमुखले नेपालबाट आएर यहीं बसेर व्यापार गर्नेका लागि तीन वर्षसम्म भाडा नलिने र खानेबस्ने व्यवस्थासम्मको प्रस्ताव गरेका छन् । उनका अनुसार पहिलो चरणमा एक जिल्लाका लागि दुईदुईवटा भवन दिने र त्यसलाई थप गर्न सकिने तिब्बती अधिकारीले बताएका थिए । निर्माणाधीन व्यापारिक केन्द्रमा पुग्न टिप्ताला भन्ज्याङ र किमाथांकाबाट समान ३५ किलोमिटर छ । नेपाल र चीनको ताप्लेजुङतर्फको सिमाना टिप्ताला भन्ज्याङ र संखुवासभा र चीनको सिमाना किमाथांका हो । चीनले नेपालसँगका यी दुवै नाकासम्म सडक विस्तार गरिसकेको छ । टिप्ताला भन्ज्याङबाट ओलाङचुङगोला बस्तीसम्म २४ किलोमिटर सडक पनि बिस्तार भएको छ भने किमाथांकाबाट संखुवासभातर्फ पनि १३ किलोमिटर सडक खनिएको छ । दुवै जिल्लाको सदरमुकामसँग भने सडक जोडिन बाँकी छ । टिप्ताला भन्ज्याङवाट ताप्लेजुङ सदरमुकाम फुङलिङसँग जोडिन २१ किलोमिटर ट्र्याक खोल्न बाँकी छ । संखुवासभाको किमाथांकाबाट सदरमुकाम खाँदबारी जोडिन १४ किलोमिटर बाँकी छ । यी दुवै जिल्लाको सीमावर्ती क्षेत्रका बासिन्दाले यसअघि रिउ बजारमा कारोबार गर्दै आएका थिए । चौंरी, याकलाई बोकाएर र मान्छेले बोकेर सामान आयात तथा निर्यात हुँदै आएको छ । चीनले नेपालका पूर्वका दुवै नाकालाई लक्षित गरेर व्यापारिक केन्द्र बनाएको हो ।"
यूएईसँगको श्रम समझदारी कार्यान्वयन भएन,"(काठमाडौं)  कामदार भर्ना प्रक्रिया टुंगो नलाग्दा यूएईसँगको श्रम समझदारी कार्यान्वयनमा आउन सकेको छैन । कामदार भर्ना प्रक्रियालाई पारदर्शी बनाउने तथा कार्यस्थलमा विदेशीसरह समान हैसियत र सुविधा पाउने गरी चार महिनाअघि नेपाल र यूएईबीच श्रम समझदारीपत्रमा हस्ताक्षर भएको थियो ।समझदारीपछि नेपाल र यूएईको संयुक्त कार्यदलको बैठक बसेर कामदार भर्ना प्रक्रिया टुंगो लगाउने सहमति भएको थियो । समझदारी कार्यान्वयनमा ल्याउन कामदार भर्ना प्रक्रियासँग सम्बन्धित प्रोसेस म्यापिङ तय गर्न बाँकी छ, श्रम, रोजगार तथा सामाजिक सुरक्षा मन्त्रालयका सहसचिव रामप्रसाद घिमिरेले भने, अरू कुनै कारण छैन ।यूएईले विगतमा अभ्यास गरिएको प्रक्रियामा केही कमीकमजोरी रहेको भन्दै नयाँ समझदारीअनुसार त्यसमा परिमार्जन गर्न चाहेको छ । यो कुरा संयुक्त कार्यदलको बैठकले टुंगो लगाउनेछ, उनले भने । श्रम, रोजगार तथा सामाजिक सुरक्षा मन्त्रालयले संयुक्त कार्यदल बैठकको मिति तय गर्न यूएईसमक्ष प्रस्ताव राखेको छ । हामीले प्राविधिक समिति बैठकको मिति छिटो तय गर्न यूएईलाई प्रस्ताव पठाइसकेका छौं, मन्त्रालयका सहसचिव उमेश ढुंगानाले भने, हाम्रो प्रस्तावअनुसार मिति तय भएमा यसको कार्यान्वयन गर्ने विषय अगाडि बढिहाल्छ ।मन्त्रालयका अनुसार सन् २००७ मा गरिएको श्रम समझदारीलाई प्रतिस्थापित गरी नयाँ समझदारीमा हस्ताक्षर गरिएको थियो । जसअनुसार कामदारको भर्ना प्रक्रियामा लाग्ने लागत र सेवा शुल्क रोजगारदाताले बेहोर्ने स्पष्ट उल्लेख छ । यूएईमा भिसाको बेचबिखन गर्न कानुनी रूपमा वर्जित भए पनि नेपालका म्यानपावर र यूएईका म्यानपावरबीच किनबेच हुन्छ । म्यानपावरले भिसा किनेर ल्याउने भएकाले कामदारको लागत शुल्क महँगो पर्ने गरेको छ । यूएई जान कामदारले एक लाख रुपैयाँ बुझाउने गरेका छन् । सुरक्षा गार्डमा जाने कामदारले ३ लाख रुपैयाँसम्म बुझाउँछन् । यसअघिको श्रम समझदारीमा कामदारको भर्ना शुल्क रोजगारदाताले व्यहोर्ने र भर्ना प्रक्रियालाई पारदर्शी बनाउने विषयलाई सम्बोधन गरिएको थिएन । बिमासम्बन्धी व्यवस्था, रोजगारीको सुरक्षा, पारिश्रमिकसुविधा भुक्तानीको सुनिश्चितताजस्ता विषयमा समझदारी मौन थियो । मुद्दा चलुन्जेल कामदारलाई गन्तव्य मुलुकमै रहन पाउने आवासको अनुमति, काम गर्ने स्वतन्त्रता, भिसा र निःशुल्क कानुनी सहायताका पक्षलाई पनि सम्बोधन गरिएको थिएन । नयाँ समझदारीमा करारपत्रलाई अंग बनाइएको छ । करारपत्र सकिएपछि रोजगारदाता परिवर्तन गर्न पाइने व्यवस्था छ । व्यक्तिगत कारणबाटै फर्किनुपरेमा कामदार आफैंले टिकट खर्च जुटाउनुपर्छ ।"
एउटै नदीमा दुई ठेक्का,"स्काभेटर नियन्त्रणमामहाकाली नदीमा मापदण्डविपरीत उत्खनन्मा प्रयोग गरिएका तीन एक्स्काभेटर र टिप्पर प्रहरीले नियन्त्रणमा लिएको छ । भीमदत्त नगरपालिका१३, झोलुंगे पुल नजिकै शनिबार निर्माण सामग्री उत्खनन गरिरहेको अवस्थामा तिनका चालकसमेत पक्राउ परेका हुन् । स्काभेटर चालक प्रहरी नियन्त्रणमै भए पनि टिप्पर चालकलाई पुनः मापदण्डविपरीत उत्खनन नगर्ने सर्तमा छाडिएको जिल्ला प्रहरी कार्यालयका एसपी दिनेश आचार्यले बताए । स्काभेटरलाई चालकसहित जिल्ला समन्वय समितिमा बुझाइने उनले जानकारी दिए । नगरपालिकाले महाकालीमा उत्खनन् ठेक्का दिएको छ । नदीमा डोजर तथा स्काभेटर लैजान प्रतिबन्ध रहे पनि ठेकेदारले अन्धाधुन्ध प्रयोग गर्दै आएका छन् । निर्माण सामग्री उत्खनन्का लागि नदी किनारका भीमदत्त र महाकाली नगरपालिकाले निर्देशिका तयार गरेका छन् । वातावरणीय प्रभाव मूल्यांकन गरी ठेक्का दिएका छन् । तर उत्खनन्मा न निर्देशिका पालना भएको छ न त वातावरणीय मूल्यांकन ।"
गोली हानेर युवकको हत्या,रौतहट (कास) इशनाथ नगरपालिकामा आइतबार साँझ एक युवकको गोली हानी हत्या भएको छ । राति अबेरसम्म मृतकको सनाखत हुन सकेको छैन । इशनाथ नगरपालिका६ घिउराबाट जयनगरतर्फ जाने बाटोस्थित क्रान्ति प्रावि नजिकै एक युवकमाथि गोली प्रहार भएको जिल्ला प्रहरीका डीएसपी नवीन कार्कीले बताए । भारतीय नम्बरको मोटरसाइकलको बीचमा राखी ल्याएर युवकलाई गोली प्रहार गरी हतियारधारी भारततर्फ फर्किएको प्रहरीले अनुमान गरेको छ । मृतक युवक भारतकै नागरिक रहेको प्रहरीको आशंका छ । प्रहरीका अनुसार मृतक अन्दाजी २५ वर्षका छन् । उनको साथबाट पहिचान खुल्ने कुनै वस्तु फेला परेको छैन । प्रहरीका अनुसार हत्यामा प्रयोग भएको गोलीको खोका अत्याधुनिक हतियारको छ । घटनाबारे थप अनुसन्धान भइरहेको जिल्ला प्रहरी कार्यालयले जनाएको छ ।
एनआरएनए मैत्रीपूर्ण गल्फ,"काठमाडौं (कास) गैरआवासीय नेपाली संघ (एनआरएनए) स्पोर्ट्स कमिटीले आइतबार मैत्रीपूर्ण गल्फ प्रतियोगिता आयोजना गरेको छ । एनआरएनए र नेपाली टिम छुट्याएर गरिएको प्रतिस्पर्धामा नेपाली टोलीबाट अवकासप्राप्त मेजर दमन घले र एनआरएनए टोलीबाट लव गुरुङ (हङकङ) ले उपाधि जितेका छन् । गोकर्ण गल्फ कोर्समा भएको प्रतिस्पर्धामा नेपाली टोलीका बीबी श्रेष्ठ दोस्रो र मेजर रामबहादुर गुरुङ तेस्रो भए । लङ्गेस्ट ड्राइभमा प्रभाकर अधिकारी, सर्वाधिक बर्डिजमा आरएम शेरचन र क्लोजेस्ट टू पिनको पुरस्कार महेन्द्र मैनालीले पाए । एनआरएनए टोलीबाट डम्बर घले (बेलायत) दोस्रो तथा नारायण गुरुङ (अमेरिका) ले तेस्रो स्थानमा चित्त बुझाए । लङ्गेस्ट ड्राइभ ललित सुब्बा (हङकङ), सर्वाधिक बर्डिजमा प्रितम श्रेष्ठ (हङकङ) र क्लोजेस्ट टू पिनमा श्याम तामाङ (बहराइन) पुरस्कृत भए । एनआरएनको नवौं सम्मेलनका लागि काठमाडौं आइपुगेका विभिन्न देशमा रहेका नेपाली र काठमाडौंमा रहेका एमेच्योर गल्फ खेलाडीको प्रतियोगितामा सहभागी रहेको थियो । एनआरएनए टोलीका विजेतालाई संघको नवौं सम्मेलन उद्घाटनका दिन पुरस्कृत गरिनेछ । एनआरएनएको हरेक सम्मेलनको पूर्वसन्ध्यामा आयोजना हुँदै आएको यस मैत्रीपूर्ण प्रतियोगिताको यो छैटौं संस्करण हो । एनआरएनएको टोलीमा पूर्व अध्यक्षद्वय शेष घले र जीवा लामिछाने, ओलम्पिक तेक्वान्दोमा पदक जित्ने एकमात्र खेलाडी विधान लामा, एनआरएनएका पूर्व कोषाध्यक्ष प्रितम श्रेष्ठलगायत १६ गल्फरको सहभागिता थियो । नेपाली टोलीमा दमन घलेको संयोजकत्वमा पूर्व प्रधानसेनापति प्यारजंग थापालगायतको सहभागिता थियो ।"
इटाली यसपल्ट सुरुमै छनोट,"पेरिस इटालीले शनिबार युरो २०२० को छनोट यात्रा निश्चित गरेको छ । उसले आफ्नो समूह जे मा शतप्रतिशत जित कायम राख्दै ग्रिसलाई २० ले हरायो । छनोटमा इटालीको यो लगातार सातौं जित हो । चेल्सीका मिडफिल्डर जोर्गिन्होले पेनाल्टीबाट ६३ औं मिनेटमा पहिलो गोल गरे । त्यसयता युभेन्ट्सका फरवार्ड फेडेरिको बर्नाडेस्कीले ७८ औं मिनेटमा दोस्रो गोल थपे । छनोटका तीन खेल अगाडि नै २१ अंकसहित रोबर्टो मानचिनीको टिम छनोट भएको हो । चारपल्टको विश्व च्याम्पियन इटाली सन् २०१८ को विश्वकपमा छनोट हुन असफल रहेको थियो । यसपल्टको युरो १२ देशले आयोजना गर्दै छ । त्यसमध्ये एउटा देश इटाली पनि हो । प्रतियोगिताको सुरुआत १२ जुनमा रोममा हुने खेलबाट हुनेछ । पछिल्लो युरोमा पनि छनोट हुन असफल इटालियन फुटबलका लागि त्यो समय सर्वाधिक खराब मानिएको थियो । अब भने इटाली फेरि विश्व फुटबलको मूलधारमा फर्केको छ ।इटालीले सन् १९६८ मा युरो जितेको थियो । हामीले प्राप्त गरेको यो सफलताले पूरा इटालीको फुटबललाई नै ठूलो राहत दिएको छ । त्यसैले हामी निकै खुसी छौं, खेलपनि प्रशिक्षक रोबर्टो मान्चिनीले प्रतिक्रिया दिए । यसै समूहको अर्को खेलमा बोस्निया हर्जगोभिनाले फिनल्यान्डलाई ४१ ले हरायो । यसअघि जोसु किङले ९४ औं मिनेटमा पेनाल्टीबाट गोल गरेपछि नर्वेले तीनपल्टको च्याम्पियन स्पेनलाई नाटकीय रूपमा ११ को बराबरीमा रोकेको छ । यो नतिजापछि स्पेनले यूरो छनोट निश्चित गर्न अझै कुर्नुपर्नेछ । स्पेन विजयी रहेर अरू नतिजा आफूअनुकूल आएको भए रोबर्ट मोरेनको टिम अर्को वर्ष हुने प्रतियोगिताका लागि छनोट हुने निश्चित थियो ।छनोटको समूह एफ को अर्को खेलमा रोमानियाले फारो आयरल्यान्डलाई ३० ले हरायो । यस्तै स्विडेनले माल्टामाथि सजिलो ४० को जित निकाल्यो । अब स्पेनले आफ्नो छनोट यात्रा निश्चित गर्न मंगलबार हुने खेलमा स्विडेनलाई हराउनु पर्नेछ । छनोटको तीन चरणको खेल बाँकी रहेको स्थितिमा स्पेन समूहको शीर्षस्थानमा छ । खेलको अन्त्यतिर ३ अंक गुमाउन निकै पीडादायी हुन्छ, स्पेनी कप्तान सर्जियो रामोसले भने । यो खेलसँगै उनी स्पेनका लागि सर्वाधिक अन्तर्राष्ट्रिय खेल खेल्ने खेलाडी पनि भएका छन् । उनले आफ्नो देशका लागि १ सय ६८ औं क्याप जित्ने क्रममा यसअघि स्पेनका लागि सर्वाधिक खेल खेलेको कीर्तिमान आफ्नो नाममा राखेका गोलरक्षक इकर कासियासलाई उछिने । रामोस गोलरक्षकबाहेक आफ्नो देशका लागि सर्वाधिक खेल खेल्ने युरोपकै शीर्ष खेलाडी पनि बनेका छन् । ओस्लोमा भएको खेलमा स्पनेले सौल निगुइजको गोलले ४७ औं मिनेटमा अग्रता लिएको थियो । तर त्यो अग्रता अन्तिम समयमा आएर टुंगिएको हो । छनोटको समूह डी मा जर्जिया र आयरल्यान्डले गोलरहित बराबरी खेले भने डेनमार्कले स्विट्जरल्यान्डलाई १० ले हरायो । त्यसमा युसुफ पोल्सनले निर्णायक गोल गरे ।"
दुर्गालाई स्वर्ण,काठमाडौं (कास) नेपाली धावक दुर्गा बुढाले भारतको ५९ औं राष्ट्रिय खुला एथलेटिक्स च्याम्पियनसिपअन्तर्गत ३ हजार मिटर स्टिपलचेसमा स्वर्ण पदक जितेका छन् । भारतीय सेनाको प्रतिनिधित्व गर्दै प्रतियोगितामा सहभागिता जनाएका उनले ८ मिनेट ४४९६ सेकेन्डमा दूरी पार गर्दै स्वर्ण जितेका हुन् । जुम्लामा जन्मिएका २९ वर्षीय धावक दुर्गाले राँचीस्थित बिर्सा मुन्डा एथलेटिक्स रंगशालामा आइतबार साँझ सम्पन्न स्पर्धामा सुरुदेखि नै अग्रता कायम गरेका थिए । स्वर्ण पदक जित्ने क्रममा उनले निकटतम प्रतिस्पर्धी आफ्नै विभागका शंकरलाल स्वामीलाई करिब १० सेकेन्डले पछि पारे । शंकरले ८ मिनेट ५४०३ सेकेन्डमा दूरी पूरा गरी रजत जिते । कांस्य विजेता हरियाणाका बाल किसनले ९ मिनेट ०३२२ सेकेन्डमा दूरी पार गरे । वैशाखमा प्रदेश ५ मा सम्पन्न आठौं राष्ट्रिय खेलकुदमा जुम्लाबाट खेलेका दुर्गाले १० हजार मिटरमा स्वर्ण जितेका थिए भने ५ हजार र म्याराथनमा रजत पदक जितेका थिए । दुर्गा यसै वर्षको जेठ महिनामा सम्पन्न नवौं कान्तिपुर हाफ म्याराथनमा दोस्रो भएका थिए ।
नेपाल जितविहीन,"(काठमाडौं)  साफ यू१५ महिला फुटबल प्रतियोगितामा नेपाल जितविहीन हुँदै घर फर्किने भएको छ । लिग चरणमा यसअघिका दुवै खेलमा पराजित हुँदै प्रतियोगिताबाट बाहिरिइसकेको नेपाली टिम आइतबार घरेलु टोली भुटानसँग ११ गोलको बराबरीमा रोकिएको थियो । साबिक विजेता भारत, पहिलो संस्करणको विजेता बंगलादेशसहित ४ टोलीसम्मिलित प्रतियोगितामा नेपाल तेस्रो भएको छ । राउन्ड रोबिन लिग प्रणालीमा खेलाइएको खेलमा जितविहीन रहँदै ११ अंक जोडे पनि नेपालले गोलअन्तरमा भुटानलाई पछि पारेको हो । सन् २०१७ को पहिलो संस्करणमा पनि चार टिमको सहभागिता थियो । त्यतिबेला पनि नेपालले जित निकाल्न सकेको थिएन । तर गत संस्करणमा भने समूह बी को उपविजेता बन्दै नेपाल सेमिफाइनल पुग्दा भारतसँग पराजित भएको थियो । यसपल्ट नेपालको प्रदर्शन खस्किएको थियो । यसअघि पहिलो खेलमा भारतसँग ४१ ले पराजित भएको नेपाली टोली दोस्रो खेलमा बंगलादेशसँग २१ ले स्तब्ध भयो । आइतबार चाङलीमिन्थाङ रंगशालामा पहिलो हाफ गोलरहित बराबरी खेलेको नेपालले दोस्रो हाफको सुरुमै अग्रता बनाएको थियो । ५० औं मिनेटमा निकिता थोकरले गोल गरेकी थिइन् । नेपालको अग्रता धेरैबेर टिकेन । ६७ औं मिनेटमा भुटानकी देकी इहाजोमले बराबरी गोल फर्काइन् । त्यसयता दुवै टिमले गोल गर्न सकेन ।प्रतियोगिताको उपाधिका लागि भारत र बंगलादेश मंगलबार भिड्नेछन् । लिग चरणको अन्तिम खेलमा यी दुई टोलीले ११ गोलको बराबरी खेले । गोलअन्तरका आधारमा भारत शीर्ष र बंगलादेश दोस्रो स्थानमा रहँदै फाइनलमा पुगेका हुन् ।"
ज्ञानोदय र पाल्पाली विजयी,(रूपन्देही)  सर्वोत्तम सिमेन्ट तेस्रो तिलोत्तमा प्रिमियर लिग क्रिकेटमा आइतबार रेन्बो ज्ञानोदय गोल्डेन्स र पाल्पाली लिजेन्ड्स विजयी भएका छन् । ज्ञानोदयले तिनाउ टाइटन्सलाई २९ रनले पराजित गरेको हो । ज्ञानोदयले २० ओभरमा ८ विकेट गुमाएर १ सय ५४ रन बनायो । तिनाउ टाइटन्सले पूरा २० ओभर खेले पनि १ सय २५ रनमात्र बनाउन सक्यो । ज्ञानोदयको जितमा सुनील धमलाले अलराउन्ड प्रदर्शन गरेका छन् । उनले ३ विकेट लिनुका साथै २५ रन जोडेका थिए । सुनील नै खेलको म्यान अफ द म्याच भए । सुनीलसँगै ज्ञानोदयका लागि शंकर रानाले अर्धशतक बनाएका थिए । उनले ५५ रनको योगदान गरे । तिनाउका लागि अर्जुन गिरीले ४४ रन जोडे भने अन्य खेलाडीको प्रदर्शन सन्तोषजनक रहेन । ज्ञानोदयबाट जितेन्द्र साहनी र कमल ओलीले ११ विकेट लिएका थिए । ज्ञानोदयका अर्धशतक बनाएका शंकर राना मोस्ट भ्यालुएबल प्लेयर भए ।पाल्पाली लिजेन्ड्सले लगातार दोस्रो खेल जित्ने क्रममा सियारी राइनोजलाई ५ विकेटले पन्छायो । पाल्पालीले टस जितेर फिल्डिङ रोजेपछि ब्याटिङ गरेको सियारीले २० ओभरमा ५ विकेट गुमाई १ सय ६८ रन बनायो । पूर्व राष्ट्रिय खेलाडी लालबहादुर अधिकारीले ३९ बलमा ७ चौका र १ छक्का प्रहार गर्दै ५७ रन जोडेका थिए । उनी १९५ ओभरमा आउट भए । अन्तिम ओभरको अन्तिम बल सामना गरेका नितेश थापा रनआउट भएका थिए । पाल्पालीका सुदेश गोदारले ३ र विक्रम सोबले २ विकेट लिए ।प्रशिक्षक शक्ति गौचनको प्रशिक्षण तथा अनुभवी अन्तर्राष्ट्रिय खेलाडी विनोद भण्डारीसम्मिलित पाल्पाली टिमले ५ विकेट गुमाई १८३ ओभरमा १ सय ६९ रनको लक्ष्य भेट्टाएको थियो । राजेन्द्रमान शाक्यले ३० बलमा ५ छक्का र ४ चौका मदतमा ५६ रन जोडेका थिए । तुलबहादुर थापाले १५ बलमा ५ छक्कासहित ३५ रनको इनिङ्स खेले । राजेन्द्रमान म्यान अफ द म्याच घोषित भए । तुलबहादुर थापा मोस्ट भ्यालुएबल प्लेयर बने ।
ऋचाको स्मृतिमा क्रिकेट सुरु,अस्ट्रेलिया (कास) मेलबर्नमा ऋचा श्रेष्ठको स्मृतिमा भिक्टोरिया राज्यस्तरीय क्रिकेट प्रतियोगिता आइतबार सुरु भएको छ । सन् २०१४ मा अस्ट्रेलिया आएकी ऋचाको जुलाईमा क्यान्सर रोगको उपचारका क्रममा मृत्यु भएको थियो । नेपालको क्रिकेट क्षेत्रमा सक्रिय रहेको परिवारसँग सम्बन्धित रहेकी उनको स्मृतिमा राज्यस्तरीय क्रिकेट आयोजना गरिएको आयोजक सगरमाथा क्रिकेट क्लबले जनाएको छ । ऋचाका बुवा नरेशकुमार श्रेष्ठ नेपाल क्रिकेट संघ (क्यान) पूर्व उपाध्यक्ष हुन् । उनका दाजु युनिल श्रेष्ठ र भाइ मन्जित श्रेष्ठ नेपालका पूर्व राष्ट्रिय खेलाडी हुन् । अहिले अस्ट्रेलियामै रहेका नरेशकुमारले ऋचाले कलिलै उमेरमा संसार छोडेर गए पनि क्रिकेटसँग धेरै लगाव रहेकाले उनको स्मृतिमा प्रतियोगिता आयोजना गरिएको बताए । आयोजक संस्थाका पूर्व अध्यक्ष विवेक श्रेष्ठका अनुसार प्रतियोगितामा भिक्टोरियामा राज्यमा रहेका विभिन्न ८ नेपाली क्रिकेट टोलीले सहभागिता रहेको छ । लिग चरणमा २० ओभरको खेल हुने स्पर्धा हरेक आइतबार गरी ६ सातासम्म चल्ने उनले बताए । आइतबार एसीसी ब्रिलियन्टले द हिमालयन र नारे किंग्सले आरआरसीलाई हराए । एससीसी ए ले गोर्खाली क्रिकेट क्लब तथा आरआरसी ए ले एक्सपर्टविरुद्ध जित पाएका थिए ।
विदेशमा खेल्ने सपना अधुरै,"(जुम्ला)  गुठीचौर गाउँपालिका३ का १४ वर्षे ईश्वर बुढा अन्तर्राष्ट्रिय तेक्वान्दो प्रतियोगितामा भाग लिन कात्तिक १ मा थाइल्याण्ड जाने अन्तिम तयारीमा थिए । उनले त्यसका लागि आवश्यक अभ्याससमेत गरिरहेकै थिए । तर प्रशिक्षण लिएर घर फर्कने क्रममा भालुले आक्रमण परेपछि उनको थाइल्यान्ड जाने सपना अधुरै बनेको छ । दसैं विदामा पनि तेक्वान्दोको प्रशिक्षण लिइरहेका ईश्वर घर फर्कने क्रममा भालुको आक्रमणमा परेका हुन् । भालुको आक्रमणबाट उनको बायाँ हात ५ ठाउँमा भाँचिएको छ । प्रशिक्षण लिएर दसैं मनाउन घर जाने क्रममा भालुले लखेट्यो, उनले भने, जति कोसिस गरे पनि बच्न सकिएन । अन्तर्राष्ट्रिय प्रतियोगिता खेल्ने सपना तुहिएको छ । उनीमाथि आक्रमण भएपछि गुठीचौर गाउँपालिकाको झारज्वाला गाउँमा भालुको त्रास फैलिएको छ । उनीसँगै स्थानीय ५ जना भालुको आक्रमणबाट घाइते भएका छन् । विभिन्न प्रतियोगितामा स्वर्ण पदक हात पारेपछि पहिलोपल्ट अन्तर्राष्ट्रिय प्रतियोगितामा भाग लिन जाने अवसर पाएका थिए उनले । थाइल्यान्ड जानका लागि सबै तयारी पूरा भइसकेको थियो, उनले भने, दसैं मनाएर कात्तिक १ गते घरबाट हिँड्ने सुरसारमा थिएँ, आक्रमणपछि सबै सपना चकनाचूर भयो । सल्यान, काठमाडौ र सुर्खेतमा आयोजना गरिएको प्रतियोगितामा पदक जितेपछि ईश्वरको थाइल्यान्ड जाने ढोका खुलेको हो । उनका अनुसार कात्तिक ६ देखि थाइल्यान्डमा नवौं अन्तर्राष्ट्रिय तेक्वान्दो प्रतियोगिता२०१९ हुँदै छ । उनी ३४ केजी तौललाई छनोट भएका थिए । पहिलो अन्तर्राष्ट्रिय प्रतियोगितामा सहभागी भएर पदक जित्छु भन्ने धोको थियो, उनले भने, त्यसका लागि प्रशिक्षण र अभ्यास पनि नियमित गरेको थिएँ । तर, मेरा लागि त्यो प्रतियोगिता पहिलो गाँसमै ढुंगा बन्यो । नेपालबाट उनीसहित ५ खेलाडी थाइल्यान्ड जाने तय थियो ।"
८ वर्षपछि जोर्डनसँग भेट्दै,"बलियो प्रतिद्वन्द्वीफिफा वरीयतामा ६३ स्थानमाथिको प्रतिद्वन्द्वीसँग हुने खेलबारे किरणले भने, जोर्डन बलियो टिम हो । यो छनोटका सबै टिम हामीभन्दा बलिया हुन् । अस्ट्रेलियाविरुद्ध राम्रै भयो । गल्तीहरू सुधार गर्दै जाने हो । खेलमा सबैले जित्नका लागि खेल्छन्, हामी पनि जित्नकै लागि खेल्नेछौं ।वरीयतामा ११७ स्थानमाथिको अस्ट्रेलियाविरुद्ध ५० को हारबारे किरणले भने, इंग्लिस प्रिमियर लिग, जर्मन बुन्डेसलिगाका खेलाडीहरू रहेको टिमविरुद्ध हाम्रो पहिलो अनुभव हो । त्यसैले अस्ट्रेलियाविरुद्ध यत्तिको संघर्ष गर्नु राम्रै हो । मैले अझै राम्रो गरेको भए नतिजा अझै राम्रो आउन सक्थ्यो भन्ने लागिरहेको छ । घरेलु मैदानमा योभन्दा राम्रो नतिजा निकाल्नसक्छौं भन्ने आस छ ।कुवेत सिटीमा बेहोरेको ७० को नसोचिएको नतिजाबारे उनी बोले, हाम्रो टिम राम्रै छ । कुवेत गएको टिम नराम्रो होइन । मलाई ग्रिप लिन पनि गाह्रो भएको थियो । मौसम (गर्मी) को कारण पनि खेल्न नसकेजस्तो लाग्यो । हाम्रो त्यही टिमले चाइनिज ताइपेईलाई पराजित गर्र्यौं । अस्ट्रेलियामा जुझारु खेल देखायौं । उनले अम्मानको मौसमबारे भने, औसत तापक्रम ३०३१ डिग्री सेल्सियस रहेछ र यो नेपालकै जस्तो मौसम हो । हाम्रो खेल साँझ हुँदै छ । त्यसैले मौसमले जोर्डनविरुद्ध असर गर्ने छैन ।साउदी अरेबिया, इरान र कतारी लिगका अनुभवी खेलाडी समावेश जोर्डनी टिमले बिहीबार कुवेतविरुद्ध गोलरहित खेलेको थियो । उसले छनोटको पहिलो खेलमा ताइवानमा २१ को जित निकाल्न निकै संघर्ष गरेको थियो । तर, सन् २०१२१६ मा बेल्जियमका व्यवस्थापक मार्क विल्मोट्सका सहायक रहेका भिटाल बोर्कलम्यान्सले सम्हालेको जोर्डनी टिम नेपालका लागि निकै बलियो प्रतिद्वन्द्वी हो । जोर्डनलाई अस्ट्रेलियाजत्तिकै राम्रो मानिँदैन । तर, जनवरीमा भएको एसियन कपमा जोर्डनले अस्ट्रेलियालाई १० ले हराएको थियो । अर्को एसियाली महारथी साउदीलाई अगस्टमा भएको पश्चिम एसियाली च्याम्पियनसिपमा ३० ले पराजित गरेको जोर्डन उच्चस्तरकै टिम हो । जोर्डनी टिमविरुद्ध पनि नेपालका प्रशिक्षक योहान कालिनले रक्षात्मक खेलमै जोड दिन सक्छन् ।"
भारतको कीर्तिमानी टेस्ट जित,"पुने उमेश यादवको प्रभावशाली बलिङप्रेरित भारतले दक्षिण अफ्रिकालाई आइतबार दोस्रो टेस्टमा एक इनिङ्स र १ सय ३७ रनले पराजित गरेको छ । यो घरेलु मैदानमा भारतको लगातार ११ औं शृंखला जित हो । फलोअन गर्न बाध्य दक्षिण अफ्रिका चौथो दिन अन्तिम सत्रमा १ सय ८९ रन बनाएर अलआउट भयो । यससँगै भारतले तीन टेस्टको शृंखलामा २० को अग्रता पनि लिएको छ । भेर्नोन फिलान्डर र केशव महाराजले आठौं विकेटमा ५६ रनको साझेदारी गरेका थिए । त्यसले भारत जितका लागि केही समय कुर्न बाध्य भएको थियो ।फिलान्डरले ३७ र केशवले २२ रन बनाए । उमेशले फिलान्डरको विकेट लिएपछि भारत जित नजिक पुगेको हो । उनले आफ्नो तेस्रो विकेटका रूपमा कागिसो रबाडालाई आउट गरे । रवीन्द्र जडेजाले केशवलाई एलबीडब्लू धरापमा पारेपछि भारतको जित औपचारिकता पूरा भएको थियो । रबाडाले ४ रन बनाए । जडेजाले ५२ रनमा ३ विकेट लिए । यससँगै भारतले अस्ट्रेलियाको नाममा रहेको १० घरेलु शृंखला जितलाई उछिनेको छ ।यस्तै भारतले यो जितपछि विश्व टेस्ट च्याम्पियनसिपको शीर्षस्थानमा आफ्नो पकड बलियो बनाएको छ । भारतको २ सय अंक भएको छ । कप्तान विराट कोहलीले पहिलो इनिङ्समा नटआउट २ सय ५४ रन बनाएर जितको आधार तयार पारेका थिए । यो उनको कीर्तिमान सातौं दोहोरो शतक रह्यो । भारतले त्यसै प्रदर्शनको मदतमा पहिलो इनिङ्समा ५ विकेट गुमाएर ६ सय १ रनको विशाल स्कोर खडा गरेको थियो । चौथो दिन दक्षिण अफ्रिकाले ३ सय २६ रनले पछाडि रहेको स्थितिबाट खेलेको थियो । बिहानीसत्रमा रविचन्द्रन अश्विनले २ विकेट लिएर दबाब सिर्जना गरे । अश्विनले फाफ डु फ्लेसिसलाई ५ रनमा आउट पारे । कप्तानले टिमको ब्याटिङक्रम परिवर्तन गर्दै माथि आएर ब्याटिङ गरे, तर खासै योगदान दिन सकेनन् । उनी विकेटकिपर रिद्धिमान शाहद्वारा समातिए । अफ स्पिनर अश्विनले ४८ रन बनाएका डिन एल्गरलाई पनि ४८ रनमा आउट पारे ।यसपछि दक्षिण अफ्रिका हारको संघारमा धकेलिएको थियो । पेसम्यान इशान्त शर्माले दिनको दोस्रो बलमै एडेन मारक्रमलाई एलबीडब्लू आउट गरे । मारक्रमले एल्गरसँग रिभ्यु लिने वा नलिनेबारे लामो छलफल गरे पनि लिएनन् । तर भिडियो रिप्लेमा बल स्टम्पलाई नछोएर बाहिरिएको देखिएको थियो । भारतको ठूलो स्कोरसामु दक्षिण अफ्रिका आफ्नो पहिलो इनिङ्समा राम्रो गर्न असफल रह्यो र २ सय ७५ रन बनाएर अलआउट भएको थियो ।त्यतिबेला दक्षिण अफ्रिका फलोअनबाट जोगिन १ सय २७ रन पछाडि थियो । पूरा टेस्ट भने कोहलीको म्याराथन ब्याटिङका लागि सम्झिने छ । यसक्रममा उनले डन ब्रेडम्यानको ६ हजार ९ सय ९६ रनलाई उछिनेका थिए । उनले ८१ टेस्टमा ७ हजार ५४ रन जोडेका छन् । उनले त्यसक्रममा पाँचौं विकेटमा जडेजासँग २ सय २५ रनको साझेदारी गरेका थिए । तेस्रो तथा अन्तिम टेस्ट राँचीमा अक्टोबर १९ देखि हुनेछ ।"
शुक्रलाई उपाधि,"काठमाडौं (कास) नेपाली गल्फर शुक्रबहादुर राईले आइतबार २८ औं भुटान ओपन एमेच्योर गल्फ च्याम्पियनसिपको उपाधि जितेका छन् । दोस्रो दिन शुक्रबार नौ अन्डर ६१ को उत्कृष्ट प्रदर्शन गरेका शुक्रले रोयल थिम्पु गल्फ क्लबमा ७२ होलको प्रतियोगिता समग्रमा ४ अन्डर २७६ मा टुंग्याउँदै उपाधि जितेका हुन् । उनले अन्तिम दिन आइतबार इभन पार ७० स्कोर गरे । भुटानका जिवाङ गुरुङ (३ अन्डर २७७) दोस्रो भए भने नेपाली गल्फरहरू सुवास तामाङ (२ ओभर २८२) तेस्रो, टंकबहादुर कार्की (५ ओभर २८५) चौथो र नीरज तामाङ (८ ओभर २८८) पाँचौंमा रहे ।"

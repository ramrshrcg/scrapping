शीर्षक,विवरण
रोशनीले नबताएको कथा,"मलाई मंगलबार दिउँसै नेकपाका एक माथिल्ला नेताले भनेका थिए, पीडित महिलाले महरासँग घटना बाहिर ल्याएर गल्ती गरें भनेकी छन् रे, केहीबेरमा तपाईंले पनि थाहा पाउनुहोला । त्यसपछि मैले उनको मोबाइल त बिहानैदेखि अफ छ, कसरी कुरा भयो होला र ? भनेर ती नेतालाई सोधें । नेताले मलाई दिएको जवाफ थियो, उहाँहरूका सयौं सम्पर्क सूत्र हुन्छन्, तीमध्ये एउटामार्फत महरा पक्ष र पीडित महिलाबीच कुरा भइरहेको छ । त्यसपछि पनि मैले रोशनीलाई बारम्बार सम्पर्क गर्ने प्रयास गरें तर उनी भेटिइनन् । सोमबार साँझ हामीसँगैको कुराकानीमा महराले आफूलाई कुटपिट गरेको बताएकी रोशनीले मंगलबार साँझ कान्तिपुरलाई भनिन्, अब यो च्याप्टरै क्लोज भयो । मलाई बन्द भएको अध्यायभित्र केही न केही कहानी छ भन्ने लागिरहेको थियो । उनी कुनै गहिरो संकटमा रहेको संकेत मिलिरहेको थियो । बुधबार बिहान फेरि फोन गरें । रोशनीले पत्रकार सम्मेलन हुँदै छ, त्यहीँ भेटौंला तर म तपाईंलाई भेट्न सक्दिनँ भन्ने जवाफ दिइन् । मैले सोधें, कतिखेर कहाँ पत्रकार सम्मेलन हुन्छ ? उनले समय र ठाउँ बताउन सकिनन् । भनिन्, उहाँहरूले सबै ठिक्क पारिसकेपछि मलाई लिन आउनुहुन्छ । ती उहाँहरू बारे मैले जिज्ञासा राखें । रोशनीले मान्छेको नाम भन्न चाहिनन् । उनले भनेको पत्रकार सम्मेलन पनि भएन । उनलाई भेट्ने मेरो हुटहुटी भने रोकिएन । बुधबार साँझ म उनलाई अघिल्लो दिन मिडियामा ल्याउने सम्पर्क सूत्रहरूमार्फत रोशनीको कोठामा पुगें । साँझ खुलाइन्, पत्रकार सम्मेलन आयोजना गर्ने तयारी र स्थगित गर्ने निर्णय तिनैको थियो, जसले रोशनीको पछिल्लो अन्तर्वार्ताका लागि मिडियाहरूसँग समय मिलाउने काम गरेका थिए । रोशनीले बारम्बार महरा सर निर्दोष हो भनिरहेपछि त्यसो भए तपाईंले उहाँलाई फसाउनुभएको हो त भनेर मैले सोधें । उनले उल्टै प्रश्न गरिन्, उहाँ कहाँ फस्नुभएको छ र ? तपाईंको फेसबुकमै त्यो अपडेट छ भनेर जब मैले रोशनीलाई फेसबुक देखाएँ, म आफैं छक्क परें । उनको फेसबुक मेरो कुराकानीको दौरान पनि अद्यावधिक गरिँदैथ्यो । उनले त्यो घटना भएको दिनदेखि आफूले फेसबुक नै नचलाएको दाबी गरिन् । फेसबुकको पासवर्ड उनका श्रीमान्लाई पनि थाहा रहेछ । यसबारे मैले उनका श्रीमान् चित्रजंगलाई पनि सोधें । उनको जवाफ थियो, खोइ अपडेट त भइरहेको छ तर कसले चलायो, मलाई थाहा छैन । रोशनीमाथि नै ब्याकफायर हुने गरी फेसबुकका स्टाटसहरू उनै चित्रजंग या उनीनिकट अरू कसैले अपडेट गरेका त थिएनन् ? रहस्यको पर्दा खुलिसकेको छैन । घटना भएपछि रोशनीले प्रहरीमा उजुरी गर्नका लागि तनहुँ पुगेका श्रीमान् फर्किने दिनसम्म कुरेकी थिइन् । तर बिचौलियाहरू यसरी सलबलाए कि श्रीमान् फर्किनुअगावै रोशनीले आफ्नो कुरा फेर्नुपर्ने परिस्थिति उत्पन्न भयो । मलाई मंगलबार बिहान सेभ नभएको नम्बरबाट फोन आएको थियो, यो घटनाबारे अरू बोलिस् भने तेरो र तेरो श्रीमान्को ज्यान बच्दैन भनेको थियो, रोशनीले भनेको यो कुराको रेकर्ड हामीसँग सुरक्षित छ । त्यसपछि दिनभर उनको मोबाइल अफ भयो । जब रोशनी सार्वजनिक भइन्, कुरा फेरिन् । त्यसपछिको दैनिकी उनको वशमा छैन । जोसँग जसरी बोल भनेर सिकाइएको छ, उनले त्यसै गर्ने गरेजस्तो प्रतीत हुन्छ । त्यसको छनक बुधबार साँझको कुराकानीमा पनि देखाइन् । मैले उनलाई महरासँगको सम्बन्धबारे जिज्ञासा राखें । रोशनीले आफूहरू दुई जनाबीच हार्दिक र आत्मीय सम्बन्ध रहेको बयान गरिन् । कहिलेकाहीँ आफू महरासँग रिसाउने र उनले फकाउने गरेको सुनाइन् । म डिप्रेसनको औषधि खाइरहन्छु, मेरो स्वभाव बदलिइरहन्छ भन्ने उहाँलाई थाहा थियो, रोशनीले भनिन्, म हाम्रो सम्बन्ध, अफिसका काम र उहाँले गरेको बेवास्ताबारे उहाँसँग कराउँथें, गाली पनि गर्थें । यसअघि पुसमा रोशनीले आत्महत्याको प्रयास गर्दा महराले सबैभन्दा पहिले थाहा पाएका थिए । उनले आफ्नो स्वकीय सचिवालयका एक सदस्यलाई रोशनीबारे बुझ्न पनि पठाएका थिए । रोशनीको अस्वाभाविक स्वास्थ्य अवस्थाबारे जानकार महरा उनी एक्लै घरमा भएका बेला किन गए ? १ घण्टा १९ मिनेटसम्म रोशनी कुन अवस्थाबाट गुज्रिइन् ? घटनाबारे अनुसन्धान गरिरहेको प्रहरीले महरालाई बोलाएर यही प्रश्न सोध्न सक्ला ? या रोशनीले म डिप्रेसनको रोगी हुँ भनेर दिएको निवेदनकै आधारमा चुपचाप बस्ला ? उदेकलाग्दो के छ भने म डिप्रेसनको रोगी हुँ, महरा सर निर्दोष हुनुहुन्छ भनेर निवेदन दिन उनलाई श्रीमान् चित्रजंगले महानगरीय प्रहरी वृत्त बानेश्वर लिएर गएका थिए । कुराकानीका लागि म उनको कोठामा पुग्दा नै रोशनीले क्लोनाज नामक औषधिको आठवटा गोली खाइसकेकी थिइन् । त्यसैले उनको बोली लरबरिएको थियो । साह्रै टेन्सन हुन्छ, निदाउन सक्दिनँ, धेरै औषधि खानुपर्छ, उनले भनिन् । उक्त औषधि कति मात्रामा खानुपर्ने हो भनेर उनलाई डाक्टरले लेखिदिएका छैनन् । जति मन लाग्छ र जतिबेला मन लाग्छ, त्यो औषधि खाइहाल्छिन् । रातमा औषधिको साथमा अलिकति रक्सी खानु नियमित जस्तै भइसक्यो । चिकित्सकहरूका अनुसार एक ट्याब्लेट क्लोनाज सँग एक पेग रक्सी खाँदा त्यसको असर तीन गुणा बढी हुन्छ । त्यसपछि बिरामी सुस्ताउँछन् या उत्तेजक बन्छन् । असर व्यक्तिपिच्छे फरक हुन सक्छ । महरा गएको दिन पनि रोशनीले यो ट्याब्लेट खाइसकेकी थिइन् । उनीहरूले सँगै रक्सी खाए, घटना भयो, महरा निस्किए । झोंकमा भएकी रोशनीले प्रहरी, नेकपाका नेत्रीहरू ओनसरी घर्ती र पम्फा भुसाल तथा नेपाली कांग्रेसकी नेत्री उमा रेग्मीलाई खबर गरिन् । नेकपाका नेत्रीहरू प्रतिक्रियाविहीन रहे, उनीहरू अहिले पनि यो विषयमा बोल्न चाहँदैनन् । रेग्मीले सुरक्षा संयन्त्रमा यही जानकारी गराउनुको साटो आफूनिकट नेता र पत्रकारहरूलाई सुनाइन् । सबैको जोड घटना लुकाउने या सनसनी मच्चाउनेमै केन्द्रित रह्यो, रोशनीको मनोदशातर्फ कसैले ध्यान दिएन । घटनाले हलचल ल्याएको यतिका दिन हुँदा पनि अमेरिकामा रहेका छोराछोरीले रोशनीलाई फोन गरेका छैनन् । श्रीमान् तनहुँबाट फर्किएपछि प्रहरीमा उजुरी गर्न जाऊँला भनेर कुरेकी उनलाई श्रीमान्ले नै पत्याइदिएनन् । बरु काठमाडौं आएपछि सरासर महरालाई भेट्न गए, सरसल्लाह गरे, कुरा मिलाए । घर फर्किएर श्रीमतीलाई कुरा किन बाहिर ल्याइस् ? भनेर उल्टो झपारे । रोशनीसँग जबजब रोग नजिक हुन थाल्यो, आफ्नै मान्छेहरूको दूरी बढ्दै गयो । साथमा बसेर कुरा गरिदिने कोही भएन । परिवारमा एक्लिँदै गएपछि मनले जे भन्छ, त्यही गर्न थालिन् । मलाई एक्लोपनले सताउँछ, बाँच्नै मन लाग्दैन, छोराछोरीको फोटो हेरेर रुन्छु, उनी भित्तामा टाँसिएको छोराछोरीको तस्बिर हेरेर सुस्केरा हाल्छिन् । छोराछोरी हुन्, मुटुमै पनि त धड्किन्छन् होला, आँखाबाट पनि बग्दा हुन् तर अहिले उनीसँग छैनन्, फोन गरेर के कसो छ भनेर पनि सोधेका छैनन् । रोगले बेस्सरी गिजोल्दा श्रीमान् कहिल्यै साथमा भएनन् । दुईपटकसम्म आत्महत्याको प्रयास गर्दा भवितव्यले बाँचेकी हुन् उनी । यो यस्तै हो, धेरैपटक मेरै विरुद्ध पनि गएकी छ, एकपटक मैले कुटें भनेर उजुरी हालेकी थिई, प्रहरीले छलफलका लागि बोलाउँदा गइन, चित्रजंगले मेरै अगाडि रोशनीलाई गाली गरे । उनी हेरेको हेर्यै भइन् । बुधबार साँझ रातको ९ बज्दै थियो, चित्रजंगले रोशनीलाई खाना पकाउन उर्दी गरे । उनी सोफाको छेउमा हात टेकेर उभिने प्रयास गर्दै थिइन्, खुट्टा लडखडाए । म रोशनीलाई त्यही हालतमा छाडेर बाहिर निस्किँदै गर्दा चित्रजंगलाई खोज्दै एक अपरिचित पुरुष ढोकैमा पुगेका थिए । ती मान्छेको आवाज सुनेर रोशनी तर्सिइन्, उनको तर्साइले म पनि झस्किएँ । गल्ली सकिनेबित्तिकैको सडकमा उनकै पहराका लागि बसेका दुई प्रहरी देख्नेबित्तिकै मलाई लाग्यो, के सडकमा बसेका यी पुलिसले रोशनीको सुरक्षा गर्लान् ? खतरा त कोठाभित्रै छ । बिहीबार बिहान साढे ९ बजेतिर रोशनीका श्रीमान् चित्रजंगले फेसबुकमा सम्बन्धविच्छेदका लागि सहमति गरेको सूचना टाँसे । त्यो सूचनाअनुसार उनीहरूले अब सम्बन्धविच्छेदका लागि कानुनी प्रक्रिया सुरु गर्नेछन् । बिहान मैले फेरि रोशनीलाई फोन गरें । तिमी यति धेरै विवादमा आयौ अब सँगै बस्न सकिन्न सहमतिपत्रमा साइन गर भन्नुभो, मैले हुन्छ नि त भनेर साइन गरें, उहाँ झोला बोकेर निस्किनुभो, उनले भनिन्, म पनि घरबाट निस्कँदै छु । त्यसपछि रोशनीको मोबाइल अफ छ । बुधबार राति दुई घण्टा सँगै बस्दा पनि मैले उनको आँखा रसाएको देखिनँ, बिहीबार बिहान करिब २ मिनेट कुरा गर्दा उनी मसँग रोइन् । प्रस्टै बुझिन्थ्यो कि उनका आँखा ओभाएका छैनन् । सायद रोशनीको अन्तिम भरोसा भाँचियो, भ्रम टुट्यो ।"
टिकट नपाउँदा खाडीमै दसैं,"थोरै जहाज भएकै कारण कामदार भनेजति पैसा तिर्न मागेजति पैसा कतार, यूएई, ओमन र मलेसियाबाट मात्रै नेपालमा सिधा उडान छ । साउदी, कुवेत, बहराइनबाट छैन । कनेक्टिङ जहाजमा आउनुपर्छ । ७ घण्टा ट्रान्जिट बस्नुपर्छ, कुवेतमा कार्यरत सिन्धुपाल्चोकका हरिकृष्ण न्यौपानेले भने, तीन महिनाअघि काट्दा पनि ७८ हजार रुपैयाँमा एकतर्फी टिकट किन्नुपर्यो ।यस वर्ष गन्तव्य मुलुकबाट स्वदेश आउनेहरूको सबभन्दा बढी चाप असोज १ देखि १६ सम्म देखिएको छ । कम्पनीले ३० दिन मात्रै दिने भएकाले कामदारले सकभर दसैंतिहार मनाउने गरी बिदा लिने गर्छन् । यो बेला नेपाल आउन कतारबाट ५३ हजार, साउदीबाट ७२ हजार, यूएईबाट ४० हजार, कुवेतबाट १ लाख १७ हजार, ओमनबाट ६० हजार र मलेसियाबाट ७१ हजार रुपैयाँ हवाई भाडा परिरहेको छ ।पर्व मनाएर फर्किने बेला पनि टिकटको मूल्य उत्तिकै अकासिन्छ । दसैंतिहार मनाउन आउँदा २३ महिनाको तलब नै सकिन्छ, यूएईमा कार्यरत झापाका दीपक सुनुवारले भने, त्यही भएर पुसतिर नेपाल आउनेजाने गरेको छु । त्रिभुवन विमानस्थलका अनुसार दैनिक झन्डै सयवटा उडान हुन्छन् । सन् २०१८ मा मात्रै विमानस्थलले झन्डै ७१ लाख ९० हजार यात्रुलाई सेवा दिएको थियो । यसको ठूलो हिस्सा वैदेशिक रोजगारीमा जाने कामदार हुन् । ती देशबाट प्रमुख रूपमा नेपाल एयरलाइन्स, कतार एयरवेज, फ्लाई दुबई, जेट एयरवेज, एयर इन्डियाले नेपालमा यात्रु ओसार्छन् । सन् २०१८ मा आएका नेपाली यात्रुमध्ये नेपाल एयरलाइन्सले २७ प्रतिशत, कतार एयरवेजले २९ प्रतिशत, फ्लाई दुबईले १५, एयर इन्डियाले १३ प्रतिशत बोकेका थिए । गत अप्रिलबाट जेट एयरवेज बन्द भएपछि कामदारलाई टिकट पाउन झन् समस्या पर्न थालेको छ । यात्रुको चाप बढे पनि यी हवाई कम्पनीले उडान थपेका छैनन् । लागेको जति पैसा तिर्छु भन्दा पनि टिकट छैन, कतारमा कार्यरत गोरखाका उमेश भट्टले भने, दसैंपछिको मात्रै टिकट देखाइरहेको छ । दसैंको टिकट तीन महिना अगाडि नै बुक भइसक्छ । घर फिर्न नपाएपछि क्याम्पमै खसी काटेर रमाइलो गर्ने योजना बनाएको उनले बताए । मन बुझाउन दसैं मनाएजस्तो गर्ने हो । यहाँको दसैं नुनबिनाको तरकारी जस्तै हो, उनले भने ।"
इङ्लिस टिममा नेपाली चेली,"उनका अनुसार इंग्ल्यान्डको टिममा अस्मिता लेफ्ट र राइट दुवै क्षेत्रमा डिफेन्समा आवश्यकताअनुसार खेल्ने गर्छिन् । क्लबमा सेन्टरब्याक, सेन्टरमिडफिल्ड र विंग्समा पनि खेल्ने गरेकी छन् । अर्थात् अलराउन्डर हुन् उनी ।ए लेवल दोस्रो वर्षमा अध्ययनरत अस्मिताले १६ वर्ष उमेरमै एस्टन भिल्ला फुटबल क्लबको महिला सिनियर टिममा डेब्यु गरेकी थिइन् । एस्टन भिल्लाले वुमेन्स च्याम्पियनसिप खेल्छ । इंग्ल्यान्डको महिला फुटबल लिगको दोस्रो डिभिजन मानिएको च्याम्पियनसिपमा ११ क्लब छन् । गएको सिजन (२०१८१९) मा म्यानचेस्टर युनाइटेड र टोटेनहम हर्टस्परको महिला टिम विजेता र उपविजेता हँॅदै पहिलो डिभिजनको वुमेन्स सुपरलिगमा बढुवा हुँदा एस्टन भिल्ला छैटौं भएको थियो ।दुवै खुट्टा उत्तिकै चलाउने अस्मिताले क्लबमा नियमित रूपमा पहिलो रोजाइमा खेलिरहेकी छन् । च्याम्पियनसिपको नयाँ सिजन १८ अगस्टमा सुरु भइसकेको छ । सुरुका चारै खेल जितेको एस्टन भिल्ला १२ अंकसहित दोस्रोमा छ । उति नै अंक भए पनि गोल अन्तरमा उछिनेको डरहाम शीर्षस्थानमा छ । एस्टन भिल्लाको पुरुष टिमले इंग्लिस प्रिमियर लिग खेलिरहेको छ, जसलाई विश्व फुटबलकै आकर्षक मानिन्छ । उक्त क्लबले महिला टिमको लाइसेन्स सन् १९९६ मा लिएको हो । महिला टिमले घरेलु खेल चार हजार दर्शक क्षमताको द ल्याम्ब ग्राउन्ड मा खेल्दै आएको छ । अमृतका अनुसार छोरी अस्मिता पछिल्लोपल्ट तीन वर्षअघि नेपाल आएकी थिइन् । छोरीलाई नेपाली टिमसँग खेल्न मन छ तर समय मिलेको छैन । हामी चाँडै नेपाल आउँदै छौं, उनले भने । झन्डै दुई दशक गोर्खाली पल्टनमा काम गरेपछि रिटायर्ड भएका अमृतले छोरीलाई आफ्नै खर्चमा एस्टन भिल्लाको एकेडेमीमा तालिम दिलाएको बताए । त्यही तालिममा ट्रेनिङमा निरन्तर राम्रो गरेपछि अस्मिता इंग्ल्यान्डको यू१५ हँॅदै अहिले यू१९ टिममा परेकी हुन् ।हाल भइरहेको छनोटबाट १२ समूहका विजेता, उपविजेतासँगै तेस्रो स्थानमा रहनेमध्ये उत्कृष्ट चार टिम गरी २८ देश अन्तिम चरणको छनोटमा प्रवेश गर्नेछन् । त्यसबाट उत्कृष्ट सात टिमले जर्जियामा जुलाई २०२० मा हुने यूईएफए वुमेन्स यू१९ च्याम्पियनसिपमा प्रतिस्पर्धा गर्नेछन् ।"
राष्ट्रपति सीको जेटलाई छड्के पार्किङ,"नेपाल सरकारको निम्तोमा आउन लागेका चिनियाँ राष्ट्रपतिका दुइटा विशेष जेट विमानलाई उत्तरदक्षिण फर्काएर राख्दा सातवटा जहाज पार्किङको स्थान ओगटिनेछ । जसका कारण त्यस दिनका अन्य व्यावसायिक उडान प्रभावित हुनेछन् । हामीले धेरै विदेशी एयरलाइन्सका प्रतिनिधिलाई त्यस दिनको उडान प्रभावित हुन सक्ने भनिसकेका छौं, स्रोतले भन्यो, राष्ट्रपतिको भ्रमणका दिन २४ घण्टा विमानस्थल सञ्चालन गर्दै छौं । त्रिभुवन अन्तर्राष्ट्रिय विमानस्थलको पार्किङ क्षमता तीनवटा वाइडबडीसहित नौवटा जेट जहाज राख्न सकिने हो । विमानस्थल अधिकारीहरूका अनुसार राष्ट्रपतिको आगमन र फर्किने बेला आन्तरिक उडान पनि प्रभावित हुनेछ तर विमानस्थलले समय किटान गरिसकेको छैन । अति विशिष्ट व्यक्तिको सुरक्षाका कारण धेरै कुरा गोप्य राखिएका छन्, सम्बद्ध एक अधिकारीले भने, हामीलाई पनि धेरै जानकारी दिइएको छैन । उनका अनुसार, चिनियाँ दूतावासको नेतृत्वमा एक सातायता विमानस्थलमा निगम, विमानस्थल कार्यालय, प्रहरी लगायतसँग बैठकहरू भइरहेका छन् । ती बैठकमा चिनियाँहरूको चासो राष्ट्रपतिको उडान व्यवस्थापनमा केन्द्रित देखिने गरेको एक अधिकारीले बताए । बुधबार चीनबाट एयर चाइनाको प्रेसिडेन्टल जेट आएको थियो । दिउँसो १ बजे आइपुगेको उक्त जेट विमानसहित प्राविधिकहरूले काठमाडौंको धावनमार्ग, ट्याक्सी, पार्किङस्थलको रेकी गरेका थिए । उक्त जहाज पनि एप्रोनमा उत्तरतर्फ फर्काएर राखिएको थियो । त्यसबेला ६ वटा विमान अटाउने पार्किङ खाली राखिएका थिए । उक्त विमान काठमाडौंमा अवतरण भएका बेला अन्य जहाजको मुभमेन्ट कमी गराइएको थियो भने एप्रोनमा कडा सुरक्षा अपनाउँदै फोटो खिच्न पनि निषेध गरिएको एक अधिकारीले कान्तिपुरसँग भने । विमान ३ बजे फर्किएको थियो ।"
बनेन प्रवासन कार्ययोजना,"(काठमाडौं)  सबै प्रकारका आप्रवासीको सुरक्षा, अधिकार र हकहितका लागि संयुक्त राष्ट्रसंघीय प्रवासनसम्बन्धी विश्वव्यापी सम्झौता (जीसीएम) भएको ९ महिना बितिसक्दासमेत नेपालले त्यसलाई कार्यान्वयन गर्न राष्ट्रिय कार्ययोजना बनाएको छैन । जीसीएम कार्यान्वयनका लागि यसको पक्षधर राष्ट्र नेपालले अन्तर्राष्ट्रिय कानुनसँग नबाझिने गरी सबै तहमा राष्ट्रिय कार्यनीति तथा सहकारिताका आधारमा संरचना बनाउने प्रतिबद्धता जनाएको थियो । नागरिक समाज, आप्रवासी तथा डायस्पोरा संगठन, स्थानीय समुदाय, निजी क्षेत्र, सांसद, मानव अधिकार, रेडक्रस, प्राज्ञ, सञ्चार क्षेत्र तथा अन्य सरोकारवालासँग सहकार्य र साझेदारी गरी जीसीएम कार्यान्वयन गर्ने नेपालले प्रतिबद्धता व्यक्त गरेको छ ।जीसीएमका २३ वटा उद्देश्यमध्ये नेपालले कुन कुनलाई प्राथमिकता दिने भनेर कार्ययोजना बनाउनुपर्ने प्रवासनसम्बद्ध क्षेत्रका सरोकारवाला बताउँछन् । यसको कार्यान्वयनका लागि अन्तर्राष्ट्रिय रूपमा सहकार्यको संरचना र कार्ययोग्य प्रतिबद्धता व्यक्त गरिएको छ । सुरक्षित, मर्यादित र नियमित प्रवासनका लागि २३ उद्देश्यसहित राष्ट्रसंघीय महासभाले १९ डिसेम्बर २०१८ (पुस ४, २०७५) मा पारित गरेको थियो ।जीसीएम र एसडीजी (दिगो विकास लक्ष्य) यस्ता प्रक्रिया हुन्, जसलाई लागू गर्न राष्ट्रिय कार्ययोजना बनाउनुपर्छ, नागरिक समाजका तर्फबाट जीसीएमको प्रारम्भिक छलफलदेखि सहभागी एसियन फोरम संस्थाका महासचिव नीलाम्बर बडालले कान्तिपुरसित भने, जसरी एसडीजीको राष्ट्रिय योजनाको खाका बनेको छ, त्यसरी नै जीसीएमको पनि बनाउनुपर्थ्यो तर अझैसम्म हुन सकेको छैन । फराकिलो दृष्टिकोण राख्दै नेपालले स्थानीय परिवेशअनुसार खुला छलफलबाट कार्ययोजना बनाउनुपर्ने उनले बताए । जीसीएमको २३ नम्बर उद्देश्यमा सुरक्षित, मर्यादित नियमित आप्रवासनका लागि साझेदारी सहकार्यमा जोड दिएजस्तै अरूलाई थाहा नदिई लुकाएर गर्नुहुँदैन, जो गरिन्छ, त्यो खुला हुनुपर्छ, उनले भने । विश्वका २५ करोड ८० लाख (२ सय ५८ मिलियन) भन्दा बढी आप्रवासीलाई सम्बोधन गर्ने राष्ट्रसंघीय महासभाले पारित गरेको आप्रवासीबारेको यो नै पहिलो अन्तर्राष्ट्रिय सहकार्यसम्बन्धी खाका हो । जीसीएम के हो, यसका उद्देश्य के के छन् र गर्नुपर्ने कार्यबारे नेपालमा खासै चर्चासमेत हुने गरेको छैन । विश्वमा जीसीएमको संयोजन तथा सचिवालयको कामको जिम्मा अन्तर्राष्ट्रिय आप्रवासी संगठन (आईओएम) लाई दिइएको छ । नेपालमा पनि आईओएमको च्याप्टर छ । जीसीएम कार्यान्वयनका लागि बनाइएको संयुक्त राष्ट्रसंघीय आप्रवासन सञ्जालमा आईओएम, आईएलओ, ओएचसीएचआर, युनिसेफ, यूएनडीपी, यूएनएचसीआर, डब्लूएचओ, विश्व बैंकलगायत तीन दर्जनभन्दा बढी अन्तर्राष्ट्रिय निकाय छन् । विभिन्न तह र चरणमा सदस्य राष्ट्र र सरोकारवालाबीचको गहन छलफलबाट राष्ट्रसंघका सदस्य राष्ट्रले पारित गरेको यो सम्झौता आप्रवासनको क्षेत्रमा महत्त्वपूर्ण उपलब्धि हो, आईएलओ नेपालका परियोजना संयोजक वसन्त कार्कीले भने, यसको कार्यान्वयनका लागि राष्ट्रिय रणनीति बनाएर अघि बढ्नुपर्छ । उनले जीसीएमले अँगालेका कतिपय विषय नेपालले गरेको पनि छ भन्दै त्यसलाई राष्ट्रिय योजना र राष्ट्रिय बजेटमा पनि समावेश गर्नुपर्नेमा जोड दिए । जीसीएमको सरोकारवाला मन्त्रालय (फोकल मिनिस्ट्री) श्रम, रोजगार तथा सामाजिक सुरक्षा मन्त्रालयले श्रमसचिवको संयोजकत्वमा एक निर्देशक समिति (स्टेरिङ कमिटी) बनाउनुबाहेक अरू काम अघि बढाउन सकेको छैन । समितिमा परराष्ट्रका सहसचिव, वैदेशिक रोजगार विभागका महानिर्देशक, वैदेशिक रोजगार बोर्डका कार्यकारी निर्देशक सदस्य र श्रमकै रोजगार व्यवस्थापन महाशाखाका प्रमुख सहसचिव उमेश ढुंगाना सदस्यसचिव छन् ।जीसीएमको सुरुवाती प्रक्रियादेखि सहभागी १ सय ६९ राष्ट्रसंघका सदस्य राष्ट्रमध्ये नेपालसहित १ सय ५२ ले यसलाई अनुमोदन गरेका थिए । मतदानमा ५ राष्ट्र यसको विरोधमा थिए भने १२ राष्ट्रका प्रतिनिधि उक्त सभामा अनुपस्थित थिए । अफ्रिकी मुलुक मोरक्कोको माराकेसमा डिसेम्बर १०११, २०१८ मा आयोजित बृहत् सम्मेलनमा राष्ट्र तथा सरकारप्रमुखलगायत उच्च सरकारी प्रतिनिधिहरूले जीसीएमलाई ग्रहण गरेका थिए । त्यही सम्झौतालाई नै अमेरिकाको न्युयोर्कमा भएको महासभाले पारित गरेको हो ।श्रम मन्त्रालयको रोजगार व्यवस्थापन महाशाखाका प्रमुख ढुंगानाले निर्देशक समितिले जीसीएमलाई कार्यान्वयन कसरी गर्ने भनेर छलफल सुरु भएको बताए । जीसीएम कसरी कार्यान्वयन र आन्तरिकीकरण (इन्टर्नलाइज) गर्ने भन्नेमा हामीले जोड दिएका छौं, उनले भने, यसको लागि आगामी डिसेम्बरसम्म जीसीएम कार्यान्वयन रणनीति बनाउन लागेका छौं । विशेषगरी वैदेशिक रोजगारमा कामदारको शून्य लागत तथा रोजगारदाताले भर्ना खर्च व्यहोर्नुपर्ने गरी मलेसिया, यूएई र मौरिसससँग सम्झौता जीसीएमको कार्यान्वयनको एक कदम भएको उनले बताए । कामदारको भर्ना प्रक्रियालाई कसरी सुरक्षित गर्ने भन्ने कुरालाई हामीले ध्यान दिएका छौं, उनले भने, क्षेत्रीय, द्विपक्षीय तथा बहुपक्षीय वार्ता र समझदारीमा हामीले यसमा जोड दिने गरेका छौं । नेपाल आप्रवासी कामदार पठाउने एसियाली १२ राष्ट्रको एक साझा संगठन कोलम्बो प्रोसेस को अध्यक्ष राष्ट्र पनि हो ।"
ईयूले थाल्यो जलवायु कूटनीति,"(भक्तपुर)  युरोपियन युनियन (ईयू) ले विश्वभर नै जलवायु कूटनीतिक सप्ताह मनाउन सुरु गरेसँगै नेपालस्थित उसको दूतावासले बिहीबार मध्यपुरमा वृक्षरोपण गरेको छ । मध्यपुर थिमि नगरपालिकासँगको सहकार्यमा नेपालका लागि ईयूकी राजदूत भेरेनिका कोडीले मानिस, पार्क र ग्रह शीर्षकमा उक्त नगरलाई हरियाली बनाउने योजनाको उद्घाटन गरेकी हुन् । संसारमा बढ्दै गइरहेको पर्यावरणीय असन्तुलनलाई कम गर्न ईयूले सेप्टेम्बर २४ देखि ६ अक्टोबरसम्मलाई जलवायु कूटनीतिक सप्ताह भनेर विभिन्न गतिविधि गर्ने अभियान सञ्चालन गरिरहेको छ । हरियालीको प्रवर्द्धन गर्न हरेक देशका बासिन्दालाई उत्प्रेरित गर्ने आफ्नो नीति रहेको ईयूको नेपालस्थित दूतावासले जनाएको छ । जलवायु परिवर्तन एउटा प्रत्यक्ष र अस्तित्वकै लागि जोखिम हो, कूटनीतिक सप्ताहकै आयोजना गरेर संसारभर रूखहरू रोपिन पर्नाको कारणबारे राजदूत कोडीले भनिन्, यसले कुनै पनि देशलाई छोड्दैन र यसलाई सामूहिक रूपमा सम्बोधन गरिनुपर्दछ । विश्वले जलवायु परिवर्तनको विविध भयानक प्रभावहरू देखिसकेको हुनाले यसलाई रोक्न सब एकजुट भएर लाग्नुपर्ने उनको भनाइ छ ।"
"नक्कली सजिलै उम्कन्छन्, सक्कलीलाई सास्ती","बिग्रिरहन्छ सफ्टवेयर विमानस्थल अध्यागमनले यात्रुहरूको विवरण राख्न प्रयोगमा ल्याएको इमी सफ्टवेयर बारम्बार बिग्रँदा पनि सेवा प्रभावित हुने गरेको छ । सफ्टवेयर ह्याङ हुने र इन्ट्री गरेको डाटा रेकर्डबाट हराउनेलगायतका समस्याले कहिलेकाहीँ नेपाल आएका विदेशीको तथ्यांक नरहने गरेको देखिन्छ । यस्तै भयो, असोज ७ गतेको रातिको सिफ्टमा । विदेशबाट आएका यात्रुको तथ्यांक इमी सफ्टवेयरमा राखेर उनीहरूको पासपोर्टमा आगमन अनुमति दिनुपर्ने थियो । तर सफ्टवेयरले काम नगर्दा कैयौं यात्रुको नाम सफ्टवेयरमा इन्ट्री नै भएन । सफ्टवेयरमा समस्या आएपछि त्यति बेला कार्यरत अध्यागमन अधिकारीहरूले यसबारे टिप्पणी नै उठाएर अध्यागमन विभागमा पठाएका थिए । आगमन अनुमति लिएर बाहिरिएका विदेशी कुनै आपराधिक क्रियाकलापमा मुछिए र त्यस्तो घटनाको अनुसन्धान गर्दा उनीहरूको रेकर्ड अध्यागमनमा नदेखिए अधिकृतहरू दोषी देखिने भन्दै त्यो दिन अधिकृतहरूले टिप्पणी नै उठाएका थिए । विमानस्थल अध्यागमनमा यात्रुहरूको रेकर्ड राख्ने काममा समस्या उत्पन्न भए पनि सन् २०१४ अगस्टदेखि अध्यागमन विभागले इमी अर्थात् इमिग्रेसन सफ्टवेयर प्रयोगमा ल्याएको थियो । तर प्रयोगमा आएको केही महिनादेखि नै सफ्टवेयरमा बारम्बार समस्या आउन थालेको विमानस्थल अध्यागमनका अधिकृतहरू बताउँछन् । अध्यागमन विभागका महानिर्देशक पौडेलले भने सफ्टवेयरमा यसअघि पनि समस्या आएका कारण त्यसको विकल्प खोजिसकिएको जानकारी दिए । विभागले मंसिर पहिलो साताबाट विशेष फिचर भएको नेपाली पोर्ट नामक सफ्टवेयर प्रयोगमा ल्याउने गरी काम अगाडि बढाइसकेको छ ।"
अस्पतालको जग्गा गायब,"६ तले भवनप्रदेश सरकारले अस्पतालको सेवा विस्तारका लागि १७ करोड लागतमा ६ तले भवन निर्माण सुरु गरेको छ । त्यसमा विभिन्न डाइनेस्टिक सेवा सञ्चालन गर्ने सरकारको उद्देश्य छ । अहिले अस्पतालका लागि संघीय र प्रदेश सरकारबाट ठूला संरचना निर्माण भइरहेका छन् । अस्पतालले असोज अन्तिम साता मिर्गौलाको डायलाइसिस सेवा पनि सुरु गर्न लागेको बरालले बताए । अर्थो र न्युरो सेवा पनि विस्तार गर्दै छौं, उनले भने, गुरुयोजना सम्पन्न हुँदा यो काठमाडौं बाहिरको सबैभन्दा बढी सुविधासम्पन्न अस्पताल हुनेछ । अस्पतालमा अहिले ९७ जना विशेषज्ञ डाक्टरसहित ५ सय २० स्वास्थ्यकर्मी र कर्मचारी कार्यरत छन् ।"
खाल्डामा फस्छन् गाडी,"सत्ता पक्षकै सांसद आन्दोलितदोलखाको लाइफ लाइन सडकमा सरकारले बेवास्ता गरेको भन्दै सत्ता पक्षकै सांसदहरूले सरकारविरुद्ध सडक आन्दोलन गर्ने घोषणा बुधबार गरेका छन् । उनीहरूले बुधबार आयोजित कार्यक्रममा भनेका छन्, हामीले सरकारको विभिन्न तहमा भन्यौं, वास्ता भएन अब पनि सडक निर्माण नसकिएर सडकमै उत्रिएर आन्दोलन गर्छौं । नेकपाका प्रदेशसभाका दुई जना सांसदहरू पशुपति चौलागाईं र विशाल खड्काले उक्त सडकका सम्बन्धमा सरकारविरुद्ध त्यस्तो आक्रोश पोखेका हुन् । त्यस्तै भाषा बिहीबारको कुराकानीमा पनि दोहोर्याएका छन् । सरकारी निकाय भने उक्त सडक ढिलासुस्ती हुनुको सम्पूर्ण कारण ठेकेदार कम्पनीमाथि थोपर्छन् । अनेक बाहनामा ठेकेदारले काम नगरेको अवस्था छ, उक्त आयोजना प्रमुख धर्मेन्द्र झा बताउँछन् । ठेकेदारलाई काम लागाउन नसकेकै कारण उनी उक्त आयोजनाबाट फिर्ता हुन प्रयासरत छन् । खाडीचौरदेखि चरिकोटसम्मको ५५ किलोमिटर सडकले दोलखाका हरेक क्षेत्रमा दुरगामी खराव असर परिरहेको छ । जनजीवन आर्थिक र सामाजिक दृष्टिले क्रमिक रूपले खराब असर पारिरहेको उक्त सडक समयमै नबन्नुको दोषी सरकार भएको निष्कर्ष सांसदहरूको छ ।भारतीय एक्जिम बैंकको सहयोगमा भारतीय दुई कम्पनी सकिल हैदर र सीमाञ्चलले नेपाली साझेदार कम्पनी लिएर उक्त कामको जिम्मेवारी लिएका थिए । घटाघटमा सुरुको रकम १ अर्ब १० करोडको ठेक्कालाई अन्तर्राष्ट्रिय स्तरमा बोलपत्र दर्ता गर्दै हिँड्ने उक्त दुई भारतीय कम्पनीका लागि अत्यन्तै सानो काम थियो । तथापि उक्त सडकमा ढिलासुस्ती हुनुमा अन्य कारणहरू जोडिएको आँकलन पनि गर्न थालिएको छ ।उक्त सडकको ढिलासुस्तीले माथिल्लो तामाकोसी जलविद्युत् आयोजनाको लागतलाई झन्डै दोब्बर बनाउने एउटा कारणको रूपमा लिन्छन् प्रदेश सांसद पशुपति चौलागाईं । उनले भने, उक्त सडकको संवदेनशीलताका बारेमा सरकारले वास्ता नगरेकाले तामाकोसी आयोजनाका ठूला सामान ढुवानी समयमै हुन सकेन । सामान नभएपछि तामाकोसी आयोजना समयमै सम्पन्न हुन नसक्दा लागत बढ्दै छ ।नाटकीय ढंगले ठेकेदारले ढिला गर्ने र त्यसलाई सरकारको निकायहरूले आँखा चिम्लिएर बस्दा उक्त सडकले गति लिन नसकेको आरोप अर्का प्रदेश सांसद विशाल खड्काले लगाए । उक्त सडक र दोलखा जिल्लाका लागि सरकारको चरम हेपाहा प्रवृत्तिले जिल्ला नै पछि परिरहेको उनले बताए । आयोजनका कर्मचारी भ्रष्टाचारमा डुब्ने, ठेकेदार ढिला गर्ने र सरकारले नयाँ निर्णय लिन नसक्दा उक्त सडक बेवारिसे बन्यो, सांसद खड्काले भने ।उक्त सडक स्तरोन्नतिका लागि भत्काएर अलपत्र छाडिएको सडकको कारण केहीले ज्यानसमेत गुमाइसकेका छन् । अनगिन्ती सास्ती खेपिएका घटना विभिन्न माध्यमबाट बाहिर आइरहेका छन् । पर्यावरणीय समस्याले सडक वरपरका बस्ती र खेतीयोग्य जमिन बाढी, पहिरो र धुलोले समस्यामा फसेको छ ।सडक बिग्रिएपछि दोलखाको जीवनयापन झन्झन् खस्कँदो छ । चार वर्षअघि र अहिलेको तुलना गर्दा पर्यटन उद्योगमा ठूलो गिरावट आएको छ । बाटो राम्रो नभएका कारण पर्यटक नआउँदा कालिञ्चोक केवल कारले दिनमा दुई जना मात्रैका लागि पनि सेवा सञ्चालन गर्नुपरेको यात्रु अभिलेखबाट खुल्छ । केही सयमअघिसम्म सरदर दैनिक पाँचसात सय यात्रुले केवलकारको उपभोग गरेको अभिलेख छ । कालिञ्चोक दर्शन प्रालि अध्यक्ष बालकृष्ण शिवाकोटीले वाटोकै कारण यात्रु घटेको बताउँछन् ।तीन दर्जन स्तरीय होटलहरूले थेग्न नसक्ने पाहुना आउने कालिञ्चोक अहिले सुनसान छ । ठूला लगानीका होटलले अहिले कर्मचारी र सेवासुविधा कटौटी गरिरहेका छन् । होटल सुनपातीका प्रमुख हरि वलीले बाटोमा सुधार नआएसम्म होटल सञ्चालन गर्न कठिनाइ परिरहने बताए ।राजधानीसँग दोलखा जोडिने दुई विकल्प छन । छोटो दूरी र सुरिक्षत लामोसाँघुदेखिको मार्ग खाल्डाखुल्डी, हिलो नै छ । ठाउँठाउँमा राखिएका डोजरको सहायतामा बस र मालबाहक सवारीसाधनलाई तानेर उतार्नुपर्छ । साना सवारीसाधन उक्त मार्गबाट लगभग चल्न छाडेका छन् । खुर्कोट, मन्थली हुँदै आउजाउ गर्ने मार्ग लामो दूरी र असुरिक्षत छ । उक्त मार्ग प्रयोग गर्दा भएको दुर्घटनामा गतवर्ष एक जनाको ज्यान गयो । पटकपटक घटना दोहोरिरहने उक्त मार्गबाट बाध्यताबाहेक रमाइलोका लागि आउने पर्यटक यात्रा गर्दैनन् । पर्यटक नआएपछि सदरमुकाम चरिकोटका एक सय स्तरीय होटलहरू केही वर्षअघिका चापाचाप पाहुनाका संख्या सम्झिएर बस्छन् । फेरि पहिलेकै जस्तो होटलबाट कसरी आम्दानी निकाल्न सकिएला भन्ने सोचमा छन् । जब लामोसाँघु जिरी सडक सडक चौडा ठूला पार्न भनेर बिगारियो तब होटलमा पाहुना कम हुँदै गयो, होटल कुवेरका सञ्चालक कुवेर थापाले बताए ।"
मापसे गरी बस चलाउने पक्राउ,"(काठमाडौं)  ट्राफिक प्रहरीले मादक पदार्थ सेवन गरी लामो दूरीका सार्वजनिक भाडाका बस चलाउने ४ जना चालकलाई बिहीबार नियन्त्रणमा लिएको छ । काठमाडौंसुर्खेत चल्ने ना ५ ख १३२१ भाडा बसका चालक रोशन विक, काठमाडौं गौर चल्ने ना ५ ख ७३६९ नम्बरका चालक शिवराज गिरी, काठमाडौं बाग्लुङ चल्ने बा ३ ख ९०६० भाडा बसका चालक रितेश नेपाली, काठमाडौंबाग्लुङ चल्ने बा ३ ख ७३१४ माइक्रोबसका चालक पुष्पराज वाग्लेलाई नियन्त्रणमा लिएको हो । उनीहरूले मदिरा सेवन गरी उपत्यकाबाट यात्रु लिएर गन्तव्यतर्फ जाँदै गरेको पाइएको महानगरीय ट्राफिक प्रहरी महाशाखा प्रमुख एसएसपी भीम ढकालले बताए । दसैंमा गाउँ फर्कन लागेका सर्वसाधारणलाई सरकारले निर्धारण गरेको भन्दा बढी भाडा लिएर टिकट काट्ने थप जनालाई प्रहरीले पक्राउ परेको छ । बुधबार ९ जनालाई पक्राउ गरेको थियो । महाशाखाबाट खटिएका सादा पोसाकका प्रहरीले उनीहरूलाई चाबहिल र कोटेश्वरस्थित टिकट काउन्टरबाट नियन्त्रणमा लिएको हो । महाशाखाका प्रमुख भीम ढकालका अनुसार बिहीबार सुनौलो इन्द्रेणी यातायातका पूर्णप्रसाद शिवाकोटी र उदयपुर यातायातका वीरबहादुर चौलागार्इंलाई प्रहरीले नियन्त्रणमा लिएको हो । उनीहरूलाई महानगरीय प्रहरी वृत्त गौशाला र कोटेश्वर प्रभागमा बुझाइएको ढकालले बताए ।"
जंकफुड प्रयोग बढ्दो,"यहाँका स्थानीयलाई चिसो र चाउचाउ खानु निकै ठूलो कुरा होझैं लाग्छ, उनले भनिन्, जचाउान आउँदा के नास्ता गर्नुभो भन्यो चिसो खाएर आको भन्छन् । चेपाङ र तामाङ समुदायका बसोबास रहेको बस्तीबाट आउने सेवाग्राहीमा ग्यास्ट्राइटिस को समस्या धेरै देखिन्छ । समयमै खाना नखाँदा, जंकफुडको उपयोग बढी गर्दा समस्या बढेको छ । ६ महिनालाई पनि अन्न पुग्लानपुग्ला भन्ने चिन्तामा बस्नुपर्ने स्थानीयले अन्न भइन्जेल रक्सी पार्ने भएकाले पनि समस्या हुने गरेको गुनासो गरिन् । रक्सी र चिसो पेयपदार्थ नखाई जँचाउन आउने कमै छन, उनले भनिन् , जति भने नि लाग्दैन । ०७२ मा स्थापना भएको स्वास्थ्य इकाईबाट ओपीडी, परामर्श, परिवार नियोजन र गर्भवती जाँचको सेवा दिइन्छ । एकाईमा दैनिक कम्तीमा ३० र बढीमा ७० जनासम्मले सेवा लिने गरेको तथ्यांक छ । बिहान १० बजे खाना खाएर घरबाट हिँडेकी ४८ वर्षकी कान्छीमाया चेपाङ करिब दुई घण्टा हिँडेर आइपुगिन् । उनले आफ्नो प्रेसर नापिदिन भनिन् । चक्कर मात्रै लागिरहन्छ, कान्छीमायाले भनिन्, त्यसैले प्रेसर नाप्न आको । केहीबेर पछि उनी बाहिरिइन् र नजिकैको खाजा घरमा गएर चिसो र चुरोट किनेर खाइन् । ३ देखि ४ घन्टा पैदल हिँडेर आइपुगिने स्वास्थ्य एकाईमा उनीहरूलाई सरसफाइमा ध्यान दिन, समयमा खाना खान, स्वस्थ्यकर खाना खान सचेत गराउने गरेको अहेव गौतमले बताइन् ।"
पहिरोले झस्काइरहन्छ,७० हजारले बनाए घर जिल्लाभरका ८८ हजार २ सय ४९ भूकम्पपीडितमा झन्डै ७० हजार भूकम्पपीडितले आवास ठड्याइसकेका छन् । जसमा गैरसरकारी संस्थाको सहयोगमा झन्डै ५ हजार घर भूकम्पपीडितको घर बनिसकेको जिल्ला आयोजना कार्यान्वयन एकाई (अनुदान तथा पूर्वाधार) ले जनाएको छ । पहिचान लाभग्राहीमा ८५ हजार ५ सय २३ ले सम्झौता सकेर पहिलो किस्ता लगिसकेका छन् ।
५० कैदीबन्दी भीमफेदी सारिए,"भरतपुर (कास) चितवन जिल्ला कारागार भरतपुरका ५० जना कैदीको स्थानान्तरण गरिएको छ । कैदीबन्दीको चाप बढेपछि उनीहरूलाई स्थान्तरण गरिएको हो । कारागार व्यवस्थापन विभागसँगको सहकार्यमा कारागार कार्यालय भीमफेदीमा पठाइएको शाखा अधिकृत कमलप्रसाद काफ्लेले बताए । हेटौंडामा महिला बन्दी गृह नहुनु र नवलपुरमा कारागार कार्यालय नबन्दा यहाँ कैदीबन्दीको चाप बढेको प्रमुख काफ्लेको भनाइ छ । स्थानान्तरण गरिएका मध्ये लागूऔषध मुद्दाका २४ जना, जबरजस्ती करणीका ११, सवारी ज्यान ६, ज्यान मार्ने उद्योगका २, चोरीका ३, बहुविवाहका १, हाहतियारसम्बन्धी १, कर्तव्य ज्यानका १ र जिउ मास्नेबेच्ने मुद्दाका १ छन् । २ सय ५५ पुरुष र २५ महिला क्षमताको भरतपुर कारागारमा अब ७ सय ६२ जना कैदीबन्दी छन् । तीमध्ये ६८ जना महिला र ६ सय ९१ पुरुष हुन् ।"
हरिशंकरको पुनर्निर्माण सकियो,"ललितपुर (कास) पाटन दरबार परिसरमा रहेको तीनतले हरिशंकर मन्दिरको पुनर्निर्माण सकिएको छ । मन्दिरको बिहीबार सांस्कृतिक पर्यटन तथा उड्डयनमन्त्री योगेश भट्टराई, ललितपुर महानगरका मेयर चिरीबाबु महर्जनले उद्घाटन गरेका छन् । काठमाडौं उपत्यका संरक्षण कोष (केभीपीटी) ले भूकम्पलगत्तै यो मन्दिर निर्माण सुरु गरेको थियो ।मन्दिर पुनर्निर्माण गर्दा अधिकांश सामग्री पुरानै प्रयोग गरिएको छ । बुट्टा भएका सामग्री पुरानै र बुट्टा नभएका सामग्री नयाँ प्रयोग गरिएको निर्देशक रोहित रञ्जितकारले बताए । हरिशंकर मन्दिर पुनर्निर्माण गर्न करिब ५ करोड रुपैयाँ लागेको कोषले जनाएको छ । बिहीबार पूजा गरेर सबैका लागि ढोका खोलिएको मन्दिरका पूजारी गुरूदत्त मिश्रले बताए । पूजा गरेर सर्वसाधारणका लागि पनि मन्दिरको ढोका खोलिएको छ, उनले भने । ललितपुरमा पुनर्निर्माण भइरहेको मठमन्दिर विवादरहित तवरले निर्माण भएकोमा महानगरका मेयर चिरीबाबु महर्जनले खुसी व्यक्त गरे । १५७ वर्षदेखि हरिशंकर मन्दिर परिसरमा सर्वसाधारणलाई प्रतिबन्ध लगाइएको थियो । मन्दिरको पेटी व्यापारीले ओगटेर राखेका थिए । तर अब पूजारी र सर्वसाधारणले पूजा गर्न मिल्ने छ । जनप्रतिनिधि बनेदेखिको प्रयासले मन्दिर निर्माण गर्न सकिएको महर्जनले बताए । सरकारले पटके निर्णय गरेर १० करोडसम्मको मठमन्दिर स्थानीय उपभोक्ता समितिले निर्माण गर्न सकिने व्यवस्था गरेर सहज बनाएको उनले बताए । राष्ट्रिय पुनर्निर्माण प्राधिकरणका सुशील पौडेलले भूकम्पमा ध्वस्त बनेको मठमन्दिर पुनर्निर्माणले गति लिएको बताए । पाटनका राजा योगनरेन्द्र मल्लकी छोरीले १७ औँ शताब्दीमा हरिशंकर मन्दिर निर्माण गर्न लगाइएको जनश्रुति छ । हिन्दु धर्मावलम्बीले हरिशंकरलाई शिव र विष्णुको संयुक्त स्वरूपका रूपमा पुज्ने गरेको स्थानीय बताउँछन् । सोह्रौं शताब्दीको अन्तिममा इँटैइँटाले निर्माण भएको चारनारायण पाटनको सबैभन्दा पुरानो मन्दिर हो । हिन्दु धर्मावलम्बीले नारायणलाई विष्णुको स्वरूपमा पुज्ने गर्छन् । पाटन दरबार क्षेत्रमै रहेको चार नारायण मन्दिरको पुर्न निर्माण पनि अन्तिम चरणमा पुगेको छ । चार नारायणको काम ५ प्रतिशत काम बाँकी रहेको पुरातत्त्व विभागका प्रवक्ता रामकुमार कुवँरले बताए ।"
सुध्रिएनन् टिपर चालक,"टिपर अन्य गाडीको तुलनामा बलियो हुने भएकाले चालकले सामान्य ठोक्किँदा फरक पर्दैन भन्ने मनोविज्ञानबाट तीव्र गतिमा चलाउने गरेको उनले बताए । सहरभित्र पस्दा टिपरको गति सीमित गराउनेबारे पनि छलफल भइरहेको उनले जानकारी दिए । बेलुका ८ बजेपछि रिङरोडभित्र छिर्ने र बिहान ७ बजे अघि रिङरोड छोडिसक्ने प्रावधान त छँदै छ, उनले भने, अब त्यो समयमा कति गति राख्ने भन्ने पनि सोच्न पर्ने बेला आएको छ । उपत्यकामा मात्र पछिल्लो एक वर्षमा टिपरले ठक्कर दिएर मृत्यु भएकाको संख्या १२ पुगेको छ । महाशाखाको तथ्यांकअनुसार आव २०७५र ७६ मा २७ सय ९ दुर्घटना टिपर र ट्रकबाट भएका थिए । यीसमेतका सडक दुर्घटनामा परी उपत्यकामा २ सय ५४ जनाको मृत्यु भएको थियो । यी दुर्घटनामध्ये अधिकांशमा चालकको लापरबाही नै मुख्य कारण देखिएको छ । नेपाल प्रहरीका पूर्वएआईजी जयबहादुर चन्दले दण्डजरिवानाको व्यवस्थै संशोधन गर्नुपर्ने बताए । अनुगमन फितलो छ, चालक गम्भीर छैनन्, चालक शिक्षाको पनि कमी छ, उनले भने । सडकको नाजुक अवस्था पनि दुर्घटनाको कारक रहेको उनले बताए । बिनाइन्जिनियरिङ सडक निर्माण गरिएको छ, उनले भने । टिपर दुर्घटनाको जिम्मेवार चालक नै भएको यातायात व्यवस्था विभागका महानिर्देशक गगन हमालले बताए । टिपर चालक निकै अराजक छन्, उनले भने ।"
"जमरा राखिँदैन, टीका लगाइँदैन","(खोकना)  नवरात्रिको सुरुवातको दिन घटस्थापनादेखि खोकना उत्सवमय छ । हरेक दिन बेग्लाबेग्लै तरिकाले पर्व मनाइरहेको छ । दसैंमा हरेक दिन दुर्गाको पूजा गरेर मनाएभन्दा फरक छ । खोकनामा हरेक वर्ष दसैंको बेला सिकाली मेला मनाइन्छ । हामी जमरा राख्दैनौं । टीका लगाउँदैनौं, खोकनाको प्रसिद्ध सिकाली जात्रामा जुटेका स्थानीयबासी अस्टेन्द्र महर्जन भन्छन्, काठमाडौंका अरू नेवार बस्तीभन्दा पृथक पर्व मनाउँछ खोकनाले । खासमा शाहवंशको स्थापना हुनु पहिला काठमाडौंका नेवारीले दसैंमा जमरा राख्ने गर्दैनथे । टीका लगाउने गर्दैनथे । अहिले भने अरू ठाउँकाले जमरा राख्छन् । टीका लगाउँछन् ।घटस्थापनामा कुमार पूजा गरेपछि खोकनाको यो उत्सव सुरु हुन्छ । ८ जना कुमारले घटस्थापनाको दिनदेखि तीन दिनसम्म घर घर गएर पूजाका सामान माग्छन् । उखु बोकेका कुमारले हातमा थाली बोकेका हुन्छन् । त्यही थालीमा पूजाका सामान माग्छन् । थाली भरिएपछि झोलामा राख्छन् । पूजाका समानमा स्थानीय रूपमा फल्ने काँक्रा, भोगटे, उखु जस्ता फलफूल, चामल, फूललगायत हुन्छन् । झोला भरिएपछि पूजाका सामान बस्तीको बीचमा रहेको रुद्रायणी मन्दिरमा लगेर थन्काउँछन् । मन्दिरमा जम्मा भएको पूजा सामग्री गाउँबाट डेढ किलोमिटर पश्चिमतिर रहेको सिकाली मन्दिरमा लैजान्छन् । यहाँ पनि कुमार केटाको पूजा हुन्छ, महर्जन भन्छन्, सिकालीमा पूजा गरेपछि खोकनादेखि सिकालीसम्मको देवताको बाटोमा रहेका देवतालाई पुज्दैपुज्दै आउँछन् । बस्तीमा दुईवटा प्रमुख बाटा छन् । एउटा बाटो देवताको, अर्को बाटो शव लैजान मलामी हिँड्ने बाटो । तीनवटा ढोका छन् । तीन ढोकामध्ये एउटा ढोकाबाट देवताको बाटो सुरु हुन्छ । एउटा ढोकाबाट शव लैजाने बाटो सुरु हुन्छ । देवता हिँड्ने बाटो पनि सिकालीतिरै जान्छ । शव लैजाने बाटो पनि सिकालीतिरै जान्छ । दायाँतिर देवताको बाटो छ । बायाँतिर शव लैजाने बाटो । उत्तरतिरको ढोका बस्ती छिर्ने ढोका हो । यो अहिलेको बसपार्क छेउमै छ । दक्षिणढोकाबाट देवताको बाटो सुरु हुन्छ । दक्षिणढोका रुद्रायणी स्कुलबाट सुरु हुन्छ । पश्चिमढोका बस्तीको पल्लो छेउमा पर्छ । यही ढोकाबाट मलामी बाटो सुरु हुन्छ । देवताको बाटोमा अष्टमातृका देवी छन् । घटस्थापनाको छैटौं दिनमा यही बाटो भएर रुद्रायणी देवता सिकाली लगिन्छ । मन्दिरमा रहेका रुद्रायणी पनि खटमा राखेर लगिन्छ । ४६ जनाको रुद्रायणी देवगण हुन्छन् । सिकालीको दोस्रो विशेष उत्सव हो छोइला बु । तीन दिनसम्म कुमार पूजा भएपछि राति विशेष कार्यक्रम हुन्छ । मन्दिरमा राँगा बलि दिइन्छ । तीनवटा गुठीले तीनवटा राँगा बलि दिएपछि त्यसैको मासुको विशेष परिकार बनाइन्छ, जसलाई छोइला बु भनिन्छ । त्यो दिन अरू परिकार नबनाई मासुको मात्र भोज हुन्छ । सबै गुठियार जम्मा भएर मनाइन्छ यो उत्सव । बलिदिएका राँगाको रगतचाहिँ सिकाली मन्दिरमा चढाउने चलन छ । गुठीमा छोइला बु मनाएको भोलिपल्ट घरघरमा पनि छोइला बु मनाइन्छ । गुठीमा जस्तै घरमा पनि मासुको मात्र भोज खाने चलन छ यो दिनमा । यो घटस्थापनाको चौथो दिनको विशेष कार्यक्रम हो । पाँचौं दिनको उत्सव हो भुज्या । रातिको समयमा गुठियार जम्मा भएर विशेष तान्त्रिक विधिबाट छ्याङ बनाउने दिन हो यो । छ्याङ बनाउँदा वीरभद्र महांकाललाई जगाएर छ्याङ बनाउने गरिन्छ । अरुमान्छेले सामान्यतः १५ दिन लगाएर तयार पार्ने छ्याङ यो बेला एकै रातमा बनाइन्छ । छ्याङ बनाउन यहाँको प्राचीन तीनवटा गुठीका गुठियार जम्मा हुन्छन् । यहाँ तः गुठी, सना गुठी र जगु गरी तीनवटा निजी गुठी छन् । प्रत्येक गुठीबाट ८ जनाको दरले गुठियार जम्मा हुन्छन् । रुद्रायणी गुठीचाहिँ राजगुठी हो । यो विशेष तान्त्रिक विधिबाट तयार गरिन्छ, गुठीका इनामा गुरु जयराम महर्जन भन्छन्, तान्त्रिक विधि गोप्य हुन्छ ।"
कार्यविधि संशोधनको उल्टो बाटो,"संविधानले परिकल्पना गरेबाहेकको समानान्तर संयन्त्र बनाई निर्वाचन क्षेत्रमा सांसदले खर्च गर्ने बजेटबारे फेरि विवादास्पद काम भएको छ । हरेक निर्वाचन क्षेत्रलाई दिने रकम ४ करोडबाट बढाई ६ करोड विनियोजन गरेर आलोचित बनेको सरकारले सांसदलाई मनलाग्दी खर्च गर्न बाटो खुला गरिदिएको छ । स्थानीय पूर्वाधार विकास साझेदारी कार्यक्रम सञ्चालन कार्यविधि संशोधन गरेर सांसदले मन लागेका आयोजनाहरू प्रतिस्पर्धा नगराई बजेट खर्च गर्न पाउने व्यवस्था गरिएको हो ।शासन र विकास निर्माणमा संविधानले परिकल्पना गरेभन्दा बाहेकको यो संयन्त्रमार्फत बजेट खर्च भए पनि गत वर्ष कार्यविधि निकै कडा बनाइएको थियो । राजनीतिक दलका कार्यकर्ता, सांसदका प्रतिनिधि तथा सांसदलाई तजबिजी अधिकारी र बजेट दुरुपयोगका बाटाहरू केही हदसम्म टालिएका थिए । तर गत साता संघीय मामिला तथा सामान्य प्रशासन मन्त्रालयले जारी गरेको कार्यविधिका धेरै बुँदा परिवर्तन गरी सांसदले नै मनलाग्दी खर्च गर्न पाउने व्यवस्था गरिएको छ । संशोधित कार्यविधिअनुसार १० लाख रुपैयाँका दरले ३० वटा (३ करोड रुपैयाँसम्म) का आयोजना निर्माण गर्न पाइनेछ, त्यो पनि प्रतिस्पर्धा नगराई सोझै उपभोक्ता समितिमार्फत । अघिल्लो कार्यविधिमा स्थानीय तहको सभाले पारित गरेका आयोजनामा मात्रै सांसदले बजेट विनियोजन गर्न पाउँथे । अब प्रत्यक्ष निर्वाचित सांसदले चाहेका आयोजनामा बजेट छुट्याउन पाउनेछन् । नयाँ कार्यविधिअनुसार टुक्रेसहित ३६ वटा योजनामा सांसदले बजेट विनियोजन गर्नेछन् । अघिल्लो कार्यविधिमा टुक्रे कार्यक्रमलाई निरुत्साहित गर्न एक वर्षमा २० वटा आयोजना मात्रै कार्यान्वयन गर्न पाउने व्यवस्था थियो । यो नीतिगत व्यवस्थाले राजनीतिक, वितरणमुखी तथा कार्यकर्ताकेन्द्रित कार्यक्रम गर्न पाइने ढोका खोलेको छ । खासगरी सांसदले चाहेका आयोजना छान्न पाउने, उपभोक्ता समितिमार्फत काम गर्न पाइने त्यो पनि प्रतिस्पर्धा नै नगराउने भन्ने कार्यविधिका बुँदा प्रचलित कानुनी व्यवस्था र प्रचलित अभ्यासविपरीत छ । सांसदले आफूअनुकूलका नेता तथा कार्यकर्ताको समिति बनाउने, विकास निर्माण नगर्ने र मिलेमतोमा आफैंले कमिसन लिएर बजेट दुरुपयोग गर्ने सम्भावना पनि छ । सांसदका एक प्रतिनिधि नियुक्त गरी एक लाख रुपैयाँसम्म खर्च गर्न पाइने प्रावधान पनि कार्यविधिमा छ । यसले कार्यकर्ता भर्तीतर्फ उन्मुख गराउने निश्चित छ । यसै कार्यका लागि हरेक निर्वाचन क्षेत्रमा १ सय ६५ जनाले वार्षिक एक लाख कमाउने जिम्मेवारी पाउनेछन् । यो शीर्षकमा मात्रै एक करोड ६५ लाख रुपैयाँ खर्च हुनेछ । सांसद स्वयंले भर्ना गरेका प्रतिनिधिले सांसदका आयोजनामा भइरहेको अनियमिततामाथि प्रश्न गर्ने सम्भावना पनि कम हुन्छ । नयाँ कार्यविधिअनुसार यो बजेटको ७० प्रतिशतसम्म दुरुपयोग हुने जानकार अधिकारीहरूले आकलन गरिसकेका छन् । संवैधानिक निकाय महालेखा परीक्षकको विगतका वार्षिक प्रतिवेदनअनुसार दुरुपयोग हुने प्रमुख कार्यक्रमहरूभित्र यो परेको छ । यसकारण पनि लचिलो कार्यविधिका कारण अब दुरुपयोगको रोग झन् झाँगिनेछ ।संविधानविद्, अर्थ, योजना तथा प्रशासनविद्हरूको आलोचनाका बाबजुद यो कार्यक्रमले निरन्तरता पाइरहेको छ । संविधान निर्माणपछि तीन तहको सरकार बनिसकेको सन्दर्भमा यो कार्यक्रम अब आवश्यक छैन । सांसदहरूले बजेट नै फेल गराइदिन्छु भन्ने चेतावनीपछि कुनै पनि अर्थमन्त्रीले यसमा बजेट विनियोजन नगर्ने, घटाउने र कार्यक्रम खारेज गर्ने जोखिम मोल्न सकेनन् । ससाना आयोजनामा बजेट विनियोजन गर्नेदेखि विकास निर्माणको काम गर्ने मुख्य जिम्मेवारीसहित मुलुकभर ३६ हजार जनप्रतिनिधि निर्वाचित भइसकेपछि राजनीतिक तहबाटै यो कार्यक्रम बन्द गर्ने निर्णय हुनुपर्थ्यो । मुलुकको समग्र प्रणालीलाई नियम, कानुन बनाउने जिम्मेवारी बोकेका सांसद नै विकास निर्माणमा होमिनु संविधानतः गलत क्रियाकलाप हो । केन्द्रको सिको गर्दै प्रदेश सरकारहरूले पनि प्रदेश निर्वाचन क्षेत्रका नाममा सांसदमार्फत विकास निर्माणका काम सुरु गरिसकेका छन् । केन्द्र र प्रदेश सबैको जोड्ने हो भने विकास बजेटको झन्डै छ प्रतिशत रकम सांसदको हातमा पुगिसकेको छ । यसले विकास निर्माणमा समानान्तर संयन्त्र मात्रै नभई, भोलि स्थानीय तहमा समेत सांसदलाई नै समानान्तर शासन व्यवस्थामा उद्यत गराउनेछ । स्थानीय तहले कार्यक्रम कार्यान्वयन गर्ने, प्रमुख प्रशासकीय अधिकृत अनुगमनदेखि कार्यान्वयनको मुख्य जिम्मेवार हुने भएकाले बजेट दुरुपयोग नहुने आधार सांसद तथा मन्त्रीहरूले दिने गरेका छन् । स्थानीय तहलाई नै कार्यान्वयनको अधिकार दिने हो भने किन निर्वाचन क्षेत्रका नाममा अर्को संयन्त्र चाहियो ? त्यसकारण मुलुकको प्रणालीलाई उल्टो दिशातर्फ लैजाने यो कार्यक्रम राजनीतिक तहबाट निर्णय गरी आउँदो वर्षबाट खारेज गर्नुपर्छ ।"
खोइ प्रधानमन्त्रीको 'वार रुम' ?,"गौरवका आयोजनाहरूको प्रगति प्रत्यक्ष रूपमा नियाल्न प्रधानमन्त्री कार्यालयमा वार रुम बने रे ? सिक्टा र बबई सिंचाइ आयोजनामा सुरुङ खन्न टीबीआई मेसिन ल्याइयो रे ? तामाकोशी समयमा सक्न धमाधम पेनस्टक जडान हुँदैछ रे ? जस्ता समाचार निकै पढियो । तर नतिजा ? सबैको सामु छ । लाखौं नेपालीको मुहार फेर्ने र देशलाई समृद्धिको यात्रातर्फ डोराउने भनी डिजाइन गरिएका नेपालका गौरवका आयोजनाहरू दशकौं बित्दासमेत पूरा हुन नसक्दा आमनेपाली खिन्न भएका छन् । विकास र समृद्धिको सपना देखाउने केपी शर्मा ओलीको सरकार बनेको डेढ वर्ष बित्दा पनि देशको गौरवका सबै आयोजनाहरू कछुवाको गतिमै सीमित हुनु लाजमर्दो छ । यसले आम जनतामा निराशा पैदा गरेको छ । कुनै पनि सरकार वा सरकार प्रमुखले जनतालाई आशा र भरोसा बाँड्न सक्नुपर्छ । त्यो सरकारले गरेका काम र विकास आयोजनाहरूमा भएको प्रगतिले मात्र दिन सक्छ । मुखले ठूलठूला कुरा गर्ने तर काम भने माखो नमार्ने प्रवृत्तिले न जनता खुसी हुन सक्छन्, नत देश हाँक्ने नेताप्रति नै जनविश्वास बढ्न सक्छ । सरकार आफैले घोषणा गरेको २१ वटा गौरवका आयोजनामध्ये २० वटा जहाँका तहीं छन् । जुन सम्पन्न हुनसकेका भए लाखौं नेपाली प्रत्यक्ष लाभान्वित हुन्थे । आयोजना प्रमुखहरू चाँडचाँडै परिवर्तन भैरहने, सरकारका सचिवहरू २ वर्षमै ७ ठाउँमा सरुवा गरिने जस्ता कारणले गौरवका आयोजनाहरूले गति लिन नसकेका हुन् । सचिवहरूसँंग यति काम गर्छु भनेर कार्यसम्पादन करार गर्ने अनि त्यसको मसी सुक्न नपाउँदै त्यो सचिवको सरुवा गर्ने ओली सरकारको कार्यशैली असफलमात्र होइन, आलोच्यपूर्ण छ । सरकारले इच्छाशक्ति देखाएको भए कमसेकम तामाकोशी, मेलम्ची, बबई र सिक्टा आयोजना सम्पन्न भैसक्थे । गोपाल देवकोटा, जोरपाटी काठमाडौं समयमा काम नहुँदा बेलाबेलामा प्रधानमन्त्रीले सरोकारवाला निकायलाई राखेर समयमै काम गरेर प्रगति प्रदिवेदन बुझाउन निर्देशन दिने गरेका छन् । प्रभानमन्त्री आफैले उद्घोष गरेका कतिपय काम अझै पनि सम्पन्न भएका छैनन । देशको प्रधानमन्त्री भनेको देशको कार्यकारी हो । देशको कार्यकारी तहको उच्च निकाय भनेको नै प्रधानमन्त्री कार्यालय हो । जसको निर्देशन मान्नु अपरिहार्य हुन्छ । प्रधानमन्त्रीको निर्देशन नमान्ने निकायले कसको निर्देशन मानेर काम गर्ने ? के प्रधानमन्त्रीको निर्देनको कुनै अर्थ नभएको हो ? हुन त प्रधानमन्त्री केपी शर्मा ओलीले विगत र अहिले प्रधानमन्त्री भएर गरेको कतिपय प्रतिबद्धताहरू पूरा भएका छैनन् । प्रधानमन्त्री केपी शर्मा ओलीले २०७२ असोज २५ मा दुई वर्षभित्र देशभरिका सबै तुइन हटाउने उद्घोष गरेका थिए । प्रधानमन्त्रीले उद्घोष गरेको आज ४ वर्ष बित्नलाग्दा पनि कतिपय जिल्लामा स्थानीयहरू तुइनबाट जोखिमपूर्ण यात्रा गर्न बाध्य छन् । प्रधानमन्त्री उद्घोष गर्दै जाने, तर कार्यान्वयन नहुने प्रवृत्ति बढ्दो छ । कति विकासका ठूलठूला योजनाहरूमा पनि कामको ढिलासुस्तीले स्थानीय मारमा परिराखेका छन् । सडक, पुल बिजुली लगायतका विकासका काममा ढिलाइ भएर चौतर्फी रूपमा सरकारको काममा आलोचना भइराखेको छ । प्रधानमन्त्रीले भ्रष्टाचार अन्त्य गर्ने भन्दै उद्घोष गर्दैगर्दा दिनदिनै भ्रष्टाचारका समाचारहरू आइरहेका छन् । अब मुलुकमा भोक र जाडोले कठ्याङ्ग्रिएर कसैले पनि ज्यान गुमाउनु पर्दैन भन्दै प्रधानमन्त्री उद्घोष गर्ने, तर यता गरिबीको चपेटामा जनता पिल्सिरहने अवस्था छ । यो वर्ष तराईमा शीतलहरले कतिपय मान्छेहरूको ज्यान गएका समाचारहरू पनि सुनिएकै हो । मन्त्रालयहरूले काममा ढिलासुस्ती गरेको भन्ने स्वयम् प्रधानमन्त्री आफैले इङ्गित गर्नुभएको थियो । मन्त्रालयका सचिव तथा मन्त्रीहरूसँग बैठक गरी कार्यसम्पादन प्रगति लिने र के कारणले काममा ढिला भइराखेको छ भन्ने प्रश्न प्रधानमन्त्रीले गरिराखेको परिप्रेक्ष्यमा समृद्धिको मार्गमा भनेजस्तो काम अगाडि बढिराखेको छैन । कार्यकारी निकायको उच्च तह प्रधानमन्त्रीको निर्देशनले प्रभाव पार्दैन भने यहाँ कसरी समयमा काम हुन्छ भनेर विश्वास गर्ने ? प्रभानमन्त्रीले पनि आफूले उद्घोष गरेका काममा प्रगति भएको छ कि छैन ? भन्ने समीक्षा समयसमयमा गर्न जरुरी छ । बोले अनुसारको काम भएनभएको समीक्षा गरेको भए आज देशभरिका सबै तुइन हटेर पक्की पुल बन्ने प्रक्रिया सुरु हुने थियो होला । गोविन्द विक, बुनपा १२, कपन"
चाडपर्वमा चिन्ता,"म यो देशको एक मजदुर हुँ । जसोतसो हरेक चाडपर्वहरूको मर्म ननिमोठी मनाउँदै आइरहेको थिएँ । केही दशकदेखि चाडपर्वहरूलाई उत्ताउलो र भड्किलो बनाउनेहरूबीच तीव्र प्रतिस्पर्धा हुँदै जाँदा म बबुरो त्यसमा सहभागी हुने सकिन । म दशकौंदेखि दैनिक मजदुरीबाट जसोतसो चुलोमा ताप्के तताउँदैछु । दैनिक मजदुरी गर्दा पसिनाले पटकपटक नुहाउँछु, तर एकपटक पनि पूरै परिवारको पूरै पेट भराउन सक्दिन । जब चाडपर्व आउँछ, मलाई दिग्दार लाग्छ । हजुरले तोकिदिएको न्यूनतम पारिश्रमिकले दुईछाक टार्न परिवारका केही सदस्यले पालैपालो प्रत्येक दिन कुनै भगवानको नाममा व्रत बस्नुपर्ने अवस्था छ । गतिला जागिरेको त दसैंमा बोनस आउँछ, मेरो त प्रत्येक दसैंमा ऋण थपिँदै जान्छ । ऋणले न दसैं सिध्याउँछ, न त नाताकुटुम्ब नै रिझाउँछ । घाँटी हेरी हाड निल्नु, गच्छे अनुसार चल्नु भन्नेगरी हाम्रो समाज विकसित भैगाको छैन । ठूलाठालुले जे चलन चलाए, त्यो चलनले म कहिल्यै आर्थिक रूपमा सबल हुन सकिन । कृष्णप्रसाद घिमिरे, विराटनगर३, मोरङ"
पीडितको युटर्न का प्रश्न,"किन भइन् पीडित युटर्न ? समाचार पढेर बडो दुःख लाग्यो । रोशनी शाही यौन दुर्व्यवहारको पीडितको रुपमा सार्वजनिक रूपमा आएपछि उनले दह्रो खुट्टा टेक्ने हिम्मत गर्नुपर्थ्यो । पुरुषप्रधान समाज, सत्ता र शक्तिको दबाब र प्रभावका कारण उनी आफूमाथि भएको दुर्व्यवहारको विरुद्धमा उभिरहन सकिनन् । उनलाई तत्कालीन सभामुख कृष्णबहादुर महराको बचाउ गर्न निकै ठूलो दबाब परेको अघिल्लो अन्तर्वार्ता र पछिल्लो अन्तर्वार्तामा उनले परस्पर विराधी कुरा गरेबाट प्रस्ट हुन्छ । ठाउँ पाएपछि विरोधीहरूले घटनालाई सार्वजनिक गर्नु वा उछाल्नु स्वाभाविक हो । घटनाको मुख्य दोषी महरा नै हुन् । बाहिर देख्दा शालिन देखिने महरा भित्रभित्रै कुहिएको फर्सीजस्तै भएका रहेछन् । महरा प्रकरणले गम्भीर प्रश्न उब्जाइदिएको छ कि राज्यको महत्त्वपूर्ण ओहदामा बसेका अन्य नेताहरू पनि महराजस्तै कुहिएको फर्सी त बनिरहेका छैनन् ? माओवादी सशस्त्र युद्धका बेलामा नैतिकताको कुरा हुन्थ्यो, तर जब युद्ध सकियो, धेरै नेताका नैतिकताहरू पनि सकिए । हुन त युद्धकालमै थुप्रै नेताहरूको नैतिकता सकिएकै थियो । मजबुतहरूद्वारा कमजोर, शालिन र इमानदारहरूको कमजोरीमाथि हमला हुने गर्थ्यो र तिनीहरूको राजनीतिक जीवन समाप्त पारिन्थ्यो । पार्टी सत्तामा भएका नेताहरूका गल्तीकमजोरीको विषयमा कमजोरहरूले बोल्ने हिम्मतै गर्दैनथे । अब यस घटनाबाट अन्य नेताहरू पनि सचेत हुन् र बेलैमा पाठ सिकेर आफ्ना कमीकमजोरीहरूप्रति सचेत होऊन् । राजेश विद्रोही, लहान, सिरहा नेपालमा अधिकांश महिला पीडित छन् । उनीहरू नै यौन हिंसामा पर्छन् । यदाकता पुरुषहरू झुटा आरोपका सिकार पनि बन्छन् । अहिले चर्चा कृष्णबहादुर महराको छ । पूर्व सभामुख भएकै आधारमा हिरासतमा नराख्ने र मुद्दा नचलाउने हो भने, झुटा आरोप लगाएकै हो भने रोशनी शाहीलाई झुटा उजुरी गरेबापत सजाय गर्ने कानुनी बाटोसमेत बन्द हुन्छ । जाहेरी सके किटानी, नसके लिखित वा मौखिक सूचनाको आधारमा प्रहरीले अनुसन्धान गर्नसक्ने र सरकारी वकिलमार्फत अदालतमा अभियोगपत्र दायर गर्न मुलुकी फौजदारी अपराध संहिताले व्यवस्था गरेकै छ । मुद्दा चलाउन अपराधी पुष्टि भएको खण्डमा ठूलालाई पनि कानुन लाग्ने रहेछ भन्ने देखाउन र अपराध गरेको पुष्टि नभए झुटा उजुरी गर्नेलाई दण्डित गरेर भोलिका दिनमा यस्ता गलत कामहरू गर्न नहुने रहेछ भनेर पाठ सिक्नसिकाउन आवश्यक छ । मूलतः सहमति विनाको यौन सम्बन्ध पाशविक नै हो । यौन भनेको शारीरिक र मानसिक दुवै हो । जबर्जस्ती करणी एकतर्फी हुने हुनाले यसलाई पशुको व्यवहारसंँग तुलना गर्न सकिन्छ । दुवैजनाको सहमति बेगरको यौन क्रियाकलाप शारीरिक र मानसिक रूपमै पीडादायी हुन्छ । त्यसैले यस्ता घटनाहरूमा प्रमाण लोप हुनदिनु हुँदैन । प्रमाण लोप हुँदा पीडितले न्याय पाउँदैन । आरोप झुटो भए बेकसुरदारलाई सजाय गरिनु हुँदैन । नत्र न्याय मर्छ । र कानुनी राज, विधिको शासन र न्यायको अनुभूति प्रत्येक नागरिकले गर्न सकिने हुनुपर्छ । कानुनको अगाडि सबै समान हुन् भन्ने पनि बिर्सन मिल्दैन । अधिवक्ता फुर्पा तामाङ, ठूलो भार्खु, रसुवाराष्ट्रका लागि जनताद्वारा निर्वाचित प्रतिनिधि पठाइने संसदका सम्माननीय अगुवा र अभिभावकले यौन दुराचारको आरोपमा राजीनामा दिएको खबरले नेपालीहरूको शिर निहुरिएको छ । उक्त आरोप लगाउने महिला आफ्नो भनाइबाट पछाडि फर्किए तापनि उच्च ओहदामा पुगेका व्यक्तिहरूको आचरणलाई जनताले शंकाको दृष्टिबाट हेर्ने वातावरण बनेको छ । देशभरि भ्रष्टाचार सम्बन्धी विवादहरूको खबरहरूलाई उछिनेर यस खबरले अर्को खाले तरंग सिर्जना गरिदिएको छ । अर्को सभामुखको र कुन दलको भन्ने अटकलबाजी गर्नुभन्दा दलहरूले हरेक तवरले ठिक भन्ने नेतालाई अगाडि ल्याउन सक्नुपर्छ । चरित्र र आचरण र अनुशासनलाई दलभित्र कडाइसाथ लागू गरेमात्र केही हदसम्म ठिक हुन्छ । यसभन्दा पहिले यस प्रकरणमा निष्पक्ष प्रहरी छानबिन आवश्यक छ । महेन्द्रसिंह बम, टीकापुर१, कैलाली"
सी भ्रमणको सन्दर्भ,"चिनियाँ राष्ट्रपति सी चिनफिङको आसन्न (सम्भावित) भ्रमणको जोडतोडका साथ तयारी चलिरहेको छ । ढंग कति पुग्छ, त्योचाहिँं हेर्नैपर्छ । बीचैमा कार्यक्रम फेरबदल नभएमा सीले यसपालि भारत र नेपालको भ्रमण एकैसाथ गर्नेछन् । गए वर्षको वुहान वार्ताको निरन्तरताका रूपमा भारतीय प्रधानमन्त्री नरेन्द्र मोदीको निमन्त्रणामा उनी मोदीसितै अनौपचारिक कुराकानी गर्ने प्रयोजनले भारत जाने र त्यतैबाट नेपाल आउने जानकारीमा आएको छ । सीको यो भ्रमण अन्तर्राष्ट्रिय राजनीतिमा भइरहेका नयाँ घटनाचक्रकै शृङखलाको एउटा कडी हो । चीन र भारतबीच व्यापारिक व्यवहार खासै असहज छैन । तर उनीहरूबीच अन्य मामिलालाई हेर्ने दृष्टिकोण र व्यवहारमा भने प्रचुर मतान्तर छ ।आज चीनको विश्वव्यापी रूपमै विस्तारित हुँदो आर्थिक र सामरिक प्रभावका कारण कतिपय अर्थमा संयुक्त राज्य अमेरिका नै थर्कमान छ भने कश्मीरदेखि अरुणाचल प्रदेशसम्म (जसको बीचमा नेपाल र भूटान पर्छन्) आफ्नो सिमाना जोडिएको, एकपटक युद्ध (सन् १९६२) भएर हार्नुपरेको चीनसँग भारत सतर्क र सचेत नहुने कुरै भएन । आर्थिक र सामरिक दृष्टिले अमेरिकासित टक्कर लिन सक्ने हैसियत हासिल गरिरहेको १३ ट्रिलियन डलर अर्थतन्त्र भएको चीन र २५ ट्रिलियन डलर अर्थतन्त्रको भारतबीच प्रतिस्पर्धा छ भन्नु गलत हुन्छ । तर चीनको महत्त्वाकांक्षाले आफूमाथि कुनै दुष्प्रभाव नपरोस् भन्ने भारतको ध्येय हुनु स्वाभाविकै हो । विशेष गरेर लामो समयदेखि चीन र पाकिस्तान बीचको सहकार्य भारतको मुख्य टाउको दुखाइको विषय रहिआएको छ ।पछिल्लो समयमा भारतले जम्मूकश्मीरलाई विशेष हैसियत प्रदान गर्ने आफ्नो संविधानको धारा ३७० खारेज गरेपछि चीन केही सतर्कता साथ पाकिस्तानका पक्षमा प्रस्तुत भएको हो, थियो । सम्भवतः कश्मीर मामिलामा चीनमात्रै पाकिस्तानका पक्षमा प्रस्तुत भएको छ । कश्मीर मामिलामा भारत र पाकिस्तानबीच सन् १९४७ देखि नै विवाद छ एवं यिनीहरूले कश्मीरलाई लिएर तीनपटक (सन् १९४७, १९६५ र १९९९) युद्ध गरिसकेका छन् । यथार्थमा जम्मूकश्मीर मामिलामा चीन पनि एउटा भागिदार हो । किनभने सन् १९६२ को युद्धमा उसले तत्कालीन कश्मीरको करिब २० प्रतिशत भूभाग आफ्नो अधीनमा राखेको छ । त्यसकारण कश्मीरको मामिला आउनासाथ चीन सतर्क र संवेदनशील हुने गर्छ । यदि साँच्चै कश्मीर मामिला सुल्झाउने परिस्थिति बन्यो भने चीनले आफू अधीनस्थ भूभाग फिर्ता गर्नुपर्ने हुनसक्छ, यद्यपि नजिकै भविष्यमा त्यस्तो सम्भावना कतै गोचर छैन । भारतले विश्व मञ्चमा पाकिस्तानलाई किनारामा पार्न त सक्छ, तर चीनका सामु परेपछि, उसको शक्ति र सामर्थ्यका कारण भारतका नौनारी गलेर आउँछन् । यो पनि त्यतिकै सत्य हो । कारण माथि नै भनियो, दोहोर्याइरहनु पक्कै आवश्यक छैन । यसको अर्थ चीनलाई भारतको सहयोग चाहिएको छैन भन्ने किमार्थ होइन । एउटा लोकतान्त्रिक मुलुक र विश्वकै ठूलो लोकतन्त्र भएका कारण भारतको पश्चिमा जगतमा आफ्नै किसिमको प्रतिष्ठा छ । निश्चय नै चीनको अर्थतन्त्रको आकारका सामु भारत धेरै कम छ, तर नगण्य भने होइन । १ अर्ब ३० करोड जनसंख्या भएको भारत आफैंमा उदीयमान अर्थतन्त्र र धेरै ठूलो बजार हो । त्यो बजार र भारतमार्फत लोकतान्त्रिक विश्वमा आफ्नो वैधता उसका लागि लोभकै विषय हो । भारतको साथ पाउँदा चीनलाई विश्व मञ्चमा हुने एकतन्त्री कम्युनिस्ट प्रणालीलाई लिएर हुने आलोचनाबाट तर्किन सजिलो हुन्छ । भनिन्छ नै, भारतसित केही नभए पनि लोकतन्त्र छ र लोकतन्त्र आफैंमा अत्यन्त प्रभावकारी कवच हो । त्यस्तै चीन, राष्ट्रपति सीको सिग्नेचर प्रोग्राम का रूपमा परिचित र चर्चित बेल्ट एन्ड रोड इनिसिएटिभमा भारतको सहभागिता रहोस् भन्ने कामना गर्छ र भारतभित्रै यस धारणाप्रति सहानुभूति राख्ने मानिस नभएका होइनन्, छन् । जबकि यो इनिसिएटिभमा भारतको मुख्य सरोकार चीनपाकिस्तान इकोनमिक करिडोर हो । यो करिडोर कश्मीरको कराकोरम (जो पाकिस्तान अधीन थियो र उसले चीनलाई हस्तान्तरित गरेको छ) हुँदै पाकिस्तान पुग्छ । पाकिस्तान हुँदै मध्य एसियातिर पस्न यो मार्गको विकास र विस्तार भइरहेको छ । भारतको आग्रह स्वीकार्ने हो भने चीनले मध्य एसिया प्रवेशको यो विकल्प परित्याग गर्नुपर्ने हुन्छ । चीनको त्यो विकल्प छोडेर भारतको आग्रह मान्ने सम्भावना एकदमै दुर्गम छ । विश्व राजनीतिका तानाबानामा चीनको महत्त्वाकांक्षी बेल्ट एन्ड रोड इनिसिएटिभको प्रतिकारमा अमेरिकाले हिन्द प्रशान्त रणनीति (इन्डो प्यासिफिक स्ट्राटेजी) अघि सारेको छ । भारत र अमेरिका यसका साझेदार हुन् । यो सामरिक प्रकृतिको गठबन्धन हो । नेपाल भने यस मामिलामा अप्ठ्यारो अवस्थामा छ । उत्तरी छिमेकी चीनको बीआरआईमा हस्ताक्षर गरिसकेको नेपाल दक्षिण, पूर्व र पश्चिममा भारतबाट घेरिएको छ । साथै जनसांख्यिक आदानप्रदानदेखि अर्थतन्त्र धेरै हदसम्म भारत निर्भर छ भन्ने यथार्थ कसैबाट लुकेको छैन । चीनतर्फ सम्पूर्ण भौगोलिक सीमा जोडिएको भए पनि आवगमनका बीचमा अग्लाअग्ला हिम शृङखलाहरू उभिएका छन् । जतिसुकै भूगोल बाधक होइन भनिरहँदासमेत सीमित नाकाहरूबाट मात्र आवतजावत हुन सम्भव छ । चीन र भारतका आआफ्नै सामरिक स्वार्थको चेपुवामा भने नेपाल निश्चय नै छ तथा यसमा सन्तुलन कायम गर्नु भनेको आफैंमा अत्यन्त दुरुह कार्य हो ।चीन, भारत र अमेरिकासँगको आफ्नो सम्बन्धमा सन्तुलन राख्दै अगाडि बढ्ने कौशल भनेको लरतरो होइन र त्यो पनि आजको विश्व परिवेशमा, जहाँ एकैसाथ एकातिर व्यापारिक सहयोग र अर्थिक युद्ध चलिरहेको एवं सामरिक प्रतिस्पर्धा पनि त्यतिकै धारिलो हुँदै गएको छ । निश्चय नै नेपालका सपना धेरै ठूला छैनन्, रेल चढेर सरर ल्हासा जान पाउँ भन्नु आफैंमा कुनै ठूलो सपना होइन । आफैंले बनाउने सामर्थ्य नभएकोले मात्र यो धेरै ठूलो लागेको हो । सी आउँदा केरुङकाठमाडौं रेलमार्ग लगायतका महत्त्वाकांक्षी योजनामा सम्झौता गर्ने नेपालको मनसाय भए पनि चीनको हालको मनस्थिति यसकाप्रति कति अनुकूल छ भन्ने विषय अनुमानमै सीमित छ । किनभने चीनले काठमाडौंसम्म रेलमार्ग बनाइदिने भनेको पक्कै पनि नेपालको मात्रै मुख हेरेर होइन । उसले हेर्ने भनेको भारतको बजार हो । भारतले रक्सौलबाट काठमाडौंसम्म रेलमार्ग बनाइदिने एवं चीनले उत्तरबाट रेलमार्ग बनाउँदा अन्ततोगत्वा व्यापारिक गन्तव्य घना आवादी भएको उत्तर भारत नै हुन्छ । यसर्थ चीनले के कति गर्छ भन्ने विषय उसको भारतसितको सम्बन्धमा धेरै हदसम्म निर्भर रहन्छ । जलविद्युत, सडक निर्माण तथा अरु विविध प्रस्ताव भनेका नियमित विषय हुन् । तर जहाँसम्म रेलवेको विषय छ, नेपालका लागि यही नै प्रमुख हो । किनभने यसको सम्बन्ध पारवहनसँग गाँसिएको छ । पारवहनमा मुलुकको एकतर्फी निर्भरताका कारण नेपालीहरूले धेरैपटक दुःख पाउनुपरेको छ । भारतले नाकाबन्दी लगाउँछ कि भन्ने भयको तरवार सधैं शिरमाथि झुन्डिइरहेको मनस्थितिबाट छुटकारा पाउन चीन जोड्ने रेलमार्गभन्दा अचुक अर्को उपाय छैन । साथै नाकाबन्दी मात्र होइन, नेपालसँग सीमा जोडिएका भारतीय प्रान्तहरूमा अशान्ति मच्चियो भने पनि आवागमनमा बाधा पुग्छ । यसर्थ वैकल्पिक मार्गको औचित्य स्वतः सिद्ध छ । दुई मुलुकहरूसँग सीमा भएका देशको एउटै मुलुकसँगको पारवहन निर्भरता विलकुलै जायज होइन । किनभने स्वार्थ बाझ्दा परिवारमै त सम्बन्धहरूमा तलमाथि हुन्छ भने दुई देशका बीच सम्बन्ध सधैं एकैनास, सुमधुर रहिरहँदैनन् ।तर चीनसँग सम्बन्ध अरु प्रगाढ बनाउँदै लैजाँदा चीनले नेपालप्रति विशेष अनुग्रह राखेको छ भन्ने भ्रम पाल्नु हुँदैन । चीन धेरै ठूलो र धेरै मुलुकहरूसँग सीमा जोडिएको मुलुक हो तथा तीमध्ये धेरैको अवस्थिति सामरिक महत्त्वकै छ । पछिल्लो समयमा आएर विशेष गरेर भारत र अमेरिकाको सामरिक गठबन्धन बनेका अवस्थामा भने नेपालको सामरिक महत्त्व ह्वात्तै बढेको हो । यसो भनिरहँदा चीनका अरु साना छिमेकी उसका लागि कम महत्त्वका भए भन्ने किमार्थ हुँदैन र यस्तो अर्थ लगाउने छुट कसैलाई छैन । अवश्य नै चिनियाँ राष्ट्रपति सीको नजिकिँदै आएको (सम्भावित) भ्रमण र भ्रमणका लागि जुरेको समय निकै अर्थपूर्ण छ । भूराजनीतिका टेक्टोनिक प्लेटहरूमा प्रशस्तै हलचल भइरहेको अवस्था छ । यस अवस्थालाई गम्भीरतापूर्वक बुझेर नेपाल र नेपालीहरूको सर्वोपरि स्वार्थको अभिपूर्ति हुनेगरी तयारी गर्नु त छँदैछ, असन्तुलित र उत्ताउलोपना नआओस् भन्नेमा समेत विशेष ध्यान पुग्नुपर्छ । चीनभारत सम्बन्धको भरपूर आँकलन गर्नैपर्छ । त्यस्तै अमेरिकाको दृष्टि र दृष्टिकोणको समेत ख्याल राख्नैपर्छ । किनभने नेपाल कुनै महासागरको सुदूर टापु होइन, विश्वका दुई ठूला, त्यसमाथि परस्पर खासै मन नमिल्ने एवं फरक विश्वदृष्टि र राजनीतिक प्रणाली भएका मुलुकका बीचमा अवस्थित छ ।"
एसिड आक्रमणमा सरकारी दृष्टिदोष,"काठमाडौंको कालोपुलमा घरायसी झगडामा लोग्नेद्वारा र वीरगन्जमा प्रेम प्रस्ताव अस्वीकार गरेको भन्दै एक युवकद्वारा एसिड प्रहार गरी घाइते बनाइएका दुई महिलालाई सरकारले उपचार खर्चका लागि जनही तीन लाख रुपैयाँ दिने भएको छ । सञ्चार मन्त्री तथा सरकारका प्रवक्ता गोकुलप्रसाद बास्कोटाले ९ असोजको नियमित पत्रकार सम्मेलनमार्फत सो जानकारी दिए । अब प्रश्न उठ्छ पीडितहरूलाई उपचार खर्च बाँड्ने कि यस्ता घटना हुन नदिन कडा कानुन ल्याउने वा अपराध मनोवृत्तिका पीडकहरूलाई पक्रेर कडाभन्दा कडा कारबाही गर्ने ? पीडितहरूको उपचार गर्नु राज्यको दायित्वभित्रकै कुरा हो, पत्रकार सम्मेलन गरेर ढ्वाङ फुकिरहनु जरुरी छैन ।एसिड आक्रमण विश्वभरकै समस्याको विषय हो । अति प्रज्वलनशील यो पदार्थको प्रयोजन अन्य कामको लागि हो । तर समाजमा व्यक्तिमाथि सांघातिक हमला गर्न यसको दुरुपयोग भइरहेको पाइन्छ । एसिडले महिला वा पुरुष चिन्दैन । तर यसको दुरुपयोग गर्नेको दिमागले भने महिला वा पुरुष चिनेको पाइन्छ र विशेषतः महिला लक्षित देखिन्छ । नेपालमा पनि एसिड आक्रमणको यो पहिलो होइन । कहाँ, कहिले, कति जनामाथि यस्तो आक्रमण भयो वा अहिलेको अवस्था कस्तो छ जस्ता विषयवस्तुको अभिलेखन वा विवेचना यो लेखको विषयवस्तु होइन । यस्ता घटना र प्रवृत्तिमाथि घोत्लिनुपर्छ । तर प्रवृत्ति हेर्दा एसिड आक्रमण लगायतका आपराधिक घटनालाई गम्भीर भएर हेरेको पाइएन । बौद्ध धर्ममा शील, समाधि र प्रज्ञाको सन्दर्भ गम्भीर र गहन रूपमा लिइन्छ । सर्वसाधारणका लागि पनि दैनिक जीवन र हरेक क्षण अनिवार्य रूपमा पालना गर्नैपर्ने भनी बुद्धद्वारा निर्दिष्ट पाँच नियमलाई पञ्चशील भनिन्छ । हिंसा, चोरी, व्यभिचार, झुठ र मदिरापानमा विरक्त हुनुपर्ने पाँचवटा शील जीवनका हरेक पक्षसँग कुनै न कुनै रूपमा सम्बन्धित छन् । पाँचवटा नियमलाई सूक्ष्म रूपमा हेर्दा वा विवेचना गर्दा यसका हाँगाबिंँगाहरू जीवन र समाजमा हरेक पक्षसँग सम्बन्धित हुन पुग्छन् । पहिलो शील प्राणी हत्या नगर्ने हो अर्थात् अहिंसा । हिंसा केलाई भन्ने सन्दर्भमा स्वयं गौतम बुद्धले यो काय, वाक र चित्त गरी तीन प्रकारबाट हुने गरेको भनी व्याख्या गरेका छन् । यस अनुसार कुटपिट गर्नु वा हातहतियारको प्रयोग गरी घाइते बनाउनु मात्रै हिंसा नभएर गालीगलौज तथा कटु वचन पनि पर्छन् । कुनै पनि माध्यमबाट लिखित रूपमा डरधम्की तथा गालीगलौज गर्नु पनि अपराधको रूपमा नेपालको कानुनले व्याख्या गरिसकेको र कार्यान्वयन भइरहेको अवस्था छ । चित्तद्वारा गरिने हिंसा दोस्रो पक्षलाई थाहा हुँदैन । तर त्यसलाई पनि बौद्ध धर्मले अन्यलाई जस्तै अकुशल कर्मकै रूपमा लिएको पाइन्छ । चोरी नगर्नु भनेको पनि ठगी, लुटपाट लगायतका सम्पूर्ण कुराबाट विरक्त हुनु भनेको हो । कुनै पनि व्यक्ति विशेषको व्यक्तित्व शील पालनामा निर्धारण भइरहेको हुन्छ । र शीलवानहरू भएको समाजमा कुनै पनि प्रकारको आपराधिक क्रियाकलापले ठाउँ पाउँदैन । समाजमा को मान्छे कति पानीमा छ भनेर तौलने मुख्य आधार पनि को कति शीलवान छ भन्ने प्रश्न नै प्रमुख हो । यी शीलहरू पालना गर्न कुनै धर्मदर्शनमा आबद्ध हुनैपर्छ भन्ने छैन । शील पालनाको कुरा झट्ट सुन्दा सहज र सरलजस्तो देखिए पनि व्यवहारमा अत्यन्तै कठिन छ । कसैले पालना गर्यो वा गरेन भनेर चियोचर्या गर्नुभन्दा सर्वप्रथम आफैंले पालना गर्ने हो । त्यसको परिणाम स्वयंको व्यवहारमा प्रस्फुटन हुन्छ र स्वतः अरु प्रभावित हुन पुग्छन् ।शील पालनाका सवालमा बौद्ध जगतमा एउटा अत्यन्तै घतलाग्दो उपमा प्रयोग गरिन्छन् । जताततै हिलोमैलो तथा घाउ हुनसक्ने कुँडाकर्कट छन् भनेर पूरै भुइँमा कार्पेट वा त्यस्तै मुलायम वस्तु ओछ्याउन सम्भव हुन्न । तर आफ्नो दुई खुट्टाको सुरक्षाका लागि चाहिने जुत्तामोजाको व्यवस्था गर्न सकिन्छ नि । यो जुत्तामोजाको व्यवस्था गर्नु भनेको शील पालना हो । समाजमा आपराधिक गतिविधि बढ्नुमा नैतिक मूल्य र मान्यताप्रति मानिस उदासीन हुनु पक्कै हो । साथसाथै एउटा घटना अर्कोसँग पनि सम्बन्धित भइरहने पक्ष नकार्न सकिन्न । लैंगिक समानताको कुरा जति गरे पनि व्यवहारमा लागू गर्न जिम्मेवार पक्ष दाँतबाट पसिना झार्छन् । जतिसुकै सभ्य र आदर्श भनिएकाहरू पनि महिला र पुरुषबीच भेद देख्छन् र परम्पराका नाममा त्यो भेदलाई कायम नै राख्दा हुने फाइदाबेफाइदाको लेखाजोखा गर्छन् । र फाइदा हुन्जेल भेदभावलाई निरन्तरता दिने अभीष्ट चाहना राख्छन् । मूलतः यो पुरुष केन्द्रित सोच हो । यो संस्कारमा संस्कारित साहित्य अझै पनि जीवन दर्शन भइरहेको पाइन्छ भने त्यसका विरुद्ध कसैले टिप्पणीमात्रै गर्दा पनि स्वयं महिला वर्ग विरोधमा कुर्लन्छन् । पुरुषद्वारा हेपिनु, दबाइनु र प्रताडित हुनु नै महिलाको नियति हो, यो शाश्वत धर्म पनि हो भन्ने सोचाइ सर्वसाधारण महिलामा मात्रै नभएर बौद्धिक भनिएका महिलामा पनि कुनै न कुनै रूपमा पाइनु विडम्बनाको कुरा हो । यसकारण महिलामाथि एसिड आक्रमणजस्ता हिंसाका घटना हुनुमा आश्चर्य मान्नु पर्दैन । महिलालाई एसिड प्रहार गर्न प्रेरित गर्ने कामकुरा केके हुन् भनेर खोज्ने त्यसको निराकरणका सवालमा चिन्तन गर्ने अभ्यास छैन । उपचारका लागि जनही तीन लाख रुपैयाँ दिनुलाई नै समस्याको सही उपाय ठानेर मात्र राज्य बसिरहनु अपराध कर्मलाई प्रोत्साहन दिइरहनु हो । कुनै पनि प्रकारको अपराध कर्मविरुद्ध कानुन बनाउने, कानुन नपुग भए संशोधन गर्ने, अपराधीलाई कुनै पनि बहानामा उन्मुक्ति नदिने, त्यस्ता अपराध मनोवृत्तिलाई बढावा दिने तत्त्वहरूलाई निरुत्साहन गर्ने काममा ध्यान दिनुपर्छ ।"
"नेपालसंँग सिकौं, नेपालीसँंग झुकौं","दुनियाँ नेपाल पढ्दैछ, तर हामीचैं ? नेपाल देशलाई समुन्नत बनाउन हामीले बाँकी दुनियाँसंँग अनेक ज्ञान ग्रहण गर्न अप्ठ्यारो मान्ने कुरै हुन्न । तर यस्तो जाँगर चलाइरहँंदा नेपालले आफूसंँग केही नभए जस्तो हीनताबोध होइन, आफूसंँग भएको अनुभव, ज्ञान र क्षमतालाई पनि चिन्नुपर्छ जसबाट बाँकी दुनियाँले केही लिंँदै आएको छ ।विश्वको एउटा निश्चित आकारले बौद्ध दर्शनको पदचिन्ह पछ्याइरहंँदा दुनियाँको एउटा सानो देशको माटोको कणकणलाई तिनको मस्तिष्कले ढोगिरहेको हुन्छ । अनेक धर्मावलम्बी एकसाथ सद्भावपूर्वक रहेको र आपसमा रमाउनसकेको वीर गोर्खाली माटोको तथ्य अनेक देशका लागि प्रेरक छ । डेढ दशक यताकै कुरा गरौँ, एकातर्फ हिंसात्मक विद्रोहको शान्तिपूर्ण अवतरण, अर्कातर्फ संविधानसभाको विधिवत् प्रक्रियाबाट राजतन्त्र विदाइको रक्तहीन क्रान्ति र संविधानसभाबाटै नयां संविधान निर्माण । यसरी द्वन्द्व व्यवस्थापनका लागि नेपालसँंग सिकौं भनेर अध्ययन र ज्ञानका लागि दुनियाँको एक नवीन विश्वविद्यालय बन्न पुगेको छ, नेपाल । समृद्धिकै कुरा गर्दा पनि बाल र मातृ मृत्युदर घटाउन अन्य कैयौं मुलुकले भन्दा हामीले छोटो अवधिमा प्रगति गरेका छौं । औसत आयु बढेको छ । हिंसा र अस्थिरताका विचमा पनि बाटो, बिजुली, खानेपानी, सञ्चार, स्वास्थ र शिक्षाको क्षेत्रमा हामीले एकहदसम्म प्रगति गरेका छौं । यसले लाखौँ रोजगारी पनि सिर्जना भएको छ र आर्थिक वृद्धिदरमा योगदान पुगेको छ । अब शान्ति, संविधान र निर्वाचनपछिको आजको नेपालले संसारभरका लगानीकर्तालाई आकर्षित गरेर समृद्धिलाई गति दिनुछ । भ्रष्टाचार नियन्त्रण र शुसासनमार्फत नागरिकको हृदय गाँस्न जरुरी छ । अनि संविधानप्रति अपनत्व विस्तार गरेर नेपालीले नेपालीसँंग झुक्न र नेपालीले नेपालीसंँग सिक्न जरुरी छ । यस्तो आन्तरिक प्रशिक्षणमार्फत हामी एक भई उभिनसके अमेरिका, भारत, चीन अनि अरु थुप्रै देश हाम्रो समृद्धिमा सहज सहयोगी हुनेछन् ।लेखक नेपाली कांग्रेसका प्रवक्ता हुन् ।"
प्रधानमन्त्रीलाई खुलापत्र,त्यस्तै दलीय भागबन्डा अन्त्य गर्दै पराशर कोइराला प्रतिवेदन अनुसार विश्वविद्यालयहरूमा नियुक्त गरियोस् । द्वन्द्वपीडितको न्याय सुनिश्चित गर्न संक्रमणकालीन न्याय सम्बन्धी आयोगहरूमा पार्टी कार्यकर्ता नभई पीडितको विश्वास जित्ने मानिस नियुक्त गरियोस् । युद्धकालका गम्भीर र मानवता विरोधी अपराध गर्नेहरूलाई अन्तर्राष्ट्रिय अभ्यास अनुसार दण्ड सुनिश्चित गरियोस् ।
बाटोमै थन्कियो ३४ सय क्विन्टल,"दसैंको मुखमा अभावसडक यातायातले नछोएको हुम्लामा पनि दसैंको मुखमा खाद्यान्न अभाव भएको छ । केरुङ हुँदै चीनको बाटोबाट एक महिनाअघि नै ५ हजार ५ सय क्विन्टल चामल ल्याइए पनि त्यो चामल सिमकोट पुगेको छैन, न अन्य डिपोमा पुर्याइएको छ । केरुङबाट आएको चामलमध्ये ४ हजार क्विन्टल सिमकोट र १ हजार ५ सय क्विन्टल यालबाङ डिपोका लागि थियो । यालबाङ केन्द्रको सबै चामल वितरण गरिए पनि सिमकोटका लागि आएको मध्ये ६ सय क्विन्टल मात्र सिमकोट डिपोमा पुगेको छ । ३ हजार ४ सय क्विन्टल चामल सल्लीखोलामै थन्किएर रहेको छ । सिमकोट क्षेत्रमा केही सहज भए पनि अन्य गाउँपालिकामा चामलको चर्को समस्या छ । जिल्लाका दक्षिण क्षेत्रमा अवस्थित अदानचुली, चंखेली, ताजाकोट, सर्केगाड र खार्पुनाथमा गाउँपालिकामा दसैंका बेला चामलको माग अत्यधिक हुन्छ । यी क्षेत्रमा दसैं मान्ने समुदायको बाहुल्य छ । तर यी गाउँपालिकामा रहेका श्रीनगर, सर्केगाड, देउली, छप्रेला र याङचु खाद्य डिपो दसैंमा पनि रित्तै छन् । टेन्डर प्रक्रियामा ढिलाइ हुँदा चामल पुग्न नसकेको संस्थानका शाखा प्रमुख रामबहादुर विष्टले बताए । सिमकोट डिपोमा भने १ हजार ६ सय क्विन्टल मौज्दात रहेको उनको भनाइ छ ।डिपोमा चामलका लागि जाँदा कर्मचारीसमेत नहुने गरेको सर्केगाड गाउँपालिका उपाध्यक्ष जोशी धामीले बताइन् । जनतालाई दसैंमा त चामल उपलब्ध गराउनेतिर सरकार लाग्नुपर्ने थियो, उनले भनिन्, सम्बन्धित निकाय गैरजिम्मेवार हुँदा दसैंमा समेत जनताले चामल नदेख्ने भए । डिपोमा चामल नहुँदा दक्षिणी भेगका हुम्ली एक साता पैदल हिँडेर मुगुको गमगढी बजारबाट खाद्यान्न लिन बाध्य छन् । त्यो पनि अत्यधिक महँगो पर्दा जनताले हुनुसम्मको दुःख पाएको नाम्खा गाउँपालिका अध्यक्ष विष्णु लामाले बताए । सिमकोटका लागि आएको खाद्यान्न बीच बाटोमै थन्क्याउनुभन्दा अन्य डिपोलाई वितरण गरेको भए दसैंमा यस्तो समस्या नआउने उनको भनाइ छ ।"
नेकपाको उम्मेदवार दसैंपछि,"(पोखरा)  नेकपाले मंसिर १४ मा हुने प्रतिनिधिसभा उपनिर्वाचनमा उम्मेदवारको टुंगो दसैंपछि लगाउने भएको छ । नेकपा कास्कीले ढिलोमा कात्तिक पहिलो सातासम्म उम्मेदवार टुंग्याउने गरी गृहकार्य गरिरहेको जनाएको छ । रवीन्द्र अधिकारीको निधनपछि कास्की २ प्रतिनिधिसभाको उपनिर्वाचन हुने एक मात्र क्षेत्र हो । नेकपा कास्कीले बिहीबार पत्रकार सम्मेलन गरी निर्वाचनको आन्तरिक तयारी गरिरहेको जानकारी दिएको हो । उम्मेदवारको छनोट पार्टी केन्द्रले गर्ने नेकपा कास्की अध्यक्ष कृष्ण थापाले बताए । केन्द्रको निर्णयलाई जिल्लाले लागू गर्ने हो, उनले भने, केन्द्रले तलबाट नाम पठाउनुस् भन्दा एक जनाभन्दा दुई जनाको नाम पठाउँदैनौं । पार्टीका कार्यकर्ता भेला गरी उनीहरूको सल्लाह सुझावका आधारमा उम्मेदवार सिफारिस गर्ने उनको दाबी छ । अधिकारीले चुनाव जित्दा ८ हजार ५ सय ४२ मतको फरक थियो । उपनिर्वाचनमा ५ हजार थपेर मतान्तर १३ हजार ५ सय ४२ पुर्याउने अध्यक्ष थापाको दाबी छ । पहिले पार्टी एउटै भए पनि चुनाव चिह्न फरक थियो, उनले भने, अहिले पार्टी, चुनाव चिह्न र झन्डा पनि एउटै लिएर आएका छौं । साउन १६ सम्म एक हजार ६ सय १० मतदाता थपिएको जिल्ला निर्वाचन कार्यालय कास्कीले जानकारी दिएको छ । २०७४ मा यस क्षेत्रमा कुल ७० हजार ६ सय ५१ मतदाता थिए । थपिएकासहित उपनिर्वाचनमा ७२ हजार २ सय ६१ ले मतदान गर्न पाउनेछन् । यसअघिको निर्वाचनमा कास्की २ मा ३२ मतदानस्थल र ८२ केन्द्र थिए । उक्त क्षेत्रमा ७० हजार ६ सय ५१ मध्ये ४९ हजार ९ सय १४ मत खसेको थियो । खसेकामध्ये १ हजार ४ सय ६४ मत बदर भएका थिए । १ स्वतन्त्रसहित १३ उम्मेदवार चुनावी मैदानमा थिए । ११ उम्मेदवारको जमानत जफत भएको थियो । उक्त क्षेत्रमा रवीन्द्र अधिकारी २७ हजार २ सय ७ मत ल्याएर विजयी भएका थिए । उनका निकटतम प्रतिस्पर्धी कांग्रेसका देवराज चालिसेले १८ हजार ६ सय ६१ मत पाएका थिए । कास्की२ मा पोखरा महानगरपालिकाका वडा नम्बर ४, ७, ८, ९, ११, १५, १६, १७, २०, २१ र ३३ पर्छन् ।पार्टीका जिल्ला कमिटी र सबै वडाले पूर्णता पाएको कास्की सचिव बखानसिंह गुरुङले बताए । पार्टी एकताका बाँकी काम छिट्टै टुंग्याउने उनले जनाए । चाडपर्वको अवसरमा नेकपा कास्कीले चियापान कार्यक्रम गर्ने भएको छ । पोखरा सभागृहमा शनिबार शुभकामना आदानप्रदान तथा चियापान कार्यक्रम गर्न लागिएको उनको भनाइ छ । चियापानमा ५ हजार सहभागी हुने नेकपा कास्कीको दाबी छ । चियापानमा खर्च हुने रकम कास्कीका मन्त्री, प्रतिनिधिसभा सदस्य, प्रदेशसभा सदस्य, समन्वय समितिका प्रमुख, वडाध्यक्ष र वडा सदस्यसँग संकलन गर्ने नेकपा कास्कीको योजना छ । संघीय मन्त्री जगतबहादुर विश्वकर्मासँग २० हजार रुपैयाँ, नेकपाबाट प्रतिनिधिसभामा निर्वाचित कास्कीका सांसदबाट १० हजार रुपैयाँ, प्रदेश सांसदसँग ७ हजार रुपैयाँ, जिल्ला समन्वय समिति प्रमुखसँग ५ हजार रुपैयाँ, वडाध्यक्षसँग ३ हजार रुपैयाँ र वडा सदस्यसँग एक हजार रुपैयाँ सहयोग संकलन गरिएको सचिव गुरुङले जानकारी दिए ।"
नेपाली फिल्मको दसैं मोह,"(काठमाडौं)  नेपाली फिल्मका निर्माताका लागि दसैं रिलिजको मोह नयाँ हैन । पहिलेका दसैं निर्माता छविराज ओझाको पेवा जस्तै मानिन्थ्यो । उनले बर्सेनि दसैंकै छेको पारेर फिल्म प्रदर्शनमा ल्याउने गर्थे । अझ त्यस समय छविका फिल्ममा रेखा थापा नायिका हुने हुँदा हलमा दर्शकको ओइरो उस्तै लाग्थ्यो । छविको फिल्म दसैंमा आउने भएपछि अरु निर्माताले फिल्म रिलिज गर्ने हिम्मतसमेत गर्दैन थिए । पालो लगाएर फिल्म रिलिज गर्नुपर्ने नियम छँदा पनि छविले आफ्नो फिल्मको निर्माणभन्दा अघि रिलिज मिति निश्चित गर्थे ।अहिले फिल्म प्रदर्शनमा पहिलेजस्तो पालो प्रणाली छैन । निर्माताले आफ्नो फिल्मलाई जुनसुकै मितिमा रिलिज गर्न पाउँछ । पालो प्रणालीको अन्त्यपछि नियमित फिल्म बनाएर बजार कब्जा गर्ने निर्माताहरू विस्तारै पाखा लागे भने दर्शकलाई आकर्षित गर्न सक्ने ल्याकत भएका फिल्म ब्यानर, सिरिज, निर्माता, निर्देशक वा कलाकारहरू शक्तिमा देखिए । बजार खुला भएपछि अहिले फिल्म प्रदर्शनका लागि उत्तम मानिने दसैंमा भिडन्त चर्किएर जान थालेको छ ।यस वर्ष भने अप्रत्याशित रूपमा दसैंकै पूर्वसन्ध्या पारेर ठूला ब्यानरका फिल्म रिलिज भएनन् । जब कि गतवर्षको दसैंकै मितिका लागि मरिहत्ते गरेका निर्माताद्वय दीपकराज गिरी र अशोक शर्मा नै यसपटक दसैं छोडेर अघि र पछि लागे । शर्माले रातो टीका निधारमा लाई घटस्थापनाअघि नै रिलिज गरे भने गिरीले छ माया छपक्कै को रिलिजलाई टीकाको तीन दिनपछि सारे । दसैंको खास हप्ता मानिने फूलपातीपछिको बिदा भने विदेशी फिल्मका लागि चिठ्ठाजस्तै पर्यो । त्यसो त हिन्दी एक्सन फिल्म वार आउने भएकै कारणले पनि नेपाली फिल्म निर्माताहरू हच्किएको बताइन्छ । अभिनेता तथा निर्माता गिरी भन्छन्, ठूला ब्यानरका ठूलो बजेटका फिल्मलाई अब ठूलै संख्यामा हल र स्क्रिन चाहिने भइसक्यो । नत्र लगानी उठाउन कठिन छ । नत्र त हात्ती ल्याएर ढोकाबाट छिराउन खोजेको जस्तो मात्रै हुन्छ ।अघिल्लो दसैंमा दीपकराज र अशोकको नै रिलिज मितिलाई लिएर हानाथाप चलेको थियो । दीपकले छक्का पन्जा ३ र अशोकले जय भोले लाई दसैंमा नै लगाउन हललाई दबाब दिनेदेखि आफ्नो पक्षमा माहोल जुटाउन न्वारनदेखिको बल लगाए । छक्का पन्जा ३ त ब्लकबस्टर्स हिट नै भइदियो । जय भोले ले पनि राम्रै पैसा कमायो । कतिपयले त जय भोलेले छक्का पन्जा ३ को ओभरफ्लो (हल भरिएपछिको बाँकी दर्शक) खान पाएको समेत टिप्पणी गरे । त्यसैले पनि होला, यसपालि पनि यिनै दुई दसैंलाई लिएर फेरि भिड्न चाहे । तर बीचमा हिन्दी फिल्म वारको प्रवेशले दुईको भिडन्त छिन्नभिन्न पारिदियो ।हुन त दीपकराजले कुनै बेला भनेका पनि थिए, हामीलाई फिल्म चलाउन दसैं नै पर्खिरहनु पर्दैन । फिल्म राम्रो छ भने जुनसुकै मितिमा रिलिज गरे पनि दर्शकले हेर्छन् नै । दर्शकले हेरेपछि स्वतः हिट हुन्छ । त्यही भएर पनि हो कि यसपालि दीपकराजले दसैं बिदाको खासै लोभ गरेनन् । यसपटक उनले प्रयोग नै गरेर जोखिम मोलिरहेका छन् । दसैंको बिदा खाने मोह नेपाली फिल्ममा यति धेरै छ कि आगामी वर्षको दसैं रिलिज अहिलेदेखि ओगट्न सुरु भइसकेको छ । अग्रपंक्तिमा फेरि देखिए, अशोक शर्मा नै । उनले रातो टीका निधारमा फिल्मकै अन्त्यमा क्रेडिट लाइनसँगै २०७७ को दसैंमा अल्लारे २ लिएर आउने घोषणा नै गरिदिए । अशोक दसैं नै किन ताकिरहन्छन् त ? उनी यसका फाइदासहित भन्छन्, मुख्यतः छुट्टी हुन्छ । छुट्टीमा सामान्य दिनमा भन्दा व्यवसाय एकदमै फरक पर्छ । त्यसमाथि दसैंमा दर्शकमा फेस्टिभ मुड हुन्छ । खुसियालीको माहोल हुन्छ । अरू बेला एक्लै एक्लै हलमा आउने दर्शक पनि यो बेला परिवारसहित आइरहेको हुन्छ । कथा, पटकथा के हुने ? कलाकार कसलाई राख्ने ? छायांकनमा कहिले गएर सम्पादन कहिले सक्ने ? आदिइत्यादि थुप्रै प्रश्नको हल खोज्नु अगावै फिल्मको रिलिज मिति खोज्न मरिहत्ते चलाउनेमा यति बेला अशोक मात्रै छैनन् । बरु यो पंक्तिमा छड्के २ लिएर निगम श्रेष्ठ र जात्रा फेम निर्देशक प्रदीप भट्टराई पनि सामेल भएका छन् । निगमले राम्रो हाइप पाएर पनि चल्न नसकेको छड्केलाई सिक्वेलमार्फत् पुनः ब्युँताउन खोजेका छन् भने प्रदीपले महजोडी उर्फ मदनकृष्ण श्रेष्ठ र हरिवंश आचार्यलाई लिएर बनाउने फिल्मलाई दसैंमा नै ल्याउने घोषणा गरिसकेका छन् । तर गिरी दसैं भन्दैमा कमजोर फिल्म ल्याउँदैमा नचल्ने टिप्पणी गर्दै थप्छन्, हामी धेरै फिल्मकर्मीमा दसैंले गर्दा फिल्म चलेको भन्ने ठूलो भ्रम छ । तर गलत फिल्म आयो भने फिल्म त फ्लप हुन्छ नै, त्यसले दर्शकको फेस्टिभ मुड पनि समाप्त पार्छ अनि फिल्म हेर्ने संस्कृतिलाई पनि असर पुर्याउँछ । उनले यसपालि जोखिम मोलेरै दसैंपछि फिल्म रिलिज गर्न लागेको जिकिर गरे ।"
शरयामा छँदा स्वास्थ्यको महफ्व बुझें,"(काठमाडौं)  बलिउड अभिनेत्री मनीषा कोइरालाले आफू अस्पतालको शय्यामा रहँदा स्वास्थ्यको महत्त्वबारे थाहा पाएको बताएकी छन् । उनी आफूलाई क्यान्सर रोग लागेको पहिचान भइसकेपछि स्वास्थ्यको महत्त्व थाहा पाएको जनाइन् ।भाष्कर तेजश्री स्मृति प्रतिष्ठानद्वारा बुधबार मुटु रोगको जोखिमपूर्ण व्यवहार न्यूनीकरणसम्बन्धी अध्ययन सार्वजनिकीकरण समारोहमा उनले उक्त कुरा बताएकी हुन् ।यो मेरो जीवनको दोस्रो मौका हो, कोइरालाले भनिन्, म बलिउडको एक्ट्रेस भएकोले मेरो जीवनशैली सामान्य थिएन । स्वस्थ नहुँदा जतिसुकै पैसा भए पनि आनन्द नमिल्ने औंल्याउँदै मनीषाले सकारात्मक जीवनशैलीको उपयोग गरेर आफूलाई स्वस्थ राख्नतर्फ समय दिनुपर्ने बताइन् । आफूलाई स्वस्थ राख्न शिक्षा, जानकारीसँगै स्वस्थकर जीवनशैली अपनाउनुपर्ने औंल्याउँदै उनले भनिन्, यो हामी कसरी गर्न सक्छौं ठूलो प्रश्न हो ?स्वस्थकर जीवनशैली शरीरसँग सम्बन्धित मात्र नभई मन मस्तिष्क, भावनात्मक, मनोवैज्ञानिक पक्षसमेत रहेको उनले औंल्याइन् । आहारसमेत स्वस्थतातर्फ जाने बाटो रहेको जनाउँदै मनीषाले भनिन्, कस्तो आहार, कस्तो भोजन छ, धेरै सोच्नुपर्छ । अर्ग्यानिक, साकाहारी उपयुक्त हो ।जीवनले मानवलाई शरीर दिएको र त्यसलाई हामीले सकारात्मक उपयोग गर्नुपर्ने भन्दै उनले दिनहुँ ८९ घन्टा निदाउनुपर्ने, तनाव कम गर्नु, व्यायाम, स्वस्थकर खानपानमा समेत ध्यान पुर्याउनुपर्ने बताइन् । यसका लागि योग, ध्यान, तनाव कम गर्ने उपाय आदि अंगिकार गर्न सकिन्छ ।मनुष्य भएकैले हामी सबैलाई थुप्रै चुनौती, बाधा, अवरोध आउने गरेको जनाउँदै मनीषाले भनिन्, योसँग जुध्ने, यसलाई पराजित गर्ने शक्ति पनि हामीसँगै छ ।उनले ग्लास आधा खाली भएको नहेरी आधा भरेको हेर्ने दृष्टिकोणसहित आफूलाई बलियो र सकारात्मक बनाउनुपर्नेसमेत बताइन् ।"
गलैंचा सजाउने कला,"(काठमाडौं)  सामान्यतः हामी घरमा भुइँमा बिछ्याउन गलैंचाको प्रयोग गर्ने गर्छौं । तर त्यही गलैंचा कलाका लागि माध्यम पनि बन्न सक्दो रहेछ । सूर्य कार्पेटले ८० वटा गलैंचामा विभिन्न चित्रकला भरेर प्रदर्शनी नै गर्यो । कलाको विकास र महत्त्व बढाउने उद्देश्यले हातले नै बुनेका नेपाली गलैंचालाई नयाँ स्वरूप दिइएको सूर्य कार्पेटले जनाएको छ । कालिन ब्रान्ड नाम राखेर दोस्रो पटक यस्तो प्रदर्शनी गरिएको कम्पनीका सञ्चालक तथा चित्रकार नुरा श्रेष्ठले बताइन् ।प्रदर्शनीमा रहेका सबै गलैंचाहरूमा मूर्त र अमूर्त कलाहरू समावेश थिए । आफ्नो सानैदेखिको चित्रकला प्रतिको झुकावका कारण दैनिक प्रयोगमा आउने गलैंचामा किन नगरौं भन्ने सोचाइले नै यतातिर लागेको श्रेष्ठले बताइन् । गलैंचाहरूमा पानी, आगो, पहाड र समुद्री सतहमा देखिने छालजस्ता पक्षहरूलाई चित्रण गरिएका छन् ।गलैंचाहरूमा अधिकांश उज्यालो रंगको प्रयोग बढी गरिएको छ । फूलको आकृति होस् या पहाडको सबै उज्याला नै देखिन्छन् । बाघ, घोडाको शरीरको रूप देखाउन खोजेको गलैंचाहरूमा सामान्य रंगभन्दा केही गाढा उज्याला रंगका छन् । घरका भित्तामा झुन्ड्याएर राख्न बनाएका मण्डला, थर्ड आई शीर्षकमा राखिएको महिलाको चित्रमा प्रयोग गरिएको रंगहरूको सन्तुलन संयोजन निकै कलात्मक लाग्छ । चित्रकार एरिना ताम्राकारको चित्र थर्ड आईलाई नै गलैंचामा प्रस्तुत गरिएको श्रेष्ठले खुलाइन् ।बालबालिकालाई नै भनेर नेपाली गलैंचाहरू नभएकोले उनीहरूलाई नै लक्षित गरेर तयार पारिएका गलैंचाहरू पनि निकै सुन्दर छन् । नेपाली कला र सीप हाम्रो लागि महत्त्वपूर्ण छन्, त्रिपुरेश्वरस्थित भगैन भिल्लामा भएको प्रदर्शनीबारे श्रेष्ठ भन्छिन्, नेपाली हातले बनाएका नेपाली गलैंचाको साथै हाम्रो नेपाली चित्रकलाको प्रवर्द्धन गर्न यो प्रदर्शनीले सघाउ पुर्याउन सक्छ । उनका अनुसार घरको सौन्दर्य बढाउन र कलाप्रेमीका लागि पनि यो दोहोरो काममा प्रयोग हुन्छ ।कला र हातको काम भएकोले मूल्यको हिसाबले विदेशी गलैंचाभन्दा अलि महंगो पर्ने हुँदा बजारमा प्रतिस्पर्धा गर्न खासै नसकेको गलैंचा संस्थामा नै आवद्ध इन्द्रजित श्रेष्ठ बताउँछन् ।"
मादीमा डान्स आइडल,"(कास्की)  विभिन्न समुदायको कला संस्कृतिको खोज अनुसन्धान गरी नयाँ पुस्तालाई हस्तान्तरण गर्ने योजनासाथ मादी गाउँपालिकामा मादी डान्स आइडल सुरु भएको छ । यसका लागि गाउँपालिकाका १२ वडाबाट पहिलो अडिसनबाट एक सय जना प्रतिभा छनोट भएका थिए । आइडलको दोस्रो चरणबाट बुधबार ४० कलाकार छनोट भएका छन् । कला संस्कृतिको दस्तावेज निर्माण गरी नृत्यलाई पाठ्यक्रम प्रणालीमा विकास गर्नका लागि आदिम कला मञ्च पोखरा सिमलचौरले आइडल गरेको हो । आइडल भदौदेखि गाउँपालिकाका वडावडामा थालिएको थियो । लोप हुन लागेको संस्कृतिको संरक्षणमा साथ मिल्ने आइडलमा सहभागी मादी१ सिक्लेसका टोकबहादुर गुरुङ सुनाउँछन् । गाउँमै हुर्के बढेका २१ वर्षीय गुरुङको कलाकार बन्ने लक्ष्य छ । कलाकार बन्ने रहर त कल्पना सुनारको पनि छ । उनलाई नाच्न रहर सानैदेखिको हो । उनी कहाँ कसरी नाचलाई देखाउने अन्योलमा रहेका बेला आइडलले उनको कला प्रस्फुटनमा सहयोग पुर्याउँदा उनी खुसी छिन् । अहिले गाउँदेखि प्रतिस्पर्धा गरेर ४० भित्र पर्न सफल हुँदा धेरै खुसी लागेको छ, सकेसम्म पहिलो हुने सपना छ, उनले भनिन् । कलाकार बन्ने ठूलो सपना रहेकाले नाच्न रहर लागे पनि बोल्न नसकेर त्यत्तिकै बसेको बेला आइडल भएको मादी१० की अस्मि गुरुङ बताउँछिन् । सुरुमा लागेको डर अहिले हराएको छ, गुरुङ भन्छिन्, आइडलले नृत्य मात्र नभएर बोल्ने शैली, अनुशासन, आत्मबलसमेत दिने रहेछ । यस्तो कार्यक्रम समयसमयमा हुनुपर्ने उनको भनाइ छ । नृत्य निर्देशकत्रय कृष्णकुमार गुरुङ, जसु गुरुङ र राजु गुरुङको निर्णयबाट ४० प्रतिभा छनोट भएका हुन् । अब तेस्रो चरणको छनोट मादी गाउँपालिका१ सिक्लेसमा तिहारलगत्तै हुने निर्देशक लप्सन गुरुङले बताए । त्यसमा २० जना छनोट हुने छन् । त्यसपछि अन्तिम चरणको आइडल पोखराको सभागृहमा हुने छ । प्रथम, द्वितीय र तृतीय पुरस्कार क्रमशः १ लाख, ५० हजार र २५ हजार रुपैंया रहेको छ भने, उत्कृष्ट भेषभूषा, प्रोत्साहनलगायतलाई समेत पुरस्कार रहेको बताइएको छ ।"
फेसबुकबाट आपत्तिजनक सामग्री हटाउन दबाब,"भियना (अस्ट्रिया) युरोपेली संघको सर्वोच्च अदालतले एउटा ऐतिहासिक फैसला गर्दै फेसबुकलगायतका सामाजिक सञ्जाल र वेबसाइटहरूलाई राखिएका आपत्तिजनक पोस्ट हटाउन निर्देशन दिएको छ । यो निर्देशनपछि फेसबुक लगायतका सामाजिक सञ्जालले विश्वभरका आफ्ना प्रयोगकर्तालाई गैरकानुनी पोस्ट हटाउने आग्रह गर्न सक्ने अन्तर्राष्ट्रिय सञ्चारमाध्यमहरूले बिहीबार जनाएका छन् । सञ्जालहरूले आपत्तिजनक सामग्रीहरूका उदाहरण खोज्न सक्छ । तर, फेसबुकलगायतका सामाजिक सञ्जालहरू भने अवैध पोस्ट हटाउनुको साटो त्यसबारे रिपोर्ट गर्ने सकिने प्रावधानसहितको अदालती आदेशको प्रतीक्षामा छन् । बीबीसीका अनुसार एक विशेषज्ञले अदालतको पछिल्लो निर्णयको प्रभाव विश्वव्यापी रूपमा पर्न सक्ने बताएका छन् । ती विशेषज्ञले भनेका छन्, अदालतले एउटा महत्त्वपूर्ण फैसला सुनाएको छ, यसको प्रभाव विश्वभरि पर्न सक्छ । फेसबुकले भने अदालतको निर्णयले अभिव्यक्ति स्वतन्त्रता माथि आलोचनात्मक प्रश्न तेर्स्याएको प्रतिक्रिया दिएको छ । अस्ट्रियाली राजनीतिज्ञ इभा ग्लविस्चिङपिसिसेकबारे फेसबुकमा पोस्ट गरिएको अमर्यादित टिप्पणीपछि युरोपेली युनियनको अदालतबाट पछिल्लो फैसला आएको हो । इभाले आफूमाथि गरिएको टिप्पणीले व्यक्तिगत प्रतिष्ठामै आँच पुगेको जनाउँदै मुद्दा दायर गरेका थिए । त्यसको फैसलामा भनिएको छ, आपत्तिजनक टिप्पणीले व्यक्तिको प्रतिष्ठामा आँच पुगेको देखिन्छ । यस्ता गतिविधि रोक्न यो फैसला गरिएको हो । यसो त, युरोपेली संघको कानुनमा फेसबुक र अन्य सामाजिक सञ्जालहरूको उपयोगकर्ताहरूले गर्ने पोस्टलाई कुनै व्यक्तिले आपत्ति नजनाएसम्म अवैध सामग्री मानिएको छैन । आपत्ति जनाएको सामग्रीहरूलाई जतिसक्दो चाँडो हटाएको अवस्थामा पनि टिप्पणीकर्ता कानुनको दायराबाट बच्न सक्छन् । अदालतको आदेशपछि युरोपेली संघले सामाजिक सञ्जालमा रहेका सबै सामग्रीको निगरानी गर्ने वा गैरकानुनी टिप्पणीलाई मात्रै हेर्ने भन्नेबारे अझै स्पष्ट हुन सकेको छैन । अस्ट्रियाको सर्वोच्च अदालतले युरोपेली सर्वोच्च अदालतलाई यसबारे स्पष्ट पार्न आग्रह गरेको छ ।"
प्लास्टिकजन्य फोहोरबाट इँटा निर्माण,"प्लास्टिक व्यवस्थापनप्लास्टिक उत्पादन, उपयोग र रिसाइकलको सही व्यवस्था गर्न आवश्यक छ । प्याकेजिङमा कुल प्लाटिक उत्पादनको ४० प्रतिशत उपयोग गर्ने गरिन्छ । यसमा न्यूनीकरण गर्ने पर्याप्त ठाउँ छ । त्यस्तै, विश्वमा १६ करोड टन सिंगल युज प्लास्टिक सामग्रीको निर्माण हुने गरेको छ । यी सामग्रीलाई समुद्रमा अथवा ल्यान्डफिलमा जानबाट रोक्न सकिन्छ । यसका लागि प्याकेजिङमा प्लास्टिकको उपयोग कम गर्दै रिसाइकल प्लान्टको संख्या बढाउनुपर्ने आवश्यक रहेको वातावरणविद्हरू बताउँछन् । ३० करोड टन प्लास्टिक फोहोर हरेक वर्ष संसारभरि उत्पादन हुन्छ । ८० लाख टन प्लास्टिक फोहोर हरेक वर्ष समुद्रमा जान्छ । विश्वमा कुल उत्पादित प्लास्टिकमध्ये ४० प्रतिशत प्याकेजिङमै उपयोग हुने गरेको विज्ञहरू बताउँछन् ।"
प्रहरी मुख्यालयभित्रै ४ को हत्या,"पेरिस फ्रान्सको पेरिसस्थित प्रहरी मुख्यालयमा एक जना आक्रमणकारीले चार कर्मचारीको चक्कु प्रहार गरी हत्या गरेका छन् । फ्रान्सेली सञ्चारमाध्यमहरूका अनुसार आक्रमणकारीको नाम उल्लेख गरिएको छैन तर तिनी पूर्व कर्मचारी हुन् । प्रहरीले ती आक्रमणकारीलाई नियन्त्रणमा लिन गोली प्रहार गर्दा उनको घटनास्थलमै मृत्यु भएको छ । यसबारे आधिकारिक प्रतिक्रिया नआए पनि पेरिसको केन्द्रमै रहेको डेले डे ला साइट क्षेत्रलाई सिलबन्दी गरिएको छ । प्रहरी अधिकारीहरूमाथि आक्रमण बढेको भन्दै फ्रान्सभरिका सुरक्षाकर्मी हड्तालमा गएको भोलिपल्ट यो आक्रमण भएको बीबीसीले जनाएको छ । यो आक्रमण प्रहरी मुख्यालयको परिसरमा स्थानीय समयअनुसार १ बजे भएको हो । फ्रान्सका राष्ट्रपति इम्यानुएल म्याक्रोंन, प्रधानमन्त्री एडोर्ड फिलिप र आन्तरिक मन्त्री क्रिस्टोफ कास्टानेरलगायतका उच्च स्तरीय प्रतिनिधिहरू घटनास्थलमा पुगेका छन् । पेरिसका मेयर ऐनी हिडाल्गोले ट्वीटरमार्फ आक्रमणको पुष्टि गर्दै धेरै मानिस मारिएको उल्लेख गरेका छन् । उनले लेखेका छन्, घटना नोट्रेडेम क्याथेड्रमसहित प्रमुख पर्यटक स्थलहरू नजिकै भएको छ । फ्रान्सेली प्रचारक बीएफएमटीभीका अनुसार चक्कु प्रहारबाट तीन पुरुष र एक महिलाको मृत्यु भएको छ ।"
बाढीबाट मृतकको संख्या डेढ सय,"पटना भारती राज्य विहार र उत्तर प्रदेशमा मनसुनी वर्षाका कारण आएको बाढीका कारण मृत्यु हुनेको संख्या करिब डेढ सय पुगेको छ । भारतीय उद्धारकर्मीहरूका अनुसार उद्धार कार्य जारी रहेकाले मृतकको संख्या बढ्न सक्छ । बाढीले विहारको राजधानी पटनाका विद्यालय र अस्पतालका साथै सडक जलमग्न छन् । भारतीय जलवायु विज्ञान विभागका अनुसार विहार क्षेत्रमा सन् १९९४ यताकै यो सबैभन्दा भारी मनसुनी वर्षा हो । विभागले मनसुनी वर्षा ढिलो आएको र यो लामो अवधिसम्म रहेको जनाएको छ । चार दिनभित्रमा उत्तर प्रदेशमा १ सय ११ र विहारमा २८ जना भन्दा बढीको ज्यान गएको अधिकारीले बताएका छन् । जेलभित्र बाढी पसेका कारण उत्तर प्रदेशको बलिया जिल्लास्थित कारागारमा रहेका ९ सय कैदीबन्दीलाई अन्यत्र स्थानान्तरण गर्नुपरेको छ । करिब २० लाख जनसंख्या रहेको पटनामा मानिसलाई अस्थायी डुंगाको सहायताबाट उद्धार गरिएको छ ।वर्षा रोकिए पनि सहरको अधिकांश भूभाग डुबानमा छ । विद्यालय र पसल सबै बन्द अवस्थामा छन् । टेलिभिजनमा प्रसारित दृश्यमा अस्पतालका वार्ड डुबानमा परेका र स्थानीयबासीलाई उद्धारकर्ताले दूध, केरा र अरु पेय पदार्थ बाँड्दै गरेको देखिएको छ । सामान्यतः जूनदेखि सेप्टेम्बरसम्म उत्तर भारतमा मनसुनी वर्षा हुने गर्दछ तर यस वर्ष ढिलो गरी मनसुनी वर्षा भइरहेको छ । भारतीय जलवायु विज्ञान विभागका अनुसार यस वर्षको समग्र मनसुनी वर्षा औसतभन्दा बढी भएको छ ।"
विद्रोही हुथीको कैदी छाड्ने संकेत,"साना यमनमा द्वन्द्वरत विद्रोही हुथी समूहले शान्तिका लागि देखाएको संकेतसँगै संयुक्त राष्ट्रसंघीय विशेष प्रतिनिधि मार्टिन ग्रिफिथ्स यमन भ्रमण गरेका छन् । उनी मंगलबार सानामा पुगेका थिए । साना र रियादलाई विश्वासमा लिएर यमनी शान्तिवार्तालाई स्कटहोम सहमतिअनुरूप अघि बढाउन तत्काल उनले पहल थाल्ने बताइएको छ । इरानको समर्थन प्राप्त यमनी हुथी समूहले संयुक्त राष्ट्रसंघको रोहबरमा ३ सय ५० कैदी रिहाइ उक्त समूहको अल मसिरा टेलिभिजनले सोमबार सार्वजनिक गरेको थियो । तर, अन्य सञ्चारमाध्यममा आएको समाचारअनुसार उनीहरूले २ सय ९० कैदीको आदानप्रदानका लागि हुथीले आफ्नोतर्फबाट पहल थालेको जानकारी गराएको छ ।यमनको विद्रोही हुथी समूह र सरकारले स्टकहोममा गत वर्षको डिसेम्बरमा भएको वार्तामा सात हजार युद्धबन्दीको आदानप्रदान गर्ने सहमति भएको थियो । स्वतन्त्र भएका कैदीहरूको रिहाइ कैदीहरू आदानप्रदानका लागि स्कटहोममा राष्ट्रसंघको नेतृत्वमा यमनी सरकार र विद्रोहीका प्रतिनिधिबीच भएको सहमतिअनुसार भएको छ, हुथी विद्रोही समूहका कैदी मामिला हेर्ने समितिका प्रमुख अब्दुलकादेर अलमुर्तादाले मसिरा टीभीसँगको साक्षात्कारमा भने, हामीले अर्को पक्षसँग सोही कदम चाल्न आग्रह गर्दछौं । तर, सहमतिपछि दुवै समूहले सम्झौतालाई कार्यान्वयन गर्न सकेका थिएनन् । सम्झौताअनुरूप विद्रोहीको प्रभाव क्षेत्र होडैडा बन्दरगाह सहरबाट सेनालाई हटाउने विषयमा विवाद बल्झिँदा गृहयुद्धको बृहत् राजनीतिक समाधानका लागि पहिलो चरणमा गरिने भनिएको युद्धबन्दीको आदानप्रदानका लागि भएको सहमति पालनामा समस्या भएको थियो ।कदम यमनको युद्ध अन्त्यका लागि गरिएको सहमति पालनाको पहिलो कार्य हो । यमनमा साउदी अरब नेतृत्वको सैनिक गठबन्धनले इरानको समर्थन प्राप्त हुथी विद्रोहीविरुद्ध यमनी सरकारलाई सघाउँदै आएको छ । यमनमा विगत चार वर्षदेखि साउदी अरब नेतृत्वको गठबन्धन सेनाले विश्व समुदायबाट समर्थन प्राप्त यमनी राष्ट्रपति अब्दरब्ब मन्सुर हाडीको सरकारलाई सहयोग गर्दै आएको छ ।"
भारतमा आतंकवादी आक्रमणको चेतावनी,नयाँदिल्ली भारतका गुप्तचर निकायले केन्द्रीय राजधानी नयाँदिल्लीमा आतंकवादी आक्रमण हुन सक्ने बताएको छ । महत्त्वपूर्ण तथा ठूला चाडपर्वको पूर्वसन्ध्यामा आक्रमणको चेतावनी आएको दिल्ली प्रहरीको विशेष सेलले जनाएको छ । प्रहरीले हमलाको सूचना पाएको बताए पनि अहिलेसम्म शंकास्पद कसैलाई पक्राउ गरेको छैन । आक्रमण गर्ने योजना बनाएकाको खोजी र सुरक्षा व्यवस्था कडा पार्ने कार्य भइरहेको दिल्ली प्रहरीले जनाएको छ ।
अमेरिकासँग स्वाभिमानको सौदा हुन्न : क्युबा,"हवाना अमेरिकी प्रतिबन्धका कारण इन्धन अभाव झेलिरहेको क्युबाका विदेशमन्त्री ब्रुनो रोड्रिगेजले इन्धनको बदलामा मुलुकको स्वाभिमानको सौदाबाजी गर्न नसक्ने बताएका छन् । ट्वीटरमार्फत् आफ्नो भनाइ सार्वजनिक गर्दै उनले क्युबामाथि आर्थिक, व्यापारिक र वित्तीय प्रतिबन्ध लगाउने अमेरिकी प्रशासनको रबैयाको कडा शब्दमा निन्दा एवं भर्त्सना गरेका छन् । उनले क्युबामाथिका प्रतिबन्ध मानवअधिकारको गम्भीर उल्लंघन भएको प्रतिक्रिया दिएका छन् ।"
बग्दादमा कर्फ्यु,बग्दाद दुई दिनदेखि हिंसात्मक प्रदर्शन भए पनि बग्दादमा बिहीबार बिहानैदेखि अनिश्चितकालका लागि कर्फ्यु आदेश जारी गरिएको छ । देशव्यापी हिंसाका कारण कम्तीमा ९ जनाको मृत्यु भइसकेको छ । इराकी प्रधानमन्त्री अदेल अब्देल माहदीले स्थानीय समयानुसार बिहान ५ बजेदेखि लागू हुने गरी बग्दादमा अनिश्चितकालीन निषेधाज्ञा लगाउन आदेश दिएका थिए । मुलुकमा बेरोजगारी र भ्रष्टाचार बढेको भन्दै केही दिनदेखि सरकारविरुद्ध देशव्यापी प्रदर्शन भइरहेका छन् ।
लाओस र भियतनामबीच लगानी वार्ता,भिएनटिन लाओसका ६ वटा उत्तरी प्रान्त र भियतनामको डायन बायन फू प्रान्तबीच व्यापार र लगानीबारे विचार विमर्श सुरु भएको छ । सन् २०१९२०२० मा दुवै देशका प्रान्तबीचको सम्बन्ध सुदृढ गर्न बृहत् सम्मेलन गर्न प्रस्ताव गरिएको छ । लाओसको राजधानी भिएनटिनबाट करिब १८० किलोमिटर उत्तरको लाओ लुआङ प्रबाङमा दुवै पक्षबीच भेटवार्ता भएको थियो ।
भरिँदै गाउँघर,"(बर्दिया)  बाँसगढी नगरपालिकाका सुरेश सुनार दसैं मनाउन घर फर्किएका छन् । उनी एक वर्षदेखि भारतको चण्डीगढमा मजदुरी गरिरहेका थिए । दसैंतिहार मनाएर फेरि मजदुरी गर्न उतै फर्किने सोचमा छन् । गाउँमै रोजगारी नभएकाले परदेश जाने गरेको उनले बताए । चाडपर्वका बेला प्रत्येक वर्ष गाउँ फर्किन्छन् । वर्षभरिको थकान मेटेर र साथीभाइ भेटेर उनी कर्मथलो फर्किन्छन् । गाउँका उनी जस्ता थुप्रै युवा कामका लागि मजदुरी गर्न स्वदेश तथा विदेश गएका छन् । चाडपर्वमा भने उनीहरू घर फर्किन्छन् । युवा फर्किने क्रम बढेपछि गाउँको रौनक फेरिएको छ । चहलपहल बढेको छ । परिवारसँग भेट गर्न घर फर्किन्छौं । अरू बेला काम गर्छौं, उनले भने, घर बसेर मात्र के गर्नु ? भारतमा मजदुरी गरेर परिवार पाल्नुपर्छ । बढैयाताल, मैनापोखरका अजय चौधरी पनि ६ महिनापछि भारतको राजधानी दिल्लीबाट फर्किए । त्यहाँको एउटा होटलमा वेटरको काम गर्दै आएका उनी खाडी मुलुक जाने प्रयासमा बिराम लागेपछि भारत पसेका थिए । गाउँमा उद्योग छैन । मजदुरीका लागि नेपालगन्ज जानुपर्छ । त्यहाँको भन्दा राम्रो कमाइ हुने भएकाले आफू भारत गएको उनको भनाइ छ । तिहारसम्म कहीँ जान्नँ । साथीभाइसँग रमाउँछु । त्यसपछि सोच्नुपर्ला, उनले भने ।सुरेश र अजय जस्तै भारतमा रहेका हजारौं नेपाली युवा अहिले दसैं मनाउन धमाधम गाउँ फर्किरहेका छन् । मजदुरी, रोजगारी र अध्ययनका लागि जिल्लाबाहिर गएका पनि फर्किंदै छन् । धेरैजसो फूलपातीसम्म घर आइपुग्छन् । बसले छतमा समेत यात्रु राखी ओसारिरहेका छन् । गाउँघर गुलजार छन् । युवा फर्केपछि गाउँमा सांस्कृतिक एवं खेलकुद कार्यक्रम आयोजना गरिन्छन् । मित्र मिलन र शुभकामना साटासाट गरिन्छ । चाडपर्वभन्दा अन्य समय गाउँमा बालबालिका, महिला र ज्येष्ठ नागरिक मात्रै भेटिन्छन् । दसैंतिहार सकिएपछि गाउँ फेरि सुनसान हुन्छ, बढैयातालका सन्तोष चौधरीले भने, यहाँका युवा रोजगारी खोज्दै गाउँ छाड्न बाध्य छन् । चाडपर्वका बेला सबै फर्किंदा गाउँमा खुसियाली छाउने गरेको छ । प्रदेश ५ का सबैजसो र कर्णालीका रुकुम, रोल्पा, सल्यान, जाजरकोटका युवा मजदुरीका लागि पारि जाने र चाडपर्वका बेला फर्किने परम्परा नै बनेको छ ।"
घर फिर्नेको लर्को,नाकामा सास्तीमेचीपारि भारतीय नाकामा तैनाथ भारतीय सुरक्षाकर्मी र त्यहाँका भन्सार कर्मचारीबाट घर फिर्नेहरूले पाउने सास्ती भनिसाध्य छैन । सुरक्षाकर्मीले झोला खानतलासी गरेर अनावश्यक दुःख दिने गरेका छन् । कतिपयले परदेशीसँग घूससमेत माग्ने गरेको मेघालयबाट फर्किएका भोजपुरका रामबहादुर राईले बताए । रेल चढेदेखि सुरु हुने सास्तीले नेपाल प्रवेश गर्दासम्म जारी रहने उनको भनाइ छ । भारतीय सुरक्षाकर्मीले ५० देखि ५ सय रुपैयाँसम्म असुल्ने गरेका छन् ।
यात्रुसँग दोब्बर भाडा,"रुकुमकोटबाट पुथाउत्तरगंगा गाउँपालिकाका राङसी, कोल, तकसेरा पुग्न सास्ती छ । दसैं लागेकै दिनदेखि यातायात व्यवसायीले मनपरी भाडा लिइरहेका छन् । प्रशासन, प्रहरीले पनि नदेखेकोझैं गर्छन्, यात्रु मनबहादुर बुढामगरले भने, २० हजार नपुगी गाडी चलाइँदैन । थोरै यात्रु हुँदा दोब्बरभन्दा बढी पैसा तिर्नुपर्ने बाध्यता रहेको उनले बताए । रुकुमगाडबाट पुथाउत्तरगंगा गाउँपालिकाको १० र ११ वडा जोड्ने सेराखोलासम्म यात्रु पुग्छन् । सेराखोलाका कारण गाडी पारि तर्न सक्दैनन् । सेराखोलाबाट १३ नम्बर वडाको पिपलटुङ पुग्न यात्रुले थप ४ सय रुपैयाँ तिर्नुपर्ने हुन्छ । यातायात व्यवसायीले भने यो यात्रुका कारण सिर्जित समस्या भएको बताएका छन् । रुकुम पूर्वपश्चिम यातायात व्यवसायी समितिका कर्मचारी सनम गौतमका अनुसार यात्रुले टिकट काटेर जानुको साटो गाडी रिजर्भ गर्ने गरेका छन् । दसैंअघि नियमित गुडिरहेका गाडी अहिले यात्रुकै कारण २० हजार नभई नगुड्ने गरेको उनले बताए । प्रहरीले भने गाडीको संख्या कम भएपछि समस्या भएको जनाएको छ । जिल्ला प्रहरी प्रमुख प्रहरी नायब उपरीक्षक योगेन्द्रकुमार खड्काले संख्या बढी भएपछि यात्रुले नै बढी पैसा दिएर टिकटको साटो गाडी रिजर्भ गर्ने गरेको बताए । यो नियमित समस्या होइन, उनले भने, ट्राफिक प्रहरीले त्यसको व्यवस्थापन गरिसकेको छ ।"
मुक्त कमलरीको फेरिएको दसैं,"दाङ (कास) पहिले घर फर्कन माघी नै कुर्नुपर्थ्यो । माघीमा कमलरी नवीकरण गर्ने चलन थियो । त्यही मेसोमा घर जान दिइन्थ्यो । नत्र दसैंतिहारमा पनि जमिनदारकै घरमा घोटिनुपर्थ्यो । अहिले त्यस्तो छैन । उनीहरूले कमलरी जीवनबाट मुक्ति पाएका छन् । दसैंतिहारलगायत सबै पर्व खुलेर मनाउन पाउँछन् । परिवारसँग रमाउन पाउँछन् । कोहीकसैको बन्देज छैन । जस्तो बुधबार घोराहीमा देखियो । मुक्त कमलरीहरूले दसैं मिलन कार्यक्रम गरे । त्यसअघि उनीहरूले १८ दिनसम्म घोराहीमा बसेर होटल व्यवसाय सञ्चालनसम्बन्धी सीप सिकेका थिए । कार्यक्रममा उनीहरूले पर्वसँगै एकअर्कालाई जीविकोपार्जनको शुभकामना दिए । मुक्त कमलरी विकास मञ्च र नेपाल युथ फाउन्डेसनले होटल सञ्चालनका लागि आवश्यक भाँडाकुँडा र नगद सहयोग गरेका थिए । थारू किशोरीहरूले उक्त रकमबाट तत्काल व्यवसायको थालनी गर्ने वाचा गरे । दसैंमा उपहारस्वरूप सीप र आयआर्जनका सामग्री लिएर गए । हामीले पहिले दसैंतिहार मनाउन पनि पाउँदैनथ्यौं । चाडपर्व भनेको माघी मात्रै हुन्थ्यो । सधैं अर्काको घरमा काम गर्नुपर्थ्यो, बर्दियाको बाँसगढी९ की सावित्री चौधरीले भनिन्, अहिले सीप सिकेर व्यवसाय सुरु गर्ने योजनामा छौं । आयआर्जन गर्ने योजनासाथ दसैंको शुभकामना साटिरहेका छौं । तालिमसँग उनीहरूले २१ हजार रुपैयाँ बराबरका सामग्री र १५ देखि २५ हजारसम्म नगद पाएका छन् ।दसैंका बेला सीप सिकेर घर जान पाउँदा साह्रै उत्साही भएको राप्ती सोनारी २ बाँकेकी शिला चौधरीले बताइन् । हामीले विभिन्न खाजानास्ताका परिकार बनाउने सीप सिकेका छौं । व्यवसाय सुरु गर्ने सामान र नगद पनि पाएका छौं, उनले भनिन्, अब हामी छिट्टै आयआर्जनको काममा लाग्छौं । सीपलाई व्यवसायमा लगाउँछौं । मुक्त कमलरीले घोराहीमा आफ्नै भवन बनाएका छन् । त्यसैमा बसेर विभिन्न सीपमूलक तालिमहरू चलाउँछन् । पहिले होटलमा तालिम चलाउँदा खान, बस्नमै धेरै खर्च हुने गरेकामा अहिले आफ्नै भवनमा गर्दा बचत भइरहेको मञ्चका कानुनी सल्लाहकार फकला थारूले बताए । होटलमा गर्दा अनावश्यक खर्च हुन्थ्यो । अहिले तालिम लिनेहरू आफैं पकाएर खान्छन् । आफ्नै भवनमा मिलेर बस्छन्, उनले भने, यसबाट धेरै पैसा बचत भएको छ । बचत भएको पैसाबाट व्यवसाय गर्न सहयोग मिलेको छ । सरकारको तराई मधेस समृद्धि कार्यक्रमबाट प्राप्त ८० लाख रुपैयाँमा मुक्त कमलरीले आफ्नो श्रमदान र नगद थपी ९७ लाख २७ हजार ७१ रुपैयाँमा तीनतले भवन तयार पारेका हुन् ।"
विदेशमा बस्नेलाई न्यास्रो,"(विराटनगर)  ताप्लेजुङका अशोक खतिवडा ५ वर्षदेखि क्यानडामा थिए । पढाइसँगै कामको सिलसिलामा रहँदा यतिका वर्ष घर आउन पाएनन् । अरू बेला जसोतसो, दसैंमा आउन नपाउँदा धेरै खिन्न हुन्थे । तर यसपालि उनी परिवारसँग भेटेर मख्ख छन् । धेरै वर्षपछि आमाबुबा र आफन्तसँगै दसैं मनाउन आएको छु, उनले भने, अरू बेला जेजसो भए पनि दसैंमा बाहिर हुँदा कसोकसो लागिहाल्ने । केही दिनअघि नेपाल आएका उनको अभिभावकसहित परिवारका अधिकांश सदस्य काठमाडौंमा रहेकाले दसैं त्यहीँ मनाउने तयारीमा छन् । हुन त उता रहेका नेपाली साथीभाइ र अग्रजहरूसँग दसैं र अरू पर्वहरूमा रमाइलो गरिन्थ्यो, उनले भने, तर नेपालमै परिवारसँग पर्व मनाउनु जत्तिको आनन्द कहाँ पाउनु ? दसैं मनाएपछि फर्कने गरी कामबाट बिदा मिलाएर आएको उनले बताए । धेरै वर्षपछि छोरो आएकाले अशोककी आमा सुशीला हर्षित छिन् । अरू तीन छोरी र एक छोरा भए पनि एकै जनाको अनुपस्थितिले फरक पर्ने उनले बताइन् । धेरै वर्षपछि कान्छो छोरो पनि सँगै हुने भयो यसपालि, काठमाडौं कौशलटारमा रहेकी उनले फोनमा भनिन्, छोराछोरीबिनाको दसैं अलि खल्लो हुँदोरहेछ । मुख्य पर्व दसैंको रमझम सुरु भइसकेको छ । ढिलो गरी बिदा भएको मनसुनपछि मौसम छ्याङ्ङ खुलेको छ । गाउँसहरमा दसैंको तयारी धमाधम छ । शक्तिपीठहरूमा चहलपहल बढेको छ । टाढाबाट आउने आफन्तहरूको स्वागत गर्न मूल घरहरू सरसफाइ, रंगरोगन भइरहेका छन् । पढाइ, जागिर वा अन्य कारणले अरू ठाउँ वा विदेश रहेका कोको आफन्त आउने हुन्, को आउन नपाउने भन्ने चर्चा पनि धेरैजसो घरमा भइरहेको छ । उता, विदेशमा रहने नेपालीहरू कतिपयले दसैंको अवसर पारेर बिदा मिलाएका छन् । पढाइ, रोजगारी र अरू कारणले देशबाहिर रहेका उनीहरू दसैंको उल्लासमा रमाउन कहिले घर आइपुगौं भन्ने हुटहुटीमा छन् । कारणवश आउन नपाउनेहरू भने अलि खिन्न हुने नै भए । दसैं सन्दर्भमा विदेशमा रहेका विभिन्न स्थानका नेपालीसँग अनलाइन कुरा गर्दा खुसी र खिन्नता उनीहरूले आआफ्नै पाराले पोखेका छन् ।विराटनगर४ का समीप निरौला अस्ट्रेलियाको सिड्नीमा आईटी विषय लिएर अध्ययन गरिरहेका छन् । प्लस टु विराटनगरकै कलेजमा सिध्याएर पोहोर त्यता गएका उनी यसपालि दसैं आउन लाग्दा घरको धेरै सम्झना भइरहेको बताउँछन् । दसैंमा घर र अभिभावकभन्दा बेग्लै भएर बसेको बानी नभएकाले धेरै न्यास्रो लाग्दोरहेछ, उनले भने, तर जसोतसो मन बुझाउनै पर्छ, यतै साथीहरूसँग रमाइलो गर्नेछौं । विराटनगरमा रहेका उनका आमाबुबा सुष्मा र मात्रिका छोरा नहुँदा दसैंमा न्यास्रो लाग्ने बताउँछन् । छोरी साथमा भए पनि पर्वका बेला सबै एक ठाउँ भेला हुन नपाउँदा अलि खल्लो लाग्ने उनीहरूको भनाइ छ । भविष्य राम्रो होस् भनेर पढाइका लागि छोरो गएको हो, भन्छन्, त्यसैले चित्त बुझाउनै पर्छ नि । झापा बुधबारेका गुरु ओली १४ वर्षदेखि अमेरिकाको वासिङ्टनमा छन् । क्याटरिङ कम्पनीमा कार्यरत उनी यो अवधिमा नेपाल फर्कन पाएका छैनन् । विभिन्न कारणले आउन पाएको छुइनँ, उनले भने, अरू बेला मात्र होइन, चाडपर्वमा पनि घर र आफन्त मिस गरिन्छ । बुटवलकी नबिता थापा यसपालि दसैंमा घर आउने कुराले उत्साहित छिन् । रोयल क्यारिबियन जहाजमा कार्यरत उनी अधिकांश समय समुद्रमाथि जहाजमा हिँडिरहेकी हुन्छिन् । कतिपय दसैंतिहारको समय काममै बिताएकी उनी यसपालि भने घर फर्कंदैछिन् । अमेरिकाको मियामीस्थित उक्त कम्पनीको जहाजमा दर्जनभन्दा बढी नेपाली कार्यरत छन् । तीमध्ये केहीले मात्र यसपालि दसैंमा घर आउने मौका पाउने भएका छन् । कहिले घर आउँ जस्तो भइसक्यो, थापाले भनिन्, अरू बेला जेजस्तो भए पनि चाडपर्वका बेला विदेशमै रहँदा मन खिन्न भइहाल्ने । यसपालि आमाबुबा र सबै आफन्तसँग भेट र रमाइलो हुने भयो ।"
फरेन्सिक जाँचको तयारी,"ॅव्यक्तिगत गल्तीको जिम्मा पार्टीले लिँदैनकाभ्रे सरकारका प्रवक्ता एवं सञ्चार तथा सूचना प्रविधिमन्त्री गोकुलप्रसाद बाँस्कोटाले व्यक्तिले गर्ने गल्तीको जिम्मा पार्टीले नलिने बताएका छन् । यौन दुर्व्यवहारको आरोप लागेका निवर्तमान सभामुख कृष्णबहादुर महरालाई लक्षित गर्दै उनले व्यक्तिगत गल्तीलाई पार्टीसँग जोड्न नहुने प्रस्ट्याए । नेकपा बनेपा नगर कमिटीले बिहीबार आयोजना गरेको शुभकामना आदानप्रदान कार्यक्रममा मन्त्री बाँस्कोटाले गल्ती गर्नेले नै कारबाही भोग्नुपर्ने तर्क गरे । जसले गल्ती गर्छ, त्यही व्यक्ति दोषको भागीदार हुन्छ, उनले भने । कम्युनिस्ट पार्टी चरित्र र सम्मानसहितको भएको भन्दै उनले चिन्तित एवं तरंगित नहुन कार्यकर्तालाई आग्रह गरे । यस्ता घटना समाजमा भइरहन्छन्, उनले भने, नराम्रा मानिस बिस्तारै पाखा लाग्छन् । यसमा धेरै चिन्तित हुनैपर्दैन ।"
स्नातकोत्तरमा पोखरालाई १७ सिट,"पोखरा (कास) पोखरा स्वास्थ्य विज्ञान प्रतिष्ठानमा स्नातकोत्तर तहको पढाइ हुने भएको छ । मेडिकल काउन्सिलको पूर्ण बैठकले सिफारिस गरेपछि सरकारले हाललाई १७ सिट क्षमता मात्रै स्वीकृत गरेको प्रतिष्ठानले जनाएको छ । काउन्सिलले पढाइका लागि उपयुक्त रहेको भन्दै चिकित्सा शिक्षा आयोगमा सिफारिस गरेपछि असोज १ मा प्रधानमन्त्री केपी शर्मा ओलीको अध्यक्षतामा बसेको आयोगको बैठकले स्नातकोत्तरका कक्षा थाल्न स्वीकृति दिएको हो । आयोगको कार्यकारी समितिको असोज १० को निर्णयअनुसार हाललाई जनरल सर्जरी ४, प्रसूति तथा स्त्रीरोग ४, हाडजोर्नी ३ र जनरल मेडिसिन, बालरोग र एनेस्थेसियोलोजीमा २२ सिट स्वीकृत भएकाले सोहीअनुसार पढाइको तयारी थालिएको प्रतिष्ठान उपकुलपति प्राडा बुद्धिबहादुर थापाले बताए । ३ वर्षे स्नातकोत्तर एमडीएमएस विद्यार्थीले निःशुल्क पढ्न पाउनेछन् । प्रतिविद्यार्थी २४ लाख रुपैयाँ लाग्ने र उक्त रकम सरकारले व्यहोर्ने हो । प्रतिष्ठानले भौतिक पूर्वाधार, प्राज्ञिक क्रियाकलापअन्तर्गत विभिन्न ६ विभाग गठन र पाठ्यक्रम बनाउनुका साथै पढाउन शिक्षक पनि तोकिसकेको छ । मेडिकल काउन्सिलले तोकेको योग्यता, अनुभव र शोधकार्यका आधारमा प्रोफेसर, एसोसिएट प्रोफेसर र लेक्चररको जिम्मेवारी दिइसकेको प्राडा थापाले बताए । पढाइ थाल्नका लागि बल्ल पूर्ण अधिकार प्रतिष्ठानमा आएको छ, उनले प्रतिष्ठानमा बिहीबार आयोजित कार्यक्रममा भने, विद्यार्थी भर्नाको विज्ञापन खुलाएर पढाइ थाल्नेछौं ।"
उद्योगीको रिट खारेज,"प्रतिवेदनमा बिलिङमा भएको गडबडीले नोक्सान भएको रकम ४ अर्ब २९ करोड ३८ लाख ६१ हजार ४०८ रुपैयाँ हुने भनी उल्लेख थियो । २०७५ सालको चैत मसान्तसम्मको हिसाब निकाल्दा त्यसको ग्राफ झन्डै साढे ७ अर्बभन्दा बढी हुन्थ्यो । प्रतिवेदन सार्वजनिक हुनासाथ प्राधिकरणले छुट पाएका उद्योगी तथा व्यवसायीलाई छुट महसुल निर्धारण गरी बिल पठाइदिएको थियो । आफूहरूले महसुल बझाइसकेको अवधिको रकम दोहोर्याएर तिर्नुपरेको भन्दै व्यवसायीहरू अदालत गएका थिए । यी विषयमा विभिन्न अदालतबाट फरकफरक आदेश भएका छन् । लोडसेडिङको बेलामा जेनेरेटर वा वैकल्पिक माध्यमबाट विद्युत् उत्पादन गर्दा उद्योगीले चर्को खर्च बेहोर्नुपर्थ्यो । त्यसको तुलनामा विद्युत् महसुलमा थप ६० प्रतिशत शुल्क तिरेर पाइने डेडिकेटेड फिडर को बिजुली निकै सस्तो पर्ने भएकाले उद्योगीव्यापारीहरूले त्यही विकल्प रोजेका थिए । प्रतिवेदनमा भनिएको थियो, लोडसेडिङले पारेको असरको तुलनामा अलि महँगोमा पाइने डेडिकेटेड फिडर को बिजुलीले उनीहरूलाई निकै सुविधा भई समग्र देशकै अर्थतन्त्रमा सुधार आएको थियो । तर, पछि प्राधिकरणले भने उनीहरूबाट लिनुपर्ने शुल्क नउठाएकाले प्रश्न उठेको थियो । यो प्रकरणमा संसद्को सार्वजनिक लेखा समितिले पनि छानबिन गरिरहेको छ । लोडसेडिङको बेलामा नियमित विद्युत् आपूर्ति गर्नुपरेमा हाल दुईवटा उपायमार्फत प्राधिकरणले नियमित विद्युत् सेवा उपलब्ध गराएको हुन्छ । डेडिकेटेड फिडर मार्फत विद्युत् दिँदा प्राधिकरणले नजिकको सब स्टेसनबाट ग्राहकको घरसम्म छुट्टै तार लगी विद्युत् उपलब्ध गराउँछ । यस्तो सुविधा पाएका ग्राहकले नियमित लोडसेडिङ बेहोर्नुपर्दैन । तर, निरन्तर विद्युत् सेवा पाउनका लागि विशेष संयन्त्र जडान गर्दा लाग्ने खर्च भनेर ग्राहकले नै बेहोर्नुपर्ने व्यवस्था गरिएको थियो । ट्रंक लाइन मार्फत विशेष रूपमा विद्युत् आपूर्ति गरिने अर्को विधि विशेष गरी तराईका औद्योगिक करिडोरहरूमा प्रयोग गरिएको छ । ६६ केभीको प्रसारण लाइनबाट सोझै तार जोडेर उद्योगहरूमा विद्युत् आपूर्ति गरिन्छ । सबस्टेसनमा पुग्नुअघि नै सोझै उद्योगमा विद्युत् सेवा आपूर्ति हुने भएकाले यसबाट उद्योगहरू निकै लाभान्वित भएको प्रतिवेदनमा उल्लेख छ । हेटौंडासिमराको दुईवटा ६६ केभीको लाइनमध्ये एउटामा अविच्छिन्न विद्युत् आपूर्ति हुन्छ भने अर्कोमा त्यतिबेला लोडसेडिङ हुन्थ्यो । यसरी विद्युत् पाउने ग्राहकले टीओडी (टाईम अफ दि डे) समयका आधारमा महसुल निर्धारण गर्ने मिटर) जडान गरिन्थ्यो ।"
दसैंका लागि बैंकबाट ४७ अर्ब झिकियो,"अहिले बैंकबाट पैसा बाहिरिएको मात्र छैन, गत दुई सातामा वाणिज्य बैंकहरूमा मात्र करिब ४७ अर्ब रुपैयाँ निक्षेप थपिएको छ । असोज १ मा २८ खर्ब ८४ अर्ब रुपैयाँ रहेको वाणिज्य बैंकहरूको निक्षेप १५ मा २९ खर्ब ३१ अर्ब रुपैयाँ पुगेको राष्ट्र बैंकको तथ्यांक छ । अघिल्ला साताहरूमा वाणिज्य बैंकहरूको निक्षेप घट्दो अवस्थामा थियो । पछिल्ला दुई सातामा परिस्थिति फेरिएको छ । अहिले स्थानीय तहका सरकारको खातामा अनुदानबापतको रकम गएकाले बैंकको खातामा निक्षेप बढेको राष्ट्र बैंकले जनाएको छ । स्थानीय सरकारको खातामा रहेको रकममध्ये ५० प्रतिशत बैंक आफैंले राख्न पाउने व्यवस्था छ । बैंकमा लगानीयोग्य रकम अभाव भएपछि सरकारले यस्तो सुविधा दिएको थियो । वित्तीय प्रणालीमा निक्षेप बढेसँगै बैंक तथा वित्तीय संस्थामा अधिक तरलता (लगानीयोग्य रकम) पनि बढ्न थालेको छ । बुधबारसम्म बैंकिङ प्रणालीमा ४० अर्ब रुपैयाँ अधिक तरलता रहेको राष्ट्र बैंकले जनाएको छ । यो बैंकहरूले राष्ट्र बैंकमा निर्ब्याजी रूपमा राख्नुपर्ने अनिवार्य नगद मौज्दात (सीआरआर) बाहेकको हो । गएका दुई सातामा वाणिज्य बैंकहरूले ४९ अर्ब रुपैयाँ थप कर्जा प्रवाह गरेका छन् । असोज १ मा २८ वटा वाणिज्य बैंकको कुल ऋण प्रवाह २५ खब ६० अर्ब रुपैयाँ थियो । असोज १५ सम्म आइपुग्दा यस्तो लगानी २६ खर्ब ९ अर्ब रुपैयाँ रहेको राष्ट्र बैंकको तथ्यांक छ । बैंकका तरलता बढेको देखिए पनि केही बैंकहरू अझै सीसीडीको दबाबमा छन् । यसको अर्थ उनीहरूसँग लगानीयोग्य रकम अभाव छ भन्ने हो । यही कारण पछिल्ला दिनहरूमा अन्तर बैंक कारोबार बढ्न थालेको छ । यसले अन्तरबैंक ब्याज पनि बढाएको छ । बुधबारसम्म भारित औसत अन्तर बैंक दर ५३७ प्रतिशत पुगेको छ । मंगलबार यस्तो दर ४७१ प्रतिशत थियो । राष्ट्र बैंकले पनि निरन्तरजसो रिपोमार्फत बजारमा पैसा पठाइरहेको छ । मंगलबार राष्ट्र बैंकले २० अर्ब रुपैयाँको रिपो जारी गरेकामा १२ अर्ब रुपैयाँ मात्र बिकेको छ । बिहीबारका लागि राष्ट्र बैंकले १५ अर्बको रिपो जारी गरिएको राष्ट्र बैंकले जनाएको छ ।"
साझा धारणा बनाउन उपाध्यक्षहरूको भेला,"काठमाडौं (कास) नेपाल उद्योग वाणिज्य महासंघमा प्रत्यक्ष निर्वाचित अध्यक्ष वा वरिष्ठ उपाध्यक्ष स्वतः अध्यक्ष हुने भन्ने विषयमा धारणा बनाउन उपाध्यक्षहरूले भेला गरेका छन् । महासंघका पूर्व र बहालवाला उपाध्यक्ष, विधान संशोधन समितिका संयोजक, सदस्य तथा कार्यकारिणी सदस्यहरूले बुधबार साँझ भेला गरेका हुन् । उक्त भेलामा सहभागीहरूले विभिन्न अवधारणामा विधान संशोधनको सुझाव राखेका थिए । यसअघि महासंघका सात पूर्वअध्यक्षहरूले प्रत्यक्ष निर्वाचित अध्यक्षसम्बन्धी व्यवस्था भएमा अर्को कार्यकालबाट लागू हुनुपर्ने सामूहिक धारणा सर्वाजनिक गरिसकेका छन् । बुधबारको भेलामा महासंघका पूर्व वरिष्ठ उपाध्यक्ष भास्करराज राजकर्णिकार, हालका उपाध्यक्षहरू चन्द्र ढकाल, किशोर श्रेष्ठ, उमेशलाल श्रेष्ठ र पूर्वउपाध्यक्ष दिनेश श्रेष्ठसहित भेला भएका थिए । दसैंको चियापान गर्ने सन्दर्भमा भएको भेलामा विधान संशोधनको विषयले प्राथमिकता पाएको थियो, उपाध्यक्ष ढकालले भने, प्रत्यक्ष निर्वाचित अध्यक्ष वा वरिष्ठ उपाध्यक्ष स्वतः अध्यक्ष हुने भन्ने विषयमा छलफल बढी केन्द्रित भएको थियो । उनका अनुसार वरिष्ठ उपाध्यक्ष नै स्वतः अध्यक्ष हुने, प्रत्यक्ष निर्वाचित अध्यक्षको व्यवस्था गर्ने तर आगामी कार्यकालका लागि वरिष्ठ उपाध्यक्षलाई अध्यक्ष बनाउने र दुई कार्यकालपछि मात्रै प्रत्यक्ष अध्यक्ष हुने व्यवस्था गर्ने भन्ने तीन विकल्पमा छलफल भएको थियो । महासंघमा अघिल्लोपटकबाट वरिष्ठ उपाध्यक्ष नै स्वतः अध्यक्ष हुने व्यवस्था गरिएको छ । उक्त व्यवस्थाअनुसार भवानी राणा अध्यक्ष भएकी हुन् । हाल वरिष्ठ उपाध्यक्ष शेखर गोल्छा छन् । हालको विधानअनुसार आगामी कार्यकालका लागि उनी स्वतः अध्यक्ष हुन् । वरिष्ठलाई स्वतः अध्यक्ष बनाउन नहुने, प्रत्यक्ष निर्वाचित अध्यक्ष हुनुपर्ने व्यवस्था गर्न विधान संशोधनको तयारी छ । यो व्यवस्थासहित ३५ बुँदे महासंघ विधान संशोधनका लागि कात्तिक २९ गते विशेष साधारणसभा बोलाइएको छ । भेलामा सहभागी पूर्व वरिष्ठ उपाध्यक्ष राजकर्णिकारले प्रत्यक्ष निर्वाचित अध्यक्ष हुने व्यवस्था राख्नुपर्ने धारणा राखेका थिए ।"
रसुवागढीबाट २ दिनमा ६२ टन प्याज,"रसुवा (कास) रसुवागढी नाकाबाट २ दिनमा ६२ ५८ टन प्याज आयात भएको छ । भारतले प्याज आयातमा रोक लगाएपछि चीनबाट आयात हुन थालेको हो । गत शनिबार र सोमबार गरी दुई दिनमा ६२ हजार ५ सय ८० किलो प्याज आयात भएको रसुवागढी भन्सार कार्यालयका प्रमुख भन्सार अधिकृत पुण्यविक्रम खड्काले बताए । चालु आर्थिक वर्षको दुई महिनामा पहिलोपटक यो नाकाबाट यति धेरै प्याज आएको हो । दुई दिनमा ३१ लाख ९३ हजार ६ सय २१ रुपैयाँ मूल्य बराबरको प्याज आयात भएको छ । नाकाबाट धेरै मात्रामा लसुन आयात हुने गरेको छ । भारतले प्याज आयातमा रोक लगाएपछि व्यापारीहरू चीनतर्फ लागेका हुन् । यसअघि यहाँबाट न्यून परिमाणमा प्याज आयात हुँदै आएको थियो । आर्थिक वर्ष ०७५७६ मा प्याज आयात नभएको प्लान्ट क्वारेन्टाइन चेक पोस्ट टिमुरेका वरिष्ठ बाली संरक्षण अधिकृत तथा कार्यालय प्रमुख कुलदीप घिमिरेले बताए । मागको तुलनामा नेपालमा प्याज उत्पादन हुन सकेको छैन । जसका कारण चीन र भारतबाट आयात हुने गरेको छ । आर्थिक वर्ष ०७५७६ मा भारत र चीनबाट १६ करोड ७९ लाख केजी प्याज आयात भएको भन्सार विभागसँग तथ्यांक रहेको छ । रसुवागढी नाकाबाट आयात हुने कृषि तथा वनजन्य सामग्रीहरूमा स्याउ, नास्पाती, लसुन, प्याज, तयारी मसला, गुन्द्रुक, ड्राई मसरुम, बोडी, धानको बीउ, पिठो, ओखर, बदाम, अचार, कफी, ग्रिन टी र सुकेको बयर रहेको छ । बाँसको मुडा, काठको टेबल, नाङ्लो, बोधीचित्तको माला, धुपदानी र अम्रिसोको कुचोलगायत वस्तु चीन निर्यात भइरहेका छन् । यो नाकाबाट चीनतर्फ अझै कृषिजन्य सामग्रीहरू निर्यात हुन सकेको छैन । अहिले चाडका लागि आवश्यक पर्ने सामग्री आयात बढेको छ ।"
बिर्तामोडमा शिवम्का दुई कोलोनी,"काठमाडौं (कास) प्रदेश १ को सुन्दर र व्यवस्थित सहर बिर्तामोडमा शिवम् हाउजिङ प्रालिले नयाँ दुई कोलोनीको निर्माण थालेको छ । बिर्तामोडका दुई अलगअलग स्थानमा सुगम कोलोनी र हरिहर कोलोनीको भवन निर्माण थालेको हो । पछिल्लो समय झापाको बिर्तामोड प्रदेश १ कै प्रमुख शैक्षिक, चिकित्सा तथा व्यापारिक केन्द्रका रूपमा विकास भइरहेको छ । सामुदायिक बसाइको अवधारणा अघि बढाउनका लागि शिवम्ले कोलोनी निर्माण कार्य अगाडि बढाएको जनाएको छ । हाउजिङका घरहरूको खरिद प्रक्रिया किस्ताबन्दी रूपमा राखिएको छ भने ग्राहकको सहजताका लागि फाइनान्सको सुविधा पनि प्रदान गरिएको छ ।"
केएल मोबाइलको अफरैअफर,"काठमाडौं (कास) काठमाडौंको चुच्चेपाटीस्थित केएल टावरमा रहेको केएल मोबाइल हबमा नयाँ लगानीकर्ता भित्रिएसँगै केएल मोबाइल डीजी डिजिटलका रूपमा सेवा सुरु गरेको छ । नयाँ व्यवस्थापन भित्रिएको अवसर र चाडपर्वलाई लक्षित गर्दै बाई वान गेट, वान फ्री अफर सुरु गरेको छ । दसैंको बहार हरेक दिन उपहार नामक दसैं धमाका योजना पनि जारी छ । असोज १ गतेदेखि सुरु भएको दसैं धमाका योजनाअन्तर्गत केएल टावरमा सपिङ गर्ने र मोबाइल खरिद गर्ने ग्राहकले दैनिक, साप्ताहिक तथा बम्पर उपहारहरू जित्न सक्नेछन् । बम्पर उपहारमा एकजनालाई यामाहाको एफजेड एसएफआई भी थ्री मोटरसाइकल वितरण गरिने आयोजकले जनाएका छन् ।"
लमजुङ र सर्लाहीमा ग्लोबल,"काठमाडौं (कास) ग्लोबल आईएमई बैंकले बुधबारदेखि दुईवटा नयाँ शाखा सञ्चालनमा ल्याएको छ । लमजुङको बेंसीसहर नगरपालिका१ उदीपुर र सर्लाहीको लालबन्दी नगरपालिका१ नवलपुरमा नयाँ शाखा सञ्चालनमा आएका हुन् । नयाँ दुईवटा शाखा सञ्चालनमा आएसँगै बैंकका शाखा कार्यालयहरूको संख्या १४८ पुगेको छ । सबै क्षेत्र र वर्गसम्म बैंकिङ सेवाको पहुँच पुर्याउने उद्देश्यले ३० वटा एक्सटेन्सन तथा राजस्व संकलन काउन्टर, १४८ एटीएम, १८९ शाखारहित बैंकिङ सेवा र नेपाल बाहिर ३ प्रतिनिधिसम्पर्क कार्यालयमार्फत ११ लाखभन्दा बढी ग्राहकहरूलाई सेवा प्रदान गर्दै आएको बैंकले जनाएको छ ।"
राजमार्गमा हुन्डाईको क्याम्प,"काठमाडौं (कास) नेपालका लागि हुन्डाई गाडीको एक मात्र अधिकृत बिक्रेता लक्ष्मी इन्टरकन्टिनेनटल प्रालिले राजमार्गमा निःशुल्क चेकअप क्याम्प सुरु गरेको छ । कम्पनीले दसैंतिहारमा घर जाने आफ्ना ग्राहकहरूका लागि विभिन्न स्थानहरूमा यस्ता क्याम्प राखेको जनाएको छ । दसैंमा हुन्डाई गाडीमा घर फर्कंदै गरेका ग्राहकहरूलाई लक्षित गरी आयोजना गरिएको निःशुल्क चेकअप क्याम्पमा ग्राहकहरूले फ्री चेकअप गराउनुको साथै आवश्यक लुब्रिकेन्ट तथा कुलान्टको मात्रा कम भएमा कम्पनीले निःशुल्क थप गरिदिने व्यवस्था गरेको जनाएको छ । यो योजनाअन्तर्गत कम्पनीले बिर्तामोड (काँकडभिट्टा रोड), इटहरी (मिलन चोक), कुरिनटार (सिरिन हाइवे रिसोर्ट, डालिमा), भरतपुर (बाल मन्दिर चोक), चौराहा (बुटवल, नेपालगन्ज (कोहलपुर चोक), धनगढी (अत्तरिया चोक) र वीरगन्ज (पथलैया चोक) हरूमा क्याम्प राखेको हो ।"
काठमाडौंमा सिटिजन्सका शाखा विस्तार,"काठमाडौं (कास) सिटिजन्स बैंक इन्टरनेसनल लिमिटेडले शाखा विस्तार गरेको छ । आफ्नो ८३ औं शाखा काठमाडौंको लामबगर र ८४ औं शाखा काठमाडौंकै सिनामंगलमा सञ्चालनमा ल्याएको हो । उक्त शाखा कार्यालयहरूमा पूजापाठ गरी बैंकिङ कारोबारको सुरुवात गरिएको छ । उद्घाटन समारोहमा स्थानीय तहका प्रतिनिधिहरू, उद्योगी, व्यापारी, विभिन्न संघसंस्थाका प्रमुख तथा नागरिक समाजका अगुवाहरूको उपस्थिति थियो ।"
एकैदिन कुमारीका ७ शाखा,"काठमाडौं (कास) कुमारी बैंक लिमिटेडले काठमाडौं उपत्यकाभित्र र बाहिर सातवटा नयाँ शाखा सञ्चालनमा ल्याएको छ । काठमाडौंको नयाँ बानेश्वर, कीर्तिपुर र काभ्रेको बनेपामा शाखा विस्तार गरिएका छन् । यस्तै बैंकले नवलपरासीस्थित गैंडाकोट, बाराको जितपुर, चितवनको पुरानो पर्सा र पर्साको सिर्सियामा पनि शाखा कार्यालय स्थापना गरेको छ । मोबाइल प्रविधिबाट विद्युतीय ईउद्घाटन बैंकको केन्द्रीय कार्यालयबाटै बैंकका सञ्चालक समिति, बैंकका उच्च पदाधिदिकारी तथा अन्य कर्मचारीको उपस्थितिमा सम्पन्न भएको थियो ।"
बाल्ट्राको अनलाइन सपिङ,काठमाडौं (कास) बाल्ट्रा होम एप्लाइन्सेसले नेपालमा द्रुतगतिमा विकसित ईकमर्स कम्पनी फेवा बजार डटकमसँग सम्झौता गरेको छ । बाल्ट्राको आधिकारिक अनलाइन सपिङ पार्टनर फेवा बजारको वेबसाइटबाट अब बाल्ट्राका विभिन्न ठूला तथा साना होम एप्लाइन्सेसहरू खरिद गर्न सकिने जनाइएको छ । चाडपर्वका अवसरमा फेवा बजार डटकमले बाल्ट्राका उत्पादनहरूको खरिदमा फ्री डेलिभरीसमेत प्रदान गरेको छ ।
वेस्टर्नको उपभोक्ता प्रवर्द्धन योजना,"काठमाडौं (कास) वेस्टर्न युनियनले साप्ताहिक ड्र र बम्पर लक्की ड्र मार्फत नगद पुरस्कार जित्न सक्ने उपभोक्ता प्रवर्द्धन योजना ल्याएको छ । यो प्रबर्द्धनमा सहभागी हुन नेपालका ग्राहकहरूले वेस्टर्न युनियनका एजेन्ट लोकेसन (अन्नपूर्ण ट्राभल, सीजी फिन्को, हुलास रेमिट्यान्स, माया रेमिट प्रालि, नबिल बैंक, डिजिटेक रेमिट्यान्स प्रालि र सूर्य रेमिट प्रालि) बाट रकम प्राप्त गरेको हुनुपर्ने जनाएको छ । सम्पूर्ण योग्य कारोबार स्वचालित रूपमा साप्ताहिक ड्र मा समावेश हुनेछन् । यो योजनाअन्तर्गत हरेक हप्ता ५ जना भाग्यशाली विजेताले प्राप्त रकमको दोब्बर नगद जित्न सक्नेछन् । उक्त रकम बढीमा ५० हजार मात्र हुनेछ र १६ नोभेम्बरसम्म लागू गरिने जनाइएको छ ।"
औद्योगिक पार्क बनाउन समझदारी,"काठमाडौं (कास) झापाको दमकमा औद्योगिक पार्क बनाउन लगानी बोर्ड र दमक क्लिन इन्डस्ट्रियल पार्कबीच समझदारी पत्रमा हस्ताक्षर भएको छ । बिहीबार काठमाडौंमा आयोजित एक कार्यक्रमका बीच बोर्डका प्रमुख कार्यकारी अधिकृत महाप्रसाद अधिकारी र पार्कका अध्यक्ष गोविन्द थापाले समझदारी पत्रमा हस्ताक्षर गरेका हुन् । चीननेपालमैत्री औद्योगिक पार्क नाम राखिएको परियोजना निर्माण चिनियाँ सहयोगमा हुन लागेको हो । चीनले अघि सारेको बेल्ट एन्ड रोड परियोजनाअन्तर्गत नेपालमा बन्न लागेको यो पहिलो परियोजना भएको छ । १ हजार ६ सय हेक्टरमा बन्ने सो औद्योगिक पार्कको निर्माण चार चरणमा सम्पन्न हुनेछ । पहिलो चरणमा ५८ करोड ६० लाख अमेरिकी डलर लगानी गरेर निर्माण कार्य हुने कार्यक्रममा जानकारी दिइयो । औद्योगिक पार्क काम, आराम, मनोरन्जन र संस्कृतिका दृष्टिले समेत दक्षिण एसियामै उत्कृष्ट हुने चिनियाँ प्रतिनिधिमण्डलका नेता जोउ चेङ जीले बताए । पार्कले झापाको दमक नगरपालिका, गौरादह नगरपालिका र कमल गाउापालिको क्षेत्र ओगट्छ । पार्क निर्माणका लागि जग्गा प्राप्तिका सबै प्रक्रिया पूरा भएको र अब निर्माण थालिने समारोहमा जानकारी दिइएको छ । ल्हासा आर्थिक तथा प्राविधिक विकास क्षेत्र लगानी विकास कम्पनी लिमिटेड क्षेत्र व्यवस्थापन लिमिटेड नेपाल परियोजनाका प्रवर्द्धक हुन् । औद्योगिक पार्कका अध्यक्ष गोविन्द थापाले यो निर्माण कार्य नेपालको सबैभन्दा प्रभावकारी, आकर्षक र पारदर्शी हुने जानकारी दिए । उनले औद्योगिक पार्क निर्माणपछि नेपालमा विकासको नयाँ मोडल स्थापित हुने बताए ।चिनियाँ प्रतिनिधिमण्डलका नेता जोउ चेङ जीले शुभारम्भ समारोहलाई सम्बोधन गर्दै सो औद्योगिक पार्क उद्योग र सहरको एकीकृत विकासको मोडलमा तयार पारिने बताए । उनले सो औद्योगिक पार्क दक्षिण एसियाको एक मात्र आधुनिक औद्योगिक क्षेत्रका रूपमा विकास हुने र औद्योगिक पार्क बनेपछि दसौं हजारले रोजगार पाउने बताए । औद्योगिक पार्क बनेपछि नेपालमा ठूलो परिमाणमा राजस्व वृद्धि हुने र समृद्ध नेपाल सुखी नेपालीको लक्ष्य प्राप्त हुने बताए । लगानी बोर्डका अध्यक्ष महाप्रसाद अधिकारीले यो औद्योगिक पार्क निर्माणले नेपालको विकासमा ठूलो योगदान पुग्ने बताए ।"
खसीबोका बेच्न भ्याइनभ्याई,"(दाङनेपालगन्ज)  दसैं सुरु भएपछि किसानलाई खसीबोका बेच्न भ्याइनभ्याई छ । गाउँगाउँमा सहकारीमार्फत पालिएका खसीबोका काठमाडौंसम्मै गइरहेका छन् । आइतबार मात्रै देउखुरीबाट २५० खसीबोका काठमाडौं पठाइए । सामाजिक उद्यमी महिला सहकारी संस्थाले गाउँबाट संकलित खसीबोका काठमाडौं पठाउने गरेको छ । व्यवसायीहरू ट्रक लिएर गाउँसम्मै आउने गरेको लमहीस्थित कर्मठ सामाजिक उद्यमी महिला सहकारी संस्थाकी अध्यक्ष देवीमाया थापाले बताइन् । किसानले व्यावसायिक रूपमा बाख्रापालन गरेका छन् । दसैंका लागि घरघरबाट खसीबोका जम्मा भएका छन्, उनले भनिन्, एक ठाउँमा जम्मा गरेर काठमाडौं पठाइरहेका छौं । यहीँ पनि विभिन्न ठाउँमा गइरहेका छन् ।लमहीको रिहारमा दसैंका लागि खसीबोका बजारीकरण केन्द्र राखिएको छ । विभिन्न सहकारीका सदस्यहरू रिहारमा जम्मा भएर खसीबोका बिक्री गर्छन् । खाद्य संस्थानले २५ किलोभन्दा माथि जिउँदो खसी ५३५ र २० देखि २५ किलोसम्मको ५१० रुपैयाँ प्रतिकिलो मूल्य तोकेको छ । यसैगरी बोका २० किलोमाथिको ५१० रुपैयाँ प्रतिकिलो बिक्री भइरहेको छ । सहकारीमार्फत खसीबोका पालनमा प्रोत्साहन गर्न प्रदेश सरकारले समेत लगानी गरिरहेको छ । प्रदेश सरकारले कोहलपुर र बुटवलमा आधुनिक बधशाला निर्माणका लागि १४ करोड बजेट विनियोजन गरेको प्रदेशसभा सदस्य रेवतीरमण शर्माले बताए । अहिले अधिकांश सहकारी खसीबोका पालनमा जुटेका छन् । दाङ, प्यूठान, सल्यान, सुर्खेत, बाँके र बर्दियामा ५८ सहकारीका २७ हजार सदस्य बाख्रापालनमा संलग्न रहेको बजारीकरणमा सहयोग गरिरहेको हेफर इन्टरनेसनलका बजार विकास अधिकृत महेश आचार्यले बताए । यसै वर्ष मात्रै ६ जिल्लाका सहकारीबाट २६ हजार खसीबोका काठमाडौं पठाउन थालिएको हेफरका क्षेत्रीय प्रमुख कृष्ण कट्टेलले बताए । सहकारीले बाख्रापालनमा जोड दिएका छन् । यसबाट राम्रो आम्दानी पनि गरिरहेका छन्, उनले भने, किसानलाई दसैं उत्साहजनक भइरहेको छ । बजारीकरणमा समस्या नभएकाले उत्पादनले राम्रो मूल्य पाइरहेको छ । गाउँगाउँका महिला बाख्रापालनमार्फत आत्मनिर्भर भइरहेको लमही नगरपालिका उपप्रमुख देवका बेल्बासेले बताइन् । पहिलेपहिले महिला घरको शोभा बढाउन मात्रै केही बाख्रा पाल्थे । पैसा कमाउने हिसाबले सोच्दैनथे, उनले भनिन्, अहिले सहकारीमा एकजुट हुने र विभिन्न व्यवसायमूलक काम गर्ने गरिरहेका छन् । दसैंमा महिलाले नै खर्च जुटाइरहेका छन् ।बाँके र बर्दियाका किसान महिलाले पाँच हजार खसीबोका काठमाडौं र अन्य सहरमा पठाइरहेका छन् । दसैं र तिहारलाई लक्षित गरी विभिन्न सहकारीमा आबद्ध महिलाले यतिको संख्यामा खसीबोका बजारमा पठाउन लागेको सामाजिक उद्यमी महिला सहकारी जिल्ला संघकी अध्यक्ष गंगाचन्द ठकुरीले बताइन् । उनले उद्यमी महिलाले स्थापना गरेको सहकारीमा आबद्ध १५ वटा सहकारीका सात हजार सदस्य महिलाले उत्पादन गरेका चार हजार काठमाडौं र एक हजार नेपालगन्जलगायत सहरमा पठाउन लागिएको सुनाइन् । उनले बाँके र बर्दियाका महिलाले उत्पादन गरेका खसीबोका पठाएर काठमाडौंमा खसीबोका अभाव हुन नदिने बताइन् । खसीबोका खरिद बिक्री गर्न काठमाडौंको कलंकीस्थित खसी बजारसँग सम्झौता भएको छ । उद्यमी महिलाले उत्पादन गरेका खसीबोका स्थानीय महिला उद्यमी सहकारीले खरिद गरेर सहकारी जिल्ला संघमार्फत काठमाडौंलगायत सहरमा पठाउने गरेका हुन् । महिलाले उत्पादन गरेका खसी सरकारी दररेटअनुसार खरिद गर्दै आएको नयाँ सिर्जनशील सामाजिक उद्यमी महिला सहकारी संस्था फत्तेपुरकी व्यवस्थापक विद्या गुरुङले बताइन् । उनले जिउँदो खसी प्रतिकिलो ४५० देखि ५१५ रुपैयाँका दरले खरिद गर्दै आएको जानकारी दिइन् । खसीको शारीरिक बनोट हेरेर मूल्य निर्धारण गर्छौं, उनले भनिन् । गत वर्षको दसैंमा १५० खसीबोका काठमाडौं पठाएको बताउँदै उनले यस वर्ष त्यसको दोब्बर पठाउन लागेको बताइन् । सोह्रश्राद्ध लागेदेखि १५० खसीबोका पठाइसकेका छौं, उनले भनिन्, दसैंसम्म थप १५० खसी पठाउँछौं ।"
दुई तहका बिचौलियाले च्यांग्रा महँगो,"(पोखरा)  दसैं मनाउने च्यांग्रा किन्न पोखराको याम्दी पुगेका सिर्जनाचोकका राजन कुँवर भाउ सुनेर खंग्रंङ भए । पोहोर २१ हजार रुपैयाँ हालेको उत्रै च्यांग्रालाई यस वर्ष व्यापारीले २५ हजारमा पनि दिएनन् । व्यापारीले २७ हजारभन्दा एक रुपैयाँ नघट्ने भनेपछि बुझाइसकेको पैसा फिर्ता मागेर उनी अर्को बथानमा हान्निए । च्यांग्रा लगेमात्रै घरमा दसैं आएजस्तो हुन्छ, उनले भने, मूल्य भने वर्षैपिच्छे बढेकोबढ्यै छ । किसानले कति पाउने हुन् ! यहाँ बिचौलियाले सके ।पहिले खसीबोकाले दसैं मनाउने पोखरा हिजोआज च्यांग्रा खान्छ । हिमाली भेगतिरबाट ओर्लिएका भेंडाच्यांग्राको स्वाद लिन पोखराबासी अभ्यस्त भएका छन् । पोखराको हेम्जामा च्यांग्राको मेला लागेको छ । सिमपानी कटेपछि याम्दी हुँदै पोखराबागलुङ राजमार्गका छेउछेउमा बिक्रीका लागि राखिएका भेंडाच्यांग्राका बथान भेटिन्छन् । पोहोरभन्दा यस वर्ष च्यांग्रा महँगो भएको भन्दै उपभोक्ताले गुनासो गरेका छन् । भेडाच्यांग्रामा २ तहका बिचौलिया हुँदा महँगिएको हो । तिब्बत, मुस्ताङ, डोल्पा, मुगु, बझाङ, दार्चुलालगायत जिल्लाबाट भेडाच्यांग्रा ल्याइएका छन् । उपल्लो मुस्ताङका व्यापारीले तिब्बतीसँग खरिदेर जोमसोमसम्म च्यांग्रा झार्छन् । च्यांग्रा किन्न पोखराबाट व्यापारी जोमसोम पुग्छन । उपल्लो मुस्ताङका व्यापारीले प्रतिगोटा ५ हजार रुपैयाँसम्म नाफा खाएर पोखराबाट पुगेका व्यापारीलाई च्यांग्रा बेच्छन् । व्यापारीले ती च्यांग्रा पोखरा ल्याउँदा भाउ छोइनसक्नु हुन्छ । तिब्बत, मुस्ताङ, डोल्पा र मुगुका भेंडाच्यांग्रा म्याग्दी, पर्वत हुँदै पोखरा आइपुग्छन् । केहीले हिँडाएर र केहीले ट्रकमा हालेर ल्याउँछन् । बझाङ र दार्चुलाबाट धनगढी हुँदै ल्याइन्छ । मुस्ताङबाट ल्याइएको तुलनामा बझाङ र दार्चुलाबाट ल्याइएका च्यांग्रा केही सस्ता छन् । च्यांग्रा व्यापारी भीम बुढाका अनुसार मुस्ताङका च्यांग्रा २० देखि ३० हजार रुपैयाँ पर्छ । जबकि बझाङका च्यांग्रा रोजी रोजी २५ हजार मै पाइन्छ । तौल पनि धेरै हुन्छ । मिठै खाउँ भन्नेले मुस्ताङका लैजान्छन्, उनले भने, धेरै खाउँ भन्नले बझाङको लैजान्छन् । च्यांग्राको तुलनामा भेंडा सस्तो पर्छ । खसीबोका व्यवसायी समितिका पूर्वअध्यक्ष गोकर्ण भण्डारीका अनुसार यस वर्ष २७ हजार भेंडाच्यांग्रा मुस्ताङबाट बाहिरिएका छन् । तीमध्ये १५ हजारजति पोखरामा खपत हुन्छ । बाँकी म्याग्दी, बागलुङ, पर्वत, स्याङ्जा, काठमाडौं र रूपन्देहीसम्म पुग्छन् । पहिलेपहिले मुस्ताङका पशुपालक किसान स्वयं च्यांग्रा लिएर पोखरा झर्ने गरेको उनलाई सम्झना छ । अलि पछि मुस्ताङका व्यापारीले किसानबाट खरिदेर पोखरा ल्याउन थाले । अहिले भने पोखरा, काठमाडौं, बुटवललगायत सहरबाट व्यापारी नै मुस्ताङ पुग्छन् । व्यापारी मुस्ताङ उक्लिएसँगै च्यांग्राको भाउ पनि उकालो लागिरहेको छ । व्यापारी बढेर प्रतिस्पर्धा बढ्नुलाई उनी च्यांग्रा महँगिनुको कारण मान्छन् । पहिले मुस्ताङवासीले पोखरामा च्यांग्रा झारेपछि जसरी पनि बेचेर फर्किनुपर्ने भएकाले सस्तो पर्थ्यो, उनी भन्छन्, अहिले पोखराबाट व्यापारी मुस्ताङ पुग्न थालेपछि उतै खोसाखोस हुन्छ । मुस्ताङका व्यापारी र किसानले महँगो भाउ लगाउँछन् । उपल्लो मुस्ताङवासीले यस वर्ष ९ हजार भेंडाच्यांग्रा बेचे । तीमध्ये ६ हजार तिब्बतबाट ल्याइएका हुन् ।"
व्यापार र लगानीका विषयमा छलफल,"(नयाँदिल्ली)  हाल भारतको राजधानी नयाँदिल्लीमा रहेका अर्थमन्त्री युवराज खतिवडाले बिहीबार साँझ भारतीय समकक्षी निर्मला सीतारमणसँग भेटेका छन् । शिष्टाचार भए पनि भेटमा द्विपक्षीय व्यापार, लगानी लगायतका विषयमा छलफल भएको छ ।नेपाल र भारतबीचका समग्र आर्थिक, व्यापार र लगानीका विषयमा कुराकानी भयो, मन्त्री खतिवडाले भने । बिहीबार साँझ भारतको अर्थ (वित्त) मन्त्रालयमा भएको करिब ४५ मिनेट लामो भेटमा नेपालको भारतसँगको बढ्दो व्यापार घाटाले पनि प्राथमिकता पाएको थियो । मन्त्री खतिवडाले नेपाल भारतको ठूला व्यापारिक साझेदारमध्येको एक भएकाले बढ्दो व्यापार घाटाको सम्बोधन गर्न भारतीय पक्षबाट पनि पहल गर्नुपर्नेमा जोड दिएका थिए । त्यसैगरी भारतीय लगानी प्रवर्द्धन गर्ने विषयमा पनि छलफल भएको उनले बताए । भेटमा अर्थमन्त्री खतिवडालले पुनर्निर्माणमा खर्च हुन नसकेको भारतले दिने भनेको तर खर्च हुन नसकेको सहुलियत ऋणलाई सडकमा खर्च गर्ने प्रक्रियालाई तीव्रता दिनुपर्ने भनाइ राखेका थिए । भारतले पुनर्निर्माणका लागि घोषणा गरेको एक खर्बमध्येको ७५ अर्ब सहुलियत ऋणमध्ये खर्च हुन नसक्ने देखिएको ५० अर्ब रुपैयाँ अन्य सडक परियोजनाहरूमा डाइभर्ट गर्नुपर्ने प्रस्ताव गरेको छ । यसमा लिखित सहमति भइसकोको छैन ।स्रोतका अनुसार भेटमा ठूला भारुको नोटको सटही विषयमा पनि छलफल भएको थियो । भारतले नयाँ दरका पाँच सय र दुई हजार दरका नोट प्रयोग ल्याउन नेपाललाई आग्रह गरे पनि जुनसुकै बेला फिर्ता लिने सम्बन्धमा पनि अझैसम्म पनि प्रतिबद्धता व्यक्त गरेको छैन । नेपालले भने त्यसमा भारतीय पक्षको प्रतिबद्धता आएपछि प्रयोग खुला गर्ने बताएको छ । भारु ठूला दरका नोट जाने व्यवस्था मात्र भयो तर फर्कने व्यवस्था नभएको कुरा राखें, खतिवडाले भने । त्यसैगरी उनले तीन वर्षअघि भारतले लागू गरेको पाँच सय र हजार दरका भारु नोट खारेज गर्ने नोटबन्दीको निर्णयका कारण नेपालको बैंकिङ प्रणालीमा रहेमा प्रयोगविहीन भएर रहेको करिब पाँच करोड भारुको सटहीको विषयलाई पनि उठाएका थिए । भारत सरकारले तीन वर्षअघि पाँच सय र हजार दरका नोट खारेज गर्ने निर्णय गरेको थियो । नोटबन्दी संज्ञा दिइएको उक्त निर्णय पछि नेपालमा रहेका भारु सटहीका विषयमा भारतको केन्द्रीय रिजर्भ बैंक र नेपाल राष्ट्र बैंकबीच धेरैपटक छलफल भइसकेको छ । त्यो विषय अझैसम्म पनि अनिर्णीत नै रहेको छ । सीतारमणले भने आफूले नोटका सम्बन्धमा के भएको हो बुझ्ने जवाफ दिएको स्रोतको भनाइ छ । त्यसैगरी मन्त्री खतिवडाले भारतीय सहयोगका साना परियोजनाहरूको अनुदानसम्बन्धी कार्यविधि पारित भइसकेकाले चाँडै कार्यान्वयनमा लैजान आग्रह गरेका थिए । भेटमा भारतीय निजी क्षेत्रको लगानीमा निर्माण हुँदै गरेका जलविद्युत् परियोजनाहरूका विषयमा पनि छलफल भएको थियो । स्रोतका अनुसार विशेषगरी भारतीय निजी क्षेत्रले बनाउने भनेको ९ सय मेगावाट जडित क्षमताको माथिल्लो कर्णालीमा भइरहेको ढिलाइका सम्बन्धमा पनि अर्थमन्त्री खतिवडाले भारतीय समकक्षीको ध्यान आकृष्ट गराएका थिए ।"
लिभरपुल र बार्सिलोनाको लय,"पेरिस युरोपेली च्याम्पियन्स लिग विजेता लिभरपुलले बुधबार साल्सबर्गमाथि ४३ को जित निकालेको छ । एनफिल्डमा भएको खेलमा लिभरपुलले तीन गोलको अग्रता लिएर पनि त्यसलाई गुमाएको थियो । मोहम्मद सलाहले निर्णायक गोल गरे । लुइस स्वारेजले बार्सिलोनालाई इन्टर मिलानमाथि २१ को पुनरागमन जितका लागि विशेष योगदान दिए । समूह ई मा जित निकाल्न सलाहले ६९ औं मिनेटमा व्यक्तिगत दोस्रो गोल गरे । यसअघि साल्सबर्गका किशोर सनसनी इर्लिङ ब्रट हल्यान्डले टिमका लागि तेस्रो गोल गर्दै खेल ३३ को रोमाञ्चक बराबरीमा ल्याएका थिए । यो उनको सिजनको १८ औं गोल रह्यो । जतिबेला हामीले तेस्रो गोल गरिसकेका थियौं, हाम्रो प्रयास चौथो, पाँचौं वा छैटौं गोलका लागि हुनुपर्थ्यो । तीन गोल गरिसकेपछि जित्नेमा ढुक्क हुने हाम्रो पनि मानवीय कमजोरी छ, सलाहले भने । साडियो माने र एन्डी रोबर्टसको सलाहले ३६ औं मिनेटमा आफ्नो पहिलो गोल गरे । पहिलो हाफ सकिन अगाडि हिचान ह्वाङले उत्कृष्ट गोल गर्दै साल्सबर्गको सम्भावना जीवित पारे । दोस्रो हाफमा ताकुमी मिनामिनो र १९ वर्षे हल्यान्डले गोल गरेपछि घरेलु दर्शक स्तब्धपूर्ण स्थितिमा पुगेका थिए । सलाह त्यसयता पाहुना खेलाडीलाई निराश पार्दै सबैखाले प्रतियोगितामा आफ्नो छैटौं गोल गरे । यो जितपछि लिभरपुल र साल्सबर्ग दुवैको समान ३ अंक भएको छ । दुवै टिम ४ अंक जोडेको नेपोलीको पछाडि छन् । अर्को खेलमा जेन्कसँग निराशाजनक गोलरहित बराबरी खेल्यो । जितका लागि उनीहरूले हामीलाई खेलमा फर्कन बाध्य पार्यो । हामी ३ अंकका लागि खुसी छौं र यो नै सर्वाधिक महत्त्वपूर्ण उपलब्धि हो, सलाहले थपे । बार्सिलोनामा इन्टरले लाउटारो मार्टिनेजको गोलले अग्रता लिएको थियो । समूह एफ को त्यस खेलमा प्रतिस्पर्धाले एक घण्टा छुनलाग्दा स्वारेजले बराबरी गोल गरे । उरुग्वेली खेलाडीले ८४ औं मिनेटमा निर्णायक गोल गरे । आश्चर्यजनक रूपमा सुरुदेखि खेल्न नपाएका लियोनल मेसीले मैदान छिरेयता आफ्नो प्रभाव देखाए र टिमको गोलमा योगदान दिए । यो जितपछि बार्सिलोना र समूहको शीर्षस्थानको बोरुसिया डर्टमन्डको समान ४ अंक भएको छ । यो निकै बहुमूल्य ३ अंक हो, स्वारेजले भने । सिजनको सुरुआत खराब गरेको स्वारेजले पछिल्ला २ खेलमा गरेको यो तेस्रो गोल हो । नम्बर ९ खेलाडीका रूपमा मेरो उद्देश्य जहिले पनि गोल गर्ने र गोलका लागि अवसर सिर्जना गर्ने हुने गर्छ, स्वारेजले भने । उनको थप तर्क थियो, कहिलेकाहीं यस्तो हुन्न । तर आफ्नो मिहिनेत छाड्नु हुँदैन । गाह्रो समय हरेस खानुहुन्न, उनले भने । डर्टमन्डले भने अचरफ हकिमीको दुई सुन्दर काउन्टर आक्रमणबाट सम्भव गोलमा स्लाभिया प्रागलाई २० ले हरायो । चेक गणतन्त्रमा प्राप्त जितले लुसियन फाभरको टिम आरामदायी स्थितिमा पुगेको छ । रियलबाट ऋणमा आएका २० वर्षीय हकिमीले ३५ औं मिनेटमा पहिलो गोल र ८९ औं मिनेटमा दोस्रो गोल गरे । अयाक्सले भने समूह एच आ आफ्नो स्थिति बलियो गर्न भ्यालेन्सियामाथि प्रभावशाली ३० को जित निकाल्यो । सुरुआती दुई खेलबाट ६ अंक बटुल्यो । गत सिजन बहादुरीपूर्वक सेमिफाइनलसम्म यात्रा तय गरेको अयाक्सले आफू यसपल्ट पनि त्यस्तै प्रदर्शनका लागि सक्षम रहेको देखाएको छ । सोही समूहमा चेल्सीले लिलेलाई २१ ले हरायो । समूह जी मा जेनिट सेन्ट पिटर्सबर्गले बेन्फिकालाई ३१ र लियोनले लेपजिपलाई २० ले पराजित गरे ।"
चिनियाँ धावकहरू पोखरा आउने,"(पोखरा)  चिनियाँ राष्ट्रपतिको नेपाल भ्रमणकै बेला पोखरामा चीन र नेपालका धावकबीच अन्तर्राष्ट्रिय दौड हुने भएको छ । असोज २९ मा पोखरा अन्तर्राष्ट्रिय क्रसकन्ट्री दौड हुने भएको हो । पोखरा उद्योग वाणिज्य संघ, पश्चिमाञ्चल होटल संघ र चीनको कुन्मिङ पर्वतारोहण तथा अन्वेषण संघको संयुक्त आयोजनामा प्रतियोगिता हुनेछ । क्रसकन्ट्री दौडमा चीनका करिब ४० व्यावसायिक धावक, चिनियाँ सञ्चारमाध्यममा कार्यरत पत्रकार तथा सरकारी निकायका प्रतिनिधिसहित ६० जनाको टोली पोखरा आउने छ । प्रतियोगिता संयोजक विश्वशंकर पालिखे दौडको चिनियाँ सञ्चारमाध्यममा प्रचारप्रसार गरी पोखराको साहसिक खेल पर्यटन प्रवर्द्धन गर्ने लक्ष्य लिएको बताउँछन् । पोखरालाई चीनको पर्यटकीय बजारमा परिचित गराउन र विश्वकै धेरै घुम्न जाने संस्कृति विकास हुँदै गरेको देशबाट पोखरामा पर्यटक भित्र्याउन हामीले यो मेगा इभेन्ट आयोजना गर्न लागेका हौं, उनले भने, हामी यो कार्यक्रममार्फत पोखरालाई साहसिक खेलकुद पर्यटनको केन्द्र बनाउन चाहन्छौं । पोखरा महानगरसँग भगिनी सम्बन्ध रहेको कुनमिङ सहरबाट आउने टोलीको खर्च उनीहरूले नै बेहोर्छन् । उनीहरूको बसाइ र प्रतियोगिताको खर्च स्थानीय आयोजकले बेहोर्ने छ । दौडलाई ब्रान्डिङ गर्न प्रतियोगिताको नाम रन फर लभ राखिएको संयोजक पालिखेले बताए । प्रतियोगितामा सहभागीले ३ विधामा भाग लिने छन् । दौड, साइक्लिङ र बोटिङ हुनेछ । २२ किलोमिटर दौड, १९ किलोमिटर साइक्लिङ र १२ किलोमिटर बोटिङ हुनेछ । ४२२ किलोमिटरको दौडमा धावक मट्टिखान र पुम्दीभुम्दीको १ हजार ३ सय मिटरको उचाइसम्म पुग्नेछन् । तीन खेलाडीको एक टिम बन्नेछ । टिममा एक महिला खेलाडी अनिवार्य गरिएको छ । नेपालका ३ विभागीय टिमका खेलाडी, स्थानीय टिम र चीनका धावक गरी ३० टिमले प्रतियोगितामा सहभागिता जनाउने छन । पोखराको बाराहीघाटबाट सुरु हुने दौड, राष्ट्रबैंक चोक, ड्यासाइड, डेभिजफल, तिब्बती क्याम्प, फुस्रेखोला, कमेरा, राम्दी, मट्टिखान, स्याङजाको रामकोट, कुभिन्डे, उल्लेरी, खरिखानी, पैयूँ चौतारी, ओखलेडाँडा, कालावाङ, मोतीराज चोक, स्वाँरा, लुकुमस्वाँरा, तल्ला गाउँ, ढुंगेपानी, शान्तिस्तुपा, लिची बोट हुँदै बोटिङ गरेर बाराहीघाटसम्मको रुट तय गरिएको छ । यो रुट सम्पन्न गर्न करिब ५ घण्टा लाग्नसक्ने अनुमान गरिएको जिल्ला खेलकुद विकास समितिका प्रकाश बरालले बताए । बाराहीघाटबाट फुस्रेखोलासम्म खेलाडी दौडिने छन् । फुर्स्रेखोलामा राखिने साइकल लिएर उनीहरू निर्मलपोखरीतिर उकालो लाग्छन् । शान्तिस्तुपबाट फेवाताल झरेपछि बोटिङ गरेर पुनः बाराहीघाट पुग्नेछन् । विजेता बन्न टिमका ३ खेलाडी सँगसँगै आउनुपर्छ । प्रतियोगितामा नेपालीतर्फ पहिलो, दोस्रो र तेस्रो हुने टिमका खेलाडीलाई चीनको कुन्मिङ सहरमा नोभेम्बरमा हुने विश्व प्रसिद्ध जिआओजी पर्वतीय दौडमा पठाइने भएको छ । पश्चिमाञ्चल होटल संघका अध्यक्ष विकल तुलाचन पर्यटकको बसाइ लम्ब्याउन खेल पर्यटन सहयोगी हुने बताउँछन् ।"
नेपाली टोली सिड्नीमा,"(अस्ट्रेलिया)  एक सातापछि हुने विश्वकप छनोट खेल खेल्न नेपाली राष्ट्रिय फुटबल टोली अस्ट्रेलिया आइपुगेको छ । टोली बिहीबार बिहान सिड्नी आइपुगेको हो । क्यानबेरास्थित जीआईओ रंगशालामा नेपालले असोज २३ (अक्टोबर १०) बिहीबार अस्ट्रेलियासँग विश्वकप छनोट खेल खेल्दै छ । अस्ट्रेलिया आइपुगेको किरण चेम्जोङको कप्तानीमा रहेको टोलीमा २३ खेलाडी छन् । टोलीमा म्यानेजर मधुसुदन उपाध्यायसहित ९ पदाधिकारी रहेका छन् । खेल हुनुभन्दा एक साताअघि नै अस्ट्रेलिया आइपुगेको नेपाली टोलीलाई यहाँ रहेको अस्ट्रेलियाली नेपाली फुटबल संस्था (एन्फा) र एनआरएनएका पदाधिकारीहरूसहित न्यु साउथ वेल्सका अवैतनिक महावाणिज्यदूत लगायतले स्वागत गरेका थिए । अस्ट्रेलियाको वातावरणमा घुलमिल गराउन र स्थानीय रंगशालामा प्रशिक्षण गर्न नेपाली टोलीलाई यहाँ रहेको एन्फा र एनआरएनए युवा कमिटीले केही दिनअघि नै बोलाएको हो । नेपाली टोलीलाई हामीले यहाँ प्रतियोगिता हुनुअघि नै अभ्यास गर्न र वातावरण बुझ्न सहज होस् भन्ने उद्देश्यले चाँडै बोलाएका हौं, एन्फाका संचार संयोजक इराज थापाले कान्तिपुरसँग भने । उनका अनुसार शुक्रबारदेखि सिड्नीमा आयोजना हुने प्रशिक्षणमा सहभागी भएर नेपाली टोली अक्टोबर ८ मा क्यानबेरा जाने कार्यक्रम छ । उनले नेपाली टोलीका लागि अभ्यास गर्न र बस्नका लागि उपयुक्त स्थानको व्यवस्था गरिसकिएको सुनाए । नेपाली खेलाडी सिड्नीस्थित नाराबियनमा रहेको सिड्नी एकेडेमी अफ स्पोर्टसमा बसेर प्रशिक्षण गर्नेछन् । प्रशिक्षण लिने यस स्पोर्टस एकेडेमी यहाँ रहेको उत्कृष्ट र सुविधासम्पन्नमध्ये एक तालिम केन्द्र मानिन्छ । नेपाली फुटबल टोली अस्ट्रेलियामा रहँदा एन्फा र एनआरएनले आयोजना गर्ने गाला डिनर मा समेत सहभागी हुने कार्यक्रम छ । राजधानी क्यानबेरामा हुने खेलमा नेपाली टोलीलाई समर्थन गर्न हजारौं संख्यामा नेपालीको सहभागिता हुने अपेक्षा गरिएको छ । खेल हेर्नका लागि सिड्नी, मेलबर्न, ब्रिसबेनलगायतका स्थानमा रहेका नेपालीले पहिल्यै नै टिकट लिइसकेका छन् भने सवारीसाधन नहुनेका लागि सिड्नीबाट बसहरूको समेत व्यवस्था गरिएको जनाइएको छ । सिड्नीमा नेपाली जर्सी र झण्डाको बिक्री महिना दिनअघि नै सुरु भइसकेको छ । नेपाली राष्ट्रिय फुटबल टोलीले अस्ट्रेलियासँग पहिलोपल्ट खेल्न लागेको हो ।"
अग्रवालको दोहोरो शतक,"विशाखापट्टनम ओपनिङ ब्याट्सम्यान मायंक अग्रवालले बिहीबार दोहोरो शतक पूरा गरेपछि भारतले पहिलो टेस्टमा दक्षिण अफ्रिकी बलरहरूलाई आच्छुआच्छु बनाएका छन् । अग्रवालको २ सय १५ रनमा भारतले पहिलो इनिङ्स ५०२७ मा समाप्ति घोषणा गरेको छ ।दोस्रो दिनको खेल समाप्तिमै दक्षिण अफ्रिका दबाबमा आइसकेको छ । रविचन्द्रन अश्विनको नेतृत्वमा रहेको भारतीय टोलीले दक्षिण अफ्रिकालाई ३९३ को स्थितिमा ल्याइदिएको छ । अश्विनले आइडेन माक्रमलाई ५ रनमा बोल्ड गरे भने थेउनिस डी ब्रुयनलाई ४ रनमा विकेटपछाडि क्याच गराए । नाइट वाचम्यान डेन पिइडटलाई रवीन्द्र जडेजाले शून्यमा बोल्ड गरे । ओपनर डिन एल्गर २७ र टेम्बा बाभुमा २ रन बनाई क्रिजमा छन् । दक्षिण अफ्रिकालाई फलोअनबाट जोगिन अझै २ सय ६४ रन खाँचो छ ।२८ वर्षे अग्रवालले रोहित शर्मासँग पहिलो विकेटमा ३ सय १७ रनको कीर्तिमानी साझेदारी गर्दै भारतको वर्चस्व सुरुआत गरेका थिए । उनले ३ सय ७१ बलको इनिङ्समा ६ छक्का र २३ चौका प्रहार गरे । पाँचौं टेस्ट खेलिरहेका उनले रिभर्स स्विपको राम्रो उपयोग गरेका थिए ।हामीले जसरी पहिलो इनिङ्समा खेल्यौं त्यसमा हामी धेरै खुसी छौं, तर यसमा पूर्ण सन्तुष्ट हुने ठाउँ छैन, अग्रवालले पत्रकार सम्मेलनमा भने, हामीले अहिलेको स्थितिमा माथि छौं र त्यसलाई ढुक्क बनाउन दक्षिण अफ्रिकामाथि दबाब बढाउनुपर्छ । रोहितसँगै ब्याटिङ गर्नु ठूलो हो । हामीले यत्रो साझेदारी गर्यौ, ३ सय रनको साझेदारी गरेका अनुभव निकै राम्रो रह्यो । उनी कामचलाउ स्पिनर एल्गरको बलमा आउट भए । पेभेलियन फर्कनेक्रममा उनीसँग दक्षिण अफ्रिकी खेलाडीहरूले हात मिलाएका थिए । लामो समय दौडिरहने भएर आफूले म्याराथन इनिङ्स खेल्न सकेको अग्रवालले जनाए । रोहित १ सय ७६ रन बनाई भोजनअघि केशव महाराजको बलमा आउट भए । १ सय १५ रनको व्यक्तिगत स्कोरबाट दिनको खेल सुरु गरेका उनले मैदानको चारैतिर बाउन्ड्री प्रहार गरे ।त्यसपछि चेतेश्वर पुजारा ६ र कप्तान विराट कोहली २० रनमै आउट भए । दोस्रो सत्रको पहिलो बलमै तीव्र गतिका बलर भेर्नोन फिलान्डरले पुजारालाई आउट गरे । पहिलो टेस्ट खेलिरहेका सेनुरान माथुसामीले कोहलीलाई आफ्नै बलमा क्याच लिए । भारतलाई विशाल स्कोरमा उभ्याउनेक्रममा जडेजाले अविजित रिद्धिमान शाहले २१ रन बनाए । महाराजले ५५ रन खर्चेर ३ विकेट लिए । उनले आफूले कठिन कन्डिसनमा बलिङ गरेको जनाए । तर भारतले बलिङ गर्न सुरु गरेसँगै पिचमा टर्न भइरहेको थियो ।"
चौथो डीपीएल फागुनमा,काठमाडौं (कास) धनगढी प्रिमियर लिग (डीपीएल) को चौथो संस्करण फागुन ३ देखि १५ सम्म आयोजना हुने भएको छ । धनगढी क्रिकेट एकेडेमी (डीसीए) को आयोजनामा हुने प्रतियोगिता देशको सर्वाधिक पुरस्कार राशिको फ्रेन्चाइज इभेन्ट हो । गत वर्ष सीवाईसी अत्तरियाले महेन्द्रनगर युनाइटेडलाई ३ विकेटले पराजित गरी उपाधि जितेको थियो । अत्तरियाले उपाधिसँगै ३० लाख रुपैयाँ पुरस्कार जितेको थियो । हेन्द्रनगरको भागमा १२ लाख परेको थियो । पहिलो दुई संस्करणको उपाधि टिम चौराह धनगढीले जितेको थियो । डीसीएका अध्यक्ष सुवास शाहीले फाप्ला क्रिकेट मैदानमा चौथो डीपीएलका खेल हुने बिहीबार प्रेस विज्ञप्तिमार्फत जनाइएको छ ।
खेलाडी माल्दिभ्सतर्फ,"काठमाडौं (कास) तेस्रो दक्षिण एसियाली यू२१ रिजनल ब्याडमिन्टन च्याम्पियनसिपमा भाग लिन ६ खेलाडीसहित ८ सदस्यीय नेपाली टोली बिहीबार माल्दिभ्स गएको छ । पुरुष खेलाडीमा प्रिन्स दाहाल, प्रफुल महर्जन र रुकेश महर्जन तथा महिलामा रसिला महर्जन, जेसिका गुरुङ र सीमा राजवंशी छन् । प्रशिक्षकमा किरण थापा र व्यवस्थापकमा नेपाल ब्याडमिन्टन संघका सचिव नवीनविक्रम शाह छन् ।"
श्रेष्ठको निधन,काठमाडौं (कास) नेपाल घोडचढी (इक्वेस्टेरियन) संघका महासचिव बलराम श्रेष्ठको हृदयाघातका कारण बुधबार राति निधन भएको छ । हक्कीका पूर्व राष्ट्रिय खेलाडीसमेत रहेका ६५ वर्षे श्रेष्ठको बुधबारै पशुपति आर्यघाटमा दाहसंस्कार गरिएको थियो । काठमाडौं लाजिम्पाटका निवासी उनका श्रीमती र एक छोरी छन् । घोडचढी संघले बिहीबार शोक वक्तव्यमार्फत नेपाली खेलकुद क्षेत्रमा निरन्तर सक्रिय श्रेष्ठको निधनप्रति अपुरणीय क्षति पुगेको र उनको योगदान सधैं स्मरण गरिने जनाएको छ । यसैबीच १३ औं दक्षिण एसियाली खेलकुद (साग) सचिवालयका प्रमुख कमल खनाललाई पितृशोक परेको छ । राष्ट्रिय खेलकुद परिषदका विभागीय प्रमुख रहेका खनालका पिता देवीभद्र खनालको ८२ वर्षको उमेरमा बुधबार राति निधन भएको हो ।
मध्यम मूल्यका स्मार्टफोन,"भिभो भी फिप्टिन प्रोस्क्रिन : ६३९ इन्चर्याम : ६ जीबीस्टोरेज : १२८ जीबीक्यामेरा : ४८, ८ र ५ मेगापिक्सेल रेअर र ३२ मेगापिक्सेल फ्रन्टब्याट्री : ३,७०० एमएएचमूल्य : रु५०,०००"

शीर्षक,विवरण
ऋण तिर्न अर्को ऋण,"लामो समयदेखि जग्गा रोक्का रहँदा किसान परिवारमा न किनबेच छ न त अंशबन्डा । जग्गा फुकुवापछि किसानलाई अंशबन्डाको समस्या पर्ने रामकृष्ण डगौराले बताए । तीन पुस्तामा अंशबन्डा हुने भएको छ, उनले भने, तैपनि बाबुबाजेको सम्पत्ति सरेर नातिमा आउन लागेकामा पैसाको व्यवस्था गर्दाको दुःख बिर्सिन्छौं भन्नुपर्छ होला । मल्ल परिवारले किसानलाई राहत दिन सहयोगको हात पनि अघि नबढाएकाले मन दुखेको उनी बताउँछन् । मल्ल परिवारले जनताको जग्गा खानै खोजेका रहेछन्, उनले भने, उनीसँग २ करोड छैन भन्न सकिँदैन । अहिले बैंकलाई करिब २ करोड बुझाउँदा ४० परिवारको जग्गा फुकुवा हुने थियो । न्यायिक दस्तुरको ४ लाखसम्म तिरिदिने ठूलो मन देखाउन नसकेको उनले गुनासो गरे । ०३२३३ तिर खोलेर चलाउन नसकेको राइस मिल अत्याधुनिक बनाई पुनः चलाउने योजनामा मल्ल परिवार थिए । त्यसका लागि आफ्नोसँगै गाउँका सोझा किसानका जग्गा धितो राखेर ऋण लिए पनि चलाउन नसकेपछि यस्तो अवस्था आएको रामकृष्ण बताउँछन् । नयाँ मिलको योजनाका लागि मल्ल राजाले हामीसँग लालपुर्जा लगेका थिए, गाउँका पाका कमलप्रसाद चौधरीले भने, पुर्जा माग्दा सोझा किसानलाई पछि केकेसम्म हुन सक्छ भनेर सबै कुरा भनिएको थिएन । घरमा लालपुर्जा किन राख्ने, मल्ल राजाको भजनी दरबारमा राखौं मात्रै भनिएको थियो । कसैलाई फकाएर, कसैलाई धम्क्याएर त्यसबेला लालपुर्जा खोसेको स्थानीय रामराजा चौधरी बताउँछन् । प्रदेश प्रमुख मोहनराज मल्ल उपचारका क्रममा दिल्ली गएकाले यस विषयमा कुराकानी हुन सकेन । तर उनका भाइ मदनराज मल्लले उतिबेला जनतालाई राहत पुर्याउन र रोजगारी दिन गाउँमा मिल खोलेको दाबी गरे । मिल स्थापना भएपछि किसानले घरबाटै धान बेच्ने सुविधा पाएको उनले बताए । पछि विभिन्न कारणले मिल घाटामा गयो । बैंकको ऋण तिर्न नसक्दा किसानको पुर्जा पनि बैंकमै रोकिँदा हामी खुसी छैनौं, उनले भने, किसान आफैंले दृष्टिबन्धकको दोब्बर रकम तिरेर भए पनि पुर्जा लिएका छन् । उनले आफ्नो भागको ऋण पनि तिर्ने गरी बैंकसँग छलफल भइरहेको बताए ।"
अमेरिका भन्छ नेपालमा चिनियाँ प्रभाव बढ्दो,"काठमाडौं (कास) संयुक्त राज्य अमेरिकाले नेपालमा चिनियाँ प्रभाव बढ्दै गएको टिप्पणी गरेको छ । दक्षिण तथा मध्य एसिया मामिलासम्बन्धी अमेरिकी सहायक विदेशमन्त्री एलिस जी वेल्सले त्यहाँको एक संसदीय उपसमितिमा नेपालसम्बन्धी ब्रिफिङ गर्ने क्रममा उक्त टिप्पणी गरेकी हुन् ।नेपालमा चिनियाँ प्रभाव बढ्दो छ, त्यसैले तिब्बती समुदायमाथि नेपाल सरकारको प्रतिबन्ध छ, उपसमितिमा मंगलबार उनले भनेकी छन्, सरकारले तिब्बती बौद्धमार्गी समुदायलाई प्रतिबन्ध लगाउने क्रम बढेको छ । दलाई लामाको जन्मोत्सव मनाउने सार्वजनिक समारोहमा रोक लगाइएको छ । चीनका राष्ट्रपति सी चिनफिङले नेपाल भ्रमण गरेको १० दिनपछि अमेरिकी अधिकारीबाट यस्तो धारणा आएको हो । ब्रिफिङमा उनले नेपालमा जारी भएको फौजदारी अपराध संहिताले जबर्जस्ती धर्म परिवर्तनलाई अपराध मानेकाले धार्मिक अल्पसंख्यक समुदाय जोखिममा परेको पनि उल्लेख गरेकी छन् । नेपालको संविधान र अन्तर्राष्ट्रिय प्रतिबद्धतामा धार्मिक स्वतन्त्रताको अधिकार सुनिश्चित गरिए पनि व्यवहारमा लागू हुन चुनौती रहेको उनको टिप्पणी छ । पछिल्लोपटक बन्न लागेका मिडिया कानुनबारे उनको टिप्पणी छ, नेपालले प्रेस स्वतन्त्रता र लोकतन्त्रका सिद्धान्तहरूको रक्षा गरेको भए पनि अनलाइन मिडियाहरूसम्बन्धी हालैका नियम र निर्देशनहरूले प्रेस स्वतन्त्रतामाथि प्रतिबन्ध लगाउने आधार तय गरेको छ । नागरिकहरूको राजनीतिक अधिकार र जीवनस्तरमा भने सुधार भइरहेको भन्दै उनले प्रशंसा गरेकी छन् । सामाजिकआर्थिक विकासले नेपालीको जीवनमा महत्त्वपूर्ण सुधार भएको छ, वेल्सको ब्रिफिङमा छ । उनले दक्षिण एसियाका भारत, पाकिस्तानलगायत सबै मुलुकबारे ब्रिफिङ गरेकी थिइन् ।"
स्कुलको बार्दली खस्दा ४२ विद्यार्थी घाइते,काठमाडौं (कास) काठमाडौंको तारकेश्वर नगरपालिका३ स्थित विद्याकुञ्ज इङ्लिस बोर्डिङ स्कुलको बार्दली भत्केर खस्दा ४२ विद्यार्थी घाइते भएका छन् । महानगरीय प्रहरी वृत्त बालाजुका अनुसार कक्षा १ देखि ५ सम्म अध्ययनरत विद्यार्थी बार्दलीमा बसेर खेलकुद हेर्दै गर्दा खसेको हो । घाइते अधिकांश बालबालिकाको टाउको र हातखुट्टामा चोट लागेको छ । उनीहरूको ग्रिनसिटी अस्पतालमा उपचार भइरहेको छ ।
प्याकेज सहमति खोज्दै दाहाल,"वरिष्ठ नेता माधवकुमार नेपालसँग सोमबार साँझ भएको भेटमा पनि दाहालले प्रधानमन्त्रीले धोका दिएको गुनासो गरेका थिए । नेता नेपालले एक व्यक्ति एक पदको कुरा आफूले उठाउँदा दाहालबाट पनि साथ नपाएको जवाफ दिएका थिए । नेपालले भनाइ उद्धृत गर्दै एक नेताले भने, तपाईंहरू दुई जना सँगै हुँदा मलाई एक्ल्याउनु हुन्छ, अहिलेसम्म जे गर्नुभयो भयो, सहेर बसें, अबका निर्णयमा पनि एकलौटी भयो भने राम्रो हुँदैन । जवाफमा दाहालले आफू न्यायोचित बाँडफाँटको पक्षमा रहेको बताएका थिए । लामो समयदेखि पार्टी केन्द्रीय र स्थायी कमिटी बैठक नबोलाएका अध्यक्षहरूले सचिवालय बैठकसमेत नडाकेको नेपालको गुनासो थियो ।पार्टीले गरेका निर्णय कार्यान्वयन हुन नसकेकामा वामदेव गौतमले समेत गुनासो गर्न थालेपछि दाहालनेपालगौतम गठबन्धन बन्न सक्ने आकलन भइरहेको छ । प्रधानमन्त्रीले भर्खरै हुन्छ भनेको कुरा एकछिनमा हुन्न भन्नुहन्छ, दबाब दिन भए पनि हामी एक हुनुपर्यो, गौतमले अध्यक्ष दाहाल र नेता नेपालसँग प्रस्ताव गरेका छन् । गौतम आफूलाई उपाध्यक्ष बनाउने प्रस्ताव तीन महिनादेखि सचिवालयमै अड्किएकामा पनि रुष्ट देखिन थालेको स्रोतको भनाइ छ । तर उहाँहरू (दाहाल र गौतम) ओलीले एउटा कुरा दिन्छु भन्नेबित्तिकै फुरुङ्ग पर्नुहुन्छ, नेपालको भनाइ उद्धृत गर्दै ती नेताले भने खुलेर कुरा गर्न पनि डर लाग्छ ।"
पेट्रोल खोज्दा ज्वाला जाला !,"ज्वालालाई जोगाइराख्न श्रीस्थान, नाभिस्थान र पादुका क्षेत्रबाट कम्तीमा ५ कोस टाढा अन्वेषणको काम गरिनुपर्ने उनले बताए । खोजीमा खटिएको टोलीले ज्वालादेखि ५ मिटर नजिकै काम थाल्ने तयारी गरेको छ । यसका लागि जमिनमा निकै मुनिसम्म ड्रिल गरेर हेर्ने तयारी भइरहेको छ । यस्तो देखेपछि ज्वाला जोगिनुपर्छ भनेर हामी पटकपटक प्रशासनमा डेलिगेसन गइसक्यौं, श्रीस्थान व्यवस्थापन समितिका कार्यवाहक अध्यक्ष केशव थापाले भने, सुनुवाइ भएजस्तो लागेको छैन । श्रीस्थानलगायत करिब १४ किमि क्षेत्रमा पेट्रोलियम फैलिएको अनुमान प्राविधिक टोलीको छ । स्थान छनोट गरी ड्रिलिङ गर्ने तयारी छ । ज्वालानजिकै अन्वेषण गर्दा भाइब्रेसन (कम्पन) ले ज्वाला नै जोखिममा नपर्ला भन्न सकिन्न, थापाले भने, ज्वाला निभ्नु भनेको हाम्रो महत्त्वपूर्ण सम्पदा हराउनु हो । २०७२ वैशाख १२ को भूकम्पले ज्वाला क्षेत्रमा पनि प्रभाव पारेको श्रीस्थानका मुख्य महन्त गोकर्णनाथ योगी बताउँछन् । खोलामा यत्रतत्र बल्ने ज्वाला भूकम्पपछि निकै कम ठाउँमा मात्र बल्न थालेको उनको भनाइ छ । पेट्रोलियम पदार्थ खोजी गर्दा ध्यान दिइएन भने ज्वाला नै हराउन सक्छ, उनले भने । पेट्रोलियम अन्वेषण प्रवर्द्धन परियोजनाका वरिष्ठ भूगर्भविद् गणेशनाथ त्रिपाठीले अहिले सर्भेको काम मात्र थालिएको बताएका छन् । उत्खननको ठेगान नभएकाले अहिल्यै चिन्ता लिन नपर्ने उनले बताए । अन्वेषण गर्दा भत्काउने र बिगार्नेजस्ता काम नगरिने उनको भनाइ छ । चिनियाँ विशेषज्ञको पटकपटकको अन्वेषणले पञ्चकोसी क्षेत्रको कुनै न कुनै स्थानमा पेट्रोलियम भण्डारण अवश्य छ भन्ने देखाएको छ, उनले भने, हामीले धार्मिक, पुरातात्त्विक र पर्यावरणीय पक्षलाई ख्याल गरेरै अन्वेषण गर्नेछौं । अहिले २२ जनाले प्रारम्भिक व्यवस्थापनको काम गरिरहेको र १ सय ९७ सदस्यीय चिनियाँ अन्वेषण टोली एक सातामा दैलेख आइपुग्ने उनले बताए । असार २६ मा पेट्रोलियम पदार्थको स्रोत अन्वेषण गर्ने कामको औपचारिक उद्घाटनसँगै काम सुरु भइसकेको छ । चिनियाँ टोलीले त्यसअघि र पछि पनि अनौपचारिक रूपमा खोजीको प्राविधिक काम गरेको थियो । अब भने कुन प्रकारको पेट्रोलियम पदार्थ, कति मात्रामा आउने भन्नेबारे निष्कर्ष निस्कने र सोहीअनुसार काम अघि बढ्ने त्रिपाठीले बताए ।स्थानीयको समन्वय र सहयोगमै अन्वेषणका काम अघि बढ्ने दैलेखका प्रमुख जिल्ला अधिकारी युवराज कट्टेल बताउँछन् । अन्वेषण टोली सम्बन्धित क्षेत्रको विज्ञ भएकाले ज्वाला निभ्छ कि भनेर चिन्ता नलिन उनले सरोकारवालालाई आग्रह गरे ।"
एकै दिन श्रीमान्श्रीमतीको मृत्यु,"(काभ्रेसिरहा)  उपचारका लागि लैजाँदै गरिएकी श्रीमतीको बाटैमा मृत्यु । श्रीमतीको शव बोकेर फर्कंदै गर्दा एम्बुलेन्स दुर्घटनामा परी श्रीमान्को पनि मृत्यु । सिरहाको कर्जानाहा७ की ६० वर्षीया गंगियादेवी साह र उनका श्रीमान् ६८ वर्षीय शोभित साहले एकै दिन ज्यान गुमाएका हुन् । सिरहाकै फूलकुमारी महतो मेमोरियल हस्पिटलमा स्वास्थ्य परीक्षण गर्ने क्रममा मुटुमा समस्या देखिएपछि श्रीमती गंगियादेवी र सालोका छोरा श्रीराम साहलाई लिएर सोमबार राति काठमाडौं आएका शोभितले श्रीमती त बचाउन सकेनन् नै, आफैं पनि घर फर्कन पाएनन् । एम्बुलेन्समा काठमाडौंस्थित गंगालाल हृदयरोग केन्द्र बाँसबारी आउँदै गर्दा बाटोमै गंगियादेवीलाई व्यथाले च्याप्यो । अस्पतालसम्म पुग्नै नभ्याई उनले प्राण त्यागिन् । नाति नरेन्द्र साहका अनुसार मंगलबार बिहान २ बजे अस्पताल पुर्याउँदा गंगियादेवीलाई चिकित्सकले मृत घोषणा गरे । त्यतिन्जेलसम्म काठमाडौंको सिफलमा बस्ने कान्छा छोरा देवकुमार र बुहारी निलु पनि अस्पताल पुगिसकेका थिए । उनीहरू शव लिएर त्यही एम्बुलेन्समा घर फर्किने तयारीमा जुटे । अस्पतालको प्रक्रिया पूरा गरी करिब पौने ३ बजे शोभित, श्रीराम, देवकुमार र निलु एम्बुलेन्समा सिरहाका लागि हिँडे । चाबहिलमा रोकिएर केहीबेर चिया खाए । करिब पौने ४ बजे त्यहाँबाट छुटेका उनीहरू काभ्रेभन्ज्याङस्थित प्रहरी चेकपोस्ट कटेपछि फेरि रोकिए । निलुले बान्ता गरिन् । चालकहरू रेडबुल खाने भन्दै पछाडिपट्टि लागे । एम्बुलेन्समा दुई जना चालक थिए । धनुषाको मिथिला७ का २६ वर्षीय देवराज श्रेष्ठले एम्बुलेन्स चलाएका थिए । त्यहाँबाट हिँडेको केहीबेरमै नमोबुद्ध५ स्थित लासकोटमा स१च ११९१ नं को उक्त एम्बुलेन्स दुर्घटनामा पर्यो । शोभित, देवकुमार, निलु, श्रीराम र दुवै चालक घाइते भए । प्रहरी र स्थानीय बासिन्दाले तत्कालै उद्धार गरेर धुलिखेल अस्पताल पुर्याए । गंगियादेवीको शव पनि सँगै लगियो । घाइते सबैको अवस्था सामान्य थियो, सबैमा बाहिरी चोटपटक थियो । शोभितका नाति (छोरीका छोरा) नरेन्द्रका अनुसार उपचारक्रममा मुटु र नसाको समस्या देखिएपछि चिकित्सकले शोभितलाई काठमाडौंस्थित अन्नपूर्ण न्युरो अस्पताल रिफर गरे भने बाँकीको धुलिखेलमै उपचार गरिएको छ । न्युरो अस्पताल पुर्याइएका शोभितको मंगलबार दिउँसो मृत्यु भएको नरेन्द्रले जानकारी दिए । निलुको मेरुदण्ड र हातमा समस्या छ । श्रीरामको खुट्टाको शल्यक्रिया गरिएको छ । सामान्य घाइते देवकुमार र दुई चालकलाई अस्पतालले डिस्चार्ज गरिसकेको छ । एकै दिन बाबुआमा गुमाएका देवकुमार दुवै शव लिएर काठमाडौंमा भएका आफन्तसँगै मंगलबारै सिरहा फर्किए । शोभित र गंगियादेवीको बुधबार सिरहाको कमला खोलामा अन्त्येष्टि गरिएको छ । उपचारका लागि गएका दम्पतीको मृत्युले सिमरा गाउँ शोकमा डुबेको छ । धुलिखेल अस्पतालमा उपचाररत निलुले चालकले मादक पदार्थ सेवन गरेकाले दुर्घटना भएको बताइन् । मलाई असहज भएपछि गाडी रोकेर बान्ता गरें, गुरुजीहरू रेडबुल खाने भन्दै पछाडि गएका थिए, उनले भनिन्, उनीहरू चढ्नेबित्तिकै कडा खालको गन्ध आएको थियो, श्रीमान्ले के खाएको भनेर गाली पनि गर्नुभयो । उनीहरूले जवाफ दिएनन् । बान्ता गरेकाले म निदाएछु, दुर्घटना भएपछि मात्रै ब्युँझिएँ । उनले मादक पदार्थ सेवन गरेको शंका लागेपछि त्यो गाडीमा जाँदैनौं भनेर अडान लिन नसकेकामा पछुतो लागेको बताइन् । प्रहरीले भने चालकले मादक पदार्थ सेवन गरेको मेडिकल जाँचमा नदेखिएको जनाएको छ । घटनालगत्तै मेथिनकोट अस्पतालमा परीक्षण गराउँदा मापसे गरेको भेटिएन, जिल्ला प्रहरी कार्यालय काभ्रेका प्रवक्तासमेत रहेका डीएसपी दीपक गिरीले भने, थप अनुसन्धानका लागि चालकलाई नियन्त्रणमा लिएका छौं । चालक श्रेष्ठलाई प्रहरीले नियन्त्रण लिएको छ । सोभित र गंगियाका सिरहामा जेठा छोरा रामबाबु र बुहारी आशासँग बस्दै आएका थिए । कान्छा छोरा देवकुमार र बुहारी निलु काठमाडौंको सिफलमा बस्छन् । देवकुमार म्यानपावर कम्पनीमा काम गर्छन् । रामबाबु खेतीपाती गर्छन् ।"
चालकले मादक पदार्थ पिए,"निलु साह, बुहारीआमा स्वस्थ हुनुहुन्थ्यो, बरु म बिरामी परिरहन्थें । स्थानीय अस्पतालमा उपचार गर्दा मुटुसम्बन्धी समस्या देखिएपछि रातारात काठमाडौं ल्यायौं । म टोखा नगरपालिका११ को सचिव हुँ । हामी काठमाडौंमै बस्छौं । गंगालाल अस्पतालले आमाको मृत्यु भएको घोषणा गरेपछि हामी सिरहा फर्किने निधो गर्यौं । म सिफल बस्छु । भान्जाले चाबहिल पुर्याइदिनुभयो । चाबहिलमा चिया खाएर हामी निस्क्यौं । गाडी ठिकै गतिमा थियो । मलाई चक्कर लागेर बान्ता हुन लागेपछि गाडी रोक्न भनें । काभ्रेभन्ज्याङको चेकपोस्ट कटेर ५ मिनेटजति पर गएपछि एम्बुलेन्स रोकियो । चालकहरू रेडबुल खान्छु भनेर निस्किएका थिए । उनीहरू छिर्नेबित्तिकै कडा खालको गन्ध आयो । मलाई असहज भयो । श्रीमान्ले के खाएर आयौ भनेर गाली गर्नुभयो तर उनीहरू बोलेनन् । त्यसपछि म निदाएछु । गाडी दुर्घटनामा परेपछि मात्रै निद्रा खुल्यो । हामी घाइते भयौं । बुबाको पनि मृत्यु भयो । अहिले पछुतो लाग्छ, चालकले मापसे गरेको शंका लागेपछि हामीले अगाडि नबढ्ने अडान लिएको भए आज यो दुर्घटना हुँदैनथ्यो जस्तो लाग्छ ।"
कुकुरबाट बलात्कार गराइएको घटना छानबिन गर ः आयोग,"(काठमाडौं)  नेपाली सैनिकले पक्राउ गरेपछि कुकुर लगाएर आफूमाथि बलात्कार गराएको भन्ने पीडित युवतीको बयानलाई गम्भीर रूपमा लिएको राष्ट्रिय मानवअधिकार आयोगले जनाएको छ । मानवअधिकार आयुक्त गोविन्द शर्मा पौडेलले यस किसिमको अपराध सोच्न पनि नसकिने उल्लेख गर्दै घटनाबारे अनुसन्धान हुनुपर्ने बताए । यो जघन्य अपराध हो, उनले भने, वर्षौंपछि बाहिर आएको भए पनि पीडितको भोगाइलाई पहिलेको कुरा भनेर बिर्सन मिल्दैन ।पीडितको उक्त खुलासाले सशस्त्र द्वन्द्वकालमा सेनाले युद्धबन्दीलाई यातना दिन पाशविक बलात्कारको प्रणालीबद्ध अभ्यास गर्थ्यो भन्ने सुराक मिलेकाले सत्यतथ्य पत्ता लगाउन जरुरी भएको पौडेलले बताए । आयोगले यस सम्बन्धमा थप निर्णय छिट्टै गर्छ, उनले भने, पीडितको बयानलाई राज्यले गम्भीरताका साथ लिएर खोजबिन गर्नुपर्छ । यस्ता घटना भएको पुष्टि भए संलग्न कसैलाई पनि छुट दिन मिल्दैन ।पीडितको बयान पढ्दा आफूले आँसु थाम्न नसकेको पौडेलले बताए । बुद्ध जन्मेको देशमा यस्तो घटना कसरी भयो होला भनेर म रोएँ, आयुक्त पौडेलले भने, १८ वर्षकी ती युवतीलाई कुकुर लगाएर बलात्कार गराइएको हो त्यो अत्यन्त निन्दनीय छ ।द्वन्द्वपीडित साझा चौतारीले सशस्त्र द्वन्द्वका बेला भएका मानवअधिकार उल्लंघनका घटनाबाट पीडित भएका मानिसको सत्यको बयान लिने क्रममा सोमबार दाङको घोराहीमा ती युवतीले आफू २०५८ मंसिरमा सैनिकबाट पक्राउ परेपछि बर्दियाको जंगलछेउको खेतमा निर्वस्त्र पारेर दुई कुकुरबाट बलात्कार गराइएको बताएकी थिइन् । लाज, डर र संकोचले लामो समय मुख खोल्न नसकेको र पीडा असह्य हुँदै गएपछि गोपनीयता कायम राख्ने सर्तमा बोल्न तयार भएको ती युवतीले बताएकी छन् । अरू युवती पनि यस्तै सिकारमा परेको तर कसैले पनि मुख खोल्ने आँट नगरेको उल्लेख गर्दै उनले नेपालका महिलामाथि के भएको थियो संसारले जानोस् भनेर आफूले भने मुख खोलेको बताएकी थिइन् । संक्रमणकालीन न्यायिक संयन्त्र सत्य निरूपण तथा मेलमिलाप आयोग र बेपत्ता छानबिन आयोगले न्याय दिन नसकेको भन्दै पीडितहरू आफैं विगतका प्रमाणहरू संकलन गर्ने अभियानमा जुटेर आफूमाथि भएको ज्यादतीबारे सत्यको बयान गरेका हुन् । सत्यको बयान अभियानका आयोजक संस्था साझा चौतारीले पीडित युवतीको बयानलाई गम्भीर रूपमा लिइदिन सरकारसँग अपिल गरेको छ । उक्त घटना अक्षम्य, घृणित र क्रूरतम खालको युद्ध अपराध हो, चौतारीले बुधबार विज्ञप्ति जारी गर्दै भनेको छ, तालिम नदिईकन कुनै पनि जनावरले बलात्कार गर्दैनन्, यस घटनाले सेनाभित्र कुकुरलाई युद्ध बन्दीमाथि बलात्कार गर्न तालिम दिने गरिन्थ्यो भन्ने संकेत गर्छ । पीडितहरूको साझा संगठन चौतारीले सेनाकै स्वच्छताका लागि पनि छानबिन हुनुपर्ने जनाएको छ । यस्ता पीडित अरू पनि हुन सक्ने भएकाले पीडितहरूको लगत लिन, छानबिन थाल्न र सत्य पत्ता लगाउन उनीहरूको मनोविश्लेषणका लागि फरेन्सिक साइकोलोजिस्ट तथा अन्य विज्ञहरू विदेशबाट झिकाएर वैज्ञानिक अनुसन्धान अघि बढाउन सरकारले अविलम्ब कदम चाल्नुपर्ने चौतारीले जनाएको छ । सेनाले भने पीडितको भनाइबारे प्रकाशित समाचारका सम्बन्धमा आफ्नो गम्भीर ध्यानाकर्षण भएको जनाएको छ । हालसम्म घटनाबारे सेनाको निकायमा मात्रै नभएर राष्ट्रियअन्तर्राष्ट्रिय कुनै पनि मानवअधिकार संघसंस्थामा निवेदन नपरेको र लामो समयपछि घटना सार्वजनिक भएकाले आफूविरुद्ध सुनियोजित समाचार बाहिर आएको आशंका गर्न सकिने ठाउँ भएको भन्दै सेनाले बुधबार विज्ञप्ति जारी गरेको छ । सशस्त्र द्वन्द्व चर्कंदै गएपछि सेनाले २०५५ सालमा डग प्लाटुन नामक कुकुर विभाग खडा गरेको थियो । सेनाका प्रवक्ता विज्ञानदेव पाण्डेले ती कुकुर बम डिस्पोजलका लागि मात्रै प्रयोग गरिँदै आएको बताए । बलात्कारका लागि नेपाली सेनाले कुकुर प्रयोग गर्ने कुरा कल्पना पनि गर्न सकिँदैन, यो हुनु नपर्ने घटना हो, उनले भने, यसबारे सेना ज्यादै संवेदनशील भएको छ । यो नेपाली सेनामाथि लागेको हालसम्मकै गम्भीर आक्षेप हो, हामी स्तब्ध छौं । पीडितले दिएको सत्यको बयान सम्बन्धी घटनाको सत्यतथ्य पत्ता लगाउन नेपाली सेनाको पूर्ण सहयोग रहने जंगी अड्डाको जनसम्पर्क निर्देशनालयले जारी गरेको विज्ञप्तिमा उल्लेख छ । नपरी त्यसै कसैले भन्दैन भन्ने आम मान्यताबाहेक पीडितको बयानबाट सेनाले त्यस किसिमको अपराध गरेको थियो भन्ने स्थापित हुने कुनै प्रमाण देखिएको छैन, प्रवक्ता पाण्डेले भने, हामी पीडित युवतीलाई यसबारे सेनामा उजुरी गर्न आग्रह गर्छौं ताकि थप छानबिन हुन सकोस् ।विगतमा डर भए पनि अहिले पूर्ण लोकतन्त्र आएको अवस्थामा जनताले तिरेको करबाट चलेको सेनासँग डर नमानीकन आफूमाथि आइलागेको घटना भन्न र पीडकलाई कारबाही गरिपाऊँ भनी निवेदन दिन कसैले पनि डराउनु नपर्ने प्रवक्ता पाण्डेले बताए । सेनाले मानवअधिकार उल्लंघनका घटनाको छानबिनमा सत्य निरूपण तथा मेलमिलाप आयोगलाई पूर्ण रूपमा सघाउने खुला प्रतिबद्धता पटकपटक गरिसकेकाले पीडित युवतीले ढुक्क भएर उजुरी दिन सक्ने उनको भनाइ छ । उनले कान्तिपुरसँग भने, म तपाईंहरूमार्फत उहाँलाई आग्रह गर्छु, आफूमाथि भएको घटनाको हामीसँग आएर उजुरी दिनुस्, प्रमाण केही छ भने पेस गर्नुस्, हामी छानबिन गर्न तयार छौं ।"
चन्द समूहका नेता लोहनी पक्राउ,चन्द समूहद्वारा नेकपा नेतामाथि आक्रमणजाजरकोट नेत्रविक्रम चन्द समूहका कार्यकर्ताले सत्तारूढ नेकपाका नेतामाथि आक्रमण गरेका छन् । बारेकोट गाउँपालिकामा आयोजित पार्टीको कार्यक्रममा जाँदै गरेका नेकपाका केन्द्रीय सदस्य नीरज आचार्य र कर्णाली प्रदेश समिति सदस्य डम्बरबहादुर सिंहमाथि बुधबार बारेकोट ८ लैखमस्थित रापानी भीरमा आक्रमण भएको हो । नेकपा जाजरकोटका अध्यक्ष ढकवीर रानाले बारेकोट गाउँपालिका कमिटीका पदाधिकारीलाई शपथग्रहण गराउन जाने क्रममा विपरीत दिशाबाट आइरहेका चन्द समूहका ५ कार्यकर्ताले आक्रमण गर्दा नेता सिंह र आचार्य घाइते भएको बताए । आक्रमणकारीले लाठीले आचार्य र सिंहलाई कुटपिट गरेको उनले बताए । नेता आचार्य र सिंहको खुट्टामा चोट लागेको छ । आक्रमणपछि नेताहरू पूर्वनिर्धारित कार्यक्रममा सहभागी हुन नसकेर खलंगा फर्केका छन् । पार्टी अध्यक्ष रानाले विज्ञप्ति जारी गर्दै नेताहरूमा भएको आक्रमणको निन्दा गरेका छन् । उनले घटना निकै दुःखद भएको उल्लेख गर्दै आगामी दिन यस्ता अराजक घटना बन्द गर्न आग्रह गरेका छन् । घटनाका दोषीमाथि कडा कारबाही गर्न पनि उनले माग गरेका छन् । चन्द समूहका जाजरकोट इन्चार्ज प्रेमप्रकाश वलीले पार्टी निर्णयअनुसार नेकपाका नेतामाथि आक्रमण भएको बताएका छन् । सरकारले आफ्नो पार्टीलाई प्रतिबन्ध लगाएकाले सत्तारूढ पार्टीलाई कुनै गतिविधि गर्न नदिने निर्णय भएको उनले बताए । आफ्नो पार्टीलाई खुला रूपमा गतिविधि गर्न नदिएसम्म यस्ता घटना भइरहने उनको भनाइ छ । घटनामा संलग्नको खोजी भइरहेको प्रहरी निरीक्षक केशर कार्कीले बताए ।
ऐन मिचेर आवेदन माग,"सिट संख्या तोकियोशैक्षिक सत्र (२०७६) का लागि मेडिकल काउन्सिलले त्रिविअन्तर्गतका कलेजको एमबीबीएस र बीडीएसको सिट संख्या तोकेको छ । यसअघि काठमाडौं विश्वविद्यालयबाट सम्बन्धन प्राप्त र स्वास्थ्य विज्ञान प्रतिष्ठानहरूको सिट तोकिएको थियो । काउन्सिलले त्रिविको महाराजगन्ज क्याम्पसलाई एमबीबीएसतर्फ ७९ र बीडीएसतर्फ २५ सिट तोकेको छ । चितवन मेडिकल कलेजलाई एमबीबीएस र बीडीएसमा क्रमशः एक सय र ४५ सिट तोकिएको छ । किस्ट मेडिकल कलेजले एमबीबीएसमा ९० र बीडीएसमा ४० सिट पाएको छ । गण्डकी मेडिकल कलेजमा एमबीबीएसमा ९५, बीडीएसमा २५ सिट तोकिएको हो । युनिभर्सल मेडिकल कलेजमा एमबीबीएसमा ९५ र बीडीएसमा ५० सिट कायम गरिएको छ । पिपल्स डेन्टल कलेजले ५० सिट पाएको छ । नेपाली सेनाको मेडिकल कलेज, नेसनल मेडिकल कलेजले एमबीबीएसमा सयसय र जानकी मेडिकल कलेजले ७० सिट पाएको छ ।"
उपकुलपतिमा मागिँदै,"काठमाडौं (कास) विश्वविद्यालयहरूमा उपकुलपति छान्न सिफारिस समितिले सार्वजनिक रूपमा आवेदन माग्ने तयारी गरेको छ । इच्छुक व्यक्तिबाट कार्ययोजनासहित आवेदन मागेर सूची (रोस्टर) बनाइने शिक्षा सचिव तथा समिति सदस्य महेश दाहालले बताए । उपकुलपति भएपछि गर्ने कामको सूचीसहित आवेदनमा प्रतिबद्धतासमेत माग्ने तयारी गरिएको छ, उनले भने, केही दिनमै उपकुलपति छनोटका लागि सार्वजनिक सूचना जारी हुन्छ । सञ्चार माध्यम र मन्त्रालयको वेबसाइटमार्फत सूचना जारी गरिने मन्त्रालयले जनाएको छ । आवेदकको मापदण्ड केकस्तो हुने भनेर सूचनामा उल्लेख गर्न समितिमा छलफलसमेत भएको छ । तत्कालका लागि संस्कृत, कृषि तथा वन विज्ञान र पूर्वाञ्चल विश्वविद्यालयमा उपकुलपति छान्न सार्वजनिक आह्वान गरिने सचिव दाहालले बताए । उनले भने, सम्भवतः अरू विश्वविद्यालयको हकमा पनि यही मोडल कार्यान्वयन हुन्छ ।"
'चकलेटजसरी बेचिन्छ एन्टिबायोटिक',"एन्टिबायोटिक रोक्न देउसीभैलोत्रिवि चिकित्सा शास्त्र अध्ययन संस्थान (आइओएम) को फर्माकोलोजी विभागले देउसीभैलो कार्यक्रम गरी एन्टिबायोटिकको जथाभावी प्रयोगबारे जनचेतना फैलाउने भएको छ । त्रिवि लगायत अन्य मेडिकल कलेजमा अध्ययनरत विद्यार्थी, चिकित्सक, नर्सको सहभागितामा यस्तो कार्यक्रम गरिने विभागका सहप्राध्यापक डा सतिश देवले बताए । एन्टिबायोटिकबारे कथा, कविता, गीत र नाटक प्रस्तुत हुनेछन् । जनमानसमा एन्टिबायोटिकको सही प्रयोगबारे बुझाउन यस्तो अभियान चलाउने योजना बनाएका हौं, उनले भने ।"
प्रदेश सरकार अस्पताल सुदृढीकरणमा,"(मकवानपुर)  प्रदेश ३ सरकार जिल्ला अस्पतालहरूको सुदृढीकरणमा जुटेको छ । प्रदेश ३ को सामाजिक विकास मन्त्रालयले विभिन्न समयमा गरेको अनुगमनको क्रममा सरकारी अस्पतालको सेवा कमजोर रहेको पाइएको थियो । प्रदेशभर रहेका सरकारी अस्पतालमध्ये चालु आर्थिक वर्षमा आठ वटा जिल्ला अस्पतालको सेवा सुदृढीकरण गरिने भएको हो । मन्त्रालयले आठ जिल्ला अस्पतालको सुदृढीकरण गर्न नौ करोड ५० लाख रुपैयाँ बजेट विनियोजन गरेको छ ।प्रायजसो जिल्ला अस्पताल रेफर सेन्टरको रूपमा रहेको विभिन्न अनुगमनको क्रममा देखियो, सामाजिक विकासमन्त्री युवराज दुलालले भने, संघीय सरकारबाट सहयोग प्राप्त नभएका अस्पतालहरूको सुधारका लागि बजेट विनियोजन गरेका छौं । भौतिक पूर्वाधार वा अस्पताललाई आवश्यक प्रविधि सहयोग गर्ने तयारी भइरहेको उनले बताए । प्रदेश ३ सरकारको वार्षिक नीति तथा कार्यक्रममा उल्लेख भएअनुसार अस्पतालको सेवा विस्तार गरी सुविधासम्पन्न बनाउने लक्ष्यसहित कार्यविधि बनाइसकेको र सोही आधारमा अब अगाडि बढ्ने मन्त्री दुलालको भनाइ छ । अस्पतालहरूलाई विनियोजन गरिएको बजेट खर्च गर्न कर्मचारीको समेत अभाव रहेको देखियो । त्यसकारण कार्यविधि नै बनाएर आवश्यक पुँजीगत खर्च गर्न सक्ने गरी अगाडि बढ्दै छौं, मन्त्री दुलालले भने । जिल्ला अस्पतालबाट अधिकतम गुणस्तरीय सेवाको सुनिश्चितता गर्ने उद्देश्यले गत आर्थिक वर्षबाटै यो कार्यक्रम सुरु गरिएको थियो । चालु आवमा भक्तपुर अस्पताललाई एक करोड ५० लाख, हेटौंडा अस्पताललाई एक करोड ५० लाख, त्रिशूली अस्पताल नुवाकोटलाई एक करोड २५ लाख, सिन्धुली अस्पताललाई एक करोड २५ लाख, चौतारा अस्पताल सिन्धुपाल्चोकलाई एक करोड, धादिङ अस्पताललाई एक करोड २५ लाख, रामेछाप अस्पताललाई एक करोड र रसुवा अस्पताललाई ७५ लाख बजेट विनियोजन गरिएको सामाजिक विकास मन्त्रालयले जानकारी दिएको छ ।अस्पतालमा न्यूनतम सेवा मापदण्डअनुसारको निर्देशिका मन्त्रालयबाट पठाएपछि अस्पतालले सेवा थप गर्न योजना बनाएर सुदृढीकरणको काम अगाडि बढ्ने मन्त्रालयले जनाएको छ । गत वर्षबाट नै जिल्ला अस्पताल सुधार्ने प्रयास गरे तापनि सोचेअनुरूप काम गर्न नसकेको भन्दै यो वर्ष प्रभावकारी रूपमा काम गर्न रकम वितरणमा मापदण्ड तोकेको मन्त्रालयका नीति तथा जनस्वास्थ्य महाशाखा प्रमुख सतीश विष्टले जानकारी दिए ।विनियोजित रकम सदुपयोगको विषयमा मन्त्रालयले अनुगमनसमेत गर्ने विष्टले बताए । मन्त्रालयले काम सुरु गरेसँगै अनुगमन र मूल्यांकन गर्नेछ, विष्टले भने । सुदृढीकरण कार्यक्रमका नाममा दिइएको रकमले जिल्ला अस्पतालहरूले आवश्यक औजारउपकरण खरिद तथा अन्य पूर्वाधार निर्माण, फोहोरमैला व्यवस्थापन तथा संक्रमण रोकथाम कार्यक्रम गर्नुपर्नेछ । भौतिक संरचना उपकरणऔजार मर्मतलगायतका कार्य गर्न सक्ने मापदण्ड रहेको छ ।"
कालोबजारी गर्ने दुई व्यवसायी पक्राउ,"(रामेछाप) कालोबजारी गरेको आरोपमा रामेछापको मन्थलीमा दुई व्यवसायी पक्राउ परेका छन् । अनुगमनका क्रममा कालोबजारी भएको फेला परेपछि स्थानीय प्रशासनले उनीहरूलाई पक्राउ गरेको हो । पक्राउ पर्नेमा एभरेस्ट गेटवे मिनीमार्टका जयकृष्ण अधिकारी र टेकर्स ट्रान्जिट क्याफेकी सञ्चालक पासाङ ल्हामु शेर्पा छन् ।रामेछाप विमानस्थलमा लुक्ला उडानका लागि विदेशी यात्रुको चाप भएको मौका छोपेर खुलेका केही पसल र होटलले सामानको मनोमानी मूल्य राखी कालोबजारी गरेको फेला परेको हो । उनीहरूलाई कालोबजारी ऐनबमोजिम कारबाही अघि बढाएको प्रमुख जिल्ला अधिकारी लीलाकुमारी केसी पाण्डेले बताइन् ।पक्राउ परेका दुवैलाई मंगलबार अनुसन्धानका लागि हिरासतमा राख्न रामेछाप जिल्ला अदालतबाट म्याद थप गरिएको प्रहरी नायव उपरीक्षक सन्तोषकुमार भट्टराईले बताए ।केह दिनअघि प्रमुख जिल्ला अधिकारीको नेतृत्वमा विमानस्थल आसपासका होटल तथा पसलमा अनुगमन गर्न पुगेको जिल्लास्तरीय अनुगमन टोलीले मिनीमार्टमा प्याकेटमा उल्लेख भएको मूल्य छोपेर त्यसको चार गुणासम्म आफूखुसी मूल्य राखी स्टीकर टाँसेको फेला पारेको थियो । त्यसैगरी क्याफेले एक कप चियाको सय रुपैयाँ, एक बोतल पानीको ८० रुपैयाँ, सादा खानाको ४ सय ५० रुपैयाँसम्म विदेशी पर्यटकसँग असुलेको फेला परेको थियो ।विमानस्थलमा लुक्लाका लागि उडान बढेसँगै पानी, फलफूल, चिया, चिसो पेय पदार्थ लगायतका सामग्रीमा व्यापक ठगी भएको गुनासोका आधारमा अनुगमन गरिएको प्रशासनले जनाएको छ । हामी अनुगमनलाई निरन्तरता दिनेछौं, प्रजिअ केसीले भनिन्, पक्राउ परेका दुवैलाई कानुनबमोजिम कारबाही गरी उपभोक्ताको हित संरक्षण गर्न प्रशासन दृढ छ ।"
बनेपामा दुई करोडको मुटु क्लिनिक,"काभ्रे (कास) दुई करोड लागतमा बनेपामा हार्ट क्लिनिकको काम सुरु भएको छ । लायन्स क्लब इन्टरनेसनलको ९३ लाख र लायन्स अफ काभ्रे बनेपाको ४८ लाखको लागतमा सुविधासम्पन्न क्लिनिक स्थापना गरिएको हो । सेवा विस्तारका लागि क्लबले ५२ लाखको लागतमा तला थप गर्नेछ । लायन्स क्लब अफ काभ्रेले नेपाल हार्ट फाउन्डेसनको सहयोगमा मुटुरोगको उपचार गराउँदै आए पनि अत्याधुनिक उपकरण थप्न लागेको हो । १ करोड ४२ लाख मूल्य पर्ने ईसीजी, ईको कार्डियोग्राम, टीएमटी, होल्टार मनिटरिङ, अल्ट्रासाउन्डग्राम लगायतका उपकरण जडान गरिने संस्थापक अध्यक्ष राजाराम धौभडेलले जानकारी दिए । परियोजना प्रमुखसमेत रहेका निवर्तमान डिस्ट्रिक्ट गभर्नर सुदर्शनधर प्रधानांगले काभ्रेका अलावा सिन्धुली, सिन्धुपाल्चोक, रामेछाप, दोलखा जिल्लाका सेवाग्राहीले लाभ लिन सक्ने भन्दै सहयोगको लागि सरकारी निकायलाई पनि अनुरोध गरे । सञ्चार तथा सूचना प्रविधिमन्त्री गोकुलप्रसाद बाँस्कोटाले सामाजिक संघसंस्थाको क्रियाशीलता आवश्यक भएको भन्दै सरकारलाई जनताको पनि साथ आवश्यक भएको बताए । जिल्ला समन्वय समिति काभ्रेका प्रमुख उद्धव केसी, बनेपा नगरपालिका प्रमुख लक्ष्मीनरसिं बादे श्रेष्ठ लगायतले सहयोगको प्रतिबद्धता गरेका छन् । हार्ट क्लिनिक सञ्चालन भइरहेको बनेपा५ स्थित संस्थाको भवन निर्माणका लागि नगरपालिकाले आठ आना जग्गा उपलब्ध गराएको छ ।"
सयपत्री अर्डर गर्ने बढे,"सिन्धुलीमाढी (कास) तिहार नजिकिएसँगै सिन्धुलीमाढीस्थित कमलामाई नगरपालिका४ मा रहेको कालिका नर्सरीमा फूल अर्डर गर्नेहरूको घुइँचो लाग्न थालेको छ । जिल्लाको एक मात्र उक्त नर्सरीमा फूलको माग बढेको हो । तिहारका बेला फूल नपाइने भएकाले कात्तिक लागेदेखि नै सयपत्रीको माला अर्डर गर्नेहरूको भीड लागेको नर्सरीका सञ्चालक प्रदीप शाहीले बताए । उनका अनुसार अहिलेसम्म झन्डै एक सय जनाले अर्डर गरिसकेका छन् ।शाहीको नर्सरीमा हाइब्रिड जातको कलकत्ते सयपत्री फूल ढकमक्क फुलेको छ । उनले १० कठ्ठा जमिनमा फूल लगाएका छन् । जुनसुकै सिजनमा पनि सयपत्रीलगायत अन्य फूलका बिरुवा र फूल उत्पादन गर्दै आएका उनी साउनमा भने तिहार लक्षित सयपत्री फूलमै केन्द्रित हुने गरेका छन् । जिल्लामै कसैले पनि नर्सरी र फूलखेती नगरेकाले फूलको मागलाई मध्यनजर गरेर २०६९ सालदेखि उत्पादन सुरु गरेको उनको भनाइ छ । अरू बेलाको तुलनामा तिहारमा फूलको बढी माग हुने गरेको छ, उनले भने । गत वर्ष तिहारमा सयपत्रीको मालाबाट शाहीले तीन लाख रुपैयाँ आम्दानी गरेका थिए । उनी प्रतिमाला ६० देखि ७५ रुपैयाँसम्ममा बिक्री गर्छन् । तिहारका लागि माला गाँस्न लागि परिवारका सदस्यले मात्र नभ्याउने भएकाले स्थानीय पाँच जनालाई उनले खटाएका छन् । जिल्लाको सिन्धुलीमाढी बजार र कमलामाई नगरपालिकावासी तिहारमा सयपत्री फूलका लागि सोही नर्सरीमा भर पर्छन् । रामेछाप, महोत्तरीको बर्दिबास र काठमाडौंमा समेत तिहारका बेला कालिका नर्सरीको फूल खपत हुने गरेको छ । यस वर्ष समयमै मनसुन नबाहिरिएका कारण ढिलोसम्म परेको पानीले फूलमा केही क्षति गरेको शाहीले बताए । असोज पहिलो सातासम्म पानी परिरहँदा केही मात्रामा सयपत्रीको बोट नै कुहिने र किरा लाग्ने समस्या देखापर्यो, उनले भने, कात्तिक लागेदेखि नै राम्रोसँग घाम नलाग्दा फूललाई असर गरेको छ ।"
"दुर्घटनामा एक जनाको मृत्यु, दुई घाइते","मकवानपुर (कास) मकवानपुरको छुट्टाछुट्टै स्थानमा भएको दुई वटा सवारी दुर्घटनामा एकको मृत्यु भएको छ, दुई जना घाइते भएका छन् । बुधबार बिहान धरानचतरा सडकखण्डअन्तर्गत बकैया गाउँपालिका४, तामोरखोलामा हात्तीसुँढेबाट हेटौंडातर्फ आउँदै गरेको प्रदेश ३०३००१ प ६२० नम्बरको मोटरसाइकलले ठक्कर दिँदा पैदलयात्रु बकैया७, अँधेरीका ५५ वर्षीय कृष्णबहादुर लोको मृत्यु भएको हो । मोटरसाइकलको ठक्करबाट घाइते भएका उनको उपचारका क्रममा चुरेहिल अस्पताल हेटौंडामा मृत्यु भएको प्रहरी उपरीक्षक मुकेशकुमार सिंहले बताए । मोटरसाइकल चालक बकैया३, हात्तीसुँढेका २४ वर्षीय सविन दर्नाल घाइते भएका छन् । उनको हेटौंडा अस्पतालमा उपचार भइरहेको छ । यसैगरी, पूर्वपश्चिम राजमार्गअन्तर्गत हेटौंडा९, गुम्बाचोक नजिक कारले अटोलाई ठक्कर दिँदा दुई जना घाइते भएका छन् । हेटौंडा बजारबाट हेटौंडा९, लामसुरेतर्फ जाँदै गरेको ना १ ह ५४९० नम्बरको अटोलाई विपरीत दिशाबाट आउँदै गरेको बा १२ च २३३४ नम्बरको कारले ठक्कर दिँदा अटो चालक हेटौंडा९ का ४२ वर्षीय राजु दर्नाल र अटोमा सवार सोही स्थानका २३ वर्षीय अनु थपलिया घाइते भएको जिल्ला प्रहरी कार्यालय मकवानपुरका प्रहरी निरीक्षक पवनकुमार झाले जानकारी दिए । घाइते दुवैलाई उपचारका लागि भरतपुर लगिएको प्रहरी जनाएको छ । ठक्कर दिने कार र कार चालक प्रहरी नियन्त्रणमा छन् ।"
दुइमाजु सम्झौता खारेज हुने,"टहरा बनाई भाडामा पसलकाठमाडौं महानगरपालिका र गुठी संस्थानको मिलेमतोमा खुलामञ्च छेउकै यो क्षेत्र कब्जामा परेको थियो । संस्थानसँग भट्टराईले पाँच वर्षका लागि सम्झौता गरी अरूलाई पसल सञ्चालन गर्न दिएकी थिइन् । हामीले सफाइसँगै आम्दानी पनि होओस् भनेर कतै पसल राख्नुस् भनेका हौं, संस्थानका प्रशासक चौधरी भन्छन्, आफूले जिम्मा लिएर अरूलाई सञ्चालन गर्न देऊ भनिएको थिएन । भट्टराईले उक्त स्थानमा १७ जनालाई भाडामा पसल चलाउन दिएकी थिइन् । मन्दिर परिसरमा अस्थायी टहरा निर्माण गरी गिफ्ट सप, रेडिमेड पसलदेखि जुस पसलसम्म सञ्चालित छन् । पसल सञ्चालन गर्नेले काठमाडौं महानगरपालिकामा व्यवसाय दर्तासमेत गरेका छन् । टहरा निर्माण गर्न पनि काठमाडौं महानगरपालिकाले अनुमति दिएको महानगर वडा नम्बर २८ का अध्यक्ष भाइराम खड्गीले जानकारी दिए । दुइमाजु क्षेत्र महानगरको २८ नम्बर वडामा पर्छ । महानगरपालिकाका भवन निर्माण इजाजत विभाग प्रमुख सुरज शाक्यले २०७५ फागुन १० मा अस्थायी टहरा निर्माण गर्न सहमति दिएका थिए । गुठी संस्थान काठमाडौं शाखा कार्यालय र भट्टराईबीच १३ वटा सर्तमा रहेर व्यवसाय सञ्चालन गर्न सम्झौता भएको थियो । संस्थानले पाँच वर्षसम्म व्यवसाय सञ्चालन गर्न दिने गरी गत मंसिर २० गते निर्णय गरेको थियो । सोही निर्णयअनुसार संस्थानका काठमाडौं शाखा कार्यालयका तत्कालीन प्रमुख बैकुण्ठप्रसाद रेग्मीले गत पुस ४ गते भट्टराईलाई व्यवसाय सञ्चालन गर्न कार्यादेश दिएका थिए । रेग्मी र भट्टराईबीच भएको सम्झौतामा मन्दिर परिसर प्रयोग गरेबापत् मासिक १५ हजार रुपैयाँका दरले बुझाउनुपर्ने उल्लेख छ । मन्दिरसमेत भित्र पर्ने गरी यहाँ सटर निर्माण गरिएको छ । मन्दिरको वरिपरि खाट राखिएका छन् । प्रत्येक खाटमा एक जनाको पसल छ । एक जनासँग उनले कम्तीमा पाँच हजार लिने गरेको एक पसल सञ्चालकले बताए ।नित्य पूजा हुने मन्दिरमा सटर राखिएको छ, काठमाडौं क्षेत्र नम्बर ६ का सांसद भीमसेनदास प्रधान भन्छन्, पृथ्वीनारायण शाहले नेपाल एकीकरण गर्दासमेत यही दुइमाजुबाट शक्ति लिएको इतिहास छ । कब्जा गरिएको यो ठाउँ तुरुन्त खुला गर्नुपर्छ ।दुइमाजुलाई तलेजु भवानीको सारथिको रूपमा पूजा अर्चना हुने पुजारी उद्धव कर्माचार्यले बताए । जुन ठाउँमा तलेजु हुन्छन्, त्यो ठाउँमा दुइमाजु पनि हुन्छन्, उनी भन्छन् । काठमाडौं, भक्तपुर, ललितपुर, टोखा, दोलखा, टिस्टुङ, पालुङजस्ता प्राचीन नेवार बस्ती भएका ठाउँमा तलेजु भवानी छन् ।"
राजधानीमा रगतको अभाव,"(काठमाडौं)  काठमाडौं र ललितपुरमा एक सातादेखि रगतको अभाव भएको छ । दसैंसम्म स्टक भएकाले अभाव नभए पनि पछिल्लो एक सातादेखि मागअनुसार रक्तदान नहुँदा समस्या हुन थालेको केन्द्रीय रक्त सञ्चार केन्द्रले जानकारी दिएको छ । रेडक्रसको केन्द्रीय रक्तसञ्चार सेवाले विभिन्न संघसंस्था र दाताहरूलाई रक्तदान गर्न आह्वानसमेत गरेको छ । दुर्घटना, रक्तश्राव, प्रसूति, शल्यक्रियालगायतका अवस्थामा रगतको आवश्यकता पर्छ । थालेसेमिया, ल्युकेमिया, हेमोफिलियाजस्ता रोगीलाई समेत बारम्बार रगतको आवश्यकता पर्छ । राजधानीमा रगतको माग बढ्दै गए पनि चाडबाडको समयमा रक्तदान कम हुने गरेकाले समस्या बढेको हो । बुधबारको रक्तदान कार्यक्रममा हामीले ५० जना रक्तदाता आउने अनुमान गरेका थियौं, तर पाँच जनाले मात्र रक्तदान गरे, केन्द्रीय रक्तसञ्चार सेवाका निर्देशक डा पवनकुमार गुप्ताले भने ।नेपाल रेडक्रस सोसाइटी, मानवीय मूल्य तथा सञ्चार विभागका निर्देर्शक दिव्यराज पौडेलका अनुसार हाल राजधानीमा देखिएको डेंगुको प्रकोपले समेत रगतको उपयोगमा वृद्घि हुँदा रगत अभाव देखिएको हो । विशेषज्ञ चिकित्सक र अस्पताल धेरै भएकाले राजधानीमा सबभन्दा बढी रगतको खपत हुन्छ । राजधानीमा दिनहुँ सरदर तीन सय पोका अर्थात् एक सय पाँच लिटर रगतको आवश्यकता पर्छ । दसैंमा रगतको अभाव नहोस् भनेरै हामीले व्यापक गृहकार्य गर्यौं, अतिरिक्त स्टकले रगतको अभाव हुन त दिएन, डा गुप्ताले भने, तर तिहारअगाडि नै समस्या देखिएको छ । उनका अनुसार अधिकांश रक्तदाता तिहार, छठपछि मात्र राजधानी फर्कने भएकाले अभाव भएको हो ।नेपालमा २५ देखि ५० वर्षसम्मका रक्तदाता सबभन्दा बढी छन् । एउटा दाताले ९० दिनमा एकपटक गरी वर्षमा चार पटकसम्म रक्तदान गर्न सक्छ । एकपटकको रक्तदानमा ३ सय ५० मिलिलिटर रगत लिइन्छ । रक्तदान गरिसकेपछि शरीरले २४ घन्टाभित्र दिइएको रगतको तरल भागको पूर्ति गर्ने डा गुप्ता बताउँछन् । शरीरमा भएको रगतको कण बाँच्ने अवधि ९० देखि १ सय २० दिनसम्मको हुन्छ ।"
चाबहिलमा घर भत्कँदा एकको मृत्यु,काठमाडौं (कास) राजधानीको चाबहिलस्थित मूल सडक छेउको पुरानो घर भत्काउने क्रममा बुधबार एक जना कामदारको मृत्यु भएको छ । पुरानो घरलाई भत्काउने क्रममा एक्कासि भित्तो खसेर लाग्दा २६ वर्षीय दीपक तामाङ घाइते भएका थिए । चाबहिलस्थित दीर्घायु अस्पताल लगिएका तामाङको उपचारका क्रममा मृत्यु भएको महानगरी प्रहरी वृत्त गौशालाले जनाएको छ । भित्तो खस्दा घाइते भएका अर्का कामदार रामबहादुर कुँवरको अवस्था भने सामान्य रहेको छ ।
घाटसेवाका कामदारको आन्दोलन फिर्ता,"काठमाडौं (कास) पशुपति क्षेत्र विकास कोषले घाटसेवाका कामदारहरूको सेवासुविधा बढाएको छ । लामो समयदेखि राखेको माग कोषले पूरा नगरेको भन्दै बुधबार बिहान ६ बजेदेखि उनीहरूले घाटसेवा बन्द गरेका थिए । कामदारहरू आन्दोलित बनेपछि कोषको आकस्मिक बैठकले सरोकारवालासँगको छलफलमा सेवासुविधा बढाउने निर्णय गरेको हो । माग सुनुवाइ भएपछि आन्दोलनका कार्यक्रम फिर्ता लिइएको कोषका सामुदायिक सेवा महाशाखा प्रमुख राजु रेग्मीले जानकारी दिए ।घाटमा एउटा शवदाह गरेबापत १२ सय दिइँदै आएकोमा अब वृद्धि गरी १५ सय रुपैयाँ पुर्याइएको छ । चपरी बोकेको ज्याला ४ सय रुपैयाँबाट ६ सय, दाउरा बोकेको ४ सयबाट ६ सय रुपैयाँ पुर्याइएको छ । ज्याला ९ वर्षदेखि बढाइएको थिएन, रेग्मीले भने, तिहारपछि नै सहमति लागू हुने भनिएको छ ।छलफलमा आन्तरिक रूपमा पूरा हुन नसक्ने माग पशुपति क्षेत्र विकास कोषअन्तर्गतको परिषद्मा लैजाने निर्णय भएको छ । सेवासुविधा र उपदानसम्बन्धी व्यवस्था परिषद्ले गर्नुपर्छ । स्वास्थ्य उपाचार, ज्याला र नोकरीको अवधि जस्ता व्यवस्था तोकिएका सुविधा बढाउन कोषको निर्देशिका नै परिवर्तन गर्नुपर्छ । उपदानमा १ लाख ५० हजार रुपैयाँ भएकोमा यसलाई बढाएर ५ लाख रुपैयाँ पुर्याइएको छ । घाटसेवाका कामदारले भने १५ वर्ष सेवा गरेकालाई १० लाख रुपैयाँ पुर्याउनुपर्ने माग राखेका थिए । स्वास्थ्य उपचार खर्च वार्षिक ५ हजार रुपैयाँ भएकोमा बढाएर १५ हजार पुर्याइएको छ । उमेरको हद ६० वर्ष हुने निर्देशिकामा उल्लेख छ । यसलाई बढाएर ६५ वर्ष पुर्याइएको छ । कामदारले भने सकुन्जेल काम गर्न पाउनुपर्ने माग राखेका थिए । राज्यले वृद्ध भनेर सम्मान गरेको उमेरमा हामी काम लगाउँदैनौं, रेग्मीले भने, तर ५ वर्ष उमेर हद बढाइदियौं ।हाम्रा सबै माग पूरा भएका छैनन्, विदुर बुढाथोकीले भने, तैपनि केही माग पूरा भएकाले आन्दोलनका कार्यक्रम फिर्ता लिई काम पुनः सुरु गरेका छौं । पशुपति क्षेत्रमा ९ वटा घाट छन् । यहाँ शव जलाउने २४ जना छन् । दिनमा एक जनाले ४५ वटासम्म दाहसंस्कार गर्नुपर्छ । दाउरा बोक्ने दिउँसोका लागि १२ जना र रातिका लागि ४ जना छन् । सबैको पालो एकएक दिन बिराएर आउने बुढाथोकीले जानकारी दिए । कामदारले पाउने ज्यालामध्ये केही रकम कोषलाई बुझाउनुपर्छ । हामीले १२ सय ज्याला पाउँदा १ सय २० कोषलाई बुझाउनुपर्थ्यो, बुढाथोकी भन्छन्, कोषलाई बुझाएर बाँकी भएको हामीले पाउने हो । यो कटाएको रकमबाट कामदारले दसैं पेस्कीलगायत पाउने गर्छन् । २०७१ सालबाट कोषले दसैं पेस्की दिन थालेको हो ।"
ईआईए स्वीकृत नहुँदा नागमती बाँध अलपत्र,"(काठमाडौं)  वातावरणीय प्रभाव मूल्यांकन (ईआईए) प्रतिवेदन स्वीकृत नहुँदा सुक्खायाममा नागमती बाँधबाट वाग्मतीमा पानीको बहाव बढाउने योजना अलपत्र परेको छ । प्रतिसेकेन्ड ४ सय लिटर पानीको बहाव बढाउन निर्माण गर्ने भनिएको नागमती ड्याम शिवपुरीनागार्जुन निकुञ्जको मध्यभागमा निर्माण हुनेछ ।सहरी विकास मन्त्रालयले वातावरण प्रभाव मूल्यांकन प्रतिवेदन पठाएको तीन वर्ष भइसके पनि वन तथा वातावरण मन्त्रालयले स्वीकृत गरेको छैन । जसका कारण आयोजना नै अलपत्र परेको वाग्मती सिँचाइ युनिटका प्रमुख नारायणप्रसाद सुवेदीले जानकारी दिए ।उक्त ड्याम समुद्री सतहबाट १९ सय मिटर उचाइमा निर्माण हुने उनले बताए । ईआईए रिपोर्ट पास भए मन्त्रिपरिषद्ले रूख काट्न स्वीकृत दिन्थ्यो । सहरी, सिँचाइ तथा जलस्रोत मन्त्रालयले पनि अन्य कामका लागि अनुमति दिन सक्थे, उनले भने, तर सबै काम अड्किएको छ । नागमतीमा ९५ मिटर उचाइको बाँध निर्माण हुनेछ । वाग्मतीमै पानी ल्याउन बनाइएको अर्को धाप ड्यामको काम भने ७५ प्रतिशत सकिएको छ । वैशाखमा निर्माण सकिने र वर्षायाम तथा अन्य स्रोतबाट ८ लाख ५० हजार घनमिटर पानी ड्याममा संकलन गरिने उनले बताए ।नागमतीभन्दा माथि समुद्र सतहभन्दा २१ सय मिटरमा धाप ड्याम निर्माणाधीन छ । उक्त ड्यामबाट प्रतिसेकेन्ड ४० लिटरका दरले पानीको बहाव वाग्मतीमा बगाइनेछ । धापसँगै नागमती ड्यामको ईआईए रिपोर्ट स्वीकृत भएको भए हाल ५० प्रतिशत काम सम्पन्न हुन्थ्यो, सुवेदीले भने, स्वीकृतअस्वीकृत केही पनि भएन, चाँडो निर्णय आइदिए राम्रो हुन्थ्यो । वन तथा वातावरण मन्त्रालयका सूचना अधिकारी हरिप्रसाद पाण्डेले नागमतीको ईआईए प्रतिवेदन मन्त्रालयमा पुगेकोबारे जानकारी नभएको प्रतिक्रिया दिए । ईआईए प्रतिवेदन हेर्ने शाखा नै अर्कै भएकाले त्यो विषयमा मलाई थाहा भएन, उनले भने ।बाँध निर्माण गरेर वर्षाको पानी जम्मा गर्नेबारे सम्भाव्यता अध्ययन र विस्तृत अध्ययन सम्पन्न भइसकेको छ । अस्ट्रेलियन परामर्शदाता कम्पनी एन्टुरा र टीएमएस नेपालले अध्ययन गरेका हुन् । यसले ८० लाख घनमिटर पानी जम्मा गर्ने क्षमता राख्नेछ । जसले करिब ५० हेक्टर जमिन ओगट्नेछ ।ड्याम निर्माणको क्रममा सानाठूला गरी करिब ३०३५ हजार रूख काटिनेछन् । आयोजनाले पाँच वर्षभित्र ड्याम निर्माण सम्पन्न गर्ने लक्ष्य राखेको छ । यी दुइटै ड्याम निर्माण भए वाग्मतीमा सङ्लो पानी बगाउन गाह्रो छैन, सुवेदीले भने, प्रतिसेकेन्ड ४ सय ४० लिटर पानी वाग्मतीमा बगाउनु भनेको ठूलो कुरा हो, उक्त पानीमा जलचरसमेत बाँच्न सक्छन् । स्यालमती, बागद्वार र नागमती वाग्मती नदीको मुख्य स्रोत हुन् ।शिवपुरीमा सिमसार क्षेत्र भएकाले वाग्मतीमा ठूलो मात्रामा पानी बगाउन सकिने अधिकारसम्पन्न वाग्मती एकीकृत विकासका आयोजना प्रमुख लीला ढकालले बताए । उनका अनुसार एसियाली विकास बैंक (एडीबी) ले आर्थिक सहयोग गरिरहेको छ । आयोजनाले २०७३ देखि परम्परागत शैलीको हरित उद्यान निर्माण पनि अघि बढाएको छ ।अधिकारसम्पन्न वाग्मती एकीकृत विकास समितिका अध्यक्ष नरेन्द्र बस्नेतका अनुसार नदीको बीचबीचमा चेकड्याम निर्माण गरिनेछ । नदी र सडकबीचको खाली १० मिटर भागमा हरित उद्यान बन्दै छ । त्यहाँ सडक दुई लेनको बनाइनेछ । तीन स्थानमा परम्परागत भकारी आकारका संरचना निर्माण गरिनेछ, जसबाट सजिलै नदीसम्म पुग्न सकिनेछ ।गोकर्ण ब्यारेजदेखि जोरपाटी पुलसम्म ३५ मिटर, त्यहाँबाट गुह्येश्वरीसम्म ४० मिटर र गुह्येश्वरीदेखि सिनामंगलसम्म करिब ३० मिटर बहाव कायम गर्दै दायाँबायाँ हरित उद्यान निर्माण गरिने बस्नेतले बताए । आयोजनाअन्तर्गत नै टेकुतिरका २३ वटा पुराना मन्दिरको जीर्णोद्धार गर्नुका साथै बल्खुमा ढल प्रशोधन केन्द्र बनाइनेछ । हरियालीको बीचमा साइकल लेन, फुटपाथसमेत रहनेछन् ।"
अविलम्ब छानबिन जरुरी,"यौन हिंसापीडित एक युवतीको सोमबार दाङमा सार्वजनिक भएको बयानले सशस्त्र द्वन्द्वका क्रममा केही नेपाली सैनिकले बलात्कारजन्य यातनाको अमानवीय एवं क्रूर तरिका प्रयोग गरेको तथ्य खुल्नमा आएको छ । झन्डै १८ वर्षअघि भएको त्यस घटनामा थुप्रै अन्तर्राष्ट्रिय सन्धिअभिसन्धिहरूको बर्खिलाप हुने गरी ती युवतीमाथि क्रूरतम् रूपले मानव अधिकारको उल्लंघन भएको देखिन्छ, जो प्रमाणित हुन पुग्यो भने दोषीलाई गम्भीर अपराध गरेबापत अदालतमा उभ्याउने ढोका सोझै खुला हुनेछ । त्यसका निम्ति नेपाली सेना, सरकारलगायत सम्बन्धित कुनै पनि पक्षले बाधाव्यवधान खडा गर्नु हुन्न ।शताब्दीअघि ल्याटिन अमेरिकामा शत्रुपक्षका युद्धबन्दी युवतीहरूमाथि प्रतिशोध लिन कुकुरलाई बलात्कार गर्न लगाइन्थ्यो र यसका लागि प्रणालीबद्ध रूपमा कुकुरहरूलाई तालिम दिइन्थ्यो भन्ने दस्तावेज भेटिएबाहेक पछिल्ला दशकमा यस्तो जघन्य अपराध संसारमा प्रायः सुनिएको छैन । तर, बर्दियाको जंगलमा २०५८ मंसिरको एक चिसो रात इतिहास भइसकेको यस्तै बर्बरतापूर्ण ज्यादती आफूमाथि गरिएको ती युवतीले जिकिर गरेकी छन् । घटना भएको यतिका वर्षपछि उनले आफूजस्तै पीडितहरूले आयोजना गरेको युद्धअपराधहरूको अभिलेख राख्न भनेर चलाइएको एक अभियानमा पहिलो पटक आफूमाथि भएको ज्यादतीको विवरण सार्वजनिक गरेकी हुन् । हालसम्म डर, ग्लानि र भयले मुख खोल्न नसकेको तर पीडा अति भएपछि गोपनीयता कायम राख्ने सर्तमा आफूले भोगेको पाशविक यातनाबारे बताउन आफू तयार भएको पनि उनले खुलाएकी छन् । अरूमाथि पनि यस्ता घटना भएको तर कसैलाई भन्न सक्ने आँट र अवस्था नभएकाले सबै यथार्थ हालसम्म बाहिर नआएको पीडितको जिकिर छ । अधिकारकर्मी, पत्रकार, नागरिक समाजका अगुवा र आफूजस्तै द्वन्द्व पीडितहरूको माझ उनले यति सार्वजनिक गरिसकेपछि त्यसको सत्यतथ्य पत्ता लगाउने उत्तरदायित्व स्वतः सरकारमाथि सर्छ । सकारात्मक के भने, नेपाली सेनाले यस खालको जघन्य अपराध भएको हो भने छानबिन गरेर पीडकलाई दण्ड दिन तयार भएको अभिव्यक्ति दिएको छ । सेनाले संयुक्त राष्ट्रसंघीय शान्ति मिसनहरूमा कमाएको छविको प्रतिरक्षार्थ पनि यस मामिलामा पीडितको बयानलाई आधार मानेर छानबिन अघि बढाउनुपर्छ । कल्पना पनि गर्न नसकिने यस्तो बर्बरतापूर्ण अपराध आफूले भोगेकोबारे कुनै पीडितले मुख खोलिसकेपछि स्वाभाविक रूपमा यस्तो पाशविक घटना भएको थियो कि थिएन, यस्तो उनीमाथि मात्र भएको थियो कि अरूलाई पनि भन्ने जस्ता प्रश्न स्वाभाविक रूपमा उब्जिएको छ । विशेष खालको तालिम नदिई वा कुनै विशेष विधिको प्रयोग नगरी पशुहरूले आफ्नो स्वभावइतरको व्यवहार प्रदर्शन गर्दैनन् । घरपालुवा जनावर कुकुर मान्छेको युगौंदेखिको साथी हो, यसले नचिनेकामाथि भुक्ने र अलि आक्रामक भए टोक्नेसम्मको व्यवहार गरे पनि कसैमाथि बलात्कार स्वाभाविक अवस्थामा कदापि गर्न सक्दैन । यसै गर्नका लागि तालिम दिएपछि मात्रै यो सम्भव हुने विशेषज्ञहरूको अभिमत छ । ती युवतीमाथि यस्तो भएको थियो भने त्यो तालिमप्राप्त कुकुरबाट मात्रै सम्भव छ । र, कुकुरलाई यस्तो तालिम दिइएको थियो भने ती युवतीले भनेझैं अरू धेरै युवतीमाथि पनि पाशविक बलात्कार गरिएको हुनसक्छ । त्यसो हुनाले यस घटनाको अविलम्ब गम्भीरतापूर्वक छानबिन गरिनुपर्छ । पीडितले अझै पनि कुकुर देख्दा आफू डराउने र आक्रोशित हुने गरेको बयान दिएकी छन् । फरेन्सिक साइकोलोजिस्टले उनको यो मनस्थितिको विश्लेषण गरी शरीरमा समेत परेको आघातको वैज्ञानिक परीक्षण गर्न अझै सम्भव भएको विशेषज्ञहरूको राय छ । नेपालमा यस्ता विशेषज्ञ मनोविद् छैनन् भने विदेशबाट ल्याएरसमेत यस घटनाको छानबिन गरिएमा पीडितको मन केही शान्त हुनसक्छ । सरकारी तथ्याङ्कअनुसार नेपालमा सशस्त्र द्वन्द्वका क्रममा करिब १७ हजारले मृत्युवरण गरे, १३ सयभन्दा बढी बेपत्ता भए र ६२ हजार घाइते अपाङ्ग छन् । सत्य निरूपण तथा मेलमिलाप आयोग र बेपत्ता आयोगमा ६५ हजारभन्दा बढी उजुरी छन् । प्रहरी र प्रशासन कार्यालयहरूमा परेका १२ हजारजति उजुरी अझै अनिर्णीत अवस्थामा छन् । अदालतहरूमा तीन सयजति मुद्दा विचाराधीन छन् । यी हरेक मुद्दाका फाइलमा नेपाली जनताले पाएको दुःख र हैरानीका कथाहरू छन्, जसलाई सरकारले सुन्नेसमेत पनि चासो देखाएको छैन । द्वन्द्वकालमा भएका घटनाहरूको छानबिन गरी पीडितलाई राहत तथा परिपूरण गर्नु, समाजमा मेलमिलापको अवस्था सिर्जना गर्नु र गम्भीर मानवअधिकार उल्लंघनका घटनाको अनुसन्धान गरी दोषीलाई कानुनअनुसार सजाय दिनु राज्यको कर्तव्य हो, यसबाट पन्छिने सुविधा कसैलाई छैन । तर, शान्ति सम्झौता भएको १३ वर्ष नाघिसक्दा पनि संक्रमणकालीन न्याय टुंग्याउने दिशामा उल्लेख्य प्रगति हुन सकेको छैन । यसले गर्दा पीडितहरूमा राज्यप्रति भरोसा उठ्न लागेको छ । यस्तो हुन नदिन सरकारले सात महिनादेखि पदाधिकारीविहीन अवस्थामा रहेका संक्रमणकालीन न्यायिक आयोगहरूमा योग्य र निष्पक्ष व्यक्तिहरूलाई नियुक्त गरिहाल्नुपर्छ, ताकि पीडितहरूको भरोसा नमरोस् ।"
"आलम, अपराध र राजनीति","रौतहट क्षेत्र२ बाट निर्वाचित सांसद मोहम्मद आफताव आलम गए हप्ता गिरफ्तार हुनपुगे । २०६४ सालको संविधानसभा निर्वाचनमा हार्ने डरले बुथ कब्जा गरेर, ठाउँठाउँमा बम बनाएर पड्काउने योजनासाथ बम बनाउन लगाउँदा बम पड्केर घाइते भएका २३ जनालाई पोल खोेल्छन् कि ? भन्ने शंकामा उपचार गर्नुको सट्टा जिउदै इँट्टाभट्टाको आगोमा डढाएको आरोपमा आलम पक्राउ परेका हुन् । तत्कालीन समयमा रौतहट प्रहरीले जाहेरी दर्ता गर्न मानेन भने सरकारको कानुनी सल्लाहकार महान्यायाधिवक्ताको कार्यालयले पनि उक्त मुद्दा दर्ता नगर्ने सरकारी वकिलको कार्यालयको निर्णयलाई नै सदर गर्यो । पीडितले बारम्बार अदालतको ढोका ढकढक्याएपछि मात्र सर्वोच्च अदालतले मुद्दा दर्ता गर्न र कानुन बमोजिम कारबाही अघि बढाउन सरकारलाई निर्देशन दियो । त्यही निर्देशन दिएको १२ वर्षपछि बल्ल सरकारले घटनाको आरोपी आलमलाई गिरफ्तार गरी अनुसन्धान अघि बढाएको छ । आजसम्म जे भए पनि अनुसन्धान होस् र हत्यारा कारबाहीमा परोस् । पीडित परिवारले न्याय पाउन् । न्याय भन्ने कुरा १२ वर्षमा पनि मर्दो रहेनछ भन्ने आशामा भरोसा होस् । पीडित पक्षको पीडालाई मलम लगाउन सकियोस् । तिलप्रसाद न्यौपाने, माछापोखरीचोक, काठमाडौंमंगलबार प्रकाशित राजेन्द्र महर्जनको के राजनीति के अपराध ? को साथै मुखपृष्ठमा प्रकाशित सांसद मोहम्मद आफताव आलम सम्बन्धी समाचार सरसर्ती पढेँ । आलमको सम्बन्धमा नित्य नयाँनयाँ खुलासा हुँदैछन् । महर्जनले अपराध मुछिएको राजनीति विरुद्ध आन्दोलन सिर्जना हुनु डरलाग्दो मानेका छन् । दुई छाक टार्न व्यस्त जनता कुनै आपराधिक दाउपेचमा पर्न चाहँदैनन् । आलमले एसपीलाई समेत थर्काएका रहेछन् । रौतहटका जनता अहिले पनि आलमले फेरि बिताउन सक्छन् भनेर डराएका छन् । पहिले तिनलाई भयबाट मुक्त गर्नुपर्छ । त्यसपछि मात्र जनता निर्भयसाथ घरबाट बाहिर निस्कन्छन् । त्यो उन्मुक्ति दिलाउने इमानदार नेता हुन्छ । त्यही नेता अपराधी बनेपछि भने नाउ डुब्छ नै । भारत र नेपालका धेरै नेता आपराधिक पृष्ठभूमि र चरित्रका छन् । यसले पद्धतिलाई नै अपराधी सावित गर्दैछ । भारतमा ३४ प्रतिशत नेता अपराधी भएको तथ्यांक सार्वजनिक भएको छ । हामीकहाँ भने कति नेता अपराध कर्ममा संलग्न छन् भनी छानबिन भएको छैन । आलम विरुद्ध भेटिएका प्रमाणहरू हेर्दा उनी उम्कन पाउँदैनन् । तर यिनलाई संरक्षण दिनेहरूलाई चाहिँ के गर्ने ? डाशिवशंकर यादव, छपकैया, वीरगन्ज"
कुकुरबाट यौनहिंसा,"द्वन्द्वपीडित साझा चौतारी कार्यक्रममा सहभागी एक महिलाले १८ वर्षअघि व्यहोरेको यौनहिंसाको बयान सुन्दा पीडाजन्य छ । तालिम प्राप्त कुकुरबाट युवतीलाई गराइएको घटना घृणित र अमानवीय छ । पीडितमाथि भएको घटनाको वास्तविकता र सत्यतथ्य पत्ता लगाउन जरुरी हुनुका साथै यदि राष्ट्रको सुरक्षार्थ खटिने सेनासँग यस्ता तालिम प्राप्त कुकुर भए कुकुर र तालिम केन्द्र समेतमा रोक लगाई तत्कालीन घटनाका अपराधीलाई कानुनी कारबाही हुनु जरुरी छ । महेन्द्रसिंह बम, टीकापुर१, कैलाली"
निष्पक्ष छानबिन हुनुपर्छ,"पूर्व गृहमन्त्री देवेन्द्रराज कँडेलले भारतीय नागरिकता प्रयोग गरेको र भारतीय कलेजको व्यवस्थापन समितिको अध्यक्ष भएको समाचारबारे लेख्न मन लाग्यो । नेपालमा बसेर, नेपाली नागरिकता लिएर उच्च पदमा पुग्नेहरूबाट हामीले के आशा र अपेक्षा गर्ने भन्नेसमेत जिज्ञासा उत्पन्न भएको छ । पूर्व गृहमन्त्री कँडेल एउटा प्रतिनिधि पात्रमात्र हुन् भने यस्ता भारतीय नागरिकहरूले नेपाली नागरिकता लिएको धेरै उदाहरण छन् । सर्वसाधारण नागरिकका लागि नेपाली नागरिकता बनाउन फलामको चिउरा चपाउन सरह हुन्छ भने ठूलाबडाहरूका लागि नागरिकता लिनु सामान्यजस्तै भइसकेको यसैबाट थाहा पाउन सकिन्छ । सुदूर पश्चिम र कर्णाली प्रदेशका मानिसहरू नोकरी गर्न भारतका विभिन्न ठाउँमा जाने गर्छन् । त्यहाँ काम गर्ने सिलसिलामा लामो समयपछि घर फर्किंदा नागरिकताको आवश्यकता पर्छ । जब नागरिकता बनाउन थाल्छन्, तब साक्षी चाहिने, प्रहरी मुचुल्का चाहिने, वडा कार्यालयको सिफारिस चाहिने, त्यसमा पनि अलि भनसुन गर्नुपर्ने अवस्था छ । सर्वसाधारणले सबै प्रक्रिया पुर्याउँदासमेत नागरिकता नपाएका थुप्रै उदाहरण छन् । नेपाली नागरिकको पहिचानसमेत रहेको नागरिकताजस्तो संवेदनशील विषयमा किन यति लापरबाही ? यस्ता गलत नियतले नागरिकता दिनेहरूलाई हदैसम्मको कानुनी कारबाही हुनुपर्छ । कुनै पद तथा सरकारी निकायमा पठाउँदा सबैको व्यक्तिगत विवरण कडाइका साथ लागू गर्ने हिम्मत राख्न सक्नुपर्छ । चन्द्रप्रसाद खनाल, लम्की, कैलाली"
नेपाली चलचित्रको माया,"हाम्र्रो मान, हाम्रो शान भनेको नेपाली चलचित्र हो । विश्वसामु हामीलाई चिनाउने माध्यम पनि हो, चलचित्र । यसको उत्थान र प्रबर्द्धन गर्न के गर्नुपर्ला भनेर सबै तहबाट सोच्न आवश्यक छ । सबैले नेपाली चलचित्रलाई माया गर्नुपर्छ । चलचित्र बनाउनेले पनि सोच्नुपर्छ, दर्शकको चाहना के हो ? कस्तो स्वाद दर्शकले मनपराउँछन् । जस्तो मन लाग्यो, त्यस्तै चलचित्र बनाएर दर्शकलाई दिक्क लगाउनु हुँदैन । पैसाको भरमा चलचित्र बनाउनेभन्दा पनि ज्ञान र सीपको आधारमा चलचित्र बनाउनुपर्छ । चामल भनेर कनिका बेच्ने काम फिल्म निर्माताहरूले गर्नु हुँदैन । दर्शकलाई ढाँट्यो भने भविष्यमा आफैलाई असर पर्छ । एकपटक त नेपाली फिल्म हेनैपर्छ है भन्ने दर्शकमा पार्न सक्नुपर्छ । विकसित मुलुकहरूमा एउटा फिल्म बनाउन अर्बौं खर्च गरिन्छ । उनीहरूको बजार पनि ठूलो छ । तर हाम्रोमा त्यो सम्भव छैन । लगानी पनि सानो छ, फिल्म प्रदर्शन गर्ने ठाउँ पनि सानो छ । यसैमा सफल बनाउन सकियो भनेमात्र सफलता मान्न सकिन्छ । नेपाली चलचित्रलाई कसरी विश्वसामु उत्कृष्ट बनाउने भनेर सबै लाग्नुपर्छ । हामी राष्ट्रियताको कुरा गरेर थाक्दैनौं । तर राष्ट्रप्रति समर्पित बन्न भने सक्दैनौं, किन ?फिल्म सफल बन्न हिरो र हिरोइनमात्र भएर पुग्दैन । पर्दा पछाडिका कलाकारको पनि ठूलो हात हुन्छ । फिल्म सफल बन्न कथा, पटकथा, नृत्य, द्वन्द्व, गीतसंगीत, शृंगारसाजसज्जादेखि निर्देशक र प्रोडुसरको क्षमतामा पनि भर पर्छ । अहिले राजधानी लगायत देशभर नै छ माया छपक्कैले दर्शकको मन जित्नसकेको छ । बरु एक वर्षमा एकचोटि बनाउने यस्तै खालको फिल्म बनाउने हो भने देशको पैसा विदेश जाँदैन । सबै कलाकार तथा निर्माता, निर्देशकहरूले सोच्नुपर्यो । सधैं एउटै आडम्बरी कथावस्तु पस्केर मात्र भएन । छ माया छपक्कैमा दीपकराज गिरी, दीपाश्री निरौला, कुमारमणि गजुरेल, केकी अधिकारी लगायत माग्ने बुढो, बल्छीहरूले जोडदार अभिनय गरेका छन् । गाउँघरका समस्यालाई उजागर गरेको उक्त चलचित्रलाई सफल मान्न सकिन्छ । यस्ता फिल्मलाई हौसला दिन हामी सबैले एकपटक नेपाली चलचित्र हेर्ने बानी बसाल्नुपर्छ । पुरुषोत्तम घिमिरे, जोरपाटी, काठमाडौँ"
मान्छेमाथि डोजर,"मान्छेमाथि डोजर चलेको दृश्य क्रूर र अमानवीय भयो भनी सबैले भनिरहँदा केहीले भने देखिए जस्तो नभएको प्रतिक्रिया पनि दिएका छन् । यो घटना ढाकछोपको प्रपञ्च मात्र हो । डोजर चालकलाई मात्र दोषी देखाउन मिल्दैन । उनलाई निर्देशन दिने, हिम्मत दिने र परिचालन गर्ने मुख्य दोषी उम्कने नहोस् । पर्दा पछाडिका जनप्रतिनिधिरूपी ठेकेदारहरू, ठूला मेसिनका मालिकहरू र उपभोक्ता समितिका पदाधिकारीहरूको मिलिभगतमा दसरथ नगरपालिकामा देखिनेगरी डोजर चल्यो भने अन्य ठाउँमा डोजरले नदेखिनेगरी किसानहरूलाई मानसिक रूपमा विक्षिप्त बनाएका घटना धेरै छन् । प्लटिङ गर्नेहरू, कागजी फारमहरू खडा गरी अनुदान चाहनेेहरू, राजनीतिक आडमा कमाउन खोज्नेहरू नै जनप्रतिनिधिको रोजाइमा छन् । वास्तबिक किसान खेती नै गर्छ र जमिनको माया गर्छ भने जमिनको व्यापार र ठूलो कामाइ खोज्नेहरू ती किसानको खेतीयोग्य जमिनप्रतिको मायालाई ख्याल नगरी शक्तिको आडमा बहुमत भन्दै किसानलाई हतोत्साहित बनाउँछन् । जमिनमा डोजर चलाउँछन् । जसले स्थानीय स्तरमा नै सरकारको आलोचना हुँदै आएको छ । मानिसलाई डोजरले हान्नु सामान्य घटना होइन । यसलाई प्रतिनिधि घटना मानेर हेर्नुपर्छ । यो घटनाको सूक्ष्म अनुसन्धान हुुुनुपर्छ । सडक बनाउन दिने र नदिने बीचको झगडा हो । डोजरको बकेटले घिसारेकी महिला सडक बनाउन नदिनेतर्फकी हुन् भनेर त्यहाँ लुकेका माफियाहरूलाई छुट नहोस् । सुरेस खतिवडा, बुद्धशान्ति, झापा"
चीन सम्बन्ध कस्तो बनाउने ?,"चुनौती, समस्या र कठिनाइनेपालचीन सम्बन्ध नयाँ युगमा प्रवेश गरेको छ । यस भ्रमणबाट चीनले नेपाललाई महत्त्वपूर्ण छिमेकी राष्ट्रको रूपमा अन्तर्राष्ट्रिय जगतमा महत्त्व बढाएको छ । तर नेपाली पक्षमा कतिपय विसंगति र विरोधाभास देखिन्छन् । आफ्ना समकक्षीको सम्मानमा आयोजित रात्रिभोजमा राष्ट्रपतिको स्वागत भाषणमा राजनीतिक विचारधारा विशेषबाट प्रभावितजस्तो देखिनु शोभनीय भएन । संवैधानिक र आलंकारिक राष्ट्रपतिले कार्यकारी राष्ट्रपतिको जस्तो प्रतिनिधिमण्डलसहितको कार्यकारी वार्ता गरेर कार्यकारी राष्ट्रपतिको असंवैधानिक परम्परा बसाल्न खोजेको देखिन्छ । चीनसँगको व्यापार घाटा भयानक गतिमा बढिरहेको बारे नियन्त्रणमा ल्याउने एजेन्डा बनेन । व्यापार घाटा बढ्दै जाने गतिलाई यथावत छोडेर रेल र राजमार्गजस्ता पूर्वाधारहरू मात्र बनाउनतिर प्राथमिकता दिँदा उत्पादन र रोजगारी वृद्धि हुनुको सट्टा व्यापार घाटा झन् तीव्र हुने जोखिम रहन्छ । अर्कातिर ३५ सय मिटरभन्दा बढी उचाइमा रहेको केरुङबाट १४०० मिटरको उचाइमा रहेको काठमाडौँमा ल्याइने प्रस्तावित रेलमार्ग २१ सय मिटर तल झर्न र चढाइ गर्नसक्ने बनाउन प्राविधिक दृष्टिले धेरै महँगो र सञ्चालन मर्मतसम्भार खर्च पनि धेरै उच्च पर्नजाने हुन्छ । तसर्थ राजमार्गलाई प्राथमिकता दिँदै लगानी, उत्पादन, निर्यात र रोजगारीलाई प्रोत्साहन दिनु आवश्यक छ । चीनमा औद्योगिकीकरण तीव्र गतिमा भइरहेको र वर्षेनि करोडौँको संख्यामा रोजगारी खुलिरहेको छ । यता हरेक वर्ष हाम्रा करिब ४ लाख युवा रोजगारीको लागि विश्वभरि पुग्छन् । विश्वको दोस्रो ठूलो अर्थतन्त्र र औद्योगिक उत्पादनमा पहिलो स्थान लिएको चीनमा सिमाना जोडिएको छिमेकी लागि दसबीस हजारको संख्यामा भए पनि रोजगारीका लागि अवसरको ढोका यस भ्रमणले खोल्न सकेन । आफ्ना कारणले अन्य विदेशी शक्तिहरू उत्तेजित भएर नेपालभित्र चीनविरोध भूमिका नबढाउन् भन्नेमा चिनियाँहरू चनाखो छन् । त्रिकोणात्मक सम्बन्धका सन्दर्भमा राजनीतिक व्यवस्था, आर्थिक, सामरिक, जनसंख्या, सांस्कृतिक र सभ्यतागत विशेषताहरूले विविधतायुक्त दुई महान छिमेकीका बीच अवस्थित स्वतन्त्र गणतन्त्र नेपालले आफ्नो सम्मानित स्थान, हैसियत, अन्तर्राष्ट्रिय सम्बन्ध र आयाम कस्तो बनाउने भन्ने तय हामी आफैँले गर्ने हो । उत्तरको छिमेकीसँग सम्बन्ध सुमधुर बनाउँदा दक्षिणको छिमेकीसँगको प्राचीन, ऐतिहासिक, धार्मिक, सांस्कृतिक र भौगोलिक दृष्टिले महत्त्वपूर्ण सम्बन्ध नबिर्सने र दक्षिणको छिमेकीसँग सम्बन्ध बनाउँदा उत्तरमा अर्को छिमेकी पनि भएको नभुल्ने हाम्रो आधारभूत छिमेकनीति हो ।"
श्रम सम्बन्धका पाटा,दुर्गा कँडेल छत्कुली
ब्रेटनउड्स र आर्थिक मन्दी,"सोच परिवर्तनको मागजलवायु परिवर्तन यतिबेलाको सबैभन्दा पेचिलो मुद्दा बन्नपुगेको छ । पेट्रोलियम पदार्थको बढ्दो उत्पादन, प्राकृतिक स्रोतको अत्यधिक दोहन, वन फँडानी तथा आगलागीका कारण कार्बनको अत्यधिक उत्सर्जन आदिले विश्व तापमान अत्यधिक वृद्धि भइरहेको छ । यी क्रियाकलापलाई निरुत्साहित गर्न संकल्पले पुग्दैन । नीतिगत फेरबदल, वैकल्पिक कार्ययोजना, निगमीय अत्यधिक लाभका लागि प्राकृतिक दोहनमा गरिने लगानीमाथि नियमन आवश्यक छ । तर ब्रेटनउड संस्थाका पदाधिकारी दोहनमा आफैँ मिलेमतोमा संलग्न हुने आरोप छ । संरचनागत हिसाबले विश्व बैंक र मुद्राकोष दुवैमा अमेरिकाको भोटको सेयर सबैभन्दा बढी छ, क्रमशः १५९८ र १६५२ प्रतिशत । यही कारण दुवैका गभर्निङ बडी मा अमेरिकाको हैकम चल्छ । निर्देशक पाउने लोभमा मुद्राकोष माथिको अमेरिकी हैकमलाई युरोपेली युनियनले सधैं घुँडा टेक्ने गरेको छ । ब्रिक्स (चीन, भारत, रूस, ब्राजिल, दक्षिण अफ्रिका) तथा नवोदित औद्योगिक राष्ट्रले यी संस्थाको पुनर्संरचना हुनुपर्ने माग राखे पनि सुनवाइको गुञ्जाइस देखिन्न ।अमेरिका र चीनबीच चलिरहेको व्यापार युद्ध, घोर दक्षिणपन्थी पपुलिष्टहरूको पुनः आगमन र कर्पोरेट डोमिनेन्ट सत्ता स्थापनाको लहरले विश्वब्यापी रूपमै आर्थिक र राजनीतिक संकट निम्त्याएका छन् । परिस्थिति पहिलो विश्वयुद्धभन्दा केही अगाडिको अवस्थासँग मेल खाँदै गए जस्तो देखिन्छ । ब्रेटनउड संस्था यतिबेला स्थापनाकालीन उद्देश्य परिपूर्ति गर्नेभन्दा धेरै टाढा उछिट्टिएको प्रतीत हुन्छ । समय सापेक्ष कोर्स करेक्सन नगर्दा विश्वव्यापी तहमै यी संस्थाहरूको साख गिर्दो छ । नयाँ विकल्पको खोजी नयाँ शिरामा भइरहेको पनि छ । हाम्रा जस्ता मुलुकले बहुमत जनताको चाहना विपरीत सार्वभौमसत्ता धरौटी राखेर ब्रेटनउड संस्थाका गरिबमारा सर्त मानेर ऋण लिएर अर्थराजनीतिक संकट निम्त्याउनुभन्दा आफैँभित्र र अन्य बाह्य विकल्प खोजेर दिगो र भरपर्दो आर्थिक विकास नीति अवलम्बन गर्नु उचित हुनेछ । आफ्नो संस्थागत क्षमता निर्माण नगरी ऋण सोहर्ने प्रवृत्तिले अन्ततः खति नै गर्ने हो । भर्खरै अर्जेन्टिना र इक्वेडरले बेहोरेको अर्थराजनीति संकटको पाठ कथित कम्युनिस्ट सरकारले किन नसिक्ने ?"
"चुनाव, लोकतन्त्र र समाज","उज्यालोको खोजी यो भएन, त्यो भएन भनेर गनगन गर्नुभन्दा समाजको विवेकशील तप्काले मतदान प्रक्रियालाई पुण्य अनुष्ठानको रूपमा रूपान्तरित गर्न अहिलेदेखि नै बहसको थालनी गर्नुपर्छ । आमचुनाव हुन अझ निकै समय बाँकी छ । निर्वाचनको क्रममा जस्तो जितहारको उत्तेजना र युद्धको मनोविज्ञान अहिले छैन । त्यसैले यो नै उपयुक्त समय हो, निर्वाचन प्रक्रियाका अप्ठेरा र अँध्यारा पक्षबारे बहस गर्ने र सुधारको पाइला चाल्नैपर्छ । भोजपुरीका जनकवि कबिरदासको भनाइ छ, दास कबिरा जतन से ओढिन्ज्यों कि त्यों धर दिनी चदरिया आशय हो, चादरजस्तो थियो, त्यस्तै रूपमा रहन देऊ । लोकतन्त्रलाई जनताको सशक्तीकरण र समृद्धिको जीवनरेखा मान्ने हो भने निर्वाचन त्यसको माध्यम हो, जहाँ लोकतन्त्रका उज्यालो पक्ष अर्थात् जनप्रतिनिधि छनोट गरिन्छ । विवेकशील जनताले अकुण्ठित रूपमा जसरी सार्वभौम उत्तराधिकार प्रतिनिधिलाई हस्तान्तरण गर्छन्, ती जनप्रतिनिधिले लोकसम्मतिको चादरलाई बेदाग राख्न सक्नुपर्छ । फेरि अर्को चुनावमा जनतामाझ त्यसलाई फरफराउन सक्नुपर्छ । त्यस्तो वातावरणको विकासले नै लोकतन्त्रलाई लोकप्रिय बनाउँछ । स्वच्छ निर्वाचन नै अहिलेका बेथितिहरूको अचुक औषधि हो ।"
हिमनदी बर्सेनि १ मिटरले घट्दै,"(काठमाडौं)  हिमाली क्षेत्रमा पछिल्लोपटक गरिएका अध्ययनहरूले हिमाल र हिमनदी पग्लिने क्रम बढेको देखाएको छ । नेपालका पूर्वदेखि पश्चिमसम्मकै हिमनदीहरूको पग्लने गति बढिरहेको अनुसन्धानकर्ताहरूको निष्कर्ष छ । लाङटाङ हिमनदीको सतह वार्षिक झन्डै १ मिटरले घटिरहेको छ, लाङटाङका हिमनदीबारे १० वर्षदेखि अनुसन्धान गर्दै आएका नेदरल्यान्ड्सको उत्रेच विश्वविद्यालयका वाल्टर डब्लु इमरजेलले भने, सन् २०१३ देखि प्रत्येक वर्ष १ मिटरको दरले घट्नु भनेको हिमाली क्षेत्र र तल्लो तटीय क्षेत्रका लागि गम्भीर हो । हिमालयमा जम्मा भएको हिउँ विस्तारै होचो सतहतर्फ सरेर बगेकोलाई हिमनदी भनिन्छ । हिमनदीको बहाव अन्य नदीको जस्तो तीव्र नभई सुस्त हुन्छ । हिउँ र हिमनदी पग्लिएर बनेका ताल हिमताल हुन् । वर्षौंदेखि जमेर बसेका हिमनदीको पग्लने गति बढ्दा तल्लो तटीय क्षेत्रमा कालान्तरमा स्वच्छ पिउने पानीको संकट निम्तिन सक्ने चेतावनी उनको छ । हिउँ र हिमनदीले हिमाली क्षेत्रमा बस्ने मानिसको जनजीवनमा महत्त्वपूर्ण भूमिका पुर्याएको हुन्छ, इमरजेलको विश्लेषण छ, विश्वको तापमान १५ डिग्रीभन्दा बढ्न नदिँदा पनि एसियाको उच्च हिमाली क्षेत्रमा २१ डिग्रीले तापक्रम बढ्ने देखिन्छ । अन्तर्राष्ट्रिय एकीकृत पर्वतीय विकास केन्द्र (इसिमोड) ले द हिन्दुकुश हिमालय एसेस्मेन्टमाउन्टेन, क्लाइमेट चेन्ज, सस्टेनएबिलिटी एन्ड पीपल नामको वैज्ञानिक प्रतिवेदन सार्वजनिक गर्दै शताब्दीको अन्त्यसम्म विश्वको तापक्रम वृद्धि १५ डिग्री कायम हुँदा ३६ प्रतिशत हिउँ पग्लने र अहिलेकै अवस्थामा कार्बन उत्सर्जन हुने हो भने ६४ प्रतिशत हिउँ पग्लने चेतावनी दिएको छ ।लाङटाङ हिमनदी ४६५ वर्ग किमि क्षेत्रमा फैलिएको छ । उक्त हिमनदीमा १५ किमि लम्बाइ र ८ सय मिटर चौडाइको डेब्रिज छ । हिमालय क्षेत्रमा हिउँसहित ढुंगा, माटो, रूखबिरुवा र गेग्रानको थुप्रोलाई डेब्रिज भनिन्छ । समस्या लाङटाङ क्षेत्रमा मात्र छैन । विश्वको सर्वोच्च शिखर सगरमाथा क्षेत्रका हिमनदीमा गरिएका अनुसन्धानहरूले पनि हिमनदीको घट्ने क्रम बढिरहेको देखाएको छ । सन् २०१३ मा इटालीको मिलान विश्वविद्यालयबाट प्रकाशित एक अनुसन्धानको निष्कर्षले सन् १९५८ देखि २०११ सम्म सगरमाथा क्षेत्रका हिमनदी १४ प्रतिशतले घटेको देखाएको छ । त्यसका अनुसार उक्त क्षेत्रका हिमनदी ३९६२ वर्ग किमिबाट ३३९५ वर्ग किमिमा झरेको देखिन्छ । तापक्रम बढेसँगै हिमाली क्षेत्रका हिमतालको आकार बढ्नेक्रम पनि बढेको छ । जस्तोः सन् १९६२ देखि २०१३ सम्म भूउपग्रहबाट लिइएको तस्बिरबाट गरिएको अनुसन्धानले सोलुखुम्बुको इम्जा हिमताल ००३ वर्ग किमिबाट १३५ वर्गकिमिमा फैलिएको देखाएको छ । इम्जा हिमताल फुटेर तल्लो तटीय क्षेत्रमा पुर्याउन सक्ने क्षति रोक्न तालको पानीको सतह अढाइ मिटर घटाइएको छ । हालै सरकारले ल्याएको जलवायु परिवर्तन नीति २०७६ मा पनि विगत केही दशकयता वायुमण्डलीय तापक्रममा भएको तीव्रतर वृद्धि र त्यसबाट सिर्जित अतिवृष्टि, अनावृष्टि, खडेरीजस्ता जलवायुजन्य प्रकोपहरूबाट हिमशृंखला र हिमनदीमा आश्रित पारिस्थितिकीय प्रणालीमा प्रतिकूल असर परेको उल्लेख छ । तीव्र गतिमा हिउँ पग्लिँदै जानाले हिमतालहरूको आकार बढिरहेको छ भने हिमताल फुट्ने खतरा बढ्दै गएको छ । गत जेठमा बेलायतको युनिभर्सिटी अफ लिड्सका हिमनदी र हिमताल विज्ञ डङ्कन क्वेन्सीले प्रतिवेदन सार्वजनिक गर्दै खुम्बु क्षेत्रका हिमनदीको पिँधको बरफमा अस्वाभाविक रूपमा तापक्रम बढिरहेको उल्लेख गरेका थिए । उनीहरूको अध्ययनअनुसार हिमनदीको तापक्रम वायुमण्डलको भन्दा औसत दुई डिग्री बढी पाइएकाले हिउँ पग्लिने क्रमसमेत बढेको छ । काठमाडौं विश्वविद्यालयका हिमनदी तथा हिमताल विज्ञ रिजनभक्त कायस्थका अनुसार खुम्बु क्षेत्रका हिमनदीमा ५ हजार ३ सय मिटर उचाइको खुम्बु क्षेत्रमा हिमनदी छिटोछिटो पग्लिरहेका छन् । हिमनदी छिटो पग्लिँदा नयाँ हिमताल बन्ने सम्भावना हुन्छ र यसले बाढीको जोखिम निम्त्याउँछ, उनी भन्छन् । नेपालमा ३ हजार ८ सय ८ हिमनदी र १ हजार ४ सय ६६ वटा हिमताल छन् । पछिल्लो अध्ययनले नेपालको औसत तापक्रम वार्षिक ००५६ डिग्री सेल्सियसका दरले बढिरहेको देखाएको छ । हिमाली क्षेत्रमा वृद्धिदर विश्वको औसतभन्दा ०३ देखि ०७ डिग्री सेल्सियससम्म बढी छ । तिब्बतियन प्लेटो संसारका अन्य क्षेत्रभन्दा ३ गुणाले तात्ने गरेको छ । एरोसोल पार्टिकल र वायु प्रदूषण र ब्लाक कार्बनका कारण हिमाली क्षेत्रमा तल्लो तटीय क्षेत्रमा भन्दा बढी गतिमा तापक्रम बढिरहेको जानाकारहरू बताउँछन् । हिमालभन्दा तल्लो तटीय क्षेत्रमा करिब दुई अर्ब मानिसको बसोबास छ । हिमालय पर्वत शृंखला १० वटा देशमा फैलिएको छ । सगरमाथालगायत विश्वमा ८ हजार मिटर उचाइ भएका ८ वटा हिमाल नेपालमा छन् । १० वटा ठूलो नदी प्रणाली यहाँ छ । हरितगृह ग्यास उत्सर्जन न्युन नगर्ने हो भने दुई तिहाइ हिउँ पग्लिने विशेषज्ञहरूको चेतावनी छ । विशेषज्ञहरू भन्छन्, अहिलेकै अवस्था रहने हो भने हिमाल रक टावर (चट्टानी पहाड) बन्दै जानेछन् । हिमालको फेदमुनि सदियौंदेखि बस्दै आएका एक अर्ब ६५ करोडभन्दा बढी मानिस बाढी तथा प्रकोपको जोखिममा पर्ने सम्भावना पनि बढ्दै जानेछ । संसारका सबभन्दा बढी हरितगृह ग्यास उत्सर्जन गर्ने मुलुक चीन हो । त्यसका राष्ट्रपति सी चिनफिङले नेपाल भ्रमणका क्रममा सर्वोच्च शिखर सगरमाथा र चीनतर्फको चुमलुङ्मा सहितका हिमाल जोगाउन र जलवायु परिवर्तनमा नेपालले विश्वमाझ उठाएको मुद्दामा सहयोग गर्ने उद्घोष गरेका थिए । हरितगृह ग्यास उत्सर्जनमा दोस्रो स्थानमा रहेको अमेरिकी राष्ट्रपति डोनाल्ड ट्रम्पले जलवायु परिवर्तनको असर भइरहेको भनी वैज्ञानिकले सार्वजनिक गरेको तथ्यलाई नै अस्वीकार गरिरहेका बेला चिनफिङले हिमाल जोगाउन गरेको प्रतिबद्धताले जलवायु परिवर्तनको अन्तर्राष्ट्रिय बहसलाई फराकिलो पारेको विश्लेषकहरूले बताएका छन् । हरितगृह ग्यासका कारण तापक्रम वृद्धिले हिमशृंखला पग्लिँदा पर्यटन र जनजीवनमा नकारात्मक असर परेको नेपालले बताउँदै आएको छ ।"
लेनदेनको ताकेता गर्दा हत्या,धनुषा (कास) दुई व्यवसायीबीचको लेनदेनसम्बन्धी विवादमा गोली प्रहार हुँदा जनकपुरमा बुधबार एक जनाको मृत्यु भएको छ । पैसा माग्न ५ जनाको समूहमा घरमै आइपुगेका जनकपुरधाम१ भानुचोकका ४० वर्षीय मनोज साहमाथि जनकपुरधाम१४ का ३५ वर्षीय पंकज चौधरीले गोली हानेका हुन् । धनुषाका प्रहरी उपरीक्षक शेखर खनालका अनुसार बक्यौता रकम ताकेता गर्न पुगेका पेट्रोलपम्प सञ्चालक मनोज साहलाई निर्माण व्यवसायी पंकज चौधरीले गोली प्रहार गरेका थिए । बायाँपट्टि छातीमा २ राउन्ड गोली लागेका साहको घटनास्थलमै मृत्यु भएको थियो । साह र चौधरीबीच आर्थिक लेनदेनको विवाद रहेको र त्यही निहुँमा हत्या भएको प्रहरीले जनाएको छ । बक्यौता रकम माग्न आएका साहलाई चौधरीले घरमै वादविवादपछि गोली प्रहार गरेको स्थानीयले बताए । गोली प्रहारपछि छिमेकी ब्रह्मदेव यादवको घरमा लुकेका चौधरीलाई प्रहरीले तत्कालै पक्राउ गरेको थियो । चौधरीको साथबाट एक थान स्वचालित पेस्तोल र त्यसमा लाग्ने १९ राउन्ड गोली प्रहरीले बरामद गरेको छ । घटनास्थलबाट ३ राउन्ड गोलीको खोका र नलकटुवा पेस्तोलसमेत बरामद भएको प्रहरी उपरीक्षक खनालले बताए । साह र चौधरीबीच लामो समयदेखि फोनमै विवाद हुँदै आएको थियो । कुरा नमिलेपछि बुधबार बिहान साह चौधरीको घर पुगेका थिए । घरमै दुवैजनाबीच विवाद भएपछि चौधरीले नलकटुवा पेस्तोलबाट गोली हानेको प्रहरीले जनाएको छ । प्रहरीले साहसँगै ताकेतामा पुगेका सहयोगी अमित साहलाई पनि अनुसन्धानका लागि नियन्त्रणमा लिएको छ ।
अमेरिकाबाट पक्रेर ल्याइयो बलात्कारका अभियुक्त,"काठमाडौं (कास) बलात्कारपछि हत्यासम्बन्धी दुई दशक पुरानो घटनाका फरार अभियुक्त लीलाराज गौतम पक्राउ परेका छन् । प्रहरीको अन्तर्राष्ट्रिय संगठन (इन्टरपोल) को सहयोगमा उनलाई अमेरिकाबाट पक्राउ गरेर नेपाल ल्याइएको हो । प्रहरीका अनुसार झापा चन्द्रगढी३ का गौतम, मनोज खड्का र सीताराम बस्नेतले २०५७ असोज २९ मा स्थानीय सन्ध्या राजवंशीलाई जबर्जस्ती करणी गरेपछि घाँटी थिचेर हत्या गरेका थिए । झापा जिल्ला अदालतले २०५८ कात्तिक २१ मा उनीहरूलाई सफाइ दिए पनि पुनरावेदन हुँदै सर्वोच्च अदालत पुगेर फैसला उल्टिएको थियो । सर्वोच्चले २०६६ भदौ २९ मा गौतमसमेतलाई जन्मकैदको फैसला गरेको थियो । फैसलालगत्तै उनी फरार थिए । जिल्ला अदालतको आदेशअघि नै १० महिना हिरासतमा बसेका गौतमले अब १९ वर्ष २ महिना कैद भुक्तान गर्न बाँकी छ ।"
उम्मेदवार बन्न पार्टीलाई १० हजार,"तीन पार्टीको उम्मेदवार सिफारिस बागलुङ क्षेत्र नं २ (२) को प्रदेशसभा सदस्यका लागि कांग्रेस, राष्ट्रिय जनमोर्चा र राप्रपाले उम्मेदवार सिफारिस गरेका छन् । कांग्रेसले ४, राजमोले ३ जना र राप्रपाले गणेशबहादुर कुँवरलाई उम्मेदवार सिफारिस गरेका हुन् ।कांग्रेसले क्षेत्रीय सभापति द्रोण कुँवर, महासमिति सदस्य तुलासिंह घर्ती, जित शेरचन र टेकराज पौडेललाई सिफारिस गरेको छ । क्षेत्रीय समितिले सिफारिस गरे पनि अन्तिम टुंगो लगाउने अधिकार केन्द्रीय समितिमा रहेको जिल्ला पार्टी सभापति दीपेन्द्रबहादुर थापाले बताए ।राजमोले पार्टीका उपाध्यक्ष धर्मबहादुर कुँवर, सुनमाया घर्ती र खिमविक्रम शाहीको नाम सिफारिस गरेको छ । गत निर्वाचनमा वाम गठबन्धनका तर्फबाट राजमोका टेकबहादुर घर्ती निर्वाचित भएका थिए । उनको कलेजोसम्बन्धी रोगले गत मंसिर २८ मा निधन भएपछि उपनिर्वाचन हुन लागेको हो । सुनमाया घर्तीकी श्रीमती हुन् ।नेकपाले ०७४ को चुनावमा बनेको वामगठबन्धनलाई निरन्तरता दिदै बाग्लुङ क्षेत्र नम्बर २ (२) मा राष्ट्रिय जनमोर्चालाई सघाउने भएको छ । यसअघि पनि उक्त क्षेत्रमा वामगठबन्धनले राजमोलाई सहयोग गरेको थियो । राजमोकी नेतृ तथा सांसद दुर्गा पौडेलले बाग्लुङमा आफ्नो पार्टीको उम्मेदवार हुने र अन्य क्षेत्रमा नेकपाका उम्मेदवारलाई सघाउने जानकारी दिइन् । राजमोका अध्यक्ष चित्रबहादुर केसी लगायतका नेताले बुधबार प्रधानमन्त्री तथा नेकपाका अध्यक्ष केपी शर्मा ओलीसँग बालुवाटारमा चुनावी गठबन्धनबारे छलफल गरेका थिए । गठबन्धनबारे औपचारिक निर्णयमा हस्ताक्षर हुन भने बाँकी छ ।"
कांग्रेस छलफलमा,"काठमाडौं (कास) कांग्रेसले उपनिर्वाचनका लागि उम्मेदवार छनोट गर्न छलफल सुरु गरेको छ । सभापति शेरबहादुर देउवाको बूढानीलकण्ठस्थित निवासमा बुधबार बसेको पदाधिकारी बैठकमा प्रतिनिधिसभा र प्रदेशसभाका उम्मेदवारको मापदण्ड तथा आकांक्षीहरूका सबल र कमजोर पक्षका विषयमा छलफल भएको छ । स्थानीय तहका उम्मेदवारको हकमा भने तल्ला निकायले निर्णय गर्ने भएका छन् । मंसिर १४ गते प्रतिनिधिसभा, प्रदेशसभा र स्थानीय तहको उपनिर्वाचन हुँदै छ ।कांग्रेस सहमहामन्त्री प्रकाशशरण महतले उम्मेदवार छनोटको विषयमा छलफल सुरु भए पनि निर्णय भइनसकेको जानकारी दिए । प्रतिनिधिसभाका लागि कास्की क्षेत्र२ बाट १६ जना आकांक्षीको सूची केन्द्रीय कार्यालयमा आइपुगेको छ । सम्बन्धित क्षेत्रीय कार्यसमितिले तीन जनाको नाम सिफारिस गर्नुपर्ने विधानमा उल्लेख भए पनि तल्ला तहबाट आकांक्षी सबैको सूची केन्द्रमा पठाइएको हो । प्रदेशसभा निर्वाचन क्षेत्रको रिक्त तीन स्थानका लागि भक्तपुर, बागलुङ र दाङमा पनि आकांक्षी धेरै छन् । भक्तपुरबाट १०, दाङबाट १३ र बागलुङबाट ४ जनाको सूची केन्द्रमा आइपुगेको छ । उम्मेदवार छनोट गर्ने आधिकारिक निकाय संसदीय समिति गठन नभएकाले कांग्रेसले पदाधिकारी बैठकबाटै टुंगो लगाउने तयारी गरेको हो ।"
नेपालीलाई हटाएर भारतीयलाई रोजगारी,"(काठमाडौं)  श्रम अदालतले रोजगारदातालाई नेपाली श्रमिकको रोजगार कटौती गरेर विदेशी नागरिकलाई रोजगारी दिन पाउने बाटो खुला गरिदिएको छ । न्यायाधीश रामेश्वर रेग्मीको इजलासले हुलास मेटल क्राफ्टविरुद्ध परेको रिट निवेदनमाथि मंगलबार आदेश दिँदै यस्तो व्यवस्था गरेको हो । हुलासबाट कटौतीमा परेका नेपाली कामदारले नेपाली भएकैले आफूलाई नहटाउन माग गर्दै अन्तरकालीन आदेशको माग गरेका थिए । त्यसउपर मंगलबार पक्षविपक्षको बहसपछि रेग्मीले तत्काल अन्तरिम आदेश दिनु नपर्ने फैसला गरेका हुन् । हुलासमा २५ जना भारतीय कामदार राखी आफूलाई नेपाली भएकै कारण हटाइएको उनीहरूले दाबी गरेका थिए । अदालतमा पुनरावेदन दायर गरेको देखिँदा सोही पुनरावेदनबाटै श्रम कटौतीको निर्णय उपर विवेचना भई फैसला हुने भएकाले अन्तरकालीन आदेशको सीमालाई समेत मध्यनजर गरी उल्लिखित मिति २०७६ असोज ९ मा जारी भएको अन्तरकालीन आदेशलाई निरन्तरता दिइरहनुपरेन, आदेशमा भनिएको छ । असोज ९ गते भने अदालतले नेपालीलाई हटाएर विदेशीलाई रोजगारी दिने निर्णयलाई कार्यान्वयन नगर्न अन्तरकालीन आदेश दिएको थियो ।पछिल्लो आदेशबाट भारतीय श्रमिकलाई निर्बाध काम गर्ने बाटो खुला भएको छ । गत साउन २ गते हुलासको सञ्चालक समितिले आर्थिक समस्या उत्पन्न भई प्रतिष्ठानको कुकर विभागमा कार्यरत ११ जना स्थायी कामदार कटौती गर्ने निर्णय गरेको थियो । उत्पादन लागतका कारणले बजारमा उपलब्ध अन्य ब्रान्डको तुलनामा हुलास ब्रान्ड प्रेसर कुकर महँगो पर्न गई हाम्रो बजारमा प्रतिस्पर्धा गर्न नसकी लागत मूल्यभन्दा घटाएर बिक्री गर्नुपरेको छ । साउनदेखि लागू हुने गरी निर्धारण गरिएको पारिश्रमिकसुविधाको परिप्रेक्ष्यमा प्रेसर कुकरको उत्पादन लागत बढ्दै गइरहेको छ । आबद्ध जनशक्तिको दायित्व अनावश्यक बेहोर्नु परिरहेको कारणले कुकर विभाग सञ्चालन गर्दा थप नोक्सानी हुने निश्चित छ, हुलासको सञ्चालक समितिको निर्णयमा भनिएको छ, कुकर विभागलाई निरन्तरता दिँदा मुख्य उत्पादन (स्टेनलेस स्टिलका भाडा वर्तन) को कारोबारमा समेत असर पर्न गइरहेकाले श्रमिक कटौती गर्ने निर्णय गरिएको हो । हुलासले आर्थिक वर्ष ०७४७५ को आर्थिक प्रतिवेदनमा खुद नाफा ७९ लाख ४९ हजार देखिएको भन्दै १ सय १४ जनालाई बोनस वितरण गरेको थियो । श्रम तथा रोजगार कार्यालयलाई भदौ ८ गतेदेखि लागू हुने गरी श्रमिक कटौती गरेको जानकारी गराइएको थियो । नेपाली श्रमिक कटौती गरेपछि हुलासले भदौ ११ गते २५ जना भारतीय श्रमिकलाई नियुक्त गरेको छ । भारतीय दूतावासले ती २५ जना भारतीय नागरिक भएको प्रमाणित गर्दै बीआरटी नम्बर उपलब्ध गराएको छ । श्रम ऐनको दफा १४५ को उपदफा ५ बमोजिम विदेशी नागरिक, खराब अचारणमा तुलनात्मक रूपमा बढी सजाय पाएको श्रमिक, कार्यसम्पादन स्तर कमजोर रहेको, एकै किसिमको काममा कार्यरत श्रमिकमध्ये त्यस्तो काममा सबैभन्दा पछि नियुक्त भएको श्रमिकलाई कटौती गर्न पाइनेछ ।श्रम ऐनको दफा २२ (२) मा रोजगारदाताले आफूलाई चाहिएको दक्ष श्रमिक नेपाली नागरिकबाट प्राप्त गर्न राष्ट्रियस्तरको दैनिक पत्रिकामा विज्ञापन प्रकाशन गर्नुपर्ने भनिएको छ । त्यसरी विज्ञापन प्रकाशन गर्दा पनि नेपाली नागरिकबाट तोकिएबमोजिम दराखास्त नपरे वा नेपाली नागरिक छनोट हुन नसके त्यसको प्रमाणसहित रोजगारदाताले विदेशी श्रमिकलाई काममा लगाउन श्रम इजाजतका लागि विभाग समक्ष निवेदन दिन सक्नेछ ।"
सैन्य भर्ना अनियमिततामा २७ जनामाथि छानबिन,"काठमाडौं (कास) नेपाली सेनाले सैन्य भर्ना छनोट प्रक्रियामा अनियमितता गरेका ४ सैनिक र २३ गैरसैनिकमाथि अनुसन्धान अघि बढाएको छ । किर्ते तथा आर्थिक लेनदेनमा संलग्न भएको आशंकामा उनीहरूलाई सैनिक निगरानीमा राखी अनुसन्धान सुरु गरिएको सैनिक जनसम्पर्क तथा सूचना निर्देशनालयले जनाएको छ ।सैनिक जनसम्पर्क तथा सूचना निर्देशनालयद्वारा बुधबार जारी विज्ञप्तिअनुसार सेनाले ४० भर्ना केन्द्रबाट रिक्त ५ हजार ८ सय दरबन्दीमा सैन्य छनोट प्रक्रिया अघि बढाएको थियो । नेपाली सेनाको भर्ना केन्द्र श्री उत्तरपश्चिम पृतना हेडक्वार्टर, सुर्खेतमा नक्कली परिचयपत्र बनाई किर्ते गरेकामा तीन सैनिक, श्री ५ नं बाहिनी अड्डा भर्ना केन्द्र कैलालीमा आर्थिक लेनदेन गरेको आशंकामा एक सैनिकलाई निगरानीमा राखी अनुसन्धान अघि बढाइएको निर्देशनालयले उल्लेख गरेको छ । सुर्खेत भर्ना केन्द्रमा नक्कली परीक्षार्थीलाई परीक्षा दिन पठाउने ६ उम्मेदवार र ९ नक्कली परीक्षार्थीलाई जिल्ला प्रशासन कार्यालय, सुर्खेतले पक्राउ गरी अनुसन्धान अघि बढाएकोसमेत निर्देशनालयले जनाएको छ ।सैन्य भर्ना केन्द्र श्री २४ नं बाहिनी अड्डा, जुम्ला तथा श्री नं ५ बाहिनी, कैलालीमा परीक्षा दिन आएका ४ नक्कली परीक्षार्थीलाई पक्राउ गरिएको र वास्तविक परीक्षार्थीको खोजी भइरहेको निर्देशनालयले जनाएको छ । निर्देशनालयका अनुसार अरू तीन भर्ना केन्द्रमा आर्थिक लेनदेनमा संलग्न ४ गैरसैनिकलाई नियन्त्रणमा लिइएको छ । प्रधानसेनापति पूर्णचन्द्र थापाले सेनाको नेतृत्व सम्हालेदेखि भर्ना छनोट प्रक्रियालाई स्वच्छ, निष्पक्ष र स्वस्थ प्रतिस्पर्धात्मक बनाई संगठनमा योग्य व्यक्ति प्रवेश गराउन जोड दिँदै आएको निर्देशनालयले जनाएको छ । निर्देशनालयका अनुसार गत वर्षदेखि भर्ना छनोट प्रक्रियालाई प्रभावकारी र व्यवस्थित बनाउन सबै भर्ना केन्द्रमा प्रमाणीकरण कक्ष राखेर बायोमेट्रिक मेसिन प्रयोग गरी उम्मेदवारको प्रमाणीकरण तथा किर्ते नियन्त्रण गर्न थालिएको छ ।"
राजपा उपाध्यक्ष यादव फरार सूचीमा,"राजविराज (कास) राजपाका केन्द्रीय उपाध्य।क्ष रामनारायण यादव प्रहरीको फरार सूचीमा रहेको खुलेको छ । विस्फोटक पदार्थसम्बन्धी मुद्दामा सप्तरी जिल्ला अदालतबाट १ वर्ष ६ महिना कैद सजाय तोकिएका उनी खुलेआम राजनैतिक गतिविधिमा सहभागी हुने गरेका छन् । उनी सप्तरीको छिन्नमस्ता गाउँपालिका सखडाका हुन् । कर्तव्य ज्यान, आगलागी र डाँका मुद्दामा २०६९ मंसिर २६ गते पक्राउ परेका सप्तरीको साबिक रम्पुरा मल्हनिया गाविसका कमलेश यादव भनिने किसन यादवको बयानका आधारमा सप्तरी प्रहरीले रणवीर सिंह भनिने रामनारायणको खोजी थालेको थियो । रामनारायण त्यतिबेला तराईमा भूमिगत सशस्त्र समूह जनतान्त्रिक तराई मुक्ति मोर्चा रणवीर सिंह समूहका केन्द्रीय अध्यक्ष थिए । रणवीर सिंह उनकै भूमिगत संगठनभित्रको नाम थियो । कमलेशले रामनारायण लगायतसँग सुरक्षाकर्मीको गाडीलाई लक्षित गरी हनुमाननगरकुनौली सडक खण्डभन्दा १ किलोमिटरपूर्व पुलनजिक सडकमा बम गाडेको बयान दिएका थिए । त्यसपछि प्रहरीले कमलेशले भनेको ठाउँमा उत्खनन गर्दा बम फेला परेको थियो । कमलेशको बयानपछि जिल्ला प्रहरी कार्यालय सप्तरीले विस्फोटक पदार्थसम्बन्धी मुद्दामा रामनारायणलाई समेत विपक्षी बनाउँदै पक्राउ गर्न मातहतको इलाका प्रहरी कार्यालय सखडालाई २०६९ पुस ३ गते पत्राचार गरेको थियो । तर रामनारायणलाई प्रहरीले पक्राउ गर्न सकेन । लगत्तै जिल्ला अदालत सप्तरीले उनको नाममा म्याद जारी गरेको थियो । तर जारी भएको म्याद २०७० जेठ १ गते तामेली भए पनि रामनारायण अदालतमा उपस्थित नभएको जिल्ला अदालतका स्रेस्तेदार दिलकुमार बर्देवाले बताए । प्रहरीको अनुसन्धानपछि जिल्ला सरकारी वकिल कार्यालयमार्फत रामनारायणमाथि विस्फोटक पदार्थसम्बन्धी ऐन २०१८ को दफा ४(१) बमोजिमको अभियोग लगाउँदै सजायको मागदाबीसहित जिल्ला अदालतमा अभियोगपत्र दायर गरिएको थियो । उक्त मुद्दामा २०७१ वैशाख १७ गते जिल्ला अदालत सप्तरीका तात्कालीन न्यायाधीश बद्रीप्रसाद ओलीको इजलासले रामनारायण र कमलेश दुवैलाई जनही १ वर्ष ६ महिना कैद सजाय सुनाएको थियो ।"
छानबिन समिति गठन,"कारबाही गर्न माग महिलामाथि अमानवीय व्यवहारले एक्स्काभेटर प्रयोग गरेको घटना र सहमतिबिना सडक खनेको विषयमा स्थानीयवासी, राजनीतिक दल, जनप्रतिनिधिलगायत सबैले विरोध गरेका छन् । ज्यानको ख्यालै नगरी एक्स्काभेटर प्रयोग गर्नु गल्ती भएको दशरथ चन्द नगरपालिकाकी उपप्रमुख मीना चन्दले बताइन् । उनले भनिन्, सहनै नसक्ने घटना भयो । उनका अनुसार विवाद आएपछि नगरपालिकाले सडकको काम रोक्न भनेको थियो । जबर्जस्ती सडक खन्नु गल्ती भयो, उनले भनिन् । त्यसैमा महिलामाथि अमानवीय प्रहार भयो ।"
कन्टेन्टमा मिहिनेत गरे फिल्म सफल,"(बागलुङ)  नेपाली फिल्म उद्योगले पाँच दशक उमेर नाघिसक्यो । हलमा गएर फिल्म हेर्ने दर्शक भने दुई प्रतिशतभन्दा बढ्न सकेको छैन । सिर्जनात्मकभन्दा पनि परम्परागत ढर्राका मात्र फिल्म बनिरहेकाले दर्शक बढ्न नसकेको अध्ययनले देखाएपछि यतिबेला कन्टेन्ट परिवर्तनको लहर चलेको छ । यो लहरले नेपाली फिल्म उद्योगमाथि उकासिने अवस्थामा पुगेको वरिष्ठ अभिनेता नीर शाहको दाबी गर्छन् । गुणस्तरीय हल र नेपाली परिवेशको फिल्म बनाउन थालेपछि दर्शकमा चासो बढेको उनको बुझाइ छ । हामीले दर्शकको चाहनालाई नबुझीकन फिल्म बनाएका रहेछौं, दर्जनौं फिल्म अभिनय गरेका र थुप्रै फिल्म निर्देशनसमेत गरेका शाहले भने, अध्ययन र अनुसन्धानसँगै कन्टेन्ट (विषयवस्तु) मा मिहिनेत गर्दा अहिले फिल्म उद्योग सिर्जनात्मक दिशातिर अगाडि बढ्न थालेको देखिन्छ । बुधबार शाह बागलुङस्थित एक फिल्म हलको उद्घाटनमा आइपुगेका थिए । उनले परिश्रम गरेर फिल्म उठाइएको कन्टेन्ट इतिहासमा कहिल्यै नहारेको भन्दै ५ सय करोडको उद्योगलाई राज्यले पनि संरक्षण गर्न सकेमा सयौं रोजगारी र राजस्व संकलन हुने दाबी गरे । शाहका अनुसार अहिले नेपाली फिल्ममा बर्सेनि ५ सय करोड लगानी भइरहेको र एक लाख प्रत्यक्ष रोजगारी सिर्जना भएको बताए । राजेश हमालको फोटोसँग बैतडीकी युवतीले बिहे गर्छिन् तर काठमाडौंकी युवती सलमानखानलाई रुघा लाग्दा रुन्छिन्, शाहले भने, नेपाली फिल्मलाई माया गर्ने गाउँ बस्छन्, फिल्म भने सहरमुखी बन्छन् । उनले नेपाली माटो सुहाउँदो फिल्म बन्न सकेन भने उद्योग धरासायी हुनेसमेत बताए । शाहसँगै आएकी अभिनेत्री गौरी मल्ल र निर्देशक दीपाश्री निरौलाको मत पनि उस्तै थियो । उनीहरूले पनि आकारमा ठूलो लगानीले मात्र नभई अध्ययन, अनुसन्धान र मिहिनेतको खाँचो औंल्याए । आमा फिल्मदेखि अहिलेसम्म नेपालीहरू २ प्रतिशतले मात्र फिल्म हेरेको इतिहास छ, मल्लले भनिन्, अब त्यो रेकर्ड तोडिनुपर्छ । नेपाली ग्रामीण जनजीवन उतार्न नसक्दा फिल्म उद्योग धरासायी भएको समेत उनले बताइन् । मल्लले अभिनय गरेको माइतीघर फिल्म हेर्न गुन्टा बोकेर गाउँदेखि सदरमुकाम आएको इतिहास उनले स्मरण गरिन् । त्यो अवस्था निरन्तर दिनुपर्नेमा फिल्म उद्योग चुकेको उनको टिप्पणी छ । दीपाश्री निरौलाले छक्का पन्जा सहितको टिमले अभिनय, अध्ययन, मिहिनेत र लगानीसमेत बढाएर गरेको कामको राम्रो प्रतिफल पाएको बताइन् । जनताले के चाहेका छन् भन्ने अध्ययन भएन भने हामी ओरालो लाग्छौं, उनले भनिन्, केही समयअघिको फिल्म उद्योग यस्तै भएको हो । काठमाडौंस्थित बिजी मल सञ्चालक वासुदेव गिरीले लगानी गरेर बागलुङमा बीएसआर मुभिज सञ्चालनमा ल्याएका हुन् । प्रविधि र सेवासहित एउटै हलमा दुइवटा पर्दाको व्यवस्थासहित फिल्म हल सञ्चालनमा ल्याएका छन् ।"
चीनमा नेपालकी छोरी हुँ म,"(डिङजे, चीन)  ३५ सय मिटर उचाइको घुम्तीमा बजार । चीनको सिचुवान प्रान्तअन्तर्गतको डिङजे जिल्लामा रहेको खोला किनारको बस्ती । १२ बज्दासम्म पनि सरर सरर हावा चलिरहेको थियो । झुल्किँदै गरेको भए पनि तातिइनसकेको घामले न्यानो दिन थालेको थिएन । नेपाली पोसाक चौबन्धी र फरियामा सजिएका चार नेपाली चेलीले भने चिसोको बेवास्ता गर्दै चिनियाँ दर्शकको मन तानेरै छोडे ।नेपाली कला लिएर नाच्नकै लागि आएका ताप्लेजुङ सदरमुकाम फुङलिङका कोपिला नेपाली, सविना प्याकुरेल, कल्पना लाम्गादे र आसिका ओझाले डाँफे झै नाच्ने हिमालझैं हाँस्ने, नेपालकी छोरी हुँ म बोलको गीतमा छमछमी नाचेर घुम्तीको मञ्च उचाले । शेर्पा समुदायको मात्रै बसोबास रहेको यो क्षेत्रमा यहाँको प्रशासनले केही दिन अघि शेर्पा महोत्सवको आयोजना गरेको थियो । त्यही महोत्सवमा नेपाली संस्कृति देखाउनका लागि नेपाली कलाकारलाई निम्त्याइएको थियो । चीनका शेर्पा समुदायको आठवटा नृत्यपछि मञ्चमा पुगेको नेपाली टोलीलाई अतिथिदेखि दर्शकदीर्घाले ताली बजाएर स्वागत गरे ।गीतको भाका र शब्द नबुझे पनि मञ्चको दायाँ छेउबाट ताली बजाउँदै गरेकी डोङगा भोटेले भनिन्, पहिलो पटक नयाँ अनुहार देख्ता साँच्चै मज्जा आयो । उनले छेउछाउमा भेटिने दोभासेलाई गीतले के भनेको भन्दै सोध्न भ्याएकी पनि थिइन् । नेपाली कलाकारलाई भने राष्ट्रिय झन्डा बोक्न नपाएकोमा पछुतो लाग्यो ।यस्तो भव्य हुन्छ भन्ने थाहा भएको भए, झन्डा बोकेरै आउँथ्यौं, कोपिलाले भनिन्, दर्शक त खुसी बनायौं तर आफूलाइ चाहिँ तयारी पुगेनछ भन्ने लाग्यो । यहाँको संस्कृतिलाई सधैं क्यामेरामा कैद गर्न भ्याउने पामा डोल्करका अनुसार स्थानीय मञ्चमा नेपाली कलाकार देखिएको यो पहिलो पटक हो । त्यसैले त नेपाली कलाकारलाई नाच्नु अघि र पछि फोटो खिचाउन भ्याइनभ्याइ भयो । आयोजकले नेपाली नृत्य मन पराएपछि नगद पुरस्कार पनि प्रदान गरे ।"
डायस्पोरा साहित्यमाथि विमर्श,"काठमाडौं (कास) विश्व नेपाली साहित्य महासंघ विश्व केन्द्रीय समितिले मंगलबार राजधानीमा काव्य विमर्श तथा विशेष कवि गोष्ठी गरेको छ । गोष्ठीमा नेपाल प्रज्ञा प्रतिष्ठानका कुलपति गंगाप्रसाद उप्रेतीले मुलुक बाहिर नेपाली पहिचान प्रवर्द्धनमा प्रवासी स्रष्टाको योगदान रहेको बताए । डायस्पोरा साहित्यका ज्ञाता प्राडा गोविन्दराज भट्टराईले अनुवादमार्फत् नेपाली साहित्य विश्वभर फैलाउनुपर्ने औंल्याए । प्रतिष्ठान काव्य विभाग प्रमुख हेमनाथ पौडेलले पछिल्लो समय नेपालीमा कविता लेख्नेको संख्या वृद्धि भएको दाबी गरे । विश्व नेपाली साहित्य महासंघबाट साहित्यदूत कञ्चनजंगा बाट सम्मानित प्राडा टंकप्रसाद न्यौपानेले मान्छे जहाँ गए पनि भाषा र साहित्य त्यहीँ जान्छ त्यसैले विश्वमा छरिएका स्रष्टाको योगदान रहेको बताए । महासंघको प्रकाशन साहित्य संसार लोकार्पण गरियो । कार्यक्रममा प्राडा टंकप्रसाद न्यौपाने, मनप्रसाद सुब्बा र भीम विरही राईलाई साहित्यदूत सम्मान गरियो । समितिका अध्यक्ष सुरेन्द्र लिम्बू परदेशी, साहित्य सञ्चार संयोजक रमेश कँडेल, अर्थसचिव खगेन्द्र अधिकारी अमृतले महासंघको गतिविधिमाथि प्रकाश पारे भने सीता तुम्खेवा, रमी श्रेष्ठ, समाश्री रावत, प्रगति राई, सीता भट्टराई, उर्मिला पाण्डेय, प्राज्ञसभा सदस्य नन्दु उप्रेती, डम्बर पहाडी, भावना न्यौपानेले कविता सुनाए ।"
जगमोहनको एकल साँझ,"(काठमाडौं)  कला साधनालाई उमेरले छेक्दैन । ८३ वर्षमा आइपुग्दा पनि नेपालभाषा र नेपाली संगीतमा निरन्तर क्रियाशील छन् जगमोहन वामी । घर ललितपुर चापागाउँ । नेवार भाषामा चापागाउँवासीलाई वामी भनिन्छ । यही चिनारी बोकेका उनै जगमोहन एकल सांस्कृतिक साँझमा उत्रिए । गोदावरी साहित्य प्रतिष्ठानले राजधानीमा उनको सम्मान गर्दै एकल साँझ गरेको हो । जमलस्थित राष्ट्रिय नाचघरमा वामीले माइक्रोफोन समातेर गाउँदै गर्दा दर्शकदीर्घाबाट निरन्तर ताली बजिरह्यो । उनलाई अग्रज गायक एवं अभिनेता मदनकृष्ण श्रेष्ठदेखि युवा पुस्ताकी गायिका निशा देसारसम्मले सघाए । गायिका देसारसँग वामी स्वयंले पनि स्टेज सेयर गरे । कार्यक्रममा एउटाबाहेक सबै नेपालभाषाका गीत प्रस्तुत गरिएका थिए । वरिष्ठ संगीत साधक योगेश वैद्य, ज्ञानु राणादेखि जुजुकाजी रञ्जित, संगीता शाक्य, सानुबाबु महर्जन, उत्तम महर्जन, प्रताप दास, डा भाष्कर मेहना कायस्थ, कैलाश मेहेर कायस्थ, चैतन्य मोहन कायस्थले पनि वामीद्वारा संगीतबद्ध गीत गाए । प्रत्यक्ष संगीतमा प्रस्तुत गरिएको एकल साँझको संगीत संयोजन संगीतकार जुगल डंगोलले गरेका थिए । हामी उहाँकै गीत सुन्दै हुर्केका हौं, संगीतकार डंगोलले भने, नेवार समुदायको लोकगीत र संस्कृतिमाथि वामीको योगदान निकै महत्त्वपूर्ण छ । यो उमेरमा पनि उहाँको सक्रियता लोभलाग्दो छ । नयाँ पुस्ताका लागि यो ठूलो प्रेरणा हो । वामीले गाउँदै गर्दा नेवारी समुदायको पुराना गीतसित संस्कृति नजिकसँग जोडिएर आउने बताए । कार्यक्रममा गायक वामीसँगै वाङ्मय शताब्दीपुरुष एवं संस्कृतिविद् सत्यमोहन जोशी र संगीतकार डंगोललाई गोदावरी साहित्य परिषद्ले सम्मानसमेत गरेको थियो । संस्कृतिविद् जोशीले नेपालभाषासँगै नेपाली भाषाको गीत संगीतमा वामीको अतुलनीय योगदान रहेको बताए । ललितपुरका सांसद नवराज सिलवाल र गोदावरी नगरपालिकाका मेयर गजेन्द्र महर्जनले पनि वामीबाट नयाँ पुस्ताले सिक्नुपर्ने बताए । परिषद् अध्यक्ष वरिष्ठकुमार अधिकारी र कार्यक्रम संयोजक हरिराम महर्जनले वामीको योगदानबारे प्रकाश पारे ।"
परियारको लोकगीत,"काठमाडौं (कास) गायक पूर्ण परियारले नयाँ लोकगीत सार्वजनिक गरेका छन् । आफ्नै युट्युब च्यानलमार्फत् उनले पानको पातमा काट भन्छे दारी बोलको गीत म्युजिक भिडियोसहित सार्वजनिक गरेका हुन् । यादव लम्सालको शब्द, अर्जुन पोखरेलको संगीत रहेको गीतमा गायक पूर्णसँगै सुनितामी परियारको स्वर रहेको छ । गीतको भिडियोलाई शिव विकले निर्देशन गरेका छन् । भिडियोमा लम्साल र पुजन घिमिरेको अभिनय छ ।"
आठ स्रष्टाको सहकार्य,"काठमाडौं (कास) खोटाङका आठ युवा गजलकारको संयुक्त गजलसंग्रह सावाको सुसेली सार्वजनिक गरिएको छ । नेपाल प्रज्ञाप्रतिष्ठानका काव्य विभाग प्रमुख प्राज्ञ प्राडा हेमनाथ पौडेल, वरिष्ठ कवि जसराज किराती, प्राज्ञ शशी लुमुम्बू, वरिष्ठ गजलकार ललिजन रावल, वरिष्ठ कवि तथा गीतकार रमेश पौडेल, गैरआवासीय नेपाली संघ जापानकी वरिष्ठ उपाध्यक्ष अनिता गुरुङलगायतले कृति सार्वजनिक गरेका हुन् । जापानमा कार्यरत गजलकार रवीन्द्र दिखुक्पाद्वारा सम्पादित कृतिमा अशोक थुलुङ राई, असीम विश्वकर्मा, अरुण बान्तावा राई, दीप मुस्कान (जेबी राई), धनु विष्ट, रविन दावा राई, रवीन्द्र दिखुक्पा र सुगम साकुराका बीसबीस वटा गजल संग्रृहीत छन् । रावासावा प्राज्ञिक समाज र सावा कला साहित्य मञ्चद्वारा आयोजित कार्यक्रममा प्राज्ञ पौडेलले मुलुकभित्र र प्रवासमा रहेका गजलकारको संयुक्त संग्रहमा विषयगत विविधता पाइने बताए । गजलकार रावलले समीक्षात्मक टिप्पणी गर्दै गजलकारबाट परिष्कारको अपेक्षा गरे ।"
सहरमा पुर्बेली देउसी,"काठमाडौं (कास) तिहारको रमझम देउसीभैलीबिना अधुरो रहन्छ । अचेल देउसीभैलीहरू संस्थागतसमेत हुन थालेका छन् । यमपञ्चक आउन केही दिन बाँकी छँदै बुधबार राजधानीमा भोजपुरे सेवा समाजले देउसी खेल्यो । कमलादीस्थित प्रज्ञा प्रतिष्ठानमा नाङ्लो सजाइएको थियो । वरिपरि सेलरोटी र वरिपरि सयपत्री माला, बीचमा दियो । नजिकै देउसीभैलो समूह गीत भट्याएर नाच्दै थियो । तिहारमा गाइने देउसीभैलोलाई जगेर्ना गर्न समाजले यस्तो गरेको हो । कार्यक्रम भेटिएका प्राज्ञ शशी लुमुम्बूका अनुसार देउसीभैलो गीत अन्यतिरको भन्दा पूर्वको केही पृथक छ । अरुण उपत्यकाको संस्कृति होस् या मारुनी नाच, देउसीभैलीमा प्रभाव देखिन्छ । अरुण उपत्यकाकै सिमल बारुलै देउसीभैलो गीत त्यहाँ मात्र गाउने टिपिकल गीतको रूपमा चिनिन्छ । भोजपुर र संखुवासभा जिल्लाको बीचमा बग्ने अरुण नदीको आसपासका जिल्लामा गाइने उक्त देउसीभैलो गीतले तिहार पर्वसँगै पूर्वको लय र संस्कृतिलाई बोकेको बताउँछन् कवि तथा अरुण उपत्यकाको संस्कृतिमाथि अध्ययन तथा खोज गरेका विप्लव ढकाल । देउसीभैलोमा भट्याएर बीचबीचमा सिमल बारुलै भन्दै गाउने अरुण उपत्यकाको संस्कृति हो, उनले भने, यो पूर्वको देउसीभैलोको छुट्टै मौलिक विशेषता हो । कार्यक्रममा शिवबहादुर देवकोटा, कृष्ण समीर सुवेदी, वर्त गन्धर्व, लीला राई, भीषण मुकारुङ लगायतले पुर्बेली भाका हालेर देउसीभैलो र पुर्बेली स्वादका सांगीतिक प्रस्तुति दिए । सहभागीहरूले देउसीभैलो मात्र खेलेनन्, तिहारमा परम्परागत रूपमा माग्ने कात्तिके ग्रह र दान दक्षिणा को समेत प्रक्रिया प्रस्तुत गरे । पूर्वकै स्रष्टा शिवबहादुरले तिहारै आयो झिली र मिली भन्दै संस्कृति संरक्षणको सन्देश गीतबाट दिए । देउसीभैलो संस्कृतिसमेत नयाँ पुस्ताका लागि जोगाउनुपर्ने उनको धारणा थियो । उनको गीतमा शिखर छहारी युवा सांस्कृतिक समूहले आकर्षक नृत्यसमेत प्रस्तुत गरेका थिए । गायिका वर्त गन्धर्वले सारंगीको धुनमा तिहारसम्बन्धी गीतसँगै भोजपुर डबली बोलको अर्को गीत पनि सुनाइन् । पुर्बेली भाकामै लीला राईले भेटैमा भयो सोल्टिनीज्यू गाएर अधिकांश दर्शकलाई मन्त्रमुग्ध बनाइन् । भीषण मुकारुङको खुर्सानी डल्ले गीत गाउँदा सहभागीले मञ्चमै आएर कम्मर मर्काए ।हास्यव्यंग्य कलाकारद्वय राजा राजेन्द्र पोखरेल र श्रीकृष्ण सिंखडाले राजनीतिक विषयमाथि नै क्यारिकेचर गरी व्यंग्यात्मक झँटारो हाने । राजनीतिक विसंगतिमाथि राजा राजेन्द्रले स्थानीय, प्रदेशदेखि संघीय सरकारसम्मलाई हास्यव्यंग्यको झँटारो हानिरहेका बेला प्रमुख अतिथि बनेका प्रदेश नम्बर १ का मुख्यमन्त्री शेरधन राईकै गम्भीर देखिन्थे । चाडपर्वले समाजमा सद्भाव र एकताको भावना विकास गर्ने भएकाले विविधतामा एक भई त्यस्ता पर्व मनाउनुपर्ने मुख्यमन्त्र राईले सुझाव दिए ।"
सानमिगेलको एक्सप्लोर अभियान सुरु,"पर्यटन प्रवर्द्धनमा सहयोग पुर्याउन देशका विभिन्न गन्तव्यहरूको परिचय दिने उद्देश्यले सानमिगेलको एक्सप्लोरअभियान प्रारम्भ भएको छ । एक्सप्लोर अभियानको सुरुवात सानमिगेल ब्रुअरी, फिलिपिन्सबाट सुरु भएको हो । सोही अभियानलाई पछ्याउादै नेपालमा एक्सप्लोर अभियानले देशभित्रका विभिन्न क्षेत्रमा पुग्ने र त्यहााका गन्तव्यहरूका प्रचार गर्ने उद्देश्य राखेको छ । यस अभियानअन्तर्गत नेपाली जगत्का लोकप्रिय युट्युबभ्लगर्सलाई सहभागी गराई उनीहरूको अनुभवलाई युट्युबमार्फत् प्रचारप्रसार गराइनेछ । ख्यातिप्राप्त युट्युबभ्लगर्स घुमन्ते, चेतनराज कार्की, सिसन बानियाा र नेपाल एट्थ वन्डर पर्यटन प्रचारका लागि कञ्चनजंगा बेसक्याम्प, भोटेकोसी, अन्नपूर्ण बेसक्याम्प र एभरेस्ट बेसक्याम्पको जीवनशैली र अन्य विधाको अध्ययन गरी युट्युबमार्फत् प्रचारप्रसार गर्नेछन् । नेपालका विभिन्न भाग पर्यटकीय दृष्टिकोणले अत्यन्त आकर्षक भएको र तिनीहरूले प्रशस्त पर्यटनको सम्भावना बोकेकाले त्यस्ता ठाउाहरूलाई प्रचार माध्यमले प्रवर्द्धन गर्ने उद्देश्य एक्सप्लोर अभियानले बोकेको छ । यसबाट आन्तरिक एवं बाह्य पर्यटनमा योगदानपुग्ने अपेक्षा गरिएको छ । सन् १९९४ देखि नेपालीमाझ लोकप्रिय सानमिगेलले केवल रमाइलो र साहस मात्र नभई प्रकृति, मित्रता र विश्रामको गहिराइ पत्ता लगाउन उत्प्रेरित गरेको छ भने एक्सप्लोर क्याम्पेनमार्फत् भिजिट नेपाल २०२० को आगमनको साथ दिादै नयाा ठाउा, नयाा खोज अनि भिन्न रोजाइ पस्कनेछ ।"
कन्टेनरभित्र ३९ शव फेला,"लन्डन बेलायतको एसेक्सस्थित वाटरग्लेड औद्योगिक क्षेत्रको पूर्वी सडकमा रहेको एउटा लरी कन्टेनरभित्र बुधबार ३९ वटा शव फेला परेका छन् । शवहरूमध्ये ३८ जना वयस्क र एक जना किशोरको रहेका छन् । यो घटना १९ वर्षपछिको सबैभन्दा ठूलो हो । सन् २००० मा बेल्जियमबाट बेलायत प्रवेश गरेको कन्टेनरमा ५८ जना चिनियाँको मृत्यु भएको थियो । डोभरमा भएको उक्त घटनामा दुई जना भने जीवितै थिए । बुधबार शव भेटिएको लरी चार दिनअघि बुल्गेरियाबाट होलिहेडको वेल्स बन्दरगाह हुँदै बेलायत प्रवेश गरेको थियो । बेलायत प्रवेश गर्ने सबैभन्दा कमजोर नाका का रूपमा चिनिन्छ । लरीका चालक २५ वर्षीयलाई नर्दन आयरल्यान्डबाट प्रहरीले पक्राउ गरेको छ । वेल्स बन्दरगाहमा आयरल्यान्डबाट पानी जहाज आउजाउ गर्छ । लरीमा चिसो कायम राख्ने उपकरण (रेफ्रिजेरेटेड) भएकाले त्यसमा चढेकाहरू कठ्यांग्रिएर मरेको हुन सक्ने बताइएको छ । एक्सेस प्रहरीका अनुसार शवहरूको पहिचान गर्ने प्रयास भइरहेको छ । बेलायती प्रधानमन्त्री बोरिस जोनसनले घटनाबाट आफू स्तब्ध भएको प्रतिक्रिया दिएका छन् । उनले भने, घटनाबारे थप जानकारी दिने प्रयास गरिरहेको छु । प्रहरीले औद्योगिक क्षेत्र बन्द गरेर घेराबन्दी गरेको छ । राष्ट्रिय अपराध अनुसन्धान विभागले घटनाबारे छानबिन गर्नका लागि अनुसन्धान अधिकृतहरू त्यस क्षेत्रमा खटाइएको जनाएको छ । रोड हाउल्याज सोसाइटीका कार्यकारी प्रमुख रिचार्ड बर्नेटले भने, यो दुःखद् घटनाले मानव तस्करहरू लरीहरूलाई कसरी खतरनाक तरिकाले प्रयोग गरिरहेका छन्, त्यसलाई उजागर गरेको छ । सञ्चारमाध्यमहरूका अनुसार घटनाको छानबिन गर्न अहिलेसम्मकै सबैभन्दा ठूलो अनुसन्धान टोली खटाइएको छ ।"
कुर्द फौज सीमाबाट टाढा,"सोकी (रूस) (सिन्ह्वा) रूस र टर्कीले सिरियामा पछिल्ला केही सातायता भएका द्वन्द्वलाई रोक्ने सम्बन्धमा बुधबार सहमति गरेका छन् ।रूसी राष्ट्रपति भ्लादिमिर पुटिनले टर्कीका समकक्षी रेसेप तैयप एर्दोगानसँग सोकीमा भएको छलफलपछि सिरियाली कुर्द फौजलाई टर्कीसँग जोडिएको सिरियाको सीमावर्ती क्षेत्रबाट टाढा राख्ने गरी सहमति भएको हो । सहमतिलाई दुवै मुलुकले ऐतिहासिक भनेका छन् । क्रेमलिनले आफ्नो वेबसाइटमा एक सूचना जारी गर्दै भनेको छ, सहमति बुधबार (अक्टोबर २३) दिउँसो १२ बजेबाटै सहमति कार्यान्वयनमा आउनेछ ।सहमतिअनुसार मस्को र अङ्काराले रूसी तथा सिरियाली सैन्य बललाई टर्कीले कुर्दलाई निशाना बनाई हालै गरिएका आक्रमणस्थल क्षेत्रमा तैनाथ गर्नेछन् भने टर्कीले सिरियाली कुर्द लक्षित कारबाहीलाई रोक्नेछ । यस्तै सिरियाली कुर्दलाई सिरियाटर्कीको सिमाना क्षेत्रबाट ३० किलोमिटर टाढा राखिनेछ । उनीहरूलाई यसका लागि १५० घन्टा समय दिइनेछ, सहमतिमा उल्लेख छ । टर्कीले कुर्द लडाकुलाई भगाउन तथा सीमावर्ती भेगमा एउटा सुरक्षित क्षेत्र बनाउन भन्दै उत्तरी सिरियामा आक्रमण गरेको थियो । रुसले सिरियाका राष्ट्रपति बसर अलअसदलाई सहयोग पुर्याउँदै आएको छ । उसले सिरियामा भएको विदेशी हस्तक्षेपप्रति चासो प्रकट गरेको थियो । झन्डै दुई हप्ताअघि अमेरिकाले आकस्मिक र अनपेक्षित निर्णय गर्दै आफ्नो सेना उत्तरी सिरियाबाट फिर्ता गरेपछि उत्पन्न परिस्थितिमा टर्की र रूसबीच यो सहमति भएको हो । विश्लेषकले यसबाट उक्त क्षेत्रमा टर्की र रूसको प्रभावलाई बलियो बनाउने आँकलन गरेका छन् । उक्त सहमति भएको घोषणा भएको केही समयपछि टर्कीले सिरियामा पुनः कारबाही गर्नु नपर्ने बताएको छ । यसअघि टर्कीले कुर्द फौजलाई बाहिर जान दिन भन्दै केही दिनका लागि युद्धविराम गरेको थियो । टर्कीले सिरियाका दुई सहरबीच १२० किलोमिटर लामो भाग आफ्नो नियन्त्रणमा लिएको छ । त्यसलाई सुरक्षित क्षेत्र बनाएर हाल टर्कीमा रहेका झन्डै २० लाख शरणार्थीलाई बसाउने उसको योजना छ ।यद्यपि नयाँ सहमतिबारे कुर्द पक्षले कुनै प्रतिक्रिया जनाइसकेको छैन तर सिरियाका राष्ट्रपति असदले रूसी राष्ट्रपति पुटिनलाई धन्यवाद दिएको क्रेम्लिनले जनाएको छ । रूसका अनुसार असदले भने रुसले गरेको सहमतिप्रति पूर्णसहयोग गर्ने प्रतिक्रिया दिइसकेका छन् ।"
हङकङमा सुपुर्दगी विधेयक फिर्ता,"हङकङ चीन शासित हङकङ र ताइवानबीच एक जना संदिग्ध हत्या अभियुक्तबारे जारी तनाव बुधबार मत्थर भएको छ । ताइवानमा आफ्नी प्रेमिकाको हत्यापछि हङकङ भागेका युवकको रिहाइपछि तनाव मत्थर भएको हो । ती युवकलाई सुपुर्दगी गर्न हङकङमा नयाँ विधेयक ल्याइएको थियो । उक्त विधेयकको विरोधमा हङकङमा व्यापक प्रदर्शन भएको थियो । प्रदर्शनकारीले विधेयकमा परिवर्तनको माग गरेका थिए । बुधबार संदिग्ध अभियुक्त चान टोङकाई रिहा भएसँगै सुपुर्दगी विधेयक पनि औपचारिक रूपमा हङकङ प्रशासनले फिर्ता लिएको छ । काईले अघिल्लो वर्ष ताइवानमा आफ्नी गर्भवती प्रेमिकाको हत्यापछि हङकङ पुगेको आरोप लागेको थियो । हङकङ र ताइवानबीच सुपुर्दगी सन्धि नभएका कारण उनलाई बुझाइएन । सरकारद्वारा कानुनमा संशोधन प्रस्ताव पेस गर्ने बेला यो विषयलाई समेत आधार बनाइएको थियो । प्रेमिकाको हत्यापछि उनको क्रेडिट कार्डबाट काईले रकम निकालेको आरोपमा जेल चलान गरिएको थियो । १९ महिना जेलमा बसेर उनी बुधबार रिहा भएलगत्तै पीडित परिवाससँग माफी मागेका छन् । उनले भने, म आत्मसमर्पण गर्न तयार छु, मुद्दा झेल्न र सजाय भोग्नका लागि ताइवान जान पनि तयार छु । युवकलाई ताइवान कसरी पठाउने भन्ने विषयमा हङकङ र ताइवानबीच कैयौं पटक तनाव सिर्जना भएको थियो । अझै पनि यो विषयलाई अगाडि कसरी बढाउने भन्ने स्पष्ट हुन सकेको छैन । हङकङ प्रशासनले युवक ताइवान गएर आत्मसमर्पण गर्न सक्ने जनाएको छ । उता ताइवानले सुरक्षासँग सम्बन्धित कारणहरूले आफ्ना अधिकारीहरू पठाएर युवकलाई लैजाने प्रस्ताव गरेको बीबीसीको समाचारमा उल्लेख छ । यो प्रस्तावलाई हङहङले भने ठाडै अस्वीकार गरिदिएको छ । प्रस्तावित सुपुर्दगी विधेयक पास भएको भए हङकङका संदिग्ध अपराधीहरूलाई चीन, ताइवान र मकाउमा जुनसुकै बेला सुपुर्दगी गर्न सकिने थियो । चीन, ताइवान र मकाउको हङकङसँग सुपुर्दगी सन्धि छैन । प्रस्ताविक कानुनका आलोचकहरू भन्छन्, चीनमा सुपुर्दगीपछि कैयौं मानिसलाई हिरासतमा लिन सकिने र अनुचित ढंगबाट मुद्दा चलाउँदै कानुनको गलत प्रयोग हुन सक्थ्यो । यो विवादास्पद विधेयक बुधबार औपचारिक रूपमा फिर्ता लिइएको छ । हङकङमा व्यापक विरोध प्रदर्शनपछि सरकारले गत जुलाईमा विधेयक निलम्बित गर्ने घोषणा गरेको थियो । प्रदर्शनले उग्र रूप लिँदै गएपछि सुपुर्दगी विधेयकसँगै लोकतन्त्रसँग सम्बन्धित विषय र चीनको हस्तक्षेप कम गर्ने सवाल पनि उठेको थियो ।"
तालिवानलाई चीनको निम्तो,"कतार अफगानिस्तानको आन्तरिक विषयबारे हुने भनिएको बेइजिङ सम्मेलनमा सहभागी बन्न चीनले तालिवान प्रतिनिधिलाई आग्रह गरेको छ । चीनले मंगलबार तालिवान नेता मुल्ला बरादार अखुन्दको नेतृत्वमा रहेको इन्टरनेसनल इनर्जी एजेन्सी (आईईए) को प्रतिनिधिमण्डललाई अफगानिस्तानका राजनीतिक तथा आर्थिक विषयमा छलफल गर्न निमन्त्रणा गरेको हो । तालिवान समूहका प्रवक्ता जाविहुल्लाले ट्वीटरमार्फत् लेखेका छन्, अखुन्दको नेतृत्वमा तालिवान आईईएको प्रतिनिधिमण्डलले बेइजिङमा हुने सम्मेलनमा सहभागिता जनाउन चीनले निमन्त्रणा दिएको छ । तालिवानसँगको यो भेट उनीहरूसँग यस पहिले मस्को र कतारमा भएका सम्मेलनको निरन्तरता हो ।उनले बेइजिङमा हुने सम्मेलनमा पुग्ने सबै सहभागी व्यक्तिगत हैसियतमा रहनेसमेत उल्लेख गरेका छन् । उनीहरूले अफगानिस्तानको राजनीतिक समस्याको समाधानका लागि आफ्ना विचारलाई व्यक्तिगत रूपमा प्रस्तुत गर्नेछन्, जाविहुल्लाले ट्वीटरमा लेखेका छन् ।"
दार्जिलिङमा भाजपाको विरोध चर्किंदै,"(सिलिगुडी, भारत)  भारतको दार्जिलिङमा भारतीय जनता पार्टी (भाजपा) विरोध चर्किंदै गएको छ । चिया मजदुरको विषयमा विवादपछि भाजपाको विरोध सुरु भएको हो । यसै विषयलाई लिएर गोर्खा जनमुक्ति मोर्चाको एउटा गुटको नेतृत्व गर्ने विनय तामाङ समूहले केही समययता केन्द्रीय सत्तारूढ भाजनाका सांसद राजु विष्टलाई पहाड उक्न निषेध गरेको छ । असोज १९ मा तामाङले चिया श्रमिकका लागि २० प्रतिशत बोनस माग गर्दै दार्जिलिङको चौरास्तामा अनशन सुरु गरेका थिए । असोज २४ मा भाजपाबाट दार्जिलिङका लोकसभा सांसद राजु विष्टले सञ्चारमाध्यममा चिया श्रमिकको मागलाई आधार बनाई तामाङहरूले पहाडमा राजनीति गरिरहेको प्रतिक्रिया दिए । विष्टको भनाइलगत्तै तामाङ समूहले दार्जिलिङको चोक बजारमा उनको पुत्ला दहन मात्रै गरेन, पहाड उक्लिनै नदिने चेतावनी दिए । विष्ट मंगलबार कालिम्पोङनजिकैको गाउँ सिन्जीको भक्तिमाया प्राथमिक स्कुलको स्वर्णजयन्ती समारोहमा भाग लिन जाँदै थिए । तामाङका कार्यकर्ताले उनलाई सिन्जी पुग्न करिब ३ किलोमिटर बाँकी छँदै बाटैमा रोके । सांसदविरुद्ध चर्का नाराबाजी मात्रै गरेनन्, आक्रमण प्रयास नै गरे । घटनापछि सिलिगुडीमा पत्रकार सम्मेलनमा उनले भने, ममताको योजनामा मेरो हत्या प्रयास भएको छ, यसका विरुद्ध संसद्मा कुरा उठाउँछु । उनले पछिल्लो समय दार्जिलिङमा हिंसा भड्काउन ममताले तामाङ समूहलाई परिचालन गरेको आरोप लगाए । हाल भूमिगत रहेका गोर्खा जनमुक्ति मोर्चाका अध्यक्ष विमल गुरुङले अज्ञातस्थलबाट प्रेस वक्तव्य जारी गर्दै पछिल्लो घटनाको भर्त्सना गरेका छन् । उनले पश्चिम बंगालका मुख्यमन्त्री ममता बेनर्जीको निर्देशनमा सांसदमाथि आक्रमण प्रयत्न भएको आरोप लगाए । बेनर्जी सोमबारदेखि दार्जिलिङ भ्रमणमा छिन् । ममताले चिया श्रमिकको न्यूनतम ज्यालालगायतका एजेन्डालाई आधारमा मानेर भाजपाविरोधी लहर सुरु गरेको देखिन्छ, भाजपाको साझेदार दल गोर्खा राष्ट्रिय मुक्ति मोर्चाका प्रवक्ता तथा राज्य सभाका विधायक निरज जिम्बाले भने, दार्जिलिङमा अशान्ति मच्चाउने अधिकार ममतालाई छैन ।पछिल्लो लोकसभा निर्वाचनमा भाजपाले पश्चिम बंगालमा कुल ४२ मध्ये १८ स्थानमा जितेको थियो । ममताको दलले २२ र कंग्रेस आईले २ सिटमा विजय हात पारेको थियो । दार्जिलिङमा आफ्नो पार्टीको वर्चस्व देखाउन उनले गतिविधि सुरु गरिसकेकी छन्, एक विश्लेषकले भने, दार्जिलिङमा नेपालीभाषीबीच दरार सिर्जना गरी मत बटुल्ने योजनामा गलत क्रियाकलाप भइरहेको जस्तो देखिन्छ । तृणमूल कंग्रेसकी तान्वी दासले टीभी कार्यक्रममा नेपालीभाषी (गोर्खा) विदेशी भएको र उनीहरूलाई लखेट्नुपर्ने आशयको कुरा गरेपछि दार्जिलिङमा उनको विरोध भएको छ ।"
'गोल्डेन अवार्ड पाउने काम गरेका छौं',"काठमाडौं (कास) प्रधानमन्त्री केपी शर्मा ओलीले नयाँ संविधान जारी भएपछि नेपालले अन्तर्राष्ट्रिय जगत्बाट गोल्डेन अवार्ड (स्वर्ण सम्मान) पाउने काम गरेको बताएका छन् । सर्बियाको राजधानी बेलग्रेडमा हालै आयोजित अन्तरव्यवस्थापिका संघ (आईपीयू) को सम्मेलनमा नेपालले पाएको फ्युचर पोलिसी सिल्भर अवार्ड बुधबार राष्ट्रिय सभाका अध्यक्ष गणेश तिमिल्सिनाबाट ग्रहण गर्दै ओलीले भने, समानुपातिक सहभागिता, महिला सशक्तीकरण र सहभागिताको सामाजिकीकरणको क्षेत्रमा सिल्भर मात्र होइन, गोल्डेन अवार्ड पाउने काम गरेका छौं । तर हामीले विश्वको ध्यान खिच्न सकेका छैनौं । आईपीयूको १४१ औं सम्मेलनमा नेपालको संविधानले शान्तिपूर्ण रूपमा द्वन्द्व व्यवस्थापन, युवा सहभागिता र अधिकार तथा विभेद अन्त्य सुनिश्चित लगायतमा हासिल गरेको भन्दै फ्युचर पोलिसी सिल्भर अवार्ड प्रदान गरिएको थियो । प्रधानमन्त्री ओलीले नेपाल सानो देखिए पनि विश्वको ध्यानाकर्षण हुन थालेको बताए । उनले नेपाललाई छिट्टै विश्वको तीव्र आर्थिक वृद्धिदर भएको मुलुक बनाउने दाबी गरे । ओलीले युवा परिषद् गठन, त्यसको कार्ययोजना र कार्यक्रम गरेर सम्मान पाएको उल्लेख गर्दै यसलाई संघर्षको उपलब्धिका रूपमा लिनुपर्ने बताए । यो सम्मान शान्ति, समानता र विकासको पक्षमा भएको संघर्षको यो उपलब्धि हो, ओलीले भने । उनले आईपीयूले सम्मान गरेको नेपालको संविधानलाई कसैले पनि सानो चित्त नगरी कार्यान्वयन गर्नुपर्ने बताए । पाँचदिने आईपीयू सम्मेलनमा नेपालको नेतृत्व गरेका राष्ट्रिय सभा अध्यक्ष तिमिल्सिनाले उक्त फ्युचर पोलिसी सिल्भर अवार्ड असोज २९ गते बेलग्रेडमा बुझेका थिए ।"
गायब 'उपदफा' समावेश गर्न पत्र,"(काठमाडौं)  औद्योगिक व्यवसायसम्बन्धी प्रचलित कानुन संशोधन र एकीकरण गर्न बनेको विधेयकमा छुट्टयाइएको एउटा उपदफा समावेश गर्न कानुन, न्याय तथा संसदीय मामिला मन्त्रालयले संसद् सचिवालयलाई पत्राचार गरेको छ । प्रतिनिधिसभाको एक समिति र दुवै सदनले विधेयक पारित गर्दा विधेयकको परिच्छेद ४ अन्तर्गत दफा २० को उपदफा (२) छुटाएका थिए । मन्त्रालयले संसद् सचिवालयलाई असोज २९ मा पत्र पठाएको हो । उद्योग, वाणिज्य तथा आपूर्तिमन्त्री मातृकाप्रसाद यादवले गत वैशाख १० गते संसद् सचिवालयमा विधेयक दर्ता गरेका थिए । तर सांसदहरूलाई बाँडिएको विधेयकमा उक्त उपदफा नै थिएन । प्रतिनिधिसभा, त्यसअन्तर्गतका उद्योग तथा वाणिज्य र श्रम तथा उपभोक्ता हित समिति र राष्ट्रिय सभाले उक्त दफा छुटाएरै विधेयक पारित गरेका थिए । नियमअनुसार मन्त्रीले हस्ताक्षर गरेर दर्ता गर्ने र सांसदलाई वितरण गर्ने विधेयक एउटै हुनुपर्छ । मन्त्रालयले सचिवालयमा दर्ता गरिएको विधेयकलाई नै आधार बनाएर छुटेको दफा मिलाउन पत्राचार गरेको हो । विधेयकको एक प्रति कानुन मन्त्रालय र दुई प्रति संसद् सचिवालयमा छ । कानुन मन्त्रालयका अधिकारीले मन्त्रीले हस्ताक्षर गरेको विधेयकको मूल प्रतिअनुसार नै उक्त उपदफालाई मिलाउन पत्राचार गरिएको बताए । विधेयक रुजु गर्दा उक्त उपदफा संशोधन भएको पनि पाइएन र त्यसलाई त्यत्तिकै छुटाउन पनि भएन भनेर समावेश गर्न पत्राचार गरेका हौं, उनले भने । संसद् सचिवालयले विधेयक प्रमाणीकरणका लागि राष्ट्रपतिकहाँ पठाउनुअघि रुजु गर्न कानून मन्त्रालयमा पठाउने गर्छ । प्रमाणीकरणअघि रुजु गर्ने कार्यका लागि संसद्द्वारा पारित विधेयक कानुन मन्त्रालयमा पठायौं, संसद् सचिवालयको विधि व्यवस्थापन महाशाखाका प्रमुख मनोजकुमार गिरीले भने, मन्त्रालयले छुटेको उपदफा सामेल गर्ने गरी पत्राचार गर्यो र त्यहीअनुसार मिलाउँदै छौं । पूर्वसभामुख सुवास नेम्वाङले भने छुटेको उपदफा संशोधन नगरी समावेश गर्न नसकिने बताएका छन् । प्रतिनिधिसभा तथा राष्ट्रिय सभा नियमावलीले संसद्द्वारा पारित विधेयकमा सामान्य त्रुटि सुधार गर्ने, क्रमसंख्या मिलाउनेबाहेक दफाउपदफा थप्ने र झिक्ने व्यवस्था गरेको छैन । सचिवालयमा दर्ता गरिएको विधेयकको परिच्छेद४ मा औद्योगिक तथा लगानी प्रवर्द्धन बोर्डसम्बन्धी व्यवस्था छ । त्यही परिच्छेदअन्तर्गत दफा २० को उपदफा (२) लाई संसदीय समिति र दुवै सभाले छुटाएरै पारित गरेका हुन् । छुटेको उपदफा (१) को खण्ड (क) मा जुनसुकै कुरा लेखिएको भए पनि मन्त्रालयमा मन्त्री र राज्यमन्त्री दुवै नियुक्त भएको अवस्थामा राज्यमन्त्री बोर्डको सदस्यका रूपमा रहनेछ भनी उल्लेख छ ।"
'समय अगावै सके मात्रै गौरवका आयोजना',"पोखरा अन्तर्राष्ट्रिय विमानस्थलको भौतिक प्रगति ५० प्रतिशत रहेको छ । आयोजना प्रमुख विनेश मुनकर्मीका अनुसार ह्यांगर, टर्मिनल भवनको स्टिल स्ट्रकचर निर्माण काम भइरहेको छ । डिसेम्बरसम्म टावरको काम सकिनेछ, उनले भने । भेरी बबई डाइभर्सन बहुउद्देश्यीय आयोजना सुर्खेतका आयोजना प्रमुख सञ्जीव बरालका अनुसार भौतिक प्रगति ३९ प्रतिशत छ । टनेलको काम सकिएको छ, उनले भने, पावर हाउस, पेनस्टकको काम भइरहेको छ । सिभिल, हाइड्रो मेकानिकल, इलेक्ट्रो मेकानिकलको काम अघि बढेको उनले बताए । उनका अनुसार बाँकी कामका लागि कन्सल्ट्यान्ट आइसकेका छन् । सिक्टा सिँचाइ आयोजनाको निर्माण करिब ६० प्रतिशत सकिएको छ । अलिकति समस्या भौतिक प्रगतिमा देखिएको छ, आयोजनाका निर्देशक कृष्ण नेपालले भने, केही विवाद अदालतमा विचाराधीन अवस्थामै छ, काम गर्ने वातावरण अपेक्षित रूपमा छैन । उनले बेलाबेला हुने बन्द हडतालले समेत काम प्रभावित बन्ने गरेको बताए । स्रोत साधनको पर्याप्तता नहुँदा लक्ष्य लम्बिने देखिएको छ, उनले भने । रानी जमरा कुलरिया सिँचाइ आयोजना टीकापुरका आयोजना निर्देशक मधुकर रानाका अनुसार अहिलेसम्मको भौतिक प्रगति ४४ दशमलव ५ प्रतिशत छ । अहिलेसम्म निर्माणको काम सन्तोषजनक छ, उनले भने । हुलाकी लोकमार्ग आयोजनाको भौतिक प्रगति ४३ प्रतिशत र माथिल्लो तामाकोसी जलविद्युत् आयोजनाको ९८ प्रतिशत काम सकिसकेको छ ।"
काठमाडौंढाका बस चलाउने सहमति,बंगलादेशसँग निरन्तर घाटाव्यापार तथा निकासी प्रवर्द्धन केन्द्रको तथ्यांकअनुसार बंगलादेशसँगको व्यापार निरन्तर घाटामा छ । केन्द्रका वरिष्ठ अधिकृत कृष्ण बजगाईका अनुसार आर्थिक वर्ष २०७५७६ मा कुल व्यापार ५ अर्ब ५३ करोड रुपैयाँ थियो ।
प्रसारण लाइन बनाउन त्रिपक्षीय समझदारीको तयारी,"काठमाडौं (कास) स्वतन्त्र ऊर्जा उत्पादकहरूको संस्था नेपाल (इपान) को आयोजनामा मंसिर ५ र ६ गते पावर समिट आयोजना हुने भएको छ । उक्त समिटमा भारतसहित बंगलादेश, नर्वे, चीन, जापानजस्ता मुलुकबाट ऊर्जासम्बन्धी सरकारी निकायका प्रतिनिधि, लगानीकर्ताहरू सहभागी हुने इपानले जनाएको छ ।इपान अध्यक्ष शैलोन्द्र गुरागाईंका अनुसार समिटको क्रममा बंगलादेश विद्युत् बिक्रीका लागि नेपाल, भारत र बंगलादेशका निजी क्षेत्रबीच प्रसारण लाइन निर्माण गर्ने समझदारी पत्रमा हस्ताक्षर गर्ने तयारी छ ।नेपाली ऊर्जा उत्पादकहरूको सहभागितामा दर्ता गरिएको नेपाल पावर एक्सचेन्ज लिमिटेड कम्पनीले भारत र बंगलादेशका कम्पनीसँग प्रसारण लाइन निर्माणको लागि समझदारी गर्ने तयारी भएको गुरागाईंले जानकारी दिए । बंगलादेश विद्युत् निर्यातका लागि आआफ्नो देशमा प्रसारण लाइन निर्माण गर्ने गरी समझदारीको तयारी छ, उनले भने, केही कम्पनीसँग छलफल भइरहेको छ । जसले निर्माणको लागि लगानी जुटाउने आधार देखाउँछन्, उसैसँग समझदारी गर्छौ ।समिटमा भारतका ऊर्जा मन्त्रीसहित एक सय बढी र बंगलादेशबाट ऊर्जा राज्य मन्त्रीसहित ५० जनाभन्दा बढी उपस्थित हुने इपानका महासचिव आशिष गर्गले जानकारी दिए । सम्मेलनमा स्वदेशी र विदेशी गरी ७ सय बढीको सहभागिता रहनेछ ।"
प्राधिकरणलाई माथिल्लो अरुणको लाइसेन्स,"कर्मचारी सञ्चय कोष, नागरिक लगानी कोषजस्ता स्वदेशी वित्तीय संस्थाको लगानी पनि रहने मोडलमा यसको वित्तीय व्यवस्थापन हुन्छ, उनले भने, एक वर्षभित्र आयोजनाको निर्माण अघि बढाउने योजना छ ।यो आयोजनामा विश्व बैंकले ४०५० करोड लगानी गर्ने प्रतिबद्धता जनाएको उनले जानकारी दिए । आयोजनाका लागि करिब १ अर्ब २० करोड अमेरिकी डलर लगानी गर्नुपर्ने अनुमान छ । लागतमध्ये ३० प्रतिशत स्वपुँजी र ७० प्रतिशत ऋण लगानी गरिने प्राधिकरणले जनाएको छ । आयोजना हिउँदमा दैनिक ६ घण्टा पूर्ण क्षमतामा चलाउन सकिने अध्ययनले देखाएको छ । आयोजनाले वार्षिक ४ अर्ब ४७ करोड ८० लाख युनिट ऊर्जा उत्पादन गर्ने प्रारम्भिक अध्ययनले देखाएको छ । यसको कुल वार्षिक ऊर्जामध्ये २८ प्रतिशत हिउँदमा उत्पादन हुनेछ ।आयोजनाको बाँधस्थल र विद्युत्गृह संखुवासभाको भोटखोला गाउँपालिकामा बन्नेछ । आयोजनाका लागि २ किलोमिटर सुरुङ बनाउनुपर्ने प्रारम्भिक अध्ययनले देखाएको छ । आयोजनास्थलसम्म पुग्न २२ किलोमिटर सडक बनाउनुपर्ने अध्ययनले देखाएको छ । आयोजनाका लागि ८९ मिटर अग्लो ड्याम बनाउनुपर्ने अध्ययनले देखाएको छ । आयोजनाको हेड ५ सय मिटरभन्दा लामो हुनेछ । प्राधिकरणले फागुनभित्रै विस्तृत परियोजना प्रतिवेदन र टेन्डर डकुमेन्ट तयार भइसक्ने जनाएको छ । आयोजनाको निर्माण २०८३ पुसमा सक्ने लक्ष्य छ । आयोजनास्थलसमा पुग्ने सडक निर्माणका लागि ठेकेदार छनोटको काम भइरहेको आयोजना प्रमुख रामचन्द्र पौडेलले जानकारी दिए ।आयोजनाबाट उत्पादित विद्युत् खाँदबारी नगरपालिकाको शित्तलपाटीमा रहने सबस्टेसनमा जोड्ने योजना छ । यसका लागि ४० किलोमिटर लामो ४ सय केभी डलबर सर्किट प्रसारण लाइन निर्माण गरिने प्राधिकरणले जनाएको छ ।"
हुम्लामा निजीका उडान रोकिएपछि सास्ती,"(हुम्ला)  राष्ट्रिय सडक सञ्जालमा नजोडिएको हुम्लामा निजी एयरलाइन्सले एक सातादेखि उडान रोकेपछि आउजाउमा सास्ती भएको छ । दैनिक उडान भर्दै आएका निजी एयरलाइन्सले उडान रोकेपछि बाहिर जाने र हुम्ला भित्रने यात्रु विमानस्थलमै अलपत्र परेका हुन् । सीता एयरलाइन्सले इन्जिनमा समस्या देखाउँदै एक सातादेखि उडान रोकेको छ भने समिट एयरले चार दिनदेखि हुम्लामा उडान भरेको छैन । यात्रु बिचल्लीमा पर्न थालेपछि नेपाल एयरलाइन्सले केही दिनयता नियमित उडान गरिरहेको छ । स्थानीय भने टिकट नपाएर आजित भएका छन् । नेपाल एयरलाइन्सले स्थानीयका लागि सीमित टिकट वितरण गर्दा यात्रुलाई सास्ती भएको हो । निजी जहाजले उडान नभर्दा खाद्यान्न, दैनिक उपभोग्य सामान र निर्माण सामग्रीको ढुवानीसमेत रोकिएको छ । पर्याप्त उडान नहुँदा दसैं मनाएर बाहिर जाने र तिहार मनाउन हुम्ला आउने यात्रु बढी समस्यामा परेका हुन् । पर्याप्त उडान नहुँदा सिमकोट, नेपालगन्ज र सुर्खेत विमानस्थलमा यात्रु अलपत्र परेका छन् । सिमकोट गाउँपालिका२ का अर्जुन भण्डारीले बिहानैदेखि राति अबेरसम्म टिकटका लागि सयौं यात्रु विमानस्थलमा आउने गरे पनि टिकट नपाउँदा सास्ती भएको बताए । नेपाल एयरलाइन्सका केही टिकटमा कोटा तोकिएको हुन्छ, त्यसैले पहुँच नभएकालाई टिकट पाउनै मुस्किल छ, उनले भने, दैनिक पाँच वटासम्म फ्लाइट गर्ने निजी कम्पनीले विभिन्न बहाना बनाएर उडान रोकेका छन्, जरुरी कामका लागि बाहिर जाने र बिरामीलाई बढी समस्या भएको छ । तारा एयरलाइन्सले फ्लाइट गरे पनि चार्टरका नाममा बढी रकम असुल्ने गरेको स्थानीयको गुनासो छ । खापुनार्थ गाउँपालिकाका४ का टेकबहादुर बुढाले चार दिनदेखि धाउँदासमेत टिकट नपाएको गुनासो गरे । उनका अनुसार उडान रोकिएपछि निजी एयरलाइन्सका कार्यालयसमेत बन्द गरिएका छन् । कहिलेदेखि उडान हुन्छ भन्नेबारे समेत सूचना दिएका छैनन्, नेपाल एयरलाइन्समा टिकट पाउनै मुस्किल छ, उनले भने, टिकटका लागि कति दिन धाउनु ? स्थानीयका अनुसार सबै एयरलाइन्सका उडान नियमित भए पनि यो सिजनमा टिकटको समस्या हुने गरेको छ । निजी एयरलाइन्सका उडान अवरुद्ध भए पनि नेपाल एयरलाइन्सले केही दिनयता नियमित उडान भरिरहेको सिमकोट विमानस्थल प्रमुख गौरीशंकर शाहले बताए ।"
बढ्यो बत्तीको व्यापार,"(काठमाडौं)  सर्वसाधारणले तिहारमा घर, पसल उज्यालो बनाउन माटाका दिया, मैन तथा इलेक्ट्रोनिक्स लाइट किन्न सुरु गरेका छन् । सादा र बुट्टा भरिएका माटाका दिया र झिलिमिली पार्ने इलेक्ट्रोनिक्स लाइट किन्ने ग्राहकका कारण असनका पसलहरूमा भीड हुन थालेको छ । तिहारमा अन्य समयमा भन्दा दिया तथा इलेक्ट्रोनिक्स लाइटको व्यावसायिक कारोबार राम्रो हुने व्यापारीहरूको भनाइ छ । घर झिलिमिली पार्न नयाँ वानेश्वरका वीरेन्द्र श्रेष्ठले असनको गल्लीको एक पसलमा एलईडी कनेक्ट लाइट किनेर फर्किए । एउटाबाट अर्कोमा जोडेर बाल्न सजिलो र मल्टिप्लगको आवश्यकता नभएकाले एलईडी कनेक्ट लाइट किनेको उनले बताए । बाल्नलाई र एकबाट अर्कोमा जोड्न सजिलो छ, उनले भने, घरमा बच्चाहरूलाई रमाइलो लाग्ने र पिलपिल बलिरहन्छ । ७ सय रुपैयाँको एलईडी कनेक्ट लाइट किनेको उनले सुनाए । असन गल्लीमा ४ वर्षदेखि एस गिफ्ट सप चलाउँदै आएका सरोज सापकोटाका अनुसार लेजर, डिस्को, फलिङ, पाइप, रोलिङ र एलईडी लाइट बजारमा उपलब्ध छन् । यीमध्ये एलईडी लाइट बढी रुचाउने उनी बताउँछन् । तिहारमा ग्राहकले झिलिमिली बल्ने लाइट बढी खोज्छन्, त्यसमा पनि एलईडी लाइट राम्रो छ, उनले भने, यसले कम भोल्ट पनि लिने भएकाले मानिसको रोजाइमा परेको हो । यी लाइटहरू कम्तीमा पनि ३ वर्षसम्म टिक्ने उनी सुनाउँछन् । उनको पसलमा ५० रुपैयाँदेखि १३ सय रुपैयाँसम्मका लाइटहरू राखिएका छन् । चिनियाँ र भारतीय लाइट बजारमा पाइने उनले बताए । तिहारका लागि २ लाख रुपैयाँका लाइट पसलमा ल्याएको उनले सुनाए । दिनमा २५ हजार रुपैयाँको कारोबार गरिरहेका छन् । तिहारको समयमा घरलाई झिलिमिलीलाई पार्न बजारमा आएको नयाँ इलेक्ट्रोनिक्स लाइट प्रयोग गरिए पनि माटाका दिया पनि बालिन्छ । माटे दियो किन्नेको भीड पनि उस्तै छ । सादा र बुट्टासहितका माटे दिया बेच्न राखिएको छ । भोटाहिटीकी रीता श्रेष्ठले मखनबाट लक्ष्मी पूजाका लागि दुई दर्जन माटे दिया किनिन् । घरमा बत्ती भए पनि दियो बाल्दा भगवान् खुसी हुने विश्वासमा दियो किनेको उनी सुनाउँछिन् । अरू बालिने बत्तीको भन्दा दियोको उज्यालो नै बेग्लै हुन्छ, उनले भनिन्, अरू समयमा बालिँदैन, तिहारको समयमा उज्यालो घर देख्न नै रमाइलो लाग्छ । रौतहटका मोहम्मद हुसैनले मखनमा तिहारको समयमा १५ वर्षदेखि माटे दियो बेच्दै आएका छन् । भारतको कोलकाता र आफ्नै गाउँ रौतहटबाट आउने माटे दियो बेच्ने गरेको उनले बताए । भारतबाट आयातित यस्ता दियामा बुट्टा हुन्छ, ५० कार्टुन दियो ल्याएको छु, उनले भने, एक कार्टुनमा ४ सय पिस हुन्छ । रौतहटबाट एक ट्रक माटे दियो ल्याएको उनले बताए । एक ट्रकमा एक लाख दिया रहेको उनी सुनाउँछन् । अरू समयको भन्दा तिहारको समयमा माटाका दिया बढी बिक्री हुने उनको अनुभव छ । दिनमा १० हजार बराबरका दियाको व्यापार गरिरहेका उनले छठसम्ममा सबै बिक्ने बताए । बुट्टा भरिएका दियाको प्रतिदर्जन ४० रुपैयाँ र साधारण दियाको प्रतिदर्जन ३५ रुपैयाँका दरले बिक्री गरिहेका उनको भनाइ छ । तिहारमा घर, पसल झिलिमिली बनाउन दियो तथा इलेक्ट्रोनिक्स लाइट मात्र नभई मैन पनि बाल्ने गरिन्छ । सोह्रखुट्टेकी रिना श्रेष्ठले तिहारकै लागि मैन बत्ती किनिन् । तिहारकै लागि नभए पनि अरू बेला पनि मैन बाल्न सकिने उनले बताइन् । बारा, कलैयाका अम्जद खान पैठानले असनमा १९ वर्षदेखि मैन बत्ती बेच्दै आएका छन् । इलेक्ट्रोनिक्स लाइट र दियो मात्र नभई मानिसहरूलाई मैन बत्ती पनि चाहिने भएकाले मैनको बत्ती बेच्दै आएको उनले बताए ।"
ग्लोबलअलबिलाद रेमिट्यान्स सेवा,"काठमाडौं (कास) ग्लोबल आइएमई बैंक र साउदी अरबको बैंक अलबिलादबीच रेमिट्यान्स सेवा सुरु भएको छ । साउदी अरबको बैंक अलबिलादको मुख्य कार्यालयमा आयोजित एक कार्यक्रममा दुई बैंकबीच सहकार्यको बुधबारदेखि औपचारिक सुरुवात भएको हो । सेवाग्राहीले साउदी अरबको बैंक अलबिलादको १ सय ८० भन्दा बढी शाखा तथा काउन्टरमार्फत नेपालमा सहज रूपमा रकम पठाउन तथा ग्लोबल आईएमई बैंक, आईएमई तथा जीएमईका नेपालभर रहेका एजेन्टमार्फत रकम प्राप्त गर्न सक्नेछन् । दुई बैंकबीच गत जेठमा यससम्बन्धी सम्झौता भएको थियो ।"
सनफ्लोमा हीराको हार उपहार,"काठमाडौं (कास) केएल दुगड ग्रुपअन्तर्गतको स्वस्तिक आयल इन्डस्ट्रिज प्रालिले उत्पादन सनफ्लो सनफ्लावर तेलमा हीराको हार र हीराको सेट जित्ने अफर ल्याएको छ । यो योजना कात्तिक ६ गतेदेखि लागू हुनेछ । योजनामा सहभागी हुन उपभोक्ताले आधा लिटर वा १ लिटरको तेलको प्याकेट खरिद गर्दा प्याकेटमा भएको १० अंकको नम्बर टाइप गरेर एसएमएस गर्नुपर्नेछ । हरेक १५ दिनमा लक्की ड्रअन्तर्गत एक जना विजेताले हीराको हार, २ जना विजेताले हीराको टप र २ जना विजेताले हीराको लकेट जित्न सक्नेछन् । एक जना भाग्यशाली विजेताले बम्पर लक्की ड्र अन्तरगत ३ महिना पश्चात अर्थात योजनाको अन्त्यमा हिराको नेकलेस सेट जित्न सक्नेछन् । यो योजना सुरु भएको ३ महिनासम्म मात्र लागू हुने प्रेस विज्ञप्तिमा उल्लेख छ ।"
महिन्द्राको स्पेयर पार्टस बिक्री कक्ष,काठमाडौं (कास) अग्नि ग्रुपअर्न्तगतको बालाजु अटो वर्क्सका आधिकारिक विक्रेता गनापुर अटो वर्क्स सर्भिस सेन्टरले महिन्द्रा गाडीहरूका लागि स्पेयर पार्टस तथा लुब्रिकेन्ट बिक्री गर्ने उद्देश्यका साथ नेपालगन्जको गनापुरमा बुधबारदेखि आधिकारिक बिक्री कक्षको विस्तार गरेको छ ।
सामसङको 'ए ३० एस',"काठमाडौं (कास) सामसङले हालै नयाँ डिजाइनका साथ ग्यालेक्सी ए ३० एस प्रस्तुत गरेको छ । ग्यालेक्सी एस ३० मा ट्रिपल रियर क्यामेरा, २५ मेगापिक्सेलको मुख्य क्यामेरा, ८ मेगा पिक्सलको अल्ट्रावाइड क्यामेरा तथा ५ मेगापिक्सलको नयाँ डेप्थ क्यामेरा रहेका छन् । यसमा ४००० एमएएचको शक्तिशाली ब्याट्री तथा १५ वाटको फास्ट चार्जिङ प्रविधि रहेको छ । यसमा ६४ इन्चको एचडी प्लस सुपर एमोलेड इन्फिनिटी भी डिस्प्ले रहेको छ, जसले गेमिङ, भिडियो हेर्न, मल्टीटास्किङ एवं ब्राउजिङको लागि सर्वोत्तम एवं रोचक अनुभव प्रदान गर्ने कम्पनीले जनाएको छ ।"
कीर्तिपुरमा प्राइमको शाखा,काठमाडौं (कास) प्राइम कमर्सियल बैंक लिमिटेडले कीर्तिपुर नगरपालिकामा नयाँ शाखा सुरु गरेको छ । बुधबार सम्पन्न एक समारोहबीच बैंकका अध्यक्ष राजेन्द्रदास श्रेष्ठले शाखाको उद्घाटन गरेका थिए । साथै बैंकले निक्षेपकर्ता तथा ग्राहकलाई प्रदान गरिने सेवालाई थप गुणस्तरीय बनाउने प्रेस विज्ञप्तिमा उल्लेख छ ।
कुमारीएनबीआई सहकार्य,काठमाडौं (कास) कुमारी बैंक लिमिटेडले नेपाल बैंकिङ इन्स्टिच्युट (एनबीआई) सँग वित्तीय साक्षरता कार्यक्रमसम्बन्धी सहकार्य गर्ने भएको छ । वित्तीय जागरुकता अत्यावश्यक रहेको कुरालाई मध्यनजर गर्दै उक्त सहकार्यात्मक सम्झौता गरिएको प्रेस विज्ञप्तिमा जनाइएको छ ।
एसएएडीसीको सम्मेलन हुने,काठमाडौं (कास) नेपाल भेटेरिनरी एसोसिएनको आयोजनामा कात्तिक २२ गतेदेखि २५ गतेसम्म पोखरामा सस्टनेबल एनिमल एग्रिकल्चर फर डेभलपिङ कन्ट्रिज (एसएए डीसी) को सम्मलेनमा हुने भएको छ । सम्मलेनमा साना र मध्यम स्तरका कृषकहरूलाई लक्षित गरी पर्यावरणमैत्री दिगो पशुपालनका लागि पशु चिकित्सा लगायतका विषयमा छलफल हुने विज्ञप्तिमा जनाइएको छ ।
अर्थतन्त्र बचतमा,"बजार भाउ ६१६ प्रतिशत गत भदौमा उपभोग्य वस्तुको मूल्य वृद्धिदर ६१६ प्रतिशत छ । यो राष्ट्र बैंकले चालु आर्थिक वर्षका लागि लक्षित गरेको ६ प्रतिशतको सीमाभन्दा माथि हो । तर, असारको मूल्य वृद्धिभन्दा भने कम हो । गत असारमा यस्तो मूल्य वृद्धिदर ६९५ प्रतिशत थियो । सो अवधिमा तरकारी, फलफूल, मासु तथा माछा, मसला, लुगा तथा जुत्ता, घरायसी उपयोगिताका वस्तु तथा सेवाको मूल्य उच्च भएको छ । भदौमा खाद्य तथा पेय पदार्थ समूहको मूल्य वृद्धिदर ६५१ प्रतिशत र गैरखाद्य तथा सेवा समूहको ५८९ प्रतिशत छ । खाद्य तथा पेय पदार्थ समूहअन्तर्गत मुख्यतः तरकारी, फलफूल, मासु तथा माछा र मसला उपसमूहको मूल्य वृद्धि उच्च छ, प्रतिवेदनमा भनिएको छ, प्रतिवेदनमा भनिएको छ, गैरखाद्य तथा सेवा समूहअन्तर्गत मुख्यतः लुगा तथा जुत्ता, घरायसी उपयोगिताका वस्तु तथा सेवा र शिक्षा उपसमूहको मूल्य वृद्धि उच्च छ ।क्षेत्रगत रूपमा काठमाडौं उपत्यकामा मूल्य वृद्धिदर सबैभन्दा धेरै छ । राष्ट्र बैंकका अनुसार गत भदौमा काठमाडौं उपत्यकामा मूल्यवृद्धि ७९० प्रतिशत, तराईमा ५६९ प्रतिशत, पहाडमा ५०९ प्रतिशत र हिमालमा ५०२ प्रतिशत छ । ०७५ भदौमा काठमाडौं उपत्यकामा २९८ प्रतिशत, तराईमा ३६८ प्रतिशत, पहाडमा ५० प्रतिशत र हिमालमा ३३५ प्रतिशत मूल्य वृद्धिदर रहेको थियो ।"
व्यापार लगानी अनिश्चिततामा चासो,"(काठमाडौं)  विश्व व्यापार तथा लगानीमा देखिएको घट्दो क्रम, भूराजनीतिक तनावहरू, कमजोर बजार संवेदनशीलता तथा जलवायु परिवर्तन जस्ता कारणबाट विश्व व्यापारमा देखिएको चिन्ता एवं अनिश्चितता सम्बन्धमा अन्तर्राष्ट्रिय मुद्रा कोष तथा विश्व बैंक समूहको वार्षिक बैठकमा छलफल भएको छ । अमेरिकाको वासिङटन डीसीमा भएको उक्त बैठकमा अर्थमन्त्री युवराज खतिवडा सहभागी भई बुधबार स्वदेश फर्केका छन् । बैठकको अवसरमा आयोजित दक्षिण एसियाली क्षेत्रीय सहयोग संगठन (सार्क) का अर्थमन्त्रीहरूको १४ औं अनौपचारिक बैठकको अध्यक्षता गरेका खतिवडाले सार्कको भावी आर्थिक एकीकरणको कार्यदिशा व्यापार सहजीकरण नै भएको स्पष्ट पारेका थिए । यस क्षेत्रको निरन्तर आर्थिक वृद्धिका लागि व्यापार सहजीकरण जरुरी रहेको र अन्तरदेशीय सडक, रेललगायत हवाई सञ्जालको पर्याप्त विकास हुनुपर्नेमा उनले जोड दिएका थिए । नेपालको वर्तमान विकासका चुनौती तथा अवसरको विषयमा चर्चा गर्दै अर्थमन्त्री खतिवडाले भने, ऋण उपयोगको गुणस्तर बढाउन आयोजना कार्यान्वयनमा थप जोड दिनुपर्ने, ऊर्जा, यातायात, रोजगारी, कृषि उद्यम, पर्यटन, सहरी पूर्वाधार विकास र संघीयता कार्यान्वयनका क्षेत्रमा थप सहायता परिचालन गर्न बैंक सकारात्मक भएको छ । बैठकका क्रममा अर्थमन्त्रीसँग बेलायती सहयोग संस्थाका स्थायी सचिवले भेट गरी द्विपक्षीय सहयोगबारे समीक्षा गरेका थिए । भेटमा बेलायत सरकारको सहयोगमा सञ्चालित आयोजनाहरूको समीक्षा गर्दै, प्रत्यक्ष विदेशी लगानीको सीमा, स्थानीय तहमा पूर्वाधार विकास तथा दोहोरो कर मुक्ति सम्झौताको प्रगतिको विषयका अतिरिक्त आगामी दिनमा परिचालन हुने थप सहयोगका क्षेत्रहरूमा चर्चा भएको थियो ।"
मूल्य निर्धारण नहुँदा सस्तोमा धान बेच्दै किसान,"(धनगढीकञ्चनपुर)  किसानले धान भित्र्याउन पाएका छैनन् । खाद्यान्न व्यापारी भने पैसाको मुठो बोकेर खेतमै पुग्न थालेका छन् । व्यापारीहरू अग्रिम मोल तय गरेर किसानलाई बैना रकमसमेत दिन थालेका छन् । समयमै मूल्य निर्धारण नहुँदा कञ्चनपुरका किसानहरू गत वर्षभन्दा पनि सस्तोमा धान बेच्न बाध्य छन् । घरायसी खर्चको आवश्यकताले मूल्य निर्धारण हुनुभन्दा पहिल्यै बैना रकम लिने गरेको कैलालीको भजनीका गंगा चौधरीले बताए । धान काटिसकेकाहरूले आँगनबाटै व्यापारीलाई सस्तोमा धान बेच्नुपर्ने अवस्था छ, उनले भने, सरकारले ढिलो गरी मूल्य निर्धारण गर्छ, त्यस बेलासम्म किसानले धान बिक्री गरिसकेका हुन्छन् । यस वर्ष पनि धानको मूल्य निर्धारण गर्ने बेलासम्म धान रहँदैन होला । ठूला किसानसंँग पनि कमै मात्रामा धान रहने गरेको उनले बताए । उनका अनुसार धानखेतको चिस्यानमै तोरी लगाउन मलखाद किन्न, मुखैमा आएको तिहारको खर्च र दसैं मनाउन लिएको ऋण तिर्न पैसाको आवश्यकता परेको हुन्छ । त्यस्तै भजनी नवलपुरका १२ बिघाका जमिनदार नाथुराम चौधरीेले सरकारले हरेक वर्ष समयमा मूल्य निर्धारण नगर्दा किसानले धानको उचित मूल्य नपाउने गरेको बताए । व्यापारीले धान खरिद गरि सकेका हुन्छन्, नाथुरामले भने, त्यसपछि सरकार (नेपाल खाद्य संस्थान) गाउँमा धान खरिद केन्द्र खोल्न सुरु गर्छ । सरकारी निकायको व्यापारीसंँग हुने मिलेमतोको कारण किसानले मूल्य पाउन नसकेको उनी बताउँछन् । नेपाल खाद्य संस्थानले अन्तिम समयमा खरिद गर्ने भएकाले धान पनि लक्ष्यअनुसार खरिद हुन सक्दैन । पछि व्यापारीहरूबाट संस्थानले धान खरिद गर्ने गरेको छ । संस्थानले गत वर्ष ५० हजार क्विन्टल धान खरिद गर्ने लक्ष्य राखेको थियो । ढिलो गरी खरिद सुरु गर्दा २३ हजार क्विन्टल मात्र खरिद भएको थियो । पन्तले यस वर्ष पनि चाँडै खरिद गर्न केन्द्रमा पहल भइरहेको बताए । केन्द्रको बोर्डले धानको मूल्य निर्धारण गरी खरिद गर्न लक्ष्यसहित निर्देशन दिनुपर्छ, उनले भने, त्यसपछि मात्रै संस्थानले गाउँघरमा खरिद केन्द्र खोलेर धान खरिद गर्न सुरु गर्छ । संस्थानले धानको मूल्य निर्धारण गर्ने बेलामा व्यापारीले सयपचास रुपैयाँ बढाउने भएकाले किसानसँग रहलपहल धानसमेत पाउन मुस्किल हुने कर्मचारीहरू बताउँछन् । कैलालीमा गत वर्ष व्यापारीले प्रतिक्विन्टल २ हजारमा धान खरिद गरिरहेको बेला २ हजार ३ सय १७ रुपैयाँ प्रतिक्विन्टल मोटो धानको मूल्य निर्धारण भयो, पन्तले भने, व्यापारीले २४ सय पुर्याए । संस्थानले अन्तिम समयसम्म धान पाउन सकेन । कञ्चनपुरमा गत वर्ष धानको मूल्य प्रतिक्विन्टल २ हजार ३ सय ३१ निर्धारण गरिएको थियो । ढिलागरी मूल्य निर्धारण भए पनि कृषकहरूले २ हजार बढीमा बिक्री गरेका थिए । यस वर्ष हालसम्म पनि मूल्य निर्धारण नहुँदा कृषकहरू त्यसभन्दा सस्तोमा धान बिक्री गरिरहेका हुन् । अहिले प्रतिक्विन्टल १ हजार ९ सयमा बिक्री भइरहेको कृषकहरू बताउँछन् । खाद्य व्यापारी हरिशंकर ठाकुरले किसानबाट यतिबेला मोटो धान प्रति क्विन्टल २ हजारमा खरिद गर्न सुरु भएको बताए । गएको वर्ष पनि सुरुमा १९ सय ५० देखि धान खरिद सुरु भएको हो, उनले भने, अन्तिम सयमसम्म किसानले २ हाजर ४ सय ५० सम्म मूल्य पाएका थिए । यसपालि धानको उत्पादन कम भएकाले धानको खरिद मूल्य २६२७ सयसम्म प्रतिक्विन्टल पुग्ने अनुमान उनले गरेका छन् । उनका अनुसार धान उत्पादनमा भएको कमीले यस वर्ष खरिद कम हुने अनुमान गरिएको छ । गएको वर्ष कैलालीमा १० लाख क्विन्टल धान खरिद भएको थियो । यस वर्ष बढीमा ७ लाख जति मात्रै खरिद हुने अनुमान गरिएको छ । पानी नपरेका कारण यस वर्ष धानको गुणस्तर पनि कम भएकाले प्रतिक्विन्टल धानमा २ प्रतिशतभन्दा बढी भुसा निस्कन सक्ने ठाकुर बताउँछन् । कञ्चनपुरमा गत वर्ष १० हजार क्विन्टल धान खरिद गर्ने लक्ष्य भए पनि ५ सय ९ क्विन्टल मात्रै खरिद भएको थियो । यसपालि पनि १० हजार क्विन्टल खरिद गर्ने अख्तियारी आउन सक्छ, शाखा प्रमुख जोशीले भने, ढिलो गरी आएमा पोहोर सालकै जस्तो हुनेछ । संस्थाले कञ्चनपुरमा गहुँ खरिद गर्न तीन वर्षदेखि नै बन्द गरिसकेको छ । कैलालीमा यस वर्ष ७१ हजार हेक्टर जमिनमा धान खेती लगाइएको छ । समयमा पानी नपरेकोले उत्पादकत्व १५ देखि २० प्रतिशत कम भएको कृषि ज्ञान केन्द्रका प्राविधिकहरूले बताएका छन् । किसान गंगारामले पनि प्रतिकट्ठा २ क्विन्टल फल्ने धान यसपालि १ क्विन्टल जति मात्रै उत्पादन भएको बताए । कञ्चनपुरमा करिब ५० हजार हेक्टरमा धान खेती गरिन्छ । यहाँ धानको उत्पादकत्व ३ टन प्रतिहेक्टर रहेको छ । साना किसानहरू जोताइ र मलखादका लागि चाँडै धान बिक्री गर्दछन् । धान पनि कम फल्यो, उचित मूल्य पनि पाइँदैन, गंगाराम चौधरीले भने, घरमा अन्य खर्च बढेको छ । किन्नुपर्ने वस्तु महँगिएको छ । कृषि पेसाबाट जीवन धान्न मुस्किल भइसक्यो । कृषि जमिन बाँझो हुनुको कारण पनि यही भएको हो । सरकारले किसानलाई चाहिने बेलामा मलखाद, बीउबिजन, डिजेल तथा प्राविधिक सहयोग र उत्पादन भएको कृषि उपजको लागतअनुसारको उचित मूल्य समयमा निर्धारण गरी बजार दिन सके मात्रै कृषि पेसामा आश गर्न सकिने उनी बताउँछन् । कञ्चनपुरस्थित खाद्य व्यवस्था तथा व्यापार कम्पनी लिमिटेड (साविकको खाद्य संस्थान) ले धान खरिद गर्ने वा नगर्ने भन्ने विषयमा कुनै निर्णय नआएको जनाएको छ । केन्द्रबाट धान खरिद गर्ने अख्तियारी नआउँदा मूल्य निर्धारण पनि हुन नसकेको शाखा प्रमुख जयराज जोशीले बताए ।"
बाला बटुल्दै किसान,"(बाँके)  भुइँमा खसेको धानको बाला टिपेर बोरामा राख्छन् । धान काट्ने बेला उनी बाला बटुल्न बाध्य छन् । नेपालगन्ज उपमहानगरपालिका २० का रमेश नाउलाई धानको मूल्य सुनझैं परेको छ । फौजी किराले पाकेको धानका बाला काटेर भुइँभरि बनाएको देखेर उनी खिन्न छन् । किसानको किस्मत प्रकृतिमै अडेको छ, उनले भने, एक हप्तामा पूरै खेत सखाप पारिदियो । यसपालि फौजी किराको आक्रमणमा परेका किसान उनी मात्रै होइनन् । सबै छिमेकीको अवस्था देखेर उनी अझै दुःखी छन् । गाउँ भोकमरीमा पर्ने चिन्ता छाएको छ । कसैको खेत बाँकी छैन, उनले भने, किराले सखाप बनायो । नाउले आठ वर्षदेखि खेती गरेरै १० जनाको परिवार पाल्दै आएका छन् । १५ कट्ठा साहुको जमिन बटैयामा खेती गरेका छन् । उनले पाउने भनेको उत्पादनको आधा हिस्सा मात्रै हो । विगतका वर्ष धान बेचेरसमेत घर खर्च चलाउन पुग्ने थियो । अहिले त्यो रहेन । फौजी किराले एक सातामा रातभरि सखाप पारेको धान देखेर परिवार चिन्तित छ । खेतमा कुचोले बढार्दै धानका बाला थुपार्दै छन् । रमेशकी पत्नी सवारालाई यस वर्ष छोराछोरीले भात खान नपाउने चिन्ताले सताएको छ । साथै साहुले अन्न खराब भएको विश्वास मानेनन् भने के बुझाउने भन्ने चिन्ताले उत्तिकै पिरोलेको छ । त्यसैले खेतमा माटैसित उठाएको धानका थुप्रा उनले सुरक्षित राखेकी छन् । साहूलाई यही थुप्रो देखाउने हो, उनले भनिन्, न खान मिल्छ, न फाल्न । समयमै पानी परेको र मलजल पाएको हुँदा यसपालि धान राम्रै फलेको थियो । बीउ, मल, खेताला गरी २२ हजार रुपैयाँभन्दा बढी लगानी गरेका थिए । गत वर्षसम्म नाउको परिवारले वार्षिक २० क्विन्टलसम्म धान भित्र्याउने गरेको थियो । १० जनाको परिवारलाई उनले वर्षभरि यही धानको भरमा पाल्ने गर्थे । नेपालगन्ज२० कै सन्तोष यादवले एक बिघा खेतमा धान लगाएका थिए । धान काट्न उनले २० जनाभन्दा बढी खेताला लगाएका छन् । किराले सखाप पारेको धानको रित्तो बोट काट्नलाई खेताला लगाएका हुन् । वार्षिक २५ देखि ३० क्विन्टल धान उत्पादन हुने उनको खेतमा यस वर्ष एक क्विन्टल पुर्याउनसमेत मुस्किल परेको छ । झन्डै ३० हजार रुपैयाँ बराबर लगानी गरेर खेती गरे पनि त्यसको प्रतिफल शून्य पाउँदा उनी दुःखी छन् । यति मात्रै होइन, २५ जनाको संयुक्त परिवारको पेट पाल्ने आधार यही धान थियो । गत वर्ष बेचेरसमेत खान पुगेको थियो । यसपालि बजारबाटै किनेर खानुपर्ने स्थिति आएको उनले बताए । अहिलेसम्म बजारको चामल खानुपरेको थिएन, उनले भने, यस वर्ष भकारी रित्तै छ । बेसाउनुबाहेक उपाय छैन ।खजुरा गाउँपालिका४ की भवानी बर्माले धान व्यापार गरेर आयस्रोत जुटाउने गर्छिन् । तीन दाजुभाइको २० बिघा जमिनमा खेती गर्दै आएका उनीहरूले मिलेर धान बाँड्ने गर्छन् । परिवार कृषिमै आधारित छ । वर्षभरि खेती गरेर आय आर्जन जुटाउने परिवारलाई यसपालि हातमुख जोड्न मुस्किल परेको छ । अन्नको एउटा गेडो छैन, उनले भनिन्, अब मजदुरी नगरी भएन । उनका पति जयश्री बर्माका अनुसार धान घरमा नहुँदा बाहिर रोजगार खोज्ने सोच बनाएको बताए । अटोरिक्सा मर्मत गर्ने सीप सिके पनि छोडेर खेती किसानीमै लागेका थिए । बाउबाजेको पालादेखि नै धानको अभाव भएको अनुभव उनले कहिल्यै गरेका थिएनन् । बेच्न त परै जाओस्, घरमा चामल देख्न नपाइने भइयो, उनले भने । जानकी गाउँपालिका६ का अजित हरिजनले धान बेचेर वार्षिक १५ लाख रुपैयाँ कमाउँछन् । घरमा खान पुग्ने भएकाले विदेश जान छाडेर उनी किसानी पेसामा सक्रिय थिए । २५ कट्ठा खेतमा धान लगाउँदा उनले लिएको एक लाख रुपैयाँ ऋण तिर्न बाँकी छ । त्यही धान बेचेर ब्याजसहितको केही सावा चुक्ता गर्नुपर्ने थियो । ३५ क्विन्टलसम्म धान उत्पादन हुने खेतमा किराले खाएपछि त्यसको पाँच प्रतिशत पनि उत्पादन नहुने उनले बताए । कृषि ज्ञान केन्द्र बाँकेका प्रमुख सागर ढकालले बचेको हरियो धानमा विषादी प्रयोग गर्न किसानलाई सचेत बनाएको बताए । यसका लागि आवश्यक विषादी वितरण गर्ने तयारी रहेको छ । उनका अनुसार फौजी किराबाट जोगिने उपाए भनेकै पहिलो किसानलाई सूचना दिनु हो । अर्को वर्षको बालीमा समयमै किसानलाई तालिम दिएर फौजी किराबाट जोगिने उपाय सिकाउने केन्द्रको योजना छ । जिल्लामा ३६ हजार ५ सय हेक्टर जमिनमा धान लगाइएको थियो । जसमध्ये झन्डै ४० प्रतिशत क्षेत्रफलमा फौजी किराले नष्ट गरेको केन्द्रका प्रमुख ढकालले बताए ।"
चम्किए स्टर्लिङ र एमबाप्पे,समूहको शीर्षस्थानमा रहेको बायर्नले रोबर्टो लेवान्डोस्कीको दुई गोलमा ओलम्पियाकोजलाई ३२ ले हरायो । टोलीले आफ्नो शतप्रतिशत जित कायम राख्यो । टुरिनमा पाउलो डिबलाले अन्तिम समयमा गरेको गोल मदतले युभेन्ट्सले लोकोमोटिभ मस्कोलाई समूह डी को मस्कोमा भएको खेलमा २१ ले हरायो । अर्को खेलमा अल्भारो मोराटाले ७८ औं मिनेटको गोलमा एट्लेटिको म्याड्रिडले बायर लेभरकुसनलाई १० ले हरायो ।
बीसीसीआई अध्यक्षमा गांगुली,"नयाँ दिल्ली विश्व क्रिकेटमा सर्वाधिक चर्चित र सफल कप्तान हुन् भारतका सौरभ गांगुली । अब उनी विश्व क्रिकेटको सबैभन्दा धनी संस्थाको नेतृत्वमा पुगेका छन् । यसलाई भारतकै उदीयमान नेतामा उनको आगमनका रूपमा पनि हेरिएको छ । भारतीय क्रिकेट कन्ट्रोल बोर्ड (बीसीसीआई) को अध्यक्षका रूपमा ४७ वर्षीय गांगुली चुनिएका छन् । गांगुलीको लक्ष्य छ, दुई अर्ब डलर धनी संस्थालाई विवादमुक्त राख्ने । धेरैले भने यसलाई भारतको राष्ट्रिय राजनीतिमा गांगुलीको प्रवेशको रूपमा अर्थ्याएका छन् । उनको व्यक्तित्व क्रिकेट भनेपछि हुरुक्क हुने भारत जस्तो देशको चुनावमा भोट बटुल्न उपयुक्त मानिएको छ । केही समाचारमा उनलाई अबको दुई वर्षपछि पश्चिम बंगालमा हुने चुनावमा भारतीय जनता पार्टी (बीजेपी) बाट मुख्यमन्त्रीको उम्मेदवारमा चित्रण गर्न थालिएको छ । बीसीसीआईको चुनावअगाडि उनले बीजेपी अध्यक्ष तथा गृहमन्त्री अमित शाहलाई पनि भेटेका थिए । उनी अध्यक्ष पदका लागि एकमात्र उम्मेदवार थिए । उनको आगमनपछि भारतीय क्रिकेटमा नयाँ युगको सुरुआत हुने विश्वास गरिएको छ । यसअघि बीसीसीआई दुई वर्षसम्म त्यहाँको उच्च न्यायालयले गठन गरेको समितिबाट चलिरहेको थियो । बीसीसीआईको नयाँ सचिवमा गृहमन्त्री शाहकै छोराले अवसर पाएका छन् । पश्चिम बंगालको धनी परिवारमा जन्मेका गांगुली यसअघि बीजेपी विरोधी पार्टी त्रिणमूल कांग्रेसनजिक थिए । त्रिणमूल कांग्रेसले नै पश्चिम बंगालको सरकार चलाइरहेको छ । तर शाहसँग गांगुलीको पछिल्लो सम्बन्धले राजनीतिको त्यो समीकरण फेरिएको विश्वास गरिएको छ । बीजेपीसँग नजिक हुने हो भने मात्र पछिल्लो समय भारतमा केही काम गर्न सजिलो हुने भएको छ, कांग्रेसआईका प्रवक्ता सञ्जय झाले भने । द हिन्दूका राजनीतिक सम्पादक निस्तुला हेबरले गांगुलीको प्रवेश बीजेपीका लागि ठूलो पुरस्कारको रूपमा हुने बताएका छन् । उनले भनेका छन्, गांगुली बंगालमा निकै लोकप्रिय छन् । उनी बंगालीका लागि आदर्श हुन् । गांगुली भारतीय क्रिकेटका सफल कप्तानमध्ये एक हुन् । उनको नेतृत्वपछि भारत अन्तर्राष्ट्रिय क्रिकेटमा ठूलो शक्तिको रूपमा उदय भएको थियो । गड अफ द अफसाइड मानिने गांगुलीले सन् २००८ मा संन्यास लिएका थिए । यसक्रममा टेस्ट क्रिकेटमा १६ शतकसहित ७ हजार २ सय १२ रन बनाए । उनले लर्ड्समा खेलेको पहिलो टेस्टमै शतक बनाएका थिए । क्रिकेट पदाधिकारीका रूपमा भने उनको उदय सन् २०१५ मा सुरु भएको थियो । जगमोहन डाल्मियाको निधनपछि उनले पश्चिम बंगाल क्रिकेटको नेतृत्व सम्हालेका थिए । डाल्मियालाई भारतीय क्रिकेट राजनीतिका चतुर खेलाडी मानिन्छ । उनकै सक्रियतामा दक्षिण अफ्रिकाले १९९१ मा अन्तर्राष्ट्रिय क्रिकेटमा पुनरागमन रचेको थियो । सचिन तेन्दुलकरले बीसीसीआई अध्यक्षका रूपमा गांगुली सफल हुनेमा कुनै शंका नरहेको बताएका छन् ।"
आर्मीविरुद्ध चितवनको सान,"(चितवन)  बलियो मानिएको विभागीय टोली त्रिभुवन आर्मी क्लबलाई २१ गोलले पराजित गर्दै घरेलु टोली चितवन११ नारायणगढ क्याम्पाचौरमा जारी टुबोर्ग जेसिज विकास रनिङ सिल्ड फुटबलको फाइनलमा पुगेको छ । बुधबार मध्यान्तरअघि चितवनमाथि आर्मी हाबी देखिएको थियो । मध्यान्तरपछि लगातार दुई गोल गरेर चितवनले अप्रत्याशित नतिजा निकालेको थियो । चितवन र आर्मीबीच गत वैशाख २९ मा भरतपुर गोल्डकपमा क्याम्पाचौरमै भेट भएको थियो । त्यतिबेला पनि चितवनले आर्मीलाई सडनडेथमा पराजित गरेको थियो । तर विकास रनिङ सिल्डमा बुधबार सुरुआतमा हाबी भएको आर्मी मध्यान्तरपछि सुस्त देखियो । दोस्रो हाफको २० र २८ औं मिनेटमा चितवनले गोल गर्यो । चितवनबाट अनिल रानाले पहिलो गोल गरे । चितवनका यदु सिलवालको प्रहार गोलरक्षक विकेश कुथुले पन्च गरे । तर रिबाउण्डमा अनिलले बललाई पोस्टको दिशा दिएका थिए । आठ मिनेटपछि कप्तान रुमेश बर्तौलाले गोल थपेर चितवनलाई अघि बढाए । ३७ औं मिनेटमा विमल पाण्डेले एक गोल गरेर आर्मीलाई खेलमा फर्काउने गरेको थियो । तर त्यसपछि टोलीले गोल थप्न सकेन ।आर्मीका प्रशिक्षक नवीन न्यौपानले मध्यपंक्तिका खेलाडीले राम्रो गर्न नसक्दा नतिजा चितवनलाई सुम्पनुपरेको बताए । चितवनका प्रशिक्षक विजय घलेले आफ्ना सबै खेलाडीले राम्रो खेलेको बताए । बलियो मानेर मेरा खेलाडीले शतप्रतिशत राम्रो खेल्यो । नतिजा ल्याउन सफल भयौं । सबैले टिम स्पिरिट देखाए, उनले भने ।चितवनका जितेश गुरुङ प्लेयर अफ द म्याच घोषित भए । उनले १० हजार रुपैयाँ पुरस्कार पाए । बिहीबार नेपाल पुलिस र संकटा क्लब भिड्दै छन् ।"
नयाँ नेपाललाई व्याकुल माइला गोल्डकप,"ओखलढुंगा (कास) सविन केसीको ह्याट्रिकसँगै आठौं व्याकुल माइला गोल्डकप फुटबलको उपाधि आयोजक नयाँ नेपाल सरोकार समाज सोक्माटार ओखलढुंगाले जितेको छ । मानेभन्ज्याङ गाउँपालिका६ दूधकोशी किनारको मैदानमा मंगलबार सम्पन्न फाइनलमा ज्वालामुखी युवा क्लब हर्कपुरलाई ३१ ले पराजित गर्दै उपाधि जितेको हो ।ज्वालामुखीको तर्फबाट सनिश नेपालीले एक गोल गरे । विजेताले १ लाख ५० हजार र उपविजेताले ८० हजार रुपैयाँ पुरस्कार पाएका छन् । सेमिफाइनलमा पुगेका दुई टिम हिलेपानी फुटबल क्लब र वेस्ट काठमाडौं फुटबल क्लबले १५१५ हजार रुपैया पाए । विभिन्न जिल्लाका २६ टिम सहभागी थिए ।१० हजार रुपैयाँसहितको दिलकर्ण वेस्ट टिमको अवार्ड वेस्ट काठमाडौं फुटबल क्लबले पाएको छ । सर्वाधिक गोलकर्ता सविन केसी भए । उनले ८ गोल गरे । उत्कृष्ट खेलागी मानस राई, उत्कृष्ट गोलरक्षक जंगबहादुर आले, उत्कृष्ट डिफेन्डर सुमन राई, उदीयमान खेलाडी क्षितिज राई घोषित भए । उनीहरूले जनही ५ हजार नगद प्राप्त गरे । ९ वर्षदेखि व्याकुल माइलाको जन्मस्थान मानेभन्ज्याङ ६, सोक्माटारमा प्रतियोगिता हुँदै आएको हो ।"
तेक्वान्दो जकार्तातर्फ,"काठमाडौं (कास) अन्तर्राष्ट्रिय प्रतियोगिता तथा प्रशिक्षणमा भाग लिन नेपाली राष्ट्रिय तेक्वान्दो टोली इन्डोनेसियाको जर्काता गएको छ । पुम्से टोलीले जकार्तामा अक्टोबर २६ र २७ मा हुने हान्मादाङ पुम्से च्याम्पियनसिपमा प्रतिस्पर्धा गर्नेछन् । अस्मिन राउत, स्वस्तिका तामाङ, निशा दर्नाल, सन्जिता तिमल्सिना, कृष्णबहादुर तामाङ, सुशिला राई, आयशा शाक्य, प्रशंसा क्षेत्री, सिना लिम्बु मादेन, पार्वती गुरुङ, नीता गुरुङ, कमल श्रेष्ठ, जितबहादुर बोटे, प्रेमबहादुर लिम्बु, शिशिर श्रेष्ठ, सन्जिवकुमार ओझा, रेजिन रिमाल र दीपेन्द्र गुरुङमा प्रतिस्पर्धा गर्नेछन् । सोही टोलीले नोभेम्बर १ सम्म इन्डोनेसियाको राष्ट्रिय टिमसँग प्रशिक्षण गर्ने कार्यक्रम छ । पुम्से टोली त्यहाँबाट तालिमका लागि मलेसिया जानेछ । तालिम नोभेम्बर २ देखि २१ सम्म हुनेछ । पुम्से प्रशिक्षकमा नोर्बु लामा र हीराबहादुर थापा छन् । पुम्सेसहित ग्योरोगी टोलीले नोभेम्बर ७ देखि ९ सम्म चीनको सिहानमा नोभेम्बर ७ देखि ९ सम्म हुने चाइना ओपन तेक्वान्दो च्याम्पियनसिपमा खेल्नेछ ।"
लागत २ अर्ब ६० करोड,"(चितवन)  धुर्मुस सुन्तली फाउन्डेसनले रामपुरमा बनाउने प्रस्तावित गौतमबुद्ध अन्तर्राष्ट्रिय बहुउद्देश्यीय क्रिकेट रंगशालाको विस्तृत परियोजना प्रतिवेदन (डीपीआर) तयार भएको छ । भरतपुर महानगरपालिका कार्यालयमा बुधबार उक्त डीपीआर प्रस्तुत गरेर सुझाव लिने काम भएको छ । केही परिमार्जन भए पनि डीपीआर निर्माण सकिएको फाउन्डेशनका अध्यक्ष सीताराम कट्टेलले बताए । कृषि तथा वन विज्ञान विश्वविद्यालयले भोगचलन गर्दै आएको रामपुरको २२ विघा १७ कट्ठा जमिनमा रंगशाला बन्दै छ । विश्वविद्यालयलाई सट्टाभर्ना दिने गरेर भरतपुर महानगरले उक्त जग्गा प्राप्त गरेको हो । फाउन्डेसनले जनस्तरमा सहयोग अभियान सञ्चालन गरेर रंगशाला निर्माण गर्नेछ । रंगशाला भरतपुर महानगरपालिकालाई हस्तान्तरण हुनेछ । रंगशाला निर्माणका सम्बन्धमा फाउन्डेशन र भरतपुर महानगरपालिकाबीच माघ १६ गते सहमतिपत्रमा हस्ताक्षर भएको थियो । त्यो बेला ६ महिनाभित्र डीपीआर बनाउने र दुई वर्षभित्र निर्माण पूरा गर्ने घोषणा भएको थियो । तर सहमतिपत्रमा हस्ताक्षर भएको ९ महिना २० दिनपछि डीपीआर सार्वजनिक गरिएको छ । रंगशाला निर्माणका लागि चाहिने सहयोग सोचेजस्तो जुटेको छैन । डीपीआर अनुसार ३० हजार दर्शक अटाउने क्षमताको रंगशाला निर्माणका लागि भ्याटबाहेक २ अर्ब ६० करोड रुपैयाँ खर्च हुने अनुमान छ । क्रिकेट मैदान ७० मिटर रेडियसको हुनेछ । पाँचवटा पिच हुनेछ । क्रिएटिभ डिजाइन आर्किटेक प्रालिले डीपीआर तयार पारेको हो । भारतीय र अमेरिकन परामर्श कम्पनीको पनि सहयोग लिइएको प्रालिका शेरबहादुर केसीले जानकारी दिए । कमल फूलको आकारअनुरुप मल्लकालीन नेपाली वास्तुकलाको मिश्रण रंगशालामा देख्न पाइनेछ । अन्तर्राष्ट्रिय क्रिकेट परिषद् (आईसीसी) को प्रावधानअनुरुप रंगशालाको डिजाइन गरेको केसीले बताए । सन् २०१७ पछि बनेका र बन्दै गरेका भारतका क्रिकेट स्टेडियमहरू हेरेर र अध्ययन गरेर डिजाइन गरेको उनको भनाइ छ । सबै खाले संरचना र डिजाइनबारेमा अमेरिकाको मियामोतोसँग परामर्श लिएको उनले बताए ।डीपीआर तयार भएका कारण आर्थिक स्रोत जुटे आउँदो १८ महिनाभित्र संरचना बनाएर सक्ने फाउन्डेसनका अध्यक्ष कट्टेलले बताए । तर आर्थिक स्रोत जुटाउन फाउन्डेशनलाई हम्मेहम्मे परेको छ । रंगशाला निर्माण क्षेत्रमा अस्थायी बार लगाउँदै गर्दा जेठ १५ गते बाटो सम्बन्धी विवाद झिकेर स्थानीयले डोजर चलाएर बार भत्काए । त्यसपछि यो अभियानबारेमा देश विदेशमा गलत सन्देश गएको थियो ।अध्यक्ष कट्टेल चितवनकै बलमा धेरै आथिक स्रोत जुटेमा मात्र रंगशाला निर्माण सम्भव हुने धारणा राख्न थालेका छन् । रंगशालाको बार भत्काएपछि चितवनमा भएका केही गतिविधिले देश विदेशमा रहेका नेपालीमाझ राम्रो सन्देश नगएको उनको अनुभव छ । जिल्लामा आर्थिक संकलन अभियानलाई जोड दिन स्थानीयतहसम्म नै समितिहरू बनेका छन् । तर त्यसले सोचेअनुरुप काम नगरेको उनले बताए । पछिल्लो समय चितवनमा काण्डैकाण्ड हुनथाल्यो । त्यहाँ रंगशाला किन बनाउने भन्ने भावना देशविदेशका नेपालीमाझ जागेको छ । त्यसैले अब चितवन आर्थिक संकलनका लागि जागेन भने मैले पनि यो परियोजना स्थगित गरें है भनेर घोषणा गर्ने दिन नआओस्, कट्टेलले कार्यक्रममा भने । फाउन्डेसनलाई अहिलेसम्म ७ करोड हाराहारीमा सहयोगको घोषणा भएको छ ।"
ज्ञानोदय र मणिग्राम फाइनलमा भिड्ने,"रूपन्देही (कास) रेन्बो ज्ञानोदय गोल्ड्स र मणिग्राम किंग्सबीच सर्वोत्तम सिमेन्ट तिलोत्तमा प्रिमियर लिगको उपाधि भिडन्त हुने भएको छ । बुधबार सेमिफाइनलमा जित निकाल्दै ज्ञानोदय र मणिग्राम फाइनल पुगेका हुन् । लिग चरणका सबै खेलमा दुवै टोली अपराजित थिए ।मणिग्रामले बुटवल युनाइटेडलाई १२ रनले हरायो । पहिला ब्याटिङ गरेको मणिग्रामले २० ओभरमा ६ विकेट गुमाई १ सय ४२ रन बनायो । रोहन केसीले ४२ रन बनाए । बुटबलका राहुल प्रजापतीले २२ रन खर्चेर ३ विकेट लिएका थिए । जवाफमा बुटवल १९२ ओभरमा १ सय ३१ रनमा रोकिएको थियो । कप्तान सुसन भारीले ११ बलमा ३ छक्का प्रहार गर्दै २३ रन बनाए । बुटवललाई सस्तैमा रोक्न मणिग्रामका अमरसिंह राउटेलाले १९ रन खर्चेर ५ विकेट लिए । दुर्गेश गुप्ताले १ विकेट लिए । अमरसिंह म्यान अफ द म्याच भए भने रोहन केसी मोस्ट भ्यालुएबल खेलाडी बने । त्यस्तै, ज्ञानोदयले पाल्पाली लिजेन्ड्सलाई ९ रन हराएको थियो । शंकर रानाको ६२ र सिद्धान्तराज शाहीको ३६ रन मदतमा टस जितेको ज्ञानोदयले ७ विकेट गुमाई १ सय ४५ रन बनायो । पाल्पाली १९४ ओभरसम्म १ सय ३६ रनमै समेटिएको थियो । सागर थापाले ३७, अजय रसाइलीले २०, विक्रम सोब र टेकबहादुर थापाले समान १९ रन बनाए । ज्ञानोदयका दिवान पुनले १३ खर्चेर ३, जितेन्द्र सहनी र सिद्धान्तराजले समान २ तथा प्रतिश जिसी र कमल ओलीले ११ विकेट लिए । ज्ञानोदयका सिद्धान्तराज मोस्ट भ्यालुएबल प्लेयर बने भने शंकर रानाले म्यान अफ द म्याचको उपाधि पाए ।"
बंगलादेश क्रिकेट संकटमा,"ढाका बंगलादेशका अधिकांश व्यावसायिक क्रिकेटरहरू आफ्नो सेवासुविधामा बढोत्तरीको मागसहित हड्तालमा उत्रिएका बेला बंगलादेशी क्रिकेट बोर्ड (बीसीबी) का एकजना पूर्व अध्यक्षले देशमा म्याच फिक्सिङको समस्या विकराल बन्दै गएको खुलासा गरेका छन् । पूर्व अध्यक्ष, बेलायतमा कानुन अध्ययन गरेका व्यापारी तथा अहिले व्यवस्थापिका संसद् सदस्यसमेत रहेका सबर हुसेन चौधरीले सामाजिक सन्जालमार्फत क्रिकेटको नियामक निकायमा भ्रष्टाचारको गहिरो छाप देख्न सकिने दाबी गरे । बीसीबी विश्वकै एकमात्र खेलकुद नियामक निकाय हो, जसले संस्थागत भ्रष्टाचार र म्याच फिक्सिङलाई बढावा दिइरहेको छ, ट्विटरमा उनले उल्लेख गरेका छन्, अविश्वसनीय । चौधरीले यसबारे आफूले धेरैपल्ट आवाज उठाएको दाबी गरेका छन् । बंगलादेशका अधिकांश व्यावसायिक खेलाडीसहित राष्ट्रिय कप्तान सकिब अल हसनले घरेलु क्रिकेटमा भइरहेको भ्रष्टाचारप्रति चिन्ता जनाउँदै विभिन्न मागसहित हड्ताल सुरु गरेका थिए । क्रिकेटरहरूले आफ्नो तलब र सुविधा बढ्नुपर्नेलगायतको माग अघि सारेका छन् । बंगलादेश क्रिकेटमा पछिल्लो समय विकसित घटनाक्रमले अर्को महिना भारतको बंगलादेश भ्रमणलाई असर पर्नसक्ने आँकलन गरिएको छ । यो भन्दै गर्दा हामी क्षमा चाहन्छौं तर हाम्रो देशको पहिलो, दोस्रो र तेस्रो डिभिजनको क्रिकेटबारे हामी परिचित छौं, सकिबले भने, धेरैपल्ट हामीले थाहा पाएका छौं कि कुन टिमले खेल जित्छ र कुन टिमले खेल सुरु हुनुअगावै हार्छ ।क्रिकेटरहरूको बोर्डप्रति बढ्दो असन्तुष्टिबीच हड्तालसम्मको स्थिति उत्पन्न भएको हो । क्रिकेटरहरूको आरोप यो छ कि बोर्डले आफ्नो बढ्दो सम्पत्तिको हिस्सा आफूहरूलाई वितरण गरेनन् । उनीहरूले प्रथम श्रेणीको क्रिकेटरका लागि तलबसुविधामा ५० प्रतिशत वृद्धि गर्नुपर्ने माग गरेका छन् । घरेलु क्रिकेटमा म्याच फी बढाउन माग गरेका छन् । राष्ट्रिय टोलीका कर्मचारीको सुविधा बढाउनुपर्ने माग गरेका छन् । बंगलादेश क्रिकेटमा भ्रष्टाचार र म्याच फिक्सिङको आरोप नयाँ होइन । सन् २०१४ मा बंगलादेश प्रिमियर लिग ट्वान्टी२० लाई नै भ्रष्टाचारको आरोपमा निलम्बन गरिएको थियो । सन् २०१७ मा अर्को एउटा विचित्र घटनामा क्रिकेट बोर्डले एकजना बलरमाथि १० वर्षको प्रतिबन्ध लगाएको थियो । अम्पायरले गलत निर्णय दिएको विरोधमा ती बलरले वाइड र नोबलमार्फत ९२ रन खाएका थिए र जानीजानी खेल हारेका थिए । ढाकाको दोस्रो डिभिजनको प्रतियोगितामा लालमाटिया टिमका ओपनिङ बलरले लगातार १३ वाइड र तीन नोबल फालेका थिए । ती सबै बल बाउन्ड्री भएका थिए र एउटा पनि आधिकारिक बल नफाली ८० खाएपछि फिक्सिङको आशंका गरिएको हो । लालमाटिया पहिलो इनिङ्समा १४ ओभरमा ८८ रनमा अलआउट भएको थियो । विपक्षी अक्सिओमले मात्र ४ आधिकारिक बलमा बिनाक्षति ९२ रन बनाएर खेल जितेको थियो ।"
नेपाल पराजित,काठमाडौं (कास) नेपाली टोली एएफसी फुटसल च्याम्पियनसिप छनोटको आफ्नो पहिलो खेलमै पराजित भएको छ । इरानमा जारी प्रतियोगितामा नेपालले ताजकिस्तानसँग ६० को हार बेहोरेको हो । नेपालले दुवै हाफमा ३३ गोल खायो । उत्कृष्ट ताजकिस्तानविरुद्ध सुरुदेखि नै दबाबमा देखिएको नेपालले पहिलो हाफमा विपक्षी पोस्टमा एकमात्र प्रहार गर्यो । नेपाली गोलरक्षक सुमितकुमार आलेले केही उत्कृष्ट बचाउ गरेका थिए । दोस्रो हाफको चार मिनेट नबित्दै ताजकिस्तानले तीन गोल थपेपछि सुमितको स्थानमा अनिश श्रेष्ठ मैदान छिरेका थिए । सेन्टर तथा दक्षिण एसियाली छनोटको समूह ए मा रहेको नेपालले दोस्रो खेल बिहीबार उज्वेकिस्तानसँग खेल्नेछ ।
नेपाली खेलाडीको वर्चस्व,"काठमाडौं (कास) एसियाली यू१४ र्याङकिङ सी२ टेनिस च्याम्पियनसिपको गर्ल्स सिंगल्समा नेपालका ७ खेलाडी मंगलबार क्वाटरफाइनल पुगेका छन् । रायना शाह, अजा रेग्मी, आइशा डोल्कर, सुनिरा थापा, सुभाङ्गीलक्ष्मी शाह, इभा अधिकारी र सृष्टि राई विजयी हुँदै अन्तिम आठमा पुगे । भारतकी युम्नाम थाइबी नेपालकी निमिशा ढकाललाई हराएर एक्लो विदेशीको रुपमा क्वाटरफाइनल पुगिन् । ब्वाइजतर्फ पनि नेपालका सातै खेलाडी क्वाटरफाइनल पुगे । नेपालका अकी जुवेन रावत, चिराग तिमिल्सिना, प्रितम परियार, सौगात बिक, आयुशमान हजुर घल, सरोज तामाङ र राजवीर प्रधान छन् । भारतका मनुराज सिंहले नेपालका प्रणव मानन्धरलाई हराएर अन्तिम आठमा पुगे ।"
मंसिरमा एसियन मुवाँथाई,"काठमाडौं (कास) दक्षिणकाली नगरपालिका र नेपाल राष्ट्रिय मुवाँथाई संघको संयुक्त आयोजनामा एसियन जोन मुवाँथाई च्याम्पियनसिप मंसिर ३ देखि फर्पिङमा हुने भएको छ । चार राष्ट्र सहभागी स्पर्धामा एमेच्योर, सेमी प्रो, जुनियर र क्याडेटमा गरी १३ इभेन्टमा प्रतिस्पर्धा हुनेछ । नेपालबाट १३ खेलाडीले भाग प्रतिस्पर्धा गर्नेछन् । उनीहरूलाई एक महिनादेखि अस्ट्रेलियन प्रशिक्षकले प्रशिक्षण दिइरहेको संघले जनाएको छ ।"
रुबिना र इन्दुको उपाधि होड,"(काठमाडौं)  महिला क्रिकेटको पहिलो फ्रेन्चाइज वुमन्स च्याम्पियन्स लिग (डब्लूसीएल) जित्ने लक्ष्यसहित चितवन राइनोज र क्याट क्विन्स काठमाडौं बिहीबार फाइनलमा प्रतिस्पर्धा गर्दै छन् । ट्वान्टी२० संरचनामा हुने डब्लूसीएलमा राष्ट्रिय टिमको नेतृत्व गरिसकेकी काठमाडौंकी कप्तान रुबिना क्षेत्रीलाई चितवनकी इन्दु बर्माले पुनः टक्कर दिँदैछिन् । यी दुई टिमबीच डब्लूसीएल उद्घाटन खेल भएको हो । चितवन शतप्रतिशत जित निकाल्दै उपाधि दाबेदार हुँदा काठमाडौंले चितवनसँग खेल गुमाएको हो । चितवन शीर्षस्थानमा रहेर सोझै फाइनल पुग्यो । काठमाडौंले क्वालिफायरमा विराटनगर टाइटन्समाथि जित रच्दै चितवनसँग पुनः भेट पक्का गरेको हो । फ्रेन्चाइज क्रिकेटको अन्तर्राष्ट्रिय अभ्यास र प्रतियोगिताको प्रचार उद्देश्यले आयोजक क्विन्स इभेन्ट म्यानेजमेन्टले डब्लूसीएल ट्रफीसहित फाइनलिस्ट कप्तानद्वयलाई चन्द्रागिरिमा लगेर प्रस्तुत गरेको थियो । जहाँ दुवै कप्तान फाइनल जितप्रति आत्मविश्वास देखिएका थिए । चितवनकी इन्दुले जितयात्रा उपाधिसहित टुंग्याउने योजना सुनाइन् । काठमाडौंकी रुबिनाले सुरुआती हारबाट पाठ सिक्दै सुखद अन्त्यको प्रयास गर्ने बताइन् । फाइनललाई हामी निकै उत्साही छौं । सबै खेल जितेर आएका छौं । भोलिको फाइनलमा जितलाई निरन्तर गर्ने प्रयास गर्छौं, कप्तान इन्दुले भनिन्, पहिलो खेलमा हामीले हराए पनि काठमाडौं त्यसपछि चार खेलमा उत्कृष्ट प्रदर्शन गरेरै फाइनल आइपुगेको हो । दुवैको आत्मविश्वास उच्च छ । नतिजा जसले राम्रो क्रिकेट खेल्न सक्छ त्यसैले जित्नेछ । इन्दु आफ्नो व्यक्तिगत प्रदर्शनबाट भने सन्तुष्ट देखिइनन् । फाइनलमा एउटा राम्रो इनिङ्सका लागि प्रयास गर्ने उनको भनाइ छ । व्यक्तिगत रूपमा सुरुका खेलमा राम्रो गर्न सकिनँ । पछिल्लो दुई खेलमा ठीकै गरेजस्तो लाग्छ । व्यक्तिगतभन्दा पनि हामी सामूहिक प्रयासबाट फाइनल पुगेका छौं । फाइनलमा सबैले आफ्नो उत्कृष्ट प्रदर्शन दिने प्रयासमा हुनेछन्, उनले थपिन् । इन्दुले प्रतियोगिताको चार इनिङ्समा ५२ रन बटुलेकी छन् । पोखरा पल्टनसँग २४ रन र विराटनगरसँग अविजित १७ रन बनाएकी उनी काठमाडौंसँग १ र ललितपुर फाल्कोन्ससँग १० रनमै पवेलियन फर्किएकी थिइन् । पछिल्ला चार खेलमा चितवनको सन्तुलित प्रदर्शन छ । ऋतु कनौजिया, काजल श्रेष्ठ र कञ्चन श्रेष्ठ ब्याटिङमा जिम्मेवार देखिएका छन् । राष्ट्रिय टोलीकी ओपनर काजलले एक अर्धशतकसहित उत्कृष्ट इनिङ्स खेलेकी छन् । काठमाडौंले सकारात्मक नतिजाका लागि काजललाई रोक्नु अनिवार्य हुनेछ । ४ खेलमा १ सय १३ रन जोडेकी काजल सर्वाधिक रनकर्ताको सूचीमा तेस्रो नम्बरमा छन् । मध्यक्रममा ऋतुले जिम्मेवारी बहन गर्नेछिन् । उनलाई कप्तान इन्दु, सुमन खतिवडा, प्रिया चौधरीसहितको सन्तुलित ब्याटिङलाइनले साथ दिनेछ । चितवनको बलिङमा कविता गौतमको प्रदर्शन उत्कृष्ट छ । ४ खेलमा १० विकेट लिएकी उनी धेरै विकेट लिने बलर सूचीमा अगाडि छिन् । ४ खेलमा १५ ओभर बलिङ गर्दा १ मेडनसहित ५३ रन खर्चिएकी छन् । यू१९ टिमकी उपकप्तानसमेत रहेकी दायाँहाते उनले पछिल्लो खेलमा विराटनगरविरुद्ध ३ ओभरमा ५ रन खर्चेर ३ विकेट झारेकी थिइन् । सरस्वती चौधरी, रेखा रावल, सुमन र ऋतुले उनलाई साथ दिनेछन् । चितवनसँग हारेपछि काठमाडौंले त्यसपछि चारै खेलमा सानदार जित निकाल्दा कप्तान रुबिनाकै प्रदर्शन निर्णायक थियो । ब्याटिङतर्फ ५ इनिङ्समा २ अर्धशतकसहित २ सय १२ रन बटुलेकी उनले क्वालिफायरमा विराटनगरसँग उत्कृष्ट बलिङ प्रदर्शन गरिन् । ४ ओभरमा १ मेडनसहित ४ रन खर्चेर ४ विकेट लिएकी रुबिनाको खातामा समग्रमा ५ विकेट छ । पोखरा पल्टनविरुद्ध प्रहार गरेको अविजित ८३ रन पनि प्रतियोगिताको व्यक्तिगत ठूलो स्कोर हो । तेस्रो खेलमा रोमा थापाले अविजित ५३ रन बनाउनुबाहेक काठमाडौंका अन्य खेलाडी अहिलेसम्म आआफ्नो जिम्मेवारी बहन गर्न असमर्थ देखिएका छन् ।कप्तान रुबिनाले फाइनलमा टिमका हरेक सदस्यले आफ्नो जिम्मेवारी सम्हालेको हेर्ने चाहन्छिन् । उनले भनिन्, राष्ट्रिय टोलीको कप्तान भइसकेको नाताले पनि मैले उदाहरणीय प्रदर्शन गर्नुपर्छ । मबाहेक हामीसँग धेरै प्रतिभा छन्, जसले हरेक खेलमा आफैं जिम्मेवारी लिन सक्छन् । उनीहरूले आफ्नो क्षमताअनुसार प्रदर्शन कहिले गर्लान् भनेर प्रतीक्षा गरिरहेको छु । म के चाहन्छु भने रुबिनाभन्दा पनि अरु खेलाडीले राम्रो प्रदर्शन गरोस् । रुबिनाको स्थानमा अन्य खेलाडीको प्रचार हुँदा म खुसी हुनेछु ।पहिलो खेलमा पराजित टिमसँग फाइनल खेल्दा आफ्नो कमजोरी सुधार्ने अवसर रहने रुबिनाले बताइन् । हारपछि टिमको कमब्याक निकै राम्रो छ । हामीले आफ्नो आत्मविश्वास बढाएका छौं र विपक्षीमाथि दबाब कायम गरेका छौं, उनले थपिन्, फाइनल प्रतिस्पर्धात्मक हुने अपेक्षा गरेको छु । दुवै टिम राम्रो छ र हामी राम्रो खेल प्रदर्शन गर्ने प्रयास गर्नेछौं । पहिलोपल्ट आयोजित प्रतियोगिताको ट्रफी उचाल्न पायौं भने हामी धेरै खुसी हुनेछौं ।लामो समयदेखि स्वदेशमै फ्रेन्चाइज क्रिकेटको सपना देखेकी रुबिनाले सबैको साथले देशमा महिला क्रिकेटको माहोल बढेको र यसले विस्तारमा सहयोग पुग्ने तर्क गरिन् । आसन्न दक्षिण एसियाली खेलकुदका लागि पनि महिला खेलाडीलाई आत्मविश्वास र खेल अनुभव हासिल गर्ने अवसरको रूपमा डब्लूसीएललाई पाएको रुबिनाको भनाइ थियो । चितवनकी कप्तान इन्दुले पनि नयाँ र नेपथ्यमा रहेका प्रतिभाले अवसर पाएकाले प्रतियोगिताबाट महिला क्रिकेटको दीर्घकालीन विकासमा सहयोग पुग्ने अपेक्षा गरिन् ।"
दोस्रो ईस्पोर्ट्सको तयारी,"काठमाडौं (कास) दोस्रो नेपाल ईस्पोर्टस् च्याम्पियनसिप तथा एक्स्पो २०१९ को तयारी पूरा भएको आयोजक नेपाल ईस्पोर्ट्स संघले जनाएको छ । कात्तिक ८ र ९ गते भृकुटीमण्डपमा हुने कम्प्युटर र इन्टरनेटको माध्यमबाट खेलिने ईस्पोर्ट्सको तयारी पूरा भएको आयोजकले बुधबार पत्रकार सम्मेलनबाट जनाएको हो । संघका अध्यक्ष सुरोज डंगोलले देशभर छरिएर रहेका ई स्पोर्टस खेलाडीलाई एउटै छातामुनि ल्याएर खेलाडी उत्पादन गरेर अन्तर्राष्ट्रिय एरिनामा लैजाने उद्देश्यले गत वर्षदेखि च्याम्पियनसिप गर्दै आएको बताए । च्याम्पियनसिपमा डोटा २, सीएसगो, पाटन कलेज फिफा, कसप्ले, फ्री फायर गरी ५ इभेन्टमा प्रतिस्पर्धा हुनेछ । डोटा २ मा विजयी खेलाडीले नेपालको प्रतिनिधित्व गर्दै अन्तर्राष्ट्रिय ई स्पोर्ट्स महासंघले दक्षिण कोरियामा डिसेम्बर ११ देखि १५सम्म आयोजना गर्ने ईस्पोर्ट्स डोटा २ मा प्रतिस्पर्धा गर्ने अवसरसहित ५० हजार रुपैयाँ पुरस्कार पाउने छन् । डोटा टिममा ५ खेलाडी रहनेछन् । साथै एकवर्षको निशुल्क इन्टरनेट सुविधा पाउनेछन् ।दुईदिने च्याम्पियनसिपमा भाग लिने खेलाडीको छनोट भइसकेको जनाइएको छ । डोटामा १२ टिम र सीएसगोमा ११ टिम, फिफामा २७ खेलाडी र फ्री फायरमा ८० टिमका गरी ४ सय ३५ खेलाडीले कम्प्युटरका माध्यम प्रतिस्पर्धा गर्नेछन् । सबै विधाका पहिलो तीन स्थानका विजेता नगद पुरस्करा पाउने छन् । त्यसमा डोटाले जस्तै सीएसगो विजेताले पनि ५० हजार जित्ने छन् । दुवै विधातर्फ दोस्रो र तेस्रोले २०२० हजार पाउने छन् । कसप्ले विजेताले २० हजारसाथै आईएफआईको पूर्ण छात्रवृत्ति पाउने छन् । नेपालमा नौलो खेलको रूपमा रहेको कम्प्युटरको माध्यमबाट खेलिने यो खेल विश्व बजारमा निकै अगाडिदेखि खेलिँदै आएको हो । च्याम्पियनसिपमा ८ देखि १० हजार दर्शकले मज्जा लिन सक्ने इभेन्ट म्यानेजमेन्ट माइकका दीपक थापाले बताए ।"

शीर्षक,विवरण
वाइडबडी अनियमितता,"काठमाडौं सरकारले नेपाल वायुसेवा निगमको वाइडबडी जहाज खरिद सम्बन्धमा जाँचबुझ गर्न पूर्वमुख्य न्यायाधीश गोविन्दप्रसाद पराजुलीको अध्यक्षतामा तीन सदस्यीय जाँचबुझ समिति गठन गरेको छ । वाइडबडी जहाज खरिदमा अनियमितता भएको भन्दै संसद्को सार्वजनिक लेखा समितिको उपसमितिले प्रतिवेदन पेस गरेपछि सरकारले पनि आफ्ना तर्फबाट छानबिन समिति बनाएको हो । मन्त्रिपरिषद्को बिहीबारको बैठकले पराजुली अध्यक्ष, पूर्वनायब महान्यायाधिवक्ता नरेन्द्रप्रसाद पाठक र चार्टर्ड एकाउन्टेन्ट मदन शर्मा सदस्य रहने गरी समिति बनाएको हो । जाँचबुझ ऐनअनुसार नेपाल एयरलाइन्सका दुइटा वाइडबडी एयरबस ३३०२०० का सम्बन्धमा उठेका महत्त्वपूर्ण सार्वजनिक सवालमा नेपाल सरकारसमक्ष ४५ दिनभित्र प्रतिवेदन पेस गर्ने गरी जाँचबुझ समिति बनाइएको हो, सञ्चार एवं सूचना प्रविधिमन्त्री गोकुल बाँस्कोटाले भने । संसदीय उपसमितिले ४ अर्ब ३५ करोड घोटाला भएको ठहर गर्दै पर्यटनमन्त्री रवीन्द्र अधिकारी, पूर्वपर्यटनमन्त्रीहरू जितेन्द्र देव र जीवनबहादुर शाही, सचिवहरू प्रेम राई, कृष्णप्रसाद देवकोटालगायतलाई दोषी ठहर्याएको थियो । यस सम्बन्धमा सार्वजनिक लेखा समितिको पूर्ण बैठकमा प्रतिवेदनमाथि केन्द्रित रहेर छलफल हुन बाँकी छ ।प्रधानमन्त्री केपी ओलीले बुधबार वाइडबडीबारे सरकारले आफ्नो तर्फबाट छानबिन गर्ने बताएका थिए । त्यसलगत्तै बिहीबारको बैठकबाट जाँचबुझ समिति बनेको हो । ओलीले यस विषयमा अख्तियार र संसदको पूर्ण सदनलाई समेत छानबिन गर्न अपिल गरेका छन् । जनतासँग प्रधानमन्त्री बकार्यक्रममा बुधबार ओलीले अनियमितता र भ्रष्टाचार गरेको पाइए दोषीलाई कारबाही गर्ने प्रतिबद्धतासमेत व्यक्त गरेका थिए । उनले संसदीय उपसमितिले प्रतिवेदन परिपक्व नभई सूचना चुहाएको विषयमा भने असन्तुष्टि प्रकट गरे । संसद्को पूर्ण समितिले यो विषयलाई निष्कर्षमा पुर्याउनुपर्ने प्रधानमन्त्रीको जोड थियो ।"
सुन तस्करी प्रतिवेदन गुपचुप,नखोतलिएको पाटो मंसिर २१ मा कलकत्ताबाट दिल्ली जाँदै गरेको एक कारबाट ३३ किलो सुनसहित दुई नेपाली पक्राउ परे । अनुसन्धानमा खटिएका सरकारी अधिकारीले नेपालबाट हराएको भनिएको सुन त्यही हुन सक्ने आशंका व्यक्त गरे । भारतीय राजस्व अधिकारीहरूले दुवै जनालाई पक्राउ गरी कोलकातास्थित महावाणिज्यदूतलाई पत्राचार गरेका थिए । महावाणिज्यदूतले उक्त सूचना तत्काल गृह मन्त्रालय पठाए तर सरकारले अनुसन्धान गर्न चासो नै दिएन । परराष्ट्रका प्रवक्ता भरतराज पौड्यालले भारतमा भेटिएको सुनबारे बुझ्न गृहबाट कुनै अनुरोध नआएको बताए । संगठित सुन तस्करीमा भारतीयको संलग्नताबारे नेपाली अधिकारी पनि जानकार नभएका होइनन् । दुबईबाट आएको ३३ किलो ५ सय ७७ ग्राम ४० मिलिग्राम सुन त्रिभुवन विमानस्थलबाहिर बरामद भएकै दिन भारतको दिल्लीस्थित इन्दिरा गान्धी अन्तर्राष्ट्रिय विमानस्थलबाट दुबई लैजान आँटिएको एक करोड भारुबराबरको साउदी मुद्रा रियाल र यूएई मुद्रा दिराम पनि बरामद भएको थियो । विमानस्थलको डाइरेक्टर अफ रेभिन्यु इन्टेलिजेन्सले सुराकीका आधारमा विमानस्थलको शौचालयमा नगद रहेको ब्याग साट्न लागेका बेला अवैध विदेशी मुद्रासहित दुई जनालाई पक्राउ गरेको थियो । भारतीय सञ्चार माध्यमले नेपालमा बरामद सुन र भारतमा बरामद अवैध मुद्राको गन्तव्य एउटै रहेको भन्दै कनेक्सन खोज्ने प्रयास थाले पनि नेपाली पक्षले कुनै पहल गरेन ।
जोशी संवैधानिक इजलासबाट हटाइए,काठमाडौं (कास) न्यायपरिषद्ले दीपकराज जोशीलाई संवैधानिक इजलासबाट हटाएको छ । प्रधानन्यायाधीशमा पदवहाल भएको भोलिपल्टै चोलेन्द्रशमशेर जबराको अध्यक्षतामा बसेको परिषद् बैठकले जोशीलाई हटाएको हो । परिषद्ले जोशी र प्रधानन्यायाधीशबाट अवकाश पाएका ओमप्रकाश मिश्रको ठाउँमा न्यायाधीशद्वय मीरा खड्का र हरिकृष्ण कार्कीलाई सिफारिस गरेको छ ।न्यायपरिषद्ले मेलमिलाप परिषद् अध्यक्ष रहेका जोशीका ठाउँमा न्यायाधीश ईश्वरप्रसाद खतिवडालाई तोकेको छ । वरिष्ठतम न्यायाधीश बस्ने १ नम्बर इजलासको चेम्बरमा जोशीको ठाउँमा दीपककुमार कार्कीलाई राखिएको छ । जोशीलाई सर्वोच्च अदालतकै अर्को कोठा दिइएको छ ।
पूर्वएआईजी भट्टराई भ्रष्टाचारी ठहर,"काठमाडौं (कास) विशेष अदालतले सशस्त्र प्रहरीका पूर्वएआईजी ऋषभदेव भट्टराईलाई भ्रष्टाचारी ठहर गरेको छ । भट्टराईले पदमा रहँदा १ करोड २१ लाख ४९ हजार रुपैयाँ बराबरको अवैध सम्पत्ति आर्जन गरेको ठहर गरी अदालतले उनलाई ९ महिना कैद, ७९ लाख ८७ हजार २ सय २५ बिगो र त्यस बराबर जरिवानाको फैसला गरेको छ । विशेषका न्यायाधीशहरू चण्डीराज ढकाल, प्रमोदकुमार श्रेष्ठ वैद्य र नारायणप्रसाद पोखरेलको इजलासले बिहीबार भट्टराईलाई भ्रष्टाचारी ठहर गरेको हो ।"
२०७६ देखि थप १२ दिन बिदा दिन प्रस्ताव,"काठमाडौं (कास) सरकारले २०७६ देखि १२ दिन सार्वजनिक बिदा थप्ने प्रस्ताव गरेको छ । सरकारका प्रवक्ता एवं सञ्चार तथा सूचना प्रविधिमन्त्री गोकुल बाँस्कोटाका अनुसार बिदा पुनरावलोकन गर्न गठित कार्यदलले यस्तो प्रस्ताव गरेको हो । कार्यदलले किराँत चाड उँभौली र उँधौलीका लागि २ दिन, इद उल फित्र, बकर इद र मोहम्मद जयन्तीमा ३, क्रिसमसमा १, तमु ल्होसार, सोनाम ल्होसार र ग्याल्बो ल्होसारमा ३, छठ पर्वमा १, ऋषिपञ्चमी (महिलालाई मात्रै) १, माघी पर्वमा १ र जनैपूर्णिमामा १ दिन विदा प्रस्ताव गरेको हो ।"
मलेसिया जेलमा नेपाली छुटाइदिने भन्दै लाखौं ठगी,"(काठमाडौं) मलेसियामा जेल परेका श्रमिकलाई छुटाइदिने भन्दै परिवारलाई ठग्ने गिरोह सक्रिय रहेको पाइएको छ । यस्तो ठगी मलेसिया प्रहरीसँग मिलेमतोमा हुने गरेको छ । मलेसियाले गैरकानुनी हैसियतका श्रमिकलाई थुन्ने र सजाय पूरा भएपछि डिपोर्ट गर्ने अभियान चलाएसँगै दलालले ठगी धन्दा बढाएका हुन् । उनीहरूले जेल परेका श्रमिकलाई भेटेर परिवारको सम्पर्क नम्बर लिई रकम असुल्ने गरेका छन् । मलाई छुटाइदिन्छु भन्दै परिवारसँग दुई लाख २१ हजार रुपैयाँ लिएको रहेछ, युवराज आचार्यले कान्तिपुरसँग भने, नेपाल आएपछि मात्रै थाहा पाएँ ।उनका आफन्तले उदयपुरका सुमन लिम्बूलाई पैसा पठाइदिएका थिए । २०१२ नोभेम्बर ९ मा युनाइटेड एचआर सोलुसनबाट मलेसिया गएका आचार्य एक वर्षपछि मेडिकल परीक्षणमा फेल भए । कम्पनीले नेपाल पठाइदिन लागेपछि भागेर अन्तै काम गरिरहेका थिए । गत जुन ६ तारिखमा पक्राउ परे । मसँग १३ सय ५० मलेसियन रिङगेट र दुइटा स्मार्ट फोन थियो, प्रहरीले त्यो केही फिर्ता गरेन, मलाई लेगजिङ क्याम्प र सुन्नाई बुलोह जेलमा ५ महिना राख्यो, उनले भने ।जलान कार्ड (मलेसियामा बस्न दिइएको परिचयपत्र) हुनेले एक सातामा जेलमा रहेको एक नेपालीलाई भेट्न पाउँछ । प्रहरीसँग चिनजान हुनेले भने एकैपटक धेरैलाई भेट्न सक्छन् । इलाम नगरपालिका१, साँखेजुङका लालबहादुर तामाङ मलेसिया जेलमा थिए । गत मंसिर ११ गते नेपालमा रहेकी पत्नी मनमायालाई फोन आयो, तपाईंका श्रीमान्लाई छुटाउन धरौटी राख्नुपर्ने भयो, तुरुन्तै ३ लाख रुपैयाँ पठाइदिनुहोला, छुट्ने बेला सबै फिर्ता हुनेछ । फोन गर्नेले आफ्नो नाम राजदेव साह बताए । घर सप्तरी । मनमायाले गाउँघरबाट मलेसिया गएकालाई सोधेर मात्र पैसा पठाउने विचार गरेकी थिइन् तर फोनमा चेतावनी दिइयो, यसबारे कोहीसँग बोल्ने होइन । गोप्य रूपमा छुटाउन लागेको हो । पैसा नपठाए श्रीमान् जिन्दगीभर जेलमै सड्छ । मनमायाले मंसिर १३ गते आईएमईबाट नीराजन विष्ट र राम रायका नाममा २ लाख ८२ हजार रुपैयाँ पठाइदिइन् । पैसा त पठाउँला तर भोलि श्रीमान् नछुटे के गर्ने भनेर सोधेकी पनि हुँँ, उनले कान्तिपुरसँग भनिन्, तैंले पैसा पनि हाल्नुपर्दैन, खुरुक्क फिर्ता जा भनेर उल्टै गाली गर्यो । लालबहादुर घर नफर्केको १० वर्ष भइसकेको थियो । गैरकानुनी हैसियतमा बसेकाले जेल परेका थिए । गम्भीर प्रकृतिको अपराध नभएकाले जम्मा तीन महिनाको सजाय थियो । उनी पुस १ गते स्वदेश फिरेपछि पत्नीलाई दलालले ठगेको थाहा पाए । जेलबाट निस्कन टिकट मात्रै चाहिने हो । धरौटीबापत एक पैसा पनि कसैलाई तिर्नुपर्दैनथ्यो, लालबहादुरले भने, जेलभित्र परेको मौकामा दलालले मेरो परिवारलाई ठगेछ । अस्लम मियाँलाई छुटाउने बहानामा पनि सुमन लिम्बूले त्यसैगरी रकम असुले । जेलबाट घरफिर्ती केन्द्रमा आइसकेको थिएँ, प्रहरीले घर फिर्ने मिति तोकेको थियो । टिकट चाहिएको थियो । त्यही बेला सुमन लिम्बूले भेटेर टिकट मगाइदिन्छु भन्दै मेरो परिवारको नम्बर लग्यो, अस्लम मियाँले भने, परिवारलाई तर्साएर ३ लाख ५२ हजार रुपैयाँ उठाएछ । प्रहरीसँग मिलेमतोबिना सोझै जेल आउन नपाउने उनले बताए । मैले उसलाई कहिल्यै चिनेको थिइनँ । कसरी हामीलाई भेट्न जेलभित्रै आइपुग्यो, उनले भने, यसमा पूरै सेटिङ चलेको रहेछ । सम्सद मियाँको परिवार ४ लाख रुपैयाँमा ठगिएको छ । धरौटी बुझाउनुपर्छ भन्दै रकम लिएका रहेछन्, उनले भने, केन्द्रीय प्रहरी अनुसन्धान विभागमा उजुरी दिएको छु । श्रममन्त्रीलाई भेटेर जानकारी गराएको छु, त्यस्ता ठगलाई कारबाही होस् र हाम्रो पैसा फिर्ता होस् । मलेसियामा नेपाली श्रमिकका हितमा कार्यरत प्रवासी नेपाली समन्वय समितिका अध्यक्ष कुलबहादुर कार्कीले जेलमा रहेकाका परिवारमाथि ठगी बढिरहेको बताए । हरेक दिनजसो दलालले पैसा खाइदिएको गुनासो आइरहेको छ, उनले भने । मलेसियाको पेनाङस्थित जनउद्धार केन्द्रका अध्यक्ष केशु थापा जेलमा रहेका नेपालीलाई नेपालीले नै खुलेआम ठगेको बताउँछन् । यस्ता विषय लुकेका छैनन्, उनले भने, कारबाही नहुँदा दलालको मनोबल थप बढेको छ । जेलभित्र यातनागैरकानुनी हैसियतमा जेल राखिएका श्रमिकलाई प्रहरीले यातना दिने गरेको पीडित बताउँछन् । घरफिर्ती केन्द्रमा बस्ने कैदीको अवस्था निकै दयनीय छ । पर्याप्त खानेकुरा दिइँदैन । ब्लाङकेट र म्याटको व्यवस्था छैन । चिसो भुइँमै बस्नुपर्छ । शौचालयको पानी पिउनुपर्छ, आचार्यले भने, बिनाकारण प्रहरीले पिट्छ । प्रहरीको यातनाबाट जोगिन पैसा बुझाएको उनले बताए । हुनेले प्रहरीलाई पैसा दिएर यातनाबाट जोगिन्छ, जोसँग पैसा छैन, उनीहरू यातनाको भागीदार बन्नुपर्छ, उनले भने, मलाई प्रहरीले २५ पटक पाइपले पिट्यो । प्रहरीले कैदीलाई ५ सय पटकसम्म उठबस गराएर रमिता हेर्ने गरेको पीडित बताउँछन् । हामीलाई उठबस गराएको हेर्न पाउँदा प्रहरी रमाइलो मान्थे, नवलपरासीका राकेश वस्तीले भने, आर्थिक स्थिति कमजोर भएकै कारण लुकीछिपी बस्नुपरेको थियो । परिवारसँग टाढिन कसैलाई रहर छैन । दु:ख गरी कमाएको पैसा एकै रातमा दलालबाट लुटियो । नेपाली दूतावासले निरन्तर बुझिदिएको भए आफूहरू लुटिन नपर्ने उनीहरू ठान्छन् । जेलमा दूतावास आएर सोधपुछ गर्ने, परिवारसँग सम्पर्क गर्ने वातावरण मिलाइदिएको भए हामी लुटिन्नथ्यौं, धनुषाका मनीकुमार महतोले भने । पैसा नदिनू, टिकट पठाइदिनू मलेसियास्थित नेपाली दूतावासले जेलमा रहेका श्रमिकका परिवारलाई कसैले माग्दैमा पैसा नदिन, बरु दूतावासलाई खबर गर्न भनेको छ । कैद भुक्तान भइसकेपछि जेलबाट घरफिर्ती केन्द्रमा सार्छ । स्वदेश फिर्ने मिति निश्चित भएको जानकारी प्रहरीबाट आउँछ । दूतावासले ट्राभल डकुमेन्ट बनाइदिन्छ । त्यसपछि तोकिएको मितिको टिकट चाहिन्छ, श्रम काउन्सेलर बद्री कार्कीले भने, परिवार सदस्यले कसैलाई पैसा नदिनू । पैसा मागे दूतावासलाई जानकारी दिनुपर्छ । दूतावासलाई टिकट पठाइदिए हुन्छ । उनले नेपालीको अवस्था बुझ्न नियमित जेल जाने गरेको बताए । हाम्रो जेल जाने तालिका नै छ, उनले भने । दूतावासले राष्ट्रिय मानव अधिकार आयोगलाई ४ सय ३३ जना नेपाली जेलमा रहेको विवरण उपलब्ध गराएको छ । अधिकांश नेपाली भाषाकै कारण, रोजगारदातासँगको सामान्य विवाद र काम छोडेर हिँडेको कारण जेल बस्नुपरेको देखिन्छ, आयुक्त सुदीप पाठकले भने, न्यायमा पहुँच नहुँदा श्रमिक झन् मर्कामा परेका छन् । श्रमिकको मानव अधिकारको प्रत्याभूति नै भएन ।"
विद्यार्थी खोज्दै इतिहास विभाग,"काठमाडौं (कास) त्रिभुवन विश्वविद्यालयको इतिहास केन्द्रीय विभागमा गत वर्ष एक जना विद्यार्थी पनि भर्ना भएनन् । यस वर्ष पनि ४ जनाले मात्रै सम्पर्क गरेका छन् । इतिहास अध्ययनमा रुचि नदेखिएपछि विभागले विद्यार्थी बढाउने उपाय खोज्न थालेको छ ।त्यसका लागि विभागले छात्रवृत्तिमा पढाउने र बिहानी कक्षा चलाउने भएको छ । त्रिविले २०१७ सालबाट इतिहास विषयको पढाइ सुरु गरेको थियो । अहिले यो विभाग खुम्चँदै गएको छ । कुनै बेला विभागमा ३६ जना प्राध्यापक थिए । अहिले ८ जना मात्रै छन् । नयाँनयाँ विषयमा विद्यार्थीको ध्यान गएकाले इतिहास अध्ययन गर्न चाहनेको संख्या न्यून भएको विभाग प्रमुख शंकर थापाले जनाए । २०७० सालबाट सेमेस्टर प्रणालीमा पठनपाठन सुरु गरेपछि विद्यार्थी संख्या झनै घटेको हो । इतिहास भनेको विगतको राजनीतिक विषय मात्र पढ्ने हो भन्ने भ्रम छ, उनले भने, इतिहास पढदा हुने फाइदाको महत्त्व बुझाउन नसक्दा विभाग सुक्न लाग्यो । पाठ्यक्रम र पठनशैली परिवर्तन गर्दासमेत विद्यार्थीले चासो नदिएको उनले गुनासो गरे । पेसा व्यवसायमा संलग्न व्यक्ति र न्यून आर्थिक अवस्था भएकाले पनि इतिहास पढ्न सकुन् भनेर बिहानी कक्षा र छात्रवृत्तिमा पढाउने व्यवस्था गरिएको विभागले जनाएको छ । इतिहासविद् तथा त्रिविका मानविकी संकायका पूर्वडिन त्रिरत्न मानन्धरले जथाभावी नयाँ विषय थप्दा पुराना विषय ओझेल पर्दै गएको बताए । कुनै अध्ययन छैन, हचुवाको भरमा नयाँनयाँ विषय सुरु गरिएको छ, त्यसको असर के पर्छ भनेर मूल्यांकन हुनै छाड्यो, उनले भने । इतिहास विषयलाई रोजगारीसँग जोड्न सके विद्यार्थी संख्या बढ्ने उनको बुझाइ छ । पढ्ने भनेको रोजगार हुनु हो भन्ने धारणा बढदै गएको छ, उनले भने, इतिहासलाई पनि पेसाव्यवसायसँग जोड्न सके विद्यार्थी बढ्छन् ।इतिहास विषयको पाठ्यक्रममा अन्तर्राष्ट्रिय क्षेत्र, नेपालको पर्यटन, प्रशासकीय क्षेत्र र लिच्छविकालदेखि गणतन्त्रसम्मको राजनीतिक इतिहास समेटिएको छ । विभागका पूर्वप्रमुख तीर्थप्रसाद मिश्रले यी कुरा बुझाउन नसक्दा विद्यार्थी संख्यामा कमी आएको दाबी गरे । उनले भने, विभाग विद्यार्थी नभएर बन्द हुने अवस्थामा पुगिसक्यो, इतिहास पढ्न विदेश जानुपर्ने अवस्था आउन सक्छ । मानविकी तथा सामाजिक शास्त्र संकायका डिन शिवलाल भुसालले मानविकी संकायमा विद्यार्थी घटिरहेको र त्यसको असर इतिहास विषयमा पनि परेको बताए । कुनै बेला मानविकी एक नम्बरको संकाय थियो, अहिले व्यवस्थापन धेरै विद्यार्थीले पढ्ने संकाय भएको छ, उनले भने । इतिहास विषयमा बजारलाई आवश्यक पर्ने जनशक्ति तयार पार्न सके विद्यार्थी बढ्न सक्ने उनको भनाइ छ । मानविकी संकायको संस्कृत, हिन्दी, इतिहास र भूगोल पढाइमा विद्यार्थीको संख्या घटदै गएको छ । लोकसेवा आयोगले पाठ्यक्रमबाट इतिहासका विषय हटाएका कारण विद्यार्थी घटेको उनीहरूको तर्क छ ।"
एकीकृत बस्तीलाई तथ्यांक जुटाइँदै,"काठमाडौं (कास) सहरी विकास मन्त्रालयले विकट तथा जोखिमयुक्त स्थानमा बसोबास गरिरहेका घरपरिवारको तथ्यांक संकलन गर्ने भएको छ । सुरक्षित स्थानमा एकीकृत बस्ती बनाई उनीहरूलाई स्थानान्तरण गर्ने सरकारको योजना छ । मन्त्रालयका अनुसार स्थानीय तहको सहकार्य र सहयोगमा विकट तथा जोखिमयुक्त बस्तीको पहिचान गरी एकीकृत बस्ती निर्माण गरिनेछ । सुविधा पुर्याउन कठिन, विकासका निम्ति बाधक, अपायक र असुरक्षित स्थानमा रहेका छिटपुट बस्तीलाई एकीकृत गर्न लागिएको सहरी विकासन्त्री मोहम्मद इस्तियाक राईले जानकारी दिए । केही दिनअघिको मन्त्रिपरिषद् बैठकले जोखिमयुक्त बस्ती स्थानान्तरण तथा एकीकृत बस्ती विकाससम्बन्धी कार्यविधि स्वीकृत गरेको उनले बताए । अब स्थानीय तहसँग समन्वय गरेर काम अघि बढाउँछौं, उनले भने, एकीृकत बस्तीको अवधारणा अघि बढ्दा विकास गर्न सजिलो हुन्छ । आवश्यक सेवा सुविधा पुर्याउन तथा सर्वसाधारणको स्वास्थ्य सुविधा एवं आर्थिक हितमा काम गर्न मुलुकभर एकीकृत बस्ती निर्माण अभियान चलाइने मन्त्री राईले जानकारी दिए । यसका लागि चालु आवमा सरकारले करिब २५ करोड रुपैयाँ विनियोजन गरेको छ । सहरी विकास सचिव रमेशप्रसाद सिंहले एकीकृत बस्तीलाई भौतिक पूर्वाधार सम्पन्न बनाइने बताए । स्थान छनोट गर्न स्थानीय तहसँग समन्वय भइरहेको उनले जानकारी दिए । मन्त्रालयले तयार पारेको कार्यविधिमा बस्ती बसाइने स्थान सडक सञ्जाल वा ग्रामीण बाटोसँग जोडिएको, खानेपानी तथा सरसफाइसम्बन्धी पूर्वाधार निर्माण गर्न सकिने, विद्युत् सेवा उपलब्ध गराउन सकिने तथा जीविकोपार्जन गर्न सकिने हुनुपर्ने मापदण्ड तोकिएको छ । त्यसैगरी बस्तीमा प्राथमिक विद्यालय, स्वास्थ्यचौकी र प्रहरीचौकी, बैंक तथा वित्तीय संस्था, पसल, साना उद्योग स्थापना गरिनेछ । ६ मिटर चौडा र ग्रामीण मूल बाटो भए कम्तीमा ४ मिटर सडक निर्माण गरिने सचिव सिंहले बताए । उनका अनुसार ७ घरपरिवारका लागि एक धारा, सतह ढल र फोहोर ढलको बेग्लाबेग्लै निकास गरिनेछ । प्रत्येक २० आवास एकाइका लागि कम्तीमा ८० वर्गमिटर खुला क्षेत्र निर्धारण गरिनेछ । मुलुकभरबाट जोखिमयुक्त भनी पहिचान गरिएका बस्तीको जग्गामा कुनै पनि परिवारलाई नराखिने सिंहले बताए । संकलित तथ्यांक विश्लेषण तथा अध्ययन गरी बस्ती विकासका लागि उपयुक्त विकल्प छनोट गरिने उनको भनाइ छ । स्थानान्तरण गरिने सम्भावित बस्तीको स्थिति, भौगोलिक संरचना, जग्गाको कित्ता, नक्सा, जग्गाधनीको विवरण, विद्यमान आर्थिक र सामाजिक स्थितिको विश्लेषण गरिन्छ, उनले भने, त्यसपछि छनोट गर्छौं । प्रत्येक घरका लागि निकाससहितको शौचालय, प्रत्येक खुला क्षेत्रमा महिला र पुरुषका लागि छुट्टाछुट्टै व्यवस्थित सार्वजनिक शौचालय निर्माण गरिनेछ । प्रत्येक घर तथा आवास एकाइ निर्माणका लागि हिमाली क्षेत्रमा ५ लाख, पहाडी ग्रामीण क्षेत्रमा ४ लाख तथा पहाडी र तराई क्षेत्रमा ३ लाख ५० रुपैयाँ रकम अनुदान प्रदान गरिनेछ ।"
"साझा खुल्छ, चल्दैन","साझा जोगाउन सरकारलाई आग्रहसाझा प्रकाशन गृह बन्द हुने अवस्थामा पुगेको भन्दै लेखक साहित्यकारहरूले यसलाई जोगाउन सरकारसँग आग्रह गरेका छन् । योग्यता र क्षमता नहेरी जसको सरकार उसैले नियुक्ति गर्ने परम्पराले गर्दा संस्थामा मनपरी बढेको साहित्यकार तुलसी भट्टराई बताउँछन् । एउटा सरकारले नियुक्त गर्छ, अर्को आएर हटाउँछ । ६ महिनावर्ष दिनको परम्परा बसेपछि त्यहाँ जाने मान्छेले काम गर्ने अवस्था हुँदैन, उनले भने, नाफा कमाएर चल्न साझा बैंक होइन, यसलाई चलाउने जिम्मा सरकारले लिनुपर्छ । आर्थिक संकटमा भए पनि साझाको आर्थिक स्रोत नभएको होइन । पुल्चोकमा करिब ७ रोपनी जग्गा छ । महेन्द्रनगर, धनगढी, सुर्खेत, नेपालगन्ज, वीरगन्ज र नारायणगढमा पनि जग्गा छ । सञ्चालक समिति सदस्य हरिहर खनाल व्यवस्थापन स्वेच्छाचारी भएकाले समस्या आएको बताउँछन् । साझाको हितमा काम गर्न सक्ने व्यवस्थापक ल्याउनुपर्छ, उनले भने ।"
भैंसेपाटीमा सांसद आवास नै बनाउन माग,"काठमाडौं (कास) सांसद आवास बनाउन छुट्याइएको भैंसेपाटीको जग्गामा मन्त्री क्वार्टर बनाउन लागिएको भन्दै सांसदले विरोध जनाएका छन् । संसद् बैठकको शून्य समयमा बिहीबार सांसद भरतकुमार शाहले सरकारलाई उक्त निर्णय सच्याउन आग्रह गरे । संसद्का नाममा रहेको जमिनमा सरकारले मन्त्री क्वाटर बनाउने निर्णय गरेको देखिन्छ, उनले भने, संसद्सँग सम्पर्क नै नगरी सरकारले एकलौटी ढंगमा निर्णय गरेको छ । यो ठीक भएन, सच्याओस् । सरकारले मंसिर १७ गते संसद्का नाममा रहेको १४९ रोपनी जग्गामा राष्ट्रिय सभा अध्यक्ष, उपाध्यक्ष, उपसभामुख, मन्त्री निवास, प्रदेश प्रमुख र मुख्यमन्त्रीको आवास बनाउने निर्णय गरेको थियो । बैठकमा सांसद रेनुका गुरुङले सांसदले नियमअनुसार लिएको सुविधालाई सञ्चार माध्यमले अतिरञ्जित गरेको आरोप लगाइन् । केही दिनयता मिडियाकर्मी साथीहरूले माननीय साथीहरूले मापदण्डबमोजिमको सेवासुविधा लिँदा अतिरञ्जित तरिकाले समाचार सम्प्रेषण गरेको सबैलाई थाहै छ, उनले भनिन्, सांसदलाई गाडी र ड्राइभर दिन हिचकिचाउने सरकारले रक्षा मन्त्रालयका शाखा अधिकृत र उपसचिवलाई समेत सेनाका जवान ड्राइभर दिएको छ । यसको छानबिन सरकारले गर्ने कि नगर्ने ? सेना, प्रहरी र सशस्त्रको उच्चपदस्थका घरमा कामदार राखेर दुरुपयोग गर्नु कानुनसम्मत छ ?सांसद यज्ञ सुनुवारले कर्मचारी समायोजनको असर संसद््मा समेत परेको बताए । शौचालय गयो, पानी छैन । बैठक कक्ष वातावरण अनुकूल बनाइएको छैन, उनले भने, बस्ने कुर्सी यूकेजीमा पढ्ने बच्चा पनि नअट्ने जस्तो छ । यो के भएको हो ? यसको जवाफ पाउँ । सांसद डिला संग्रौलाले निर्मला पन्तको हत्यारालाई सरकारले संरक्षण गरेको आरोप लगाइन् । सरकार सुन, चिनी र वाइडबडी काण्डमा मुछिएको उनले आरोप लगाइन् । संसदीय उपसमितिले औंला ठड्याउँदा पनि सरकार मौन बसेको उनको अरोप छ । अर्की सांसद विमला बिकले रामबहादुर बमजनले आश्रममा बसेका किशोरीमाथि यौन दुव्र्यवहार गरेको खबर बाहिर आइरहेकाले छानबिन हुनुपर्ने बताइन् ।"
चौधरीले लिए शपथ,"तरुण दलको आपत्तिप्रमुख प्रतिपक्षी कांग्रेसको भ्रातृ संगठन नेपाल तरुण दलले रेशम चौधरीलाई शपथ गराएकामा आपत्ति जनाएको छ । दलले बिहीबार विज्ञप्ति जारी गरी हत्या अभियोगमा पुर्पक्षका लागि थुनामा रहेका चौधरीलाई जेलबाट निकालेर शपथ गराउँदा संविधान र कानुनी शासनको उल्लंघन भएको दाबी गरेको हो । दोषी ठहरिए सजाय भोग्नैपर्छकाठमाडौं (कास) सरकारका प्रवक्ता एवं सञ्चारमन्त्री गोकुल बाँस्कोटाले टीकापुर घटनाका मुख्य अभियुक्तका रूपमा पुर्पक्षका लागि थुनामा रहेका सांसद रेशमलाल चौधरीलाई कानुनी कारबाही हुने बताएका छन् । मन्त्रिपरिषद्का निर्णय सुनाउन बिहीबार सिंहदरबारमा आयोजित पत्रकार सम्मेलनमा बाँस्कोटाले कानुनी राज्यमा अदालतले गरेको निर्णय मान्नुपर्ने र चौधरीका हकमा पनि त्यो लागू हुने बताए । न्यायिक निरुपण हुने विषयलाई राजनीतिसँग जोडेर हेर्न नमिल्ने बताउँदै बाँस्कोटाले अदालतले दोषी ठहर्याए चौधरीले कारबाही भोग्नैपर्ने बताए । उनले भने, सबैलाई थाहा भएकै कुरा हो, टीकापुरमा के भएको थियो भन्ने । अदालतले पनि दोषी ठहर्याए उहाँले सजाय भोग्नैपर्छ । उनले लोकतान्त्रिक पद्धतिमा हुकुम प्रमांगी नचल्ने बताउँदै भने, उहाँ कानुनी बाटामा जाने हो, जे हुन्छ अदालतबाट हुन्छ ।"
प्रदेश २ ले अघि बढायो लोकसेवा विधेयक,"(जनकपुर)प्रदेश २ सरकारले लोकसेवा विधेयक अगाडि बढाएको छ । संघीय सरकारले आवश्यक कर्मचारी नदिँदा सरकारले गति लिन नसकेको भन्दै प्रदेश सरकारले लोकसेवा विधेयक ल्याएर स्थायी कर्मचारी नियुक्तिको तयारी थालेको हो ।प्रदेश सरकारको बिहीबार बसेको मन्त्रिपरिषद् बैठकले प्रदेश लोकसेवा आयोग विधेयक प्रदेशसभामा दर्ता गराउन स्वीकृत दिएको छ । मुख्यमन्त्री लालबाबु राउतले प्रदेशको लोकसेवामार्फत आवश्यक कर्मचारी स्थायी नियुक्ति गर्ने कानुनी आधार टेकेर विधेयक अघि बढाइएको बताए । संघीय सरकारले कर्मचारी नदिँदा प्रदेश सरकारले गति लिन सकेन, उनले कान्तिपुरसँग भने, धेरै पर्खियौं । संघीय सरकारले नटेरेपछि कर्मचारी नियुक्ति र खटनपटन विधेयकहरू अगाडि बढाउन बाध्य भयौं । लोकसेवा आयोग विधेयक प्रदेशसभामा छिट्टै दर्ता गराइने उनले बताए । प्रदेशसभाको बैठक सुरु हुनासाथ कर्मचारी नियुक्ति र खटनपटन तथा प्रहरीप्रशासनसँग जोडिएका सबै विधेयक अगाडि बढाइनेछ, मुख्यमन्त्री राउतले भने, अब प्रदेश सरकारको आफ्नै कर्मचारी र प्रहरीप्रशासन हुनेछ ।संघीय सरकारको आश्वासनपछि प्रदेश सरकारले प्रशासन, निजामती कर्मचारी र लोकसेवा आयोग गठनसँग सम्बन्धित विधेयक थाती राखेको थियो तर संघीय सरकारले ल्याउन लागेको आन्तरिक सुरक्षा विधेयकले बिच्किएको प्रदेश सरकारले स्थायी कर्मचारी नियुक्त गर्न लोकसेवा विधेयक अगाडि बढाएको हो । कर्मचारीलाई पेन्डुलम पार्नुभन्दा कानुन बनाएर स्थायी नियुक्तिको बाटो अँगालेका हौं, मुख्यमन्त्री राउतले भने, करारमा कर्मचारी नियुक्त गर्नका लागि पनि आवश्यक तयारी भइरहेको छ ।प्रदेश २ सरकारले करारमा कर्मचारी नियुक्त गर्ने विधेयक पास गरिसकेको छ । मुख्यमन्त्री राउतले करारमा कर्मचारी नियुक्त गर्दा आवश्यक पर्ने बजेट र सेवासुविधाबारे आन्तरिक गृहकार्य भइरहेको बताए ।प्रदेश सरकारले दुई महिनाअघि नै कर्मचारी नियुक्ति र खटनपटनसँग सम्बन्धित ३ विधेयक अगाडि बढाउन खोजे पनि प्रधानमन्त्री कार्यालयको आग्रहमा थाती राखेको थियो । प्रदेश २ मा ५ हजार ६७ कर्मचारी आवश्यक छ । अहिले ४ सय ५० जना मात्रै खटिएका छन् ।"
एकै दिन ३ जनाको मिर्गौला प्रत्यारोपण,"भक्तपुर (कास) सहिद धर्मभक्त राष्ट्रिय प्रत्यारोपण केन्द्रले बिहीबार जीवित दाताहरूबाट तीन जनाको मिर्गौला प्रत्यारोपण गरेको छ । उक्त प्रत्यारोपण केन्द्रको एउटै टोलीले गरेको हो । केन्द्रका निर्देशक एवं मिर्गौला र कलेजो प्रत्यारोपण शल्यचिकित्सक पुकारचन्द्र श्रेष्ठ नेतृत्वको टोलीले प्रत्यारोपण गरेको हो । हाम्रो टोलीले एकै दिन तीन जनाको मिर्गौला प्रत्यारोपण गर्नु गर्वको कुरा हो, निर्देशकले भने । करिब दुई वर्षअघि पनि केन्द्रमा एउटै टोलीले एकै दिन ४ जनाको मिर्गौला प्रत्यारोपण गरेको थियो । त्यतिबेला दुई जीवित दाता र एक जना मस्तिष्क मृत्यु भएकाबाट प्राप्त मिर्गौला प्रत्यारोपण गरिएको थियो । केन्द्रमा साढे ५ वर्षमा ५ सय ४९ वटा प्रत्यारोपण भइसकेको छ ।"
उपसमितिको प्रतिवेदन अन्तिम होइन,"काठमाडौं (कास) सञ्चार तथा सूचना प्रविधि मन्त्री गोकुल बाँस्कोटाले नेपाल वायुसेवा निगमको वाइडबडी जहाज खरिदमा भएको भ्रष्टाचार सम्बन्धमा संघीय संसद्को सार्वजनिक लेखा समितिको उपसमिति प्रतिवेदन नै अन्तिम नभएको बताएका छन् । आवश्यक परे सरकारले छानबिन गर्ने उनको भनाइ छ । उनले संसद्को सार्वभौम समितिले बनाएको प्रतिवेदन सत्य भए पनि लेखा समितिलाई प्रतिवेदन नबुझाई पत्रकार सम्मेलन गरेर सार्वजनिक गर्नु राम्रो नभएको बताए । यस विषयमा अनुसन्धान गर्न सरकारले आवश्यक ठानेमा छानबिन समिति बनाउन सक्छ, उनले भने, तर, फेरि आफ्ना मान्छे बचाउन छानबिन समिति बनाइयो भनेर आरोप लाग्न पनि सक्छ । छानबिन गर्न अन्य संवैधानिक निकाय पनि भएको भन्दै उनले सबैतिरबाट भ्रष्टाचार भएको ठहर भए जोसुकैलाई कारबाही हुने बताए । यसैबीच, सरकारले ३० जिल्लामा राष्ट्रपति महिला उत्थान जीविकोपार्जन सुधार कार्यक्रम सञ्चालन गर्ने भएको छ ।"
राजीनामा माग,"काठमाडौं (कास) नयाँ शक्ति पार्टीले वाइडबडी जहाज खरिद प्रकरणमा संसदीय छानबिन उपसमितिले कारबाहीका लागि सिफारिस गरेका बहालवाला मन्त्री, सचिव र महाप्रबन्धकलाई नैतिकताका आधारमा राजीनामा दिन माग गरेको छ ।हामी छानबिन उपसमितिको यस कदमको हार्दिक स्वागत गर्छौं, नयाँ शक्तिले बिहीबार जारी विज्ञप्तिमा भनेको छ, उपसमितिको छानबिन र ठहरका आधारमा मन्त्री, सचिव र महाप्रबन्धकसमेतलाई अब आफ्नो ओहोदामा रहिरहने नैतिक आधार एक क्षण पनि रहँदैन । विज्ञप्तिमा कुनै पनि बहानामा सिफारिस र ठहर उल्ट्याउने दुष्प्रयास नगर्न र अनियमितताको अझै गहिरो छानबिन गरी सम्पूर्ण दोषीमाथि शीघ्र कारबाही गर्न माग गरिएको छ । विवेकशील साझा पार्टीले पनि उपसमितिले दोषी औंल्याएका मन्त्री रवीन्द्र अधिकारीसहित सबैलाई तत्काल पदबाट हटाउन सरकारसित माग गरेको छ । पार्टीले बिहीबार विज्ञप्ति जारी गरी वाइडबडी खरिद प्रकरणमा यथाशीघ्र पारदर्शी रूपमा न्यायिक छानबिन प्रक्रिया अघि बढाउनसमेत गरेको छ ।"
जिल्ला अदालतमा छड्के,"काठमाडौं (कास) न्यायपरिषद्ले जिल्ला अदालत ललितपुरमा छडके निरीक्षण गरेको छ । परिषद्को बिहीबारको बैठकद्वारा गठित सूक्ष्म अनुगमन, निगरानी र गुनासाउपर जाँचबुझ समिति ले अदालत अनुगमन गरेको हो । टोलीले न्यायाधीश, कर्मचारी, कानुन व्यवसायी, सेवाग्राहीसँग कुराकानी र सोधपुछ गरेको थियो । न्यायपरिषद् सचिव नृपध्वज निरौला नेतृत्वको टोलीले सरोकारवालाका गुनासोसमेत संकलन गरेको सर्वोच्च अदालतले जनाएको छ । परिषद्ले बिहीबारै न्यायाधीशउपर आउने गुनासा, टीकाटिप्पणीका बारेमा तत्काल सम्बोधन गर्ने गरी अनुगमन, निरीक्षण र गुप्त निगरानी गराउने गरी समिति गठनको निर्णय गरेको थियो ।"
विश्वसम्पदा नबिगार्ने प्रतिबद्धता,"(काठमाडौं)विश्वसम्पदा सूचीमा सूचीकृत बौद्धनाथ स्तूपमा कुनै पनि किसिमको क्षति पुर्याउने काम नगर्ने प्रतिबद्धता सरोकार निकायले गरेका छन् । ऐतिहासिक, पुरातात्त्विक, सांस्कृतिक, मौलिक, धार्मिक स्तूप प्रवद्र्धन तथा सम्वद्र्धनमा हामी सबै उत्तरदायी र प्रतिबद्ध छाँै भन्ने प्रतिबद्धता पत्रमा हस्ताक्षर पनि गरेका छन् ।बौद्ध तथा मेलम्ची घ्याङ गुठी, काठमाडौं महानगरपालिका, बौद्धनाथ क्षेत्र विकास समिति लगायतको संलग्नतामा स्तूपमा राखिएका आधुनिक बत्तीसमेत हटाइएको छ । बत्ती हटाउन मेलम्ची घ्याङ गुठीका पदाधिकारी अघि सरेका थिए । त्यहाँ राखिएका किलासमेत उप्काउन सुरु गरिएको छ । किला उप्काउन महानगर, गुठीका पदाधिकारीलगायत पेन्चिस बोकेर गएका थिए । अभियन्ताले यसलाई पेन्चिस अभियान नाम दिएका थिए ।घ्याङ गुठी र क्षेत्र विकास समितिलाई बत्ती झिक्ने काममा प्रदेश ३ का सांसद छिरिङ दोर्जे लामाले समन्वय गरेका थिए । एकअर्कामा समन्वय नहुँदा सम्पदा खतरामा पर्यो, लामाले भने, क्षेत्र विकास समिति, घ्याङ गुठी र महानगर वडा कार्यालय एकै ठाउँमा बस्ने हो भने बौद्धनाथलाई कायापलट पार्न सकिन्छ ।काठमाडौं महानगरपालिकाका उपमेयर हरिप्रभा खड्गी श्रेष्ठले सम्पदालाई अब व्यवस्थित बनाइने बताइन् । जनप्रतिनिधि नहुँदा १८ वर्षसम्म जे भयो भयो, खड्गीले भनिन्, अब व्यवस्थित हुनेछ ।बौद्ध घ्याङ गुठीले बत्ती राख्न ड्रिल मेसिन ले खोपेको थियो । त्यसको चौतर्फी विरोध भएको थियो । गुठीले बत्ती बाल्न जेनेरेटर राखेको थियो । त्यसलाई हटाउन पुरातत्त्व विभागले पत्राचार गरेको थियो । तीनपटक पत्र पठाएपछि गुठीले जेनेरेटर हटाएको छ । अब बौद्धनाथमा कुनै पनि नयाँ संरचना बन्ने छैनन्, महानगर वडा नम्बर ६ का अध्यक्ष दीपेन्द्र लामाले भने, अब बत्ती बाल्दा पनि नयाँ तरिका अपनाएर बाल्छौं । अब सम्पदा मासिने कुनै पनि गतिविध हुन वडा कार्यालयले दिने छैन । यी दुई निकायको विवादले विश्वसम्पदा व्यवस्थापनमा समस्या हुँदै आएको छ । एकले गर्न लागेको काममा अर्काेले अवरोध गर्ने प्रवृत्ति छ । पुनर्निर्माण पनि मापदण्डविपरीत भएको छ । कंक्रिट मिसाएर ढलान गरेपछि त्यसको चौतर्फी विरोध भएको थियो । विरोध हुँदा हँुदै पनि कंक्रिट झिकिएन । चाँडो बनाइयो भनेर प्रचार गरियो तर पुरातात्त्विक मापदण्ड मिचियो ।बत्ती निकालेपछि शान्तिको प्रतीक १० जोर परेवा उडाइएको थियो । स्थानीयवासी, अभियन्ता, विद्यार्थीलगायतले मानव साङ्लो बनाएर स्तूपलाई घेरा लगाएका थिए । समितिका अध्यक्ष राजकुमार लामाले सम्पदा संरक्षणका लागि बौद्धनाथबाट महत्त्वपूर्ण काम थालनी भएको प्रतिक्रिया दिए ।बौद्धनाथ क्षेत्र विकास समिति र गुठीले बेला बेलामा स्तूप खोपेर कुरूप पार्दै आएका थिए । स्तूपको मेरुदण्ड मानिने सोक्सिङ (रष्ती) देखि नै खोप्न सुरु गरेका छन् । १३ तलाको बीचमा हुने सोक्सिङ मा अग्राखको काठ हुन्छ । त्यसमा स्वर्ण अक्षरले बुद्धमन्त्र लेखिएको हुन्छ । सोक्सिङ को चारै दिशामा पञ्चबुद्ध (बहिलोचन, रत्नसम्भव, अमिताभ र अमोकसिद्धिसहित पञ्चबुद्ध) को प्रतिमा राखिएको हुन्छ ।यहाँका बिजुलीका सर्किट जीर्ण हुँदा त्यसले स्तूपमा खतरामा परेको छ । जुनसुकै बेला आगलागीको खतरा रहेको भन्दै पुरातत्त्व विभागले त्यसलाई व्यवस्थित गर्न ७ महिनाअघि पत्र पठाएयो । जडान गरिएका विद्युत् सर्किट जीर्ण भएको, तार यत्रतत्र नांगै पल्टिएको हुँदा विश्व सम्पदामा आउने पयर्टन, धर्माबलम्वीलाई समेत अप्ठेरो परेको भन्दै पुरातत्त्व विभागले विद्युत् प्राधिकरणलाई मर्मत गर्न पत्र पठाएको थियो ।"
अवैध बालुवा उद्योगमा प्रहरी छापा,"(धादिङ)बूढीगण्डकी जलविद्युत् आयोजनाले खरिद गरेको जग्गामा बालुवा खानी तथा बालुवा प्रशोधन केन्द्र सञ्चालन गरिरहेका अवैध उद्योगहरूमा प्रहरीले छापा मारेको छ । सशस्त्र प्रहरीको कमान्डमा ज्वालामुखी ५ बुङ्गकोट घाट, मस्तेखोलामा रहेका एक दर्जन बालुवा प्रशोधन केन्द्रमा छापा मारी विद्युतीय उपकरण नष्ट गरिएको हो ।आयोजना मातहत गइसकेको जग्गामा विभिन्न स्थानमा ८ वटा बालुवाखानी सञ्चालन गरेर दैनिक ५ सय टिपर बालुवा बेचबिखन गरिरहेको गुनासो आएपछि प्रहरीले छापा मारेको हो । स्थानीय तहका पदाधिकारीहरूकै मिलोमतोमा विगत १ वर्षदेखि नै अवैध बालुवाखानी सञ्चालन हुँदै आएको थियो ।हामीले स्थानीय प्रशासन र स्थानीय तहहरूलाई आयोजना स्थलबाट बालुवाको अवैध ओसारपसार रोक्न पत्राचार गरे पनि रोकथाम नभएपछि केन्द्रमै सम्पर्क गर्नुपरेको हो, आयोजनाका संयोजक कृष्णबहादुर कार्कीले बताए । सशस्त्र प्रहरीका जिल्लास्थित प्रहरी नायव उपरीक्षक दर्शन गिरीको नेतृत्वमा गएको जनपदसहितको ३ वटै सुरक्षा निकायको टोलीले बालुवा उद्योगमा छापा मारेको हो । प्रहरी पुगेलगत्तै फिरफिरेका मजदुर र स्काभेटर, टिपर लगायत उपकरणरका चालकहरू उद्योग छोडेर भागेका थिए ।गत वर्षको चैतमा पनि स्थानीय प्रशाासन र जिल्ला वन कार्यालयले पटकपटक छापा मारेर बन्द गराए पनि राजनैतिक दबाब र आर्थिक लेनदेनमा सञ्चालनमै रहेका थिए । गत वर्षसम्म खानीबाट बालुवा लिएर धुने सामान्य फिरफिरे जडान गरेका बालुवा तस्करहरूले यसपालि ठूला आधुनिक लाखौं मूल्य पर्ने वुमरलगायतका उपकरणहरू जडान गरेका छन् । बालुवा प्रशोधन उद्योग सञ्चालन गर्न कम्पनी रजिस्ट्रार कार्यालयमा कम्पनी दर्ता गर्दा अन्य स्थानको लालपुर्जा पेस गरेका बालुवा व्यवसायीहरूले उद्योग र खानी बूढीगण्डकीको नाममा मुआब्जा लिएर नामसारी गरेकै जग्गामा सञ्चालन गरेका छन् । कम्पनी रजिस्ट्रार कार्यालयले बालुवा प्रशोधन तथा धुलाइ गर्ने बालुवा खरिद गर्ने दर्तावाला खानीको लिखित सहमतिबिना नै बालुवा प्रशोधन उद्योग दर्ता गरिएको फेला परेको छ ।राजमार्ग क्षेत्र वरपरका त्रिशूली नदीमा नदीजन्य पदार्थको उत्खनन र बालुवा प्रशोधन बारम्बार विवादमा आएपछि बूढीगण्डकी किनारमा बालुवा तस्करहरूले आँखा गाडेका थिए । यसै मौकामा बूढीगण्डकी किनारमा रातारात उद्योग सञ्चालन गर्न पुगेका तस्करहरूले सदरमुकाम लगायतका काठमाडौंका बजारमा पुर्याएर महँगो मूल्यमा बालुवा बेच्दै आएका थिए ।"
चन्दा उठाएर विद्यालय,"(काभ्रे)नेपालसँग सम्बन्ध जोडिएका दुई जर्मनी नागरिकले आफ्नो देशमा चन्दा उठाएर विद्यालय भवन बनाइदिएका छन् । डा माथियास वाउमेन र मिखाइल होस्लेले जर्मनमा विभिन्न खेलकुद प्रतियोगिता गरेर, चन्दा उठाएर र सामान बेचेर जम्मा गरेको रकमले नमोबुद्ध ६, चरङगेफेदीस्थित कालिगंगा प्राविमा ३ कोठे आरसीसी पक्की भवन निर्माण गरिदिएका हुन् ।शेर्पा नेपाल हेल्फी नामक फाउन्डेसन खोलेर माथियासले र हिमालय प्रोजेक्टमार्फत होस्लेले रकम जम्मा गरेका थिए । माथियास पेसाले ट्रमा सर्जन हुन् । पर्वतारोहणको क्षेत्रमा काम गर्ने उनी सन् २०१४ मा हिम पहिरोमा परी १६ जना शेर्पाको मृत्यु हुँदा नेपालमा नै थिए । त्यसो समयमा पनि उनले बाबुआमा गुमाएका बालबालिकालाई सहयोग गरेका थिए । भूकम्पलगत्तै नेपालमा आएका उनले २०७२ सालको भूकम्पमा घाइतेहरूको धुलिखेल अस्पतालमा शल्यक्रिया गरेका थिए । भूकम्पलगत्तै नेपालमा आएर सेवा गरे, त्यही बेला हामीलाई भत्किएका विद्यालय बनाइदिन अनुरोध गरेका थिए, माथियासले भने, सामान बेचेर, रेस्लिङलगायतका खेलकुद प्रतियोगिता गरेर र चन्दा मागेर जम्मा गरेको पैसाले विद्यालय भवन बनाएका हौं ।चन्दा संकलन गरेर जम्मा भएको रकमले हिमाली गाउँ संरक्षण नेपालमार्फत कालिगंगा र रोशी ५, सिसाखानीमा रहेको गणेश आधारभूत विद्यालय निर्माण भएका छन् ।मिखाइल ३० वर्षअघि नै नेपाल आएका हुन् । नेपाली नागरिक शान्ति सुनुवार बिहे गरेका उनका ३ सन्तान छन् । पहिलादेखि नै काम गर्दै आएका हांै, उनले भने, भूकम्पपछि भत्किएका विद्यालय भवन निर्माणमा सहयोग गरेका हौं । उनको संस्था हिमालयन प्रोजेक्टले हिमाली गाउँ संरक्षण नेपालमार्फत तेमाल भोज्र्याङको जनज्योति मावि, रोशी ५ को विद्या विकास प्रावि, बेथानचोक ३ को कृष्णगोपाल माविको विद्यालय भवन र रोशी ५ को भुमेस्थान माविमा शिक्षकका लागि आवासीय भवन निर्माण गरेका छन् ।"
भवन भूकम्प प्रतिरोधी,"रामेछाप (कास) भूकम्पबाट क्षतिग्रस्त रामेछापका सामुदायिक विद्यालयहरूको पुनर्निर्माण गरी पठनपाठनलाई सहज बनाउने अभियान चलाइएको छ । विद्यालय भवनलाई प्राथमिकता दिइएको र भवन भूकम्प प्रतिरोधी रहेको जनाइएको छ ।जिल्लाका ३ सय ९७ विद्यालयमध्ये अधिकांश स्कुलका भवन भूकम्पले क्षति पुर्याएको थियो । क्षतिग्रस्त विद्यालयमध्ये अधिकांशमा पुनर्निर्माणको काम भइरहेको छ । एसियाली विकास बैंक, यूएसएआईडी, नेपाल सरकार र गैरसरकारी संस्थामार्फत क्षतिग्रस्त विद्यालयहरूलाई पुनर्निर्माण र सुधारको काम भइरहेको छ ।राष्ट्रि्रय पुनर्निर्माण प्राधिकरणको जिल्ला आयोजना कार्यान्वयन इकाई (शिक्षा) रामेछापका प्रमुख हेमन्तकुमार बुढाथोकीका अनुसार क्षतिग्रस्त विद्यालयहरूमध्ये कुनै ठेक्कामार्फत र कुनै व्यवस्थापन समितिमार्फत पुनर्निर्माण गरिँदै छ । उनका अनुसार एसियाली विकास बैंकको लगानीमा २१ वटा विद्यालय भवन निर्माण थालिएकोमा ९ वटा हस्तान्तरण भइसकेका छन् । अन्य विद्यालयहरू फागुन मसान्तसम्म हस्तान्तरण हुने अवस्थामा छन् ।यसैगरी, उपभोक्ता समितिमार्फत ८१ वटा विद्यालय भवनहरूको निर्माण कार्य पूरा भएको छ । प्राधिकरण कोषको लगानीमा उक्त विद्यालयहरूको निर्माण भएको हो । त्यस्ता विद्यालयको भवनहरूमा २ देखि ८ वटासम्म कक्षाकोठा रहेका छन् । जिल्लाका विभिन्न गैरसरकारी संस्था र अन्तर्राष्ट्रिय गैससको सहयोगमा समेत विद्यालयको पुनर्निर्माण भएका छन् । बुढाथोकीका अनुसार जिल्लाका ७० वटा विद्यालयको पुनर्निर्माणमा गैससको लगानीमा भइरहेको छ ।इकाईका इन्जिनियर सुन्दरश्याम घिमिरेका अनुसार एसियाली विकास बंैकको लगानीमा पुनर्निर्माण भएका विद्यालय भवनमा फर्निचर, ल्याब र अपांगमैत्री शौचालयसहितको सुविधा उपलब्ध छन् । भूकम्पप्रतिरोधी भवनहरूको निर्माणपश्चात ३ वर्षसम्म कठिनाइ भोगेर शिक्षा आर्जन गर्दै आएका कलिला बालबालिकाहरूले सुविधा उपयोग गर्न थालेका घिमिरेले बताए । रामेछापमा एसियाली विकास बंैककै लगानीमा पुनर्निर्माण हुने विभिन्न १२ वटा सामुदायिक विद्यालयको निर्माणका लागि मंगलबार सम्झौतामा हस्ताक्षर भएको छ ।"
१२ वर्षीया बनिन् आमा,"(हेटौंडा)बाल्यकाल पार नहुँदै एक चेपाङ बालिका आमा बनेकी छन् । मकवानपुरको राक्सिराङ गाउँपालिका ३ सरिखेत औलेकी १२ वर्षीया गंगामाया चेपाङलले बुधबार छोरी जन्माएकी छन् ।२०६३ भदौ २२ गते जन्मिएकी ंगंगामायाले १२ वर्ष ४ महिनाकै उमेरमा नै छोरीलाई जन्मदिएकी हुन् । पछिल्लो पटक जिल्ला अति कम उमेरमा सन्तान जन्माउने सम्भवत: उनी मात्र एक हुन् । २० वर्षमुनिका किशोरीहरूले सन्तान जन्माएको तथ्यांक स्वास्थ्य संस्थाहरूमा बाक्लै भेटिन्छन् तर साढे १२ वर्ष पनि नपुगीकन बच्चा जन्माएको उनी मात्र हुन राक्सिराङ गाउँपालिकाका स्वास्थ्य शाखाका संयोजक विजय कापडीले भने । २०७४ माघ १० गते गाउँकै चेपाङ युवकसँग उनको प्रेमविवाह भएको थियो । १२ वर्षकै उमेरमा उनी गर्भवती भएको भन्ने समाचार प्रकाशित भएपछि प्रधानमन्त्री कार्यालयले सुरक्षित सुत्केरी सेवाका लागि पहल गरेको थियो । काठमाडांै थापाथलीस्थित प्रसूति गृहका चिकित्सकहरूले बुधबार शल्यक्रिया गरेर सुरक्षित ढंगले प्रसूति गराएका थिए । चिकित्सकले पुस २३ गते सुत्केरी हुने समय निर्धारण गरेको भए पनि गंगामायालाई व्यथा लागेपछि प्रसूति गृह लगिएका थियो । शल्यक्रिया गरी जन्म दिएको शिशु २ केजी ९ सय ग्रामको रहेको छ । करिब डेढ महिनाअघि काठमाडौं पुगेकी गंगामाया काठमाडांै वनस्थलीमा आफन्तका बस्दै आएकी थिइन् । प्रधानमन्त्री कार्यालयको निर्देशनमा जिल्ला प्रशासन कार्यालय मकवानपुरले गत मंसिर ४ गते गंगामायालाई घरवाट हेटौडा अस्पतालमा ल्याएर चेकजाँच गरेर मंसिर ५ गते सुरक्षित ढंगले सुत्केरी गराउन काठमाडांै लगिएको थियो । उनको प्रसूति सेवामा लाग्ने र खानपानको खर्च प्रधानमन्त्री कार्यालयले बेहोरेको छ । उनको साथमा आमा राममाया छिन् ।चार कक्षामा अध्ययन गर्दागर्दै उनले छिमेकी गाउँको चेपाङ किशोरसँग प्रेम विवाह गरेकी थिइन् । विवाह गरेकै महिनामा उनको रजश्वला भएको थियो । त्यसपछि उनी गर्भवती भइन् । विवाह गरे पनि उनी धेरै समय माइतमा बस्ने गरेकी थिइन् । ४८ वर्षीया राममायाको गंगा जुम्ल्याहा छोरी हुन् । गंगा र बहिनीको नाम जमुना हो । जमुना अहिले स्थानीय स्कुलमा ६ कक्षामा अध्ययन गरिरहेकी छन् । त्यसो त गंगाको आमाको पनि १३ वर्षमा विवाह भएको हो । १४ वर्ष पुग्नेबितिक्कै उनले छोरा जन्माएकी थिइन् । पातलो शरीरकी राममायाले ३ वटा छोरीसहित १२ वटा सन्तान जन्माएकी थिइन् । ३ वटा छोराको १ महिनादेखि ११ महिनाको बीच मृत्यु भयो । अहिले उनको साथमा ६ वटा छोरा र तीन छोरी छन् । सबैभन्दा कान्छो छोरा ३ वर्षको छ ।सन्तान धेरै भो भनेर उनले अहिले नरप्लान्ट प्रयोग गरेकी छन् । हाम्रो चाँडै विवाह गर्ने चलन छ, राममायाले भनिन्, गाउँका धेरै केटीहरूको १२१३ वर्षमा विवाह गर्छन् । विवाह गरेपछि अर्को वर्ष बच्चा भइहाल्छ, उनले भनिन् । उक्त गाउँपालिकाको स्वास्थ्य संस्थामा पहिलो चौमासिकमा ५१ जना सुत्केरी भए । तीमध्ये २१ जना २० वर्षमुनिका रहेको गाउँपालिकाको स्वास्थ्य प्रमुख विनय कापडीले बताए । पहिलो पटक गर्भवती जाँच गर्न राक्सिराङ गाउँपालिकास्थित स्वास्थ्य चौकीमा १ सय ८ जना आएका थिए । तीमध्ये ६२ जना वर्षमुनिका थिए, उनले भने । जिल्लाको चेपाङ बाहुल्य रहेको अर्को कैलाश गाउँपालिकाका चारवटा बर्थिङ सेन्टरमा पहिलो चौमासिकमा ९१ जना सुत्केरी भएका छन् । तीमध्ये ३१ जना २० वर्षमुनिका छन् । सबैभन्दा कम उमेरकी १४ वर्षकी बालिका बच्चा जन्माएको तथ्यांक छ, कैलाश गाउँपालिकाको स्वास्थ्य शाखा प्रमुख श्याम महतोले बताए ।सरकारी तथा गैरसरकारी संस्थाहरूले सहर बजारमा बालविवाहविरुद्ध गोष्ठी सेमिनार लामो समयदेखि गरिरहेका छन् तर मकवानपुरका चेपाङ बालिकाहरूलाई उक्त कार्यक्रमले छुन सकेको छैन । सत्र वर्षकी बालिका मकवानपुर मनहरी गापा ४ मुसेधापको जंगलमा सानो त्रिपालमुनि १५ महिनादेखि २ दुई छोरी र एक छोरा च्यापेर बसेकी छन् । ११ वर्षमा गाउँकै १६ वर्ष उमेरका केटासँग विवाह गरेकी निशा चेपाङले १२ वर्षको उमेरमा जेठी छोरी जन्माइएकी थिइन् । उनकी जेठी छोरी ५ वर्षकी भइसकेकी छन् । त्योभन्दामुनि २ वर्षकी छोरी छिन् भने काखमा अहिले सात महिनाको छोरा । अधिकांश चेपाङ समुदायले चोया र हँसियाले बच्चाको नाभी (साल) काट्ने गर्छन् । त्यसकै इन्फेक्सनले अकालमा नै बच्चाको मृत्यु हुने गरेको छ ।मकवानपुरको उत्तरपश्चिमी क्षेत्रमा बसोबास गर्ने चेपाङ समुदायमा बालविवाह व्याप्त भएका कारणले १४१५ वर्षमा नै चेपाङ महिला आमा बन्ने गर्छन् । गंगा र निशा, चेपाङ मात्र होइनन्, ९० प्रतिशतभन्दा बढी चेपाङ महिलाहरू १२१३ वर्षको उमेरमा नै आमा बन्ने गर्छन् । चेपाङ समुदायमा महिलाहरूलाई खुला भएका कारणले पनि छिट्टै विवाह हुने गरेको छ, राक्सिराङ गाउँपालिकास्थित काँकडा स्वास्थ्य चौकीका प्रमुख सूर्यबहादुर थिङले भने, गरिबी र अशिक्षाका कारणले पनि चेपाङ बालिका बाल्य अवस्थामा नै आमा बन्ने गरेका छन् ।किशोरी हुन नपाई आमा बन्न पुगेका अधिकांश चेपाङ महिलाहरू विभिन्न रोगबाट ग्रसित छन् भने त्यस्ता आमाबाट जन्मेका शिशुहरू शारीरिक र मानसिक रूपले कमजोर देखिन्छन् । १२१३ वर्षकी बालिकाले जन्माएका बच्चाहरू शारीरिक र मानसिक रूपले अत्यन्त कमजोर हुन्छन्, हेटांैडा अस्पतालका बाल विशेषज्ञ डा हरिबहादुर खडकाले भने, आमा पनि विभिन्न रोगबाट ग्रसित हुन्छिन्, कम उमरेमा नै बच्चा जन्माउने महिलाको पाठेघर खस्छ । बालविवाह, परिवार नियोजनबारे भ्रम, प्रजनन स्वास्थ्यका बारे अनविज्ञता, अनिच्छित गर्भधारण र सरसरफाइ र स्वास्थ्यसम्बन्धी ज्ञानको अभाव तथा खाद्य असुरक्षाका कारण चेपाङ समुदायका महिला र बालबालिकाको अवस्था अत्यन्त नाजुक रहेको छ । शैक्षिक एवं आर्थिक रूपले पछाडि परेको चेपाङ बाहुल्य बस्ती र गाउँपालिकाका अधिकांश बासिन्दा निरक्षर छन् । मकवानपुरको पश्चिमी क्षेत्रमा पर्ने कैलाश र राक्सिराङ गाउँपालिकामा व्याप्त रूपमा बालविवाह हुने गरेको छ । अन्य ८ स्थानीय तहमा पनि बालविवाह गर्ने प्रचलन अझै कायम छ । सरकारले सन् २०३० सम्ममा मुलुकबाट बालविवाह अन्त्य गर्ने घोषणा गरेको छ ।"
उपत्यकामा अत्याधुनिक ढल प्रशोधन केन्द्र,"(ललितपुर)जग्गा अधिग्रहण गरेर ४३ वर्षमा बन्न नसकेको ढल प्रशोधन केन्द्र अब बन्ने संकेत देखिएको छ । ललितपुरको बालकुमारीमा बन्न लागेको केन्द्रको बुधबार प्रधानमन्त्री केपी ओलीले उद्घाटन गरे । काठमाडौं उपत्यका खानेपानी लिमिटेड आयोजना कार्यान्वयन निर्देशनालयले बालकुमारीसहित उपत्यकाका अन्य ५ स्थानमा केन्द्र निर्माणको काम सुरु गर्न लागेको हो । निर्देशनालयका अनुसार बालकुमारीमा निर्माण हुने प्रशोधन केन्द्र धोबीघाट, सल्लाघारी, गुह्येश्वरीको भन्दा अत्याधुनिक र वातावरणमैत्री हुनेछ । कुल ६० करोड ७५ लाख लागतमा बन्न लागेको केन्द्रको निर्माण चिनियाँ कम्पनी साफबन वाटर सर्भिस (होल्डिङ) गर्दै छ । योजनाको अवधि ०७४ वैशाखदेखि ३० महिना ०७६ कात्तिकसम्म छ । प्रधानमन्त्री ओलीले जुनसुकै काम पनि आत्मविश्वासका साथ अघि बढेमा परिवर्तन ल्याउन गाह्रो नभएको बताए । केन्द्र ५ वर्षपछि नेपालीले सञ्चालनमा ल्याउँछौ, उनले भने, विदेशीको मात्र नभई नेपाली सीपको पनि विकास गर्न जुरुरी छ । सम्झौता अनुसार निर्माण सम्पन्न भएको ५ वर्षसम्म चिनियाँ कम्पनीले नै सञ्चालन तथा मर्मत गर्नेछ । उपत्यकामा बन्न लागेको गुह्येश्वरी बाहेक अन्य केन्द्र निर्माण सम्पन्नपछि सम्बन्धित ठेकेदारले ५ वर्षसम्म सञ्चालन तथा मर्मत गरिने सम्झौतामा उल्लेख छ । निर्देशनालयका अनुसार प्रशोधन क्षमता प्रतिदिन १ करोड ७५ लाख लिटर, प्रतिसेकेन्ड २ सय २ लिटरको छ । दुर्गन्ध न्यूनीकरण इकाई जडित हुने केन्द्रले गठ्ठाघर, मनोहरा, बालकुमारीलगायतका क्षेत्रमा बसोबास गर्ने करिब ३ लाख ८० हजार जनसंख्यालाई प्रत्यक्ष लाभ पुर्याउने अपेक्षा गरिएको छ । काठमाडौं उपत्यका खानेपानी लिमिटेड आयोजना कार्यान्वयन निर्देशनालयका निर्देशक तिरेशप्रसाद खत्रीले केन्द्रमा फोहोर पानी प्रशोधन गर्न स्वचालित नियन्त्रण गर्न मिल्ने आधुनिक मेसिन जडित हुने बताए । उनले प्रशोधित पानी सफाइ र सिँचाइका लागि पनि प्रयोग गर्न सकिने बताए । केन्द्रबाट उत्पादन हुने ऊर्जाले केन्द्र सञ्चालन गर्न आवश्यक ऊर्जाको आंशिक आपूर्ति गर्नेछ, उनले भने, मल कृषिमा प्रयोग गर्न सकिनेछ ।"
पीडितले पाएनन् क्षतिपूर्ति,"(काठमाडौं)सात महिनाअघि सडक बनाउने क्रममा घरमा भेल पसेको भन्दै उजुरी दिएका घरधनीले अहिलेसम्म क्षतिपूर्ति नपाएको गुनासो गरेका छन् । गोकर्णेश्वर नगरपालिका ३ मा पर्ने सुन्ताखानमा सडक निर्माणका क्रममा ड्रेनेज को उचित व्यवस्थापन नभएकाले भेल पसेको थियो । आफ्नो घर छोपे पनि कुनै पनि निकायबाट क्षतिपूर्ति नपाएको घरधनी सन्तोष गौतमले बताए । असारदेखि नै नगरपालिका आउने जाने गरिरहेको छु । कहिले फाइल पठाइएको हुन्न, कहिले सम्बन्धित कर्मचारी र जनप्रतिनिधिले भेट दिँदैनन्, उनले भने । गौतमका अनुसार असार पहिलो साता जिल्ला प्रशासन कार्यालय काठमाडौंमा क्षतिपूर्तिका लागि निवेदन दिएपछि उक्त विषय स्थानीय सरकारको दायित्वभित्र पर्ने भन्दै प्रशासनले गोकर्णेश्वर नगरपालिकालाई पत्र पठाएको थियो । न्यायिक समितिमा यो मुद्दा परे पनि हालसम्म ठेकेदारलाई बोलाई छलफलसमेत नगराइएको गौतमले बताए । उनले मेयर र उपमेयर यो विषयलाई लिएर गम्भीर नभएको आरोप लगाए । सडक निर्माणको जिम्मा दिने जिल्ला प्राविधिक कार्यालयको, आयोजना कार्यान्वयन इकाई र निर्माणको जिम्मा पाएका ठेकेदार दुवै उक्त दिनमा भेल आउँदा भएको क्षतिको जिम्मेवारी लिन तयार छैनन् । तर प्राविधिक कार्यालयले भने क्षति भएकाले केही सहयोग गर्न सकिने बताएको छ । नगरपालिकाले के कति सहयोग गर्छ त्यसमा थप्दिने भन्नुभएको छ, गौतम भन्छन्, तर ६ महिनाभन्दा बढी भइसक्दा पनि नगरपालिका आलटाल गरिरहेको छ । मेयरबाट क्षतिपूर्तिको आश्वासन मात्र पाएका छौं । एमएससी पढ्दै गरेका गौतमले मेयर, उपमेयर, ठेकेदार लगायतसँगको छलफल र भेटघाटका लागि आफूले कैयौं कक्षा छोड्नुपरेको बताए । यसबीचमा नगरको प्रमुख प्रशासकीय अधिकृत पनि फेरिइसके । ठेकेदार अमर कन्स्ट्रक्सनले आफूले क्षतिपूर्ति तिर्नु नपरोस् भन्ने पक्षमा रहेको गौतमले बताए । तर भेल आएर गरेको क्षति ठेकेदारले तिर्नु नपर्ने बताएको छ । ठेकेदार अमर कन्स्ट्रक्सनका निर्देशक शिवप्रसाद चौलागाईंले त्यो प्राकृतिक विपद् रहेको र सडक बन्नुसँग कुनै सम्बन्ध नरहेको बताए । उनले भने, हामीले आर्थिक स्तर हेरेर जस्तापाता सहयोग गर्यौं । जब कि भेलले क्षति पुर्याउँदा क्षतिपूर्ति दिने जिम्मा हाम्रो होइन । हामीले जिल्ला समन्वय समिति र वडालाई जानकारी गरायौं । कन्स्ट्रक्सनले १२ फुटे ६ पाटा ०१६ एमएमको जस्ता गौतम परिवारलाई उपलब्ध गराएको छ । गत जेठ १६ गते ठूलो पानी पर्दा माथिको माटो, ढुंगासहितको भेल गौतम परिवार बस्दै आएको टहरामा पसेको थियो । माथितिर बन्दै गरेको सडकमा माटो खनिएकोले भेल गौतमको टहरामा पसेको र ठेकेदार वा सडक निर्माणको जिम्मा लिएको संस्थाबाट क्षतिपूर्ति पाउनुपर्ने उनको भनाइ छ । पानीको वैज्ञानिक व्यवस्थापन नगरी, पटक पटक मौखिक जानकारी गराउँदासमेत निकास नबनाई सडक खनेकाले आफूहरूको घरमा भेल पसेको दाबीसहित उनले जिल्ला प्रशासन कार्यालय काठमाडौंमा असारमा निवेदन दिएका थिए । स्थानीयले वर्षातमा आउने भेल, पानीको बहावबारे बुझेकाले त्यसैअनुसार नालाको चौडाइ बनाउन सुझाव दिएका थिए । तर त्यसको विपरीत सडक बनाउँदा यो घटना भएको उनको दाबी छ । प्रशासनले नगरपालिकालाई सो विषय हेर्न पत्र पठाइदिएको थियो । अहिले पनि निर्देशन दिन नसक्ने भएकाले गोकर्णेश्वर नगरपालिकालाई ध्यानाकर्षण पत्र पठाइएको छ । नगरपालिकाको न्यायिक समितिले उनलाई विपद् व्यवस्थापन समितिमार्फत केही राहत दिने भने पनि हालसम्म फाइल अध्ययन भई नसकेको नगरपालिकाले जनाएको छ । नगरपालिका प्रमुख सन्तोष चालिसेका पीए दीपेन्द्र चाम्लिङले भने, समितिले उक्त घटनाको प्रतिवेदन छुटाए छ । हामी अध्ययन गरेर कति दिने हो निर्णय गर्नेछौं । यसअघि गौतमको स्नातकोत्तर नसकिन्जेलसम्मका लागि ल्यापटप दिने भनिए तापनि कानुनी अड्नका कारण त्यसको सट्टा नगद उपलब्ध गराउने तयारी भइरहेको उनले बताए ।"
हेर्दाहेर्दै नासियो सप्तपाताल,"(ललितपुर)देख्दादेख्दैको पोखरी मासिएकाले जोगाउन पूर्ण स्थापितले कानुनी लडाइँ लडेको १५ वर्ष पुग्यो । यसबीचमा न मुद्दाको टुंगो लागेको छ । न त सम्पदा जोगाउनै सकिएको छ । बरु १४ रोपनी १० आना २ पैसा क्षेत्रफलमा फैलिएको पोखरी चारैतिरबाट मिचिएर अहिले डेढ रोपनीमा खुम्चिएको छ लगनखेलको सप्तपाताल पोखरी । ढिलै भए पनि न्याय मिल्नेमा म विश्वस्त छु, ७३ वर्षीय उनी अझै आशा राख्दै भन्छन् । अशक्त भए पनि नयाँ पुस्ताले पोखरीको महत्त्व बुझिसकेकाले संरक्षण लडाइँ नरोकिनेमा ढुक्क छन् । भन्छन्, सम्पदा जोगाउन सबैले साथ दिएका छन् । सप्तपाताल अथवा पृथ्वीका तलतिर रहने ७ लोकमध्ये सबभन्दा तल्लो लोक हो जसलाई नागलोक पनि भनिन्छ । रातो मत्स्येन्द्रनाथ र मीननाथ जात्रा सम्पन्न भएको खबर स्वर्गका देवता इन्द र पाताल लोकका नाग राजालाई पुर्याउन यही पोखरीको प्रयोग हुन्छ । स्वर्गमा सन्देश पठाउन एक जोडी भागेरा आकाशमा उडाइन्छ भने पातालमा पुर्याउन एक जोडी माछा पोखरीमा छाड्ने रीति छ ।पाटनका भूमिगत जलभण्डारमा पानी पुन: भरण गर्ने परम्परागत पोखरीमध्ये सप्तपाताल मुख्य मानिन्छ । स्थापित भन्छन्, यो पोखरी सहरका निम्ति खानेपानी रिजर्भोयर ट्यांकी पनि हो । यहाँ पानी भरिसकेपछि ढुंगेधारा र इनार रसाउँथे । खानेपानी अभाव हुन्थेन । सप्तपाताल ललितपुरको सांस्कृतिक महत्त्व बोकेको पोखरी मात्र होइन । खुला सार्वजनिकस्थल पनि हो । पोखरीमा पानी भर्न लेले टीकाभैरवमा मुहान बनाएर राजकुलो खनेर ल्याइएको थियो । कुलोमा पनि ललितपुर महानगरपालिका २६ नम्बर ढोलाहिटीसम्म आउँछ । त्यहाँबाट लगनखेल पुर्याउन सकेको छैन । यसतर्फ जनप्रतिनिधिले चासो दिनुपर्ने उनको भनाइ छ । स्तूप वरिपरि पोखरीकै जग्गामा रोटरी क्लबले सार्वजनिक बगैंचा बनाएको छ । ऐतिहासिक महत्त्वको पोखरी अचेल फोहोर फाल्ने डम्पिङ साइट बनेको छ । पोखरीको अस्तित्व संकटमा छ । स्थानीयका अनुसार ल:ख्य: अपभ्रंश भएर लगनखेल बन्यो । नेपाल भाषमा ल: को अर्थ पानी र ख्य: को चौर हुन्छ । कुनै बेला लगनखेलमा ७ वटा पोखरी थिए । अहिले ललितपुर जिल्ला अदालत अगाडिको न्हुँ पोखरी, राजदल गण परिसरको कमल र लगनखेल अशोक स्तूप उत्तरपट्टिको सप्तपाताल पोखरी मात्र बाँकी छन् । सप्तपाताल पोखरीमा नमुना मच्छिन्द्र माध्यमिक विद्यालयले भवन बनाउन पाउनुपर्छ भनेर हालेको मुद्दा सर्वोच्च अदालतमा एक दशकदेखि विचाराधीन छ । मुद्दाको पेसी बुधबार पनि सरेको छ । पोखरीमा संरचना बनाएमा सम्पदाको अस्तित्व मेटिनेमा स्थानीय चिन्तित छन् । उनीहरू मासिसकेको पोखरी ब्युँताउन चाहन्छन् । लगनखेल वातावरण सुधार संस्था अध्यक्षसमेत रहेका स्थापित भन्छन्, पोखरी र अशोक स्तूप साबिकमा ललितपुर नगर पञ्चायत ५ (क) को कित्ता नम्बर १२६ मा पर्छ । त्यतिबेला जग्गा २ सय ५ रोपनी ८ आना क्षेत्रफलमा फैलिएको थियो । जग्गा किसिमले ७ नम्बर भनी उल्लेख छ । यसको अर्थ, कसैले कुनै पनि प्रयोजनका लागि जग्गा उपभोग गर्न पाउनेछैन भन्ने बुझिन्छ । यो जग्गामा सप्तपातालसहित अरू धेरै साना पोखरी थिए । उनका अनुसार सार्वजनिक जग्गाको अतिक्रमण ०३४ देखि सुरु भयो । शिक्षण संस्थाको सम्पत्ति व्यवस्था जिल्ला समिति, ललितपुरले ०३४ फागुन १२ मा उक्त २ सय ५ रोपनी ८ आना जग्गाको कित्ताकाट गरेर नमुना मच्छिन्द्र माध्यमिक विद्यालयलाई १४ रोपनी १० आना २ पैसा दिने निर्णय गर्यो । यसको कित्ता नम्बर २१२ हो । विद्यालयले उक्त जग्गा आफ्ना नाममा दर्ता हुनुअघि ०३४ फागुन १ मा जिल्ला कार्यालय, शिक्षण शाखा ललितपुरलाई चिठी लेखेको थियो । चिठीमा जग्गाभित्र पर्ने पानी जमी पोखरीजस्तो देखिएको ठाउँ यथास्थितिमा राख्न मञ्जुर भएको भन्ने उल्लेख छ, उनी भन्छन्, तर, अहिले विद्यालयले पोखरी नभएको भनी दाबी गरिरहेको छ । उनले विद्यालयले लालपुर्जाकै आधारमा पोखरीमाथि आफ्नो दाबी गर्दै आइरहेको बताए । विद्यालयका नाममा दर्ता भएको १६ वर्षपछि ०५० माघ २९ को निर्णयले सरकारको नाउँमा जग्गा दर्ता भएको देखिन्छ । सरकारले मालपोत ऐन, २०३४ को दफा २४ (२) मा टेकेर सप्तपाताल पोखरी भएको सार्वजनिक जग्गा आफ्ना नाममा ल्याएको हो, उनले भने, उक्त दफामा कसैले यो दफा प्रारम्भ हुनुअघि वा पछि कुनै सरकारी वा सार्वजनिक जग्गा व्यक्ति विशेषको नाउमा दर्ता गरी आवाद गरेकामा त्यस्तो दर्ता स्वत: बदर हुनेछ भनिएको छ । नमुना मच्छिन्द्र माध्यमिक विद्यालयका प्रिन्सिपल राधाकृष्ण महतले ०३४ मा विद्यालयका नाममा पुर्जा प्राप्त भइसकेको जग्गा ०५० मा त्रुटिका कारणले सरकारका नाममा हुन गएको दाबी गरे । त्यतिबेला प्लट रजिस्ट्रेसन नहेरीकन फिल्ड बुक मात्र हेरेर निर्णय गरेकाले सरकारका नाममा हुन गएको हो, उनले भने, यसमा गल्ती भएको भनी मालपोत कार्यालयले स्विकारेको पत्र पनि छ । उनले शिक्षण पेसामा लागेका झगडा गर्ने स्वभावका नभएकाले नियतवश विद्यालयलाई पेल्न खोजेको आरोप लगाए । लालपुर्जा भएको जग्गामा भवन बनाउन नक्सा पास गर्न मुद्दा विचाराधीन हँुदा केही असर पर्दैन, उनले भने, लालपुर्जा खारेज भए पनि सरकारकै नाममा जाने हो । अहिले पनि विद्यालय सामुदायिक नै हो ।उनले जग्गामा व्यापारीक भवन नभई विशुद्ध पठनपाठनका लागि संरचना बनाउन लागेको बताए । यसका लागि जाइकाले २४ करोड रुपैयाँ सहयोग गर्दै छ, उनले भने, यो भवनले २ रोपनी क्षेत्रफल मात्र ओगट्छ । बाँकी जग्गामा पोखरी र पार्क नै बनाउने योजना छ । उनले यसमा सहमतिमा ल्याउन स्थानीयलाई विद्यालयले धेरै प्रयास गरेको बताए । स्थानीयमा नेतृत्व लिने सक्ने व्यक्ति नभएकाले समस्या भएको हो, उनले भने ।पोखरी मिच्नेमा नमुना मच्छिन्द्र मात्र छैनन् । अशोक स्तूप वरिपरिका जग्गा अतिक्रमण गर्नेमा सेनाको राजदल गण, ललितपुर जिल्ला अदालत, मालपोत, नापी, जिल्ला पशु कार्यालय, स्काउट भवन पनि छन् । यी कार्यालयले पनि जग्गा कित्ताकाट गरिसकेको छ । सरकारी कार्यालय र विद्यालय खुल्दासम्म स्थानीयले वास्ता गरेनन् । ०६० मा विद्यालयले डिपार्टमेन्ट स्टोर बनाउन खोजेपछि उनीहरू जुर्मुराएका हुन् । सर्वोच्चको आदेशमा यो पनि भनिएको छ, सप्तपाताल पोखरी क्षेत्रबाट पानी रसाएर वडा नम्बर ६, १२ र १५ मा रहेका ढुंगेधारामा जाने भएकाले सार्वजनिक खानेपानी आपूर्तिको मुख्य स्रोत हो । यस्तो ठाउँमा विद्यालय भवन निर्माणले पोखरी र वरिपरिको वातावरणमा प्रभाव पर्नेछ । त्यसविरुद्ध परेका थप मुद्दा भने अझै टुंगो लागेका छैनन् ।"
जीविकोपार्जन बन्यो मानसिक उपचार,"(काठमाडौं)मानसिक रोगले समाएपछि केही वर्ष उनको जीवन पीडादायी भयो । न चिकित्सकको औषधि, न झारफुक । कुनै औषधिमूलोले छोएन । धेरै हल्ला होला भनेर परिवारले सबै कुरा बाहिर नल्याउँदा समयमै राम्रो उपचार पनि भएन । तिनै बिरामी तिलु गैरेको दिनचर्या आजकाल सामान्यजस्तै छ । आजभोलि उनको अधिकतम समय बारीमा बित्छ । काउली, बन्दा मुलालगायत मौसमी तरकारी लगाउँछिन् । बजार लगेर बेच्छिन् । उनी भन्छिन्, तरकारी बेचेको पैसाले घरको सबै खर्च नउठे पनि नुनतेल किन्छु, छोराछोरीको टिफिन खर्च दिन्छु । काममा लागेपछि मन भुल्ने, तरकारी बेचेको आम्दानीले औषधि किन्न पुग्ने हुँदा खुसी छिन् ।२५ वर्षीया गोरखाकी गैरेका लागि मानसिक समस्याका सुरुवाती दिनहरू सम्झिसाध्य छैन । श्रीमानको हेला, बालबच्चाको बिचल्ली अनि सामाजिक बहिष्करण । उनी भन्छिन्, रुन मन लागिरहन्थ्यो, एक्लै बस्थेँ । राति बिनाकारण डर लागेर आउँथ्यो । मानसिक रोगको उपचारमा नाममा उनले वर्षौंसम्म झारफुकमा खर्च गरिन् । रोगबारे कसैले थाहा पाउला भन्ने डरका कारण घरभित्रै लुकेर बसिन् । गाउँमा कसैको मृत्युको खबर सुन्दा अझ बढी अत्तालिन्थिइन्, काम्थिन् । उनको बढ्दो समस्या देखेर परिवारले नाटक गरेको भनिदिँदा उनको आत्मबल अझै घट्थ्यो । उनी भन्छिन्, घर बसौं घरको हेला, बाहिर निस्कौं समाजको हेला । बाँच्ने आधार नै भत्किएको थियो । गाउँकै सामाजिक परिचालिकाको सहयोगमा औषधि र परामर्श पाएपछि उनको जीवनस्तर बदलिएको छ । हाल उनको उपचार र व्यववसाय सँगसँगै चलिरहेको छ । विशेषज्ञका अनुसार मानव शरीरमा सानातिना चोटपटक लाग्ने र उपचारपछि निको भएजस्तै मनमा पनि चोटपटक लाग्छन् अनि निको पनि हुन्छन् । बिरामीप्रतिको सामाजिक नकारात्मक दृष्टिकोण र विभेदका कारण उनीहरू खुलेर बाहिर आउन सक्दैनन्, उपचार गर्दैनन् । खुलेर आउन नसक्दा सानो समस्याबाट सुरु भएको मनोरोगले डिप्रेसन र आत्महत्याको रूप लिन्छ । यस्ता बिरामीले केही गर्न सक्दैनन् । परिवारको बोझ हुन् र कुनै निर्णय लिन सक्दैनन् भन्ने सामाजिक दृष्टिकोणका कारण उनीहरू घृणामा छन् । उपचारको सहज पहुँच हुन नसक्दा उनीहरू पछि परेका छन् ।मनोविद्का अनुसार मानसिक समस्या भएका बिरामीलाई उपचारसँगै जीविकोपार्जनमा लगाउन सकिएमा ८० प्रतिशत रोग यत्तिकै निको हुन्छ । जीविकोपार्जनमा सहभागी भए परिवारले उनीहरूलाई हेर्ने र व्यवहार गर्ने दृष्टिकोण पनि सकारात्मक हुन्छ । मनोविद् मधु विलास खनालका अनुसार जीविकोपार्जन एउटा व्यावसायिक थेरापीजस्तै हो, यो थेरापीले बिरामीलाई रोग निको पार्न सघाउँछ । सरकारले स्थानीय निकायका स्वास्थ्यकर्मीलाई तालिम दिएर यस्तो विधिबाट मानसिक रोग न्यूनीकरण गर्न आवश्यक रहेको बताउँदै उनी भन्छन्, आधारभूत स्वास्थ्य सेवमा मानसिक स्वास्थ्यलाई समेट्न जरुरी छ, बिरामीले आफ्नै स्थानमा उपचार पाए भने रोग बढ्न पाउँदैन । मानसिक स्वास्थ्यबारे पाठ्यक्रम बनाए मात्रै पनि आधा समाधान हुने उनको भनाइ छ ।व्यस्त जीवनशैली, एक्लोपन, दुव्र्यसनी र सामाजिक बेवास्ताका मानसिक बिरामी बढिरहेका छन् । पछिल्लो समय युवावर्ग र बालबालिकामा पयो रोगको चपेटाबाट अछुतो छैन । घरेलु हिंसा, संस्कृतिको नाममा महिलामाथि हुने लाञ्छना, र मायाममताको अभावले महिला पनि उत्तिकै रोगी बन्दै गइरहेका छन् । परामर्श, पारिवारिक सहयोगको अभाव र बेवास्ताका कारण मानसिक रोगले आत्महत्याको दर बढाइरहेको छ ।यस रोगबारे राष्ट्रियस्तरको यकिन तथ्यांक पनि संकलन हुन सकिरहेको छैन । मानसिक स्वास्थ्य तथा परामर्श केन्द्रको तथ्यांकअनुसार उपचारको दायरामा आएका लगभग ५० हजार बिरामीमध्ये ६३ प्रतिशत महिला छन् । र, ३७ प्रतिशत पुरुष छन् । उनीहरूमा चिन्ता गरिरहने समस्या, डिप्रेसन र मानसिक असन्तुलन, छारेरोग लगायतका समस्या देखिएको छ । यस्ता बिरामीलाई जीविकोपार्जनसँग जोडदै लगेमा उपचार प्रभावकारी हुने मनोचिकित्सक बताउँछन् । करिब ५५ लाख मानिस कुनै न कुनै मानसिक स्वास्थ्य समस्याबाट गुज्रिरहेका छन् । मानसिक रोग विशेषज्ञ डा सरोज ओझा भन्छन्, परम्परागत समाजमा महिलाले धेरैजसो समय घरमै बिताउँछन् । मनका कुरा पोख्ने वातावरण पाउँदैनन् । औषधि र परामर्शसँगै जीविकोपार्जन जोड्न सकेमा समस्या चाँडै न्यूनीकरण हुन्छ । यस्ता बिरामीका लागि जीविकोपार्जन उपचारको अभिन्न पाटो भएकाले यसलाई प्राथमिकतामा राखेर उपचार गर्नुपर्ने उनको भनाइ छ ।"
बालकोट प्रहरीको नयाँ भवन,भक्तपुर (कास) महानगरीय प्रहरी प्रभाग बालकोट भक्तपुरले नयाँ भवन पाएको छ । पर्याप्त र सुविधायुक्त भौतिक पूर्वाधारको अभावमा प्रहरीले दिने सेवा प्रवाहमा प्रत्यक्ष प्रभाव परिरहेको सन्दर्भमा बालकोट प्रहरीले सुविधा सम्पन्न नयाँ भवन पाएको हो । तीन चरणमा निर्माण सम्पन्न भएको भवन बुधबार महानगरीय प्रहरी कार्यालय रानीपाखरी प्रमुख प्रहरी नायब महानिरीक्षक (डीआईजी) शैलेश थापा क्षेत्रीले उद्घाटन गरेका हुन् । भवन निर्माणको पहिलो चरणमा महिला तथा बालबालिका सेवा केन्द्र स्थापना गर्न नेपाल सरकार शान्ति कोष सचिवालयको सहयोगमा १५ सय ३७ वर्गफिट क्षेत्रफलमा एकतले भवन ४५ लाख ८ हजार ५ सय ७७ रुपैयाँ लागतमा निर्माण भएको निर्देशनालयका डीएसपी ईश्वर थापाले बताए ।
लागूऔषधसहित दुई पक्राउ,"काठमाडौं (कास) प्रहरीले छुट्टाछुट्टै स्थानबाट लागूऔषधसहित दुई जनालाई पक्राउ गरेको छ । पक्राउ पर्नेमा नेपालगञ्जका २४ वर्षीय उदिप कँडेल र मकवानपुर मार्खुका ३५ वर्षीय रामराज गिरी छन् । बिहीबार बिहान कँडेललाई नेपालगञ्जबाट काठमाडौं आइरहेको बा५ख ४५ नम्बरको बसमा २३ एम्पुल नाइट्राभेट लुकाएर ल्याउँदै गर्दा प्रहरीले पक्राउ गरेको थियो । गिरीलाई बुधबार दिउँसो लागूऔषध नियन्त्रण ब्युरोको टोलीले दुई सय एम्पुल डाइजेपाम, ब्रुपेनर्फिन र फेनागरन सहित चावहिलको सडकबाट पक्राउ गरेको हो ।"
मदिरा नष्ट,काठमाडौं (कास) प्रहरीले अवैध घरेलु मदिरा नष्ट गरेको छ । काठमाडौं महानगरपालिका र गोकर्णेश्वर नगरपालिकाका विभिन्न स्थानबाट बरामद गरिएको २६ हजार लिटर मदिरा बिहीबार नष्ट गरिएको हो । महानगरीय प्रहरी परिसरको टोलीले विभिन्न ८ स्थानमा छापा मार्दा मदिरा बरामद भएका थिए ।
सीडीओ कसको ?,"संविधानले संघीयता दिए पनि शान्तिसुरक्षाको क्षेत्राधिकार छिनोफानो गरेन । संघ र प्रदेशको छिनाझम्टी जारी छ । प्रधानमन्त्री र मुख्यमन्त्रीहरूबीच यही विषयमा अन्योल रहँदा कहिले शीतयुद्ध त कहिले वाकयुद्ध चल्ने गर्छ ।संविधानको अनुसूची ५ ले शान्तिसुरक्षालाई संघको अधिकार मानेको छ । अनुसूची ६ ले प्रदेशको अधिकार मानेको छ । अनुसूची ७ ले संघ र प्रदेशको साझा अधिकार मानेको छ । यसको अर्थ यो सबैको अधिकार र जिम्मेवारी हो, मिलेर समन्वय गर भनेको हुनुपर्छ । देशको मूल कानुनले बाटो छ्याङ्ग नपारेपछि अरू कानुन बनाएर प्रस्ट्याउनुपर्ने हुन्छ ।संघीय सरकारले ल्याउन लागेको आन्तरिक शान्ति तथा व्यवस्थासम्बन्धी विधेयकको मस्यौदामा प्रमुख जिल्ला अधिकारी संघीय र प्रदेश सरकारको नीति, निर्देशन र समन्वयमा रहने व्यवस्था गरिएको छ । विधेयकमा अन्तिम आदेश गृह मन्त्रालयकै पालना गर्नुपर्ने प्रावधान राखिएकामा प्रदेश २ का मुख्यमन्त्री लालबाबु राउतले आपत्ति जनाएका मात्र छैनन्, प्रदेशले शासन प्रशासन चलाउने कानुनी व्यवस्था गर्न आफैं विधेयक ल्याउने चेतावनी दिएका छन् । सीडीओलाई संघ मातहत राख्दा संघीयता होइन, प्रकारान्तरले एकात्मक शासन व्यवस्था नै कायम हुन्छ भन्ने प्रदेशहरूको मत छ । संघीय सरकारको भने जिल्लामा कोही न कोही संघको प्रतिनिधि चाहिन्छ भन्ने धारणा छ । त्यो प्रतिनिधि सीडीओ हो । शान्तिसुरक्षाको जिम्मेवारी लिनेले प्रदेश सरकारसँग समन्वय पनि गर्नुपर्ने हुन्छ । दैनन्दिन सुरक्षा सवाल प्रदेशको अधिकार हो । अन्तिम नियन्त्रण शक्तिमात्र संघको हो । त्यही भएरै जिल्लामा केन्द्रको प्रतिनिधि चाहिने हो । लोकतान्त्रिक गणतन्त्रमा कुनै पनि सीडीओ चाहेर पनि निरंकुश बन्न सक्दैन । उसले जिम्मेवारी बहन गर्दा प्रदेशसँग आवश्यक समन्वय गर्नैपर्ने हुन्छ । प्रदेश सरकारको मानमर्यादा राख्नैपर्छ । कानुनबमोजिमका आज्ञा पालन गर्नैपर्छ । उसको काम केन्द्र र प्रदेश दुवैसँग समन्वय गरेर जीउधनको सुरक्षा र स्वतन्त्रताको रक्षा गर्दै विधि र व्यवस्था कायम राख्ने हो । शान्तिसुरक्षा कायम गर्ने मामिलामा समन्वयको भूमिका भने जटिल हुन्छ । त्यसकारण प्रस्ट कानुनद्वारा ऊ निर्दिष्ट हुनु आवश्यक छ । शान्तिसुरक्षाको क्षेत्राधिकारका विषयमा संघ र प्रदेशको भूमिकाबारे प्रस्टता आजको आवश्यकता भएको छ । त्यसो नगरे सीडीओको जिम्मेवारीसम्बन्धी बहस अपूरो हुन्छ । निश्चित सिद्धान्तबाट यससम्बन्धी जिम्मेवारी बाँडफाँट गर्नुपर्ने हुन्छ । संघले प्रदान गर्ने शान्तिसुरक्षा के हो, प्रदेशले गर्ने के हो ? यसबारे प्रस्ट व्याख्या गरेपछि धेरै सवाल आफैं टुंगिन्छन्, सीडीओको मात्र होइन । सीडीओको जिम्मेवारीको हकमा वर्तमान विवादमा सन्निकटताको सिद्धान्त आकर्षित हुन्छ । त्यो भनेको जुन काम जुन तहको सरकारलाई दिँदा प्रभावकारी हुन्छ, त्यसैलाई दिने । त्यसले सकेन भनेमात्र माथिल्लोलाई दिने ।यसको छिनोफानो गर्नुपर्ने प्रधानमन्त्री नेतृत्वको अन्तर परिषद् बैठकले हो । पछिल्लोपल्ट बल्लतल्ल बसेको बैठकमा मुख्यमन्त्रीहरूले सीडीओ प्रदेशप्रति जवाफदेही हुनुपर्ने व्यवस्था माग गरे पनि छलफल भने चलाइएन । बैठक सकिएपछि प्रदेशहरूसँग राय नलिई संघीय सरकारले आफूअनुकूल विधेयक मस्यौदा ल्याउन लागेकाले प्रदेश सरकारहरूसँग अविश्वास बढेको छ । संघीयता पहिलो चरणमा रहेकाले यसको विश्वासिलो कार्यान्वयनका लागि संघीय र प्रदेश सरकारहरूले परस्पर विश्वासको वातावरण कायम गर्नु आवश्यक छ । त्यसका लागि संवादको सम्बन्ध राखिरहनुपर्छ । त्यसको नेतृत्व प्रधानमन्त्रीले नै गर्नुपर्छ । प्रधानमन्त्रीले मुख्यमन्त्रीहरूसँग गर्ने भनिएको भिडियो सम्मेलन ओठे जानकारीमात्र होइन भने त्यसलाई यस्तै विषयमा आपसी विश्वास बढाउने अवसर बनाइनुपर्छ ।"
यातना अपराध होइन र ?,"कुनै व्यक्तिलाई कुनै खास प्रकृतिको अपराध कबुल गराउन अपनाइने प्रक्रियामा मानसिक तथा शारीरिक यातनासितै अनुचित धम्की र त्रास दिने कार्यको औचित्य पुष्टि गर्न सकिन्छ ? यसको स्पष्ट जवाफ सकिँंदैन भन्ने हुन्छ । अन्तर्राष्ट्रिय कानुनसितै संयुक्त राष्ट्रसंघीय महासन्धिका साथै जेनेभा महासन्धिले युद्धको स्थितिमा समेत यातना तथा कुनै पनि क्रूर अमानवीय व्यवहारलाई वर्जित गरेको छ । त्यस्ता अनैतिक र अनुचित कार्यलाई मानवताविरुद्ध अपराधको संज्ञा दिई सजायको भागीदार बनाउने चलन छ । सन् १९४८ को संयुक्त राष्ट्रसंघीय मानव अधिकारको विश्वव्यापी घोषणापत्रले कुनै पनि किसिमको यातनामाथि पूर्णतया बन्देज लगाएको छ । इजरायलमा मोशादजस्तो गुप्तचर संस्था मुलुक विरोधीहरूको हत्या, हिंसा र यातनाका निम्ति विश्वमै बदनाम छ, त्यहाँ पनि कुनै अवस्थामा यातना स्वीकार्य नहुने आदेश १९९९ मा सर्वोच्च न्यायालयले जारी गरेको थियो ।आतंकवादको विश्वव्यापी प्रकोपसितै ११ सेप्टेम्बर २००१ को न्युयोर्क सिटीमा यात्रुवाहक विमान नै गगनचुम्बी भवनभेदी क्षेप्यास्त्रको काम गरी आतंकवादी आक्रमण गरेपछि २१ औं शताब्दीको आगमनसितै यातना जस्तो अमानवीय व्यवहारलाई अन्तर्राष्ट्रिय स्तरमै गैरकानुनी गर्ने प्रयासमा मन्दी छायो । संयुक्त राज्य अमेरिकामा प्याट्रिट एक्ट २००१ पारित गरिएपछि शंकाकै आधारमा मुस्लिम समुदायका मानिसमाथि धरपकड गर्दै ग्वान्टानामोवे, अवुगरेव तथा वगरमका यातना शिविरहरूमा थुपार्ने काम जारी राखियो । आतंकवादको चेपटामा परेका विश्वका सफल लोकतान्त्रिक मुलुकहरू फ्रान्स, जर्मनी, बेलायत र त्यसपछि अमेरिका बाहेक भारतमा समेत यातनाप्रति सरकार अनि समाज उदासीन छ । मानव अधिकारको अवधारणालाई विदेश नीति सञ्चालन प्रक्रियाको अविछिन्न प्राथमिकतास्वरूप अघि बढाउने अमेरिकाजस्तो उदारवादी मुलुकले सूचना संकलन गर्न र अपराध कबुल गराउन यातना शिविर सञ्चालन गर्न थालेपछि अरूलाई त्यस्तै दृष्टान्त पछ्याउन असहज भएन ।त्यतिखेरै हामीकहाँ पनि माओवादी जनयुद्ध उत्कर्षमा पुगेको थियो । सरकारले माओवादी विद्रोहीलाई आतंककारीको संज्ञा दिई राष्ट्रव्यापी आपत्कालीन अवस्था घोषणासितै आतंकवाद विरुद्ध ऐन (टाडा) पारित गरी सेना परिचालन गरेको थियो । जनयुद्धमा जनता नै पिल्सिएका थिए । सरकारी तथा गैरसरकारी दुवै पक्षबाट गुप्तचर र सुराकीको शंका र आरोपमा मारिने, अंगभंग हुने, चलअचल सम्पत्ति लुटिने र असुरक्षित हुने जनता थिए । माओवादीप्रति सहानुभूति राख्नेदेखि आश्रय दिने अनि विभिन्न पेसागत व्यक्ति सुरक्षाकर्मीबाट समातिनुसितै प्रहरी हिरासतको सट्टा सैनिक छाउनीहरूमा निर्वाध बन्दी बनाइएका थिए । त्यसमध्ये महाराजगन्जस्थित भैरवनाथ गणभित्र बन्दी बनाइएका कथित माओवादीमध्ये केहीको त्रासदीयुक्त अनुभव सार्वजनिक गरिएको वृत्तान्तबाट चरम यातनाको भेउ पाउन सकिन्छ ।कान्तिपुर दैनिकमा प्रकाशित गणेश ढकालको भैरवनाथ गणभित्रका २६६ दिन (२ डिसेम्बर २००६), एडभोकेसी फोरमद्वारा प्रकाशित जितमान बस्नेतको अँध्यारा २५८ दिनहरू (२००७) पुस्तकले भैरवनाथ गणभित्र भएका यातनामयी क्षणहरूको ह्दयविदारक वर्णन गरेका छन् । यी दुई बन्दीहरूको भनाइमा त्यहाँभित्र के कस्ता विभत्स घटना भए, त्यसबारे कसैले विश्वास गर्ने छैन । यथार्थमा त्यहाँ जे भए, ती अति निन्दनीय थिए ।चरम यातना दिएर रहस्य ओकल्न लगाउने र गोप्य सूचना फुत्काउने काम जनयुद्धताका धेरै भए । थुप्रै सर्वसाधारण व्यक्ति शंकाकै आधारमा मारिए वा बेपत्ता भए । तिनै मध्ये संयुक्त राष्ट्रसंघीय उच्चायुक्त कार्यालय नेपालले मे २००६ मा सार्वजनिक गरेको प्रतिवेदन अनुसार २००३०४ मा निश्चल नकर्मीसहित ४९ जना माओवादी भैरवनाथ गणबाट शिवपुरी जंगलमा लगिएपछि फर्केका छैनन् । शव गाडिएको आशंकामा त्यहाँ राष्ट्रिय मानव अधिकार आयोगले समेत अनुसन्धान गरेको थियो । मुलुकको कानुनले नबाँधिएको विद्रोही पक्ष हुँदा माओवादीहरू एकातिर जेसुकै गर्न पनि स्वतन्त्र भएको ठान्थे, अर्काेतिर राष्ट्र र जनताको सुरक्षाकै निम्ति परिचालित सुरक्षाकर्मीले पनि कुनै बन्देज स्वीकार्न नचाहँदा मुलुक दुर्दान्त अवस्थामा पुगेको थियो ।त्यतिखेर मुलुक गृहयुद्धकै अवस्थामा थियो । आतंककारीको संज्ञा यति त्रासदीपूर्ण र घृणित थियो कि उनीहरूविरुद्ध सुरक्षाकर्मीको बर्बरतापूर्ण कारबाही पनि ग्राह्य भएको थियो । सर्वसाधारण जनताको मानव अधिकारको उपेक्षा र अवहेलना गर्ने माओवादीको मानव अधिकारप्रति जनता निरपेक्ष हुनु स्वाभाविक नै थियो । गाउँघरमा माओवादीको कुकृत्य देखेका, भोगेका र सहेका मान्छेका निम्ति माओवादी मान्छे थिएनन्, ती आततायी र आतंककारी थिए । लोकतान्त्रिक पद्धतिविरुद्ध नै हतियार उठाएकाले पनि जनता माओवादीप्रति सकारात्मक थिएनन् । तर मानव अधिकारवादी संगठनका साथै त्यसका अभियन्ताहरू माओवादीविरुद्ध सुरक्षाकर्मीको ज्यादतीप्रति सहमत थिएनन् । न सरकारले आपत्कालीन अवस्था घोषणा गरी जनताको स्वतन्त्रतामा अंकुश लगाएकामा उनीहरू सन्तुष्ट थिए ।यतिखेर कञ्चनपुरकी १३ वर्षीय बालिका निर्मला पन्तको बलात्कार र हत्यापछि यातनाको प्रसंग फेरि उठेको छ । शंकाको भरमा नियन्त्रणमा लिइएका व्यक्तिहरूलाई प्रहरी हिरासतमा चरम यातना दिएर जघन्य अपराध कबुल्न लगाएको तथ्य प्रहरीकै अनुसन्धानबाट ती व्यक्तिहरू निरपराध सावित भई छुटेपछि सार्वजनिक भएको छ । उक्त प्रकरणको घटनास्थल उखुबारीका सबै प्रमाण प्रहरीकै सक्रियतामा मेटिएको प्रहरीकै उच्चस्तरीय अनुसन्धानबाट सावित भएको छ । तर एकपछि अर्काे अनुसन्धानमा रुमल्लिएको सम्बन्धित निकायले मानसिक सन्तुलन गुमाएका दिलीपसिंह विष्टलाई अपराध कबुलेको भन्दै सार्वजनिक गर्यो । त्यसपछि स्थानीय स्तरबाटै नक्कली अपराधी खडा गरेको भनी उग्र विरोध हँुदा जुलुसमा सामेल एक युवक प्रहरी गोलीको सिकार भए । डीएनए परीक्षण नमिलेपछि हिरासतमुक्त विष्टले आफूलाई चरम यातना दिएको परिवारसामु खुलासा गरेका छन् । करिब ४ महिनादेखि उनको काठमाडौंमै उपचार भइरहेको छ । अनुसन्धानकै क्रममा प्रहरीले शंकास्पद २२ जनाभन्दा बढी व्यक्तिको डीएनए परीक्षण गरिसकेको छ । यसै सिलसिलामा कञ्चनपुरकै प्रदीप रावल, विशाल चौधरी तथा दिनेश चौधरी पनि प्रहरीको फन्दामा परे र यातनाको सिकार भए । तीमध्ये विशाल चौधरीको मानसिक स्थिति बिग्रिएकाले काठमाडौंमै उपचार भइरहेको छ । हिरासतमा हुँदा रावलसित प्रहरी महानिरीक्षक स्वयंले केरेका थिए । थुनामुक्त भएपछि रावलले चरम यातना दिएपछि आरोप स्वीकार्न बाध्य भएको बताएका छन् । मानसिक र शारीरिक प्रकृतिकै यातनाका कारण हुनसक्छ, विष्ट, चौधरी र रावलले सार्वजनिक गरेको भनाइमा एकरूपता आएको हुनसक्छ ।प्रहरी किन यति क्रूर भएको ? यो क्रूरताको उत्प्रेरक को र के कति कारणले त्यस्तो अमानवीय व्यवहारमा प्रहरी संलग्न हुनुपरेको ? सर्वसाधारण नागरिकको उपेक्षा गरे पनि प्रहरीले आफ्नो बर्दीको सम्मान गर्नुपर्ने हो । मेरो अगाडि ढुंगा पनि बोल्छ भन्दै निरीह बन्दीको सातो लिने महानिरीक्षक आफैं किन सत्य बोल्न सक्दैनन् ? यातना दिनु, सास्ती गरी जबर्जस्ती अपराध कबुल्न लगाउन आफैंमा अपराध भएको स्वयंसिद्ध छ । नियतवश यस्तो व्यवहार गरी निरपराधलाई फसाउँदा अपराधी उम्किने प्रहरीको आचरण हुन सक्दैन । के कति कारणले प्रहरीले त्यस्तो दुष्कर्म गर्छन् भनी अपराधशास्त्रीहरूको निष्कर्ष सुन्दा निरीह नागरिकको निम्ति सिकारीवाज (प्रिडेटर) झैं झम्टिने प्रहरीका निम्ति पनि प्रिडेटर हुने गर्छ, जसको दबाब, धम्की, त्रास वा प्रलोभनले गर्दा ऊ कर्तव्यच्युत हुने गर्छ । प्रहरीका निम्ति राजनीतिक नेतृत्वबाहेक अरू कोही प्रिडेटर हुन नसक्ने उनीहरूको भनाइ छ ।यातना दिएकै छैन भनी प्रहरी भन्छन् । जसप्रति अविश्वास गर्नु भएन । तर हाम्रो जिज्ञासा के भने यातनाबिनै रावल र चौधरीले बलात्कारपछि हत्या गरेको साविती बयान दिएका छन् भने तिनीहरू हिरासतमुक्त हुनुपर्ने कारण के ? अपराध कबुलेका अभियुक्तलाई अदालतमा पेस गर्नुपर्ने होइन र ? किन यसो भएन ? डीएनए मिलेन स्वेच्छाले अपराध कबुलेका व्यक्तिहरू रिहा गर्दै अनुसन्धान जारी राख्नुपर्ने, त्यही सन्दर्भमा प्रहरी महानिरीक्षक नै दलबलसहित कञ्चनपुर पुगी मेटिएका प्रमाण भेटिन्छन् कि भनेझैं आफैं खटिनुपर्ने उदेकलाग्दो अभ्यास भएको छ । नयाँ शिराबाट अनुसन्धान थालनी गर्न उनी सक्रिय भएका छन् ।अनुसन्धानकै सन्दर्भमा प्रनाउ टेकबहादुर तामाङले असार २०६८ मा प्रहरी द्वैमासिक पत्रिकामा प्रकाशित आफ्नो लेखको शीर्षक घटनापश्चात सवुत संरक्षणमा नागरिकको भूमिका राखेका छन् । तर विद्यमान वास्तविकता भने प्रहरीले नै भएभरका सवुत प्रमाण मेटाउँदा कतै नागरिकले पनि त्यस्तो काममा प्रहरीलाई सघाउनुपर्ने अवस्था आएको हो कि भन्ने भ्रम हुनथालेको छ । प्रहरीले नै सबै प्रमाण मेटिसकेको अनुसन्धानबाट प्रमाणित भइसक्दा पनि प्रहरीका केही उच्चपदस्थ अझै प्रहरीले प्रमाण मेट्नै नसक्ने, त्यस्तो कल्पना पनि गर्न नसक्ने भन्दैछन् । तर निर्मला प्रकरणको सार्वजनिक भएका भिडियो क्लिपले प्रमाण मेट्ने घृणित कार्यमा प्रहरीको संलग्नता प्रस्ट्याएको छ । तसर्थ सत्यतथ्य विपरीत तर्कको कुनै वजन हुँदैन, समाजमा । मानवीय गल्ती जोसुकैबाट पनि हुनसक्छ । नियतवश गरिने गल्ती भने अपराध हुन्छ । त्यो प्रहरीको बर्दीले छोपिँदैन । प्रमाण मेट्नै नसक्ने, त्यस्तो कल्पना पनि गर्न नसक्ने धारणा अनुसार बलात्कार र हत्याजस्तो जघन्य अपराधको अनुसन्धान गरिन्छ भने त्यो सुरुमै असफल हुन्छ । किनकि संसदीय राजतन्त्रमा राजाले गल्ती गर्न सक्दैनन् भन्ने संवैधानिक उक्तिजस्तै प्रहरीले प्रमाण भेट्नै नसक्ने भनाइमा अनुसन्धान आधारित हँुदा प्रमाण मेट्ने आदेशकर्तासम्म पुग्ने बाटो त्यसै छेकिन्छ । चेन अफ कमाण्ड मा चल्ने प्रहरी राष्ट्रकै एक मर्यादित संस्था र संगठन हो । यो कसैको स्वार्थनिहित भइदिनाले संस्थाकै बदनाम हुनुसितै प्रहरी दक्षतामा समेत शंका उब्जिएको छ । जनताले प्रहरीको महत्ता नबुझेका होइनन् । माओवादी हिंसात्मक द्वन्द्वताका प्रहरी चौकीहरू विस्थापित हँुदा जनताले आफूलाई असहाय ठानेको इतिहास ताजै छ । तसर्थ प्रहरीले आफ्नो इमान डगमगाउनु भएन, यातना दिएर अपराध कबुल्न लगाई निरपराधलाई पँसाउनु भएन । निर्मला प्रकरण प्रहरीका निम्ति केस स्टडी भएको छ ।"
भ्रष्टाचारमा शून्य सहनशीलताको नमुना,"नेपाल वायुसेवा निगमको दुइटा वाइड बडी विमान खरिदबारे सार्वजनिक लेखा समितिद्वारा गठित संसदीय छानबिन उपसमितिले सार्वजनिक गरेको प्रतिवेदनले वायुसेवा निगमका महाप्रबन्धक सुगतरत्न कंसाकारसहित पर्यटनमन्त्री, दुई पूर्वमन्त्री, दुई सचिव र एक पूर्व सचिवलाई खरिद कार्यमा अनियमितता गरेकोले कारबाहीको सिफारिस गरेको छ । विमान खरिद कार्यमा हरहमेशा अनियमितता भइरहने कारणले वायुसेवा निगम धराशायी भएको कसैबाट लुकेको छैन । सरकारी स्वामित्वका संस्थाहरू सुक्दै जाने र निजी संस्थाहरू मौलाउने कार्यमा माथिल्लो स्तरका नेता, कर्मचारी र मन्त्रीहरूको स्वार्थी मिलेमतो मुख्य कारणले हो । एकैपटक १०१२ घन्टा लगातार उडाउन मिल्ने जहाजको अर्डर गरेकोमा पछि कमिसन लोभले तौल क्षमता घटाउनुले निगमको व्यापारमा दूरगामी असर पर्ने भइसकेको छ । पदासिन आरोपितहरूले नैतिकताको आधारमा राजीनामा दिइसक्नुपर्ने भए पनि हालसम्म नदिनुको पछाडिको रहस्य बुझ्न जरुरी छ । विमान खरिद घोटाला गर्नेबारे भविष्यमा कसैले सोच्न नसक्ने किसिमले दोषीमाथि कारबाही हुनुपर्छ । महेन्द्रसिंह बम, टीकापुर१, कैलाली४ अर्ब ३५ करोड अनियमिततामा मन्त्रीदेखि कर्मचारीसम्मको संलग्नता देखियो । मुलुकका लागि योभन्दा दु:खद अरू के हुन्छ ? संसदीय उपसमितिले सार्वजनिक गरेको प्रतिवेदनमा ४ अर्ब ३५ करोड अनियमितता भएको सार्वजनिक गरेको छ । संस्कृति, पर्यटन तथा नागरिक उड्डयनमन्त्री रवीन्द्र अधिकारी र दुई पूर्व पर्यटनमन्त्री जीवनबहादुर शाही र जितेन्द्रनारायण देवलाई समेत दोषी ठहर गरी कारबाहीका लागि सिफारिस गरेको छ । अहिलेसम्म देखिएको कागजातमा बिचौलियाको प्रयोग गरी भ्रष्टाचार गरेको देखिन्छ । प्रतिवेदनमा उडान भर्दाको अधिकतम तौल २ सय ४२ टन उल्लेख गरी पछि २ सय ३० टन क्षमताको विमान ल्याइएको थियो । ११ वटा प्रस्तावक कम्पनीमध्ये एकको आधार हेरी प्रतिमेट्रिकटन ३ लाख ५० हजार डलरका दरले क्षतिको हिसाब निकालिएको छ । यसबाट प्रतिविमान ४२ लाख (४२ मिलियन) डलर क्षति पुगेको देखिन्छ । उपसमितिले ११२ रुपैयाँका दरले हिसाब निकाल्दै दुइटा विमानमा ९२ करोड रुपैयाँ क्षति भएको उल्लेख गरेको छ ।न्यारो बडी खरिदपछि निगम र एयरबस बीचको सम्झौतामा सन् २०१६ मा ८ करोड ८० लाख ९९ हजार ३१७ (८८०९ मिलियन) डलरमा वाइड बडी विमान उपलब्ध गराउन सकिने प्रस्ताव थियो । पछि निगमका पदाधिकारीले त्यही रकमलाई २००८ को आधारमूल्य भनी वार्षिक मूल्यवृद्धिका दरले हिसाब निकाले । त्यसरी लागत निकाल्दा ११ करोड ८१ लाख ६३ हजार ७७३ (११८१६ मिलियन) डलर लागत बन्यो । यथार्थपरक रूपमा मूल्य समायोजनको हिसाब निकालेको भए ९३ करोड ४ लाख (९३०४ मिलियन) डलर पर्ने थियो । यसले गर्दा ११८ मिलियनका दरले दुई जहाज खरिदमा २३८ मिलियन डलर नोक्सानी भएको प्रतिवेदनमा उल्लेख छ ।सम्झौतापछि गरिएको मूल्यवृद्धिको व्यवस्थाले निगम थप नोक्सानीमा परेको देखिन्छ । यसबाट मात्रै ६८ मिलियन नोक्सानी भएको प्रतिवेदनमा उल्लेख छ । प्रतिवेदनमा भनिएको छ, पूर्वनिरीक्षणका नाममा विभिन्न संस्थाका ३८ कर्मचारीमध्ये केही प्राविधिक बाहेक धेरैजसो असम्बन्धित थिए । जम्बो टोली फ्रान्स भ्रमण गर्दा एक करोड रुपैयाँभन्दा बढी नोक्सानी भएको देखिन्छ । उपसमितिको प्रतिवेदन अनुसार वाइड बडी खरिदमा सोझै निर्माता कम्पनीसँग खरिद गर्नुपर्नेमा बिचौलिया छानिएको भन्दै आशयपत्र आह्वान गर्दा दुराशयपूर्ण सर्त राखेको ठहर गरेको छ । प्रतिवेदनमा भनिएको छ, हाइ फ्लाइएक्स र एयरबस बीचको सम्झौतामा जहाजको मूल्यबारे भएका कागजात गायब पारिएकाले ठूलो रकमको अपचलन भएको देखिन्छ ।अनियमितताको विवरण हेर्दा लज्जाबोध हुन्छ । यसमा प्रमुख दोषी सरकार नै देखिन्छ । सरकार नसच्चिए विकल्प जनताले खोज्नेछन् । राजेश विद्रोही, लहान, सिरहा"
कर्मचारी आन्दोलनको अर्थ,"प्रजातन्त्रमा चाहिने कुरा बोल्ने र लेख्न पाउने सबैको अधिकार हुन्छ । त्यो भन्दैमा आफ्नो कर्तव्य नै भुल्ने काम ठिक होइन । निजामती कर्मचारीको कर्तव्य आन्दोलन गर्ने कि आफ्नो काम गर्ने ? कर्मचारीले आन्दोलन गरेपछि जनताको काम कसले गर्ने ? समायोजन गर्न नमानेका कर्मचारीहरूले सरकारलाई खुल्लमखुल्ला चुनौती दिएका छन् । समायोजनमा जान एक पद ग्रेड हुनुपर्ने लगायतका माग राखेर सरकारलाई ज्ञपानपत्र बुझाएका छन् । कर्मचारीलाई समायोजन गर्दा एक पद ग्रेडचाहिँ किन गर्नुपर्यो ? आन्दोलन गरेपछि जस्तोसुकै माग पनि पूरा हुन्छ भन्ने सोच छ । माग सही छ भने पूरा गर्ने, होइन भने आन्दोलन गर्नेलाई कारबाही गर्ने सरकारमा साहस भइदिएको भए सायद यस्तो विकृति मौलाउने थिएन होला । कर्मचारीले सरकारले ल्याएको नीतिनियम मान्दिन भनी आन्दोलन गर्न मिल्छ ? जनताको सेवा गर्छु भनेर जागिर खाने अनि आफू अनुसार भएन भनेर आन्दोलन गर्ने कस्तो संस्कार र संस्कृतिको राज्य बनाउँदैछौं, हामी ? पुरुषोत्तम घिमिरे, जोरापाटी, काठमाडौं"
बमजनले हुर्काएको विकृति,"टासी टेवा डोल्पोको आनीमा किन आकर्षण ? मा आनी बन्नुलाई महिला स्वतन्त्रतासंँग जोडेर हेरेका छन् । समाजमा वैवाहिक बन्धनको नियन्त्रण अवश्य रुचिकर हुँदैन । तर विवाह एउटा आवश्यक परिघटना पनि हो । त्यसभन्दा पनि ठूलो आकर्षण आनीको सम्मान र इज्जत हो । आनीबारे हिमाली समुदायले राम्रो धारणा राखेको छ । परिवारले एक जनालाई गुम्बामा राख्नसके मानव जीवन सार्थक हुन्छ भन्ने रहेछ । यसले आनी बन्न प्रोत्साहनको उत्प्रेरकको काम गर्छ । भगवान् बुद्धले सुरुमा आफ्नो आश्रममा महिलालाई प्रवेश दिन मानेनन् । पछि उनी तयार भए र आम्रपाली जस्ता महिलाले प्रवेश पाइन् । बुद्धको अवसानपछि महिला प्रवेशले गर्दा आश्रममा यौन हिंसा बढ्न थाल्यो । आज रामबहादुर बम्जनको आश्रममा जुन कुकर्म भएको छ, त्यो आश्रममा महिला प्रवेशको परिणाम हो । बम्जनले सजाय पाउनुपर्छ । डा शिवशंकर यादव, छपकैया, वीरगन्ज"
दुई तिहाइको दम्भ,"उल्झनको विषय बनेको र बदनामीको कारक नाबालिग निर्मला पन्तको हत्याकाण्ड (बलात्कार काण्ड), बमजन काण्ड, सुमार्गी र सिजी काण्ड, नेपाल एयरलाइन्सको वाइडबडी र मेलम्चीलगायत ठूला आयोजनामार्फत भएका भ्रष्टाचार काण्डलगायतलाई यथाशीघ्र किनारा लगाएर जो भए पनि दोषीलाई हदैसम्मको कारबाही गरेर नसुधार्ने हो भने सुनौलो भविष्य र समृद्ध नेपालको परिकल्पना हावादारी गफमा परिणत हुनेछ । दोषीलाई समाउन खुट्टा कमाउने प्रहरी प्रशासन, दोषी ठहर भएकालाई उन्मुक्ति दिने न्यायालाय, जनताले तिरेको करबाट तलबभत्ता खाएर जनतालाई सेवा दिनुपर्नेमा उल्टै घुस नभई काम नगर्ने सरकारी कार्यालयका कर्मचारी, जनताको मतले राज्य सञ्चालनको अवसर पाएका सांसद, मन्त्री सबैलाई निगरानी तथा कारबाही गर्ने अख्तियार कार्यालय लगायतले देशलाई धमिराले झंै खोक्रो पार्नेहरुलाई कारबाहीको दायरामा ल्याउन ढिलाइ गर्नु हुँदैन । जे गरे पनि हुन्छ, दुई तिहाइ छँदै छ भन्नु हुँदैन । अशोक तिवारी, बेलकोट१०, नुवाकोट"
शिक्षकको सोच,"जिन्दगीमा जे बने पनि हुन्छ, तर शिक्षक नबन्नु । औपचारिक पढाइ सकेर पेसागत दुनियाँमा हामफाल्ने बेला मैले पाएको एउटा सुझाव थियो यो । मलाई सुझाव दिने करिब १ दशक सार्वजनिक विद्यालयमा काम गरिसकेका शिक्षक थिए । मैले संगत गरेका कतिपय शिक्षकको यस्तै सोच देख्छु । उनीहरू आफ्ना छोराछोरी, आफन्त र विद्यालयका जान्ने विद्यार्थी शिक्षक भएको हेर्न चाहँदैनन् । उनीहरूलाई लाग्छ शिक्षण दुखिया पेसा हो । यसमा राम्रो सुविधा हुँदैन । समाजमा राम्रो इज्जत हुँदैन । शिक्षकले जस पाउँदैन । विद्यार्थी, अभिभावक, प्रशासन, सरकार र सबै सरोकारवालाको तारोमा शिक्षक नै पर्छ । यीमध्ये कति कारण जायज होलान् । बालबालिकाको भविष्य निर्माणको महत्त्वपूर्ण जिम्मेवारी भए पनि शिक्षण पेसा आकर्षक देखिँदैन । शिक्षकहरूले निजामती सरह सेवासुविधा पाएका छैनन् । राम्रो गर्नेलाई सम्मान र नगर्नेलाई दण्डको व्यवस्था छैन । निरन्तर सहयोग, तालिम र पृष्ठपोषणको व्यवस्था छैन । अधिकांश ठाउँमा प्रशासन सशक्त र उत्साहप्रद छैन । नीतिगत र संरचनागत सुधारका ठाउँ प्रशस्त छन् ।परिस्थिति जेसुकै भए पनि शिक्षण अरू पेसाभन्दा सापेक्ष रूपमा विशेष र महत्त्वपूर्ण हुन्छ । तर आफ्नो पेसालाई बोझ, तेस्रो श्रेणी र जागिरका रूपमा मात्र लिनु बालबालिकामाथि अन्याय गर्नु हो । शिक्षण पेसालाई अपमानजनक रूपले हेर्ने शिक्षकले आत्मसमीक्षा गर्नैपर्छ । बालबालिकाको भविष्यलाई केन्द्रमा राखेर हेर्ने हो भने उनीहरूले दुईमध्ये एक विकल्प रोज्नुपर्छ । पहिलो, शिक्षणप्रतिको सोच बदल्ने र त्यसअनुसार समर्पित भएर काम गर्ने । दोस्रो, त्यस्तो पेसामा जाने जहाँ बच्चाहरू हुँदैनन् । शिक्षकले समग्र समाज र बालबालिकाको जिम्मेवारी आफ्नो काँधमा लिएको हुन्छ । उसले आत्मबल र आत्मसम्मान गुमाएर पेसागत धर्म ननिभाउँदाको असर राज्यलाई भारी पर्छ । हरेक शिक्षकले समाजमा आफ्नो महत्त्व बुझ्नु जरुरी छ । केही अभियन्ताले केही वर्षदेखि शिक्षकले चाहे गर्न सक्छन् नामको अभियान चलाउँदै आएका छन् । दृढ इच्छाशक्ति भएका जाँगरिला शिक्षकहरूले आफ्ना विद्यार्थीका लागि अनेक प्रयास गरेका छन् । उनीहरूले विद्यार्थीको शैक्षिक उपलब्धिमा उल्लेख्य सफलता प्राप्त गरेका छन् । विद्यार्थीमा व्यक्तित्व, आत्मबल र प्रगति उन्मुख मनस्थिति निर्माण गरेका छन् । पाठ्यक्रमको मर्म अनुरूप शिक्षालाई श्रम, चरित्र र संस्कारसँग जोडेका छन् । शिक्षकहरूको प्रशिक्षणमा प्रयोग हुने एउटा प्रसिद्ध मोडल छ एकाडेमिक इम्प्याक्ट मोडल । यस मोडलका अनुसार शिक्षकको ज्ञान, सीप र मनस्थितिबाट शिक्षकको कर्म निर्धारण हुन्छ । शिक्षकको कर्मबाट विद्यार्थीको मनस्थिति निर्माण हुन्छ । विद्यार्थीको मनस्थितिबाट उनीहरूको व्यवहार निर्माण हुन्छ र त्यसले उपलब्धि निर्धारण गर्छ । यसको अर्थ शिक्षकले जे सोच्छ, त्यसको प्रत्यक्ष प्रभाव विद्यार्थीको उपलब्धिमा पर्छ । यसकारण शिक्षकले आफ्नो पेसाप्रति गर्व गर्न जरुरी छ । आफ्नो पेसामा नरमाउने र हीनताबोध हुने शिक्षकले आफ्नोसँगै विद्यार्थीको जीवन र समग्र देशको प्रगति धरापमा पार्छ । किनकि उसको सोच कक्षाकोठामा देखिन्छ । कक्षाकोठाबाट सोच घरघर पुग्छ । त्यही सोच देशभरि फैलिन्छ । वर्तमानको सोच भविष्यमा पनि देखिन्छ । शिक्षकको एउटा सोचले समाजको विचार निर्माण गर्छ । अत: शिक्षकले शिक्षणमा अर्थ देख्न आवश्यक छ । आचार्य चाणक्यले भनेजस्तो, शिक्षक कहिल्यै साधारण हुँदैन । उसले बनाउन वा भत्काउन सक्छ । शिक्षकले आफ्नो सोच र व्यवहारको समाजमा देखिने परावर्तन हेर्न आवश्यक छ । यसले उसलाई सही मार्गनिर्देश गर्छ । शिक्षक आदर्शका रूपमा जिउन आवश्यक छ । उसको वाणी र विचारभन्दा कर्मको प्रसार छिटो हुन्छ । उसले गर्ने काम र प्रदर्शन गर्ने व्यवहार विद्यार्थीले सहजै सिक्छन् । कुनै शिक्षक कक्षामा ढिलो आउँछ भने उसका विद्यार्थीहरूले गैरजिम्मेवार हुन सिक्छन् । भविष्यमा आफूले पाएको जिम्मेवारीमा पनि उनीहरूले ढिलो गर्ने प्रबल सम्भावना रहन्छ । कुनै शिक्षकले झारा टार्नेगरी मात्र पढाउँछ भने विद्यार्थीले पनि अल्छी हुन सिक्छन् । कुनै शिक्षकले कक्षामा विभिन्न क्षमता, जात, धर्म, आदिका आधारमा भेदभाव गर्छ भने विद्यार्थीले पनि विभेद सिक्छ । आज कक्षाकोठामा शिक्षकले जस्तो व्यवहार गर्छ, २५ वर्षपछिको सडक, सदन र सरकार पनि त्यस्तै हुनेछ । अत: शिक्षकले आफ्नो काममा जिम्मेवार हुनुपर्छ । सबैको सम्मान गर्नुपर्छ । मिहिनेत गरेर सिकाउनुपर्छ । कुनै किसिमको विभेद गर्नु हुँदैन । स्वस्थकर जीवनशैली अपनाउनुपर्छ । वातावरणको संरक्षण गर्नुपर्छ । विद्यार्थी र समाजका लागि सबैभन्दा महत्त्वपूर्ण पुस्तक शिक्षक आफै हो ।लेखक टिच फर नेपालका तालिम तथा सहयोग उपनिर्देशक हुन् ।"
धुरीमा दुर्घटित उचाइ,"प्रधानमन्त्री केपी शर्मा ओलीको निर्वाचन क्षेत्रमा पर्ने झापाको ढुकुरपानीमा ७२ फिट अग्लो सपिङ मल बन्ने खबर सार्वजनिक भएको छ । स्वयम् ओली नेतृत्वको केन्द्र सरकारले उक्त व्यापारिक केन्द्र निर्माण गर्ने जिम्मा लिएको छ । ओलीका निजी सचिव युवराज दाहालको हवाला दिँदै खबरमा भनिएको छ, २ अर्ब ७४ करोड लगानीमा बनाइने व्यापारिक केन्द्र भ्यु टावरसमेत हुनेछ । तल सामान खरिद गर्ने, सामानका झोला बोकेर टावर चढ्ने । अग्लो त्यो टावरबाट घुमीघुमी दमक बजार हेर्ने ।दमक नगरपालिकामा पर्ने ढुकुरपानीमा खानेपानीको सहज आपूर्ति छैन । सडकको अवस्था नाजुक छ । गाउँका बासिन्दा हरेक बर्खामा बाढीको प्रकोप झेल्दै आएका छन् । नजिक पुगेर हेरे त्यहाँ शिक्षा र स्वास्थ्यका समस्या पनि उति नै होलान् । भ्यु टावर सहितको व्यापारिक केन्द्रले गाउँलेका सबै समस्या हल गर्नेमा नेकपा नेता तथा नगरप्रमुख रोम ओली ढुक्क छन् । उनको भनाइ यस्तो छ, अहिले सम्भावना छैन भने (टावर) निर्माणपछि सम्भावना बढेर जानेछ । अहिले गाउँ छ, पछि सहर हुन्छ ।संघीय सरकारका ओलीदेखि स्थानीय सरकारका ओलीसम्म, सबै समस्याको हल आर्थिक विकासमा देख्छन् । आर्थिक विकास कसरी ? उनीहरूले गरेको निर्णय नै जवाफ हो सिमेन्ट, इँटा, फलामे छड प्रयोग गरिएका ठूला भवन, अग्ला टावर, त्यस्ता संरचनामा पोतिएका रंग एव तिनमा जडित झलमल्ल बत्ती विकासको जग हो । भवनमा निकालिने सयौं कोठा, तिनमा राखिने पसलहरू आर्थिक विकासका असङ्ख्य ढोका हुन् । भवन र टावरका संख्या वृद्धि हुँदै गएर बनेको सहर विकासको गन्तव्य हो । यस्ता सहर समृद्ध हुन्छन्, त्यहाँ जीवनयापन गर्ने नेपाली सुखी हुन्छन् । उनीहरूको बुझाइमा ठूला भवन र टावर वरपर फल लाग्ने केही थान हरिया रुख रोप्नु दिगो विकासको अभ्यास हो । वातावरण जोगाउन फल लाग्ने हरिया रुख रोपौं भन्ने प्रधानमन्त्रीको आह्वान मानेर सो अभ्यास गरिनेछ । सल्लाहकारहरूले प्रधानमन्त्रीद्वारा प्रतिपादित विकासको नौलो भिजन भनेर चर्चा गरे अनुसार सिमेन्टका संरचनाले बिगारेको वातावरण हरिया रुखले जोगाउँछ, ती रुखमा लागेको फलले आम्दानी बढाउँछ ।काठमाडौंमा खुलेका ठूला सपिङ मलका आर्थिक एवं सांस्कृतिक प्रभावबारे सम्यक अध्ययन भएको छैन । भारत र अन्य मुलुकमा खुलेका ठूला व्यापारिक केन्द्रका प्रभावबारे थुप्रै अध्ययन भएका छन् । समाजवैज्ञानिक एवं सांस्कृतिक अध्येताहरूले गरेका अनुसन्धानले धेरै खाले निष्कर्ष निकालेका छन् । अधिकांश अध्ययनले मध्यम वर्गमा रहेको उपभोगलालसा ठूला मलहरूको मियो भएको बताउँछन् । क्रयशक्ति बढ्दै गएको मध्यम वर्ग हुर्केपछि ती ठूला बजारहरू खुल्न थाल्छन् । मूलत: अन्तर्राष्ट्रिय स्तरमा ख्याति कमाएका विभिन्न ब्रान्डका वस्तु खरिद गर्ने स्थानका रूपमा त्यस्ता मलहरू खुल्ने गर्छन् । नवउदारवादी आर्थिक नीति अपनाएपछि भारतका नयाँदिल्ली, गुडगावँ, नोयडा र अन्य सहरहरूमा यस्ता मल खुल्न थालेका हुन् । सन् १९९० पछि भारतको मुम्बई कारखानाहरूको सहरबाट मलहरूको सहरमा बदलियो । जमिनको स्वामित्व कारखानाका कामदारबाट विस्तारै भूमाफियाको हातमा पुग्यो । एक दशकको अन्तरालमा सयौं विगाहा जमिनमा ठूला अपार्टमेन्ट र मलहरू उम्रेको कथा अझै सुनिन्छ । निरा अदर्कर र मिना मेननले मजदुरहरूसँग प्रत्यक्ष संवाद गरेर लेखेको वान हन्ड्रेड इयर्स, वान हन्ड्रेड भ्वाइसेस : द मिल वर्कर्स अफ गिरनगावाले मुम्बईको रूपान्तरणको कथा हाल्छ । यो कथा आर्थिक समृद्धिको कथा होइन, बरु हजारौं मजदुरलाई गरिएको अलगावको कथा हो । मुठ्ठीभर धनाढ्यले गरेको अकण्टक स्रोत दोहनको कथा हो । निमुखा र तल्लो मध्यमवर्ग समेतलाई पाखा पारेर धनाढ्यको सुख एवं सुरक्षाको ग्यारेन्टीका लागि सञ्चालन गरिने प्रक्रिया जेन्ट्रिफिकेसनले पारेको प्रभावको फेहरिस्त हो ।ढुकुरपानी जस्तो सानो गाउँको विकासका लागि भ्यु टावर सहित सपिङ मलको परिकल्पना कसरी गरियो ? सम्भवत: सहरअध्येता सुसन क्रिस्टोफर्सनले भनेजस्तो नागरिकको उपभोक्तावादी रूप (कन्ज्युमरिष्ट फर्म अफ सिटिजनसिप) निर्माण गर्ने उद्देश्यबाट त्यस्तो योजना बुनिएको हो । सो परिकल्पना अनुसार गाउँको विकास तबमात्रै हुन्छ, जब नागरिकको एक हिस्सा उपभोक्तावादी बन्छ । पुँजीपतिले अग्लो भवनमा व्यापार गर्न थालेपछि गाउँको अर्थतन्त्र चलायमान हुन्छ । तिनै पुँजीपतिको अग्रसरतामा त्यहाँ सडक बन्छन् र खानेपानीका पाइप विस्तार हुन्छन् । टावर भवनमा सपिङ मल सञ्चालन भएपछि त्यस संरचनाको हिस्सा बन्न गाउँले लालायित हुन्छन् । हिस्सा बन्नु भनेको भवनको कुनै कोठामा व्यापार सुरु गर्नु वा त्यहाँको नियमित ग्राहक बन्नु हो । व्यापार सुरु गर्न पुँजी आवश्यक हुन्छ, त्यो जुटाउन सक्ने सानो संख्याले बाहिरबाट पुँजी लिएर भित्रिनेसँग प्रतिस्पर्धा गर्नसके त्यहाँ ठाउँ पाउँछन् । ग्राहकमात्र बन्न जसरी पनि आर्जन गर्नुपर्ने भएकाले बाँकी रहेका गाउँले पैसा जोहो गर्छन् । ग्राहक बन्न खोज्नेहरू मूलत: रेमिटेन्समा निर्भर मानिस हुन् । यसरी ढुकुरपानीका नागरिकको उपभोक्तावादी रूप विकसित हुन्छ । नगर प्रमुख ओलीले भनेजस्तो त्यसपछि गाउँ सहर बन्छ । आर्थिक विकासको यो परिकल्पना साकार पार्न त्यो महँगो भवनको योजना बनाइएको अनुमान गर्न सकिन्छ । नत्र ढुकुरपानीमा भ्यु टावर सहितको त्यति महँगो घरको कुनै उपादेयता पुष्टि हुँदैन । न त्यो सपिङ मल जरुरी भइसकेको खर्चालु मध्यम वर्गको उदय भएको ठाउँ हो, न अग्लो स्थानमा उक्लेर हेर्नुपर्ने मनमोहक स्थल नै हो । भारतीय सहरका सपिङ मलबारे समेत अध्ययन गरेका प्राध्यापक म्याल्कोम भोइस भन्छन्, मल त्यस्तो सामाजिक किल्ला हो, जसले नवउदारवादको विभाजनकारी अभ्यासलाई प्रतिनिधित्व गर्छ, मध्यम वर्गका उपभोक्तालाई अन्य अनावश्यक तत्त्वबाट अलग गर्छ, जो नयाँ अर्थतन्त्रमा सहभागी बन्न सक्दैन ।राज्यको योजनामा नागरिकको उपभोक्तावादी रूप निर्माण गर्नु भनेको राज्य ती नागरिकप्रति मात्रै सजग र जिम्मेवार बन्न खोज्नु हो, जो उपभोग गर्न सक्छन् । महँगो व्यापारिक केन्द्रका महँगा कोठा भाडामा लिन सक्ने वा त्यहाँ बिक्रीमा राखिएका महँगा वस्तु र सेवा खरिद्न सक्नेहरू मात्रै असल नागरिक मानिनेछन् । असल नागरिकमा कुनै आँच आउन नदिन पर्खालले घेरेका, सुरक्षाकर्मी तैनाथ गरिएका ठूला भवन आवश्यक ठानिएको हो । उनीहरूको सुख एवं सुरक्षाका लागि अनावश्यक तत्त्वहरूलाई बाहिरै राख्नुपर्नेछ । को हुन् ती अनावश्यक तत्त्व, जसले असल नागरिकको आनन्द एवं सुरक्षामा खलल पुर्याउन सक्छन् ? ती त्यस्ता मानिस हुन्, जो उपभोक्तावादी बन्न सक्दैनन् । आवश्यकभन्दा अनावश्यक वस्तु र सेवा खरिद्न सक्दैनन् । ती जो बिक्रीमा राखिएका वस्तुको आकर्षणले वशिभूत हुन्छन्, तर पैसा जोहो गर्न सक्दैनन् । निमुखाहरू नै ती खराब तत्त्व हुन्, जो त्यस्ता भवनभित्र रमाउनेका लागि चुनौती बन्न सक्छन् । त्यसैले तिनको अन्यकरण जरुरी छ । पुँजीवादी अन्यकरणको प्रक्रियालाई प्राय: बजारले नेतृत्व गर्छ । यहाँ भने प्रधानमन्त्री स्वयं त्यस्तो अन्यकरणको नेतृत्व गर्न अग्रसर छन् । ढुकुरपानीमा बन्ने त्यो धुरी सम्भवत: प्रधानमन्त्री ओलीले आफ्नो कीर्तिस्वरूप उभ्याउन खोजेको नयाँ धरहरा हो । सार्वजनिक प्रयोजनका लागि बनाइने सर्वसुलभ मञ्च हो भन्ने दाबी पनि सुनिन सक्छ । व्यापारिक भवन सर्वसुलभ पब्लिक स्पेस बनेका उदाहरण छैनन् । त्यो पुँजीवादी धरहरा पार्टीदस्तावेजमा अद्यापि दोहोरिने गरिखाने वर्गका लागि गर्वको विषय हुने छैन । बरु त्यो कम्युनिष्ट पार्टीको नेताले सत्तामा पुगेपछि गरिखाने जनताका मुख्य समस्या नजरअन्दाज गर्दै शक्तिको आडमा प्रदर्शन गरेको तुजुकमात्र ठहरिनेछ ।"
मातृभाषाको माया,"संविधानले भाषिक समुदाय र विज्ञहरूले उठाउँदै आएका मागलाई सम्बोधन गर्दै भाषाको अस्तित्व, स्वामित्व र पहिचान सम्बन्धी विभिन्न व्यवस्था गरेको छ । संविधानले नेपालमा बोलिने सबै मातृभाषालाई राष्ट्रभाषा मानेको छ । संविधानको धारा २८७ मा संविधान प्रारम्भ भएको मितिले एक वर्षभित्र प्रदेशहरूको प्रतिनिधित्व हुनेगरी भाषा आयोगको गठन हुनुपर्ने व्यवस्था छ । त्यही अनुसार नेपाल सरकार (मन्त्रिपरिषद) ले भाषा आयोग गठन गरेको छ । सरकारी कामकाजको भाषा नेपाल सरकारलाई सिफारिस गर्नु आयोगको मुख्य काम हो । आयोगले भाषा संरक्षण, सम्बद्र्धन र विकासका लागि अवलम्बन गर्नुपर्ने उपायहरू सरकारलाई सिफारिस गर्छ । यस्तै मातृभाषाको विकासको स्तर मापन गरी शिक्षामा प्रयोगको सम्भाव्यताबारे नेपाल सरकार समक्ष सुझाव पेस गर्छ । भाषाहरूको अध्ययन, अनुसन्धान र अनुगमन गर्ने जिम्मेवारी पनि आयोगलाई छ । अहिले विशेष आयोगले कुनकुन भाषालाई सरकारी कामकाजका लागि सिफारिस गर्छ भन्ने चासो छ । स्थानीय सरकारका अभ्यासइलाम जिल्लाको माङसेबुङ गाउँपालिकामा लिम्बु भाषामा सरकारी कामकाजको भाषा बनाइएको छ । लिम्बु बाहुल्य माङसेबुङको वडा नं ५ मा सरकारी लिम्बु भाषालाई सरकारी कामकाजको भाषा बनाइएको हो । काठमाडौंका नगरपालिकाले नेपाल भाषालाई प्राथमिकतामा राख्दै आएका छन् । साइनबोर्ड रन्जना लिपिमा लेखाएका छन् । कीर्तिपुर नगरपालिकाले नेपाली र नेवारी भाषामा निवेदन लिनेदेखि अरू क्रियाकलाप मातृभाषामै गर्दै आएको छ । यसले भाषा प्रबद्र्धनमा मद्दत गरेको छ । अन्य जिल्लामा स्थानीय सरकारले अल्पसंख्यक र लोपोन्मुख भाषाको संरक्षणमा पहल गर्दै आएको पाइन्छ । जस्तो ओखलढुंगा जिल्लाको मानेभञ्ज्याङ गाउँपालिकाले वक्ता संख्या १३ हजार ४ सय ७० रहेको वाम्बुले भाषा र ११ हजार ६ सय ५८ रहेको बाहिङ भाषाको पाठ्यक्रम र पाठ्यपुस्तक तयार गर्दैछ । प्रज्ञाप्रतिष्ठानले पनि अन्तर्राष्ट्रिय मातृभाषा दिवसमा मातृभाषा कवि गोष्ठी र प्रकाशन गर्दै आएको छ । आदिवासी जनजाति उत्थान राष्ट्रिय प्रतिष्ठानले पनि विभिन्न लोपोन्मुख जातिको भाषा, कला, संस्कारसंस्कृति तथा साहित्यिक आदि सम्बन्धी पुस्तक प्रकाशन गर्दै आएको छ । मातृभाषामा अवसर विभिन्न छेत्रमा भाषा सम्बन्धमा अभ्यास हुँदै आइरहेका बेला भाषा आयोगले के गर्दैछ ? अभ्यास कसरी गर्छ ? हामीले मातृभाषामा काम गर्न पाउने कि नपाउने ? हाम्रो मातृभाषाको पहुँच र महत्त्व कतिसम्म हुने ? हामीले मातृभाषामा अवसर पाउने कि नपाउने ? चासोका विषय बनेका छन् । मातृभाषाको अभ्यासले शिक्षण पेसामा अवसर सिर्जना गर्छ । प्रत्येक गाउँपालिकामा मातृभाषाको अनुवादक बन्ने मौका हुन्छ । अदालतमा पनि अनुवादक चाहिन्छ । चितवनमा चेपाङ भाषाका लागि अदालतमा अनुवादकको व्यवस्था छ । यो अभ्यासलाई प्रभावकारी बनाउनुपर्छ । स्थानीय सरकारले कामकाजको भाषा निर्धारण गर्दै गर्दा अनुवादक व्यवस्था पनि गर्नुपर्छ । मातृभाषा सम्बन्धी विभिन्न क्रियाकलापमा उत्कृष्टलाई पुरस्कृत गर्नुपर्छ । पुस्तक प्रकाशन गर्नुपर्छ । साहित्य, संस्कृति प्रबद्र्धन गर्नुपर्छ । सम्बन्धित समुदायलाई उत्प्रेरणा दिन पनि जरुरी छ । मातृभाषामा चासो बढाउन औपचारिक पठनपाठनको व्यवस्था जरुरी छ । भाषा व्यक्ति वा समुदायको पहिचान हो । यस विषयमा भाषा आयोगले ध्यान दिन सकोस् ।"
क्यामेरा ट्रयापको हाउगुजी,"चरी बाघको विचरणलियोपर्ड क्याटलाई चरीबाघ भन्ने गरिन्छ । यो रातमा चर्न निस्कने निशाचर अर्थात नक्चरल जनावर हो । राष्ट्रिय निकुञ्ज तथा वन्यजन्तु संरक्षण ऐनअनुसार चरीबाघ नेपालको संरक्षित वन्यजन्तु हो । ऐनले २६ प्रजातिका वन्यजन्तुलाई संरक्षित वन्यजन्तु मानेको छ । ऐन अनुसार संरक्षित वन्यजन्तुहरू सिकार गर्न निषेध छ । चरीबाघ नेपालमा पाइने जङ्गली बिरालो प्रजातिमध्ये निकै सानो जनावर हो । यो रष्टी स्पटेड क्याटभन्दा थोरै ठूलो र झन्डै चितुवाजस्तो देखिन्छ । कहिलेकाहीं यसलाई सानो चितुवा भन्ठानिन्छ । यसका खुट्टाहरू भने लामा हुन्छन् । यसको रंग खैरो पृष्ठभूमिमा कालो धब्बाहरू लस्करैजस्तो हुन्छन् । यो जन्तु दिउँसो रुखका टोड्कामा बस्छ । यो मानिस बसोबास भएको नजिकका जंगलमा मात्रै भेटिएका छन् । एसआर ज्ञवाली, एचएस बराल, एसली, केपी आचार्य, जीपी उपाध्याय, एम पाण्डे, आर श्रेष्ठ, डी जोशी, बीआर लामिछाने, जे ग्रिफिथ, एपी खतिवडा, एन सुवेदी र आर अमिन लिखित द स्टेटस अफ नेपाल्स म्यामल्स : द नेसनल रेड लिष्ट सेरिज (सन् २०११) अनुसार नेपालमा चरीबाघ झन्डै २५ सयजति संख्यामा पाइन्छ । यो जनावर बर्दिया, चितवन, ढोरपाटन, कञ्चनजंगा, लाङटाङ, खप्तड, मनास्लु, पर्सा, शुक्लाफाँटा लगायत बझाङ, डोटी, इलाम, कञ्चनपुर, रामेछाप लगायत मध्यपहाडी सबैजसो जिल्लामा पाइएको छ । यो तराईका जंगलदेखि करिब ३२ सय मिटर भूसतह उचाइसम्म पाइन्छ । यसले मूलत: घरपालुवा तथा जंगली कुखुरा (लुइँचे), अन्य पन्क्षी तथा मुसालाई आहारा बनाउँछ । थाइल्यान्डमा गरिएको एक अनुसन्धान अनुसार भाले चरीबाघको विचरण क्षेत्र करिब ४ वर्ग किलोमिटरसम्म हुन्छ । भाले चरीबाघ एक दिनमा ३६ किलोमिटर दूरीसम्म हिँड्छ । एक पोथी चरीबाघको विचरण क्षेत्र २५ वर्ग किलोमिटर हुन्छ र एक दिनमा मात्र ६ सय मिटर दूरी हिँडेको पाइएको थियो । चरी बाघको विचरण भूभाग बाघ, सिंंहको जस्तै निश्चित हुन्छ । एउटा भाले चरीबाघ अर्को चरीबाघको विचरण भूभागमा अत्यन्त कम मात्रामा पुग्छ । अध्ययनमा नजिकको २ भिन्नाभिन्नै भाले चरीबाघको विचरण भूभागमा मात्र २४ प्रतिशत ओभरल्याप भएको देखिन्छ । टेलिमेट्री उपकरण प्रयोग गरी गरिएको अनुसन्धानमा नजिकै विचरण गर्ने एक भाले र पोथीको विचरण क्षेत्र ४६२ प्रतिशत ओभरल्याप भएको थियो । पोथी चरीबाघ भने भाले चरीबाघको विचरण भूभागमा बढी हिँडडुल गर्छ । संरक्षित सूचीनेपालमा पाइने सानो बिराला समूहमा जम्मा ९ प्रजाति जनावरमध्ये रष्टी स्पटेड क्याट हालसालै पश्चिम तराईमा फेला परेको हो । यसको तस्बिर टुरिष्ट गाइड रामजनम चौधरीले बर्दियामा खिचेका थिए । नेपालमा रष्टी स्पटेड क्याट, एसियन गोल्डेन क्याट, मार्बल्ड क्याट र पल्लास क्याट के कति संख्यामा पाइन्छ भन्ने अनुमानित संख्या कतै उल्लेख गरिएको पाइन्न । अहिलेसम्म युरासियन लिक्सको दुईवटा तस्बिरमात्र सार्वजनिक भएको छ । एक तस्बिर हालसालै बासस्थानमै र अर्को केही दशकअघि घरमा पालिएको अवस्थामा खिचिएको हो । द स्टाटस अफ नेपाल्स म्यामल्स : द नेसनल रेड लिष्ट सेरिज शीर्षक पुस्तक अनुसार फिसिङ क्याट २ सय, क्लाउडेड लियोपर्ड १ सय, युरासियन लिक्स १ सयजति संख्यामा पाइने अनुमान छ । तीमध्ये क्लाउडेड लियोपर्ड र युरासिन लिंक्स नेपालको संरक्षित वन्यजन्तुको सूचीमा समावेश छन् । फिसिङ क्याट संरक्षित सूचीमा समावेश छैन । चरी बाघको संख्या फिसिङ क्याटको भन्दा कैयौं गुणा बढी छ । बासस्थान क्षेत्र पनि अत्यधिक क्षेत्रमा फैलिएको छ । चरीबाघ संरक्षित जन्तुको सूचीमा पर्नुले पर्याप्त अध्ययन भएको थिएन कि भन्ने आशंका गर्न सकिन्छ । रष्टी स्पटेड क्याट, एसियन गोल्डेन क्याट, मार्बल्ड क्याट, पल्लास क्याट के कति संख्यामा छन् भन्ने बृहत अध्ययनअनुसन्धान आवश्यक छ । क्यामेरा ट्रयापबेगर पढाइवन्यजन्तु विशेषगरी रातमा हिँड्डुल गर्नेका निम्ति क्यामेरा ट्रयापबाट मात्र अध्ययन सम्भव हुन्छ । बासस्थान विकट र खतरनाक जनावरका निम्ति पनि क्यामेरा ट्रयाप प्रयोग गर्ने चलन छ । यसले जन्तुको हिँडडुल गरेको तस्बिर तथा भिडियो कैद गर्छ । दुर्गम स्थानहरूमा कुनै जन्तु छ, छैन वा कुनै जन्तु के कति संख्यामा छ भनेर थाहा पाउन निकै संख्यामा क्यामेरा ट्रयाप महिनौंसम्म राखिन्छ । तिनले कैद गरेका तस्बिर विश्लेषण गरेर सम्बन्धित जनावरबारे जानकारी प्राप्त हुन्छ । नेपालमा क्यामेरा ट्रयापबाट वन्यजन्तु अध्ययनअनुसन्धान भएको दशकौं भइसक्यो । त्रिभुवन विश्वविद्यालयको जन्तु शाखाको स्नातकोत्तर तहमा क्यामेरा ट्रयापबाट वन्यजन्तुबारे अध्ययनअनुसन्धान गराउनुपर्ने लेखिएको छ । तर जन्तु विज्ञानमा स्नातकोत्तर तह सञ्चालन भएको कीर्तिपुर (केन्द्रीय जन्तु विभाग) र स्नातकोत्तर क्याम्पस विराटनगरमा क्यामेरा ट्रयाप उपलब्ध छैन । क्याम्पस प्रशासनले डेढ, दुई सय डलर मूल्यमा किन्न पाइने क्यामेरा ट्रयाप ठूलै उपकरण भन्ठानेको हुनुपर्छ । वन मन्त्रालयले पनि यसलाई ठूलै हाउगुजी मानेको छ । अर्कोतिर अध्ययनअनुसन्धानका निम्ति संरक्षित क्षेत्रमा अनुमति पाउन गाह्रो छ । त्यसमाथि क्यामेरा ट्रयाप प्रयोग गर्ने अनुमति नेसनल पार्क तथा वन्यजन्तु संरक्षण विभागबाट पाउन ज्यादै कठिन छ । जनावरको तस्बिर खिच्न क्यामेरा प्रयोग गर्न पाइने, तर क्यामेरा ट्रयाप प्रयोग गर्न नमिल्ने वन मन्त्रालयको नीति बुझिनसक्नु छ ।सरकारी कर्मचारी मनोवृत्ति भरसक क्यामेरा ट्रयाप प्रयोग नहोस् भन्ने छ । यस्तो अवस्थामा रष्टी स्पटेड क्याट, एसियन गोल्डेन क्याट, मार्बल्ड क्याट, पल्लास क्याटजस्ता जनावरबारे अध्ययनअनुसन्धान अपुरो हुन्छ । अनुसन्धानकर्तालाई क्यामेरा ट्रयाप प्रयोग गर्न बाधाअवरोध नगरी बरु त्यस्ता अनुसन्धान आयोजनालाई सम्बन्धित निकायहरूले सक्दो सहयोग गर्ने प्रबन्ध मिलाउन सक्नुपर्छ ।"
डेढ शताब्दीअघिको स्वस्थानी,"(ललितपुर)सानो टेबलमा स्वस्थानी व्रतकथाका पुराना दुई ठेली पुस्तक छन् । काठका गाता रहेका पुस्तकभित्र नेपाली कागजका पाना बाँधिएका छैनन् । पानाभरि नेपाल भाषामा हातैले लेखिएका अक्षर छन् । वाङ्मय शताब्दी पुरुष सत्यमोहन जोशीले पुस्तक खोलेर देखाउँदै भने, यसमा लेखिएको अक्षर मेरा बुवाको हस्तलिखित हो । माघ महिनाभरि म यसैको पाठ गर्छु । पाटनको बखुंबहालस्थित संस्कृतिविद् जोशीको घरमा कञ्चनजङ्घा प्रसार्इं र विदुषी प्रसार्इंले सम्पादन गरेको श्रीस्वस्थानी व्रतकथा लोकार्पण गर्ने कार्यक्रममा जोशीले १९९५ सालमा बुवा शंकरदास जोशीले लेखेको नेपाल भाषाको स्वस्थानी पुस्तक देखाएका हुन् । उनका बुवाको हस्तलिखित पुस्तकसँगै रहेको अर्काे पुस्तक भने सत्यमोहन जोशीको ससुरालीबाट ल्याइएको थियो । त्यो पनि १ सय ५० वर्ष पुरानो भइसकेको जोशीले जनाए । जोशीका अनुसार, बजारमा पुस्तक सहजै नपाइने त्यो समय उनका बुवाले छिमेकीको घरमा रहेको स्वस्थानीको किताबबाट सारेर नयाँ पुस्तक तयार पारेका थिए ।पहिले पुस्तक छपाउने चलन थिएन, उनले भने, बुवाले सारेरै राख्नुभयो । उनका बुवाले आफूलाई मात्रै नभई अन्यलाई पनि पुस्तक सारिदिएको जोशीले बताए । फुर्सदको बेला पुस्तक सार्ने काम गर्नुहुन्थ्यो बुवा, उनले भने, यो एउटा पुस्तक सक्न बुवालाई पाँचछ महिना लागेको थियो । उनका अनुसार, स्वस्थानीको पुस्तक लामो र छोटो दुवै थरी हुन्छ । उनका बुवाले लेखेको त्यही पुस्तक पौष शुक्लपूर्णिमादेखि माघ शुक्ल पूर्णिमासम्म जोशी आफैँ पाठ गर्छन् । कथा पाठ गर्ने शैली पनि भिन्नै रहेको उनले बताए । संस्कृत भाषामा रहेको स्वस्थानी कथालाई रक्तकाली नरदेवीका राम सुवालले साढे चार सय वर्षअघि नेपाल भाषामा लेखेको जोशीले बताए । सुरुमा स्वस्थानी नेपाल (नेवारी) भाषामा आएको थियो, उनले भने, सुवालले नेपाल भाषामा उतारेको कथालाई छोट्टाएर पछि नेपालीमा उल्था गरेको देखिन्छ । स्वस्थानी लोकसाहित्य र लोकसंस्कृतिको हिसाबमा धेरै महत्त्वपूर्ण रहेको जोशीले बताए । शिवलीला, कुमार, नवराज, गणेशका कुरा पछि थपिएको र सबैभन्दा पहिले ब्रह्माण्ड, सूर्यचन्द्र ग्रहण कसरी भयो भन्ने कुराहरू कल्पना गरेर स्वस्थानीमा लेखिएका छन्, उनले दाबी गरे, सृष्टि कसरी भयो, हिमाल, पहाड नदी कसरी आए भन्ने कुरा लोकसंस्कृति र लोकदर्शनका रूपमा उल्लेख छ । आजको विज्ञान र समाजसित कतिपय कथाहरू मिल्दैन होलान् तर कुनै किसिमको दूरविन वा क्यामेरा नभएको त्यो बेलामा पनि पुर्खाले चुलोमा आगो फुक्ने ढुंग्रोलाई दूरविनको रूपमा प्रयोग गरेर त्यसको आधारमा सूर्य र चन्द्रग्रहण लाग्ने, खग्रास लाग्ने कस्मोलजीका कुराहरू थाहा पाएर हामीलाई सूचित गराउनु हाम्रो लागि रहस्य नै हो । पुर्खाले कुनै पनि यन्त्रको प्रयोग नगरी पत्ता लगाएको ब्रह्माण्डीय विद्या स्वस्थानी पढेपछि थाहा पाइने उनले बताए । अमेरिकी अनुसन्धाता लिन्डा एजटिसले सन् १९८५ मा नेपाल आई स्वस्थानी व्रतकथाबारे अध्ययन गरेको पनि जोशीले जनाए । अध्ययन पछि लिन्डाले स्वस्थानी व्रत : वुमन एण्ड रिचुयल्स इन नेपाल शीर्षक किताब लेखिन् । उति बेला लिन्डाले दुईतीन वर्ष नेपालीका घरघर गई अध्ययन गरेर नेपाली नारीहरूले पालना गर्ने कर्मकाण्डहरूबारे शोध गरेकी थिइन् । त्यसैका आधारमा अमेरिकाको विश्वविद्यालयबाट उनलाई विद्यावारिधि पनि प्राप्त भयो, जोशीले सुनाए, सात समुद्रपारिबाट आई मिहिनेत गरेर पुस्तक निकालेकी रहिछन् । त्यसको एक कपी रक्तकाली नरदेवीस्थित आशा सफु गुठीमा अझै छ । हामीलाई चासो भएन, तर विदेशीले शोध ग्रन्थ तयार गरेर विश्वको अगाडि राखिदिएका छन् ।अहिलेका कथा र उपन्यासहरूजस्तै स्वस्थानीमा पनि कथा, जीवनी र युद्ध लेखिएको जोशीले बताए । रातो मच्छिन्द्रनाथको जात्राका बेला गाइने भजनमध्ये एउटा स्वस्थानी आधारित रहेको पनि उनले खुलाए ।बिहीबारको कार्यक्रममा मच्छिन्द्रनाथ भजनमण्डलले स्वस्थानी शीर्षकको भजन पनि प्रस्तुत गर्यो । भजन मण्डलका प्रद्युम्न श्रेष्ठ, श्रीराम ताम्राकार, राम महर्जन, पद्मलाल जोशी, ज्ञानलाल महर्जन, अष्टलाल महर्जन, सिद्धिमुनि बज्राचार्यलगायतले ढलौटको झयाली, मृदङ्ग, हार्माेनियम, शंख, डमरु बजाएर स्वस्थानीको भजन गाए । उनीहरूका अनुसार, स्वस्थानी वाचन गर्ने समयमा बिहानबेलुका यही भजन गाइन्छ ।यहाँ गाउने भजनमा नेपालभाषासँगै हिन्दी, मैथिली भाषा मिसिएको छ, जोशीले भने, कथाको साराशं नै भजनमा पाइन्छ । सोह्रौं शताब्दीको अन्त्यतिर सन् १५७३ देखि संस्कृतभाषामा स्वस्थानी व्रतकथाको थालनी भएको काशीनाथ तमोटले बताएका छन् । उनका अनुसार, सुरुमा स्वस्थानी व्रतकथा ब्राह्मण पण्डितहरबाट मात्र वाचन गराउने परम्परा रहेकामा सन् १८०३ मा नेपाल भाषाबाट नेपालीमा अनुवाद भएपछि यो कथावाचन पण्डितस्तरबाट जनस्तरमा ओर्लियो । कार्यक्रममा कञ्चनजंघा र विदुषीद्वारा सम्पादित स्वस्थानी पुस्तक भने संस्कृतिविद् जोशीसँगै मोदनाथ प्रश्रित, दीनानाथ शर्मालगायतले लोकार्पण गरेका थिए ।"
घुम्दै फिर्दै क्यानभास,"काठमाडौं (कास) कहिले बुद्ध, कहिले हिमाली दृश्य त कहिले बस्तीकन्दरा । चित्रकार बिके नरबहादुर हरेक वर्ष विभिन्न क्षेत्रमा गएर स्थलगत पेन्टिङ गर्ने गर्छन् । अनि एकमुस्ट रूपमा अंग्रेजी वर्षको अन्तिम दिन प्रदर्शनीमा राख्छन् ।२०१८ को अन्तिम दिन बिकेले चौधौं एकल प्रदर्शनी ठमेलस्थित मिथिला यें आर्ट ग्यालरीमा थालेका छन् । प्रदर्शनीमा सन् २००८ देखि २०१८ सम्मका कलाकृतिलाई छन् । घान्द्रुक, पोखरा, लुम्बिनी, परासी, चितवन, गुल्मी, दोलखा जस्ता सुगम स्थानका साथै अन्नपूर्ण सर्किट, सगरमाथा आधार शिविर जस्ता दुर्गम स्थानसम्म पुगेर बनाइएका छन् कृति हुन् ती । भारत, बंगलादेश, कोरिया, जापान, अफगानिस्तान, लिथुवानियाजस्ता देशमा गरेका स्थलगत चित्रहरू पनि प्रदर्शनीमा छन् ।१० वर्षको विशेष कलात्मक सिर्जना यात्रालाई आम समुदायसमक्ष पुर्याउनु मेरो यस पालिको प्रदर्शनीको उद्देश्य हो, रङ, बु्रस लगायत छिटो चलाउने क्षमता भएका चित्रकारका रूपमा चिनिने बिकेले भने ।बिके आफ्ना कलालाई दृश्यचित्र भन्न रुचाउँछन् । फोटो हेरेर कुनै ठाउँको रहनसहन, वातावरण थाहा पाउन सकिन्न, उनले भने, स्थलगत पेन्टिङ गर्दा निश्चित समयको भाव पनि त्यसमा झल्किन्छ ।बिके २०२५ मिनेटमै चित्र सिर्जना गरिभ्याउँछन् । दैनिक दुईतीन वटा पेन्टिङ बनाउँछन् । कतै जाँदा झोलामा कलर र क्यानभास टुट्दैन । पिकनिक गयो भने पनि प्राय: घुमेर पेन्टिङ बनाउन बसिहाल्छु, उनले सुनाए, त्यहाँको मोमेन्ट क्याच गर्न मन लाग्छ । स्थलगत पेन्टिङ गर्दा प्रकृति छिटछिटो परिवर्तन हुन्छ । यसले गर्दा कहिलेकाहीँ एक छिनअघिसम्म रातो देखिएको हिमाल रंग फिटदाफिटदै अर्कै भइसक्ने गर्छ, एकातिरका बादलहरू अर्कातिर पुगिसकेका हुन्छन् । मलाई यस्तै चुनौती झेल्दै पेन्टिङ बनाउन मजा लाग्छ, उनले भने । प्रदर्शनीको उद्घाटनपछि कलाकार तथा कला समीक्षक रमेश खनालले बिकेका चित्रमा नेपालीपन रहेको बताएका थिए । प्रधानमन्त्रीका जनसम्पर्क सल्लाहकार अच्युत मैनालीले समृद्ध नेपाल बनाउने अभियानमा कला क्षेत्रले पनि साथ दिनुपर्ने उल्लेख गर्दै कलाकारको हकहितका लागि राज्यले परिआएको सहयोग गर्ने आश्वासन दिएका थिए । कलाकार तथा कला लेखक केशवराज खनालले स्थलगत रूपमै कला सिर्जना गरेर प्रदर्शनी गर्ने क्षमता कमै कलाकारमा हुने र त्यस्ता प्रदर्शनी विशेष बन्ने गरेको टिप्पणी गरेका थिए ।प्रदर्शनी पुस २१ सम्म चल्नेछ ।"
जुनीको जुनी,"काठमाडौं (कास) जुनी खालिङ राई पहिलो गीति एल्बम लिएर आएकी छन् । जुनी काठमाडौँमा नेपाली वाङमय परिषद्द्वारा आयोजित समारोहमा पूर्व संस्कृति तथा पर्यटनमन्त्री कृपासुर शेर्पाले लोकार्पण गरे ।एल्बममा तिम्रो मुस्कान, जोबनबाहेक छैन मसँग, साँझबिहान, यो नजरले त्यो नजर, भेडेटारको डाँडैडाँडा र कस्तो माया बस्यो कुन्नि सहित ६ गीत छन् । जीवन खालिङ राई, आशा राई, हरिप्रसाद राई र सुखकला राईले लेखेका गीत एमबी कुँवर, सन्देश याम्फू, सूर्य वालिङ राई, तीर्थ खजुम, कृष्णभक्त राई, हरिप्रसाद राई र गायिका स्वयंले संगीतबद्ध गरेका हुन् । सबै गीतको संगीत संयोजन कृष्णभक्तले गरेका छन् । गायिका लोचन भट्टराईले गीतसंगीत मनोरञ्जनको साधन नभएर सभ्यता र संस्कृति भएको उल्लेख गर्दै जुनीको स्वर सुमधुर रहेको दाबी गरिन् । संस्कृतिविद भक्त राईले जुनी एल्बमका गीतहरू लोकजीवन र लोकलयमा आधारित रहेको बताए । संगीतकार कृष्णभक्त र गीतकार टीका चाम्लिङले पनि गीतको प्रसंशा गरे । धनकुटाकी गायिका राईले ग्रामीण परिवेशमा घाँसदाउरा गर्दा नै आफूले गीत गाउन सिकेको सुनाइन् ।"
सुरजवीरको म्युजिक भिडियो,"ललितपुर (कास) संगीतकार अमरराज शर्माको रचना र संगीतमा सुरजवीर बज्राचार्यको नेपाल भाषाको गीत तसकं य:म्ह को म्युजिक भिडियो आएको छ । रामकृष्ण खडगी निर्देशित भिडियोमा नायिका आशिष्मा नकर्मी, रुपेन श्रेष्ठ थक्वा: र गायक स्वयंले अभिनय गरेका छन् । रचनाकारसंगीतकार शर्माले ३४३५ वर्षताका सिर्जना गरेको गीतले त्यही बेलादेखि श्रोताको राम्रो प्रतिक्रिया पाएको उल्लेख गर्दै सुरजवीरको स्वरमा गत वर्ष रेकर्ड भएयता उस्तै प्रतिक्रिया पाइरहेको सुनाए । सुरजवीरले आफ्नो कल्पनाभन्दा फरक बनेको म्युजिक भिडियोले आफूलाई पनि भावुक बनाएको बताए । संगीतकार जुगल डंगोलले गीतमा लोकप्रिय हुने गुण रहेको दाबी गरे । सिने पत्रकार विजयरत्नले म्युजिक भिडियो प्राविधिक रूपमा समेत सुन्दर बनेको बताए ।"
मिस र मिस्टर शेर्पा छानिए,"काठमाडौं (कास) मिस शेर्पाको पाँचौं संस्करण दोलखाकी दाबुटी शेर्पाले जितेकी छन् । राजधानीको बौद्ध रामहिटीमा सम्पन्न ग्रान्ड फिनालेमा ८ प्रतिस्पर्धीलाई पछाडि पार्दै उनले ताज पहिरेकी हुन् । उनले मिस बेस्ट टयालेन्टको अवार्डसमेत हात पारिन् । उनलाई मिस शेर्पा २०१७ की विजेना सोनाम डोल्मा शेर्पाले ताज पहिरिदिइन् । उपाधिसँगै दाबुटीले ३० हजार ३ सय ३३ रुपैयाँ पाइने भने उनले मिस इन्टरनेसनल टुरिजममा पनि भाग लिने अवसर पाउनेछिन् । निर्णायकको प्रश्नमा उनले नेपालको पर्यटन प्रवद्र्धनमा हिमालको भूमिका प्रस्टयाएकी थिइन् । उनले नेपाली कफीको प्रचार गर्दै गत सिजनमा सगरमाथा आरोहणसमेत गरेकी थिइन् । दिपास इन्टरनेसनलले गरेको प्रतियोगितामा दावा याङ्जी शेर्पा फस्ट रनरअप भइन् । उनले मिस फोटो जेनिकको टाइटलसमेत हात पारिन् । त्यसैगरी निमा ल्हामु शेर्पा सेकेन्ड रनर अप भइन् । एउटै थलोमा सम्पन्न मिस्टर शेर्पाको उपाधि भने यस पटक सोनम जाङ्बुले जिते । पेम्बा शेर्पा फस्ट रनर अप र पासाङ शेर्पा सेकेन्ड रनरअप बने । उनीहरूले क्रमश: ३० हजार ३ सय ३३ रुपैयाँ, २० हजार २ सय २२ रुपैयाँ सेकेन्ड रनरअप १० हजार १ सय ११ रुपैयाँ पाए । विजेताहरूलाई पूर्वसंस्कृति एवं पर्यटन मन्त्री कृपाशुर शेर्पा, मिस नेपाल आयोजक हिडेन ट्रेजरका अध्यक्ष गोपाल सुन्दरलाल कक्षपती, दिपास इन्टरनेसनलकी अध्यक्ष छेल्हामु शेर्पा, नेपाल शेर्पा महिला संघकी अध्यक्ष ङिमी शेर्पा, आचार्य नुर्बु शेर्पा, ल्हामु याङ्जी शेर्पालगायतले सम्मान गरेका थिए । प्रतियोगितामा हिडन ट्रेजरका कक्षपती, ल्हामु याङ्जी शेर्पा, प्रियंका भण्डारी, आचार्य नुर्बु शेर्पालगायत निर्णायकको भूमिकामा थिए ।"
हलमा जय श्री दाम,"काठमाडौं (कास) सोसल कमेडी जानराको जय श्री दाम शुक्रबारदेखि देशव्यापी प्रदर्शनमा आउँदै छ । विप्लव उप्रेती निर्देशित फिल्मको सुरुवाती १५ मिनेटको भिडियो यसअघि नै युटयुबमा रिलिज गरिएको थियो । त्यो युटयुबमा रुचाइएकोले फिल्मले दर्शक बटुल्ने अपेक्षा निर्माण पक्षको छ । रिलिजको पूर्वसन्ध्यामा उक्त फिल्मको प्रिमियर सोसमेत गरिएको छ । फिल्ममा जेबिका कार्की, अमृत ढुंगाना, विनोद न्यौपाने, राजन खतिवडा, प्रमोद अग्रहरि, विष्णु सापकोटालगायतको मुख्य भूमिका छ । निर्देशक उप्रेतीले फिल्मले उठाएको विषयवस्तु दमदार रहेको दाबी गर्दै थपे, चल्तीको कमेडीभन्दा केही पृथक शैली पस्कने कोसिस गरेका छौँ ।फिल्मको पटकथा उप्रेती र अमरदीप सापकोटाले लेखेका हुन् । आर्थिक स्थिति कमजोर भएका बेरोजगार दुई युवाले आफ्नो भाग्य चम्काउन प्रयोग गर्ने गलत बाटो र सो क्रममा एक ढोँगी बाबासँगको भेटपछि उत्पन्न हुने जटिल परिस्थितिको वरिपरि फिल्म घुमेको बताइएको छ । अमेरिकाबाट फिल्ममा स्नातक गरेका उप्रेतीले यसै फिल्मबाट निर्देशनमा आएका हुन् । फिल्मलाई सम्पादक मित्र डी गुरुङ र छायांकार रविन आचार्यले संयुक्त रूपमा निर्माण गरेका हुन् । संगीत सुशान्त गौतमको रहेको छ ।"
प्रेमनाथ को ट्रेलर,"काठमाडौं (कास) एक्सनलभस्टोरी जानरामा निर्माण गरिएको फिल्म प्रेमनाथ को ट्रेलर सार्वजनिक गरिएको छ । ट्रेलरमा पनि एक्सन हाबी रहेको छ । गणेश बेल्वासेको निर्देशन तथा लेखन रहेको फिल्मको मुख्य भूमिकामा पनि बेल्वासे नै खेलेका छन् । चैत २२ मा देशभर प्रदर्शनमा आउन लागेको प्रेमनाथ मा राज थापा, कीर्ति गौतम, मियुन जिरेल, मोनालिसा विष्ट, सुरवीर पण्डित, शेखरजंग मल्ल, सम्झना भेटवाल, गजित विष्ट, कमल गाउँले, सिर्जना सुनुवार लगायतको पनि अभिनय रहेको छ ।गुहयेश्वरी बेल्वासेको निर्माण रहेको फिल्मको द्वन्द्व निर्देशन भरत क्षेत्रीको रहेको छ भने संगीत सन्तोष श्रेष्ठ, भुपु पाण्डे र एसडी योगीले दिएका हुन् । यसअघि उहिले बाजेको पालामा निर्माण गरेका गणेश बेल्वासेले प्रेमनाथ मार्फत निर्देशनमा समेत हात हालेका हुन् । उनले फिल्मले २५ सय वर्षअघिको नेपाली समाजको समेत कथा पस्कने बताए । भने, मैले दर्शकको मन जित्न सकोस् भन्ने हिसाबले प्रेमनाथ निर्माणमा मिहिनेत गरेको छु । ट्रेलर सार्वजनिक कार्यक्रममा नै फिल्मको फस्टलुकसमेत रिलिज गरिएको छ ।"
पिरतीको मीठो तिर्सना को रिमेक,"काठमाडौं (कास) रञ्जित गजमेरको संगीतमा इन्द्रजीत मिजार र भारती गजमेरले गाएको गीत पिरतीको मीठो तिर्सना २५ वर्षअघि रिलिज फिल्म देउता मा प्रयोग गरिएको छ । गीत फिल्म रिलिजसँगै अत्यधिक रुचाइयो । उक्त गीतलाई कुसुम गजमेर र तुलसी घिमिरेले मिलेर लेखेका थिए । गीतमा देउता का मुख्य जोडी राजेश हमाल र सिर्जना बस्नेतले नाचेका थिए । सोही सदाबहार गीतलाई यति बेला निर्देशक मिलन चाम्सले रिमेक गरेर आफ्नो नयाँ फिल्म वीरविक्रम २ मा समावेश गरेका छन् ।राजधानीमा बिहीबार आयोजित कार्यक्रममा उक्त रिमेक गीतलाई २५ वर्षपछि फेरि नयाँ साजसज्जामा सार्वजनिक गरिएको छ, जसमा पल शाह, नाजिर हुसेन र वर्षा शिवाकोटीको नृत्य देख्न सकिन्छ । ताराप्रकाश लिम्बू र मेलिना राईले उक्त गीत गाएका हुन् । मैले सानैदेखि एकदमै धेरै सुन्दै र गुनगुनाउँदै आएको गीत हो यो, ताराप्रकाशले कार्यक्रममा देउता को उक्त गीतको स्मरण गर्दै भने, त्यही गीतलाई आज आफैंले गाउने अवसर पाएँ । म आफूलाई भाग्यमानी ठान्छु । फिल्मका निर्मातासमेत रहेका मिलन चाम्सले पुरानो हिट गीतलाई फेरि फिल्ममा प्रयोग गर्नुमा व्यावसायिक ध्येय नै मुख्य रहेको बताए । भने, आफैंमा राम्रो, मीठो गीत हो । हाम्रो फिल्मको कथाअनुसार पनि मेल खाने त छँदै छ, त्योभन्दा बढी फिल्मको व्यावसायिक पाटोलाई पनि सघाउ पुर्याओस् भनेर राखिएको हो । कविराज गहतराजको कोरियोग्राफी रहेको गीतको मुस्ताङमा छायांकन गरिएको हो । सुदीप बरालले खिचेको वीरविक्रम २ मा पल, वर्षा र नाजिरसहित बुद्धि तामाङ, देशभक्त खनाल, विनिशा भण्डारीलगायतको अभिनय छ ।"
मन्दिरमा महिला प्रवेशको विरोध हिंसात्मक,नयाँदिल्ली (एजेन्सी) भारत केरलास्थित सबरीमाला मन्दिरमा महिला प्रवेशको विरोधमा बिहीबार गरिएको केरला बन्दमा झडपहरू भएका छन् । झडपका क्रममा कम्तीमा एकको मृत्यु भएको छ । ३८ प्रहरीसहित सयभन्दा बढी घाइते छन् । अधिकारीहरूले केरला राज्यभरबाट २ सय ६६ जनालाई पक्राउ गरिएको जनाएका छन् । त्यसको विरोधमा हिन्दुवादी समूहहरूको छाता संगठन सबरीमाला कर्मा समितिले गरको बन्दका क्रममा झडप भएको हो । कट्टर हिन्दुहरूले उक्त कदमको विरोधमा बन्द गराउँदै हिँडेका थिए । त्यस क्रममा कपितय पसल तथा सार्वजनिक सम्पत्तिमा तोडफोडसमेत भएको जनाइएको छ । विरोध प्रदर्शनका कारण विद्यालय बन्द भए भने सार्वजनिक सवारीसाधान चलेनन् । कपितय विश्वविद्यालयले परीक्षा स्थगित गरेको स्थानीय सञ्चारमाध्यमले जनाएका छन् । बन्दको भारतीय जनता पार्टी (भाजपा) ले समर्थन गरेको थियो भने कंग्रेस नेतृत्वको युनाइटेड डेमोक्रेटिक फ्रन्टले कालो दिन को संज्ञा दिएको छ । भाजपाले अदालतको आदेश हिन्दु मान्यतामाथिको आक्रमण भएको जनाएको छ । भाजपाले तथा हिन्दुवादी संगठनले मन्दिरको परम्परा बचाउन महिलालाई मन्दिर प्रवेशमा रोक लगाइको जिकिर गर्दै आएका छन् । सबरीमाला मन्दिरमा करिब ८ सय वर्षअघिदेखि रजश्वला हुने उमेरका महिला प्रवेशमा प्रतिबन्ध लगाइँदै आएको थियो । तर सर्वोच्च अदालतको आदेशअनुसार २ महिला प्रवेश गराइएको थियो । बुधबार प्रहरी सुरक्षाबीच उनीहरूलाई प्रवेश गराइएको हो । त्यसको भिडियो सार्वजनिक गरिएलगत्तै मन्दिरका पुजारीले शुद्धीकरणका लागि भन्दै करिब २ घण्टा मन्दिर बन्द गरेका थिए । यसअघि गतवर्ष अक्टोबरमा एक पत्रकारसहित दुई महिलाले मन्दिर प्रवेश गर्ने प्रयास गरे पनि मुख्य पुजारीले मन्दिर बन्द गर्ने आदेश दिएपछि असफल भएका थिए । गत २८ सेप्टेम्बरमा अदालतले स्वामी अयप्पाको मन्दिरमा १० देखि ५० वर्ष उमेरका महिलालाई प्रवेशको अनुमति दिएको थियो । अयप्पा ब्रह्मचारी भएकाले रजश्वला भएका महिला भित्र जान नहुने अन्धविश्वास छ ।
चन्द्रमामा चिनियाँ यान,"बेइजिङ (बीबीसी) चीनले पहिलो पटक चन्द्रमाको टाढाको भागमा रोबोटिक अन्तरिक्ष यान अवतरण गरेको जनाएको छ । चन्द्रमाको परको भाग अर्थात् पृथ्वीबाट नदेखिने क्षेत्रबारे हालसम्म कुनै अध्ययन भएको छैन । बेइजिङको स्थानीय समयानुसार बिहीबार बिहान १० बजेर २६ मिनेटमा मानवरहित चांग ई४ यान चन्द्रमाको दक्षिणी ध्रुव एइटकेन घाँटीमा अवतरण गरेको हो । चिनियाँ सञ्चारमाध्यमलाई उद्धृत गर्दै अन्तर्राष्ट्रिय समाचार संस्थाहरूले यानको सहयोगले उक्त क्षेत्रको भौगर्भिक अवस्थाबारे अध्ययन गरिनेछ । साथै यानले एक जैविक प्रयोग गर्न चाहिने उपकरणसमेत साथमा लगेको छ । यानको अवतरणलाई अन्तरिक्ष यात्राको एक महत्त्वपूर्ण कोसेढुंगाका रूपमा लिइएको छ । यसअघि चन्द्रमाको पृथ्वीतर्फ फर्किएको क्षेत्रमा मात्र यानहरू अवतरण गरिएका थिए । हालैका वर्षहरूमा भने चन्द्रमामा कुनै पनि यान अवतरण भएका छैनन् । यस पटक पहिले अध्ययन नगरिएको परको क्षेत्रमा यान पुगेको हो ।चन्द्रमाको नजिकको र टाढाको भागमा धेरै अन्तर भएको बताइन्छ । चिनियाँ सरकारी सञ्चारमाध्यमले उक्त यान चन्द्रमाको सतहको १५ किलोमिटर नजिकैको कक्षमा गत साता नै उत्रेको जनाएका थिए । चन्द्रमाको टाढाको क्षेत्रमा अवतरण गर्ने लक्ष्यका साथ पठाइएका कारण यसलाई जोखिमपूर्ण तथा जटिल मानिएको थियो । चांग ई४ ले पठाएको सतहको तस्बिर चीनको सरकारी सञ्चारमाध्यमले सार्वजनिकसमेत गरेको छ । यानसँग प्रत्यक्ष सम्पर्क स्थापित नभएपछि ती तस्बिरहरू नजिकैको भूउपग्रहमार्फत पृथ्वीमा प्राप्त भएको हो । यसअघि चाइन विश्वविद्यालयका लङ सियावले चन्द्रमाको परको क्षेत्रबाट पृथ्वीको दृश्य नदेखिने भएकाले सञ्चार चुनौती सामना गर्नुपर्ने बताएका थिए । चिनियाँ अधिकारीका अनुसार उक्त यानले चन्द्रमाका चट्टान तथा धूलोका नमुना संकलन गरी पृथ्वीमा ल्याउनेछ । सन् २०१३ मा चांग ई३ यानले चन्द्रमाको सजिलो क्षेत्रमा अवतरण गरेको थियो ।क्यालिफोर्निया इस्न्टिच्युट अफ टेक्नोलजीका खगोल शास्त्री ये कुआन्जीले भने, अन्य अन्तरिक्ष शक्तिहरूले हालसम्म नगरेको प्रयास चीनले गरेको हो । गत डिसेम्बर ७ मा सिचाङ भूउपग्रह केन्द्रबाट पठाइएको चांग ई४ यान डिसेम्बर १२ मा चन्द्रमाको सतहमा पुगेको थियो । चांग ई ४ को मद्दतले भन कार्मन क्रेटरको समेत अध्ययन गरिने जनाइएको छ । उक्त क्रेटर (खाल्डो) चन्द्रमाको सुरुवाती इतिहासमा कुनै विशाल घटनाका कारण बनेको अनुमान छ । सामान्यत: हामीले पृथ्वीबाट चन्द्रमाको एक पाटो मात्र देख्न सक्छौं । चन्द्रमाले आफ्नो अक्षमा घुम्दा लाग्ने समय र उसले पृथ्वीको एक परिक्रमा गर्न लाग्ने समय अवधि एकै हुने भएकाले हामीले पृथ्वीबाट चन्द्रमाको अर्को पाटो देख्न नसकिएको हो । त्यस्तो प्रक्रियालाई टाइडल लकिङ भनिन्छ । चन्द्रमाको परको क्षेत्रलाई अँध्यारो पाटो अर्थात् नदेखिने पाटोसमेत भनिन्छ । तर दिन र रात भने चन्द्रमाका दुवै पाटामा हुन्छ ।"
इटलीका लागि उत्तर कोरियाली राजदूत बेपत्ता,रोम (बीबीसी) दक्षिण कोरियाली गुप्तचर निकायले इटलीका लागि उत्तर कोरियाली कार्यवाहक राजदूत बेपत्ता भएको जनाएको छ । यसअघि राजदूत जो सोङगिलले एक पश्चिमा देशमा शरण मागिरहेको बताइएको थियो । राजदूत जोका बुवा उत्तर कोरियाको उच्च अधिकारी हुन् ।
शिक्षकको कुटाइबाट घाइते,"सल्यान (कास) बाग्चौर नगरपालिका२, थारमारेस्थित जनकल्याण नमुना माविमा कक्षा १० मा अध्ययनरत विशाल बस्नेतलाई दुई शिक्षकले कुटेका छन् । शिक्षकको कुटाइबाट बस्नेत घाइते भएका छन् । बुधबार दिउँसो १२ बजेतिर विद्यालयमा बस्नेत र अर्का एक विद्यार्थीबीच सामान्य झगडा हुँदा सहायक प्रधानाध्यापक तुलसीराम बस्नेत र यामबहादुर घर्तीले उनीमाथि कुटपिट गरेका हुन् । विद्यार्थीका बुवा तेजबहादुरका अनुसार शिक्षकको कुटाइबाट विशाल बेहोस भएका थिए । उनका अनुसार बेहोस अवस्थामै बस्नेतको कान्तिपुर सामुदायिक अस्पताल श्रीनगरमा ल्याएर उपचार गरिएको छ । कुटाइबाट पेट, टाउको, छाती र खुट्टामा चोट लागेको छ । अहिले उनको अवस्था सामान्य बन्दै गएको अभिभावकले बताए । विद्यालयका प्रधानाध्यापक पूर्ण भण्डारीले दुई विद्यार्थीबीच झगडा शिक्षकले छुट्याउन खोजेको बताए । झगडा छुुट्याउने क्रममा विद्यार्थीलाई सामान्य चोट लागेको उनको दाबी छ ।"
दुर्घटनामा २ को मृत्यु,दमक (कास) झापाको शिवसताक्षी नगरपालिका११ माईधारमा बिहीबार मोटरसाइकल दुर्घटना हुँदा दुई युवकको मृत्यु भएको छ । मोटरसाइकलमा सवार ताप्लेजुङका १८ वर्षीय सबिन लिम्बू र सञ्जु लिम्बू पूर्वपश्चिम लोकमार्गमा ओभरटेक गर्दा मे४प ३२ नम्बरको मोटरसाइकल अनियन्त्रित भई दुर्घटना भएको थियो । मोटरसाइकल ओभरटेक गर्दा विपरीत दिशाबाट आएको बा१३च ३१३२ नंको बोलेरोमा ठोक्किएको इलाका प्रहरी झिलझिलेले जनाएको छ ।
जीएमआरको म्याद नथप्न रावलको माग,"काठमाडौं (कास) एमाले नेता भीम रावलले ९ सय मेगावाटको माथिल्लो कर्णालीको विकासकर्ता जीएमआरलाई वित्तीय व्यवस्थापन गर्ने म्याद थप गर्न नहुने बताएका छन् । संसद्को विशेष समय लिएर बोल्दै नेता रावलले जीएमआरले लगानी बोर्डसँग गरेको सम्झौतामा २४ महिनाभित्र वित्तीय स्रोत व्यवस्थापन गर्नुपर्ने प्रावधान रहे पनि कम्पनीले ६८ महिना गुजारिसकेको बताए ।सम्झौताको प्रावधान विपरीत दुई पटक म्याद थप्दा पनि जीएमआरले २० महिना गुजारिसकेको छ, उनले भने, सरकारले अकारण दुई पटक म्याद बढाउनु सम्झौता विपरीत हो ।आफैंले गरेको सम्झौतामा समेत सरकार नअड्ने हो भने राज्य र सरकारको अस्तित्व र गरिमा कसले बचाइ दिने ? उनले भने । रावलले सरकारले माथिल्लो कर्णाली निर्माणको लागि वित्तीय व्यवस्थापन गर्न जीएमआरलाई म्याद थप गर्न नहुने धारणा राख्दा संसद्मा उपस्थित कांग्रेस संसदहरूले पनि ताली बजाएका थिए । लगानी बोर्डले २०७१ असोज ३ गते जीएमआरसँग माथिल्लो कर्णाली निर्माणको लागि आयोजना विकास सम्झौता गरेको थियो । सम्झौताअनुसार दुई वर्षभित्र वित्तीय स्रोत जुटाउन नसकेको जीएमआरको म्याद सरकारले दुई पटक थप गरिसकेको छ । पछिल्लो पटक जीएमआरलाई थपिएको म्याद असोजमा सकिएको छ । त्यसयता बोर्डले जीएमआरको म्याद थपेको छैन ।नेता रावलले दुई वर्षदेखि जीएमआरले अनुमतिपत्र अरूलाई बिक्री गर्ने प्रयास गर्दै आएको आरोप लगाएका छन् । जीएमआरले म्याद सकिनुअघि भदौमा नै बोर्डमा म्याद थपका लागि निवेदन दिएको थियो । बोर्ड कार्यालयले भने अहिलेसम्म म्याद थप गरेको छैन ।"
काटिएका रूख रोप्नुपर्ने प्रावधान हटाइँदै,"(काठमाडौं)विकास आयोजनाले एक रूख काटेबापत २५ रूख रोप्नुपर्ने प्रावधान सरकारले फेर्ने भएको छ । केही नेपाल ऐनलाई संशोधन गर्न विधेयकमा अहिलेको वन ऐनअन्तर्गत राखिएका प्रावधान फेर्न लागिएको हो । वन तथा वातावरण मन्त्रालयका प्रवक्ता सिन्धुप्रसाद ढुंगानाले विद्यमान प्रावधानअनुसार विकास आयोजनाले वनको जग्गा प्रयोग गरेबापत एक बराबर २५ वटा रूख रोप्नुपर्ने र ५ वर्षसम्म हुर्काएर हस्तान्तरण गर्नुपर्ने प्रावधान कार्यान्वयन गर्न जटिल भएकाले नयाँ व्यवस्था गर्न लागिएको जानकारी दिए । अब सट्टा जग्गा दिन नसक्ने आयोजनाले रकम तिर्छन् र वन विकास कोषले नै रूख हुर्काउछ, उनले भने, कोषमा एक रूख काट्दा कति रकम जम्मा गर्नुपर्ने भन्ने व्यवस्था मापदण्ड बनाएर लागू गरिन्छ । केही नेपाल ऐनलाई संशोधन गर्न विधेयकमा वन ऐनको दफा ६८ को १ मा संशोधन गरी यो व्यवस्था लागू गर्न लागिएको हो । उक्त व्यवस्था लागू भए रूख कटान गर्ने आयोजनाले रकम दिनेछन् र त्यो रकम वन विकास कोषमा जम्मा हुनेछ । यो व्यवस्थासहितको विधेयक सरकारले संसद्मा पेस गरिसकेको छ ।स्वतन्त्र ऊर्जा उत्पादकहरूको संस्था (इपान) उपाध्यक्ष कुमार पाण्डेले ३० वर्षपछि आयोजना सरकारलाई फिर्ता हुने भएकाले वन क्षेत्र प्रयोग गरेबापत सट्टा भर्ना जग्गा वा पैसा दिनुपर्ने प्रावधान राख्न नहुने तर्क गर्छन् । वन क्षेत्र प्रयोग गरेबापत हामीले पैसा तिर्छौं तर ३० वर्षपछि आयोजना नै सरकारलाई बुझाउँछौ, उनी भन्छन्, एक हिसाबले विद्युत् आयोजना सरकारकै सम्पत्ति हुन्, हामीले पैसा तिर्नुपर्ने प्रावधान किन ?विधेयकको प्रस्तावित प्रावधानअनुसार राष्ट्रिय प्राथमिकता प्राप्त सबै खाले विकास आयोजनलाई वन प्रयोग गर्न दिएबापत सरकारले रकम वा सट्टा जग्गा लिन सक्ने व्यवस्था गरिएको छ । सरकारले राष्ट्रिय प्राथमिकता प्राप्त आयोजनाका लागि वन क्षेत्र प्रयोग गर्ने कार्यविधि २०७४ अनुसार वन क्षेत्र प्रयोगका लागि स्वीकृति दिँदै आएको थियो । उक्त कार्यविधिअनुसार जलविद्युत् आयोजनाले एक रूख काटेबापत दुई र अन्य विकास आयोजनाले १ रूख काटेबापत २५ रूख रोप्नुपर्ने रहेको मन्त्रालयका प्रवक्ता ढुंगानाले बताए । ढुंगानाले जलविद्युत् आयोजनाका लागि १ रूख बराबर २ रोप्नुपर्ने प्रावधान रहेको बताए पनि इपान उपाध्यक्ष पाण्डे २५ वटा रोप्न लगाउने गरेको बताए । हामीले वनसँग सम्झौता गर्दा २५ वटै रूख रोप्नुपर्ने प्रावधावन हुन्छ, उनले भने । कार्यविधिअनुसार वन क्षेत्र प्रयोग गर्ने सम्झौताको एक वर्षभित्र रूख रोप्न सट्टा जग्गा बुझाउनुपर्ने प्रावधान छ । सट्टा भर्नास्वरूप उपलब्ध गराउने जग्गा योजना रहेको ठाउँबाट सबैभन्दा नजिक पर्ने राष्ट्रिय वन क्षेत्रसँग जोडिएको र सम्भव भएसम्म समान भूबनोट भएको र भौोलिक क्षेत्रमा रहेको तथा वनको विकास गर्न सकिने स्थानमा हुनुपर्नेछ, कार्य विधिमा हुनुपर्नेछ । सट्टाभर्नास्वरूप जग्गा उपलब्ध नगराएसम्म त्यस्तो योजनाले राष्ट्रिय वन क्षेत्र प्रयोग गर्न सक्ने छैन, कार्यविधिमा रहेको यो प्रावधानका कारण धेरै विकास आयोजना प्रभावित भइरहेका छन् । कार्यविधिमा वन क्षेत्रको प्रयोग गरेबापत सट्टा जग्गा उपलब्ध गराउन नसकिए पैसा तिर्न सकिने व्यवस्था अहिले पनि छ । मापदण्ड नहुँदा यो व्यवस्था कार्यान्वयनमा आउन सकेको छैन । अनुमतिपत्र अवधि समाप्त भएपछि बिनासर्त नि:शुल्क रूपमा सरकारलाई हस्तान्तरण हुने आयोजनाले सट्टाभर्ना गराउन नसके जग्गाबापत मापदण्डबमोजिम रकम तिर्न सक्ने प्रावधान कार्यविधिमा छ । कार्यविधिको यो प्रावधान विशेषगरी जलविद्युत् आयोजनाप्रति लक्षित छ । कार्यविधिमा भनिएजस्तो मापदण्ड नबन्दा विद्युत् उत्पादकले जग्गाको सट्टामा रकम बुझाउनुपर्ने प्रावधान कार्यान्वयनमा छैन । यी झन्झटहरू हटाउन सरकारले ऐन संशोधन गर्न लागेको जनाएको छ । अधिकांश प्रसारण लाइन र विद्युत् आयोजना वनको स्वीकृतिको अभावमा ढिलाइ हुने गरेका छन् । सरकारबाट वन क्षेत्र प्रयोग गर्ने स्वीकृतिमा पनि ढिलाइ हुने र त्यसपछि कार्यविधिअनुसारको सट्टा जग्गा उपलब्ध गराउन समस्या हुँदा जलविद्युत्सहित विकास आयोजनाको काम प्रभावित हुने गरेको छ ।"
सरकारले तोक्यो उखुको मूल्य,"(काठमाडौं)सरकारले उखुको न्यूनतम खरिद मूल्य प्रतिक्विन्टल ५ सय ३६५६ रुपैयाँ निर्धारण गरेको छ । उद्योगी र किसानबीच मूल्य विवादले उद्योगीहरूले उखु क्रसिङ सुरु नगरेपछि सरकारले न्युनतम मूल्य तोकेको हो । आर्थिक वर्ष २०७५७६ का लागि उखुको न्यूनतम मूल्य प्रतिक्विन्टल ५ सय ३६५६ रुपैयाँ निर्धारण गरिएको छ, सूचना तथा सञ्चारमन्त्री एवं सरकारका प्रवक्ता गोकुल बाँस्कोटाले भने, उखु उत्पादक कृषकले सिधै भुक्तानी पाउने गरी उखु कृषकलाई अनुदान दिनेसम्बन्धी कार्यविधि २०७५ बमोजिम प्रतिक्विन्टल ६५ रुपैयाँ २८ पैसा अनुदान उपलब्ध गराउन अर्थ मन्त्रालयले कृषि तथा पशुपन्छी विकास मन्त्रालयलाई रकम निकासा दिनेछ । उक्त कार्यविधिअनुसार अनुदान रकम सिधै कृषकको खातामा जम्मा गरिदिनुपर्छ । मूल्य अभिवृद्धि कर फिर्ता गर्दा किसानले नपाएको गुनासोपश्चात् सरकारले आर्थिक वर्ष २०७५७६ को बजेटमार्फत उत्पादन अनुदान दिने निर्णय गरेको थियो । सोही निर्णयअनुसार कार्यविधिअनुसार सिधै खातामा जम्मा गर्ने व्यवस्था गरेको हो । अनुदान रकम वितरणका लागि भुक्तानी समिति समेत गठन भइसकेको छ । जिल्लाका सहायक प्रमुख जिल्ला अधिकारी अध्यक्ष रहेको समितिमा सम्बन्धित जिल्लामा रहेको कृषि ज्ञान केन्द्र प्रमुख तथा उक्त व्यवस्था नभएको खण्डमा जिल्ला सरदमुकाममा रहेको स्थानीय तहको कृषि शाखा प्रमुख, सम्बन्धित जिल्लाको कोष तथा लेखा नियन्त्रक कार्यालयका प्रमुख सदस्य छन् । समितिले जिल्लामा खाद्यान्न भएका मिलको उत्पादन क्षमता उत्पादन विवरणलगायतका अन्य विवरण संकलन र विश्लेषण गरेर उखु कृषकको विवरण भुक्तानीको रकम र बैंक खातामा जम्मा गरिदिने जनाएको छ । मन्त्रिपरिषद्ले चिनी मिलहरूले सम्बन्धित उखु मिलहरूले सम्बन्धित उखु कृषकहरूलाई प्रतिक्विन्टल ४ सय ७१२८ रुपैयाँ नघटाई समयमै रकम भुक्तानी गर्नुपर्ने पनि निर्णय भएको छ । उखुको समर्थन मूल्य मंसिर महिनाभित्र तोकिसक्नुपर्छ । पुसबाट क्रसिङ सुरु हुन्छ । मूल्य विवादले क्रसिङमा ढिलाइ भएको छ । मूल्य विवादका कारण क्रसिङको सिजन भए पनि किसानको उखु खेतमै थन्किएको छ । हाल केही उद्योगले प्रतिक्विन्टल ३ स्य ८५ रुपैयाँमा सुरु गरिरहेका छन् । चिनी उद्योग संघले भने एउटै मूल्य निर्धारण हुनुपर्ने माग गर्दै आएको छ ।"
तीन खोलाबाट १२ मेगावाट बिजुली,"(संखुवासभा)तीन सानाठूला खोलाबाट ११ दशमलव ८५ मेगावाट बिजुली उत्पादन गरिएको छ । स्थानीय खोलानालाबाट पेल्ट्री सेट, माइक्रो हाइड्रो र हाइड्रो पावर सञ्चालनले जिल्लामा लोडसेडिङ अन्त्य भएको छ । बर्खाको समय यहाँ उत्पादित विद्युत् बढी हुने नेपाल विद्युत् प्राधिकरण खाँदबारीले जनाएको छ ।संखुवासभामा सभाखोलाबाट ४ दशमलव ४ मेगावाट, हेवा खोलाबाट ३ दशमलव २ मेगावाट, पिलुवा १ बाट ३ मेगावाट र लोवर पिलुवाबाट १ मेगावाट विद्युत् उत्पादन भइरहेको छ । हिउँदको समयमा भने आधाभन्दा बढी उत्पादन घट्ने गरेको प्राधिकरणका प्रमुख ध्रुव अधिकारीले बताए । उनले १० भन्दा बढी साना खोलाहरूबाट माइक्रो हाइड्रो सञ्चालन गरी स्थानीयले विद्युत् सेवा लिइरहेको पनि बताए ।जिल्लामा उत्पादित विद्युत् छिमेकी जिल्लाहरूमा समेत दिने गरिएको छ, उनले भने, केन्द्रीय प्रसारण लाइन अवरुद्ध हुँदा तेह्रथुम र भोजपुरका आधा भागमा पुग्छ । केन्द्रीय प्रसारण लाइन लामो समय अवरुद्ध भएको बेला यहीँ उत्पादित बिजुली बाल्ने गरिएको छ । उनका अनुसार अरू बेला केन्द्रको लाइनमा जोड्ने गरिएको छ । दुई घण्टाभन्दा बढी बिजुली जाने सूचना आएपछि यहीँको उत्पादन बाल्छौं, उनले भने, हावाहुरीले लडाएको पोल मर्मत गर्न समय लाग्छ, त्यो बेला यतैको चलाउँछौं । अरुण नदीमा ठूला आयोजनाका रूपमा बहुचर्चित ९०० मेगावाटको अरुण तेस्रोको काम धमाधम भइरहेको छ ।माथिल्लो अरुण, अपर अरुण, अरुण दोस्रो र अरुण चोथौसमेतको सर्भे भइसकेको छ । सबैभन्दा महत्त्वपूर्ण र ठूलो उत्पादन हुने अरुण तेस्रोको काम भारतीय सतलज कम्पनीले गरिरहेको छ । सभाखोलाबाट दिव्येश्वरी हाइड्रो पावरले ४ मेगावाट विद्युत् उत्पादन गरिरहेको छ, उनले भने, पिलुवा जलविद्युत् आयोजना, बानेश्वर जलविद्युत् आयोजना सञ्चालनमा रहेका छन् । यी दुई वटा आयोजनाले ४ किलोवाट उत्पादन गरे पनि केन्द्रीय प्रसारण लाइनमा आबद्ध भइसकेको छ । निगुरे जलविद्युत् आयोजना लामो समयदेखि बिग्रिएर बन्द छ । यो आयोजना जिल्लाका तीन वटा क्याम्पस वरुण बहुमुखी, संखुवासभा बहुमुखी र मादी बहुमुखी क्याम्पसले संयुक्त रूपमा सञ्चालन गरेका हुन् ।त्यसका साथै जिल्लाका अन्य विभिन्न खोलानालाबाट स्थानीय रूपमा ऊर्जा शक्ति हाइड्रो पावर सञ्चालनमा छन् । यहाँका सात वटा स्थानीय तहबाहेक अन्य स्थानीय तहका गाउँमा केन्द्रीय प्रसारण पुगेको छैन, उनले भने, नपुगेको ठाउँहरूमा हाइड्रो पावरबाटै उज्यालो छाएको छ । उनका अनुसार मकालु र चिचिला गाउँपालिकामा केही महिनाभित्र केन्द्रीय प्रसारण लाइन लैजाने योजना रहेको छ । अधिकारीले भने, ९० प्रतिशत काम पूरा भइसकेको छ, बाल्ने तयारीमा छौं । केन्द्रीय प्रसारण लाइनले नछोएको यहाँका धेरै स्थानीय गाउँबस्तीहरूका पेल्ट्रिक सेट, माइक्रो हाइड्रो र हाइड्रो पावरकै भरमा छन ्। सिलिचोङ, चिचिला, मकालु, भोटखोला, चैनपुर नगरपालिकाभित्र जहाँसम्म विद्युत्को केन्द्रीय प्रसारण लाइन पुग्न सकेको छैन, त्यहाँ स्थानीय हाइड्रो पावरको माध्यमबाट बिजुली बालिएका छन् । विद्युत्को केन्द्रीय प्रसारण लाइन नपुगेका ती दुर्गम गाउँबस्तीहरूमा हाइड्रो पावरका कारण अँध्यारोमा बस्नु नपरेको स्थानीय वसन्त गुरुङको भनाइ छ । उज्यालो पाउनका लागि स्थानीय गाउँलेहरूले पेल्टिक सेट, माइक्रो हाइड्रो र हाइड्रो पावर सञ्चालन गरे पनि बेलाबेला बिग्रने समस्याबाट भने ग्रसित छन्, उनले भने, बेलाबेला हाइड्रो पावर बिग्रिनु स्वाभाविकै हो । यो जिल्लामा विद्युत् उत्पादन बढ्दै गए पनि खपतको अवस्था भने न्यून छ । खाँदबारी वितरण केन्द्रका अनुसार अहिले साँझको समयमा ४ मेगावाट खपत भइरहेको छ । दिउँसो २ मेगावाट मात्र खपत हुन्छ । जिल्लामा उद्योग कलकारखना नभएकाले दिउँसो विद्युत्को प्रयोग कम भएको प्रमुख अधिकारीले बताए । जिल्लामा उत्पादित विद्युत् पिलुवा सबस्टेसनबाट धनकुटा, धरान हुँदै दुहबीबाट केन्द्रीय प्रसारण लाइनमा जोडिएको छ । जिल्लामा चार वटा हाइड्रो पावरका कारणले आत्मनिर्भर भए पनि १० वटै स्थानीय तहमा भने विद्युत्को केन्द्रीय प्रसारण लाइन पुगेको छैन ।"
आरतीको क्रस रिब्स टीएमटी छड,"काठमाडौं (कास) आरती स्ट्राइप्सले भूकम्प प्रतिरोधी, स्केल फ्री र उच्च लचकता भएको क्रस रिब्स टीएमटी छड नेपालमा सार्वजनिक गरेको छ । कम्पनीका अनुसार नयाँ बारहरू भास्ट प्यान नेपाल नेटवर्कमार्फत नेपालभरि उपलब्ध छ । आरती पर्फेक्ट टीएमटी बारहरूमा भएको क्रसरिबले कंक्रिटलाई राम्रो पकड दिने दाबी कम्पनीको छ । कम्पनीका अनुसार यो फलामे छड युरोपियन प्रविधिबाट उत्पादन गरिएको छ ।"
बैंकका शाखा थप,"काठमाडौं (कास) नेपाल बंगलादेश बैंक लिमिटेडले राजधानीको मैतिदेवीमा शाखा सञ्चालनमा ल्याएको छ । योसहित बैंकले ८१ शाखा, ७ एक्सटेन्सन काउन्टर, २ शाखारहित घरदैलो बंैकिङ सेवा तथा ६३ वटा एटीएमबाट बैंकिङ सुविधा दिँदै आएको जारी विज्ञप्तिमा छ । यसैगरी प्राइम कमर्सियल बैंकले पाँचथरको फालेलुङ गाउँपालिकामा शाखा सञ्चालनमा ल्याएको छ । योसहित बंैकको शाखा कार्यालय संख्या ६९ पुगेको जनाइएको छ ।"
ग्लोबलका ग्राहकलाई छुट,काठमाडौं (कास) ग्लोबल आईएमई बैंक र काठमाडांै भ्याली हस्पिटलबीच अस्पतालले प्रदान गर्ने विभिन्न सेवा तथा सुविधाहरूमा दिइने छुटसम्बन्धी सम्झौतापत्रमा हस्ताक्षर भएको छ । बैंकले अस्पतालसँग ग्राहकलाई स्वदेशमै गुणस्तरीय उपचारमा सहुलियत दिने उद्देश्यले दुईपक्षीय सम्झौता गरेको जारी विज्ञप्तिमा छ ।
सिटिजन्सको कार्यालय सिमलचौरमा,"काठमाडौं (कास) सिटिजन्स बैंक इन्टरनेसनलले प्रदेश ४ को प्रादेशिक कार्यालय पोखराको सिमलचौरमा स्थापना गरेको छ । संघ, प्रदेश र स्थानीय गरी तीन तहको सहकारिता, सहअस्तित्व र समन्वयको सिद्धान्तलाई आत्मसात् गर्दै प्रादेशिक कार्यालय स्थापना गरिएको जारी विज्ञप्तिमा छ ।"
सिद्धार्थ सिमेन्टको सचेतना,"काठमाडौं (कास) सिद्धार्थ सिमेन्टले तीन जिल्लामा सिमेन्टको गुणस्तर, उपयोगिता विधि, नेपाल सरकारद्वारा तोकिएको भूकम्पप्रतिरोधी मापदण्ड तथा घर निर्माण प्रविधिबारे सचेतना कार्यक्रम सम्पन्न गरेको छ । चितवन, नवलपरासी र रूपन्देहीमा गरिएको कार्यक्रममा राजमिस्त्री, निर्माण व्यवसायी ता सिद्धार्थ सिमेन्टका डिलर्सका प्रतिनिधिसहित तीन सय जनाको सहभागिता रहेको जारी विज्ञप्तिमा छ ।"
बिमा सम्झौता,"काठमाडौं (कास) सेन्चुरी कमर्सियल बैंक र एसियन लाइफ इन्स्योरेन्सबीच बिमा सम्झौता भएको छ । सम्झौता अनुसार ग्राहकहरूले सेन्चुरीबाट उक्त कम्पनीको बिमा लेख प्राप्त गर्न, प्रिमियम भुक्तानी गर्न, दाबी भुक्तानीलगायत सम्पूर्ण बिमा सेवा प्राप्त गर्न सक्ने विज्ञप्तिमा छ ।"
मुक्तिनाथ बैंकको सहयोग,काठमाडौं (कास) राजधानीको कुलेश्वरस्थित मुक्तिनाथ विकास बैंकले आमाघरलाई खाद्यान्न सहयोग गरेको छ । बैंकको स्थापनाको १३ औं वार्षिक उत्सवका सामाजिक उत्तरदायित्वअन्तर्गत रवि भवनस्थित उक्त संस्थालाई सहयोग गरेको विज्ञप्तिमा उल्लेख छ ।
जलविद्युत् उत्पादन बन्द,"(नुवाकोट)त्रिशूली जलविद्युत् उत्पादन केन्द्रमा आगलागीपछि विद्युत् उत्पादन बन्द भएको छ । त्रिशूली विद्युत्गृहको जेनेरेसनतर्फको ६६ केभी ६ नम्बर युनिक ब्रेकरमा बुधबार आगलागी भएकाले उत्पादन बन्द गरिएको केन्द्रले जनाएको हो । आगो नियन्त्रण गर्न देवीघाट जलविद्युत् र त्रिशूली जलविद्युत् केन्द्रका कर्मचारी, विदुर नगरपालिकाको दमकल, श्रीनाथगणका सेना, सशस्त्र प्रहरी, नेपाल प्रहरी र स्थानीयले सहयोग गरेका थिए । यो विद्युत् गृहमा योसहित चार पटक आगलागी भइसकेको अधिकारीहरूले बताएका छन् । नयाँ ब्रेकर ल्याउने र भएका अरू ब्रेकर मर्मत गर्नका लागि चिलिमे तथा विद्युत् प्राधिरकणबाट प्राविधिक इन्जिनियरहरू बोलाइएको केन्द्र प्रमुख तारादत्त भट्टले बताए । ब्रेकर हालेर विद्युत् सुचारु गर्नेतर्फ लागेको उनले बताए । आगलागी भएपछि त्रिशूलीसँगै देवीघाट जलविद्युत् उत्पादन पनि बन्द भएको छ ।नेपाल विद्युत् प्राधिकरणको स्वमित्वमा रहेको त्रिशूली जलविद्युत् २१ मेगावाट भए पनि जडित क्षमता २४ मेगावाटको छ । देवीघाटको १५ मेगावाट क्षमता छ । यसअघि मंसिर ८ मा भएको आगलागीमा दुई जना प्राविधिक घाइते भएका थिए । त्रिशूली जलविद्युत् उत्पादन केन्द्रमा युनिट ब्रेकर ७ वटा, २ वटा बसब्रेकर, १ वटा स्टेसन ब्रेकर, २ वटा इन्कमिङ र आउट कमिङ गरी ११ वटा ब्रेकर छन् । अधिकांश ब्रेकर २५ वर्षभन्दा बढी पुराना भएको र ती मेसिन चिनियाँ कम्पनीका हुन् । ती सामान अहिले उत्पादन हुन छाडिसकेको केन्द्र प्रमुख भट्टले बताए । सामान पाइन छाडिसक्यो, उनले भने, यसअघि टेन्डर गरेको कसैले उक्त मेसिनका लागि टेन्डर हालेन । एउटा ब्रेकर २०२५ लाख रुपैयाँ पर्छ । तीन वटा टर्बाइन सञ्चालन गर्ने गरी काम थालिएको केन्द्रले जनाएको छ ।"
अलैंची गोदाममै थन्कियो,"धनकुटा (कास) अलैंचीको मूल्य क्रमश: ओरालो लाग्न थालेपछि धनकुटाका अलैंची कृषक तथा व्यापारी प्रभावित बनेका छन् । तीन वर्षअघि प्रतिमन १ लाख २० हजार मूल्य रहेको अलैंचीको हालको मूल्य ३० हजार रुपैयाँ मात्र छ ।मूल्य वृद्धिको पर्खाइमा रहेका व्यापारी र किसान यसबाट बढी प्रभावित बनेका हुन् । अलैंची गोदाममा नै थन्किएको अलैंची व्यवसायी महासंघ धनकुटा शाखाका अध्यक्ष इन्द्र तितुङले बताए । अलैंचीको मुख्य कारोबार हुने हिले बजारमा जिल्लाका व्यापारी र किसानको सयौं मन अलैंची गोदाममा थन्किएको उनले जानकारी दिए । तीन दशकदेखि अलैंची व्यापार सुरु गरेका टेकबहादुर भण्डारीले आफूसँग ३ सय मन अलैंची गोदाममा नै रहेको बताए । भण्डारण गरिएको पुरानो अलैंची बिग्रने भएकाले बिक्री गर्न बाध्य हँुदा कम्तीमा ५० लाख घाटा लागेको भण्डारीले जानकारी दिए । भाउ दिनदिनै घट्दै गएपछि गोदाममा थन्क्याएका अलैंची पनि बिग्रिने डरले बिक्री गर्न बाध्य भइयो, उनले भने, पुरानो भाउभन्दा कयौं गुना कम मूल्य रहेकाले घाटा खानुपर्यो । नेपाली अलैंचीको विश्व बजारमा बेग्लै ब्रान्ड नहुनु र नेपालको अलैंचीमा भारतको एकद्वार व्यापार कायम हुँदा यस्तो अवस्था आएको संलग्न व्यापारीको भनाइ छ । तेस्रो मुलुक जाने नेपालको अलैंचीमा भारतमा मिसावट गररे निर्यात गर्दा मूल्य गिरावट आएको अलैंची व्यापारीको दाबी छ । अलैंची व्यवसायी महासंघका अध्यक्ष तितुङको इन्द्र ट्रेडर्समा हाल दुई सय मन पुरानो अलैंची बाँकी रहेको छ । पुरानो मूल्यमा रहेको उक्त अलैंची अहिलेका मूल्यले लाखौंको घाटा पुर्याएको उनी बताउँछन् । अर्का व्यापारी विनोद थापाले पनि दुई वर्ष पहिले खरिद गरेको पाँच मन अलैंची अहिलेको दरमा बिक्री गर्दा घाटा व्यहोर्नुपरेको बताए ।साविकको कृषि विकास कार्यालयले अलैंचीको पकेट क्षेत्र घोषणा गरेको जिल्लाको महालक्ष्मी नगरपालिकाको डाँडागाउँ क्षेत्रका अधिकांश अलैंची कृषकले मूल्य वृद्धि हुने आशामा भण्डारण गरेर थन्क्याएका छन् । पछिल्लो समय गुणस्तर र उत्पादनमा वृद्धि भए पनि भाउ ओरालो लागेको उद्योग वाणिज्य संघका अध्यक्ष उमेश घिमिरेले बताए । यसमा सम्बन्धित पक्षको चासो जानुपर्ने उनको भनाइ छ । जिल्लामा तीन सय हेक्टरमा अलैंची खेती हुने गर्छ । १ सय ६५ हेक्टरमा मात्र उत्पादनयोग्य खेती रहेको कृषि ज्ञान केन्द्र स्रोतले जनायो । अघिल्लो वर्ष जिल्लामा करिब एक सय टन अलैंची उत्पादन भएको थियो ।"
विकासको चेपुवामा इथियोपियाको इतिहास,"आदिस अबाबा (राससएएफपी) इथियोपियाको राजधानी आदिस अबाबा निवासी बर्हानु मेगिट्सुको सयौं वर्ष पुरानो, त्रिकोणीय पर्खालले घेरिएको पारिवारिक भवनले इथियोपियाकै राजा महाराजा र सरकारको उदय र अस्त देखेको छ । यसले आर्थिक गतिहीनता र तीव्र जनसंख्या वृद्धि देखेभोगेको छ । कुनै समय धनाढय यहाँका मानिसको जीवन एकाएक झुपडीको भीडमा परिणत भएको उनलाई हिजोजस्तै लाग्छ । अहिले यो एक्लो भवन झारपातले घेरिएको छ । घरको जस्तापाताले छाएको छानामा खिया लागेको छ र रातो प्लास्टर फिका भइसकेको छ । यही भवनको सामुन्ने टावर क्रेनले काम गरिरहेका र चम्किला अग्ला भवनहरू ठडिन थालेका छन् ।सरकारले विकासका नाममा सडक, ढल र भवन बनाउन यस्ता पुराना भवन रातारात ढालेको छ । बर्हानुकै जस्ता कुनै समयका आलिसान महल आदिस अबाबमा अद्यापि जताततै भेट्न सकिन्छ । यी भवन बादशाही दरबारी र विदेशी धनाढय व्यापारीका लागि बनाइएका थिए । हिजोआज अधिकांश यी भवनलाई सरकारले बिल्कुलै महत्त्व दिन छाडेको छ । सरकारको ध्यान केबल अग्ला भवन निर्माणमा छ । हिजोआज तपाईले देख्ने अधिकांश भवन युरोपेली कलाकौशलअनुसार बन्न थालेका छन्, सामान आपूर्ति गर्ने एक कम्पनीमा कार्यरत बर्हानुले बताए । उनको परिवार सात पुस्तादेखि त्यही पुरानो घरमा बसिरहेको छ । राजधानीका पुराना, गरिब घरपरिवारका घर ठूला, अग्ला भवन ठडयाउन भत्काइएका छन् । अफ्रिकाकै सबैभन्दा गरिबीको चपेटामा परेको इथियोपिया सरकारले भवन निर्माणलाई उच्च प्राथमिकता दिएको छ र यसैलाई तीव्र आर्थिक विकासको मानक बनाएको छ ।संरक्षणकर्मीहरूको चिन्ता के छ भने राजधानीको कलाकौशलले भरिपूर्ण सम्पदालाई मासेर अन्धाधुन्ध विकासको नाटक मञ्चन गरिएको छ । ऐतिहासिक भवनको संरक्षण गर्न, बचाउन ज्यादै कम प्रयत्न गरिएको छ र यसबारे असाध्यै सीमित मात्रामा मात्र छलफल भइरहेको छ, सुपरिचित वास्तुविद् फासिल जिओरघिसले बताए, मानिसलाई ऐतिहासिक भवन संरक्षण गर्नुपर्छ भन्ने शिक्षासमेत दिइएको छैन । आदिस अबाबा नगर सम्राट मेनेलिक द्वितीयले १९ औं शताब्दीमा स्थापना गरेका थिए । उनले इथियोपियाली राज्यलाई विस्तार गरी ठूलो क्षेत्रमा रूपान्तरित गरेका थिए । यो सहर बिस्तारै मेनेलिक सरकारका सदस्यका सुन्दर घरले भरिभराउ भएको थियो । तीमध्ये एक बर्हानुका पुर्खा येम्तु बेजनास पनि थिए । मेनेलिकको सन् १९१३ मा निधन भयो । उनले आर्मेनियाली इन्जिनियरलाई आदिस अबाबाको निर्माणमा प्रयोग गरेका थिए । यहाँ व्यापारका लागि भारतीय र यमनी आइरहन्थे ।आदिस अबाबाको महानगरीय सभ्यता सन् १९७४ मा एकाएक समाप्त भयो । डर्ग सैनिक शासकको उदय भएसँगै उनले इथियोपियाली राज्य भताभुंग बनाए । डर्गको शासन सुरु भएसँगै कसरी आदिस अबाबा ध्वस्त भयो भन्ने तस्बिर फासिलको आँखै अघि अद्यापि छ । विदेशी व्यापारी यहाँबाट रातारात भागे । वामपन्थी विचारधाराका डर्गले व्यापारीका घरजग्गा गरिब भूमिहीनलाई बाँडिदिए । उनीहरूले माटोले बनेका पर्खाल र काठका भुइँ भएका घरको मर्मत सम्भार गर्न सकेनन्, जानेनन् । इथियोपियाली पिपुल्स रिभोलुसनरी डेमोक््रयाटिक फ्रन्ट (ईपीआरडीएफ) ले डर्गलाई सन् १९९१ मा सत्ताच्यूत गर्यो । त्यसयता यही दलले इथियोपियामा शासन चलाइरहेको छ । खुला आर्थिक नीति अपनाएका कारण तीव्र आर्थिक विकास भइरहेको छ । आर्थिक विकासको सम्भावना बढेसँगै चिनियाँ र अन्यत्रका ठेकेदार इथियोपियामा भेला भएका छन् । उनीहरूले यहाँ भीमकाय भवन निर्माण गरिहेका छन् ।वास्तुकलामा रुचि राख्ने माहेडेर गेब्रेमेधिन भन्छन्, पुराना भवनमा ध्यान नदिनुको मुख्य कारण नै लागत र पुनर्निर्माणको जटिलता हो । साथै पुरानो सत्तामाथिको वितृष्णा अर्को कारक हो ।सरकारी र निजी दाताले औंलामा गन्न सकिने केही भवनको सफलतापूर्वक पुनर्निर्माण गरेका छन् । त्यसमा मेलेलिकको राजदरबार र पूर्व रक्षामन्त्रीको भवनसमेत पुनर्निर्माण गरिएका छन् । यी दुवै भवनलाई संग्रहालयमा रूपान्तरण गरिएको छ । सम्पदा सूचीमा सूचीकृत ४४० वटामध्येका अधिकांश भवनको अवस्था नाजुक छ । विकासशील मुलुक भएका कारण यी सबै संरचनालाई पुनर्जीवन दिने क्षमता र स्रोतसाधन हामीसँग छैन, आदिस अबाबाको पर्यटन कार्यालयका प्रवक्ता ओर्कु मेन्गेसाले बताए । एक दशकअघि विदेशी राजदूतावास र इथियोपियाली संरक्षणकर्मीले मोहम्मोदाली भवन पुनर्निर्माण गर्ने प्रयत्न गरेका थिए । यो भवन कुनैबेला धनाढय भारतीय व्यापारीको स्वामित्वमा थियो । यो भवन भारतीय र अरेबियाली वास्तुकलाको सम्मिश्रण गरी बनाइएको थियो । फासिलको भनाइमा इथियोपियाको कर्मचारीतन्त्र र तुच्छ निर्माण व्यवसायीका कारण यो प्रयत्न असफल भयो । बर्हानुको आशा छ, आफ्नो पारिवारिक इतिहास राष्ट्रिय इतिहास नै बनोस् ।"
चितवन महोत्सवमा पर्यटन प्राथमिकतामा,"काठमाडौं (कास) १२ औं चितवन महोत्सवमा पर्यटन क्षेत्रलाई प्राथमिकतामा राखिने भएको छ । सरकारले घोषणा गरेको नेपाल भ्रमण वर्ष २०२० लाई मध्य नजर गर्दै जिल्लामा छरिएर रहेका पर्यटकीय गन्तव्यको पहिचान गरी महोत्सवमार्फत प्रचारप्रसार गरिने आयोजकको तयारी हो । प्रत्येक २२ वर्षमा आयोजना हुँदै आएको महोत्सवमा हामीले जिल्लामा सम्भावना बलियो भएको कुनै एक क्षेत्रलाई विशेष प्राथमिकता दिँदै आएका छौं, काठमाडौंमा बिहीबार पत्रकार सम्मेलनमा उद्योग वाणिज्य चितवनका अध्यक्ष सहन प्रधानले भने, यो वर्ष पर्यटन क्षेत्रलाई प्राथमिकतामा राखेका छौं । पहाडी क्षेत्रमा रहेका पर्यटकीय क्षेत्र सिराइचुली र उपरदाङगढीबारे समेत महोत्सवमा आउनेले थाहा पाउनेछन् । सात वटै स्थानीय तहमा रहेका पर्यटकीय गन्तव्यहरूको पहिचान गरिसकिएको छ, उनले भने, जहाँ ५० स्थल छन्, तिनका बारेमा महोत्सवमा आउनेले थाहा पाउनेछन् । महोत्सव पुस २५ देखि माघ ४ गतेसम्म चल्नेछ ।"
तरकारी फार्ममै कक्षा,"रुकुम पश्चिम (कास) नरबहादुर खड्का विद्यार्थी हुन् । तर उनको बास ४ महिनादेखि मुसीकोटको चाँपास्थित तरकारी फार्ममै छ । बिहानै उठ्छन्, फार्मको तरकारी गोडमेल गर्छन् । बिग्रेकुहिएको हटाउँछन् । त्यसपछि पानी चहार्छन् । यो हाम्रो पढाइ हो, रुकुम पश्चिमको हिमालय माविमा अध्ययनरत खड्का भन्छन्, फार्ममा काम गर्दै अध्ययन गर्दा धेरै सिकिँदोरहेछ ।तरकारी फार्ममा अहिले नरबहादुरजस्तै ९९ विद्यार्थी छन् । उनीहरू रुकुमका साथै देशका विभिन्न शैक्षिक संस्थामा १८ महिने बाली विज्ञान कोर्स पढिरहेका विद्यार्थी हुन् । ती शैक्षिक संस्थाले व्यावहारिक सिकाइका लागि उनीहरूलाई यहाँ राखेको हो । १२ महिनाको सैद्धान्तिक शिक्षापछि बाँकी ६ महिना व्यावहारिक ज्ञानका लागि फार्ममै बसेको उनीहरूले बताए ।बीउ कसरी लगाउने ? तरकारी कसरी भित्र्याउने ? बेर्ना कुहियो भने के गर्ने ? बिरुवा वा फल किन विकृत हुन्छन् ? यसको उपचार विधि के हो ? फर्ममा बसेर विद्यार्थीले यस्तै यस्तै थुप्रै व्यावहारिक प्रश्नको जवाफ खोजिरहेका छन् । बिहान १० देखि दिउँसो १ बजेसम्म बारीमा र त्यसपछि सैद्धान्तिक छलफलमा बिताउने गरेको विद्यार्थी कृष्णा ओलीले बताइन् । किताब पाठ कण्ठ पार्नुभन्दा यहीँ आएर सिक्दा निकै सजिलो हुँदोरहेछ, उनले भनिन् ।चाँपास्थित तरकारी बीउ उत्पादन केन्द्र सरकारी लगानीमा स्थापित ठूलो बीउ फार्म हो । केन्द्रले ०३५ सालयता मूल र उन्नत बीउ उत्पादन गर्दै आएको छ । पछिल्लो समय प्राविधिक शिक्षाको विस्तारसँगै यो फार्म अध्ययन केन्द्रका रूपमा विकसित हुँदै गएको छ । कृषि जेटीए र जेटी कृषि अध्ययन गर्ने विद्यार्थीका लागि राम्रो सिकाइ थलो भएको केन्द्र प्रमुख डा रवीन्द्रनाथ चौबे बताउँछन् । उनका अनुसार गत वर्ष १ सय २० व्यावहारिक सिकाइपछि फर्केका छन् । यो वर्ष फार्ममै बास बसेर सिक्नेको संख्या १ सय ५ छ । फर्ममा रुकुमका ९९ जनाका साथै दार्चुलाको लटिनाथ माविमा तीनवर्षे बाली विज्ञान (जेटी) अध्ययनरत ६ जना छन् । अनुभवी प्राविधिकसँग बसेर सिक्दा धेरै सहज हुने गरेको लटिनाथका विद्यार्थी बिनाराम विकले बताए ।"
प्रहरीद्वारा गायिका माझीबारे चासो,"(स्याङ्जा)केही दिनअघि उनका ५८ वर्षीय बाबु ताराबहादुरले छोरी विष्णुसँग सम्पर्क नभएको ११ वर्ष भएको बताए । यो अवधिमा छोरीको बोली सुन्न र अनुहार हेर्न नपाएको सुनाए । कलाकारिताको क्षेत्रमा मुलुककै पहिलो स्थानमा पहिचान बनाउन सफल स्याङ्जाकी विष्णु माझी लोक तथा दोहोरी गीत गायिका हुन् । चापाकोट नगरपालिका ८ खोरियाघाटमा जन्मिएकी माझीले स्वर दिएका प्रत्येक गीतले चर्चा बटुलेका छन् । उनका हरेक गीत चर्चित छन् । यसकारण पनि उनी लोकगायनमा पहिलो स्थानमा छिन् । त्यसो त उनी महँगो पारिश्रमिक लिने कलाकारका रूपमा पनि चिनिन्छिन् ।करिब ११ वर्षअघि गायक सुन्दरमणि अधिकारीसँग वैवाहिक जीवनमा बाँधिएकी उनी भूमिगतजस्तै छिन् । बेलाबेला उनको खोजी सामाजिक सञ्जाल फेसबुकमार्फत हुँदै आए पनि उनी कहाँ छिन् ? के गर्छिन् ? कसको सम्पर्कमा आउँछिन् भन्नेबारे थाहा छैन । त्यसो त उनका माइती पक्षसमेत उनकाबारे खुलेर बोल्न सक्दैनन् । कान्तिपुरमा छापिएको समाचारका आधारमा स्याङ्जाका प्रमुख जिल्ला अधिकारी कोशहरि निरौलाले गायिका विष्णुको खोजी गरेका छन् । आफन्तका अनुसार कलाकारिता क्षेत्रमा समेत उनलाई विवाहपूर्व सुन्दरमणिले नै ल्याएका थिए । विवाहअघि नै माझीलाई बन्धक बनाएको भन्ने समाचार आउन थालेपछि सुन्दरमणिले विवाह गरेको खबर बाहिर ल्याइयो । एक वरिष्ठ कलाकारका अनुसार माझीसँग विवाह गर्नुअघि सुन्दरमणिको विवाह भइसकेको थियो । हाल विष्णु जुम्ल्याहा दुई सन्तानकी आमासमेत बनेको भनिन्छ ।कालीगण्डकी नदीको किनारमा रहेको झुपडीबाट कक्षा ९ मा पढ्दापढ्दै विष्णु काठमाडौं गएकी थिइन् । त्यसपछि उनी कोही आफन्त र साथीको सम्पर्कमा छैनन् । प्रजिअ निरौलाले कान्तिपुरमा प्रकाशित समाचारलाई आधार मानेर विष्णुको खोजी सुरु गरेको बताए । पहिले पनि उनका बारेमा धेरै चर्चा नचलेको होइन, उनले भने, हामी पनि यस विषयमा मौनजस्तै थियौं । विभिन्न सञ्चार माध्यममा उनी श्रीमान्बाट नै बन्धक बनाइएकी भनिन्छ । अहिले स्याङ्जामै कार्यरत र विष्णु यसै जिल्लाको भएकाले खोजी गरेका हौं । यसबारे विष्णुका माइती र घरपक्षसँग पनि बुझ्ने छौं । उनले सम्बन्धित निकायसमक्ष उनको खोजीका लागि पत्राचार गरिसकेको बताए । सुरिलो भाकाकी विष्णुले गाएका प्रत्येक गीत युट्युब भ्युअर बढी हुन्छ । राष्ट्रिय कलाकार बनेकाले पनि यतिबेला उनको खोजी हुनु स्वाभाविक रहेको बताउँछन् विन्ध्यवासिनी म्युजिक प्रालिका निर्देशक सुवास रेग्मी । जिल्लाकै चेली भएका नाताले पहिलेबाटै खोजी गरिएको उनले बताए । सुन्दरमणिबाट केही पत्ता लगाउन नसकिने र सुन्दरमणि स्वयं तर्किने गर्छन्, उनले भने । माझी सामाजिक कार्यक्रममा पनि देखिन्नन् ।रेग्मीका अनुसार विष्णु गुपचुप रहे पनि हिट छिन् । उनलाई हालसम्म कोही कलाकारले जित्न सकेका छैनन् । जिल्ला प्रहरी प्रमुख राजकुमार लम्सालले गायिका विष्णुबारे अनुसन्धान प्रक्रिया अघि बढाइएको बताए । यसो त उनको गुप्तवास स्वैच्छिक हो कि बाध्यता ? भन्ने प्रश्न नआएको पनि होइन् । विष्णुलाई आफ्नै श्रीमान्ले बन्धक बनाएर राखेका छन् भन्ने हल्ला चलिरहँदा त्यो सत्यसँग नजिक छछैन भन्ने रहस्य बनेको छ । उनको चौतर्फी माग हुँदासमेत देशका कार्यक्रममा सहभागी हुँदिनन् ।"
ससुरालीमै पुगेर श्रीमतीमाथि एसिड,"(चितवन)पोखराका एक व्यक्तिले माइती बस्दै आएकी श्रीमतीमाथि ससुरालीमै पुगेर एसिड प्रहार गरेका छन् । चितवन भरतपुर महानगरपालिका २४ जगतपुर ध्रुवस्थित माइतीघर बस्दै आएकी अस्मी भन्ने २० वर्षकी डोल्मा रुम्बालाई उनका श्रीमान् वीरेन गुरुङले एसिड आक्रमण गरेको चितवन जिल्ला प्रहरीले जनाएको छ । वीरेनले अन्य तीन साथीलाई पनि सँगै लिएर गएका थिए । वीरेनको घर पोखरा १ मा पर्छ ।पोखराबाट अरू तीन साथीसहित पर्यटक बोक्ने गाडी रिजर्भ गरेर ससुराली पुगेका वीरेनले श्रीमतीमाथि एक्कासि एसिड हानेका थिए, चितवन जिल्ला प्रहरीका प्रवक्ता डीएसपी दुर्गाराज रेग्मीले भने । घटना बुधबार दिउँसो भएको थियो । घटना घटेको एक घण्टापछि वीरेन र उनका साथी नारायणगढमा समातिएको रेग्मीले जानकारी दिए ।डोल्माको चितवन मेडिकल कलेजमा उपचार भइरहेको छ । उनको अवस्था सामान्य छ । एसिड फाल्न खोज्दा जोगिएका कारण शरीरमा धेरै पर्न पाएन । अनुहारमै ताकेर हानिएको थियो, डीएसपी रेग्मीले भने । प्रहरीले एसिड राखेको बोतल र एसिडले प्वाल परेको डोल्माको ज्याकेट बरामद गरेको छ ।मेडिकल कलेजका डादयाराम चापागाईंका अनुसार आँखा वरपर एसिड परेको देखिएको छ । तैपनि ठूलो असर परेको छैन । वीरेन ४७ वर्षको भएको चितवन प्रहरीको विवरणमा उल्लेख छ । डोल्माले भने उनको उमेर ४२ वर्ष भएको बताइन् । आजभन्दा पाँच वर्षअघि उनीहरूबीच बिहे भएको थियो । खै के भयो भयो बाउको उमेरको व्यक्तिसँग बिहे गरेँ तर दुई वर्षपछि झगडा सुरु भयो, डोल्माले भनिन् ।पोखरामा काम गर्न बसेका बेला वीरेनले नम्बर भेटेर बेलाबेला फोन गर्ने गरेको उनले बताइन् । एक दिन फोन गरेर मुग्लिनमा भेट्ने भन्यो । भेटेकै दिन उसले बिहे गरौं भनेपछि धेरै कुरा नसोची बिहे गरें । तर दुई वर्षपछि रक्सी खाएर कुट्न थाल्यो, डोल्माले भनिन् । पछिल्लो पटक साउनमा उनी माइतै आएर बसिन् । त्यसपछि पुस १ गते पोखरा गएर ६ गते चितवन फर्केको उनले बताइन् ।लेखनाथ महोत्सवको स्टलमा बस्ने जागिर पाएकी थिएँ । मेरो लोग्ने त्यहीं पुगेर झगडा गर्न थालेपछि माइतै फर्कें, डोल्माले भनिन् । वीरेनले फेसबुकमा आफू र आफ्नी बहिनीका बारेमा आपत्तिजनक आरोप लगाउने, फोन नम्बर राखेर अनावश्यक कुरा लेख्ने गरे पनि आफूले श्रीमान् हो भनेर कतै उजुरी नगरेको डोल्माले बताइन् । साथीहरू ल्याएर यसरी आक्रमण गर्ला भन्ने सोच्दै नसोचेको उनले बताइन् ।प्रहरीले वीरेन, पोखरा १ का वीरेन्द्रमान गुरुङ, १० का विवेक गुरुङ र होम थापालाई नियन्त्रणमा लिएको छ । घटनापछि उनीहरू गाडी चढेर भागेका थिए । भरतपुर चौबीसकोठीमा हामीले रोक्दा नरोकी लायन्स चोक पुगेका थिए । त्यहीं पक्राउ परे, रेग्मीले भने । घरमा आफूभन्दा साना चार जना बहिनी मात्रै भएका बेला यस्तो घटना भएको डोल्माले सुनाइन् । उसको बुवा बित्नुभयो । भाइ भारतमा छ । म घाँस काट्न बारीमा गएका बेला घरमा तीनचार जना बलिया मान्छे आएर यस्तो अत्याचार गरे, डोल्माकी आमा शान्तिले भनिन् ।"
सुत्केरीको उद्धार,ओखलढुंगा (कास) सोलुखुम्बुको सोताङ गाउँपालिका३ सोताङबाट बिहीबार सुत्केरी व्यथाले च्यापेकी महिलाको उद्धार गरिएको छ । ३ दिनदेखि व्यथाले च्यापेकी १९ वर्षे डोमा राईलाई हेलिकप्टरबाट शिक्षण अस्पताल लगिएको हो ।बुधबार स्थानीय स्वास्थ्य संस्थामा भर्ना गरिएकी डोमाको उद्धार नगरेको भए ज्यानै जान सक्ने खतरा भएको स्वास्थ्यकर्मीले बताए । पाठेघरको मुख सानो भएका कारण सजिलै सुत्केरी गराउन नसकिएको हो । उनलाई घरआँगन नामक संस्थाले हेलिकप्टर चार्टर गरेर काठमाडौं पठाएको थियो । डोमालाई अस्पताल भर्ना गरेलगत्तै सुरक्षित महसुस गरेको आफन्त मनोजकुमार राईले बताए । उक्त संस्थाले महिना दिनअघि पनि यस्तै उद्धार गरेको थियो ।
नयाँ प्रशिक्षकपछि युनाइटेडको शतप्रतिशत,"लन्डन (एएफपी) ओले गनर सोल्ससारको म्यानचेस्टर युनाइटेडले बुधबार इंग्लिस प्रिमियर लिगका पछिल्ला ४ खेलमा शतप्रतिशत जित निकालेको छ । यसका लागि उसले न्युकासल युनाइटेडलाई हराउँदै चौथो स्थानमा चेल्सीसँगको दूरी छोटयाएको छ । जोसे मोउरिन्होलाई बर्खास्त गरेर व्यवस्थापकमा पूर्व खेलाडी सोल्ससारलाई ल्याएयता म्यानचेस्टरले आफूलाई पूर्णत: परिवर्तन गरेको छ । यसबीच सुरुआती तीन खेलमा युनाइटेडले १२ गोल गरेको छ ।तर यसपल्ट साउथह्याम्पटनलाई २० ले हराउन भने युनाइटेडले संघर्ष गर्नुपर्यो । सेन्ट जेम्स पार्कमा प्राप्त जितपछि छैटौं स्थानको म्यानचेस्टरसँग ३८ अंक भएको छ । यो आर्सनलसँग ३ अंकको दूरीमात्र हो । यस्तै म्यानचेस्टर चेल्सीभन्दा ६ अंकले पछाडि छ । दोस्रो हाफको बीचतिर सब्स्टिच्युटका रूपमा मैदान छिरेका रोमेलु लुकाकुले गोलको खाता खोलेयता मार्कस रसफोर्डले फ्रिकिकमा दोस्रो गोल थपे । खेलले एक घण्टा छोएयता सोल्ससारले लुकाकुसँगै एलेक्सिस सान्चेजलाई मैदानमा उतारेका थिए ।यसले खेलमा परिवर्तन आयो । खेल म्यानचेस्टरको पक्षमा रह्यो । यसका लागि खेलमा कुनै गोल नखानु पनि उत्तिकै महत्त्वपूर्ण रह्यो । अन्तत: हामीले आज गोल खाएनौं, सोल्ससारले भने, आज हाम्रो प्रदर्शन निकै व्यावसायिक रह्यो । हामीले आज सिद्ध गर्यौं, हाम्रो अग्रपंक्ति मात्र होइन, रक्षापंक्ति पनि बलियो छ । उनी यस जितका क्रममा सन् १९४६ यता आफ्नो सुरुआती चार खेल जित्ने पहिलो व्यवस्थापक भएका छन् । यसअघि यो उपलब्धि म्याट बसबाइको नाममा थियो ।चेल्सीका लागि भने बुधबार बिर्सनलायक रह्यो । माउरिजियो सारीको टिमले साउथह्याम्पटनसँग गोलरहित बराबरी खेल्यो । स्टानफोर्ड ब्रिजको पाएको यो खराब नतिजापछि चेल्सीलाई विश्वस्तरीय स्ट्राइकर आवश्यक परेको प्रस्ट भएको छ । टिमका लागि फरवार्डको समस्या छ । खेलमा हामी नियन्त्रण त राख्छौं तर गोल गर्न सकिरहेका छैनौं । सुरुमै गोल गर्न सकिएन भने टिम दबाबमा आउँछ, हाम्रो समस्या त्यही हो, सारीले भने ।बर्नमाउथमा वाटफोर्डविरुद्ध भएको खेल भने ३३ को बराबरीमा छुट्यो । यस्तै ब्राइटन र वेस्ट ह्यामले पनि २२ को बराबरी खेले । यस्तै १० खेलाडीमा सीमित हडर्सफिल्ड भने घरमा बर्नलीसँग २१ ले पराजित रह्यो । त्यस खेलमा बर्नली पनि अन्त्यमा १० खेलाडीमा समेटिएको थियो । क्रिस्टल प्यालेसले भने राम्रो खेलिरहेको वोल्भसलाई उसकै घरमा २० ले हराएर अंकतालिकाको पुछारमा आफ्नो स्थान मजबुत गरेको छ ।"
सभामुख कप राष्ट्रिय भलिबल,"(सुनसरी)इटहरीको रंगशालामा बिहीबार सुरु सभामुख कप राष्ट्रिय भलिबल प्रतियोगिताको दोस्रो संस्करणको बिहीबार विभागीय टोलीले वर्चस्व जमाएका छन् । नेपाल पुलिस, त्रिभुवन आर्मी र एपीएफ क्लबले सहज जित हात पारेका छन् । आर्मीले कर्णाली प्रदेशलाई हराएको छ । उसले कर्णालीविरुद्ध २५१२, २५१३, २५१३ को सोझो सेटमा नतिजा निकाल्यो । पुलिसले प्रदेश ३ लाई सोझो सेटमै हरायो । पुलिस क्लब २५१२, २५१४, २५१५ स्कोरमा विजयी भयो ।एपीएफले प्रदेश ७ विरुद्ध जित हात पार्यो । उसले २५१५, २५१४, २५१५ को सेटमा जित रचेको हो । दिनको अन्तिम खेलमा गण्डकी प्रदेशले प्रदेश १ को टिमलाई २५२३, २५१४, १५१३ ले पराजित गरेको छ ।लिगकम नकआउटका आधारमा भएको प्रतियोगितामा बिहीबार आर्मी र गण्डकी प्रदेश दोस्रो चरण पुगेका छन् । राष्ट्रिय रेफ्री उमेश ताम्राकारका अनुसार १० टिमका लागि चार पोल राखिएकोमा आर्मी र गण्डकीका पोलमा २२ टिममात्र भएकाले एक खेल जितेर दोस्रो चरणमा पुगेका हुन् ।सुनसरी जिल्ला खेलकुद विकास समितिद्वारा आयोजित सभामुख कप भलिबल च्याम्पियनले ४ लाख र उपविजेताले २ लाख रुपैयाँ पुरस्कार जित्ने छन् । तेस्रोको भागमा १ लाख रुपैयाँ पर्ने प्रचार संयोजक विक्रम थापाले बताए ।"
रकम हिनामिनाको आरोप,"(काठमाडौं)चार जिल्ला फुटबल संघका अध्यक्षले बिहीबार विज्ञप्ति जारी गर्दै अखिल नेपाल फुटबल संघ (एन्फा) ले १० लाख रुपैयाँभन्दा बढी हिनामिना गरेको आरोप लगाएको छ । उनीहरूले होटल भ्यू भृकुटी गोदावरीबाट एन्फालाई प्राप्त ९ लाख ६० हजार र १ लाख ३८ हजार रुपैयाँ अहिलेसम्म संस्थामा जम्मा नभएको दाबी गरेको छ ।दुई फरक चेकबाट प्राप्त उक्त रकम एन्फा कर्मचारी राजेश श्रेष्ठले झिकेको र कोषाध्यक्ष रवीन्द्रमान जोशीले बुझेको पनि दाबी गरिएको छ । एसियाली फुटबल महासंघ (एएफसी) ले आयोजना गरेको यू१५ वुमेन्स फुटबल आयोजनाका क्रममा होटल प्रयोग भएवापत उक्त रकम कमिसनका रूपमा प्राप्त भएको विज्ञप्तिमा भनिएको छ ।विज्ञप्तिमा होटल ग्रान्डबाट प्राप्त रकम भने एन्फाको खातामा जम्मा भएको जनाइएको छ । चार जिल्ला संघका अध्यक्षले यसबारे एन्फाका अध्यक्ष कर्माछिरिङ शेर्पालाई पूर्ण रूपमा जानकारी रहेको र छानबिन हुनुपर्ने माग पनि गरिएको छ । विज्ञप्ति जारी गर्नेमा काठमाडौंका विराटजंग शाही, भक्तपुरका गौत्तम सुजखु, घादिङका दीपक खतिवडा र ललितपुरका पुरुषोत्तम थापा छन् ।"
खप्तड गोल्डकपको तयारी अन्तिम चरणमा,"(धनगढी)सुदूरपश्चिम प्रदेशको पहिचान, फुटबल विकासको अभियान भन्ने नारासाथमा तेस्रो नेपाल आइस अन्तर्राष्ट्रिय आमन्त्रण सुदूरपश्चिम खप्तड गोल्डकप फुटबल पुस २४ देखि हुने भएको छ । सर्वाधिक धनराशिको खप्तड गोल्डकपको तयारी अन्तिम चरणमा पुगेको जानकारी आयोजक सुदूरपश्चिम ११ स्पोर्टस क्लबले बिहीबार पत्रकार सम्मेलनमार्फत दिएको छ । प्रतियोगितामा १२ टोलीको सहभागिता रहने छ । त्यसमा ए डिभिजन क्लब मनाङ मस्र्याङदी, संकटा, थ्रीस्टार, च्यासल, नेपाल पुलिस, एपीएफको सहभागिता रहने छ । यसपल्ट त्रिभुवन आर्मीलाई आयोजकले समेटेको छैन । मोफसलबाट मोरङ ११, काँकडभिट्टा फुटबल ट्रेनिङ सेन्टर झापा, गोर्खा ब्वाइज स्पोर्टस रूपन्देही र आयोजक सुदूरपश्चिम ११ सहित दुई विदेशी टोलीलाई सहभागिता गराइने छ । आयोजकका अनुसार दिल्ली एफसी र क्यामरुनको धाउफिन्स टिम फेमिली क्लबको सहभागिता रहनेछ । विजेताले २१ लाख र उपविजेताले १० लाख रुपैयाँ नगद पुरस्कार जित्ने छन् । उत्कृष्ट खेलाडीलाई यामाहा मोटरसाइकल, विधागत उत्कृष्ट खेलाडीलाई जनही १५ हजार र म्यान अफ द म्याचलाई १० हजार रुपैयाँ पुरस्कार प्रदान गरिनेछ । करिब १ करोड ४० लाख रुपैयाँ खर्च हुने आयोजकका अध्यक्ष सुरेश हमालले बताए । उनका अनुसार अहिले मैदान मर्मतको थोरै काम बाँकी रहेको र अन्य सबै काम पूरा भइसकेको छ । उनले यस प्रतियोगिताका कारण सुदूरपश्चिमको समग्र विकासमै टेवा पुग्ने अपेक्षा राखे । सुदूरपश्चिममा ठूला फुटबल खेल ठप्प भएको बेला २०७३ सालमा खेलाडीलाई फुटबलमा उर्जा भर्न र यस क्षेत्रका प्रतिभामान खेलाडीलाई बाहिर निकाल्ने उद्देश्यमा प्रतियोगिता सुरु गरिएको उनले सुनाए । निकट भविष्यमा फुटबल एकेडेमी पनि सञ्चालन आयोजकको लक्ष्य छ ।पत्रकार सम्मेलनमा आयोजक सुदूरपश्चिम११ स्पोर्टस क्लबको जर्सी पनि सार्वजनिक गरिएको छ । सुन्तला र नीलो रंगका दुई जर्सी सार्वजनिक गरिएको हो ।माघ ५ सम्म चल्ने प्रतियोगिताको उद्घाटन खेलमा आयोजक सुदूरपश्चिम र काँकडभिट्टा फुटबल ट्ेरनिङ सेन्टरले प्रतिस्पर्धा गर्नेछ ।"
एसियन कपका पाँच स्टार,"आबुधाबी (एएफपी) यूएईको आबुधाबीमा शनिबार सुरु हुने एसियन कप फुटबलमा यी पाँच खेलाडीमा सबैको नजर रहनेछ । जहाँ एसियाका २४ देशले प्रतिस्पर्धा गर्नेछन् ।सन ह्युङ मिन (दक्षिण कोरिया)सन् २०१८ मा उत्कृष्ट प्रदर्शनपछि छरिता स्ट्राइकर मिन एसियाली स्तरको अर्को प्रतिष्ठित उपाधिको लक्ष्यमा छन् । गत सेप्टेम्बरमा इन्डोनेसियामा भएको १८ औं एसियाली खेलकुदमा दक्षिण कोरियाले स्वर्ण जित्दा उनको भूमिका निर्णायक थियो । विश्वकपमा मेक्सिकोविरुद्धको सानदार लेफ्ट फुटेट गोल र साबिक विजेता जर्मनीलाई समूह चरणबाटै घर पठाउन इन्ज्युरी समयमा गरेको गोल उल्लेखनीय थियो । इंग्लिस टोली टोटेनहममा उच्च लयमा रहेका मिन लगातार गोल गरिरहेका छन् । प्रिमियर लिगमा लगातार सात खेलमा उनले गोल गरेका छन् । कार्डिफ सिटीविरुद्ध बुधबार भएको खेलमा पनि उनले गोल गरे । चेल्सीविरुद्धको जादुयी गोल प्रिमियर लिगमा गोल अफ द नोभेम्बर बनेको थियो । लेस्टर सिटीलाई ६२ ले हराउँदा र बक्सिङ डेमा बर्नमाउथविरुद्ध ५० ले जितेको खेलमा उनले २२ गोल गरे ।चार वर्षअघि अस्ट्रेलियामा भएको एसियन कपमा दक्षिण कोरियालाई फाइनल पुर्याएपछि मिन सबैको नजरमा परेका हुन् । त्यसैको परिणामस्वरुप टोटेनहमले बायर लेभरकुसनबाट भित्र्याउन २२ मिलियन पाउन्ड खर्चियो । दुवै खुट्टाले कडा प्रहार गर्नसक्ने उनी साँच्चिकै सानदार छन् । मिन एसियन कपको सुरुआती दुई खेलमा उपस्थित हुने छैनन् । यद्यपि दक्षिण कोरियालाई ५९ वर्षपछि एसियन कपको उपाधि दिलाउन मार्गदर्शक बन्न सक्छन् ।वु लेई (चीन)चीन सबैलाई आश्चर्यचकित पार्दैै प्रतियोगिताको अघिल्ला चरणमा पुग्ने हो भने उसका स्ट्राइकर वु लेई विस्फोट हुनुपर्छ । यी स्ट्राइकरले चिनियाँ सुपर लिगमा सांघाई एसआईपीजीलाई पहिलो उपाधि दिलाउन २९ खेलमा २७ गोल गरेका थिए । उनी सुपर लिगका सर्वाधिक गोलकर्ता पनि हुन् ।यद्यपि राष्ट्रिय टोलीको अग्रपंक्तिमा लेईले अहिलेसम्म प्रभाव देखाउन सकेका छैनन् । ५९ खेलमा १३ गोलमात्र गरेका छन् । उनी अक्सर सांघाईका खेलाडीको छायाँमा रमाउँछन् । उनी चिनियाँ सुपर लिगको उत्कृष्ट खेलाडी पनि बनेका थिए । उनको गति र प्रत्यक्ष दौडको क्षमताका कारण यस प्रतियोगिताका स्टार खेलाडी बन्ने सम्भावना छ । लेई पछिल्लो समय चिनियाँ स्वामित्वमा रहेको इंग्लिस प्रिमियर लिग क्लब वोल्भरह्याम्पटनसँग जोडिएका छन् ।अली म्यावख्वात (यूएई)प्रभावशाली स्ट्राइकर अलीको ५ गोलले पछिल्लो संस्करणमा उनलाई सर्वाधिक गोलकर्ताको पुरस्कार दिलाएको थियो । उनैको प्रदर्शनले यूएई सेमिफाइनलसम्म पुगेको थियो । तेस्रो स्थानको प्लेअफमा पनि उनले विजयी गोल गरे । सन् २०१५ को एसियाली प्लेयर अफ द इयर बने । उनले एसियन कपको इतिहासमा सबैभन्दा छिटो गोल गरी अस्ट्रेलियामा तहल्का मच्चाए । समूह चरणको खेलमा बहराइनविरुद्ध उनले १४ सेकेन्डमै गोल गरेका थिए । यी अभूतपूर्व स्ट्राइकर आबुधाबीमा अल जजिराका लागि खेल्छन् । २८ वर्षीय उनले आफ्नो देशका लागि ६५ खेलमा ४४ गोल गरेका छन् । यसपल्ट घरेलु समर्थकको अपेक्षा पूरा गर्न उनलाई अतिरिक्त बोझ पनि हुनेछ । पछिल्लो पटक सन् १९९६ मा यूएई आयोजकका रूपमा फाइनल पुगेको थियो । फाइनलमा साउदी अरेबियासँग पराजित भएको थियो । स्टार प्लेमेकर तथा सन् २०१६ को एसियन प्लेयर अफ द इयर ओमार अब्दुल रहमान चोटका कारण अनुपस्थित हुने भएपछि अलीमा अतिरिक्त जिम्मेवारी पनि छ । माया योसिदा (जापान)प्रशिक्षक हाजिम मोरियासुले एसियन कपमा आफ्ना भोका युवा खेलाडीलाई विश्वास गरे पनि कप्तान माया योसिदाको अनुभव निर्णायक हुनेछ । प्रिमियर लिग क्लब साउथह्याम्पटनका सेन्टरब्याक ३० वर्षीय योसिदा सन् २०१० मा राष्ट्रिय टोलीबाट डेब्यू गरेयता निरन्तर खेलिरहेका छन् । डेब्यू गरेको अर्को वर्ष जापानले कीर्तिमानी चौथोपल्ट एसियन कपको उपाधि जित्दा उनी महत्त्वपूर्ण भूमिकामा थिए । उनी जापानी टोलीका लोकप्रिय सदस्य हुन् । यूएईमा आफ्ना युवा खेलाडीको जोस शान्त पार्ने अतिरिक्त जिम्मेवारीमा रहनेछन् ।राष्ट्रिय टोलीबाट ८९ क्याप जितेका भेट्रान खेलाडीले विश्वकपमा जापानलाई अन्तिम१६ मा पुर्याउन निर्णायक भूमिका निभाए । तर बिर्सनलायक के भयो भने दुई गोलको अग्रता लिएको अवस्थामा जापान बेल्जियमसँग ३२ ले पराजित हुनपुग्यो । योसिदाले एसियन कपमा बेल्जियमजस्तो खतरनाक अग्रपंक्तिको सामना गर्नुपर्ने छैन । यद्यपि इरान, दक्षिण कोरिया र साबिक विजेता अस्ट्रेलिया जापानका लागि खतरा हुन सक्छन् ।म्याथ्यु रायन (अस्ट्रेलिया)रायनले इंग्लिस प्रिमियर लिगको पहिलो रोजाइको गोलरक्षकका रूपमा छिट्टै आफूलाई स्थापित गराएका छन् । उनी एसियन कपमा वास्तवमै उच्च स्तरका खेलाडी हुन् । ६ फिट उचाइका रायन सम्भवत: विश्वकै होचा गोलरक्षक हुन् । तर, पछिल्लो सिजन प्रिमियर लिगमा बढुवा भएको ब्राइटनलाई रेलिगेसनबाट जोगाउन अग्लो प्रदर्शन गरे । जारी सिजन पनि क्लबलाई मिडटेबलमा कायम राख्न उनको भूमिका निर्णायक छ । सिड्नी जन्मिएका रायन अस्ट्रेलियाको लिग ए मा सेन्ट्रल कोस्ट मारिनर्सबाट खेल्दै गर्दा बेल्जियमको क्लब बर्गमा अनुबन्ध भएका थिए । त्यसयता स्पेनिस क्लब भ्यालेन्सिया हुँदै सन् २०१७ मा ब्राइटन पुगेका थिए । सन् २०१२ मा अस्ट्रेलियाको राष्ट्रिय टोलीबाट डेब्यू गरेका २६ वर्षे रायनले दुई विश्वकप खेलिसकेका छन् । एसियन कपको अघिल्लो संस्करणमा अस्ट्रेलियालाई विजेता बनाउन निर्णायक प्रदर्शन गरेका उनले भनेका छन्, यसपल्ट उपाधि रक्षाका लागि म जे गर्न पनि तयार छु ।"
महिला बास्केटबल हुँदै,"काठमाडौं (कास) नेसनल क्रिएटिभ कोएजुकेसनल स्कुल (एनसीसीएस) र विशाल मिलन केन्द्र (बीएमके) को संयुक्त आयोजनामा तेस्रो बुम महिला बास्केटबल प्रतियोगिता हुने भएको छ । शनिबार सुरु हुने प्रतियोगितामा ६ टोलीको सहभागिता रहने संयोजक राजु आचार्यले जनाएका छन् । प्रतियोगितामा डिफेन्डिङ च्याम्पियन साइपाल, एनसीसीएस, बीएमके, काठमाडौं नर्थ प्वाइन्ट क्लब, समृद्धि गोरिल्लाज र जेभियरले राउन्ड रोबिन लिगका आधारमा प्रतिस्पर्धा गर्नेछन् । त्यसपछि शीर्ष चार टोलीमध्ये पहिलो र दोस्रो हुनेले फाइनल पुग्का लागि खेल्ने छन् । पराजित हुनेले पुन: फाइनल पुग्न तेस्रो र चौथो स्थानको विजेतासँग प्लेअफमा प्रतिस्पर्धा गर्नेछ ।प्रतियोगितामा राष्ट्रिय टोलीमा रहेका १२ खेलाडीबाहेक सबैलाई सहभागिता खुला गरिएको जनाइएको छ । आठदिने प्रतियोगिताका खेल चण्डोलस्थित बीएमकेको कोर्टमा हुनेछ ।"
संगम र युनाइटेड भिड्ने,रूपन्देही (कास) दोस्रो जनज्योति कप नकआउट फुटबलको दोस्रो सेमिफाइनलमा विजयी हुँदै सुनौलो संगम युवा क्लब बुटवल उपाधि नजिक पुगेको छ । बिहीबार सुनौलो संगमले आयोजक जनज्योति क्लब डिंगरनगरलाई टाइब्रेकरमा ४३ गोलले पराजित गर्यो । उपाधिका लागि शनिबार बुटवल युनाइटेड क्लबसँग सुनौलो संगम भिड्ने छ । तिलोत्तमा नगरपालिकाको जनज्योति खेल मैदानमा निर्धारित समयको खेल गोलरहित बराबरी भएपछि टाइब्रेकरमा पुगेको थियो । जनज्योतिका सुजन दर्जीको प्रहार सुनौलो संगमका गोलकिपर श्रीजन श्रेष्ठले रोकिदिएका थिए । उनै श्रीजन म्यान अफ द म्याच भए ।
औंलाको चाल,"खेलसरह मान्यता !भिडियो गेमिङ खेलअन्तर्गत पर्छ कि पर्दैन भन्ने बहसको विषय हो । सन् २०१३ मा लिग अफ लेजेन्ड्सका क्यानेडियन प्लेयर ड्यानी ले (सिफ्टुर) ले अन्तर्राष्ट्रिय एथलिटका रूपमा अमेरिकाको पी१ए भिसा पाएका थिए । उक्त भिसा अन्तर्राष्ट्रिय खेलाडी तथा कलाकारहरूले मात्र प्राप्त गर्छन् । तर, सन् २०१४ मा अनलाइन गेम स्ट्रिमिङ सेवा ट्वीचले आयोजना गरेको एक छलफल कार्यक्रममा ईएसपीएनका पूर्वअध्यक्ष जोन स्किपरले भिडियो गेम्सलाई खेलका रूपमा हेर्न नमिल्ने तर्क दिएका थिए । भिडियो गेमिङ समुदायले उनको अभिव्यक्तिमाथि आपत्ति व्यक्त गरेको थियो ।टर्कीले सन् २०१४ मै भिडियो गेम्स प्लेयरलाई अन्य खेलाडी जत्तिकै सेवासुविधा तथा लाइसेन्स दिने घोषणा गरेको थियो । सोही पदचाप सन् २०१७ मा फिलिपिन्सले पनि पछ्याएको थियो । सन् २०२० मा जापानमा हुने ग्रीष्मकालीन ओलम्पिकमा यसलाई समाविष्ट गर्न सकिन्छ कि सकिँदैन भनी सम्भाव्यता अध्ययन भइरहेको छ । सन् २०२२ मा एसियन गेम्समा छुट्टै ईस्पोटर््स विधा समावेश गर्ने घोषणा भइसकेको छ । सन् २०२४ मा फ्रान्सको पेरिसमा हुने ओलम्पिकमा यसलाई समावेश गरिनुपर्छ भनी भिडियो गेमिङ समुदायले आह्वान गरिरहँदा अन्तर्राष्ट्रिय ओलम्पिक कमिटी (आईओसी) का केही पदाधिकारीले भने उक्त अनुनयलाई आलोकाँचो भनेर पन्छाउने प्रयास गरेका छन् ।नेपालमा बढ्दोईस्पोर्ट्सको नेपालमा पनि क्रेज बढ्दो छ । टेकुस्थित गेमिङ ग्यारेजका संस्थापक दिपंकर डंगोल भन्छन्, युवा खेलाडीहरू अधिक बढिरहेका छन् । फुटबलसँग सम्बन्धित भएकाले नेपालमा फिफाको क्रेज धेरै छ । त्यसपछि डोटा र सीएसगो लोकप्रिय छन् । हालै आएको पब्जीमा पनि धेरैले खेल्छन् ।तीन लाख रुपैयाँ पुरस्कारको प्रतियोगिता फिफा १९ फागुनमा आयोजना गर्ने तयारीमा रहेका डंगोलले भने, नेपालमा चारपाँच वर्षयता ईस्पोर्ट्सका प्रतियोगिता भइरहेका छन् । दुई सय बढी सहभागी हुने प्रतियोगिता वार्षिक तीन वटा जति भइरहेका छन् । चार महिनाअघि भृकुटीमण्डपमा भएको प्रतियोगितामा चार सय २२ जनाले प्रतिस्पर्धा गरेका थिए । काठमाडौं उपत्यकामा मात्रै २५ बढी गेम स्टेसन छन् । बुटवल, चितवन, पोखरा, धरान, इलाममा पनि ईस्पोर्ट्स लोकप्रिय रहेको डंगोलले बताए ।"
बेन्चका स्टार,"राष्ट्रिय फुटबल टिम सन् १९९३ को दक्षिण एसियाली महासंघीय खेलकुद (साफ) को स्वर्ण जितेपछि उपाधिविहीन यात्रामा थियो । त्यसको २६ वर्षपछि आएर सन् २०१६ मा नेपाली टिमले तीन उपाधि जित्यो, बंगबन्धु गोल्डकप, एएफसी सोलिडारिटी कप र यू२३ को १२ औं साग । यी तीनै उपाधि यात्रामा मिडफिल्डर हेमन गुरुङले महत्त्वपूर्ण योगदान गरेका थिए । त्यसयता राष्ट्रिय टिमको स्तर र नतिजा फेरि खस्किरहेको छ । हेमनको करिअरले भने उचाइ लिइरहेको छ । तर, उनले नेपालको जर्सी लगाएर मैदानमा उत्रने अवसर भने अत्यन्तै कम पाएका छन् । उनले सहिद स्मारक ए डिभिजन लिगमा पनि गज्जबकै प्रदर्शन गरिरहेका छन् । लिगमा दुई खेल अगावै मनाङमस्र्याङ्दी च्याम्पियन हुनुमा उनको भूमिका महत्त्वपूर्ण रहेको छ ।एक हिसाबले भन्ने हो भने राष्ट्रिय टिममा बेन्चमै सीमित हुनुको मीठो जवाफ हेमनले लिगमा दिइरहेका छन् । मनाङको कीर्तिमान आठपल्टको च्याम्पियन यात्राका हरेक गोलमा हेमनको योगदान रहेको छ । ब्रिगेड ब्वाइजविरुद्ध गोल पनि गरेका उनलाई निर्णायक खेलमा संकटाविरुद्ध दुईपल्ट गोलपोस्ट बाधक बनेको थियो । आधुनिक फुटबलमा मिडफिल्डलाई मुटुका रूपमा लिइन्छ । त्यही भूमिकामा हेमनले एकपछि अर्को खेलमा आफूलाई सिद्ध गरिरहेका छन् । लिगको उत्कृष्ट मिडफिल्डरको स्वाभाविक दावेदार रहेका उनको कौशल एकपछि अर्को खेलमा सुधारिएको देखिन्छ । लिगमा हेमनको उच्चस्तरको प्रदर्शन राष्ट्रिय टोलीका प्रशिक्षकका लागि गतिलो झापड पनि हो ।सन् २०१४ मा बंगलादेशविरुद्धको मैत्रीपूर्ण खेलमार्फत राष्ट्रिय टिममा डेब्यु गरेयता उनले १२ क्याप जितेका छन् । सिनियर टिमसँगको पहिलो प्रतियोगिता (साफ च्याम्पियनसिप २०१६) मा असफल रहेका हेमनले त्यसपछि बंगलादेशमा भएको बंगबन्धु गोल्डकप र गुवाहटीमा सम्पन्न १२ औं सागमा प्रभावशाली प्रदर्शन गरेका थिए । त्यसयता उनी राम्रै लयमा छन् । घाइते पनि होइनन् । क्लब फुटबल निरन्तर खेलिरहेका छन् । राष्ट्रिय टिममा किन अवसर पाइँदैन त ? थाहा छैन, २४ वर्षीय उनले भने ।पाँच फिट तीन इन्च अग्ला उनलाई उचाइ बाधक भएको हो त ? सायद उनले भने, किनभने अरू सबै कुरामा म उस्तै छु, जस्तो पहिला थिएँ । खेल थप राम्रो भएको छ । तर, उचाइकै कारण मैले टिमबाट बाहिर निस्कनुपर्ने अवस्था देख्दिनँ, किनभने म नेपाली खेलाडीको औसत उचाइभन्दा एक या दुई इन्चमात्र होचो छु । हामीले एयर बल वा लामो पास खेल्नुपर्छ भन्ने छैन । हेडिङ गर्न सक्दिन होला, बल कन्ट्रोल र खुट्टाको काम त म उत्तिकै गर्न सक्छु नि πउनको क्षमता लिगमा प्रशिक्षक तोपे फुजाले पहिल्याए । उनलाई मिडफिल्डमा मुख्य जिम्मेवारी दिइयो र भनियो, फरवार्डलाई बल उपलब्ध गराउने जिम्मा तिम्रो । उहाँले मलाई जुन विश्वास गर्नुभयो, त्यो पूरा गर्न सकेकामा खुसी लागेको छ, लिग उपाधिको श्रेय प्रशिक्षकलाई दिँदै उनले थपे, उहाँको ठाउँमा कुनै नेपाली प्रशिक्षक भएको भए मनाङ कस्तो हुन्थ्यो, म भन्न सक्दिनँ । लिगको सुरुमै सुजल श्रेष्ठ र प्रकाश बुढाथोकी घाइते भए पनि प्रशिक्षक फुजाले होसियारीपूर्वक बेन्च लाई उपयोग गरेको उनले बताए ।कागजमा मनाङको सहायक प्रशिक्षक रहेका फुजाको टिममा कामबारे हेमनले भने, उहाँले हरेक टिमविरुद्ध फरक रणनीति र फर्मेसनमा खेलाउनुहुन्थ्यो । लिगमा उहाँको यही खुबी सफल भएको हो । खेलाडीको चोटको पीडा र विदेश पलायनले समस्याग्रस्त भएकै बेला मनाङले लिगको तेस्रो चरणमा चिरपरिचित प्रतिद्वन्द्वी थ्रीस्टारको सामना गर्नुपर्यो । थ्रीस्टारविरुद्ध हामीले यति प्रभावशाली खेल देखायौं कि चोटको समस्या नै बिर्सियौं । त्यही खेलपछि हो हामीले लिग जित्न सक्छौं भनेर विश्वास गरेको । त्यसपछि हामीले जितिरह्यौं, थ्रीस्टार उल्टो गतिमा गयो, उनले भने ।असोज १३ मा सुरु भएको लिग यही महिना सकिँदै छ । घरेलु फुटबलको सबैभन्दा महत्त्वपूर्ण प्रतियोगिता काठमाडौंमा सीमित छ भने यो त्यत्तिकै छोटो पनि । एउटा खेलाडीका लागि यो पनि निराशाजनक कुरा नै हो । अस्ति भर्खरै सुरु भएजस्तो लाग्छ, एकैछिनमा सकिएजस्तै भयो, हलचोक र सातदोबाटोमा खेलिरहेको लिगको अनुभव उनले सुनाए, दशरथ रंगशालामा हुँदा धेरै दर्शक आउँथे । रमाइलो लाग्थ्यो । एन्फा एकेडेमीबाट उत्पादित हेमनले २०६४ सालयता यू१३ देखि सबै उमेरका राष्ट्रिय टिमबाट खेले । उनी कप्तान पनि भएका थिए ।उनी दुवै खुट्टा उत्तिकै चलाउँछन् । मैदानमा उनको खुट्टा यसरी चल्छ कि हेरिरहुँ लाग्छ, मनाङका गोलकिपर विशाल श्रेष्ठले भने, उनको पास पनि उत्तिकै सटीक हुन्छ । १९ वर्षको छँदा राष्ट्रिय टिमबाट खेल्दा र अहिले आफूमा आएको परिवर्तनलाई उनी सकारात्मक मान्छन् । करिअरको ग्राफले उचाइ लिइरहेका बेला उनी नेपालको पछिल्ला १२ खेलमा बेन्चमै रहेर टिमको असफलता हेर्न बाध्य भए । उनी एसियन कप छनोटका ६ मध्ये ५ खेलमा मैदानमै ओर्लनै पाएनन् । चार महिनाअघिको साफ च्याम्पियनसिप र त्यसयताको बंगबन्धुमा पनि उनी बेन्चको दर्शकमै सीमित भए । यसरी बेन्चमै बसिरहँदा उनमा निराशा छाएको छ । उनलाई लाग्न सक्छ, नेतृत्व नै गलत पो हो कि ?राष्ट्रिय टिममा परेका सबै खेलाडी समान हुन् । उनीहरू खेल्ने पालो कुरेर बसिरहेका हुन्छन्, उनले भने, सबैले एकैपटक खेल्न पाउँछन् भन्ने छैन । तर, बेन्चमा बस्ने खेलाडीलाई टिमको जितमा खुसी हुने वातावरण बनाउन सक्नुपर्छ । उनीहरूलाई पनि राष्ट्रिय खेलाडीकै जस्तो व्यवहार हुनुपर्छ ।नेपाली टिममा विदेशी प्रशिक्षकलाई उच्च सम्मान दिइन्छ । विदेशका चार प्रशिक्षकको नेतृत्वमा टिममा रहेका उनी भन्छन्, विदेशी प्रशिक्षकले खेलाडीको प्रतिभा चिन्छन् न कि उसको शारीरिक ढाँचा । सिनियर टिममा आएपछि मैले पहिलोपटक विदेशीको प्रशिक्षण पाएँ । उहाँ (ग्राहम रोबर्ट्स) ले तिम्रो यो राम्रो छ, यसलाई निरन्तरता दिनु, यो नराम्रो छ, यसलाई कम गर्दै लैजानु भनेर सल्लाह दिनुभयो । राम्रो खेल्दा ताली र नराम्रो खेल्दा गाली दिनुभयो । जसले मैले सुधारको अवसर पाउँथें । जुनियरमा छँदा त्यस्तो सल्लाह कहिल्यै पाइनँ ।हाल नेपालको स्तर खस्किनुको कारणबारे हेमनको आफ्नै तर्क छ, हामीले लगातार एकै फर्मेसनमा खेल्दा विपक्षीलाई धेरै ठाउँ दिइयो । साफ २०१८ को सेमिफाइनलमा माल्दिभ्सविरुद्ध त्यस्तै भयो । समूह चरणमा एक गोल पनि गर्न नसकेको माल्दिभ्सले नेपाली मिडफिल्डलाई चल्नै दिएन । उनले भने, त्यसबेला हामीले अतिरिक्त मिडफिल्डर हाल्नुपर्ने ठाउँमा स्ट्राइकर थपेर, मिडमा खेल्ने ठाउँ दिइयो । त्यो पोजिसनअनुसारको फुटबल भयो त ?रणनीति, परिश्रम, खेलाडीप्रतिको व्यवहार सामीप्यता र योगदान नेपाली प्रशिक्षकको तुलनामा विदेशी प्रशिक्षकमा धेरै हुने हेमनको अनुभव छ । स्वदेशी प्रशिक्षकले एकै खेलको आधारमा खेलाडीको क्षमता मूल्यांकन गरेको धेरै खेलाडीको गुनासो छ । र, अर्को कुरा सधैं खेलाडीलाई राम्रो खेलेन भनेर दबाब थोपर्ने मात्रै गर्छन् । खासमा फुटबलमा मुख्य जिम्मेवार त प्रशिक्षक हुने गर्छ तर यहाँ पन्छिने चलन बसेको छ । लामो अनुभवले नै स्तरीय खेलाडी बन्ने हो । तर, राष्ट्रिय टोलीमा अहिले पनि एउटै खेलबाट राम्रोनराम्रो छुट्याउने अभ्यास भइरहेको छ, उनले भने, आज राम्रो खेल्यो भने भोलि प्लेइङसेटमा परिन्छ । एउटा खेलमा नराम्रो खेल्यो भने त्यो सिधै बेन्चमा पुग्छ । यस्तो परिपाटी कहिलेसम्म ?"
ठूला स्क्रिनको होड,"सोनी पनि टेलिभिजन बजारमा अग्रणी स्थानमा छ । तर, हरेक वर्ष आफूले सार्वजनिक गर्ने नयाँ टीभी उसले गोप्य राख्ने गर्छ । यो वर्ष सोनीले सीईएसको मौका छोपी आफ्नो एट के मोडल टीभीको अपडेट सार्वजनिक गर्ने अपेक्षा गरिएको छ । गत वर्ष पनि उसले आफ्नो एक्स वान प्रोसेसरसहितको एटके टेलिभिजन ल्याएको थियो ।सोनीले एन्ड्रोइड एटसहितको नयाँ टीभी पनि ल्याउने अनुमान गरिएको छ । यसअघिकै सोनी टीभीमा ओरियो अपडेट आइसकेको भए पनि नयाँ टीभीमा भने गुगल असिस्टेन्टमार्फत हुने सर्च सुविधा परिस्कृत हुनेछ । यसमा गुणस्तर र प्रयोगकर्तामैत्री हुने गरी प्राविधिक पक्ष सुधारिने अपेक्षा छ ।यसबाहेक भिजियो, टीसीएल, हिसेन्सजस्ता टीभी उत्पादकहरूले कम मूल्यका नयाँ अपडेटसहितको टीभी सार्वजनिक गर्ने अपेक्षा छ । सन् २०१९ टीभीमा प्रविधिका हिसाबले क्रान्ति नै नभए पनि टीभी परिस्कृत हुँदै गएको हिसाबले सुधार हुने अनुमान गर्न सकिन्छ । किनकि अधिकांश कम्पनीले नयाँ आविष्कार भएका स्क्रिन र टीभी नभई परिस्कृत संस्करण सार्वजनिक गर्नेछन् ।"
केपीको सफाइ,"अछाममा जन्मिएका केपी खनाल एसएलसी दिएपछि भारतमा भाँडा माझ्न पुगेका थिए । कैलालीस्थित लम्कीमा स्कुल पढ्दै सफाइ अभियान चलाएका उनी त्यसलाई राजधानीमा पनि निरन्तरता दिइरहेका छन् । सामाजिक सञ्जालमार्फत थुप्रै अभियान चलाइरहेका उनको कामबारे विद्या राई लेख्छिन् :लाखौं युवा वर्ग चोकमा टायर बालेर, चक्काजाम गरेर अधिकार प्राप्तिका लागि सरकारसँग लड्छन् । १८ वर्षीय केपी खनाल भने सकारात्मक कार्य गरेर सरकारको विरोधमा उत्रिने गर्छन् । उनी सामाजिक सञ्जालको सदुपयोग गरेर सामाजिक अभियानमा निरन्तर अघि बढेका छन् । सुदूरपश्चिमको छोरो केपीले उच्च शिक्षाका लागि २०७४ सालमा राजधानीमा पाइला टेके । एकाबिहानै उठेर क्याम्पस जाँदा बाटामा आफूजस्तै युवायुवतीले चुइगम, चाउचाउ खाएर खोल सडकमा फालेको देख्थे । आफैं फोहोर फालेर अरूलाई दोष लगाउने प्रवृत्ति उनलाई मन परेन । उसै पनि काठमाडौंको निसास्सिँदो धूवाँधूलो र फोहोरको डंगुरले अवाक थिए उनी । यत्तिकैमा आफू बदलिए, देश बदलिन्छ भन्ने सोच पलायो । सबै नेपालीसामु यो सोच पुर्याउन सफाइ अभियान थाले । उनले फेसबुकमा अभियानको आह्वान गरे ।२०७४ पुस २७ मा विभिन्न संघसंस्था, राजनीतिज्ञ, विभिन्न ओहदाका, व्यक्तित्वहरू, जनप्रतिनिधि तथा युवा वर्ग भेला गरेर कोटेश्वरमाइतीघर मण्डलामा क्लिन काष्ठमण्डप अभियान थाले । करिब एक हजारको सहभागिता थियो । त्यसयता काठमाडौं र देशभर सफाइ अभियानले तीव्रता पाइरहेको छ । इनरुवा, विराटनगर, धरान, जनकपुर, चितवन, नेपालगन्ज, लम्की, टीकापुरमा सफाइ अभियानका लागि उनी आफैं सहभागी भए । युवा पुस्ता र अग्रज वर्गले उनलाई साथ दिइरहेका छन् । पूर्वप्रधानमन्त्री बाबुराम भट्टराई, नेताहरू लालबाबु पण्डित, प्रकाशमान सिंह, नविना लामालाई अभियानका प्रेरणा मान्छन् उनी । पढ्न आएका केपी सफाइ अभियानमा जुटेपछि सामाजिक सञ्जालमा एकाएक उनको चर्चा भयो ।०७५ साल लागेपछि सुदूरपश्चिमको विकट बाजुरा जिल्लाको बूढीगंगा नगरपालिकास्थित कन्सर्न बाजुरा संस्था उनको सम्पर्कमा आयो । संस्थाले तीन वर्षदेखि बाजुराका १२ जना अनाथ बालबालिकालाई संरक्षण गर्दै आएको छ । त्यसका लागि बालगृह बनाउन चाहेको थियो । आर्थिक अभावमा गुज्रिएको संस्थाका लागि उनी ५० लाख रुपैयाँ लागत रकम जुटाउन लागे । शौचालय, स्नानगृहसहितको चारचारकोठे तीनवटा भवन बनाउन स्थानीयले जग्गा दान गरे । केपीले फेसबुक अभियान सके हजार नसके प्रचार मार्फत रकम संकलन गरिरहेका छन् । संकलित ३५ लाख हस्तान्तरण गरिसकेका उनले भने, अहिले ४० बढी अनाथ बालबालिका राख्ने क्षमताका भवन निर्माण भइरहेको छ । निर्माण कार्य ८५ प्रतिशत सकियो । गाउँलाई गाउँ र सहरलाई सहर भन्ने हो भने देश कहिल्यै माथि उठ्दैन । ठूलो लागतमा भए पनि दुर्गममै बालगृह निर्माणमा सक्दो सहयोग गर्नुपर्छ ।गएको बर्खामा सिसडोलको ल्यान्डफिल्ड साइट भरिएर उपत्यकाको फोहोर एक महिनासम्म नउठेपछि सरकारको विरोध स्वरूप रातको समय सिंहदरबार र काठमाडौं महानगरपालिकाको गेटमा फोहोर थुपारेको थियो । राति बागबजारमा लाइट बाल्दै फोहोर उठाउँदा प्रहरीले धरपकड गर्यो । तैपनि उनी विचलित भएनन् । उनी झाडु र पञ्जा लिएर फोहोर उठाउन सडकमा उत्रिन्छन् । सहयोग रकम जुटाएरै बेसहारालाई लत्ताकपडा वितरण गरिरहेका हुन्छन् । सामाजिक अभियानमा लागेको करिब तीन वर्षमा करिब एक करोड रुपैयाँ जुटाएर सहयोग गरेका छन् ।आफ्नो सामाजिक कार्य क्षणिक चर्चाका लागि नभएर गरिबी, अशिक्षा र चेतनाको अभावमा गुज्रिरहेका समुदाय तथा वर्गको हितका लागि रहेको बताउँछन् उनी । यस कार्यलाई उनी साथ पाउन्जेल निरन्तरता दिन चाहन्छन् । राति १ बजेसम्म सामाजिक सञ्जालमा व्यस्त रहेर पनि बिहान ६ बजे उठ्ने गरेका उनले सामाजिक सञ्जालबाटै सहयोग संकलन गरेका हुन् । उनका फेसबुकमा ५३ हजार, फेसबुक पेजमा ९० हजार, ट्वीटरमा ७ हजार र इन्स्टाग्राममा ५ हजार फलोअर्स छन् । उनले निरन्तर सम्मान पाइरहेका छन् । हाल कर्णाली ब्लुज र गीता पढिरहेका उनले भने, युवाले चोकमा टायर बालेर होइन, सकारात्मक कार्य गरेर सरकारको विरोध गर्नुपर्छ । यो नै मेरो अभियान हो ।सुदूरपश्चिमका अधिकांश मानिस गरिबी, अशिक्षा र चेतनाको अभावले गुज्रिरहेका छन् । थुप्रै युवा पिँढी भारतमा चौकीदारीको काम गर्छन् । उनका बुबा धनिराम खनाल र आमा मनसरा भारतमा चौकीदारी गर्छन् । उनी अछाममा जन्मिएका हुन् । दुई बहिनी र एक भाइ हाल लम्की, कैलालीमा बस्छन् । उनले गाउँमा कक्षा ८१० सम्म पढ्दा टीकापुरको नमस्ते रेडियोमा बाल बहस कार्यक्रम चलाएका थिए । त्यस बेला बुबाआमा मजदुरी गर्थे । जेठो छोरामा जिम्मेवारी बढ्यो र म मासिक एक हजार रुपैयाँका लागि लम्कीदेखि टीकापुरसम्मको १३ किमि साइकल कुदाएरै ओहोरदोहोर गर्थें, उनले भने । उनी एसएलसी दिएर भारतमा काम खोज्न गएका थिए । त्यस बेला १४ वर्षको रहेका उनले भने, एक महिनासम्म काम पाइएन । बुबाले चिनेको होटलमा १० दिनसम्म काम गरें । अर्को होटलमा तीन महिनासम्म भाँडा माझें । तलब मासिक भारु ५ हजार थियो । त्यसैले काठमाडौंमा आएर फोहोर उठाउने तागत दियो । एसएलसी प्रथम श्रेणीमा उत्तीर्ण गरें । आर्थिक हैसियतले नभ्याएपछि विज्ञान पढ्ने सपना त्यागेर गाउँमै व्यवस्थापन पढें । प्रथम श्रेणीमै पास गरें । अनि काठमाडौं लागें । अहिले उनी विपन्न परिवारलाई खुसी बाँडिरहेका छन् ।उनी बीबीएसमा भर्ना भएका थिए । तर, अग्रजको सुझावअनुसार उनी बीएसडब्लुतिर लागे । छात्रवृत्तिमा टेक्सस इन्टरनेसनलमा अध्ययनरत छन् । एपेन्डिक्सको उपचार गराउन जाँदा ग्रिनसिटी अस्पतालका अध्यक्ष लोकबहादुर टण्डनलाई भेटे । उनले केपीलाई ६ महिनायता बस्ने व्यवस्था गरिदिएका छन् । साथै उनी सफाइ अभियानमा पनि जोडिए । त्यसअघि उनी बानेश्वरमा साथीको कोठामा बस्थे ।उनी सानैदेखि हक्की स्वभावका थिए । सात कक्षामा अध्ययनरत छँदै उनले अल्कोहल सेवन गरेर स्कुल आएका शिक्षकको विरोध गरेका थिए । गाउँमा छँदै सफाइ अभियान चलाएका उनी १२ कक्षामा पुगेपछि सहयोगी बनेका हुन् । फेसबुक अभियान दसंैमा दशा लागेकाहरूलाई सहयोग बाट तीन लाख संकलन गरी उनले कैलालीको ५५ घरलाई अन्न, लत्ताकपडा दिएका थिए । त्यसपछि हुम्लामा खाद्यान्न र शैक्षिक सामग्री पुर्याए, भोकै छ हुम्ला अभियान मार्फत । उनी सहयोगीहरूको हिसाब प्रस्टै राख्ने बताउँछन् । ५० रुपैयाँदेखि लाखौं दिनेको हिसाब पारदर्शी छ, उनले सुनाए, सामाजिक सञ्जालबाटै करोडांै सहयोग गर्ने मनकारी देखेर चकित लाग्छ ।"
फाइभजी स्मार्टफोनकै चर्चा,ओप्पो आर फिप्टिन प्रोओप्पो पनि फाइभजीको दौडमा अघि छ । कम्पनीले यसअघि नै चिप निर्माता क्वालकमसँग सहकार्यको घोषणा गरिसकेको छ । उसले आफ्नो आर फिप्टिन प्रो स्मार्टफोनको प्रयोग गरी फाइभजी नेटवर्कमार्फत एकै पटक धेरै व्यक्तिसँग भिडियो कलको परीक्षण गरेको थियो । विच्याटमार्फत धेरै व्यक्तिलाई एकै पटक भिडियो कल गर्न सकिने गरी परीक्षण गर्दै कम्पनीले फाइभजी स्मार्टफोनको दौडमा आफ्नो उपस्थिति देखाएको हो । ओप्पोको फाइभजी सपोर्ट गर्ने फोन यो वर्ष बजारमा आउने अपेक्षा छ ।सामसुङ ग्यालेक्सी एस टेनयो वर्ष फाइभजी प्रविधि सपोर्ट गर्ने स्मार्टफोन सार्वजनिक गर्ने घोषणा सामसुङले पहिल्यै गरेको थियो । यो वर्ष फेब्रुअरीमा बार्सिलोनामा हुने मोबाइल वल्र्ड कंग्रेसमा कम्पनीले सम्भवत: ग्यालेक्सी एस टेन र एस टेन प्लस सार्वजनिक गर्दैछ । दुवैले फाइभजी सपोर्ट गर्नेछन् । फाइभजी स्मार्टफोन सार्वजनिक गर्न सामसुङले अमेरिकी क्यारियर भेरिजोनसँग सहकार्य गरेको छ ।
सर्वाधिक कमाउने फिल्म,स्रोत : बक्सअफिसमोजो
कमाल स्पोटीफाई,"स्ट्रिमिङ भनेपछि यसमा सबैभन्दा अगाडि आउने त स्पोटीफाई नै हो । आजको नयाँ पुस्ताका लागि विश्व संगीतको सबैभन्दा ठूलो स्रोत नै यही भएको छ । त्यसैले सन् २०१८ को विश्व संगीतलाई धेरैले स्पोटीफाईको कमाल रूपमा पनि बुझ्न खोजेका छन् । अझ भनौं, अचेल संगीतको व्यापार भनेकै स्पोटीफाई भएको छ, धेरैका लागि । लगभग १२ वर्ष अगाडि सुरु गरिएको हो, स्पोटीफाई । यसले अझै पनि एप्पल र गुगलबाट चर्को प्रतिस्पर्धाको सामना गरिरहनुपरेको छ । तर पनि यसले सन् २०१८ मा आफूलाई अझ राम्रोसँग स्थापित गरेको छ र यस वर्ष अझ आक्रामक रूपमा अगाडि आउने तर्खर गर्दैछ । स्वीडिस कम्पनी स्पोटीफाई एबीले यसलाई विकास गरेको हो र यसको मुख्यालय रहेको छ, स्कटहोममा । र, यो न्युयोर्क स्टक एक्सचेन्जमा आबद्ध छ । सन् २००८ मै मात्र स्थापना भएको हो, यो । अचेल यो ७८ देशमा उपलब्ध छ । विश्व संगीतको सबैभन्दा ठूलो बजार अमेरिका र युरोप हो, यो यी दुई स्थानमा मज्जाले उपलब्ध छ । सुरुमा त यसलाई पनि गम्भीर नमान्ने उत्तिकै थिए, तर जति बेलादेखि यसले विस्तारै नाफा खान थाल्यो, यसको विस्तार देखेर चकित खाने पनि कम हुँदै गए । पछिल्लो समय यसले खाएको नाफा मात्र पनि ३५ अर्ब अमेरिकी डलर पुगेको छ । नाफाको आधारमा कहिले एप्पल अगाडि हुन्छ त कहिले स्पोटीफाई । यसको भ्यालुएसन पनि अचेल अर्बौं डलरमा हुन थालेको छ ।पहिला के भनिन्थ्यो भने रेकर्ड कम्पनीले गायक, संगीतकार र लेखकलाई चुस्ने गर्छ । त्यसैले रेकर्ड कम्पनीविरुद्ध विद्रोह नै गर्ने केही कलाकार पनि अगाडि आए । लामै कानुनी लडाइँ पनि भयो, तर अचेल यसको अर्थ कम छ किनभने प्रविधि आफैंले यस्ता कुरालाई धेरै पछाडि छाडेको छ । स्पोटीफाईले कसरी संगीतमा अधिकार प्राप्तलाई तिर्छ भन्ने हिसाब पनि सामान्य छ । एकपल्ट कसैले स्ट्रिम गर्यो भने ती अधिकार प्राप्तले केही न केही पाउँछ, रकमको आधारमा । धेरै स्ट्रिमिङ गर्यो भने धेरै पाउने भयो नै । त्यसैले भन्न पनि सुरु भएको छ, स्पोटीफाईकै सफलतामा टिकेको हुनेछ, विश्व संगीत उद्योग ।"

शीर्षक,विवरण
बालुवाटारको २५ रोपनी तीन परिवारको,"मीनबहादुरले भाटभटेनी डेभलपमेन्ट प्रालिका नाममा ३ रोपनी ९ आनाको १० कित्ता जग्गा राखेका छन् । सरलाको नाममा ४ रोपनी १४ आना छ । मीनबहादुरले प्रायः राणाका नामबाट जग्गाको स्वामित्व हस्तान्तरण गरेको देखिन्छ, स्रोतले भन्यो, उनी त्यतिबेला राजनीतिक पहुँच र शक्तिका आडमा सबै मिलाउन सक्रिय थिए । आज पनि बालुवाटारका यी जग्गामा उनको निर्णायक भूमिका छ । उनकै इसारामै सबै किनबेच हुने हो । पशुपन्छी टिकिन्छा गुठीको नामको १० कित्ता जग्गा ढकाल र सुवेदीले आफ्नो र परिवारका नाममा राखेका छन् । ४ रोपनी १५ आनाको जग्गा गुठीको नाममा भए पनि मोहीको स्वामित्वमा छन् । उनीहरूले मोहीबाट जग्गा खरिद गरेको अभिलेखबाट देखिन्छ ।"
सर्वोच्चले रोक्यो एनसेल कर,एनसेलले दफा १०१ बमोजिम कर निर्धारण भएकोमा आपत्ति जनाएको हो । उसले दफा ९९ अनुसार आफूले आय विवरण नबुझाएकै अवस्थामा कर निर्धारण भएको दाबी गरेको छ । जबकि यो अवसर उसले ४ वर्षअघि नै गुमाइसकेको छ ।
इन्टरनेटले ग्याङफाइट कम,इन्टरनेटको पहुँच सहज भएपछि ग्याङफाइटका घटना कम भएको भन्ने तर्कमा उनी सहमत छन् ।
प्रधानमन्त्रीले निम्छरा भनेपछि,"सभामुखले प्रधानमन्त्रीको प्रतिष्ठाका लागि संसदलाई कमजोर बनाउने भूमिका निभाएको सांसद रिजालले आरोप लगाए । उनले भने, एउटा व्यक्तिको प्रतिष्ठाका लागि संसद् झुक्नुपर्ने, नागरिक झुक्नुपर्ने ! यो लोकतन्त्र होइन । यो संविधानसम्मत होइन । उनले सदनमा देखिएको गतिविधिका विषय कांग्रेसले आम नागरिकका बीचमा पुर्याउने बताए । त्यसपछि उनले विरोधकै अवस्थामा आफ्नो प्रस्ताव फिर्ता लिन नचाहेको बताए । त्यसपछि नीति तथा कर्याक्रम बहुमतले पारित भयो ।कांग्रेस नेताहरूले मंगलबार भएको संसदभित्रको घटनाको विरोध गरेका छन् । बैठकपछि कांग्रेस सांसदले गगन थापाले सभामुखले निष्पक्ष भूमिका निर्वाह गर्न नसकेको आरोप लगाए । प्रतिपक्ष उठिरहेको अवस्थामा सभामुखले विरोध हुँदाहुँदै नीति तथा कार्यक्रम पास गरियो, सभामुख कार्यपालिकाको छाया बन्नुभयो, थापाले भने ।"
निदाएका बेला देखेको सपना होइन ः ओली,"छलफलमा प्रमुख प्रतिपक्ष कांग्रेसका सांसदहरूले नीति तथा कार्यक्रम १० कक्षाको विद्यार्थीले लेखेको निबन्धजस्तो भएको बताए । विद्यार्थीलाई नेपाल कस्तो हुनुपर्छ भनेर सोध्यो भने लेख्ने निबन्धजस्तै छ, सांसद प्रकाशमान सिंहले भने । कांग्रेसका प्रमुख सचेतक बालकृष्ण खाँडले मुलुकका ठूला भ्रष्टाचारका काण्ड कता हराए भन्दै प्रतिप्रश्न गरेका थिए ।"
दुई शिक्षकविरुद्ध मुद्दा दायर,"काठमाडौं (कास) अख्तियार दुरुपयोग अनुसन्धान आयोगले दुई नक्कली प्रमाणपत्रधारी शिक्षकविरुद्ध विशेष अदालतमा भ्रष्टाचार मुद्दा दायर गरेको छ । महेन्द्रोदय माध्यमिक विद्यालय, षडानन्द नगरपालिका१४, भोजपुरका निम्न माध्यमिक तहका शिक्षक मनोजकुमार बुढा र रूपन्देहीको समयमाई प्राथमिक विद्यालय टिकुलीगढका शिक्षक रामप्रसाद पौडेलले नक्कली शैक्षिक प्रमाणपत्र पेस गरी सेवामा प्रवेश गरेकाले उनीहरूविरुद्ध मुद्दा दायर गरिएको अख्तियारले जनाएको छ । मुद्दा दायर भएसँगै दुवै जना सेवाबाट निलम्बित भएका छन् ।"
समाजवादी पार्टीमा सरकार छाड्नेनछाड्ने बहस,"बैठकले निर्वाचन आयोगमा दल दर्ता गर्ने निर्णय गरेको छ । त्यसका लागि आवश्यक कानुनी प्रक्रिया अघि बढाउन केन्द्रीय कार्यसमितिले पदाधिकारीलाई अधिकार प्रदान गरेको छ । समाजवादी पार्टी, नेपाल निर्वाचन आयोगमा पहिल्यै दर्ता भइसकेका कारण नाम संशोधन गर्ने विषयमा पनि नेताहरूबीच छलफल भएको थियो । विष्णुराज अर्याल अध्यक्ष रहेको सोही नामको पार्टी पहिल्यै दर्ता भइसकेको हो । पार्टीको नाम समाजवादी नछाड्ने तर अघिपछि के राख्ने भन्नेबारे तय भएको छैन, एक पदाधिकारीले भने, पार्टीको नाम र चुनाव चिहनका विषयमा दुई अध्यक्ष मिलेर टुंग्याउने सहमति बनेको छ । केन्द्रीय कार्यसमिति जम्बो भएकाले बुद्धनगरस्थित क्वालिटी ब्यांक्वेटमा बैठक राखिएको थियो । केन्द्रीय कार्यसमितिको आकार पदाधिकारीसहित ४ सय ३१ सदस्यीय पुगेको छ । तत्कालीन फोरमबाट २ सय ८० र तत्कालीन नयाँ शक्तिबाट १ सय ५१ जना छन् । तत्कालीन दुवै पार्टीका कार्यालयमा यतिको संख्या अटाउने हल नभएकाले बैठक ब्यांक्वेटमा राखिएको हो ।"
न्यायाधीश शर्माविरुद्धको रिट खारेज,"२०७५ चैत १९ गते न्यायपरिषद्ले सर्वोच्चका लागि ५ न्यायाधीशको नाम सिफारिस गरेको थियो । त्यसमध्ये शर्माको नाम विवादित बनेको हो । निवेदकद्वयले संसदीय सुनुवाइ समितिमा समेत शर्माविरुद्ध निवेदन दिएका थिए । रिटमा नवनियुक्त न्यायाधीश शर्मालाई संविधान र कानुनले निर्दिष्ट गरेको योग्यता, क्षमता र दक्षता नभएका व्यक्तिका रूपमा चित्रित गरिएको थियो । रिटमा न्यायपरिषद्को नेतृत्व र त्यहाँका पदाधिकारीलाई राणाकालका श्री ३ महाराजले झैं कार्यशैली अपनाउन खोजेको आरोप लगाइएको छ । संविधानको धारा १२९ (५) अनुसार सर्वोच्चको न्यायाधीश हुन कानुनमा स्नातक भई उच्च अदालतको मुख्य वा न्यायाधीशमा ५ वर्ष काम गरेको वा कानुनमा स्नातक झई वरिष्ठ अधिवक्ता वा अधिवत्ताको हैसियतले निरन्तर १५ वर्ष काम गरेको हुनुपर्नेछ । नभए १५ वर्ष निरन्तर न्याय वा कानुनको क्षेत्रमा काम गरेको अनि ख्याति वा न्यायसेवाको सहसचिव वा माथि १२ वर्ष काम गरेको हुनुपर्नेछ । शर्मासँग यी कुनै योग्यता नभएको दाबी निवेदनमा थियो । निवेदनमा उल्लिखित विवरणअनुसार काका दामोदर शर्मा प्रधानन्यायाधीश भएका बेला शर्मा २०७० जेठ २७ गते पुनरावेदन अदालतको अस्थायी न्यायाधीशमा नियुक्त भएका थिए । २०७२ असोज ३ गते नयाँ संविधान जारी भएपछि अस्थायी नियुक्तिमा निरन्तरता नभई पदमुक्त भए । निवेदनमा भनिएको थियो, उच्च वा तत्कालीन पुनरावेदनमा ५ वर्ष नपुगी सर्वोच्चमा न्यायाधीश सिफारिस गर्न मिल्दैन । कानुन व्यवसायीबाट लैजान १५ वर्ष निरन्तर वकालत गरेको व्यवस्था अखण्डित हुनुफर्छ । निवेदनमा शर्माको नियुक्ति बदर गर्न, संविधानले किटान गरेको योग्य व्यत्तिलाई सिफारिस गर्न अनि उनीबाट न्यायाधीशका हैसियतले काम गर्दा क्षति हुन सक्ने भन्दै काम नगर्न अन्तरिम आदेश जारी गर्न माग गरिएको थियो ।"
गाउँको उत्पादन सदरमुकाममै चर्को मूल्य,तरकारीको उल्लेख्य मात्रामा खेती हुँदै आएको छ । किसानले उत्पादित तरकारी भने आफैंले खोलेको संकलन तथा बिक्री केन्द्रमार्फत बजारमा पठाउँदै आएका छन् । तरकारी संकलन केन्द्रको आँकडाअनुसार गत आर्थिक वर्षमा एउटै सहकारीले ९ सयदेखि २ हजार टनसम्म तरकारी संकलन गरेर बजारमा पठाएको छ ।
रेबिज प्रकोप बढ्यो,जंगली जनावरमध्ये रेबिज भाइरसको उत्तम रिजर्भर मानिने स्याल मानवबस्ती नजिक धेरै आउने भएकाले पनि सिल्भ्याटिक रेबिजको जोखिम बढेको उनले बताए । प्रकोप घटनाका रूपमा मरेका गाई तथा गाईका बाच्छीलाई स्यालले नै टोकेको अनुमान गरिएको छ । यद्यपि गाउँघरमा रेबिजका कारण घरपालुवा जनावर मरे पनि कतिपय घटनाको रिपोर्ट नै नहुने हुँदा तत्थ्यांक संकलनमा कठिनाइ हुने गरेको बताइएको छ । रेबिज लागेर मरेको शंका लागेमा विज्ञ केन्द्रले ती जनावरको टाउको काटेर केन्द्रीय पशु रोग अन्वेषण प्रयोगशाला काठमाडौंमा पठाउने गरेको छ ।
साइबर अपराधमा प्रधानाध्यापक पक्राउ,"साइबर क्राइमअन्तर्गत मुद्दा चलाइनेछ र अपराध महाशाखा काठमाडौं पुर्याइनेछ, उनले भने । शिक्षक महासंघ सिन्धुपाल्चोकका सचिव रहेका चौलागाईंले सोमबार साँझ राष्ट्रपति विद्यादेवी भण्डारी र प्रधानमन्त्री केपी शर्मा ओलीको फोटो जोडेर नकारात्मक टिप्पणी गरेका थिए । चिन्नुहुन्छ भने लाइक, कमेन्ट र सेयर गरी शुभकामना दिनुहोस् भन्ने क्याप्सन राख्दै उनले नेपालको झण्डासमेत फोटोमा प्रयोग गरेका थिए । फेसबुकमा उनले पोस्ट गरेलगत्तै चौतर्फी आलोचना भएपछि उनले पोस्ट हटाएका थिए ।"
चार वर्षदेखि विद्यार्थी टहरामै,"जिल्ला आयोजना कार्यान्वयन इकाईसँग अनुमति लिएर उनीले विद्यालय भवनको पुनर्निर्माण गरेका हुन् । भूकम्पपछि मकवानपुरमा ४ सय ९ वटा विद्यालयको ७ सय ४७ वटा भवनमा रातो स्टिकर लगाइएको थियो । रातो स्टिकर लगाइएका सबै भवन पुनर्निर्माण गर्नुपर्ने बताइए पनि पुनः निरीक्षण गरी मर्मतबाट पनि केही भवन सञ्चालनमा आइसकेको जिल्ला आयोजना कार्यान्वयन इकाईले जनाएको छ । सुरुमा हामीले ७ सय ४७ वटा भवनको २ हजार ३ सय ९० वटा कोठामा रातो स्टिकर लगाएका हौं, पुनः निरीक्षण गर्दा केही भवन मर्मतबाट पनि चल्ने अवस्था भएकाले मर्मत गरेर सञ्चालनमा आइसकेको छ, इन्जिनियर सञ्जीव पुडासैनीले बताए । मकवानपुकरा करिब २ हजार १ सय ५ कक्षाकोठा भूकम्पबाट क्षतिग्रस्त भएका हुन् ।"
मेलम्चीको काम अब द्रूत प्रक्रियाबाट,"याङ्ग्री र लार्केको डीपीआर बुझायो परामर्शदाता कम्पनी इप्टिसाले याङ्ग्री र लार्के खोलाको पानी राजधानी ल्याउने आयोजनाको विस्तृत अध्ययन प्रतिवेदन (डीपीआर) मेलम्ची खानेपानी आयोजनालाई बुझाएको छ । अन्तर्राष्ट्रिय विज्ञले यस विषयमा छलफल गरेर डीपीआरलाई अन्तिम रूप दिएका छन्, आयोजना अधिकारीले भने, सुधार गर्नुपर्ने पक्ष समेटेर डीपीआर स्वीकृत भएको छ । नर्वे, क्यानडा, भारतलगायतका मुलुकबाट विज्ञ मगाएर छलफल भएको उनले बताए । सिन्धुपाल्चोकको याङ्ग्री र लार्के खोलाबाट ३४ करोड लिटर पानी उपत्यकामा ल्याउने लक्ष्य आयोजनाको छ । यी खोलाबाट थप पानी ल्याउन सुरुङको संरचना निर्माण सुरु भइरहेको ती अधिकारीले बताए । मेलम्चीदेखि लार्केबीच निर्माण गर्नुपर्ने सुरुङको लम्बाइ ११ किमि छ । मेलम्चीको अम्बाथान (हेडवर्क्स) बाट २ किलोमिटर पर लार्के खोला छ । लार्केबाट याङग्रीको मुहानसम्म २ किलोमिटर सुरुङ बनाएर ल्याइने पानी सिधै अम्बाथान ल्याइएर मिसाइन्छ । तीनवटै खोला मेलम्ची, याङ्ग्री र लार्केबाट गरी दैनिक ५१ करोड लिटर पानी अम्बाथानदेखि २६ किलोमिटर टाढाको सुन्दरीजलमा सुरुङबाट ल्याइनेछ ।"
नाबालक पनि 'बलात्कारी',सीमा तामाङ
दमकललाई न भवन न बजेट,जुद्ध बारुण यन्त्र कार्यालयले दुई वटा दमकल मार्फत सेवा पुर्याउँदै आएको छ । पुरानो एकमात्र दमकलबाट सेवा पुर्याउँदै आएको कार्यालयलाई मध्यपुर थिमि नगरपालिकाले दमकल हस्तान्तरण गरेको छ । ३ वटा दमकल बिग्रिएर थन्किएको छ । बजेट अभावका कारण बिग्रिएको दमकल मर्मत गर्न नसकेको कार्यालयले जनाएको छ । उद्धारका लागि संचालन हुने पिक अप गाडी समेत बिग्रिएर थन्किएको सुचना अधिकारी धौभडेलले बताए । १६ वर्षदेखि बिग्रिएर थन्किएको ट्यांकर भने स्थानीय सजन धौभडेलको ४ लाख रुपैयाँ सहयोगमा मर्मत गरी संचालनमा आएको छ । दमकल सञ्चालनको लागि पर्याप्त जनशक्तिको समेत अभाव भएको उनी बताउँछन् ।
अस्पतालको संरक्षणमा शिशु,दम्पतीविरुद्ध प्रहरीले मुलुकी अपराध संहिता २०७४ को दफा १८४ को व्यवस्था अनुसार मुद्दा दायर गरेको छ । अदालतको निर्णय नआएसम्म शिशुलाई अस्पतालकै संरक्षणमा राखिने रिमालले बताए ।
चमक गुमाउँदै रात्रि मावि,देबु कुवँर
प्राणी के रहला प्रकृति नरहे,जैविक विविधता विनाशको गति कम गर्न अवश्य सकिन्छ । वैज्ञानिकहरूको निष्कर्ष प्रस्ट भाषामा छ मानवले आफ्नो अस्तित्व रक्षाका लागि पनि जैविक विविधताको संरक्षण गर्नैपर्ने छ । नेपालजस्तो विविधता सम्पन्न देशले भौगोलिक र प्राकृतिक अवस्थितिको लाभ लिन प्रकृति संरक्षणको अगुवाइ गर्न सक्छ । त्यसलाई राष्ट्रको पहिचान बनाउन सक्छ । त्यसैमार्फत आत्मसम्मान बढाउँदै विश्व मञ्चहरूबाट अनन्त लाभ खोजी गर्न सक्छ ।
न्यायाधीशको योग्यतामाथि प्रश्न,"समयसमयमा न्यायालय र न्यायाधीशको योग्यतामाथि उठेका प्रश्नले न्यायालयलाई कमजोर बनाउँदै गएको छ । स्वतन्त्र, निष्पक्ष र सक्षम न्याय प्रशासन सञ्चालन गर्न स्थापित न्यायालयमा योग्यता र निष्पक्षताको प्रश्न उठ्नु उचित होइन । यसले नागरिकको विश्वसनीयतामै दाग लगाउँछ । शक्ति पृथकीकरण, नियन्त्रण र सन्तुलनको सिद्धान्त बमोजिम कार्य सञ्चालन गरी न्याय प्रणालीलाई प्रभावकारी बनाउने उद्देश्यले संविधानमै न्यायाधीश नियुक्तिको योग्यताको स्पष्ट गरिएको छ । तापनि न्यायाधीशहरूको योग्यताको सन्दर्भमा प्रश्न उठ्ने वातावरण दिइएको छ । योग्यता नपुगी नियुक्त न्यायाधीशले गर्ने न्यायिक निर्णयलाई जनताले कसरी विश्वास गर्ने ? राम्रोभन्दा हाम्रोलाई प्राथमिकता दिएर न्यायालयजस्तो संगठनमा न्यायाधीश नियुक्त गर्दा निष्पक्ष र सक्षम न्यायपालिकाको औचित्य रहला ? स्वतन्त्र, सक्षम र निष्पक्ष न्यायपालिकाको औचित्य स्थापित गर्न यसमा उठेका प्रश्न र सिर्जना भएका विवाद समाधान गरिनुपर्छ । सत्यतथ्य पत्ता लगाई योग्यता र क्षमताको कदर गर्न सम्बन्धित निकायले विशेष ध्यान दिनुपर्छ । प्रगिता अधिकारी, बलकोट, अर्घाखाँची"
नयाँ शक्ति कि पुरानो ?,"बाबुराम भट्टराई र उपेन्द्र यादवको पार्टी एकतापछि खसखस लागेका कुराहरू ।१ दुवै पार्टीका अध्यक्षको राजनीतिक जीवन कम्युनिष्टबाट सुरु भयो । दुबैले अहिलेका कम्युनिष्ट पार्टी कमाउनिष्ट भएको दाबी गरे । भट्टराई र यादवले स्पष्ट भन्नु पर्दैन उनीहरूले केके गरे र केके गर्न खोज्दैछन् ?२ एकता कार्यक्रममा संघीय फोरमका राजेन्द्र श्रेष्ठले फुराना राजनीतिक शक्तिलाई घोत्रेठ्याँक लाउने भने । शुभकार्यमा यस्ता उत्तेजित भाषण गर्नेले के गर्लान् ? कुनकुन मानेमा उनीहरू अरूभन्दा नयाँ हुन् ? ३ भट्टराई र यादव दुबैले स्थानीय तहको चुनाव एउटै चिन्हबाट लडे । त्यतिबेला पार्टी एकता हुने अन्तिम चरणमा पुगेपछि बिग्रिएको कुरा अहिले कसरी मिल्यो ? राजनीतिक स्वार्थ नभएको भए, साँच्चै गम्भीर मुद्दामा राजनीति गर्न लागेको भए यस्ता कुरा त्यतिखेरै सामान्य हुनु पर्दैनथ्यो ?४ दुवैलाई अध्यक्ष बन्नुपरेको किन ? सहअध्यक्ष पनि दुई जना, उपाध्यक्ष आठ जना, महासचिव र उपमहासचिव ३३ र अनि सचिव पनि चार वटा बन्नुपर्ने । सबैलाई पद नै चाहिने । ५ अरूलाई दोषी देखाउन समय खेर फालेको किन ? कि उनीहरूकै ठाउँ ओगट्ने हो ?यादवको फोरम र भट्टराईको नयाँ शक्ति फ्युज भएर नयाँ नै शक्ति बन्ने हो कि पुरानो ? सन्तोष सागर, कीर्तिपुर, काठमाडौं"
"सत्ता होइन, देश हेरौं","थ्रेसहोल्ड र माओवादी एमाले एकतापश्चात् दलहरूको ध्रुवीकरण बढ्यो । नेपालमा पनि दुईदलीय अभ्यास हुनथालेको संकेत विस्तारै देखिन थालेको छ । पछिल्लो उदाहरण बाबुराम भट्टराई र उपेन्द्र यादवका दलको एकता । फुट्नुभन्दा जुट्नु राम्रो । हुन त फुटमा भन्दा बढी स्वार्थ जुटमा हुन्छ । देशको राजनीतिक समस्या समाधानका लागि गरिएको भए एकता वरदान हो । शक्ति आर्जन र सत्ताकै लागि हो भने घातक । निश्चल नेपाल, मण्डन देउपुर१०, काभ्रे"
गाउँमा गेट,"गेट ठिङ्ग उभिन्छ मात्र । सफा, सुरक्षित, व्यवस्थित बाटो, सडक, पुल, रेलिङ, कुलो, कुलेसाको जरुरत बढी छ । जति नै ठूलो बजेटमा निर्माण गरे पनि बाटो, सडक, पुल, रेलिङ, कुलो, कुलेसाको काम गेटले गर्न सक्दैन । यी पूर्वाधारले विकासको रेखा र गतिलाई पक्रन्छ । सम्बन्धित ठाउँको आर्थिक, सामाजिक, सांस्कृतिक विकासमा सघाउँछ । गेटको महिमा छुट्टै होला तर यसले मानिसको जीवनयापन र आर्थिक पक्षलाई सबलीकरण गर्दैन । गेट नभए पनि पुल छ कुनै पनि ठाउँ विकाससँग जोडिन्छ । दस गाउँले दस वटा गेट बनाउनुभन्दा एउटा पुल बनाउन जोड दिनुपर्छ । पहिचानका लागि गेट बनाउँदा गाउँठाउँमै पाइने बाँस र पैदावार प्रयोग गरिनुपर्छ । वातावरणमैत्री गेट बनाउन नीतिगत प्रावधान तयार गर्नुपर्छ । उज्ज्वल श्रेष्ठ,"
राजधानीको समाजशास्त्र,"शिक्षा र स्वास्थ्यका व्यवसायीहरूलाई थप व्यापार गर्नु छ । पुँजीपति र भूमिपति वर्गलाई राजधानी खास ठाउँमा रहँदा फाइदा हुन्छ, जोसँग वस्तु तथा सेवा उत्पादनका साधनमाथि पूर्ण स्वामित्व छ । राजधानी आफ्नै ठाउँमा हुनुपर्छ भन्ने अडानको कारण निस्वार्थ विकास हो भने आन्दोलनको नेतृत्वकर्ताले लोकतान्त्रिक पद्धतिमा विकेन्द्रीकरण र समुचित दिगो विकासको अवधारणालाई मनन गर्न जरुरी छ । पहिल्यै कोलाहल भएको ठाउँमा राजधानी रहँदा सम्भावित जनसङ्ख्याको चाप, प्रदूषण, स्रोत र साधनको अनुचित परिचालन आदि सम्भावित जोखिमको आँकलन गर्नुपर्छ । सुजनबाबु बस्नेत, सिद्धिचरण१, ओखलढुङ्गा"
संसदीय बहुमतको सीमा,"चुनावी बहुमतको म्यान्डेट अर्थात् मतादेश भनेको आवधिक हो । यसको सर्वाधिक प्रयोग हुने ठाउँ सरकारको नीति तथा कार्यक्रम र बजेट हो । यी वर्षैपिच्छे परिवर्तन हुने कुरा हुन् । सरकारले कस्तो नीति र कार्यक्रम ल्यायो ? कस्तो बजेट ल्यायो ? आम्दानी र खर्चको बाँडफाँड कसरी गर्यो ? आदि कुरा उसको प्राथमिकता र रोजाइका विषय हुन् । केही टिप्पणी र आलोचना होलान् । तर त्यो मतादेश रसंसदीय बहुमत प्राप्त सरकारको कार्यक्षेत्र हो, बहुमतका आधारमा त्यसलाई सरकारले पारित गर्न सक्छ, कार्यान्वयनका लागि कानुन बनाउन सक्छ । त्यसमा विमति राख्ने कुरा हुँदैन । सरकार परिवर्तन भएको अवस्थामा ती तत्कालै प्रभावित हुने कुरा हुन्, खारेज पनि हुन्छन् । तर मानव अधिकार लगायतका आयोगको कुरामात्र होइन, संवैधानिक महत्त्वका कुनै पनि विषयमा बनाइने वा संशोधन गरिने कानुनमा सरकार संसदमा प्राप्त बहुमतीय सुविधामा सीमित र साँघुरो बन्नु हुँदैन । ससंदीय बहुमतको उपयोग असीमित अधिकार क्षेत्र होइन ।"
'जग्गामा राज्य निर्मम बन्नैपर्छ',"अहिलेको सरकारले रोक्का लगाएका जग्गाको कित्ताकाट माधव नेपाल नेतृत्वको मन्त्रिपरिषद्बाट प्रधानमन्क्री निवास क्षेत्र विस्तारका त्रममा भएको हो । मालपोत र नापीमा खानै जान्छन् भन्ने बुझाइका कारण कतिपय असल कर्मचारी यहाँ आउनै मान्दैनन् । यहाँका राम्रा कर्मचारी दमित भएर बसेका छन् । बालुवाटारका ४५० कित्ता रोक्का राखिएका छन् । १७१८ कित्ता अझै पत्ता लगाउन बाँकी छ । यी भित्र कोको पर्छन्, ती मानिस कस्ता प्रकृतिका हुन् भन्ने छानबिनपछि मात्रै टुंगो लाग्छ ।एक वर्षभित्र भूउपयोग नक्सा स्थानीय तहलाई हस्तान्तरण गर्छौं ।नेपालीले जग्गाबाहेक अरू चीजलाई सम्पत्ति ठान्दै ठान्दैनन्जग्गामा गलत मनसाय भएका मान्छे पूरै घुसेका छन् । अब राज्यले केही गर्नुपर्यो भने कहीं कतै जग्गा मिल्नेवाला छैन ।राज्यले निर्ममतापूर्वक कदम चाल्नैपर्छ । यो छानबिन त्यसैको एउटा कडी हो ।जग्गा किनबेच गर्दा पीठ पछाडिबाट दुई पक्ष मिलेर कैयौं गुना मूल्य बढाउनाले समस्या भएको छ । अब यो समस्यालाई रोक्न निकै गाह्रो छ । व्यक्ति लक्षित कुराकानीका लागि अहिल्यै उपयुक्त समय होइन । जे नतिजा निस्कन्छ, मन्त्रालयको भित्तामा ल्याएर टाँस्न तयार छु ।"
यौन दुर्व्यवहार गर्नेलाई उन्मुक्ति !,समितिले धेरै वर्ष अगाडि भएका दुर्व्यवहार घटनाहरूलाई प्रहरीबाट अनुसन्धान हुनुपर्ने भनेको छ । छानबिनका क्रममा राष्ट्रिय मानव अधिकार आयोगसित समेत परामर्श लिइएको प्रतिवेदनमा उल्लेख छ । समितिले छात्राहरूलाई यौन दुर्व्यवहारबाट जोगिन र जोगाउन द्यालयलगायतका ठाउँहरूमा प्रबन्ध मिलाउन सुझाव दिएको छ ।
हिमाल चढ्न ४७ देशबाट,"यस्तै, विश्वकै तेस्रो अग्लो कञ्चनजंघामा ३२, ल्होत्सेका लागि ९२, मकालुका लागि ५३, आमादब्लमका लागि ४९, नुब्चेका लागि ३७, अन्नपूर्ण पहिलोका लागि २३, धौलागिरिका लागि ३ विदेशी आरोहण गर्दै छन् । विभागकी निर्देशक मिरा आचार्यका अनुसार यस सिजनमा सरकारले हिमाल आरोहण गर्न चाहने स्वदेशी र विदेशीबाट ४९ करोड १७ लाख सलामी दस्तुर संकलन गरेको छ । सगरमाथा आरोहणमा जानेबाट मात्रै ४३ करोड ९९ लाख रुपैयाँ दस्तुर संकलन भएको छ ।"
आदिवासी जनजातिले पाएनन् बजेट,"प्रतिष्ठानका पूर्वउपाध्यक्ष तथा समाजशास्त्री जितपाल किराँतले संघीय संरचनामा आदिवासी जनजातिको आन्दोलनका माध्यमबाट गरिएको मुक्तिको प्रयास कमजोर बनेको बताए । संविधानमा आदिवासी जनजाति, उत्पीडित वर्गलाई न्यायको व्यवस्था छ, उनले भने, यसअघि भएका व्यवस्थालाई भत्काउने काम भयो तर नयाँ व्यवस्था कार्यान्वयनमा सरकार गम्भीर देखिएन । प्रतिष्ठानका सदस्यसचिव गोविन्दलाल माझीले संघीयता लागू भएपछि प्रतिष्ठानको बजेट कटौती भएको र सूचीकृत आदिवासी जनजातिसित प्रत्यक्ष सम्फर्कसमेत टुटेको बताए । सरकारले आदिवासी जनजातिका निम्ति सञ्चालन गरिँदै आएका सशक्तीकरण, जनचेतनामूलक कार्यत्रमहरूको बजेट कटौती गरेपछि स्थानीय सरकारमार्फत दिने भनियो तर लक्षित वर्गले पाउन सकेनन्, माझीले भने, केन्द्रमा कटौती भएको बजेट प्रदेश र पालिकाले कसरी कार्यान्वयन गरेका छन् भन्नेबारे अध्ययन टोली बनाएका छौं । सरकारले ५९ आदिवासी जनजातिलाई सूचीकृत गरेका छन् । ती समुदायको समग्र विकास गर्ने निकाय आदिवासी जनजाति उत्थान राष्ट्रिय प्रतिष्ठान हो । प्रतिष्ठान ऐन, २०५८ अनुसार यो संस्था सुचारु छ ।"
ओली न्यारोबडीमा,"काठमाडौं (कास) प्रधानमन्त्री केपी शर्मा ओलीले भियतनाम र कम्बोडिया भ्रमणमा नेपाल वायुसेवा निगमको न्यारोबडी विमान एयरबस ३२० प्रयोग गर्ने निश्चित भएको छ । वैशाख २६ देखि हुने एक साता लामो औपचारिक भम्रणमा प्रधानमन्त्री ओलीले पहिलो पटक निगमको चार्टर विमान प्रयोग गर्ने भएका हुन् । उच्च स्रोतका अनुसार निगमको विमानलाई परराष्ट्र मन्त्रालयले प्रतिघण्टा ११ हजार ६ सय २० डलर भाडा तोकेको छ । परराष्ट्रले उक्त भीभीआईपी चार्टर उडानमा प्रधानमन्त्री, परराष्ट्रमन्त्री प्रदीपकुमार ज्ञवालीसहित ३५ जना यात्रु रहने जनाएको छ । निगमको विमान काठमाडौंबाट मंगलबार भियतनामको राजधानी हनोई जानेछ । प्रधानमन्त्रीसहितको टोलीलाई हनोईमा छाडेर त्यसै दिन नेपाल फर्किने छ । निगमले प्रतिघण्टाको ११ हजार ६ सय २० डलरका दरले ७ घण्टा हाराहारीको भाडा लिनेछ, निगम उच्च स्रोतले कान्तिपुरसँग भन्यो । भियतनामपछि कम्बोडिया हुँदै प्रधानमन्त्री जेठ १ मा बैंककबाट निगमको नियमित उडानमा काठमाडौं फर्किने कार्यक्रम छ ।"
बिहार मासेर कम्प्लेक्स,"विहार भत्काउँदा थुप्रै सम्पदा नष्ट हुने, अमिताभ बुद्ध र पञ्चदानका बेला गरिने परम्परा लोप हुने सञ्जीव बताउँछन् । पञ्चदान काठमाडौं उपत्यकाका बौद्ध सम्प्रदायले दानशाला खोली बनाउने उत्सव हो । ललितपुरमा प्रत्येक वर्ष श्रावण शुक्ल अष्टमी र काठमाडौंमा भाद्र कृष्ण त्रयोदशी तिथिमा मनाइन्छ । पञ्चदानका दिन बौद्ध भिक्षु तथा उपसाहरू भगवान् तथागतको स्तोत्र पाठ गर्दै भिक्षा माग्न जान्छन् । यहाँ भिक्षा दिने काम पञ्चदान गुठीले गर्दै आएको छ । केराउ, गहुँ, धान, भटमास, मासजस्ता पाँचथरी अन्न दिइने हुनाले पञ्चदान भनिएको हो । विहारमा महत्त्वपूर्ण परम्परा जोडिएका छन् । परम्परा जोगाउनुपर्ने निकाय नै परम्परा मास्न लागेको छ, सञ्जीवले भने, के चाहिएको गुठीलाई ? पैसा चाहिएको हो भने हामीले नै दिएका छौं । भत्काएर बनाउँदा पनि वर्षमा ८ लाख रुपैयाँ लिने गरी दिन लागेको छ । पुनरावलोकन गर्दा त्योभन्दा बढी रकम हामी तिर्छौं । धर्म मासेर संस्थानलाई के फाइदा ?"
रोयटर्सका पत्रकार रिहा,"संयुक्त राष्ट्रसंघीय महासचिव एन्टोनियो गुटेरेसले पत्रकारद्वयको रिहाइको समाचारले आफूलाई खुसी लागेको बताएका छन् । त्यसैगरी, म्यान्मारस्थित अमेरिकी दूतावासले पनि पत्रकार रिहाइको स्वागत गरेको छ । गत अगस्टमा आफूहरू निर्दोष रहेको दाबीसहित रिहाइका लागि पत्रकारले गरेको पुनरावेदन अस्वीकार गरेको थियो ।"
प्रधानमन्त्रीको टाउकोमा अण्डा प्रहार,मरिसनले घटनाका त्रममा चिप्लेर लडेकी महिलाबारे चिन्ता व्यक्त गरेका छन् । प्रधानमन्क्रीलाई अण्डा हान्ने त्रममा अर्की महिला भुइँमा लडेकी थिइन् । ती महिला मार्गरेट बाक्स्टरले आफूलाई कुनै चोट नलागेको बताएकी छन् । अस्ट्रेलियन ब्रोडकास्टिङ कर्पोरेसनसँग कुरा गर्दै बाक्स्टरले आफ्नो केही समयअघि मात्रै पेटको अप्रेसन गरेको भए पनि कुनै पीडा नभएको बताइन् । मरिसन अण्डा प्रहारको शिकार हुने यस वर्षका पहिलो अस्ट्रेलियाली राजनीतिकर्मी हुन् । यसअघि गत मार्चमा सिनेटर फ्रासर एनिङलाई एक युवाले अण्डाले हानेका थिए । अण्डा प्रहार गर्ने १७ वर्षीय युवालाई प्रहरीले सचेत गरेर छाडेको थियो ।
उत्तरप्रदेशमा मोदीविरोधी लहर,"नेपाली समकक्षीलाई सुरक्षा सतर्कता बढाउन आग्रह गरेका छौं, उनले भने, उताबाट पनि सहयोगको प्रतिबद्धता आएको छ । ठाउँठाउँमा नेपाल र भारतका सुरक्षाकर्मीले संयुक्त गस्ती गरिरहेको उनले बताए । चुनाव लक्षित गरी भारतीय सुरक्षाकर्मीले चोक, बजार र संवदेनशील ठाउँमा विषेश सुरक्षा योजना बनाएका छन् । सुरक्षालाई मध्यनजर गरी पूरै जिल्लालाई २० जोन र २ सय ९ सेक्टरमा बाँडिएको छ । ७ चरणका लागि तय गरिएको चुनावको दुई चरण बाँकी छन् । मे १९ मा सम्पन्न हुने चुनावको मतगणना मे २३ मा गरिनेछ ।"
राजीनामा मागपछि मे दबाबमा,"यसैबीच, प्रधानमन्त्री मे ब्रेक्जिटबारे संसदले दोस्रो जनमतसंग्रहको निर्णय गर्ने आकलनपछि गोप्य छलफलमा जुटेकी जनाइएको छ । बेलायती अखबार डेली टेलिग्राफ अखबारका अनुसार प्रधानमन्त्री मेले विपक्षी लेबर नेताहरूसँगको बैठकपछि आफ्ना सहयोगी तथा निकटस्थसँग जनमतसंग्रहबारे गोप्य छलफल गरेकी हुन् । मेले दोस्रो जनमतसंग्रहबारे संसदमा हुने मतदानमा सरकार असफल भए के गर्ने भन्नेबारे योजना बनाउनसमेत छलफल चलाएकी बेलायती सञ्चारमाध्यमले जनाएका छन् ।"
आमा तेस्रो पटक,"निर्देशनसहित छायांकनसमेत आफैं गर्न तम्सिएका खनालले नै फिल्मको पटकथा पनि तयार पारेका हुन् । पछिल्लो समय उल्लेख गर्न लायक नेपाली फिल्म खासै बनेनन्, खनालले भने । सामाजिक कथावस्तुमा फिल्म पशुपति प्रसाद बनाएर वाहवाही बटुलेका खनाल स्वयंले पनि त्यसपछिका फिल्मबाट खासै प्रशंसा बटुल्न सकेका थिएनन् । उनले भने, यस वर्ष एउटा उल्लेख गर्न लायक फिल्म बनाउने प्रण गर्दै आमा बनाउन लागेको छु । आमा शब्दले जति वजन बोकेको छ, फिल्मले पनि त्यस वजनलाई बोक्न सक्नेछ भन्ने अपेक्षा राखेको छु । उनले आमा हेरेपछि दर्शक धेरै समय घोत्लिनुपर्ने विषयमा आधारित रहेको तर्क गरे । असार दोस्रो सातादेखि छायांकन सुरु हुने बताइएको फिल्मलाई फागुन ९ गते रिलिज गर्ने निर्माण पक्षले बताएको छ । फिल्म आमा र छोराछोरीबीचको सम्बन्धलाई केलाउने प्रयास गरेको बताइएको छ । छोरीको भूमिकामा सुरक्षा पन्तले अभिनय गर्ने भएकी छन् । पन्तले फिल्म गर्व गर्न लायक बन्नेमा आशा व्यक्त गरिन् । घरपरिवारले कस्तो फिल्म खेलिस् भनेर सोध्दा पनि गर्व गर्न सक्ने फिल्म हुनेछ । फिल्ममा पनि म कुशल छोरी बन्न सकूँ, उनले भनिन् । खनालले परिवारमा आमाको भूमिका सधैं सशक्त नै हुने टिप्पणी गर्दै फिल्मको भूमिकामार्फत पनि आफूले आमाको भूमिकालाई थप सशक्त बनाउन पहल गर्ने बताइन् ।"
द भ्वाइस अफ नेपाल अस्ट्रेलियामा,"कार्यक्रममा स्थानीय कलाकारहरू सदा श्रेष्ठ, नीतिन थापा, मेघना ज्ञवाली र डिजे मञ्जिलले नेपालबाट आएका कलाकारहरूलाई साथ दिने भएका छन् । अस्ट्रेलियाको सिड्नी, मेलबर्न, डार्बिन र तास्मानियामा कार्यक्रम तय भइसकेको र अन्य सहरमा समेत तयारी भइरहेको आयोजकले बताएको छ । कार्यक्रमलाई राइट्स एन्ड एसोसिएट्स र बीएमडब्लू एजुकेसनले सहयोग पुर्याएको छ ।"
चित्रसँगै विश्वयात्रा,"प्रसिद्ध अन्तर्राष्ट्रिय अवार्ड पाएका शाह दम्पतीले अर्वाड पाउनकै लागि भनेर काम नगर्ने बताए । हामीले कुनै प्रतिस्पर्धामा भाग लिएर पुरस्कार जितौला भनी पेन्टिङ गर्दैनौं, आफ्नो भाव अभिव्यक्त गर्न गर्छौं, सन्तुष्टिका लागि गर्छौं । त्यसरी तयार पारिएका पेन्टिङले पुरस्कार पाउँदा खुसी त लाग्छ नै । थुप्रै अन्तर्राष्ट्रिय पुरस्कारबाट सम्मानित उमाशंकरले कुनै पनि राष्ट्रिय पुरस्कार नपाएको खुलाए । निवेदन हालेर पुरस्कार पाउन मन छैन, उनले व्यवस्थाप्रति व्यंग्य गरे । मैले चीनको लु जोङ्ली म्युजियम चिनेको थिएन, वेल्ट म्युजियमलाई चिनेको थिएन, उमाशंकरले भने, काम गर्नुपर्छ, कामले नै चिनाउँछ, संकलकहरू आफैं खोज्दै आउँछन् ।"
ओझा र सापकोटालाई इच्छुक,"काठमाडौं (कास) इच्छुक सांस्कृतिक प्रतिष्ठानले यस वर्षको इच्छुक स्मृति पुरस्कार चितवनका स्रष्टा ईश्वरी ओझा र काभ्रेका प्रभात सापकोटालाई संयुक्त रूपमा दिने भएको छ । साहित्यकार सहिद कृष्णसेन इच्छुकको नाममा स्थापित पुरस्कारमा १ लाख रुपैयाँ र सम्मानपत्र रहेको छ । ओझाका महाकाव्य, खण्डकाव्य, नाटक र कथा संग्रह प्रकाशित छन् भने सापकोटाका कविता, समालोचना, जीवनी, अनुसन्धान र बालसाहित्यसमेत गरी डेढ दर्जनभन्दा बढी कृति प्रकाशित छन् । यस वर्षको कलातर्फको इच्छुक प्रतिभा पुरस्कार भने मकवानपुर निवासी गीतकार, संगीतकार तथा गायक आरोह नेपालीलाई र साहित्यतर्फको प्रतिभा पुरस्कार कास्की निवासी कवि कल्पना चिलुवाललाई प्रदान गर्ने निर्णय गरिएको प्रतिष्ठानका सदस्यसचिव मित्रलाल पँज्ञानीले बताए । पुरस्कारमा जनही २५ हजार रुपैयाँ र सम्मान पत्र रहेको छ ।"
पुस्तकमा दलित सवाल,"कास्की (कास) दलित समुदायलाई विशेषाधिकार दिनुपर्ने मागलाई मुख्य विषय बनाएर राजनीतिकर्मी भीमबहादुर विक क्षितिज ले पुस्तक दलित उत्पीडन, पहिचान र समाधान लेखेका छन् । आइतबार पोखरामा युवा तथा खेलकुदमन्त्री जगतबहादुर विश्वकर्माले पुस्तक लोकार्पण गरे । मन्त्री विश्वकर्माले राज्यको एक चौथाइ जनसंख्या ओगटेका दलितलाई विकास र समृद्धिको यात्राबाट बाहिर राखेर न्याय गर्न नसकिने बताए । विश्लेषक रामराज रेग्मीले दलितलार्ई क्षतिपूर्तिसहित जनसंख्याका आधारमा विशेषाधिकार दिनुपर्ने विषय पुस्तकमा उठाइएको बताए । लेखक क्षितिजले नेपाली दलित आन्दोलन बुझाउने प्रयासस्वरूप पुस्तक तयार पारेको दाबी गरे । पुस्तक दलित युवा सञ्जाल नेपालले छापेको हो ।"
सुरज थापाको सुटुक्कै सुटुक्कै,पहिलो नेपाल आइडलमा उत्कृष्ट ६ भित्र आउन सफल सुरज थापाले आफ्नो दोस्रो म्युजिक भिडियो सुटुक्कै सुटुक्कै लिएर आएका छन् । तारा थापा र विवेक थापाको युगल गायन रहेको उक्त गीतको रचना तथा संगीत संयोजन पनि थापाले नै गरेका हुन् । त्यसो त गीतको भिडियोसमेत थापाले नै निर्माण तथा निर्देशन गरेका हुन् । सुटुक्कै सुटुक्कै दिल चोरी लग्यो बोलको गीतमा प्रेमिल शब्दको प्रयोग गरिएको छ । भिडियोमा निराजन प्रधान र रमा अर्यालको मुख्य अभिनय रहेको छ ।
भुइँफूल घोषणा,"काठमाडौं (कास) भुमेथान फिल्मको ब्यानरमा फिल्म भुइँफूल को निर्माण घोषणा गरिएको छ । नेत्र सन्त्यालको लेखन तथा निर्देशनमा बन्न लागेको उक्त फिल्ममा गोविन्द प्रभात, दीपेन्द्र सिंह दर्नाल, तुलसा थापा, नरेन खडका, चन्दा राई, पूर्णिमा लामालगायत कलाकारले अभिनय गर्ने भएका छन् । घोषणा कार्यक्रममा फिल्मकै एक दृश्यमा कलाकारले अभिनय गरी मुहूर्त सट दिएका थिए । द्वन्द्वकालमा विस्थापित भएर मधेश विस्थापित भएका विभिन्न समुदायमध्ये दलितमाथि आइपर्ने तनाव र जीवनका उतारचढाव तथा राज्यले गरेको विभेदको विषयलाई फिल्मले कथानक रूपमा उठाउन खोजेको निर्देशक सन्त्यालले बताए । वैशाख २५ बाट छायांकन सुरु हुने फिल्म धरान, झापा र काठमाडौंमा खिचिने बताइएको छ । फिल्मको छायांकन रामेश्वर हुमागाईंले गर्ने छन् भने गोविन्द प्रभातको नृत्य निर्देशन, रमेश खडकाको संगीत रहनेछ ।"
कार्यान्वयन नगर्न सर्वोच्चको आदेश,संविधान र कानुनविपरीत निर्देशिकाका भरमा नागरिकता जारी गर्न खोजिएको भन्दै अधिवक्ता बालकृष्ण न्यौपानेले दायर गरेको रिट निवेदनका आधारमा सर्वोच्च अदालतले त्यसलाई अमान्य घोषित गरेको थियो । ती नागरिकता रद्द नगरी उनीहरूकै अभिलेखका आधारमा सन्तानले समेत नागरिकता पाएकाले त्यस्ताका सन्तानलाई नागरिकता नदिलाउन माग गरी वरिष्ठ अधिवक्ता बोर्णबहादुर कार्कीले सर्वोच्चमा रिट निवेदन दर्ता गराएका हुन् । २०५८ साउन ८ गते सर्वोच्चको विशेष इजलासले दिएको आदेशअनुसार केकति संख्यामा नागरिकता रद्द वा बदर घोषित गरियो भनी सर्वोच्च अदालतले गृह मन्त्रालयसँग विवरण माग गरेको थियो । त्यस्ता नागरिक रद्द वा बदर भएको भए अभिलेख सच्चिएको वा नसच्चिएको यकिन गर्न आदेश दिइएको थियो । त्यस्ता नागरिकता पाउनेका सन्तानलाई पछि नागरिकता दिइएको छ कि छैन भनी जवाफसमेत माग गरेको थियो । कार्कीले निवेदनमा ती नागरिकता खारेजीको निर्क्योल गर्न अनि त्यस्ता नागरिकताका आधारमा थप नागरिकता दिएको भए प्रचलनमा नल्याउन माग गरेका थिए ।
बेहुला नआएपछि,उनका अनुसार बेहुली पक्षवाट बेहुलाले मोटरसाइकल लिएको साँचो हो । उक्त मोटरसाइकल फिर्ता लैजान भने पनि नलगेको उनको दाबी छ । सीतारामले नगद डेढ लाख लिएको नभई बेहुलालाई कपडा किन्न केही रकम बेहुली पक्षले दिएको दाबी गरे । इलाका प्रहरी कार्यालय रंगेलीका प्रहरी निरीक्षक कविन्द्र कार्कीका अनुसार बेहुलीका बाबु कमलप्रसादले विवाहको दिन बेहुलाले जन्ती लिएर नआएको भन्दै दाइजोका नाममा दिएको रकम र मोटरसाइकल फिर्ता गराइपाऊँ भन्दै निवेदन दिएका छन् । उनका अनुसार यसबारे अनुसन्धान भइरहेको छ ।
लिबियामा २२ नेपाली अलपत्र,"अन्तर्राष्ट्रिय रेडक्रस समिति (आईसीआरसी) का अनुसार राजधानी त्रिपोलीभर मानवीय अवस्था खतरापूर्ण बन्दै गएको छ । घना बस्ती भएका आवासीय क्षेत्र युद्ध मैदानमा परिणत भइरहेका छन्, आईसीआरसीले भनेको छ । संयुक्त राष्ट्रसंघका अनुसार लिबियाली द्वन्द्वमा झन्डै ३ हजार आप्रवासी फसेका छन् ।"
यूटीएलको ठेक्का रद्द,गोरखाको आरुघाटदेखि बागलुङको बुर्तीबाङसम्म २१ जिल्ला सदरमुकाम छुने गरी अप्टिकल फाइबर बिछ्याउन यूटीएलसँग प्राधिकरणले सम्झौता गरेको थियो । ठेक्का सम्झौताअनुसार यूटीएलले १ हजार ४ सय ८२ किलोमिटर भूमिगत र ६ सय ३६ किलोमिटर एडीएसएस गरी कुल २ हजार १ सय १७ किलोमिटर अप्टिकल फाइबर बिछ्याउनुपर्ने थियो । प्राधिकरणले ग्रामीण दूरसञ्चार कोषमा जम्मा भएको रकम परिचालन गरी सबै जिल्ला सदरमुकाम जोड्ने गरी अप्टिकल फाइबर बिछ्याउने योजना अघि सारेको थियो । प्राधिकरणले यो कामलाई तीन खण्डमा विभाजन गरी छुट्टाछुट्टै ठेक्का सम्झौता गरेको थियो । प्रदेश १ देखि ३ सम्मको सबै जिल्ला सदरमुकाम छुने गरी अप्टिकल फाइबर बिछ्याउने काम नेपाल टेलिकमले पाएको छ । ५ अर्ब बराबरको यो ठेक्का टेलिकमलाई बिनाप्रतिस्पर्धा दिइएको हो । टेलिकमले पनि सम्झौता गरेको करिब २ वर्षपछि बल्ल अप्टिकल फाइबर बिछ्याउन गत महिना सम्झौता गरेको छ । प्रदेश ५ र ६ मा अप्टिकल फाइबर बिछ्याउने जिम्मा भने स्मार्ट टेलिकमले पाएको छ । प्राधिकरणले मापदण्ड बाहिर गएर यूटीएललाई २ अर्बको ठेक्का दिएको भन्दै विवादित बनेको थियो । प्रदेश ४ र ५ मा अप्टिकल फाइबर बिछ्याउनका लागि प्राधिकरणले २०७३ असोजमा टेन्डर आहवान गरेको थियो । टेन्डरमा प्राधिकरणलाई बक्यौता बुझाउन बाँकी नभएको र लगातार तीन वर्ष नाफामा रहेको कम्पनीले मात्रै सहभागी हुन पाउने व्यवस्था गरिएको थियो ।
'गैरकानुनी महसुल तिर्दैनौं',"सिमेन्ट उद्योग संघका अध्यक्ष ध्रुव थापाले प्राधिकरणको पछिल्लो कदमले सबैभन्दा बढी सिमेन्ट र डन्डी उद्योग मारमा परेको बताए । हाम्रै आग्रहमा प्राधिकणले २०७३ असारमा ट्रंक र डेडिकेटेड लाइनको व्यवस्था गरेको हो, उनले भने, प्राधिकणलाई डेडिकेटेड लाइनका लागि पत्र नै नदिएको उद्योगलाई पनि ट्रंक लाइनको शुल्क लगाइयो । यो शुल्क लाग्ने भए किन दुई वर्षपछि बिल काटियो ?"
व्यवसायीको १८ करोड जोखिममा,"ऋण र ब्याज तिर्न नसकेपछि मोहन सिंह र चरण सिंहका दुई ट्यांकर फाइनेन्सले कब्जा गरेको छ । पीडित व्यवसायीका अनुसार आपूर्तिमन्त्री मातृका यादवका स्वकीय सचिव सन्तोष विष्टले गाडी चल्नै नदिने धम्की दिँदै आएका छन् । हेटौंडाकै पवित्रदेवी खनालले पनि निगमकै कारण अन्यायमा परेको बताइन् । दुई वर्ष सहेर बस्यौं । निगमले हामीलाई झुक्यायो । पावर हुनेवालाले चलाए । हाम्रो किन चलेन ? आपूर्ति मन्त्रालयको अदृश्य किसिमको हस्तक्षेप भयो, उनले भनिन् । अर्का व्यवसायी श्रीकृष्ण खनालले ट्यांकर तोकिएकै अवधिमा निर्माण सम्पन्न गरे पनि सञ्चालन गर्न नपाएको गुनासो गरे । नौ महिनामा सबै ट्यांकर तयार भए । दुई थान ट्यांकर ना७ख ५७८५ र ५७८६ तत्कालीन आपूर्तिमन्त्री शिवकुमार मण्डलको तोक आदेशमा सञ्चालन गरिए, उनले भने, हाम्रा ट्यांकर पनि चलाइदिन माग गरेका हौं । प्रवक्ता गोइतले मन्त्रालयका तत्कालीन मन्त्रीबाट तोक आदेश आाएपछि तत्कालीन कार्यकारी निर्देशक खड्काले सञ्चालन स्वीकृत दिएको बताए । व्यवसायीका अनुसार निगमका कार्यकारी निर्देशक सुरेन्द्र पौडेलसँग छलफल गर्दा बोर्ड बैठकबाट निर्णय गर्नुपर्ने बताउँदै आएका छन् । निगम सञ्चालक समिति अध्यक्षसमेत रहेका आपूर्ति सचिवले आफ्नो अधिकार नपर्ने भन्दै पन्छिन खोजेको उनीहरूको आरोप छ । सचिवले निगमले निर्णय गर्दा कुनै आपत्ति हुँदैन भन्नुहुन्छ तर निर्णय भने हुँदैन, पौडेलले भने, ठूलाबडाको चलखेलमा हामी फस्यौं । उनीहरूका अनुसार सञ्चालन गर्न दिने भन्दै दुईपटकसम्म क्यालिब्रेसनसमेत भएको थियो तर पनि सञ्चालन हुन सकेको छैन ।"
विद्युत् नियमन आयोगमा सिंह,विद्युत्विज्ञ मेघबहादुर विश्वकर्मा र सहसचिव तोयानाथ अधिकारी सम्मिलित समितिले ऊर्जा सचिवबाट राजीनामा दिएका अनुपकुमार उपाध्यायको नाम अध्यक्षमा सिफारिस गरेको थियो ।पुस दोस्रो साता मन्त्रालयले उपाध्यायलाई आयोगको अध्यक्ष बनाउने सिफारिस मन्त्रिपरिषद् लगे पनि मन्त्रिपरिषद्ले प्रस्ताव फिर्ता पठाएको हो । मन्त्रिपरिषद्ले प्रस्ताव फिर्ता पठाएपछि लामो समय आयोग पदाधिकारी नियुक्तिको प्रक्रिया अडकिएको थियो ।
थापालाई कान्तिपुरको १ लाख,रकम बुझ्दै थापाले पुरस्कारमा पाएको मध्ये १५ प्रतिशत रकम सामाखुसीस्थित एक सामाजिक क्लबलाई हस्तान्तरण गर्ने प्रतिक्रिया दिए । कान्तिपुरको करोडपति योजनाअन्तर्गत वर्षभरि हरेक हप्ता एकजनाले लक्की ड्रमार्फत १ लाख र मासिक रूपमा एकजनाले १० लाख रुपैयाँ जित्छन् । वर्षको अन्त्यमा ग्राहक योजनामा सहभागीमध्ये एक जनालाई बम्पर उपहार १ करोड रुपैयाँ पनि दिइनेछ ।
मुद्रण व्यवसायीको ज्ञापनपत्र,"काठमाडौं (कास) नेपाल मुद्रण उद्योग महासंघ (एफएनपीए) ले मंगलबार सरकारलाई ज्ञापनपत्र बुझाएको छ । मुद्रण व्यवसायका समस्या, अव्यावहारिक र अवैज्ञानिक कर नीतिले सरकारी राजस्व असुलीमा परेको नोक्सानी र तिनको समाधानसहितका विषयहरूलाई समेटेर ज्ञापनपत्र दिएको हो । आगामी आर्थिक वर्षको बजेटबाट उल्लेखित विषयहरूलाई सम्बोधन गर्न माग गरिएको छ । अर्थ मन्त्रालयका सचिव डा राजन खनालले विषयसंगत मागहरूर्को समाधानका लागि आफ्नो क्षेत्रबाट पहल गर्ने आश्वासन दिएका छन् ।"
चौधरीको 'डुइङ गुड इन्डेक्स' सर्वेक्षण,काठमाडौं (कास) चौधरी फाउन्डेसनले डुइङ गुड इन्डेक्स (डीजीआई २०२०) सर्वेक्षण सञ्चालन गर्ने भएको छ । फाउन्डेसनले मंगलबार विज्ञहरूसँग अन्तरक्रिया गर्यो । सामाजिक एवं सार्वजनिक क्षेत्रका विज्ञहरूको उपस्थिति रहेको कार्यक्रममा सर्वेक्षणका विविध आयामहरूबारे छलफल गरिएको छ । सर्वेक्षणको उद्देश्य एसियाली राष्ट्रहरूमा लोकपरोपकारी क्षेत्रमा लगानीको मात्रा एवं गुणस्तरमा वृद्धि गर्नु रहेको फाउन्डेसनले जनाएको छ ।
बर्जरको फेसन सो,"काठमाडौं (कास) बर्जर पेन्ट्सले मंगलबार सोल्टी क्राउन प्लाजामा विशेष फेसन सो सञ्चालन गरेको छ । २५ जना सुन्दरी प्रतियोगीहरूले डिजाइनरद्वय टीटीबी क्रिएसन्सका तेन्जिन छेतेन भुटिया र कल्लिस्तो डिजाइन्सका अनु श्रेष्ठद्वारा डिजाइन गरिएका बर्जर सिल्कइलुजन र सिल्भर फायर, हायकु, फ्लोरा र अरू धेरै आकर्षक परिधानहरूमा सजिएर प्रस्तुति दिएको बर्जरले जनाएको छ ।"
ज्योति लाइफमेडिसिटी सम्झौता,"काठमाडौं (कास) ज्योति लाइफ इन्स्योरेन्स र नेपाल मेडिसिटी अस्पतालबीच मंगलबार स्वास्थ्य सेवामा साझेदारी गर्न सम्झौता भएको छ । निश्चत मापदण्ड पूरा गरेका ग्राहक, अभिकर्ता, कर्मचारी र सेयरधनीहरूलाई विशेष कार्ड जारी गरिने र कार्डबाहक तथा तिनका परिवारिक सदस्यहरूले अस्पतालबाट उपलब्ध हुने उच्चस्तरीय स्वास्थ्य उपचार सेवामा प्राथमिकता तथा बिलमा छुट प्राप्त गर्ने ज्योति लाइफ इन्स्योरेन्सले जनाएको छ ।"
साओमीको 'रेडमी वाई ३' बजारमा,काठमाडौं (कास) साओमीले ३२ एमपी सेल्फी क्यामेरा भएको रेडमी वाई ३ मोबाइल बजारमा ल्याएको छ । साओमी नेपालका कन्ट्री जनरल म्यानेजर सौरभ कोठारीले ग्राहकमाझ सबैभन्दा नयाँ रेडमी वाई ३ ल्याउन पाउँदा निकै उत्साहित भएको बताए । यो ३२ एमपी सुपर सेल्फी क्यामेरासँगै एमआई ग्राहकहरूले सेल्फीको अनुभव पुनः परिभाषित गर्न सक्ने उनको भनाइ छ । स्मार्टफोनले नेपाली ग्राहकहरूलाई सुलभ मूल्यमा सबैभन्दा उत्कृष्ट नवीनतम प्रविधि ल्याएको कम्पनीको दाबी छ ।
इनरुवामा यामाहाको सोरुम,"काठमाडौं (कास) यामाहा मोटरसाइकलको आधिकारिक बिक्रेता एमएडब्लू इन्टरप्राइजेजले मंगलबारबाट सुनसरीको इनरुवामा नयाँ डिलर खोलेको छ । एमएडब्लूले पाथीभरा इन्टरप्राइजेजमार्फत यस क्षेत्रका ग्राहकलाई थ्री एस (सेल्स, सर्भिस र स्पेयर पार्टस) को सुविधा सुरु गरेको हो । इनरुवा र आसपासको क्षेत्रमा बढदै गएको मोटरसाइकल र स्कुटरको मागलाई ध्यानमा राखेर नयाँ यामाहा डिलरसिप सुरु गरेको पाथीभरा इन्टरप्राइजेजका अमरेन्द्रकुमार मेहताले बताए ।"
गोंगबुमा एनआईसी,"काठमाडौं (कास) एनआईसी एसिया बैंकले शाखा विस्तारको क्रमलाई तीव्रता दिएको छ । काठमाडौं महानगरपालिका २६ गोंगबुस्थित गोंगबु शाखाको आइतबार सोही वडाका वडाध्यक्ष ख्यामराज तिवारीले उद्घाटन गरे । २८२ शाखा कार्यालय, २८९ एटीएम, ४० वटा एक्सटेन्सन काउन्टर एवं २५ वटा शाखारहित बैंकिङ इकाईमार्फत एनआईसीले मुलुकभर बैंकिङ सेवा प्रदान गरिरहेको नायब प्रमुख कार्यकारी अधिकृत सुधीरनाथ पाण्डेले बताए ।"
सहुलियत कर्जाका लागि समझदारी,"काठमाडौं (कास) वैदेशिक रोजगारबाट फर्किएका व्यक्तिहरूलाई लक्षित गरी कृषि, पर्यटन, वन, जडीबुटी, खनिज तथा जलस्रोतलगायत क्षेत्रमा सहुलियतपूर्ण कर्जा प्रवाह गर्न मंगलबार त्रिपक्षीय समझदारीपत्रमा हस्ताक्षर भएको छ । राष्ट्रिय युवा परिषद्, एनएमबी बैंक र रिटर्नी माइग्रेन्ट नेपालका बीच सम्झौता भएको हो । तीनै पक्षहरूले आपसी सहकार्यमा अर्थ मन्त्रालयको सहुलियतपूर्ण कर्जाका लागि ब्याज अनुदानसम्बन्धी एकीकृत कार्यविधि, २०७५ कार्यान्वयनमा सहयोग पुर्याउने र उद्यमशीलताका माध्यमबाट युवालाई उत्पादनसँग जोडी रोजगारी तथा स्वरोजगारको अवसर सिर्जना गर्ने योजना लिएका छन् ।"
सल्लेरीमा लक्ष्मी बैंक,काठमाडौं (कास) लक्ष्मी बैंकले शाखा सञ्जाल विस्तार गर्ने क्रममा सोलुखुम्बुको सल्लेरीमा १०२ औँ शाखा सञ्चालनमा ल्याएको छ । शाखामार्फत बैंकले ग्राहकहरूको वित्तीय आवश्यकता पूरा गर्न आवश्यक सम्पूर्ण रिटेल बैंकिङ सेवा प्रदान गर्नुका साथै साना तथा लघु व्यवसायीहरू माझ वित्तीय पहुँच पुर्याउने लक्ष्य राखेको जनाएको छ ।
पोखरामा रेनोको 'एक्सचेन्ज क्याम्प,"काठमाडौं (कास) रेनोको आधिकारिक वितरक, एडभान्स अटोमोबाइलले पुरानो छोडौं नयाँ गुडाऔं अभियानअन्तर्गत रेनो एक्सचेन्ज क्याम्प सुरु गरेको छ । पोखरामा जारी मेगा अफरमा अटोमोबाइल ग्राहकहरूले आफ्नो पुरानो गाडी रेनो ब्रान्डको नयाँ गाडीसँग साट्न सक्नेछन् । यो अभियान अन्य सहरमा पनि विस्तार गरिने र ग्राहकलाई तुरुन्त मूल्यांकन, एक्स्चेन्ज, २ वर्षसम्मका लागि निःशुल्क सर्भिसिङ र निःशुल्क एसेसेरिज सेवा उपलब्ध गराएको रेनोले"
कालीमाटीमा सिद्धार्थको शाखा,"काठमाडौं (कास) सिद्घार्थ बैंकले सोमबार काठमाडौंको कालीमाटीमा शाखा विस्तार गरेको छ । सांसद जीवनराम श्रेष्ठ र बैंक सञ्चालक समिति अध्यक्ष मनोजकुमार केडियाले शाखा कार्यालयको संयुक्त रूपमा उद्घाटन गरे । सबै क्षेत्र र वर्गसम्म बैंकिङ सेवाको पहुँच पुर्याउने उद्देश्यले बैंकले देशभर १५३ वटा शाखा (४ एक्स्टेन्सन काउन्टरसहित), १०० शाखारहित बैंकिङमार्फत सेवा प्रदान गर्दै आएको जनाएको छ ।"
सिन्धुलीमा नयाँ पदमार्ग,"काठमाडौं (कास) सिन्धुलीको हरिहरपुरगढीबाट सिन्धुलीगढीसम्मको नयाँ पदमार्गलाई नेपाल भ्रमण वर्ष २०२० सँगै जोडेर लैजान लागिएको छ । पदमार्गको प्रवर्द्धन गर्ने उद्देश्यले भ्रमण वर्षसँग जोडिएको समृद्ध सिन्धुली अभियानका संयोजक लीलानाथ घिमिरेले बताए । उनका अनुसार तेह्रौं सताब्दीमा बनेको हरिहरपुरगढी र चौधौं शताब्दीमा बनेको सिन्धुलीगढी लाई पदमार्गले जोडिएको छ । दुई गढीबीचको मुख्य पदमार्ग, सहायक मार्ग, चक्रीय मार्ग, घरबास, खाना खाने ठाउँ, हेर्नलायक स्थलहरू, जातजाति, संस्कृति, मेलापर्व, ऐतिहासिक स्थलहरू पर्यटकीय रुचिका विषय हुने घिमिरेले जानकारी दिए ।"
साङयङको 'सर्भिस क्याम्प,"काठमाडौं (कास) कोरियन गाडी कम्पनी साङयङको आधिकारिक बिक्रेता आईएमएस मोटर्सले आइतबारदेखि काठमाडौंको नयाँ बजारमा निःशुल्क सर्भिसिङ क्याम्प सञ्चालन गरेको छ । २८ गतेसम्म चल्ने उक्त क्याम्पमा साङयङ गाडीका ग्राहकले निःशुल्क सर्भिसिङ, स्वास्थ्य जाँच, लुब्रिकेन्टसमा १५ प्रतिशत छुट, गाडीको जेनुयन पार्टसमा १५ प्रतिशत छुट र विभिन्न आकर्षक उपहार प्राप्त गर्न सक्ने आईएमएस मोर्टसले जनाएको छ ।"
सडकमै सुते चिया श्रमिक,"अखिल नेपाल ट्रेड युनियन महासंघ प्रदेश १ इन्चार्ज भूपाल सापकोटाले सरकार आफैंले लागू गरेको कानुन कार्यान्वयन गराउन नसक्दा श्रमिक सडकमा सुतेर गुहार माग्ने अवस्था सिर्जना भएको टिप्पणी गरे । उनले भने, यो आन्दोलनबाट हामी पछि हट्ने अवस्थामा छैनौं । सरकारले तत्काल हाम्रो माग पूरा गरिदिओस् । हामीले भोकभोकै ज्यान गुमाउने अवस्था नआओस् । उनले कानुन मान्नुको विकल्प कसैसँग नभएको बताए । झापासहित इलाम, धनकुटा, पाँचथर र तेह्रथुमका गरी ५० हजारभन्दा बढी चिया श्रमिक आन्दोलनमा होमिए पनि सरकारले श्रमिकलाई औपचारिक रूपमा वार्तामा बोलाएको छैन । प्रधानमन्त्री केपी ओली, श्रममन्त्री गोकर्ण विष्ट, अर्थमन्त्री युवराज खतिवडालगायतसँग चिया उद्योगीले भने पटकपटक भेटवार्ता गरिरहेका छन् । प्रधानमन्त्री र मन्त्रीहरूसँगको भेटमा उद्योगीले सरकारले चिया क्षेत्रलाई नगद अनुदान दिए मात्रै श्रम ऐन कार्यान्वयन गराउन सक्ने अडान राख्दै आएका छन् ।"
सिसा खानी उत्खनन,नरेन्द्रसिंह कार्की
सार्वजनिक जग्गा भागबन्डा,"९ नम्बर वडाको खिडीज्युलामा सार्वजनिक जग्गामै बजार बसेको छ । खिडीज्युला मात्र होइन, आठबिस नगरपालिकाको ४ सय ६७ रोपनी सार्वजनिक जग्गामध्ये दुई सय रोपनीमा घर बनेका छन् । राकममा ३० हजार ८ सय १७ रोपनी छ । अधिकांश जमिन अतिक्रमणमा पर्दै गएको रोलका हिउलाल जोशीले बताए । जमिन आफ्नो नाममा पास गराइदिने आश्वासन पाएपछि ६ वर्षअघि एक जमिनदारलाई उल्टै ५० हजार बुझाएको उनको भनाइ छ । मालपोत कार्यालय दुल्लुका प्रमुख रेशम थापाले सरकारी जग्गा व्यक्ति वा संस्थाको नाममा गर्न नमिल्ने बताए । आठबिस नगरपालिकाका प्रमुख प्रशासकीय अधिकृत कुलराज सुवेदीले जिल्ला प्रशासनले संस्था दर्ता गरे पनि विधानमा जमिन प्रयोग गर्न पाउने उल्लेख नरहेको जनाए । विधानमा स्थानीय प्रशासनले जमिन प्रयोग गर्न पाउने भनेर प्रमाणीकरण गरेको छैन, उनले भने, त्यसैले त्यो जग्गा कानुनसम्मत छैन ।"
ट्याक्सी तार्न ३ हजार,"भोजपुरका उक्तरी क्षेत्रका बासिन्दाको किनमेल गर्ने बजार खाँदबारी नै हो । खाँदबारीबाट थोकमा बित्री गर्न लगिएको दैनिक उपभोग्य सामग्री पनि यहीँबाट डुंगाले तार्नुपर्दा महँगी बढेको उनले बताए । भेल बाढी आउँदा डुंगाबाट सामान तार्दा प्रतिकिलो ५ रुपैयाँसम्म पर्ने भएकाले मूल्य आकाशीएको उनले बताए । पुल भए खाँदबारीबाट सीधा दिङ्लासम्म यातायात चल्थ्यो, उनले भने, अहिले पुलवारि एउटा र पारि अर्को यातायातको साधन तयार गर्नुपर्छ ।"
आगलागीमा २ को मृत्यु,"बर्दिया (कास) नेपालभारत सीमासँग जोडिएको भारतको सलारपुर गाउॅमा मंगलबार दिउॅसो भीषण आगलागी भएको छ । आगलागीबाट दुई बालबालिकाको मृत्यु भएको छ । गुलरिया नगरपालिकासँग जोडिएको उत्तरप्रदेश राज्य, बहराइच जिल्लाको सलारस्थित लक्ष्मण रायको घर छोरीको विवाहको तयारीमा जुट्ने क्रममा ग्यास सिलिन्डर विस्फोट भई आगलागी भएको स्थानीय जीडी गौतमले बताए । आगलागीबाट नाम नखुलेका अन्दाजी १२१३ वर्षका एक बालिका र बालकको मृत्यु भएको छ । शरीर पूर्ण रूपमा जलेकाले पहिचान नभएको स्थानीय कमलेश रायले बताए । दिउॅसो चलेको हावाले आसपासका करिब दुई दर्जन घर जलेर क्षति भएको छ । धूवाॅले सीमावर्ती नेपाली बस्ती ढाकेको थियो । आगलागीबाट स्थानीय १३ वर्षीय नीरज गौतम घाइते भएका छन् । गम्भीर घाइते भएका गौतमको गुलरियास्थित जिल्ला अस्पतालमा उपचार भइरहेको छ । आगो नियन्त्रण गर्न गुलरिया नगरपालिकाको दमकल त्यहाॅ पुगेको थियो ।"
प्रदेश २ च्याम्पियन,"विजेतालाई पूर्व प्रधानमन्त्री माधवकुमार नेपाल, राखेप सदस्यसचिव केशवकुमार विष्ट, फूर्व सदस्य शकुन्तला नगरकोटी, आयोजक मनमोहन क्रिकेट ट्रेनिङ सेन्टरका अध्यक्ष ठाकुर गैरे, त्रिकेट प्रशिक्षक जगत टमाटा र ओलम्पियन दीपक विष्ट लगायतले पुरस्कृत गरे । पूर्व प्रधानमन्त्री मनमोहन अधिकारीको स्मृतिमा आयोजित प्रतियोगितामा सात प्रदेशको सहभागिता थियो ।"
शिवशक्ति र साई ग्लोबल विजयी,"जवाफमा मास्टर्स११ ले १९४ ओभरमा सबै विकेट गुमाउँदै १ सय ४ रनमात्रै बनायो । जितेन्द्रले १६, हेमन्त क्षेत्रीले १५ र भुवन पाण्डेले १३ रन बनाए । शिवशक्तिका यम क्षेत्रीले ३, विधान सुनार र अख्तर हुसेनले २२ विकेट लिए । यम क्षेत्री म्यान अफ द म्याच भए ।अर्को खेलमा टस जितेको एमसीसीले निर्धारित ओभरमा अलआउट हुँदै ९९ रन बनायो । विशाल भण्डारीले ३० र विशाल सुनारले २५ रन बनाए । साई ग्लोबलका अर्जुन गिरीले ४ र सुवास बिकले ३ विकेट लिए । साईले १६३ ओभरमा ५ विकेट क्षतिमा १ सय ३ रन बनाएर जित हासिल गर्यो । इमरान खानले ३२, अर्जुन गिरीले नटआउट २९ रन जोडे । एमसीसीका सिजन मकाजुले ३ विकेट लिए ।"
सिटी उपाधि नजिक,"म्यानचेस्टर म्यानचेस्टर सिटीका व्यवस्थापक पेप ग्वार्डिओलाले आफ्ना कप्तान भिन्सेन्ट कोम्पनीको उच्च प्रशंसा गरेका छन् । बेल्जियमका रक्षक कोम्पनीकै सशक्त गोलमा सिटी सोमबार राति लेस्टर सिटीलाई १० ले पराजित गरी इंग्लिस प्रिमियर लिगको उपाधि नजिक पुगेको छ । खेल बराबरीतर्फ मोडिएको समयमा कोम्पनीले ७० औं मिनेटमा पेनाल्टी बक्सबाहिरबाट सशक्त प्रहारमा गोल गरे । म्यानचेस्टरको यो जितले टोलीले लिभरपुललाई १ अंकले पछाडि छाडेको छ । सिटीले अन्तिम खेलमा ब्राइटनलाई पराजित गरे प्रिमियर लिगको उपाधि रक्षा गर्नेछ । तर सिटीले ब्राइटनमा हुने अन्तिम खेल नजितेमा वोल्भससँगको खेल जितेको खण्डमा लिभरपुलले तीन दशकमा पहिलोपल्ट प्रिमियर लिग जित्ने छ । हालैका वर्षमा चोटले सताइएका कोम्पनी खेल सकिएपछि साथीसँग अंकमाल गर्दै रोएका थिए । सिटीको इतिहादको रंगशालामा यो उनको खेल हो । सिजनसँगै सिटीसँग कोम्पनीको सम्झौता सकिँदै छ । जब उनी फिट हुन्छन् उनी असाधारण सेन्ट्रल डिफेन्स हुन् । उनमा नेतृत्व क्षमता छ । म उनका लागि, क्लबका लागि र सबैका लागि खुसी छु, ग्वार्डिओलाले भने ।"
जावलाखेल सफल,इन्ज्युरी समयको अन्तिम केही सेकेन्ड सम्हालिन नसक्दा विजय युथले गोल खाएको हो । थपिएको तीन मिनेट सकिन लाग्दा जावलाखेलका डाम्बियाले गोल गरेर खेल पेनाल्टी शुटआउटतर्फ धकेलेका थिए । पेनाल्टी सुटआउटमा दुवैका गोलकिपरले ११ प्रहार रोकेपछि पुनः बराबरी भएको हो । चार गोल गरेका ओमना यानिक म्यान अफ द म्याच घोषित भए । उनले १० हजार रुपैयाँ पाए । बुधबार एपीएफ क्लब र वीरगन्ज युथ एकेडेमीबीच प्रतिस्पर्धा हुनेछ । विजेताले ६ लाख र उपविजेताले ३ लाख रुपैयाँ पाउने छन् ।
विश्वास र विनोदलाई उपाधि,"रूपन्देही (कास) प्रदेशस्तरीय प्रथम मुख्यमन्त्री रनिङ सिल्डअन्तर्गत ब्याडमिन्टनको उपाधि रूपन्देहीले जितेको छ । मंगलबार बुटवलमा पुरुष डबल्स फाइनलमा रूपन्देहीका विश्वास नेपाल र विनोद पौडेलले गुल्मीका राजन काउछा र सुरेश श्रेष्ठको जोडीलाई २११९, २११४ को सोझो सेटमा हराए । महिला डबल्सतर्फ बाँकेका सम्झना शर्मा र सुष्मा श्रेष्ठको जोडी विजेता बन्यो । उनीहरूले रूपन्देहीका पूजा विष्ट र महिमा गुरुङलाई २११२, २१७ को सोझो सेटमै हराए ।"
इमोर्टल्स र डिपो भिड्ने,सुनसरी (कास) प्रथम महिला बास्केटबल च्याम्पियनसिपमा बाँझगराको इमोर्टल्स क्लब र घोपाको डिपो स्कुल बुधबार फाइनल भिड्ने भएका छन् । मंगलबार सेमिफाइनलमा रइमोर्टल्सले होराइजन क्लबलाई ३१६ स्कोरले पराजित गर्यो । प्लेयर अफ द म्याच इमोर्टल्सकी अनुषा मल्ल ठकुरीले १९ स्कोर जोडिन् । अर्को सेमिफाइनलमा डिपोले स्ट्याग क्लबलाई ४४२६ ले पराजित गर्दै फाइनल पक्का गर्यो । प्लेयर अफ द म्याच डिपोकी तनु राईले २० स्कोर गरिन् ।
फुलकन्ट्याक्ट कराँते हुने,"काठमाडौं (कास) नेपाल क्योकुशिन कराँतेडो संघ बज्र (आईकेओबी) को आयोजनामा २० औं राष्ट्रिय पुरुष खुला तथा १३ औं राष्ट्रिय महिला तौल समूह फुलकन्ट्याक्ट कराँते हुने भएको छ । स्पर्धा वैशाख २७ र २८ मा दशरथ रंगशालास्थित सेमीस् कभर्डहलमा हुनेछ । आयोजकले प्रतियोगिताको आवश्यक तयारी पूरा भएको जनाएको छ । सातै प्रदेशका गरी पुरुष ८५ र महिला ३८ खेलाडीले भाग लिने छन् । खुला तौल विजेताले ३० हजार, उपविजेताले १५ हजार रुपैयाँ पुरस्कार प्राप्त गर्नेछन् । महिला ५५ केजीमुनि र त्योभन्दा माथि तौलसमूहमा प्रतिस्पर्धा हुँदा विजेताले १० हजार, उपविजेताले ५ हजार पाउने संघका अध्यक्ष जगत गौचनले जानकारी गराए ।"
आर्मी अपराजित,"मंगलबारै बूढानीलकण्ठ नपा बास्केटबल क्लबले साउथ साइडर्स बास्केटबल क्लबलाई उसकै कोर्टमा ७६६६ स्कोरले हरायो । पहिलो क्वाटरमा १८१८ को बराबरी खेले पनि बाँकी क्वाटरमा पाहुना टोली बूढानीलकण्ठले अग्रता बनायो । उसले बाँकी तीन क्वाटर क्रमशः १८१६, २३१७ र १७१५ को अग्रता बनाएर खेल जितेको हो ।"
नेपालले त्रिकोणात्मक शृंखला खेल्ने,साढे २ वर्षसम्म चल्ने प्रतियोगितामा नेपालले हरेक प्रतिद्वन्द्वीसँग ६ अन्तर्राष्ट्रिय एकदिवसीय खेल खेल्नेछ । हरेक शृंखलामा एकले अर्कोसँग २२ एकदिवसीय खेल खेल्नेछन् । त्रिकोणात्मक शृंखलाको रूपमा खेल आयोजना भए पनि सातै टोलीबीच समग्र अंक गणना हुनेछ । शीर्ष ३ स्थानमा आउने टोलीले सन् २०२३ मा भारतमा हुने एकदिवसीय विश्वकपमा सिधै प्रवेश पाउनेछन् । पुछारका चार टोलीले विश्वकपलाई प्लेअफ खेल्नेछन् । प्लेअफमा च्यालेन्ज लिग ए र बी का विजेता सम्मिलित हुनेछन् ।
तीन विभाग र गण्डकी सेमिफाइनलमा,"गण्डकी प्रदेशले भने त्रिभुवन विश्वविद्यालयलाई २५१६, २५११, २५१७ को सेटमा हरायो । दर्शकको र साथ रहे पनि प्रदेश खेलाडी निरीहजस्तै देखिए । नारायणी माविको कोर्टमा जारी प्रतियोगिता बुधबार सेमिफाइनल हुनेछ । गण्डकीले पुलिस तथा एपीएफले आर्मीसँग प्रतिस्पर्धा गर्ने समितिका संयोजक दिवस चोङवाङले बताए । विजेताले ३ लाख ५० र उपविजेताले १ लाख ७६ हजार पुरस्कार प्राप्त गर्ने आयोजक जलजले क्लब साँघुले जनाएको छ ।"

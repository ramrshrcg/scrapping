शीर्षक,विवरण
प्रधानमन्त्रीको क्षेत्रमा बजेट माग्दै पत्र !,"मुलुककै समृद्धिको कुरा गर्ने प्रधानमन्त्री निर्वाचन क्षेत्रमुखी भएको भन्दै सामाजिक सन्जालमा तीव्र आलोचना हुन थालेपछि प्रधानमन्त्रीका तर्फबाट उक्त पत्रको खण्डन गरियो । निजी सचिवालबाट पठाइएको भनी सार्वजनिक भएको पत्र सम्मानीय प्रधानमन्त्रीज्यूको जानकारीमा नरहेको स्पष्ट गराउँदछु, प्रधानमन्त्रीका प्रेस सल्लाहकार कुन्दन अर्यालले विज्ञप्ति जारी गर्दै भने, प्रधानमन्त्रीको निर्देशनबेगर नै निजी सचिवालयबाट भूलवशः राष्ट्रिय योजना आयोगमा सम्प्रेषण गरिएको रहेछ । जेठ १५ गते बजेटको दिन नजिकिएसँगै राष्ट्रिय योजना आयोग र अर्थ मन्त्रालयमा निर्वाचन क्षेत्रमा बजेट माग गरेर पत्र पठाउनेमा अधिकांश नेता छन् । सभामुख कृष्णबहादुर महराले दाङमा आफ्नो निर्वाचन क्षेत्र केन्द्रित बजेट माग गरेको त्यस्तै फेहरिस्त छ । निर्वाचन क्षेक्रमुखी बजेट तथा कार्यत्रम माग गर्नेमा सत्तापक्ष र प्रतिपक्षी दलका नेताहरूको लामो सूची छ, आयोग स्रोतले भन्यो, तर, शक्तिमा रहेका प्रभावशाली नेताहरूको माग मात्रै छनोटमा पर्नेछन् । ठूला नेताहरूको आफ्नै निर्वाचन क्षेक्रमुखी चरित्रले सरकारको बजेट तथा कार्यत्रम बर्सेनि प्रभावित हुने गरेको छ । चालु आर्थिक वर्षको बजेटमा पनि प्रधानमन्त्री तथा नेकपा अध्यक्ष ओलीका साथै नेकपाकै अर्का अध्यक्ष पुष्पकमल दाहालको निर्वाचन क्षेत्र चितवनमा बजेट थुपारिएको छ । ठूला नेताहरूको प्रभावमा मात्रै बजेट विनियोजन हुन थालेपछि सत्तारूढ नेकपाकै सांसदहरूले पनि यसको विरोध गर्न थालेका छन् । गत महिना नेकपा टोपबहादुर रायमाझीले बजेटको ठूलो हिस्सा ठूला नेताको निर्वाचन क्षेत्र रहेको झापा, रूपन्देही, चितवन र दाङमा लान खोजिएको बताएका थिए । पहुँचवालाले बजेटमा हालीमुहाली गर्न खोजिरहेको उल्लेख गर्दै उनले भनेका थिए, शीर्ष नेताहरूले आफ्नो क्षेत्रमा मात्रै बजेट लाने हो भने अन्य क्षेत्रमा कुनै विकास आवश्यक नभएको घोषणा गर्नुपर्छ । अर्थविद् केशव आचार्यले प्रभावशाली नेताहरूको निर्वाचन क्षेत्रमा बजेट तथा योजना बढी जाँदा जननिर्वाचित अन्य सांसदले आफूलाई निरीह महसुस गर्ने उल्लेख गर्दै भने, प्रभावशाली नेताको क्षेत्रमा बजेट थुपारिने पञ्चायतकालीन चलन गणतन्त्र र संघीय प्रणालीमा पनि कायम रहनु दुःखद हो, उनले भने आफ्नै हातमा डाडुपन्युँ भएका नेताले त्यसको दुरुपयोग गरिरहेका छन् । कसै न कसैले यो चलनलाई तोड्नुपर्ने हो । तर, भइरहेको छैन । प्रधानमन्त्री र सभामुखको निर्वाचन क्षेत्रलाई माग गरिएको योजनामा केही लाखदेखि एकदुई करोडसम्म बजेटका योजना छन् । स्थानीय सरकारको वडास्तरबाट हुन सक्ने काम पनि संघ सरकारको बजेटमा राख्न खोजिएको छ । राष्ट्रिय योजना आयोगका पूर्वउपाध्यक्ष गोविन्द पोखरेलले प्रधानमन्त्री स्वयंले आफ्नो क्षेत्रका लागि खुद्रे योजना माग्नु योजना बनाउने प्रक्रिया, सुशासन र संघीयताको बर्खिलाप भएको बताए । उनले आफैं अध्यक्ष रहेको योजना आयोगलाई योजना माग्दै प्रधानमन्त्री कार्यालयबाट पत्र पठाइनु हाँस्यास्पद भएको बताए । संघ, प्रदेश र स्थानीय तीन तहका सरकारबाट कुन स्तरको र कति बजेटको योजना गर्नुपर्ने हो त्यसको स्पष्ट किटान नहुँदा पनि बजेटमा केन्द्रकै प्रभावशाली नेताहरूको प्रभाव देखिने गरेको छ । तीन तहका सरकार छन् । सबै सरकारले बजेट बनाउन पाउँछन्, उनले भने, ससाना कामका लागि प्रदेश र स्थानीय सरकारलाई भन्नुपर्छ । वडाका योजनाहरू पनि संघ सरकारले नै राख्न खोज्नु संघीयतामाथिको प्रहार हो । संविधानले आर्थिक समानता, समृद्धि र सामाजिक न्याय सुनिश्चित गर्न समानुपातिक समावेशी र सहभागितामूलक सिद्धान्तका आधारमा समतामूलक समाज निर्माणको संकल्प गरेको छ । अर्थविद् आचार्यले संविधानको त्यो व्यवस्थाको उल्लंघन नेताहरूबाट भइरहेको बताए । देशका धेरै भूभागभन्दा प्रधानमन्त्रीको निर्वाचन क्षेत्र विकसित र सुगम छ । त्यही थप विकास बजेट थुपारिनु भनेको अन्तका जनतासँग अन्याय हो, उनले भने, ओलीको निर्वाचन क्षेत्रमा पनि जनता छन् । त्यहाँ पनि विकासका योजना लगिनुपर्छ । तर, अन्यत्रभन्दा एकदम धेरे लगिनु गलत हो । वडा तहको काम पनि अर्थ मन्त्रालयको रातो किताबमा लेखाउनु झनै विडम्बना भएको उनले बताए ।"
भृकुटीमण्डपमा रजाइँ,"तीस वर्ष पहिलेको गुरुयोजनाकुनै बेला खुला ठाउँसमेत रहने गरी मास्टर प्लान बनेको थियो, यहाँ । भूमिगत पार्किङसमेत रहने गरेर विभिन्न २१ संरचनाको डिजाइन गरिएको थियो । विभिन्न ९ जोन मा विभाजन गरेर बनाइएको थियो, गुरुयोजना । प्रदर्शनीमार्गबाट छिर्नासाथ पहिलो जोन आउँछ । त्यो जोन लाई एजुकेसनल पार्क का रूपमा डिजाइन गरिएको थियो । त्यहाँ विभिन्न शैक्षिक गतिविधि गर्ने योजना थियो । दोस्रो जोन मिनी चिडियाखानाका लागि डिजाइन गरिएको छ । तेस्रोमा प्रदर्शनी हल । चौथोमा बाल संग्रहालय । पाँचौंमा खुला नाटकघरलगायत । छैटौंमा मिनी नेपाल जोन योजना गरिएको थियो । मिनी नेपालमा चौधै अञ्चलको लोकसंस्कृति झल्कने गरी संग्रहालय राख्ने योजना थियो । सातौंमा सपिङ सेन्टर । आठौंमा खुला बजार । नवौंमा पार्किङ स्थल र सपिङ कप्लेक्स बनाउने गरी डिजाइन गरिएको थियो । २०४३ सालमै बनेको थियो गुरुयोजना । गुरुयोजना बनाउन जापानबाट प्राविधिक झिकाइएको थियो । गुरुयोजना कार्यान्वयनमा आएन ।"
'कार्यान्वयनमा शंका',"दोहोरो अंकको आर्थिक वृद्धिदर गर्नैपर्छ भन्ने हो, उनले प्रश्न गरे, त्यसका लागि लगानी भित्र्याउने, आयातमुखी अर्थतन्त्र अन्त्य गर्ने र बचत वृद्धि गर्ने योजना खै ? उत्पादन वृद्धि गर्ने संरचना र योजना नबनेसम्म यो सम्भव नहुने उनको निष्कर्षसमेत छ । हुनुपर्छ भन्ने मान्यताले मात्रै सपना पूरा हुँदैन, उनले भने । केही उत्पादनमुखी कार्यक्रम समावेश भए पनि विलासिता र वितरणमुखी कार्यक्रम पनि छुटेका छैनन् । आन्तरिक स्रोत कम भएको सरकारलाई थप दबाब दिने कार्यक्रम हो, उच्च पदस्थलाई आवास निर्माण कार्यक्रम । काठमाडौं उपत्यकामा आगामी तीन वर्षभित्र सम्पन्न हुने गरी संघीय संसद् भवन, राजकीय अतिथि गृह, मन्त्री निवास, प्रदेश प्रमुख तथा मुख्यमन्त्रीको सम्फर्क कार्यालय एवं निवासहरूको निर्माण कार्य सुरु गरिनेछ, नीति तथा कार्यक्रममा छ । यो कार्यत्रमले मात्रै सरकारलाई वार्षिक २५ अर्ब रुपैयाँ बजेटको दबाब पर्ने छ ।अघि सारिएका योजनाहरूका लागि सरकारले भाषागत केही कार्ययोजना पनि अघि सारेको छ । यसै वर्षको कार्यक्रममा परम्परागत कार्य संस्कृति, कानुनी जटिलता र कमजोर जवाफदेहिता लगायत कारणहरूले आयोजनाहरू समयमै सम्पन्न गर्ने, भ्रष्टाचार निर्मूल गर्ने, सरकारी सेवा प्रवाहमा आमूल परिवर्तन गर्ने, सुशासन कायम गर्ने र पुँजीगत खर्च वृद्धि गर्ने विषयहरूमा अपेक्षित सफलता प्राप्त हुन नसकेको स्विकारोक्ति छ । सरकार यी क्षेत्रमा सुधार गर्न योजनाबद्ध ढंगले अघि बढ्ने प्रतिबद्धता पनि छ । यस्ता प्रतिबद्धता विगतमा पनि गरिएको बताउँछिन् उद्योग वाणिज्य महासंघकी अध्यक्ष भवानी राणा । पहिले भनेका कुराहरू पनि पूरा भएका छैनन् । नीति तथा कार्यक्रममा भनिएमध्ये १० प्रतिश मात्रै पूरा भए धेरै प्रगति हुने थियो, उनले भनिन्, अहिलेको सरकारसँग अब आर्थिक मुद्दाभन्दा बाहेक अन्य एजेन्डा नै छैन । आफूले भनेका कार्यक्रम पूरा गरेर देखाउनुपर्छ ।नीति तथा कार्यक्रममा कृषि, पर्यटन, उद्योगका विषय पहिलेकै भए पनि खानी र विद्युतको प्रसारण लाइन, सात प्रदेशमा विशेष आर्थिक क्षेत्र (सेज) नयाँ घोषणा रहेकाले निजी क्षेत्रलाई उत्साही तुल्याएको उनले सुनाइन् । यसलाई सकारात्मक माने पनि कार्यान्वयन पक्षमै मलाई शंका छ, उनले भनिन्, यो सरकारले पूरा गर्नेछ भन्ने अपेक्षा पनि छ ।एकसाथ धेरै कार्यक्रमहरूको महत्त्वाकांक्षा भएकाले कार्यान्वयन पक्षको शंकालाई आउने बजेटले पूरा गर्न सक्ने अनुमान पूर्वअर्थमन्त्री सुरेन्द्र पाण्डेको छ । नीति तथा कार्यक्रममा उल्लेख नीतिगत सुधार आचरण र व्यवहारसँग सम्बन्धित छ । त्यो त आफैंले सुधार गर्ने हो, उनले भने, बाँकी सबै कार्यक्रम स्रोत अर्थात् बजेटसँग सम्बन्धित हो । त्यो कसरी जुटाउला आउने बजेटमा हेर्नुपर्छ । उनले नीति तथा कार्यक्रममा तीन विषयमा प्राथमिकता रहेको बताए । एउटा सामाजिक सुरक्षाको कुरा गरेको छ । जसमा वृद्धभत्ता, स्वास्थ्य बिमा, जनता आवासलाई तीव्रता दिन्छु भन्छ, उनले भने । दोस्रो पूर्वाधार क्षेत्रको विकासलाई प्राथमिकता दिएको उनले बताए । तेस्रो आफ्ना कार्यक्रमको आत्माआलोचना गर्दै कानुनी तथा नीतिगत सुधार गर्छु भनेको छ, उनले भने, आत्माआलोचनालाई कसरी सुधार गर्छ त्यो त कार्यान्वयन पक्षले देखाउने छ ।"
गतिहीन कार्यक्रम,"बजेटले मूर्तरूप दिने : सत्तापक्ष नेकपाका सांसद घनश्याम झुसालले सामान्यतया सबै नीति कार्यक्रम यस्तै हुने गरेको बताए । मुख्यतया यो कार्यत्रमलाई बजेटले बोक्छ कि बोक्दैन भन्ने हो । बजेटले जे कुरा बोक्छ त्यो कार्यान्वयन हुन्छ कि हुन्न भनेर भोलि हेर्ने हो । यो नीति कार्यक्रम जे आयो त्यसलाई अनौठो मान्न पर्ने देखिँदैन । हामी के चाहन्छौं भन्ने घोषणामात्र हो । नेकपाकै अग्नि सापकोटाले नीति तथा कार्यक्रम मुलुकलाई दिशानिर्देश गर्न उन्मुख रहेको बताए । उनले यसलाई अझ मूर्तरूप दिन बजेट कस्तो आउँछ हेर्नुपर्ने बताए । बजेट ठोस र मूर्त भएर आउनुपर्छ, आधारभूत वर्गलाई छुने खालको बजेट आउनुपर्छ, उनले थपे ।"
राष्ट्रपतिले भनिन् मेरो सरकार,"२६ पेजको नीति तथा कार्यक्रम वाचन गर्दा उनले नेपाल सरकार नभनेर बारम्बार मेरो सरकार भनेकी थिइन् । राष्ट्रपतिको भाषण जारी रहँदा सामाजिक सञ्जाल विरोधमा तातिसकेको थियो । संसद् बैठकमै कतिपय सांसदले असहज मान्दै सामाजिक सञ्जालमार्फत आफ्ना भावना पोखिरहेका थिए । कांग्रेस सांसद गगन थापाले म त नेपाल सरकारको (जनताको सरकार) नीति तथा कार्यक्रम सुन्न संसद्मा उपस्थित भएको, यहाँ त महामहिमज्यूको निजी सरकारको कार्यक्रम घोषणा भइरहेको छ भन्दै ट्वीट गरेका छन् । पीएमज्यू नेपाल सरकारको नीति तथा कार्यक्रम सुन्न कहाँ कहिले आऊँ होला ? थापाले व्यंग्यात्मक प्रश्नसमेत तेर्स्याएका छन् । संविधानसभा निर्वाचनपछि गठन भएको पहिलो बैठकले २०६५ जेठ १५ गते राजतन्त्र उन्मूलन गरेको थियो । त्यसअघि मुलुकमा राजतन्त्र थियो र राजा नै राष्ट्रप्रमुख हुन्थे । त्यतिबेला श्री ५ को सरकार भनिन्थ्यो । नेपालको सार्वभौमसत्ता जनतामा नभएर राजामा निहित थियो । त्यसैले राजाले संसद्मा नीति तथा कार्यक्रम वाचन गर्दा मेरो सरकार प्रयोग गर्थे । पुनःस्थापित प्रतिनिधिसभाको पहिलो बैठकले २०६३ जेठ ४ मा श्री ५ को सरकार खारेज गरी नेपाल सरकार नामकरण गरेको थियो । त्यसपछिको गणतान्त्रिक शासनको पहिलो राष्ट्रपति रामवरण यादव र दोस्रो राष्ट्रपतिका रूपमा वर्तमान राष्ट्रपति भण्डारी हुन् । गणतन्त्रपछि राष्ट्रपति भण्डारीले यस्तो शब्दावली पहिलो पटक प्रयोग गरेकी हुन् । सामान्य प्रशासन मन्त्री लालबाबु पण्डितले जानीबुझीकनै यस्तो शब्दावली प्रयोग भएको भन्दै बचाउ गरे । अन्तर्राष्ट्रिय अभ्यास नै यस्तै छ, उनले भने, यसलाई अन्यथा लिन आवश्यक छैन । संविधानको धारा २ मा सार्वभौमसत्ता र राजकीय सत्ता नेपाली जनतामा निहित रहेको छ, यसको प्रयोग संविधानमा भएबमोजिम हुने उल्लेख छ । त्यसअघिको अन्तरिम संविधानमा पनि यही व्यवस्था थियो । पूर्वअर्थसचिव रामेश्वर खनालले प्रश्न गरेका छन्, नेपाली सार्वभौमसत्ता कहाँ छ ? यो सरकार नेपाली जनताको हो कि राष्ट्रपतिको हो । के चलन पुनरावृत्ति गरेको हो ?संविधानले राष्ट्रपतिलाई राष्ट्राध्यक्ष र संविधानको संरक्षक एवं अभिभावकका रूपमा स्थापित गरेको छ । राष्ट्रिय एकताको प्रवर्द्धन, संविधानको पालना र संरक्षण गर्नु राष्ट्रपतिको कर्तव्य हुनेछ भन्ने निर्दिष्ट गरेको छ । पहिलो राष्ट्रपति यादवले वाचन गरेको नीति तथा कार्यक्रममा वर्तमान सरकार भन्ने शब्दावली प्रयोग गरेका थिए । यसअघिको नीति तथा कार्यक्रम वाचन गर्दा भण्डारीले धेरैजसो ठाउँमा यस सरकार भन्ने शब्दावली थियो । केही ठाउँमा नेपाल सरकार र संघीय सरकार भनेरसमेत थियो । प्रमुख प्रतिपक्षी कांग्रेस संसदीय दलका नेता शेरबहादुर देउवाले राष्ट्रपति भण्डारीले मेरो सरकारको साटो नेपाल सरकार भन्ने शब्दावली प्रयोग गरेको भए राम्रो हुने बताए । उहाँलाई मेरो सरकार भन्न मन पर्यो, त्यही भन्नुभयो, देउवाको संक्षिप्त प्रतिक्रिया थियो । साझा विवेकशील पार्टीका संयोजक रवीन्द्र मिश्रले राष्ट्रपति भण्डारी अत्यन्तै गैरजिम्मेवार र लोकतान्त्रिक भावनाविपरीत प्रस्तुत भएको आरोप लगाए । यो राष्ट्रपतिको होइन, नेपाली जनताको सरकार हो । संविधानमा सार्वभौमसत्ता र राजकीय सत्ता नेपाली जनतामा निहित रहेको उल्लेख छ, उनले ट्वीट गर्दै भनेका छन्, यो त अति भयो । प्रधानमन्त्री कार्यालय, क्याबिनेट, राष्ट्रपति कार्यालय र राष्ट्रपति स्वयम् यति अबुझ होलान् भनेर कसरी कल्पना गर्ने ? पहिले श्री ५ को सरकार भनिन्थ्यो । अहिले राष्ट्रपतिको सरकार होइन । कसको दिमागमा फुर्यो यस्तो बुद्धि ?कांग्रेस प्रवक्ता विश्वप्रकाश शर्माले मेरो देशमा जनताले बनाएको नेपाल सरकार छ कि राष्ट्रपतिको सरकार भन्ने प्रश्न गरेका छन् । साहित्यकार खगेन्द्र संग्रौलाले राष्ट्रपतिले मेरो सरकार भन्दा प्रधानमन्त्री प्रजा भएछन् भन्दै टिवटमा लेखेका छन्, बल्ल आयो पारा । पहिले श्री ५ को सरकार छँदा राजा मेरो सरकार भन्थे । अहिले नीति तथा कार्यक्रम पढदा राष्ट्रपतिले प्वाक्क मेरो सरकार भनिन् । भनेसि प्रम ओली विद्या सरकारका प्रजा भएछन् । म त भन्छु तैतै विद्यालाई महारानी घोषित किन नगर्ने ? माग्नु छ भने, ढुंग्रो किन लुकाउने ?"
मेडिकल कलेजले पैसा फिर्ता गरेनन्,"काठमाडौं (कास) मेडिकल कलेजले विद्यार्थीसँग असुलेको अतिरिक्त शुल्क फिर्ता गर्ने निर्णय कार्यान्वयन नभएपछि शिक्षा मन्त्रालयले त्रिभुवन विश्वविद्यालयसँग जवाफ मागेको छ । शिक्षामन्त्री गिरिराजमणि पोखरेलले तीन दिनभित्र जवाफ मागी बिहीबार त्रिविलाई पत्राचार गरिएको जानकारी दिए । शुल्क फिर्ताको प्रक्रिया केकसरी अघि बढेको छ भनेर जानकारी दिन त्रिविलाई निर्देशन दिइएको छ, उनले भने । पोखराको गण्डकीसहितका मेडिकल कलेजले विद्यार्थीबाट लिएको बढी शुल्क एक महिनाभित्र फिर्ता गर्ने सहमति गत चैत ७ गते भए पनि कार्यान्वयन भएको छैन । शुल्कका विषयमा विश्वविद्यालयको सिस्टमअनुसार नै जानुपर्छ, मन्त्रालयमा भएको पूर्वसहमतिबारे जवाफ मागिएको हो, सहकुलपतिसमेत रहेका मन्त्री पोखरेलले भने । अवैध शुल्क लिएको भन्दै गण्डकी मेडिकल कलेजका विद्यार्थी आन्दोलित बनेपछि शिक्षामन्त्रीले सर्वपक्षीय बैठक डाकेर महिना दिनभित्र फिर्ता गराउने सहमति गराएका थिए । त्रिभुवन र काठमाडौं विश्वविद्यालयबाट सम्बन्धन प्राप्त मेडिकल कलेजहरूले एमबीबीएस, बीडीएसलगायत विषयका विद्यार्थीसँग मनपरी शुल्क असुल्दै आएका छन् । मन्त्रालयमा भएको सहमतिमा विश्वविद्यालय र डिन कार्यालयको समन्वयमा शुल्क फिर्ता गराउने भनिएको थियो । त्यसको अनुगमन त्रिवि, मेडिकल काउन्सिल र शिक्षा मन्त्रालयका प्रतिनिधिले गर्ने उल्लेख छ । तर अहिलेसम्म अनुगमन समितिसमेत बन्न सकेको छैन । त्रिवि र केयूका चिकित्सा शिक्षासम्बन्धी डिन कार्यालयले सरकारको सहयोगबिना शुल्क फिर्ता गराउन असम्भव रहेको तर्क गर्दै आएका छन् । सरकारले विश्वविद्यालय र विश्वविद्यालयले सरकारलाई जिम्मेवार देखाएर पन्छने गरेका हुन् । शुल्क फिर्ता नहुँदा झनै मर्कामा परेको गण्डकी मेडिकल कलेजका विद्यार्थीको गुनासो छ । सरकारले एमबीबीएस र बीडीएसमा बढी शुल्क लिइए स्थानीय प्रशासनमा उजुरी गर्न सकिने निर्णय गरेको थियो । तर, कलेजले फेल गराउने डरले विद्यार्थी र अभिभावक उजुरी गर्न डराउँछन् ।मेडिकल कलेजको अनियमितता अनुगमन गर्न विश्वविद्यालयले पहल गर्नुपर्ने भए पनि उनीहरूले चासो नदिएका हुन् । सहमतिपछि मन्त्रालयले नेपाल मेडिकल काउन्सिलसहित दुवै विश्वविद्यालयलाई कार्यान्वयनका लागि पत्राचार गरेको थियो । संघीय संसदको शिक्षा तथा स्वास्थ्य समितिले समेत तोकिएको समयभित्र शुल्क फिर्ता गराउन सरकारलाई निर्देशन दिएको थियो ।"
अटो चलाउँदै पूर्वलडाकु,"गोर्खाका बद्रबहादुर थापा पनि जीविकोपार्जनका लागि चितवनमा अटो चलाउँछन् । पूर्वलडाकु उनले ४ वर्ष वैदेशिक रोजगारमा बिताए । विगतमा सेनाको नियन्त्रणमा जेलमा भोगेका यातनाले उनलाई साउदी अरबमा मजदुरी गर्न गाह्रो भयो । उनी नेपाल फर्किए । ४७ वर्षीय थापा अहिले चितवनमा अटो चलाउँछन् । भारी काम गर्न शरीरको पुरानो घाउचोटले दिँदैन, थापाले भने, अटो चलाउँदा शारीरिक बोझ नपर्ने रहेछ । अटो चलाएर मासिक बैंकको १० हजार किस्ता, चितवनको महँगो घरभाडा तिरेर ४ जनाको परिवार जेनतेन पालेको छु । चितवन र नवलपुरको गैंडाकोटमा करिब २३ सयको हाराहारीमा तीनपांग्रे सवारीसाधन चल्छन् । तीमध्ये १८ सय चितवनमा मात्र चल्छन् । जसमा करिब एक सयवटा अटो पूर्वलडाकुले चलाउँछन् । लामो समय लडाकु बनेर हिँडेका उनीहरूले सामाजिक जीवनमा फर्कन यो पेसा रोजेको बताएका छन् । द्वन्द्वका बेला विभिन्न शारीरिक चोट खेपेकाले धेरै परिश्रम गर्न नसक्ने पूर्वलडाकु अटो चलाउन इच्छुक देखिन्छन् ।"
स्थानीय तहमा कर्मचारी अभाव,"ध्याङलेख गाउँपालिका अध्यक्ष जगतबहादुर ब्लोन पनि आफ्नो पालिकमा कर्मचारीको चरम अभाव रहेको बताउँछन् । लेखापाल, कृषिका सम्पूर्ण कर्मचारी र प्राविधिकहरू नहुँदा कार्यालयको काम नै ठप्प भएको छ, उनले भने । कर्मचारीको माग गर्दै सम्बन्धित निकायलाई पत्राचार गर्दा पनि अहिलेसम्म त्यसको सुनुवाइ नभएको उनले दुःखेसो पोखे । कामकाज नै ठप्प भए पछि कोलेनिकामा आएर भन्यौं । त्यसबाट पनि नभएपछि मुख्यमन्त्रीको कार्यालय हेडौंटासम्म पुगेको भए पनि अहिलेसम्म गुनासोको सम्बोधन भएन, उनले भने ।गोलञ्जोर गाउँपालिकाको पनि अवस्था उस्तै छ । पालिकाको ७ वटै वडामा सचिव छैनन् । अन्य विषयगत शाखाका कर्मचारीहरूसमेत नभएको गाउँपालिका अध्यक्ष पुष्पबहादुर कार्कीले बताए । फिक्कल गाउँपालिमा अध्यक्ष धनबहादुर कार्कीले आफ्नो गापामा पनि कर्मचारीको अभावका कारण नागरिकलाई सेवा प्रवाह गर्न समस्या रहेको बताए । प्रशासकीय अधिकृतबाहेक सम्पूर्ण कर्मचारी समायोजनामा परेर प्रदेश र संघमा गएकाले कामकाज प्रभावित बनेको उनले बताए । सुनकोसी, मरिण र तिनपाटन गाउँपालिकामा अवस्था अन्य गाउँपालिकाको भिन्न छैन । कर्मचारीको अभावले गर्दा विविध खाले भोगिरहेका छन् । दुधौली नगरपालिकाका प्राविधिक अभाव रहेको छ ।"
२ सय घरधुरीमा एउटै पँधेरो,"(हेटौंडा)  बिहान ३ बजेदेखि पँधेरामा पानी भर्नेको लाइन लाग्ने गर्छ । बिहानदेखि अबेरसम्म पानी थाप्ने, लुगा धुने र नुहाउनेको भीड लागिरहन्छ । मकवानपुरको पूर्वी क्षेत्रमा पर्ने वाग्मती गाउँपालिका६ फापरबारी बजारमा पानी थाप्ने पधेँरो एउटा मात्र छ । करिब २ सय घरधुरी रहेको फापरबारी बजारका बासिन्दाको यही एउटा पधेँराले तिर्खा मेटदै आएको छ । गर्मीयाम लागेपछि पानी सुक्दै जान्छ, स्थानीयबासी भक्तबहादुर राईले भने, पानी पर्न थालेपछि धारामा पानी पनि बढ्छ । पधेँरामा २ वटा धारा छन् । चार दशकअघि गाउँलेहरू मिलेर मूल फुटेको स्थानमा २ वटा धारा जडान गरेका थिए । अहिलेसम्म पनि त्यही पानीमा निर्भर छन् फापरबारी बजारका बासिन्दा, स्थानीय व्यापारी वीरबहादुर साहले भने, ती धारा सुके भने बजारमा पानीको हाहाकार हुन्छ । २४ सै घण्टा जस्तो पँधेरो खाली हुँदैन । पानी भर्न, नुहाउन र लुगा धुन भ्याइनभ्याई भए पनि पधेँरा वरिपरि सफा गर्न भने कसैलाई फुर्सद छैन ।"
लामोसाँघुचरिकोट सडक कालोपत्रे,"भ्याटसहित ५२ करोड बराबरको लागतमा हुन लागेको सडकको कामको भुक्तानी सम्बन्धित निकायले अनेक बहानामा अडाएको ठेकेदार पक्षको गुनासो छ । लामोसाँघुचरिकोट खण्डको खाडीचौरमाथि साढे १८ किमि सडकमा बेसको काम सकिएको छ । खाडीचौरदेखि १२ किलोसम्म सबबेस, १७ किलोसम्म सब ग्रेड र १८ किलोसम्म स्ट्रक्चरको काम अन्तिम चरणमा पुगेको छ । खाडीचौर तल्लो प्याकेजसम्म निर्माण पक्षले काम नसच्याएकाले भुक्तानी रोकिएको चरिकोट सडक डिभिजन प्रमुख धमेन्द्र झाले बताए । त्यस खण्डको सुधार गर्न सुझाएका छौं, बिल रोकिएको म्याद थप नभएर हो, प्रक्रियामा छ, उनले भने । मौसमले केही समस्या बनाउने देखिए पनि सडक निर्माणमा कालोपत्रे गर्न जुटिरहेको निर्माण पक्षले कामलाई तीव्रता दिएको उनको कथन छ । वैशाख २२ देखि जेठ ५ गतेसम्म सवारी आवागमन बन्द गर्ने सूचना जारी भइसकेको उनले बताए । सन् १९७५ देखि १९८५ सम्म स्वीस सरकार सहयोगमा निर्माण भएको अरनिको राजमार्गस्थित खाडीचौरबाट दोलखासम्म जोड्ने ५५ किमिमा फराकिलो बनाउने काम भइसकेको छ । भारतको एक्जिम बैंकको सहयोगमा बनिरहेको सडकको खाडीचौर मुडे २५ किमि सडक भारतको सीमाञ्चल निर्माण कम्पनी र नेपालको गौरीपार्वती र सुनौलो खिम्ती कन्स्ट्रक्सनले लिएको छ ।"
गाउँपालिका कार्यालयमा चोरी,"धादिङ (कास) गजुरी गाउँपालिका कार्यालयमा बिहीबार राति मूल ढोका फोडेर चोरी भएको छ । कार्यालयभित्रका सबै ढोका फुटाई दराज तथा टेबलको घर्रामा रहेका सामान चोरिएको हो । गजुरी गाउँपालिकाले एक महिनाअघि सञ्चालनमा ल्याएको गजुरी बजारको नयाँ भवनबाट दुई वटा ल्यापटप, दुई क्यामरा र महत्त्वपूर्ण डाटा रहेको हार्डडिस्क चोरी भएको पालिका सूचना अधिकारी ईश्वरकुमार श्रेष्ठले बताए । सिसी क्यामेरा फुटेजमा २ जना कार्यालयभित्र पसेर उक्त सामान चोरी गरेर भागेको दृश्य देखिन्छ । सिसीक्यामेरामा चोरी गर्ने व्यक्तिले हातमा पन्जा, हेलमेट, माक्स र सेतो ड्रेस लगाएको देखिन्छ । पहिचानका लागि आवश्यक अनुसन्धान सुरु गरिएको प्रहरीले जनाएको छ ।"
चट्याङबाट एक मृत्यु,हेटौंडा (कास) हावाहुरीसँगै परेको चट्याङ लागेर शुक्रबार एकको मृत्यु भएको छ । दुई जना घाइते भएका छन् । चट्याङ लागेर मकवानपुर गढी गाउँपालिका ५ की २७ वर्षीया फूलमाया पाख्रिनको मृत्यु भएको जिल्ला प्रहरी कार्यालय मकवानपुरले बताएको छ । चट्याङका कारण हीरा दोङ र मनहरी गापाकी ५२ वर्षीया बिन्दा मोक्तान घाइते भएका छन् । घाइतेद्वयको हेटौंडा अस्पतालमा उपचार भइरहेको छ ।
माइक्रो बस पसलमा छिर्यो,धादिङ (कास) थाँक्रे गाउँफालिका २ स्थित सिम्ले बजारमा शुक्रबार चितवन जाँदै गरेको माइत्रो बस पसलभित्रै छिरेको छ । काठमाडौबाट चितवन जाँदै गरेको बा३ ख१९६१ को ऊक्त माइत्रोबस स्थानीय बेबीकोट फुड प्राइभेट लिमिटेडको सटरभित्र पसेको हो । तीव्र गतिमा गुडेको माइक्रोलाई चालकले नियन्त्रणमा लिन नसक्दा दुर्घटना भएको हो । १५ यात्रु रहे पनि कुनै मानवीय क्षति नभएको प्रहरीले जनाएको छ । चितवन राप्ती नपा १ चिप्लेका माइक्रो चालक ओमबहादुर आलेलाई प्रहरीले नियन्त्रणमा लिएको छ ।
वीरको बिजोग,"उनले भने, हामी खरिद ऐनले बाँधिएका छौं । पाँच लाख रुपैयाँभन्दा बढी खर्च हालेर काम गर्दा टेन्डर प्रक्रियाबाटै जानुपर्छ । यो लामो र झन्झिटिलो भएकाले समयमा उपकरण बन्न सक्दैनन् । बजेट अभावलाई कारण देखाएर उपकरण मर्मत बनाउन पहल नगर्नुमा अस्पताल प्रशासन दोषी रहको स्वास्थ्य सचिव डापुष्पा चौधरी बताउँछिन् । उनी भन्छिन्, वीर अस्पतालमा दिएको बजेट बेरुजु भएर गइरहेको छ । दिएको बजेट व्यवस्थापन गरेर अस्पतालले उपकरण मर्मत गर्नुपर्छ ।"
ठडिँदै क्षतिग्रस्त विद्यालय,"सोही योजनाअनुरुप पुनर्निर्माण गर्ने भनिएको विश्वसम्पदा क्षेत्रमा पर्ने श्रीपद्म मावि दरबार क्षेत्र, विद्यार्थी निकेतन मावि, शारदा माविको पुनर्निर्माण अझै अन्योलमा छ । सम्पदा क्षेत्रभित्र पर्ने विद्यालयको नक्सापास प्रक्रिया ढिलाइले पुनर्निर्माण अन्योलमा परेको डीएलपीआईयू भक्तपुर प्रमुख प्रधान बताउँछन् ।"
हाम्रो राष्ट्रभाषा कुन हो ?,रेग्मी भाषाविज्ञान केन्द्रीय विभागका प्राध्यापक हुन् ।
जस्केलाले झस्किन सक्छ चीन,"राष्ट्रपति विद्यादेवी भण्डारीको ९ दिन लामो चीनको राजकीय भ्रमण तिब्बतको हाई अल्टिच्युड का कारण ८ दिनमै सीमित भएपछि नवौं दिनमा काठमाडौं उत्रिएका परराष्ट्रमन्त्री प्रदीप ज्ञवालीले पत्रकारहरूसँग साक्षात्कार गरे । भ्रमण टोलीका एक सदस्य एवं पारवहन सम्झौताको प्रोटोकलमा हस्ताक्षरकर्ता भएको नाताले उनले राष्ट्रपतिको भ्रमणको बेलीविस्तार लगाए र चिनियाँ बन्दरगाह प्रयोगबारेमा सुनाए । राष्ट्रपति भण्डारीले चिनियाँ समकक्षी सी चिनफिङसँग द्विपक्षीय भेटवार्ता गरेपश्चात् बेइजिङमा प्रोटोकलमाथि हस्ताक्षर भयो । अब चिनियाँ बन्दरगाहको प्रयोगबारे वैशाख १९ गते पत्रकारले सोधेको प्रश्नमा उनले अनौठो जवाफ दिए, घरमा मूलढोका सँगसँगै पछाडिपट्टि जस्केलो पनि राखिएको हुन्छ । जस्केलोको अर्थ घरको मूलढोकाका अतिरिक्त बनाइएको अर्को ढोका अर्थात् पार्श्वद्वार हो । उनको यो भनाइले चीनसँगका नाका र बन्दरगाह त एउटा विकल्पका लागि मात्रै तय गरिएको हो कि भन्ने शंकाको सुविधा दिन्छ । सन् २०१५ मा नेपालले जारी गरेको संविधानप्रति बेखुस भएको दक्षिणी छिमेकी भारतले नेपालमाथि नाकाबन्दी लगायो । सो नाकाबन्दीले यहाँको जनजीवन तहसनहस भएपछि तत्कालीन सरकारले उत्तरतर्फका नाका खुलाएर समुद्रसम्मको पहुँचको सोच बनायो । कुनै बेला अनिवार्य आवश्यकता बनेका चिनियाँ नाका र बन्दरगाहहरू तेस्रो मुलुकमा प्रयोग हुनका लागि नभएर केवल जस्केलो मात्रै हुने हुन् कि भन्ने चिन्ता बिस्तारै देखिने सम्भावना छ । पारवहन प्रोटोकलमा हस्ताक्षर हुनेबित्तिकै नेपाली अर्थतन्त्रको स्वर्णयुग सुरु भएको ठान्नेहरूका लागि यो एउटा नमीठो झट्का हो । प्रोटोकल कार्यान्वयनमा कहिले आउँछ, यसै भन्न सकिने अवस्था छैन । कानुनी र व्यावहारिक रूपमा नेपालले तुरुन्तै चीनका ४ सामुद्रिक बन्दरगाह (थ्येनचिन, लियानयुनकाङ, चानचियाङ, शनचन) प्रयोग गर्न पाउँछ । साथै सिगात्से, ल्हासा र लान्चौ सुक्खा बन्दरगाहसम्म पहुँच हुने भए पनि नेपालतर्फको बाटोको हालत नाजुक छ । विनाशकारी भूकम्पको ४ वर्षपछि बल्लतल्ल तातोपानी नाका खुल्दै छ । चार वर्षसम्म त चीनले आफ्नो कारणले नाका खोल्न चाहेन वा नेपालको कूटनीतिक पहलले शक्ति देखाउन सकेन भन्ठानौं । चार वर्षमा काठमाडौंदेखि तातोपानीसम्म पुग्ने नेपालतर्फको बाटो बनाउने सवालमा नेपालका जिम्मेवार निकायहरूले के हेरेर बसिरहेका थिए भन्ने यकिन छैन । सम्भवतः केही समयपछि नेपाली अधिकारीहरूले दोषारोपण गर्न सक्नेछन्, चिनियाँहरूले काठमाडौंसम्मै बाटो बनाइदिएपछि मात्रै प्रोटोकल कार्यान्वयनमा आउँछ, तर ढिलाइ त चीनले नै गरिरहेको छ । नेपाल सरकारले जिम्मेवारीबोध गरेको दिनदेखि नै बाटोको स्तरोन्नति हुने नै छ । किनकि भूकम्पले क्षतिग्रस्त भएपछि त्यस क्षेत्रका नेपाली नागरिकको जीवनस्तर आकुलव्याकुल भएको कुरामा सरकार बेखबर छैन । प्रधानमन्त्री केपी शर्मा ओलीले सन् २०१६ को मार्चमा चीन भ्रमण गर्दा भएको व्यापार तथा पारवहन सम्झौतालाई ऐतिहासिक सोच्दासोच्दै तीनतीन वटा वर्षहरू व्यतीत भए । आवश्यक प्रोटोकल बनाउनसमेत यतिका वर्ष लाग्यो । केही दिन वा साता र केही व्यक्तिको तदारुकताले हुन सक्ने काममा सिंगो सरकार, राजनीतिक अस्थिरता, सत्ताको लुछाचुँडीका नाममा नेपालले व्यर्थै गुजारेको समयको कुनै क्षतिपूर्ति त नहोला तथापि प्रोटोकलमाथि हस्ताक्षर तत्काल ऐतिहासिकताको सुःस्वादु मिठाई बन्छ कि बन्दैन भन्ने आशंका त अझै पनि यथावत् छ । संयुक्त राष्ट्रसंघले सन् १९८२ मै भूपरिवेष्टित मुलुकका लागि सुझाएको अधिकारको विषय बल्ल नेपालको चेतनामा घुसेको छ । समुद्रसम्म सीधा पहुँच पनि स्थापित भएको छ । भारतसँग गर्दै आएको सामुद्रिक आवतजावत चीनसँग पनि हुनेवाला छ । यहाँनेर राजनीति गर्नका लागि चाइना कार्ड र भारतीय कार्डवाला बुद्धिजीवीहरू सल्बलाउने निश्चित छ । तर विशुद्ध व्यापार गर्नुपर्ने अंगहरूले चल्मलाउनुपर्ने समय नजिकै आएको छ । उत्तरी नाका एउटा विकल्पका रूपमा फालिएको जालो मात्रै थियो भन्ने सोच्ने हो भने नेपालको व्यापार क्षेत्र फेरि पनि विकल्पविहीन अवस्थामै रहनेछ । तत्काल प्रारम्भ गरेर बाटो बनाएपछि मात्रै यताउता लहसिनु उपयुक्त हुन्छ । तर प्रारम्भ नै नगरीकन जस्केलो छँदैछ भनेर बस्ने हो भने नेपालले प्रगति गर्ने सम्भावनाहरू शिथिल नै रहनेछन् । भारतका दुई बन्दरगाह कोलकाता र विशाखापट्नम हाल नेपालले प्रयोग गर्दै आएका समुद्री बन्दरगाह हुन् । व्यापारीहरूले बेलाबेलामा झमेलाहरू बेहोरेको र सरकारलाई गुहारिरहेको गुञ्जायस सुनिन्छ । चिनियाँ बन्दरगाह प्रयोग गर्दा के कस्तो झमेला आउँछ भन्ने कुरा पनि सक्दो छिटो अनुभव गर्न पाउनुपर्छ । नमरी स्वर्ग देखिन्न भनेजस्तै सुरुवात नै नगरी के कस्तो हुन्छ भन्ने कसरी थाहा पाउनु ? करिब ३०३५ दिनको दूरीलाई १४१५ दिनमा झारेर सस्तो, सजिलो र छरितोको सूत्र लगाउनु उपयुक्त हुन्छ भनेर कसैले सम्झाइरहनु नपर्ला । फलाम तात्तिएका बेलामा घनले ठोक्नुपर्छ अनि चाहेको आकारमा ढाल्न सकिन्छ । प्रोटोकलमाथि हस्ताक्षर भएको यो रापतापको घडीमै गर्नुपर्ने काममा लागिहाल्नुपर्छ । अन्यथा सेलाइसकेपछि अन्ततः उपलब्धि नै बिर्सिने रोग लाग्न सक्छ । नेपालले उत्पातै विपत्ति आइलागेका बेलामा मात्रै उत्तरी छिमेकी सम्झिन्छ भनेर कतिपयले भन्ने गर्छन् । अहिले केही बित्दो छैन भनेर गर्नुपर्ने काम नगर्दा भविष्यमा पछुताउनुपर्ने दिन नआओस् भन्नेतर्फ पनि सजग रहनुपर्छ । जस्केलोबाट चीनले झस्किहाल्नुपर्ने कुनै बाध्यता त छैन तर कुन साथी कस्तो मोडलको हो भनेर चिन्ने अवसरचाहिँ अवश्य पाउनेछ । प्रोटोकलमा हस्ताक्षर भएपछि उत्साहित भएको नेपालको अर्थ क्षेत्रलाई जस्केलो ले झस्काउने मात्रै छैन । बरु नेपालसँग सहकार्य गर्न आतुर उत्तरी छिमेकी चीनलाई केही हदसम्म सशंकित बनाउन सक्नेछ ।"
गज्जबको कार्टुन,"त्यही छेवैमा एउटा छाडा भएर पुच्छर ठाडो पार्दै कञ्चनपुरको चौरमा छोडिएको जस्तो मानव अधिकार नामक साँढे भाग्दै गरेको छ । बाँच्न पाउने नैसर्गिक अधिकारको हनन भएको भन्दै अपराधी उम्किएको र कञ्चनपुरकी निर्मला पन्तले न्याय नपाएकोमा ओली बढी आहत भएकाले मानव अधिकारलाई पनि त्यही टाँगामा जोत्न बढी आशक्ति देखाएको हुनुपर्छ । न्यायालय र सांसदलाई हलगोरु बनाएर एउटै जुवामा जोतेकोमा वात्स्यायनले निकै व्यङ्ग कसेका छन् । संघीय सांसदलाई आफ्नो पक्षको भजनीय भिड जम्मा गर्ने थलो बनाएर सर्वोच्च अदालतमा टिकटवाला न्यायाधीश नियुक्ति गरेका जस्तो झल्को र प्रत्याभूति हुने खालका भाव प्रस्तुत कार्टुनले जाहेर गर्न खोजेको बुझ्न सकिन्छ । श्यामसुन्दर कुइँकेल, हाँडीगाउँ, काठमाडौं"
शब्दमा समृद्धि,"केपी शर्मा ओलीको सरकारले आश्वासन धेरै बाँडे पनि त्यस अनुसारको काम गर्न सकेन । शब्दमा समृद्धिको परिकल्पना भए पनि मूर्तरूप दिने कुरामा विभिन्न उल्झन देखा पर्दैछन् । लुटतन्त्रले प्रश्रय पाइरहेको छ । सरकार उल्टोतिर दौडिरहेझैं लाग्छ । भ्रष्टचार, लुटतन्त्र, भूमाफियाहरूको दादागिरीलाई नियन्त्रण गर्न नसक्नुले सबै राम्रा योजना पनि भरपर्दा र विश्वासयोग्य ठहरिएनन् । प्रशासनिक रूपमा खरो उपस्थिति दिन नसक्नुले केपीको समृद्धि शब्दमा सीमित छ । तुलसी ज्ञवाली, पोखरा"
कर्मचारी बिके,"प्रधानमन्त्री र प्रधानन्यायाधीश निवासकै जग्गा व्यक्तिको नाममा पढ्दा कुनै दिन सायद राजधानीको टुँडिखेल पनि व्यक्तिको नाममा नआउला भन्न सकिंँदैन । हिमाल, पहाड, तराईमा हरेक जातिको बसोबास छ । कहिले मन्दिरको जग्गा व्यक्तिको नाममा कहिले गुठीको जग्गा, कहिले खोला, पोखरी कहिले सार्वजनिक पर्ति जग्गा त कहिले वनजङ्गल व्यक्तिको नाममा बनाएको सुनिन्छ । यसमा दोषी को ? हिजो के थियो, आज के भयो ? के हुनुपर्ने के भयो ? हामी कहाँनिर चुक्दैछौं, यो बुझ्न जरुरी छ । हिजो कोही देशभक्त नेताले भन्थे देश बर्बाद पारेकै कर्मचारीले हो । सायद सही कुरा हो रहेछ । ६ महिनाका लागि मन्त्री भएकालाई के थाहा ? कहाँ के छ भनी मलाई त्यस्तो लाग्छ । सबैभन्दा बढी घुसखोरी हुने भन्सार, मालपोत, नापी हो, जहाँ घुसबिना कुनै काम बन्दैन । यिनै कर्मचारीले गर्दा सरकारी जग्गा व्यक्तिको हुँदै गएको छ । कर्मचारी नबिकेको भए बालुवाटारको जग्गा कसरी व्यक्तिको नाममा जान सक्थ्यो ? रामेश्वर बासी, भक्तपुर, ताथली"
खानपिनमा सचेत रहौं,"दिउँसोको खाजामा मकै, रोटी, चिउरा, तरकारी, सलादयुक्त खाना, दही लगायत खाएमा फाइदा हुन्छ भने बिहान र बेलुका एकछाक खाना तथा रोटी खानु उत्तम हुन्छ । आवश्यक मात्रमा ब्यायाम गर्नु जरुरी रहेको चिकित्सकहरू बताउँछन् । रोग लागेर पछुताउनुभन्दा रोग लाग्नै नदिनु बुद्धिमानी हो । सफासुग्घर, ताजा खानेकुरा मात्र खानुपर्छ । अभिभावकहरूले आफ्ना नानीबाबुहरूलाई अव्यवस्थित रूपमा बेच्ने चनाचटपटे, पानीपुरी, चाउचाउ, चिजबल्स, क्विक्सजस्ता जंक खानामा बानी पार्नु हुँदैन । यसले स्वास्थ्यमा नराम्रो असर पार्छ । गोविन्द चापागाईं, कागेश्वरी, काठमाडौं"
जगत् हँसाउने बोली,"कथंकदाचित पौडेल थला परेमा वा अन्य भएमा नेकपा नै डुब्ने रहेछ भने नेकफाका सर्वशक्तिमान व्यत्ति त उनै पो रहेछन् । पौडेललाई निर्दोष भनेर गवाही दिने प्रधानमन्त्रीका कुराले छानबिनमा प्रभाव पार्दैन र ? छानबिन नै नभई प्रधानमन्त्रीले बीचैमा बोल्न मिल्छ ? यसलाई न्यायमाथिको हस्तक्षेप मान्ने कि नमान्ने ? प्रधानमन्त्री भएपछि पार्टीको वकालत गर्नु असल अभिभावक हुनु होइन । अभिभावकले सबैलाई समान देख्न सक्नुपर्छ । ओलीका अड्बाङ्गे कुरा सुन्दा उहाँमा प्रधानमन्त्री हुने योग्यता छैन । यसै मेसोमा निर्मला पन्त हत्यामा मिडिया र अधिकारकर्मीले गर्दा अनुसन्धान गर्न नसकिएको बकम्फुसे तर्क गरेर जगत् हँसाउनुभयो । निर्मलाको हत्या भएको झन्डै १ महिना कसैले चुँसम्म बोलेका थिएनन्, साउनमा भएको घटना छानबिन भदौसम्म नभएपछि सबै बोलेका हुन् । त्यति बोल्दा वा लेख्दा पनि सरकारले कारबाहीसम्म बढाएन । प्रमाण नष्ट गराउने प्रहरीलाई कारबाही गरेन । यस्ता सरकार प्रमुखले किन अनुहार देखाई हिँड्नु ? लाज, शरम पनि उहाँमा रहेको पाइएन । ज्यो रत्ननिधि रेग्मी 'शुक्राचार्य', काठमाडौं"
घुस्याहाको पीडा,"कति थोर दिन्छन्, घुस्याहा कमाइत्यो नै बाँड्नुपर्ने दुःखी छु हे भाइ ।घुस्याहा भनिन्छु, त्यतिमै ल ! हेरकसरी म बाचुँ अपमान सहेर ।कसरी म हासुँ पीडामा छु हेर ।। ध्रुवप्रसाद गौतम, गोठाटार, काठमाडौं"
उमेरको पर्वाह नगर्ने कर्मवीर,"आधुनिक रहनसहन बढे पनि हामी नेपालीलाई तनकोभन्दा मनको रोगले बढी सताउने गरेको छ । ५० वर्ष उमेर कटेपछि त झन् आफ्नै शारीरिक अवस्थातर्फ ध्यान मोडिने, सानो समस्यादेखि पनि झस्किने, तिललाई पहाड बनाएर चिन्तित बनिरहने, शारीरिक परिश्रम गर्दा ज्यानै जालाजस्तो ठान्ने, हात बाँधेर बस्दा ठूलो मानिस भइने जस्ता आत्मकेन्द्रित सोच हाम्रो नियति बन्दै आएको छ । आम शिक्षित र नगरवासीबीच यस्तो धारणा रहँदा ग्रामीण क्षेक्रका अधिकांश कृषक सत्रिय, जीवन्त रहने, खेतीपाती, पशुपालन पेसालाई सर्वस्व ठानेर अहोरात्र खट्ने, परिश्रम र व्यस्ततामा रमाउने गरेका कारण वृद्ध अवस्थामा पनि उनीहरूलाई सानोतिनो रोगले असर गरेको पाइँदैन । बिहीबारको उमेर ८०, सय बढी पशुपालन समाचारलाई लिन सकिन्छ । बेग्लै र कठिन परिवेशमा बाँचेका वृद्ध कृषक दम्पतीको दिनचर्यालाई आफैंमा गहन र उल्लेखनीय मान्नुपर्छ । ८४ वर्षका भवानीप्रसाद लिम्बू, उनकी श्रीमती ८६ वर्षीया छविमायाले तेह्रथुमको छथर गाउँपालिका३ लुकुवा नजिकको जंगलमा २०३९ वैशाखदेखि गाईबाख्रा पाल्दै आएको, ३ दशकदेखि नजिकको बजार र बस्तीसमेत नटेकेको, एकसरो मैलो लुगामा छाप्रामै रमाएर सक्रिय रहने गरेको उनीहरूको दैनिकीलाई जीवनोपयोगी पुस्तक मान्न सकिन्छ । भवानीप्रसाद १ घन्टा टाढाको जंगलमा गाईबाख्रा चराउनेदेखि २ घन्टा लाएर तमोर नदीबाट दिनहुँ खानेपानी बोकेर ल्याउनुपर्दा समेत थकित र निराश देखिँंदैनन् । गाउँमा छोराबुहारी, नातिनातिना भए पनि जंगलको कठिन दैनिकीको पर्वाह नगरी पशुपालनलाई व्यवसायमा परिणत गरेर राम्रो आम्दानी लिन सफल लिम्बू दम्पतीको जति प्रशंसा गरे पनि पूरा हुँंदैन । शारीरिक तन्दुरुस्ती कायम राख्दै पशुपालन पेसामा जिन्दगी बिताउने सबै कर्मवीरको पहिचान गरी सरकारले यो व्यवसायलाई प्रोत्साहित गर्नुपर्छ । भुवनेश्वर शर्मा, चन्द्रागिरि२, काठमाडौं"
शौचालय बिनाको सहर,रमा बस्याल
"शंखधर, छन्द र पहिचान","जोगमण्डलीमा सहभागी कविहरू नाम चलेका र नचलेका दुवैथरीका थिए । चक्रपाणि चालिसे (१९४०२०१४) पढाइ सकेर आजीविकाको खोजीको निम्ति केलटोलमा डेरा गरी बस्न थालेपछि सिध्दिदास अमात्य (१९२४१९८६) र जोगवीर उनीसँंग काव्य शिक्षा ग्रहण गर्न आए । उनैले लेखेका छन्, सिध्दिदास कविश्रेष्ठ अमात्य पनि मैसँगपढ्थे छन्द अलङ्कार ध्यान दी प्रेमको सँग । जोगमण्डलीमा आउने नेपाली छन्द काव्यका कविहरूमा शम्भुप्रसाद ढुङ्ग्याल (१९४६१९८६), बाबुराम आचार्यर् (१९४४२०२९) लेखनाथ पौड्याल (१९४१२०२२), को सहभागिता महत्त्वपूर्ण थियो । यसमा लेखनाथ पौड्यालका कवितामा किञ्चित नेवारलाई होच्याउने र केही अतिरोमानी भाव देखिए पनि त्यो उनले जोगमण्डलीको स्पिरिटमा एक आनन्दी फ्लानर हुनखोजेको र नेपाल भाषाका कविहरूसँगको मैत्रीपूर्ण छेडछाडको रूपमा लेखेको देखिन्छ । शम्भुप्रसाद ढुङ्गेलले जोगवीरको यसरी प्रशंसा गरेका छन् खासा बोलीवचन् मिजायस असल् जोग्विर सिं साहुको । बेपारी भई बस्नुहुन्छ, खुसीले प्रेमी भई भित्रको ।। प्रेमीजन्हरू आई बैठकमहाँ जम्बा सदा काल् हउन् ।।लक्ष्मीले परिपूर्ण होस् ढुकुटीमा रक्षा हरिले गरून् ।।१।।नेपालमा छन्द कविता व्यापक, बलियो र एक अमिट गेय संस्कृतिको नाम हो । अनुप्रास र लययुक्त भाषामा भूगोल, समय, नक्सा, दर्शन, सम्बन्ध र प्रणयका बहुलचित्र जसरी छन्द कविताहरूले प्रयोग र प्रस्तुत गरेका छन्, नेपाली साहित्यमा । त्यसको सम्यक् परिपूर्ति छन्देतर कविताहरूले गर्नको निम्ति निकै ठूलो साधना, लगनशीलता र इमानदारिता चाहिन्छ । इटलीका दार्शनिक गियोर्गियो आगाम्बेनका भनाइले निकै प्रभावित मानिस भएकोले उनको एउटा उद्धरण यहाँ राख्छु, दर्शन ढल्न थालेपछि पनि कविता जीवित रहन्छ । नेपाली वाङ्मयमा त्यो सोझै देखिन्छ । भूषिताको एक साँझको प्रस्तुतिले मलाई ध्यानातित बनाएको पक्कै हो, यो छलफल भने मेरो त्यत्ति अनुभवबाट निःसृत होइन ।आजको साहित्यिक छलफलका विषयमा चाख राख्ने समीक्षक र अध्येताले बुझ्नुपर्ने विषय छन्दमा कविता लेख्ने कविहरूले साधना गरेको एउटा बलियो पक्ष हो, कविताका प्रत्येक हरफहरूलाई पूर्ण र वाचाल बनाउनु । त्यो सम्वादिक लयको रचना गर्नु हो । त्यसभन्दा पनि पछिल्ला सिद्धान्तहरूले भन्नुभन्दा पहिल्यै नेपालका कविहरूले लय र गेय काव्यको माध्यमले एक निर्वयैक्तिक काव्यिक कला सिर्जना गरेका हुन् । भूषिताले त्यही गाएकी थिइन्, त्यो साँझ ।"
"आमा, पहिलो पाठशाला, पहिलो पाकशाला","नवजात शिशुको पहिलो उच्चारण हो रुवाइ, जहाँ अ को उच्चारण हुन्छ । संसारको पहिलो अक्षर भनेकै अ हो । शब्दको स्रोत ओम हो । अ, उ र म तीन अक्षर मिलेर यो बनेको छ । अ यसको पनि पहिलो अक्षर हो । अन्तिम उच्चारण पनि अमै पुगेर टुङ्गिन्छ, ऐय्या, आच्छु, आत्थु, मरेनि आमा, लडेँनि आमा । सत्यभूमि पनि आमाको काख, ज्ञानभूमि पनि आमाको काख । शान्तिभूमि पनि आमाको काख, आनन्दभूमि पनि आमाको काख, पुण्यभूमि पनि आमाको काख । नाद हुन्छ आमाकै काखमा, विन्दु हुन्छ आमाकै काखमा । ओ हो ! केके हो केके, सबै आमा, सर्वत्र आमा, आमा नै आमा ।प्रसव वेदना एक किसिमको मृत्यु नै हो, हर आमाका लागि । तैपनि उनीहरू त्यसको वास्ता गर्दैनन्, एकपटक आमा बन्नैपर्छ भन्छन्, बच्चा जन्माउन चाहन्छन्, हुर्काउन चाहन्छन्, खेलाउन चाहन्छन् । आमा नबनेको जीवन पूर्ण होइन भन्छन्, उनीहरू । स्वार्थ हुन्छ संसारमा, स्वार्थी हुन्छन् मानिस, तर आमा कहिल्यै स्वार्थी हुन सक्दैनन् । बरु आफू भोको बस्न रुचाउँछन्, तर बच्चा भोको रहेको हेर्न सक्दैनन् । उनीहरू बच्चालाई नखुवाई खाँदा पनि खाँदैनन्, नसुताई सुत्दा पनि सुत्दैनन् । आफू भोको रहिन्छ कि भन्नेभन्दा पनि बच्चा भोको हुन्छ कि भन्ने चिन्ता बढी हुन्छ, आमाहरूलाई । कत्रो त्याग, कत्रो समर्पण । तब न आमा, त्यसैले त आमा । उनैको सम्झना गर्ने दिन भएकाले विशेष हुनपुगेको हो, आजको दिन । यसको अर्थ वर्षको एकपटक मात्र सम्झना गरे हुन्छ भन्ने होइन । वर्षैभरि यसैगरी सम्झना गर्नुपर्छ भन्ने सन्देश दिएको छ, यस दिनले ।"
भारतमा आँधीको वितण्डा,सुरेशराज न्यौफाने
सत्तारूढ दललाई झड्का,"लन्डन लामो समयदेखि युरोपेली संघबाट बेलायतको बहिर्गमन (बेक्जिट) मुद्दाको टुंगो लगाउन नसकेका कारण बेलायतको सत्तारुढ दलले स्थानीय चुनावमा अनपेक्षित परिणामा व्यहोरेको छ । निर्वाचनमा मतदाताले सत्ताधारी समूहका नगर तथा सहरी क्षेत्रका सयौं काउन्सिलर पराजित भएका छन् । स्थानीय सञ्चारमाध्यमका अनुसार ब्रेक्जिट मुद्दा समाधान गर्न असफल भएका कारण उक्त नतिजाको सामना गर्नुपरेको समाचार सार्वजनिक गरेका छन् । त्यसैगरी, प्रमुख प्रतिपक्षी लेबर पार्टीले पनि ब्रेक्जिटमा सत्ताधारी दलसँगको समन्वयमा नगरेका कारण मतदाताबाट तीतो जवाफ पाएको अनुमान गरिएको छ । पछिल्लो मतपरिणामअनुसार कन्जरभेटिभ पार्टीले यसअघि जित्दै आएका ८०० र लेबरले ८० सिट गुमाएको छ । बिहीबार सम्पन्न निर्वाचनमा बेलायती राजनीतिमा यस पहिले तेस्रो स्थानमा रहेको लिबरल डेमोक्रेट्स करिब ५ सय सिटमा विजयी भएको छ । त्यसैगरी स्वतन्त्र उम्मेदवार पनि यसअघिभन्दा बढी निर्वाचित भएका बीबीसीले जनाएको छ । स्वतन्त्र रुपमा निर्वाचित हुनेको संख्या ३ सय नाघेको छ । ग्रिन पार्टीले १ सय ६० भन्दा बढी स्थान जितेको छ । प्रधानमन्त्री टेरेजा मेले मतदाताले ब्रेक्जिट टुंगोमा पुर्याउन लेबर र कन्जरभेटिभलाई एक हुन सन्देश दिएको बताइन् । कन्जरभेटिभ पार्टीका अध्यक्ष ब्रान्डन लेबिसले ब्रेक्जिटका कारण जनतामा निराशा छाएको महसुस भएको बताए ।"
अफगानिस्तानले तालिवान रिहा गर्ने,लोया जिर्गाको घोषणापत्रबारेमा तालिवान समूहले भने हालसम्म कुनै प्रतिक्रिया जनाएको छैन । तालिवानी समूह हाल कतारमा अमेरिकी शान्तिदूत जाल्मे खलिलजादसँगको शान्ति वार्तामा केन्द्रित छ । तालिवान समूहले यसअघि राष्ट्रपति अमेरिकाको कठपुतली भएको बताउँदै वार्ता गर्न अस्वीकार गरेको थियो । गत वर्ष रमादान महिनाको अन्त्यतिर राष्ट्रपति घानीले सरकारका तर्फबाट ८ दिनका लागि एकपक्षीय युद्धविराम घोषणा गरेपछि तालिवानले पनि ३ दिन युद्धविराम गरेको थियो । अमेरिकी सैनिक हस्तक्षेपपछि पहिलो पटक भएको युद्धविरामप्रति आम जनताले खुसी प्रकट गरेका थिए ।
ककसले मिचे ?,"स्थानीय जनताको चरम दबाबपछि खुलामञ्चको केही सटर महानगरले भत्काए पनि केही सटर अझैं बाँकी देखिन्छ । सत्तारूढ धनकुबेर नेताहरूको हिस्सेदारी नभएकाले खुलामञ्चको टहरोको केही हिस्सा भत्काई पनि खुलामञ्च कहिले खुला हुन्छ भन्ने काठमाडौं महानगरपालिकालाई नै मेसो छैन । रैथानेहरूले कमसेकम १४ शताब्दीदेखि सार्वजनिक उपयोग गरिरहेको टुँडिखेल समयक्रममा शासकीय मनोमानीको खेलमा परेर आज केही हात जमिनमा पनि स्थानीयहरू जम्मा भएर कुनै उत्सव मनाउन सक्ने अवस्थामा छैन । टुँडिखेलको विशाल हिस्सा फौजीकरण भएको छ । सार्वजनिक जमिनलाई सरकारी ठानेर शासकहरूले गरेको मनोमानीले स्थानीयहरूको तलवितलको, परम्परा र संस्कृतिको एउटा प्रमुख अधार हेर्दाहेर्दै मनोमानीको खेलमैदान बनेर रैथानेहरूबाट खोसिएको छ । :"
कोदालो धारिणी 'आमा' !,"सौन्दर्य प्रतियोगिता सदाकालीन बनावटी हुन् भन्नेमा मेरो शंका कहिल्यै रहेन । तर अस्ति भर्खरै संयोगवश सन् १९९४ को मिस युनिभर्स प्रतियोगिताको छोटो भिडियो क्लिप हेर्न पुगें । फर्स्ट रनर अप कोलम्बियाकी क्यारोलिना गोमेजले फाइनल चरणमा महिला हुनुको सार के हो ? भन्ने प्रश्नमा दिएको जवाफ मलाई विजेता सुस्मिता सेनको भन्दा कैयौं गुणा राम्रो लाग्यो । उनले भनेकी रहिछन्, नारी हुनुको सार भनेको नारीत्व मात्रै होइन, महिलाले आफ्नो जिन्दगी बाँच्नु पनि हो, छोराछोरीले आमालाई उनीहरूकी आमाको साथसाथै एउटी महिलाको रूपमा पनि सम्मान गरून् भनेर थाहा दिनु पनि हो ।"
दुःखपुरमा दुई गधा,त्यसपछि जुलुसका दुई गधा बोलेनन्तर भरिया बनेको राजाचाहिा खितखिताएर हाास्यो ।
'राष्ट्रपति भएपछि भेट्न गाह्रो',"हामीले आत्मविश्वास डगमगाएको थाहा पाए ममी रिसाउनु पनि हुन्छ । यही फाउन्डेसन (मदन भण्डारी फाउन्डेसन) मा तिमीहरूको सक्रियता पुगेन भन्ने गर्नुहुन्छ । करिअरका विषयमा छोरीहरूले लत्तो छाडे भन्ने लाग्यो भने पनि बेखुसी देखाउनुहुन्छ । आमा र सन्तानबीच पुस्तान्तरण हुने भएकाले कहिलेकाहीँ कुरा नमिल्न सक्छ, तर त्यो क्षणिक हुनुपर्छ । नयाँ पुस्ताले प्रविधिमा अगाडि नभए पनि आमाहरूले यो अवस्थासम्म आइपुग्दा लामो अनुभव बटुल्नुभएको हुन्छ, अहिलेका युवाहरूले यसरी पनि हेर्नुपर्छ । (कुराकानीमा आधारित ।)"
उपभोक्ता,नोट :मेरो ऐनामा बारम्बार यही उपभोक्ता देख्खिरहन्छ !धन्यवाद !
देहातका आमाहरू,"अन्तमा एक छिन ढोका बन्द गरेर बाहिर बस्नुपर्ने भयो । त्यो भगवान्लाई प्रसाद ग्रहण दिइएको समय रहेछ । मैले भने धेरै बेर ढोका बन्द नगरौं, धेरै लड्डु खाएर भगवान्लाई डायबिटिज होला ! पूजा सक्दा दिउसोको १२ बजिसकेको थियो । मैले आमालाई अलिक नरम भाषामा सोधें, यति विषद पूजा गरेर तपाईंलाई के होलाजस्तो लाग्छ ? सबै सन्तानहरू सुखी, सम्पन्न रहुन् । यसबाहेक अरू के नै कामना गर्नु ! मनमा लाग्यो, दुनियाँमा दुःखी हुनलाई दुःख नै भोग्नु नपर्ने रहेछ । सबैका दुःखका आफ्नै कथा हुँदा रहेछन् । दुनियाँका सबै आमालाई सतत् प्रणाम ।"
"आमा, गोठ र अरुण","कछी (कान्छी) राम्रोसँग बस्दै गर् । म जाती भएपछि आउँछु, बाटो लाग्दा भनेकी थिइन् । उनको आँखाभरि पानी टल्किएका थिए । ओझेल परिसक्दासम्म आमा र दिदी गएतिर म एकोहोरो हेरिरहेथें । पारि गाउँलाई बारम्बार हेर्दै आमाहरूले त्यो डाँडा काटिसके होलान् भन्दै आत्मलाप गर्थे आमा फर्केपछि हामी फेरि बेँसी गोठ झर्नेछौँ । साथमा बिताउनेछौँ । रमाउनेछौँ । ढाकरमा आमालाई बोकेर जाने मान्छे भोलिपल्ट मध्याह्नमा समाचार लिएर आएको थियो हर्कीम्मा रहिनन् । साँझ परेपछि अँधेरी घाटमा बास बसेका थिए रे । बिहान भाले बास्न नपाउँदै आमाको सास टुट्यो अरे । घरकाले भने वात्पाङ्मिरनाम्मिले हामीलाई छोडेर गइन् । आपाले भने हर्कीम्मा बितिन् । मामालीकाले भने खम्बुकमीले आफ्नो दुःख लुकाइन् । मैले भनें मेरी आमा धरान झरेकी छन् । सुद्धईँ (मृतकको नाममा गरिने काजकिरिया) को काम सुरु गरियो । म भने आमा गन्तव्यमा पुगेर उपचार गराइरहेकी होलिन् भन्ठान्थें । आमाको गन्ध बोकेको ओछ्यान सुरक्षित राख्न मैले रोइकराइ गरें । सित्नङ (मृतक) ले भोगचलन गरेको प्रिय बस्तु राख्नुहुँदैन । सित्नङले माया मान्छन् । साथमा लान खोज्छन् र दुःख बिमार भइरहिन्छ भनी त्यसलाई नष्ट गरियो । तैपनि जाती भएर कुनै दिन आमा आउनेछिन् भन्ने आशामा बाँच्नु मलाई प्रिय लागिरह्यो ।"
आमाको अन्तर्वार्ता,"मेरो किताब पढ्नुभएको छ ?अलिअलि पढेकी छु । सल्लीपिर मा आमाले छोराका लागि गरेका दुःखकष्ट लेखेको छस् । त्यो धेरै मन पर्यो । जगतको कल्याण हुने अलिक धार्मिक कुरा पनि लेख्ने गर् । अन्तिममा मैले प्रश्न सोधेँ, अब रहर के छ ? यो प्रश्नको जवाफ दिनुभएन आमाले । बरु मसितै प्रश्न गर्नुभयो, नातिहरूको बिहे कहिले हुन्छ ?उहाँको यो प्रश्नबाटै बुझिन्छ, मेरी आमा विशिष्ट आमा होइन, उस्तैउस्तै सपना र उस्तैउस्तै रहरहरू मनभरि पालेर बसेका संसारका अरू असंख्य आमाजस्तै हो । बेलाबेलामा समाचारहरूमा समय, परिस्थिति, परिवन्द र पुरुष अर्थात् छोरा जातको जालझेलमा परेर सन्तानप्रति क्रूर भएका आमाहरूको चर्चा पनि भैरहन्छ । तर, म विश्वस्त छु, स्नेह नभएको आमा यो संसारमा छँदै छैन । एक जना पनि छैन । किनभने आमाहरू स्नेहसहित जन्मिन्छन् । यदि हामीभित्र स्नेह र संवेदनाको केही अंश छ भने त्यो आमाबाटै पाएका हौं । हामीले यो सबै निःशुल्क पायौँ । हामीले यसलाई यस्तो उधारो मान्नुपर्छ, जसको ब्याज त हामीले अलिअलि तिर्न सकौँला, साउँ तिर्नलाई यो जुनी अपर्याप्त छ ।"
मेरी आमा महान् होइनन्,"पित्तृसत्तामा आधारित संरचना र सोचले बाउ वा पुरुषलाई स्वतन्त्र मात्र होइन, हुकुमी बनाइदिएको छ । महिलाहरूलाई बन्धनभित्र मुस्कुराउन प्रशिक्षित गरेको छ । सन्तानका निम्ति आमा रातभरि अनिदो बस्छे, पुरुष बच्चाले देख्ने गरी र्याल काढ्दै निदाइरहेको हुन्छ । अप्ठ्यारा सबै समयमा आमा हाजिर छ, बाउ गायब छ । पित्तृसत्ताका पलपलका कष्टबीचबाट बच्चाका निम्ति बाँचेको बच्चाले निरन्तर अनुभूति गर्दै जाँदा सन्तानका नजरमा आमालाई महान् देख्ने विभ्रम उत्पन्न हुन्छ जबकि बाउ वा पुरुषले पनि सन्तानप्रति आमाले जत्तिकै संवेदनशील भएर बच्चाप्रतिको जिम्मेवारी लिएको भए आमाप्रति सन्तानको मनमा त्यस्तो भाव बन्न सम्भव नै हुँदैनथ्यो । आमाहरू उत्पीडित भएका हुनाले बच्चाका निम्ति उनीहरूले पुरुषले भन्दा हजारौं गुणा बढी कष्ट बेहोर्नुपरेको हो । महिलाहरू स्वतन्त्र हुन्छन् भने पितृसक्ताबाट मुत्त हुन्छन् भने सन्तानका नजरमा स्वतन्त्र आमाको उल्लास प्रकट हुनेछ, आजका जस्ता निन्याउरा आमा देख्दा त्यतिबेला सन्तानहरूलाई खपिनसक्नु लाग्नेछ । पितृसत्ताको महाउत्पीडनबाट बाध्य भएर आमाहरूले झेल्नुपरेको बोझ र कष्टलाई महान् भनी परिभाषित गर्दै जानु भनेको उनीहरूलाई त्यस्तै बनिरहन फुर्काउनु हो, जुन गलत कुरा हो । आजका आमाहरू पितृसत्ताको महाउत्पीडनबाट निर्मित महाउत्पीडितहरू हुन्, उत्पीडित आमाहरूको मुक्ति जरुरी छ । स्वतन्त्र आमाहरू जन्मिन आजका उत्पीडित आमाहरू जन्मिनुपर्ने पितृसत्ताको मृत्यु आवश्यक छ । उत्पीडित हुनु र उत्पीडनको जालमा अड्केर सिर्जित विवसताहरू, दुःखहरू, अपार कष्टहरू भोग्नु कुनै पनि अर्थमा महानता होइन । बाध्यता कहिले पनि महानताको जननी हुनै सक्दैन । त्यसैले आमाहरू उत्पीडित हुन्, उनीहरू सहानुभूति लायक छन् । सम्मान, श्रद्धा र क्षतिपूर्तिको हकदार छन् । तर आमाहरू महान् होइनन् । त्यसैले कान्छी अच्छामी अर्थात् मेरी आमा पनि महान् होइनन् ।"
माटोको स्वाद,"आज पनि आमा हरेक छाक पाकेपछि सम्झनुहुन्छ मलाई । यता, म भने एक छाक पकाउन नसकेपछि सम्झन्छु आमालाई । सन्तानलाई सम्झन फुर्सद नचाहिँदो रहेछ आमालाई । मलाई भने आमालाई सम्झिन पनि समय हुँदैन । कहिलेकाहीं महिनौं लगाउँछु आमालाई एक कल फोन गर्न पनि । मैले मेरी आमाबाट सिक्नुपर्ने धेरै कुरा छन् । सबैभन्दा ठूलो छातीमा आगो बोकेर फनि अनुहारमा शीतलता कसरी छर्नुहुन्थ्यो होला मेरी आमाले ?"
राजु शाक्यकी 'ममी',:
निरक्षर तर दूरदर्शी,साँवा अक्षर नचिन्ने आमाले अधिकारका कुरा पढ्ने त अवस्थै थिएन तर आफ्नो घरलाई लैङ्गिक समताले ओतप्रोत पार्न उहाँ कहिल्यै चुक्नुभएन । छोरीको तुलनामा छोराहरू बचाउन र हुर्काउन उहाँलाई निकै हम्मे परेको थियो । यसर्थ छोराप्रति बढी झुकावसमेत अस्वाभाविक ठहर्ने थिएन तर छोरा र छोरीबीच विभेद कहिल्यै कतै महसुस हुन दिनुभएन । पढेका छोराछोरीले दाउराघाँस गर्नैपर्छ भन्ने हुदैन तर जतिसुकै उच्च ओहदामा पुगे पनि आवश्यक पर्ने खानपानको वन्दोबस्त आफैं गर्न जाने कसैको भर पर्नुपर्दैन यो मान्यता उहाँमा थियो । तसर्थ ठूलो सन्तान एसएलसी सकेर काठमाडौं हानिएपछि अर्को रोलक्रमको छोरा या छोरीलाई घरभित्रको सम्पूर्ण जिम्मेवारी सुम्पने क्रम सुरुदेखि अन्तसम्म नै कायम रह्यो । जसले गर्दा छोराछोरी सबै जना जुनसुकै काममा पोख्त हुन सके । आफूलाई खान मन लागेका जस्तासुकै परिकार बनाउन दाइभाइ दुवैले भाउजूबुहारीको भर पर्नु पर्दैन । यी कुराहरू आमाकै सिकाइका परिणति हुन् ।
अदालतमा किताब,अदालतले नै बोलिसकेपछि लेखक नबोले पनि हुन्थ्यो । किनकि अदालतको फैसलाको बुँदा ३५ ले आगामी संस्करणका लागि विद्वान्हरूलाई इसारा नै काफी छ भनेर लेखकहरूलाई स्वविवेकमा काम गर्न स्पेस छोडिदिएको छ । अदालतको फैसला जे भए पनि एक लेखकको रूपमा सम्बन्धित समुदायप्रतिको आफ्नो जिम्मेवारीपनप्रति पूर्णतः सचेत छु । लेखक पनि कमीकमजोरीसहितकै मान्छे हो । नथिया मा जानाजान नगरे पनि अन्जानमा कहिकतै कसैको चित्त दुखेमा वा चित्त नबुझेमा त्यसको जिम्मेवार मै हुँ । लेखकीय स्वतन्त्रताको सम्मान गरिदिएकोमा अदालतको न्यायिक फैसलाको सम्मान गर्छु । अझै पनि कहींकतै कसैको मन कुँडिएको छ भने सँगै बसेर छलफल गर्न र निकास निकाल्न म हरदम तयार छु । _
अपमान स्विकार्नुपर्थ्यो ?,"पक्कै पनि गैरदलितहरूको दलित लेखनमा उपस्थिति बढ्नु सुखद अवस्था हो । यद्यपि, अल्पसंख्यक, सीमान्तीकृत समुदायका विपक्षमा बोल्नेहरू नै प्रगतिशील हुनुपर्ने उत्तरआधुनिक समयमा छौं हामी । यो हाम्रो शताब्दीको ठूलो आदित्याइँ हो । बादीको विपक्षको यो कस्तो वाद ? वर्णवादी सत्तासाहित्यको प्रतिवाद गर्नु प्रगतिवाद कि कर्पोरेट साहुसाहित्यको उस्उस् गर्नु प्रगतिवाद ?"

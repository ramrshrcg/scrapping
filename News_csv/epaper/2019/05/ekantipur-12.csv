शीर्षक,विवरण
त्रिविको जागिर नातेदारलाई,"यस विषयमा सम्पर्क गर्न खोज्दा अध्यक्ष शर्माले स्वरमा समस्या रहेकाले आराम गरिरहेको प्रतिक्रिया दिए । मोबाइल एसएमएसबाट कान्तिपुर संवाददाताले उनलाई विज्ञापन नम्बर १८२०७३२०७४ को खुला प्रतिस्पर्धाको लिखित नतिजामा के भएको हो ? नातागोता मात्र पास गराइयो भन्ने गुनासो छ नि ? भन्ने जिज्ञासा राख्दा उनले एसएमएसबाटै जवाफ फर्काए, तपाईंलाई नि यस्तै लाग्छ ? बाँकी भेटमा कुरा गरौंला । प्रमुख कोइराला सम्पर्कमा आउन चाहेनन् । सदस्य पोखरेलले कसको नातेदार परेपरेनन् भनेर आयोगलाई कुनै चासो नहुने जनाए । उत्तरपुस्तिका कोडिङ गरेर परीक्षण हुन्छ, उनले भने, को पास भयो, को भएन भनेर हामीलाई पनि रिजल्ट सार्वजनिक गर्ने बेला मात्र थाहा हुने हो । शंका लाग्ने विद्यार्थीले रिटोटलिङ गर्न सक्नुहुन्छ ।"
आधा जग्गामा नक्कली मोही,"आफ्नो क्षेत्राधिकार नै नभएको विषयमा भौतिक योजना तथा निर्माण मन्त्रालयले मोहीका विषयमा देखाएको रुचि, भूमाफियालाई अनुकूल हुने गरी सडक विस्तार गर्ने सरकारको निर्णय शंकास्पद भनी त्रिताल प्रतिवेदनमै उल्लेख भएको देखिन्छ । अर्कोतर्फ मोहीको परीक्षण नै नगरी दोस्रो पटकको मन्त्रिपरिषद् बैठकले समेत सरकारी जग्गामा मोहीलाई जग्गा सट्टापट्टा गर्ने निर्णय गरिदिएको थियो । त्यही बैठकले भूमिसुधार कार्यालयको क्षेत्राधिकारसमेत मालपोत कार्यालयले गर्ने भनी अत्यन्त विवादास्पद निर्णय गरेको थियो ।"
अनि उनी निःशब्द भइन्,"पीडित बालिकाका बाबुको भने साउदीको एक महिनाको छुट्टी सकिने दिन आउन लागिसकेको छ । मन त्यसै त्यसै भुटभुटिएको छ, उनले भने, त्यो मान्छे पक्राउ परेर मुद्दा चलेपछि जान पाए ढुक्क हुन्थ्यो । सुरुमा एक्लै परिएला कि जस्तो डर लागे पनि अहिले स्थानीय आमा समूह र अरूले पनि साथ दिएको उनले सुनाए ।"
हावाहुरीसहित वर्षाको सम्भावना,"काठमाडौं (कास) जल तथा मौसम पूर्वानुमान महाशाखाले आगामी तीन दिन मुलुकभर आंशिकदेखि सामान्य बदली रही केही स्थानमा मेघ गर्जन, हावाहुरीसहित वर्षाको सम्भावना रहेको जनाएको छ । महाशाखाले बुलेटिनमा शनिबार राति पनि आंशिकदेखि सामान्य बदली रही केही स्थानमा वर्षाको सम्भावना रहेको उल्लेख गरेको छ । आइतबार र सोमबार पश्चिमका थोरै स्थानमा र मध्य तथा पूर्वका धेरै स्थानमा हावाहुरी र वर्षा हुन सक्ने महाशाखाले जनाएको छ ।"
भियतनामसँग लगानी सम्झौता,काठमाडौं (कास) नेपाल र भियतनाम बीच एकअर्को देशमा लगानी तथा व्यापार प्रवर्द्धन गर्नेबारे समझदारी भएको छ । भियतनामको चारदिने भ्रमणमा रहेका प्रधानमन्त्री केपी शर्मा ओली र त्यहाँका समकक्षी गुएन जुआन फुकबीच शनिबार भेटवार्तापछि समझदारी भएको हो । दुई देशका कूटनीतिज्ञका लागि आवतजावतमा भिसाको उन्मुक्ति र परराष्ट्र मन्त्रालयबीच द्विपक्षीय परामर्श संयन्त्र स्थापना गर्ने सहमतिसमेत भएको छ । परराष्ट्र मन्त्रालयका अनुसार नागरिक स्तरको सम्बन्ध स्थापना गर्न दुई देशबीच सिधा हवाई सम्पर्क कायम गर्नेगरी काम अघि बढाउने सहमतिसमेत भएको छ । भेटवार्तामा ओलीले फुकलाई नेपाल आउने निम्तोसमेत दिएका छन् ।
नेटवर्किङ व्यवसाय गर्ने १२ भारतीय पक्राउ,"प्रहरीका अनुसार संगठन विस्तारको सुरुवातमै प्रहरीले हस्तक्षेप गरेकाले नेटवर्कको ठगी पासोमा धेरै जना नपरिसकेको प्रहरीको अनुमान छन् । डीएसपी बोगटीले १५ जनाजतिले खाता नै खोलेर केही रकम जम्मा गरिसकेको अनुमान रहेको बताए । उनले भने, खाता खोलेर पैसा जम्मा गरेकाहरूलाई निवेदन दिन सार्वजनिक अपिल गर्ने तयारीमा छौं । डीएसपी बोगटीले यो घटनामा राजस्व अनुसन्धान र राष्ट्र बैंकले पनि चासो दिएको बताए । अवैध नेटवर्क विस्तार भए करोडौं रुपैयाँ विदेशिने खतरा थियो, धन्न सुरुमै हस्तक्षेप गर्न सकियो, उनले भने । एकैचोटिमा लाखौं रुपैयाँ आम्दानी गर्ने प्रलोभन देखाएर अभिमुखीकरण कार्यक्रममा पुगेका केही नेपालीले भने घरघडेरी नै बेचेर पनि रकम जम्मा गर्न तयार भएको डीएसपी बोगटीले बताए । उनले भने, केहीले खाता नै खोलेर रकम जम्मा गर्ने अन्तिम तयारीमा थिए ।"
४५ वडामा सचिव छैनन्,कर्मचारी अभावमा दैनिक आएका समस्या समाधान भए पनि लक्ष्य प्राप्तिमा समस्या परेको तमानखोला गाउँपालिकाका अध्यक्ष जोकलाल बुढा बताउँछन् । कर्मचारी दरबन्दी पूरा गरिदिन सामान्य प्रशासन र संघीय मामिला मन्त्रालयमा पत्राचार गरेको जिल्ला समन्वय समिति प्रमुख राजेन्द्र ढुंगानाले बताए ।
एउटै रजिस्ट्रेसनमा दुई जग्गा बिक्री,"राजेश पनि मदनका सहयोगी नै हुन्, जेलरोडका एक स्थानीयले भने, राजेशकै नाममा कम्तीमा ६ कित्ता जग्गा मदनले खरिद गरिदिएका छन् । मदन गुप्ता पर्सा मालपोतमा करिब ८ वर्ष कार्यरत थिए । अनलाइन सेवा लागू भएपछि सरुवा गराई वाराको सिमरा मालपोत गएका थिए । नायब सुब्बा भए पनि उनले त्यहाँ कार्यालय प्रमुख भएर कामकाज गरिरहेका थिए । किर्ते कागजात बनाई जग्गा किनबेच भएको गुनासोपछि अख्तियार टोलीले फागुन ३० मा सिमरा मालपोतमा छापा मारेको थियो । गुप्ताका सवारीचालकको घरबाट मालपोत आम्दानीका फरक फरक रसिद, विभिन्न लालपुर्जालगायत कागजात पनि बरामद भएका छन् । गुप्ता अहिले बिहारको पटनामा बसिरहेका छन् । ४ दिनदेखि अख्तियार टोलीले मालपोत कार्यालय पर्सामा समेत छानबिन गरिरहेको छ । आर्थिक वर्ष ०६९०७० देखिका रजिस्ट्रेशन नम्बर र लिखतमा देखिएका अनियमितता बारे छानबिन भइरहेको छ, मालपोत प्रमुख विकले भने ।"
समाज कल्याणको जग्गा उपयोगहीन,"परिषद्ले एक वर्षअघि जग्गा भाडामा लगाउन बोलपत्र आह्वान गरेको थियो । त्यति बेला आवेदन दिएका माइला श्रेष्ठले भने, मैले होटल खोल्ने योजना बनाएर सबैभन्दा बढी मूल्य कबोले पनि ठेक्का परेन । मलाई नपरे ठिकै थियो, तर कसैलाई पनि नपर्नुको कारण भने थाहा पाउन सकिएन । परिषद्ले २५ वर्षसम्म भाडामा दिने योजना बनाएको थियो । परिषद्ले ठेक्कामा सहभागी कोही पनि योग्य नभएको बताएको छ । सरकारले हरेक वर्ष सामाजिक कार्यक्रम चलाउने भनी परिषद्लाई बजेट दिँदै आएको छ तर बूढानीलकण्ठ भवनमा भने त्यस्ता कार्यक्रम सञ्चालन हुने गरेका छैन ।"
साझा कानुन कुर्दैे प्रदेश,"स्थायी राजधानीबारे निर्णय नहुँदासम्म कुनै पनि किसिमको नयाँ भौतिक पूर्वाधार निर्माण नहुने भएकाले समस्या भएको हो, उनले भने । प्रदेशसभाको बैठकको विभिन्न समयमा बोल्ने सांसद्हरूले प्रदेशसभाको हल र कुर्सी गतिलो नभएको गुनासो छ । हेटौंडा प्रदेशको अस्थायी मुकाम तोकिनुअगाडि क्षेत्रीय शिक्षा निर्देशनालयको कार्यालयमा प्रदेशसभा सचिवालय स्थापना गरिएको थियो । उक्त भवनबाटै प्रदेशसभासमेत सञ्चालन भइरहेको छ ।"
नाच जोगाउनै गाह्रो,"आर्थिक समस्याकै कारणले गर्दा तीन वर्षअघि भद्रकाली खड्गी सिद्धि नाच पाटन दरबार क्षेत्रमा सञ्चालन भएन । कीर्तिपुरको बाघभैरव नाच सञ्चालन गर्न पनि उस्तै समस्या रहृयो । उपत्यकाका तीनै दरबार क्षेत्रसँग लिच्छवि, मल्ल र शाह गरी तीन कालीन पर्व सम्बन्धित छन् ।"
प्रहरीले उजुरी लिएन गलत रगत प्रकरण,"कार्यालयका डीएसी फणिन्द्र प्रसाईंले पीडितपक्षले धेरै व्यक्तिको नाम राखेर उजुरी दिएकाले अनुसन्धान गर्न अप्ठ्यारो हुने बताए । उनले भने, अस्पतालका भएभरका मान्छेको नाम हालेर निवेदन लेखिएको छ । उहाँहरूकै सजिलोको लागि उजुरीपत्र परिवर्तन गर्न लगाएको हुँ । वैशाख १७ गते सर्लाहीबासी ५ वर्षीया बालिकाको बाँसबारीस्थित सहिद गंगालाल राष्ट्रिय हृदयरोग केन्द्रमा उपचार गर्दा मृत्यु भएको थियो । बालिकाको मृत्युबारे नेपाल मेडिकल काउन्सिल र गंगालाल अस्पताल आफैंले पनि छानबिन गरिरहेको छ ।"
निःशुल्क शल्यक्रिया,"सिन्धुपाल्चोक (कास) जिल्लाको मध्यभेगका विकट गाउँबासी ७१ जनाको निःशुल्क मोतियाबिन्दु शल्यक्रिया गरिएको छ । प्राथमिक स्वास्थ्य केन्द्र जलविरेमा आयोजित चार दिने शिविरमा ७ सय ८० जनाले आँखा उपचार गरेका थिए । बीपी कोयराला नेत्रा अध्ययन केन्द्र महाराजगन्जका चिकित्सक उपप्राध्यापक मधु थापाको नेतृत्वको चिकित्सक टोलीले निःशुल्क जाँच तथा शल्यक्रिया गरेको थियो । सुनकोसी इन्द्रावती समाजद्वारा आयोजित शिविरमा भोटेकोसी पावर कम्पनीले आर्थिक सहयोग प्रदान गरेको थियो । समाजका अध्यक्ष भूपेन्द्र थापाका अनुसार शिविरमा हिमाली भेगका स्थानीयले उपचार पाएका थिए । साविक गुम्बा, गोल्ने, पाङताङ, हगाम, जलविरे, बराम्बी, बतासे, फुलपिङकोटलगायतका गाविसबासीले उपचार पाएको अध्यक्ष थापाले जानकारी गराए ।"
संविधानको प्रस्तावनामै प्रहार,"सरकारले नै काउन्सिल बनाउने र मन नपरे पदाधिकारी हटाउने प्रावधान राखिएको यो विधेयकले काउन्सिललाई पूर्ण सरकारी अंग बनाउनेछ । आफैं हायर गर्ने आफैं फायर गर्ने यस्तो व्यवस्थाबाट प्रस्ट हुन्छ सरकारलाई सूचना तथा सञ्चार मन्त्रालय मातहत सरकारी सञ्चार माध्यमहरूलाई मात्र राखेर चित्त बुझेको छैन, सिंगो प्रेस जगत्लाई नै आफू मातहत राख्नुपरेको छ । सरकारले सञ्चार माध्यमहरूलाई करको दायरामा राख्न पाउँछ, प्रचलित कानुनहरू लागू गराउन पाउँछ । तर के प्रकाशन, प्रसारण गर्न हुन्छ र के हुँदैन भनेर तोक्न पाउँदैन । उसले पत्रकारिता के हो, के होइन भनेर आदेश दिन सक्दैन । तर अहिलेको सरकारले प्रस्तावित मिडिया काउन्सिलमार्फत गर्न खोजेको त्यही हो । सरकारले काउन्सिल गठन गर्ने, काउन्सिलले पत्रकारलाई पुरस्कार र दण्ड दिने परिकल्पना प्रेसलाई कज्याउने सोचबाहेक अरू केही हुनै सक्दैन । संसद्ले यत्ति बुझिदिए विधेयक सुरुमै त्याज्य हुन्छ, हुनैपर्छ ।"
प्रतिष्ठामा आँच आउन सक्छ,"ओलीको नेकपा सरकार आलोचनाको घेरामा हुनुमा मुलुकमा व्याप्त बेथिति, भ्रष्टाचार र बढ्दो महिला हिंसाका घटना र त्यसप्रति राज्यले देखाएको उदासीनता नै प्रमुख कारण हो न कि प्रतिपक्ष र अन्य दल वा बढ्दो जनअपेक्षा । सरकारको राम्रा र विकासका कामको कसले विरोध गरेको छ र ? कांग्रेसले संसदमा सरकारको उत्पात विरोध गरिरहेको छ भन्नु झमकजस्तो साहित्यकारलाई कतिको सुहाउँछ ? जहाँसम्म शान्ति र युद्ध अर्थात् द्वन्द्वको कुरा छ, सत्ताधारी दलकै अध्यक्षमध्येका एक पुष्पकमल दहालले म फेरि पनि जंगल जान सक्छु, जंगल जान मलाई ठूलो कुरो होइन । जंगल जान मलाई अन्य साथीलाई जस्तो गाह्रो पटक्कै लाग्दैन भनिरहेको परिप्रेक्ष्यमा अन्य दललाई दोष देखाउनुको के अर्थ ? त्यसैले झमकजस्ती साहित्यकारले यस्ता विषयमा कलम चलाउनुअघि विचार नगरे आर्जित प्रतिष्ठामा आँच आउन सक्छ । कपिल केसी, विदुर८, नुवाकोट"
आवरणमा मात्र कम्युनिष्ट,"शनिबार प्रकाशित करुणा पराजुली र अशेष घिमिरेको संयुक्त लेख पढ्दै गर्दा यी दुवै लेखक कम्युनिस्ट विचारधारासँग नजिक देखिन्छन् । त्यसैले उनीहरूले भारतमै पुगेर बहुप्रचारित कम्युनिस्ट नामधारी कन्हैया कुमारका बारेमा निकै दिलचस्पी राखेको पाइयो । जहाँ पानी, त्यहाँ लामखुट्टे भनेजस्तै हो यो । कम्युनिस्टकै आवरणमा २०५२ सालदेखि माओवादीले तथाकथित जनयुद्धका नाममा ज्यादती गरे । कम्युनिस्ट आवरणमा कन्हैया कुमार जुन क्षेत्रबाट प्रत्याशी छन् र त्यहाँ जुनसुकैको गठबन्धन भए पनि उनलाई जित्न फलामको च्युरा चपाउनुसमान हुनेछ । उनले जिते पनि गर्न केही सक्नेछैनन् किनकि कम्युनिस्टले गर्न सक्ने भए पश्चिम बंगाल र मिजोरममा दशकौं लामो कम्युनिस्ट शासन रहेकै हो । बरु कम्युनिस्ट शासन समाप्त हुनासाथ ती प्रान्त तंग्रिने अवस्थामा आएकाले केही सिक्ने कि कथित कम्युनिस्टहरूले ?डिल्लीराम खनाल, दमक, झापा"
निगममाराहरू,"परल मूल्य अर्थात् बजार भाउभन्दा ज्यादा मूल्य तिरेर जहाज ल्याएको प्रमाणित भई नसकेका पनि होइनन् तर अघिल्लो पटक र यस पटक पनि उस्तै तरिकाले जहाज खरिद गर्नु र उस्तै प्रवृत्ति दोहोरिन पुग्नु र सच्चिनुको बदला झन् कहालिलाग्दो परिस्थिति बल्झिनु बदनियतबाहेक किमार्थ सामान्य मान्न सकिँदैन । पहिलेको शाही नेपाल वायु सेवा निगम (आरएनएसी) सँगै स्थापना भएको थाइल्यान्डको थाई एयरवेजले दर्जनौंका हाराहारीमा ठूलठूला जहाज खरिद गरी संसारभर उडान भरिरहँदा हामी भने केवल दुईचार थान जहाज उडाएर चित्त बुझाउन विवश हुनुपरेको छ । यो व्यवस्थापकीय लापरबाहीको पराकाष्ठाबाहेक केही होइन । नेता र उच्च व्यवस्थापकीय ओहोदामा आसीनहरू जहाज मालिक बनेका छन् तर निगम भने गर्ल्याम्मै सडकमा आइपुगेको छ किनकि महिनैपिच्छे तिर्नुपर्ने साँवाब्याज बुझाउन त परै जाओस्, ब्याजैसम्म धान्न हम्मे परी सरकारसँग निगम हारगुहार गरिरहेको छ । बढी कर्मचारी धान्नुपर्ने महारोगले ग्रसित कोइलाबासको कोइलाखानीझैं निगमलाई कार्यकर्ता भर्ती गर्ने केन्द्र बनाइँदा यो हविगत भएको हो । श्यामसुन्दर कुइँकेल, हाँडीगाउँ, काठमाडौं"
झस्किँदै दातृ संस्था,"पहिले काम अनि सहयोग बिहीबार प्रकाशित समाचार यिनै दुरवस्थामाथि केन्द्रित पाइन्छ । पहिलो चरणमा मेलम्ची खोलाबाट १७ करोड लिटर र दोस्रो चरणमा याङग्री र लार्के प्रत्येकबाट १७१७ करोड लिटर गरी कुल ५१ करोड लिटर पानी प्रत्येक दिन आपूर्ति हुने लक्ष्य लिएको आयोजनाबाट गत पुसमा इटालियन ठेकेदार कम्पनी सीएमसीले टाट पल्टेको घोषणा गरेर भाग्दा पनि सरकारले टुलुटुलु हेरेर बस्नुबाहेक केही गर्न सकेन । त्यति ठूलो कामको जिम्मा लिएको ठेकेदारलाई उम्कन दिनुमा शासकको अकर्मण्यता त छँदै छ, त्यसबाहेक सुरुङ निर्माण सम्पन्न हुन लाग्दा कमिसनखोरको घुइँचो बढेको हल्ला अझ टीठलाग्दो विषय बनेको छ । दोस्रो चरणको कामअन्तर्गत याङग्री र लार्केबाट मेलम्चीमा मिसाएर ल्याउने कार्यका लागि करिब १० अर्ब रुपैयाँ लाग्ने देखेर एसियाली विकास बैंकसँग सहायता मागेपछि उक्त संस्थाले पत्राचार नै गरेर लार्केदेखि मेलम्चीसम्मको ११ किलोमिटर सुरुङ निर्माण काम अघि नबढेसम्म नदिने बताएपछि नेपाली अधिकारी किंकर्तव्यविमूढको स्थितिमा पुगेका हुन् । मेलम्चीदेखि काठमाडौंसम्मको २७ किमि सुरुङमध्ये २ किमिमा फाइनल फिनिसिङको काम सम्पन्न गर्न सरकारसँग रकम र प्रविधि नभएका बेला नयाँ कामबाट दातृ संस्थाले मुख फर्काएपछि बेथितिको पहाडले घेरिएका सत्ताधारीलाई अन्योलग्रस्त बन्नुको विकल्प के छ र ?भुवनेश्वर शर्मा, चन्द्रागिरि२, काठमाडौं"
स्वर्गद्वारीको जग्गा हडप्ने लोभीपापी,"न्यायका लागि आश्रमले पहल नगरेको र कानुनी फैसला पनि नभएका होइनन् तर अस्थिर, जालझेल तथा कपटपूर्ण राजनीतिका कारण धार्मिक क्षेत्रको जग्गा हडप्नु विडम्बना हो । आश्रमको जग्गा हडपेर बेचबिखन हुनु सार्वजनिक संस्थाप्रतिको अपराध हो । मोहीका नाममा जग्गा हडप्ने अनि बेचबिखन गर्दै जाने ठूलो षड्यन्त्र भएको रहेछ । जम्मा मोही २८९ तर मोहीकै नाममा जग्गा कब्जा गर्नेहरू ८०० भन्दा बढी पुगेको तथ्यबाट मोहीका नाममा भएको षड्यन्त्र बुझ्न सकिन्छ । प्यूठानस्थित स्वर्गद्वारी आश्रम सञ्चालन गर्न स्वर्गद्वारी महाप्रभुले १५० वर्षअघि खरिद गरेको जग्गामा लोभीपापीको कुदृष्टिले अहिले आश्रम सञ्चालनमा समस्या उत्पन्न हुँदै गएको छ । करिब २०० कर्मचारी, १५० विद्यार्थी, ७०० सय गाई स्वर्गद्वारी आश्रमसँग आश्रित छन् । वार्षिक ३ करोड तलबमै जाने र दैनिक २५०३०० जनालाई खाना पाक्ने यस आश्रमको खर्च दिनानुदिन बढ्दै छ । गाईका लागि पराल माग्दै हिँड्नुपर्ने आश्रमको बाध्यता थाहा पाउँदा आँखै रसाए । धार्मिक क्षेत्रप्रतिको यो गैरन्यायिक कार्यप्रति सरकारको विशेष नजर पर्नु जरुरी छ ।शिवप्रसाद घिमिरे, गौशाला, काठमाडौं"
विश्वविद्यालयका जग्गा र सरकार,"साथै यो पनि उल्लेख गर्न चाहन्छु नेपालको भविष्य सेवा उद्योगसँग गाँसिएको छ । पर्यटनसँगै शिक्षा, स्वास्थ्य, बैंकिङ, बिमाजस्ता क्षेत्रमा विकास गर्न सकियो भने नेपालको भविष्य हाम्रो हुने हो । यसका लागि दूरदृष्टि पनि राख्नुपर्छ । साठी वर्षभन्दा अघि महाकवि देवकोटाले विश्वविद्यालयका लागि जग्गा छान्दा १,००० रोपनीभन्दा बढी बन्दोबस्त गर्न आवश्यक ठानियो । विश्वविद्यालय भनेको १०, २०, १०० वर्षका लागि होइन भन्ने सिद्धान्तमै त्यसो गरियो होला । त्यसपछिका नेतृत्वकर्ताले पनि यो कुरामा राम्रै समझदारी देखाए । एक्काइसौं शताब्दीमा नेपाल हाँक्न पाएका प्रधानमन्त्रीले थप नयाँ दृष्टिकोणसहित प्रस्तुत हुनुपर्नेमा अग्रजले देखाएको बाटो बिर्सने गल्ती गर्नु भएन, नचाहिने कुरामा जिद्दी ठीक होइन । यो विषयलाई हारजितको प्रश्न नबनाउन र प्रधानमन्त्री आफू सच्चिन आग्रह गर्छु ।"
बुहारी माने अझै घरधन्दा !,"अचेल नेपाली दाजुभाइहरू वैदेशिक रोजगारीमा जाने क्रम बढ्दो छ । त्यहाँ उनीहरू पक्कै हात बाँधेर बस्न पाउँदैनन् । कतिपयले शौचालय सफा गर्ने, रेस्टुराँमा जुठा भाँडा माझ्ने, अरूका लुगा धुनेजस्ता काम पनि गर्ने गरेका छन् । आफ्ना घरमा सिन्को नभाँच्ने उनीहरूले विदेशमा बाध्यतावश अनेक थरीका काम गर्नुपर्ने हुन्छ । घरतिर काम गरे जातै जाने जस्तो गर्नेहरूलाई विदेशमा सास फेर्ने फुर्सद हुन्न । कति जना त्यसै त्यसै कहालिइरहेका हुन्छन् । यसमा हाम्रो परिवारकै, समाजकै गल्ती छ । सानैदेखि यो काम छोराले गर्नु हुँदैन भन्दै केही नसिकाउँदा छोराबुहारीमा भेदभाव बढ्दै गएको हो । काम जस्तो भए पनि त्यो पूजा बराबर हुन्छ भन्ने विदेशी मान्यता हाम्रो समाजमा पनि लागू गर्न सके न हाम्रा दाजुभाइले विदेशमा दुःख पाउँथे, न त हामीजस्ता बुहारीहरूले घरभित्रै दिनदिनै अपहेलित भइरहनुपर्थ्यो ।"
दलाल पुँजीवादको चक्रव्यूह,"हामी आधुनिक विकासको विकल्पका संघारमा उभिएका छौं । मानवलगायत अन्य जीवनका आधार अरू थप बिग्रन नदिई भावी पुस्तालाई सुम्पनु हाम्रो सामाजिक दायित्व हो । यसका लागि सबैले दलाल पुँजीवादको चक्रव्यूहबाट निस्कन सचेत प्रयत्न गर्नुको विकल्प छैन । यस्तो दलाल अर्थतन्त्रले मौलाएको कुशासन र भ्रष्टाचारका जरा काट्दै नेपाली समाजलाई सुशासित बनाउन र यी भ्रष्टाचारीलाई यसको कलंकबाट समेत मुक्ति दिलाउन आवश्यक छ । ब्राजिलका मार्क्सवादी शिक्षाविद् पाउलो फेरेले भनेझैं, यो दोहोरो मुक्तिको सामाजिक दायित्व निर्वाह गरी सामाजिक रूपान्तरणमा योगदान दिने यस अभियानका लागि यो स्वर्ण अवसर पनि हो । यो दर्दनाक स्थिति हामीले अब पनि टुलुटुलु हेरेर बस्न हुँदैन । यो भएन र अब यसरी हुँदैन भन्ने आँट गर्न सक्नुपर्छ । हामीलाई फेरि एक पटक सामाजिक जागरणसम्बन्धी सशक्त आन्दोलन चाहिएको छ, ताकि दलाल पुँजीवादले थोपरेको दलाल संस्कृतिलाई सधैंका लागि अन्त्य गर्न सकियोस् तर यसो गर्न नसक्ने र अब हुने आन्दोलनले पनि फेरि यिनै दलाल पुँजीवादका नयाँ नाइके तयार गर्ने हो भने हामी आफैंले खनेको समृद्धिका खाल्डामा पर्ने निश्चित छ ।"
बजेट हुँदै साझा सपनाको बाटो,कल्याणकुमार गुरुङलेखक नेपाली कांग्रेसका केन्द्रीय सदस्य हुन् ।
भूमाफियाले हडपे ६ बिघा,"अविवाहित अवस्थामै २०६० वैशाख २७ गते वास्तविक मायादेवीको मृत्यु भएको र त्यसपछि पनि १५ वर्ष बितिसकेकाले जग्गा सरकारको नाममा अपुताली कायम भयो, प्रजिअ पण्डितले भने । यसका लागि मायादेवी क्षत्रीको नाममा जारी नागरिकता खारेजी प्रक्रियासम्म जानुपरेको उनले बताए । जिल्ला प्रशासन काठमाडौंबाट मायादेवी थापा क्षत्री को नाममा २०५९ असार ७ गते जारी नागरिकता (१६६९९) मा बुबाको नाम प्रकाशजंग थापा क्षत्री उल्लेख छ ।"
मोडमा मिटु,भृकुटी राई
रोग पत्ता नलागेपछि फर्किए बिरामी,"बोलचालसमेत गर्न नसक्ने डम्बरबहादुर आफैं खाना खान सक्दैनन् । उनका दुवै हात मुखसम्म पुग्दैनन् । खुट्टा राम्रोसँग चल्दैनन् । मुखबाट र्याल चुहिरहन्छ । भोक लागेका बेला भात दे भन्नेबाहेक डम्बरबहादुरले केही बोल्न नसक्ने पदममायाले बताइन् । यसअघि देवीदेवता लागेको भन्दै धामीझाँक्रीको भर परेका पीडितले त्यसैमा दुईअढाई लाख रुपैयाँ खर्चेको बताए । धामीझाँक्रीले वायु लागेको भन्दै झारफुक गरेको भरमा बस्दा अहिले अवस्था गम्भीर भयो, डम्बरबहादुरका नाति कृष्णबहादुर समालमगरले भने, उमेर बूढो हुँदै गयो, रोगले पनि धेरै च्याप्दै गयो । सामान्य झनझनाउँदै गर्दा अहिले पूरै कामछुट्न थालेको अर्का पीडित बलबहादुरले बताए । झन्डै ३ लाख रुपैयाँ झारफुकमा सकिँदा पनि सञ्चो भएन, उनले भने ।"
बीपी विज्ञान संग्रहालय खुल्यो,"(काठमाडौं)  बीपी कोइराला राष्ट्रिय विज्ञान संग्रहालय तथा विज्ञान त्रिआयामी थिएटर शनिबारदेखि औपचारिक रूपमा खुला भएको छ । बीपी कोइराला मेमोरिएल प्लानेटोरियम, अब्जरभेटरी र विज्ञान संग्रहालय विकास समितिद्वारा आयोजित कार्यक्रममा शिक्षा, विज्ञान तथा प्रविधिमन्त्री गिरिराजमणि पोखरेलले संग्रहालय उद्घाटन गरेका हुन् । अब नेपालमा विज्ञान र प्रविधि शिक्षासम्बन्धी सही नीति निर्माण गर्न जरुरी छ, मन्त्री पोखरेलले भने, यसको सहज आपूर्तिका लागि विज्ञान र प्रविधि शिक्षासम्बन्धी सही नीति निर्माण गर्न सरकारसँग प्रस्ताव राख्नेछु । विद्यार्थीले आफ्नै थलोमा विज्ञान र प्रविधिबारे सहजै जानकारी पाउन सकून् भनेर संग्रहालय खुला गरिएको समितिका कार्यकारी निर्देशक सनतकुमार शर्माले बताए । अब नेपाली विद्यार्थीले आफ्नै थलोमा विश्वविज्ञानको जानकारी लिन पाउनेछन्, उनले भने, यसलाई सम्पूर्ण विद्यार्थीले सरल र सहज रूपमा बुझ्ने गरी संग्रहालयमा प्रदर्शन गरिनेछ । शर्माका अनुसार त्रिआयामी थिएटरबाट ब्रह्मान्डका बारेमा भिडियोसमेत देखाइनेछ ।तत्कालका लागि संग्रहालयमा निःशुल्क घुम्न पाइने समितिले जनाएको छ ।"
हौसलाकै कारण सय वर्ष,"कार्यक्रममा जोशीले भारतका नेपाली स्रष्टा हायमनदास राई किरात र गायिका लख्खीदेवी सुन्दासलाई जनही दुई लाख रुपैयाँको नइ देरुनीख अन्तर्राष्ट्रिय पुरस्कार हस्तान्तरण गरे । त्यस्तै जोशीले राजनीतिकर्मी चन्द्रप्रकाश मैनाली, स्वामी रमणानन्द गिरी, साहित्यकार चूडामणि बन्धु, इतिहासविद् त्रिरत्न मानन्धर, स्रष्टा गोविन्द गिरी प्रेरणा, चित्रकार गेहेन्द्रमान अमात्य, स्रष्टा देवीप्रसाद वनबासी, मोहन दुवाल, महेश खकुरेल, किरण आचार्य, बालप्रतिभाहरू जेनी मानन्धर, प्रारम्भ अधिकारी, विमल शाही, पालिस्था नापित, निशान पन्थी, अपेक्षा शेरचन, हिमानी प्रधान, स्वीकृति दाहाल लगायतलाई आआफ्ना क्षेत्रको योगदानबापत् विभिन्न पुरस्कार हस्तान्तरण गरे । कार्यक्रममा कविता, नृत्य तथा गायनसमेत प्रस्तुत गरिएको थियो ।"
पर्यटन प्रवर्द्धनमा सघाउन मिस नेपाल,"मिस नेपालको छनोटपछि पहिलो पटक भएको पत्रकार सम्मेलनमा मिस नेपाल वर्ल्ड अनुष्का श्रेष्ठ, मिस नेपाल युनिभर्स प्रदीप्ता अधिकारी, मिस नेपाल अर्थ रिया बस्नेत, मिस नेपाल इन्टरनेसनल मीरा कक्षपती, मिस नेपाल सुप्रनेसनल रोज तामाङ, हिडन ट्रेजरका अध्यक्ष कक्षपती र डाइरेक्टर सुवर्ण क्षेत्री उपस्थित थिए । यसैबीच, मिस नेपालका ताजधारीले पनि अन्तर्राष्ट्रिय प्रतिस्पर्धामा कसरी प्रस्तुत हुने भन्ने विषयमा छलफल गरी योजना बनाएर अघि बढ्ने बताए । उनीहरूले आफ्नो कदममा सहयोग गर्न सञ्चारजगत्लाई आग्रह पनि गरे ।"
आबुँखैरेनी वाङ्मय पुरस्कार भुइयाँलाई,"गोरखा (कास) आँबुखैरेनी वाङ्मय पुरस्कार कान्तिपुरकर्मी यज्ञशको गैरआख्यान कृति भुइयाँलाई प्रदान गरिएको छ । पत्रकारिता र साहित्यिक क्षेत्रमा अलग पहिचान बनाउँदै दलित, उपेक्षित, सिमान्तकृत, भुँइमान्छेको कथा र उनीहरूको अधिकारको स्वरलाई सहित्यमा उठाउँदै आएकाले भुइयाँलाई सम्मान र पुरस्कृत गरिएको आयोजकले जनाएको छ । त्यस्तै, हास्य कलाकार उत्तम केसीलाई हास्य व्यंग्यतर्फको इन्द्रासन हास्य व्यंग्य पुरस्कार प्रदान गरिएको छ । तनहुँको आबुँखैरेनीमा गण्डकी प्रदेशका आन्तरिक मामिला तथा कानुनमन्त्री हरिबहादुर चुमानले दुवैलाई नगद १० हजार र प्रमाणपत्रले सम्मान गरे । २०७४ को महेशकुमार श्रेष्ठ प्रतिभा पुरस्कार आँबुखैरेनी बहुमुखी क्याम्पस व्यवस्थापन संकायतर्फको २०७४ की उत्कृष्ट विद्यार्थी विमला सारू मगर पाएकी छिन् ।"
फेल हुनु लाज होइन,"लेखनाथ (कास) जीवनमा मानिस कतिपल्ट असफल हुन्छन् ? कतिपल्ट गल्ती दोहोर्याउँछ ? सीएनएन सुपर हिरो पुष्पा बस्नेत पटकपटक असफल भइन्, गल्ती गरिन् । उनको गल्ती एकै प्रकृतिका थिएनन् । उनलाई लाग्दैन असफल हुनु लाजको विषय हो । एलएलसीमा फेल नभएको भए म यो ठाउँमा हुन्नथे, उनको जीवनीमा आधारित पुस्तक पुतलीको घर माथि शनिबार पोखरामा अन्तरसंवादमा उनले भनिन्, फेल हुनु लाज होइन । नेपालको शिक्षा प्रणालीले नै विद्यार्थीलाई पहिलो हुनुपर्ने बोझ थुपारिरहेको उनको तर्क छ । विद्यार्थीलाई थर्काउन नसक्दा आफूलाई टेर्दैन कि भन्ने भ्रम शिक्षकमा रहने अनुभव उनको छ । उपेन्द्र पौडेलसँगको अन्तरसंवादमा उनी व्यक्तिगत जीवन र पुस्तक लेखन यात्राबारे मज्जैले खुलिन् । आवाज सुनिन पनि ट्याग चाँहिदो रहेछ, पुस्तकको माथिपट्टि रहेको सीएनएन हिरो र सुपरहिरोको ट्याग देखाउँदै उनले भनिन्, आज यी दुईवटा ट्याग छ र मेरो आवाज सुनिन्छ । पुस्तकका सहलेखक पत्रकार घनश्याम खडकाले बस्नेतले गरेका राम्रा कार्यको दस्तावेजीकरण आवश्यक रहेकोले पुस्तक आएको बताए ।"
दिल्लीको रस्साकस्सी,"अतिशिले उक्त घटनाका सम्बन्ध कारबाही अघि बढाएन दिल्ली आयोगमा निवेदन दिएका छिन् भने गम्भीरले पनि आपले बिनाआधार आरोप लगाएर मानहानी गरेको भन्दै सार्वजनिक रूपमै क्षमा माग्नुपर्ने भन्दै उजुरी दिएका छन् । अतिशि र गम्भीरबीचको आरोपप्रत्यारोपमा शुक्रबारको घटनाले आगोमा घ्यू थप्ने काम गर्यो । आपका नेता मनीष सिसोडियाले ट्वीट गर्दै शुक्रबारको चुनावी र्यालीमा गम्भीरले आफ्नो डुब्लिकेटलाई प्रचारमा प्रयोग गरेर जनतालाई ढाँटेको आरोपसमेत लगाए । उनले चुनावी र्यालीका क्रममा गम्भीर गाडीभित्र बसेको र उनी जस्तै अनुहार भएका भाजपा कार्यकर्ताले मतदातालाई अभिवादन गरिरहेको तस्बिर सार्वजनिक गरेका थिए । तर, गम्भीरले सिसोडियाको उक्त आरोपलाई मित्था भन्दै आफू गर्मीका कारण केही समय गाडीभित्र बसेको र त्यतिबेला आफ्ना कार्यकर्ताले स्थानीय मतदातालाई अभिवादन गरेको दाबी गरे । अतिशिले मतदाता सूचीमा गम्भीरको नाम दुईवटा लोकसभा क्षेत्रको रहेको हुँदा उनको उम्मेदवारी बदर हुनुपर्ने भन्दै निर्वाचन आयोगमा उजुरी दिए आयोगले खारेज गरिदिएको थियो ।"
बेलायतीहरूमा यौनरुचि घट्यो,"समाजमा महिलापुरुष समानताको मुद्दाका कारणले पनि महिला आफ्नो पतिको चाहनाअनुरूप यौन गर्न चाहँंदैनन् भन्ने छ । कतिपयले सामाजिक सञ्जाल तथा विश्व आर्थिक मन्दीका कारण पनि यौनक्रियाकलाप घटेको हुन सक्ने औंल्याएका छन् ।सेक्स थेरापिस्ट पिटर स्याडिङ्टन संख्यात्मक भन्दा गुणात्मक यौनले महत्त्व राख्ने बताउँछन् । यसले अर्थ राख्दैन कि तपाईं हरेक दिन डायरीमा मिति लेखेर यौन गर्नुस्, उनको भनाइ बीबीसीमा उल्लेख छ ।युनिभर्सिटी कलेज लन्डनका प्राध्यापक डा क्याथ मर्सरका भनाइमा मानिस सेक्स मुडभन्दा जागिर र पैसाले चिन्तित छन् । आधुनिक प्रविधि पनि यस पछाडिको कारण छ, उनले बीबीसीसँग भनेका छन्, अचेल प्रायः मानिसको हातमा ट्याब्लेट्स र स्मार्टफोन छन् । उनीहरू बेडमै फेसबुक ट्वीटर र इमेलको जवाफ दिएर समय बिताउँछन् ।"
डढेलोले १ को मृत्यु,"पातहाल्ना सामुदायिक वन लक्ष्मीपुर, च्युरेनेटी सामुदायिक वन मधना, पीपलचौतारी सामुदायिक वन पैंयाखर्क, साहुखोला सामुदायिक वन फलाबाङ, चन्द्रपाला सामुदायिक वनलगायत ६० हेक्टरभन्दा बढी क्षेत्रफलमा डढेलो लागेको डिभिजन वन प्रमुख थीरबहादुर कार्कीले बताए ।"
वनमा सशस्त्र रक्षक,"विधेयकमा सशस्त्र वनरक्षक सेवा गठन हुने र संगठनात्मक संरचना सरकारले तोकिदिएबमोजिम हुने प्रस्ताव गरिएको छ । देशभर कति संख्यामा वनरक्षक आवश्यक छन् भन्नेबारे वन तथा वातावरण मन्त्रालयले संगठन तथा व्यवस्थापन सर्भे (ओएन्डएम) गर्नेछ । उनीहरूको नियुक्ति र सेवासर्त पनि तोकिएबमोजिम हुनेछ । त्यसका लागि अलग्गै पाठ्यक्रम बनाइनेछ । वन क्षेत्रमा सशस्त्र वनरक्षक परिचालन गरिए चोरी निकास रोकिनुका साथै वन, वन्यजन्तु र जैविक विविधता संरक्षणमा थप सहयोग पुग्ने मन्त्रालयको अपेक्षा छ । अहिले वनभित्र निकुञ्ज, वन, माटो र वनस्पतिलगायत सेवा समूहका कर्मचारी कार्यरत छन् । सशस्त्र वन रक्षकले कानुन उल्लंघन गरे जन्मकैदसम्मको सजाय हुने व्यवस्था विधेयकमा प्रस्ताव गरिएको छ । सशस्त्र विद्रोहमा सरिक भएमा र जिम्मामा भएको हतियार खरखजाना बेचबखिन गरे वा कसैलाई सुम्पिएमा त्यस्ता कर्मचारीलाई जन्मकैदसम्मको सजाय हुने प्रस्तावित विधेयकमा उल्लेख छ । मस्यौदामा ऐन कार्यान्वयन, वन संरक्षण, संवर्द्धन एवं अन्य प्रवर्द्धनात्मक कार्यका लागि वन विकास कोष स्थापना गर्ने जनाइएको छ ।"
चन्द कार्यकर्ता रिहालगत्तै पक्राउ,"बम विस्फोट गरेको, एनसेल टावरमा आगजनी तथा चन्दा असुली गरेको भन्दै उजुरी परेकाले छानबिनका लागि पक्राउ गरिएको उनले जनाए । वैशाख २२ गते पालुङटार ७, च्याङ्लीबाट उनीहरू पक्राउ परेका थिए । वैशाख ९ गते पक्राउ परेका जिल्ला जनपरिषद् प्रमुख विष्णु रिजाल र वैशाख २ गते पक्राउ परेकी जिल्ला कमिटी सदस्य अञ्जु कुमाल भने जिल्ला अदालतमा ५५ हजार धरौटी बुझाएर छुटेका छन् ।"
संवैधानिक पत्रकार मञ्चमा दुलाल,"काठमाडौं (कास) संवैधानिक तथा न्यायिक पत्रकार मञ्चको पाँचौं अधिवेशनले दुर्गा दुलालको अध्यक्षतामा सात सदस्यीय नयाँ नेतृत्व चयन गरेको छ ।मञ्चको उपाध्यक्षमा कालिका खड्का, महासचिवमा भाषा शर्मा, सचिवमा दीपक खरेल, कोषाध्यक्षमा नीराजन पौडेल र सदस्यमा दीपक आचार्य र शरद ओझा छानिएका छन् ।"
आठ सहर पुग्दै समाजवादी,"काठमाडौं (कास) पार्टी एकीकरणको सन्देश लिएर समाजवादी पार्टी मुलुकका मुख्य ८ सहर पुग्ने भएको छ । जेठ ११ गते विराटनगरमा सुरु हुने कार्यक्रम २५ गते पोखरामा सम्पन्न हुनेछ । महासचिव रामसायप्रसाद यादवका अनुसार पार्टी एकीकरणको सन्देशसँगै कार्यकर्ता अभिमुखीकरण प्रशिक्षणको आयोजनासमेत हुनेछ । उनका अनुसार जेठ १२ गते जनकपुर, १३ गते वीरगन्ज, १७ गते भैरहवा, १८ गते नेपालगन्ज, १९ गते सुर्खेत, २१ गते धनगढी र २५ गते पोखरामा कार्यक्रम हुनेछ । तत्कालीन संघीय समाजवादी फोरम र नयाँ शक्ति पार्टीको अलगअलग पार्टी संरचना र भ्रातृसंस्थाको समायोजनका लागि गृहकार्य गर्न कार्यदल गठन भएको छ । कार्यदलमा उपाध्यक्षद्वय हेमराज राई, रेणु यादव, महासचिवद्वय रामसायप्रसाद यादव, गंगा श्रेष्ठ र सचिव डम्बर खड्का छन् । राष्ट्रिय जनता पार्टी (राजपा) लगायतका दलसँग एकीकरण प्रयास गर्न समाजवादी पार्टीले सहअध्यक्ष राजेन्द्र श्रेष्ठको संयोजकत्वमा कार्यदल गठन गरेको छ । पाँच सदस्यीय कार्यदलमा पर्शुराम खापुङ, नवराज सुवेदी, डम्बर खतिवडा र रामसाय यादव सदस्य छन् । राजपासँग एकीकरणका लागि कार्यदलबाहेक शीर्ष तहमा समेत छलफल भइरहेको छ ।"
सस्तो हुनुपर्ने बेला महँगिँदै इन्टरनेट,यसअघि एक किलोमिटरको भाडा प्रतिवर्ष प्रतिकोर १४ हजार ६ सय ३० रहेकामा अहिले बढाएर ३३ केभी लाइनमा ३० हजार र ६६ केभी लाइनमा ७२ हजार बनाइएको छ । प्राधिकरणले बढाएको भाडाअनुसार ओपीजीडब्लू प्रयोग गर्न एनसेलले सम्झौता गरिसकेको छ । नेपाल टेलिकमले पनि सम्झौताको तयारी गरेको छ ।
क्वारेन्टाइन कडाइले खसीबोकाको आयात घट्यो,"दसैंलाई लक्षित चेकपोस्टचाडपर्वलाई लक्षित गरेर विभिन्न स्थानमा क्वारेन्टाइन चेक पोस्ट स्थापना हुने भएको छ । सरकारले पशु स्वास्थ्य तथा पशु सेवा ऐन २०५५ को दफा ३ अनुसार क्वारेन्टाइन चेकपोस्टहरू स्थापना र सञ्चालन गर्ने निर्णय गरेको हो । पशु क्वारेन्टाइन कार्यालय काठमाडौंअन्तर्गत रसुवागढी सीमामा अस्थायी, नागढुंगामा आन्तरिकअस्थायी चेकपोस्ट सञ्चालन गरिनेछ, वैशाख २३ गतेको राजपत्रमा भनिएको छ, दसैंलगायतका चाडपर्वमा पशुपन्छीको ओसारपसारान क्वारेन्टाइन व्यवस्थापन गर्न अधिकतम तीन महिनाको अवधिका लागि तथा संक्रामक पशु रोग फैलिएको अवस्थामा रोग नियन्त्रण नभएसम्मका लागि कृषि तथा पशुपन्छी विकास मन्त्रालयको सहमति लिई पशुसेवा विभागले अस्थायी पशु क्वारेन्टाइन चेकपोस्ट सञ्चालन गर्नेछ ।"
वेबसाइटमार्फत काम र कामदार,"सैनिक मुख्यालय भद्रकालीमा प्राविधिकको काम गर्दै आएका शम्भु बस्नेतले श्रीयोगमा आफ्नाबारे विवरण भरेका छन् । उनलाई प्रिन्टर बनाउने वर्गभित्र भेटिन्छ । तीन महिनाअघि वेबसाइटबारे थाहा पाएको उनले बताए । अहिलेसम्म त कसैले फोन गरेको छैन, उनले भने, यस्तो प्लेटफर्म राम्रो हो । मलाई प्रिन्टर, प्रोजेक्टर, ल्यापटहरू मर्मत गर्न आउँछ । श्रीयोगले काम चलाउ, कुशल, दक्ष गरी कामदारका लेभल समेत निर्माण गर्दै छ । यसले उपभोक्तालाई कस्तो कामदार चाहिएको, त्यहीअनुसार सम्पर्क गर्न सहज बनाउने श्रीयोगले जनायो ।"
माछाको पकेट क्षेत्र विस्तार,"भारतीय माछा नभित्रिने हो भने स्थानीय माछाको मूल्य प्रतिकिलो हजार रुपैयाँभन्दा पनि बढी पर्ने अवस्था छ । भारतीय माछाले नै बजार धानेको छ । चोरी पैठारीबाट भए पनि भारतीय माछा आयात भइरहेकाले बजारमा अभाव छैन, सहनीले भने, आयात नहुने हो भने स्थानीय उत्पादन प्रतिकिलो हजार रुपैयाँमा पनि पाइँदैन ।खुला बजारमा साताअिघ प्रतिकिलो ३५० रुपैयाँमा पाइने माछा अहिले ७ सयसम्म पुगेको छ । सरकारले भारतीय माछा आयातमा रोक लगाए पनि बजारमा सर्वत्र पाइन्छ । त्यही माछा साताअघि प्रतिकिलो ३५० रुपैयाँसम्ममा पाइन्थ्यो, होटल व्यवसायी भूषण श्रेष्ठले भने, अहिले त्यही माछालाई किलोको ७ सय रुपैयाँ पर्छ । उनले आयातमा रोक लगाएको नाममा व्यापारीले शतप्रतिशत मूल्य बढाएर उपभोक्ता ठग्दासमेत सम्बन्धित निकायले बजार अनुगमन नगर्दा उपभोक्ता मारमा परेको गुनासो गरे ।"
किरा मार्न 'मोहनी पासो',तरकारी जस्तै धान र गहुँमा पनि उज्यालो पासो र पहेंलो पासोलगायतका विधिहरू आएका छन् । राति खेतमा लाइट बाल्दा किराहरू सबै त्यहीँ झुम्मिन्छन् । लाइटको तल तेल वा पानी राखिएदिए सबै त्यसमा खसेर मर्छन् । यसैगरी पहेंलो चिज बारीमा राखे किरा त्यहाँ झुम्मिन्छन् ।
भटाभट मर्दै चौंरी,"याङमामा रहेका ११ मध्ये १० घरले चौंरी पालेका छन् । उनीहरू एक परिवारको कम्तीमा ५५ वटासम्म चौरीका सन्तान रहेका छन् । ५२ सय मिटरसम्मको गोठमा पुगेर उपचार गर्दा कुनै रोग वा भाइरलको संक्रमण नदेखिएको घिमिरे बताउँछन् ।परीक्षण र उपचारका लागि घिमिरे र सञ्जय लिम्बूको टोली खटिएका थिए । वडाध्यक्ष भोटेले प्रत्येक गोठमा पुगेको बताए । स्थानीयलाई ब्लक बनाएर पशुपालन गर्न, एउटा ब्लकमा पशुपालन गरे अर्कोमा घाँस लगाउन सुझाव दिएको प्राविधिक लिम्बू बताउँछन् ।"
सिँचाइ पुगेपछि तरकारी खेती,"वडाकै पहलमा २ वर्षअघि खानेपानीको समस्या समाधान भएको थियो, अहिले सिँचाइ पोखरी बनेपछि मनघर तरकारी पकेट क्षेत्र निर्माण गरेर किसानको आयआर्जन बढाउने र गाउँमै रोजगारी दिने अभियान सुरु गरिएको वडा नं ४ का वडाध्यक्ष कृष्णबहादुर थापाले बताए । प्राकृतिक प्रकोपबाट किसानले लगाएको बाली जोगाउने अभियानअन्तर्गत बाली बिमा अनिवार्य गराउने अभियानमा वडा कार्यालय लागेको छ । मध्यपहाडी सडक सञ्चालन भएकाले किसानले उत्पादन गरेको तरकारी सहजै बिक्री वितरण हुने गरेको छ ।"
श्रम कार्यालयमा उजुरीको चाङ,बिनु तिम्सिना
अध्ययनमै अड्कियो पुल निर्माण,"नारायणगढमुग्लिन सडक सञ्चालनमा आएको एक वर्ष भयो । काठमाडौं उपत्यकामा उपभोग्य वस्तु यही सडक भएर भित्रने गर्छ । सडक लाइफ लाइन का रूपमा परिचित छ । पुल निर्माणको काम अझै सुरु हुन नसक्दा साँघुरा पुलले सडक जाम हुने गरेको छ । यो सडकमा दैनिक सवारी चाप हुन्छ । जलवीरे, मौरी, खानी र दासढुंगामा भने पुल निर्माण धमाधम भइरहेको छ । नारायणगढमुग्लिन सडक आयोजनाका इन्जिनियर शिव खनालका अनुसार अहिलेसम्म निर्माण प्रगति सन्तोष जनक छ । निर्माण सुरु भएका चारवटा पुलको काम तीव्र रूपमा भइरहेको छ, उनले भने । यो सडक भएर दैनिक करिब १० हजार सवारी साधन ओहोरदोहोर गर्छन् । पुल जीर्ण छन् । ठूला मालबाहाक सवारी साधन साँघुरा पुलले गर्दा जाममा पर्ने गर्छन् । दुईतर्फी रूपमा सञ्चालन गर्नसमेत समस्या भएको छ । पुराना पुलका रेलिङसमेत भाँचिएका छन् ।"
पोखरामा बैंकिङ सम्मेलन,"काठमाडौं (कास) पोखरामा शुक्रबार बैंकिङ टुडे एन्ड टुमरो विषयक सम्मेलन सम्पन्न भएको छ । यहाँका बैंक तथा वित्तीय संस्थाका प्रमुखसहित करिब सयजना प्रतिनिधिको सहभागिता रहेको उक्त सम्मेलनको नेपाल राष्ट्र बैंक, पोखराका प्रमुख डा दिल्लीराम पोखरेल र नेश्सनल बैंकिङ इन्स्टिच्युटका सञ्जीव सुब्बाले उद्घाटन गरे । सम्मेलनमा बैंकिङ एसएमई लोन, राष्ट्रिय अर्थतन्त्रमा बैंकको भूमिका, उत्पादक क्षेक्रमा अवसरलगायत विषयमा चर्चा गरिएको थियो ।"
बाँसगढीमा सिद्धार्थको शाखा,"काठमाडौं (कास) सिद्घार्थ बैंकले शुत्रबारदेखि बर्दियाको बाँसगढीमा शाखा कार्यालय सञ्चालनमा ल्याएको छ । बाँसगढी नगरपालिकाका उपमेयर सुष्मा चौधरीले शाखा कार्यालयको उद्घाटन गरिन् । सबै क्षेत्र र वर्गसम्म बैंकिङ सेवाको पहुँच पुर्याउने उद्देश्यले देशभर १५३ वटा शाखा (४ एक्स्टेन्सन काउन्टरसहित), १ सय शाखारहित बैंकिङमार्फत सेवा प्रदान गर्दै आएको बैंकले जनाएको छ ।"
दुईपिप्लेमा एनसीसी,काठमाडौं (कास) नेपाल क्रेडिट एन्ड कमर्स बैंक (एनसीसी) ले लमजुङको मध्यनेपाल नगरपालिका ४ दुईपिप्लेमा नयाँ शाखा कार्यालय सञ्चालनमा ल्याएको छ । दुईपिप्लेमा शाखा कार्यालय विस्तार गरेसँगै बैंकको देशभर १२४ वटा शाखा पुगेका छन् । दुईपिप्ले र आसपासका क्षेत्रमा सेवा पुर्याउने उद्देश्यले खोलिएको उक्त शाखाबाट एनसीसी बैंकले प्रवाह गर्ने सम्पूर्ण बैंकिङ सेवाहरू सरल तथा सुलभ रूपमा प्रदान हुने बैंकले जनाएको छ ।
सनराइजको शाखा विस्तार,"काठमाडौं (कास)सनराइज बैंकले बुटवलस्थित राममन्दिर लाइनमा आफ्नो १०५ औं शाखा सञ्चालनमा ल्याएको छ । शुक्रबार आयोजित कार्यत्रममा नेपाल राष्ट्र बैंक, सिद्धार्थनगरका निर्देशक राजेन्द्र भट्टराई र बैंकका प्रमुख कार्यकारी अधिकृत रत्नराज बज्राचार्यले संयुक्त रूपमा शाखाको उद्घाटन गरे । कार्यक्रममा बैंकका नायब महाप्रबन्धक अपछकुमार यादव, बुटवल उद्योग वाणिज्य संघका कार्यबाहक अध्यक्ष उज्ज्वल कसजूलगायतको उपस्थिति थियो ।"
१० करोड लगानीमा रिसोर्ट,बुटवल (कास) बुटवल ११ कालिकानगरमा १० करोड रुपैयाँको लगानीमा महाराजा रिसोर्ट सञ्चालनमा आएको छ । होटल तथा व्यावसायिक क्षेत्रमा स्थापित १० जना व्यवसायीले रिसोर्टमा लगानी गरेका छन् । उनीहरूले यसअघि बुटवलमा दियालो र कस्तुरी होटल सञ्चालनमा ल्याएका थिए । महाराजा ग्रुप अफ कम्पनीका संयोजक ताराप्रसाद भण्डारीले रिसोर्टले नामअनुसारकै सुविधा उपलब्ध गराउने बताए । रिसोर्ट करिब ३७ हजार १ सय स्क्वायर फुट क्षेत्रफलमा छ ।
पहिलो नम्बरमा पुग्ने दाउ,आठौं राष्ट्रियमा पनि टिम इभेन्टसमा स्वर्ण पदक जिते शुक्रले । साथै फाल्डो सिरिजमा यू२१ तर्फ विजेता बन्दै फाल्डो सिरिज एसिया फाइनलका लागि छनोटमा परे । राष्ट्रिय र अन्तर्राष्ट्रिय सफलताले यो सिजन विशेष बनाउन मिहिनेत नै प्रमुख अस्त्र रहेको बताउँछन् शुक्र । चिपिङ र पटिङले पनि साथ दिएकाले प्रिमियर जित्नेमा शुक्रको विश्वास छ ।
भीम र सुनमायालाई उपाधि,"हेलम्बु गाउँपालिकाले ५ लाखदेखि विभिन्न सामग्री दिएर सघाइरहेको ट्रेल म्याराथनका खेलाडी शनिबार नै रसुवाको बुद्धडाँडा, गोसाइँकुण्ड, ८ कुण्ड हुँदै फेदीबाट घोप्टे, ठाडेपाटीबाट मुग्लिनकोट घुम्दै आएका थिए । तामाङका अनुसार टप १० भित्र पर्नेलाई जनही २ हजार दिइएको छ । नेपालमै हराउँदै गएका पुराना पदमार्गमा ट्रेल आयोजना गरेर आन्तरिक तथा बाह्य पर्यटक आर्कषित गर्ने र ट्रेल म्याराथन खेलाडी उत्पादन गर्ने लक्ष्य राखिएको छ ।"
मोरङ सेमिफाइनलमा,हात हालाहालखेल चलिरहेको क्रममा दुवै टिमका खेलाडीबीच हात हालाहाल भएको छ । दुवैबीच कुटाकुट भएपछि केहीबेर तनाव सिर्जना भएको थियो । दुवै टोलीका विदेशी खेलाडीबीच विवाद हुँदा हात हालाहाल भएको हो । केही बेरपछि खेल सञ्चालनमा आएको थियो । बिन्ध्यावासिनीका विदेशी खेलाडी याकुबले बल हातले समाएका थिए । उनलाई रेफ्रीले पहेँलो कार्ड देखाए ।
आर्मीविरुद्ध चितवनको सान,सडनडेथमा आर्मीका गोलरक्षक विवश चौधरीले हानेको पेनाल्टी प्रहार पोस्ट माथिबाट बाहिरिदाँ नतिजा चितवनको पक्षमा गएको हो । भरतपुर गोल्डकपमा यसअघि अर्को विभागीय टोली नेपाल पुलिस क्लब च्यासल युथसँग पाराजित भएर बाहिरिएको थियो । सशस्त्र प्रहरीको एपीएफ क्लबले भने वीरगन्ज युथ एकेडेमीसँग कठिन जित निकालेको थियो । आइतबार खेल झापा११ र च्यासल युथबीच हुनेछ ।
सनीलाई स्वर्ण,"काठमाडौं (कास) २० औं राष्ट्रिय पुरुष खुला तथा १३ औं महिला तौल समूह फुलकन्ट्याक्ट कराँतेमा त्रिभुवन आर्मी क्लब टिम च्याम्पियन बनेको छ । पुरुष र महिला दुवैतर्फ आर्मीका खेलाडीको वर्चस्व रह्यो । नेपाल क्योकुसिन कराँते डो संघ (बज्र) को आयोजनामा राखेप सेमी कभर्डहलमा आयोजित प्रतियोगितामा शनिबार महिला ५५ केजीमुनि आर्मीकी अनुपमा नेपाली र ५५ केजी माथि आर्मीकै मन्जु बिकले स्वर्ण पदक जिते । ५५ केजीमुनि केन्द्रीय डोजोकी झलकुमारी महतोले रजत र भकुन्डेबेंसी डोजोकी प्रीति तामाङले कांस्य तथा ५५ केजीमाथि आर्मीकै शान्ति थापामगरले रजत र लुम्बिनी डोजोकी सिर्जना थापामगरले कांस्य जितेका थिए । पुरुष खुलातर्फ आर्मीकै सनीसिंह सुनारले विकास गुरुङलाई हराएर स्वर्ण जितेका थिए । केन्द्रीय डोजोका महेश भुजेलले कांस्य पदक जिते । पुरुषतर्फ स्वर्ण विजेता सनीले २५ हजार रुपैयाँ पुरस्कार पाए । विकासले १५ हजार र कांस्य विजेता महेशले ७ हजार ५ सय रुपैयाँ पुरस्कार पाए । महिलाको दुवै स्पर्धाका विजेताले १० हजार, दोस्रोले ५ हजार र तेस्रो हुनेले २ हजार ५ सय रुपैयाँ पुरस्कार पाए ।"
गोदावरी मेयर कप सुरु,"ललितपुर (कास) थेचोमा शनिबार जिल्लाव्यापी गोदावरी मेयर कप फुटबल प्रतियोगिता सुरु भएको छ । पहिलो दिन लालीगुराँस युवा क्लबले आयोजक टु स्टार क्लब थेचोलाई लेलेको १० ले हरायो । आइतबार बेथिगल र छम्पी युवा, सरस्वती र सिर्जनशील युवाबीच प्रतिस्पर्धा हुनेछन् । क्लबको रजत जयन्तीमा आयोजित स्पर्धामा २४ टिमले भाग लिएको आयोजकका कोषाध्यक्ष मदन महर्जनले बताए । १५ दिन चल्ने स्पर्धा विजेताले ५० हजार र उपविजेताले २५ हजार रुपैयाँ प्राप्त गर्नेछन् ।"
ब्राइट फ्युचर विजेता,"काठमाडौं (कास) गणेशमान सिंह स्मृति एसईई कप फुटसलमा छात्रतर्फ ब्राइट फ्युचर स्कुल र छात्रातर्फ कुमारी फुटसल क्लब च्याम्पियन बनेका छन् । ब्राइटले ढुकु फुटसललाई सडनडेथमा हराउँदा कुमारीले नेपालय स्कुलमाथि ४१ को जित पायो । शनिबार मण्डिखाटारस्थित ग्रासरुट फुटसल सेन्टरमा फाइनल भएको थियो । समापनमा नेपाली राष्ट्रिय टोलीका गोलकिपर विशाल श्रेष्ठ, उमेर समूहकी कप्तान प्रीति राई, कराँते निर्णायक सिर्जना अधिकारी, संगीतकार शशीविक्रम थापालाई सम्मान गरिएको थियो ।"
ललितपुर च्याम्पियन,काठमाडौं (कास) ललितपुरले दोस्रो राष्ट्रिय पुरुष बेसबलको उपाधि जितेको छ । धोबीघाटस्थित मल पोखरीमा शनिबार भएको फाइनलमा ललितपुरले एपीएफलाई १५१४ को साँघुरो स्कोरले पराजित गर्यो । नेपाल सफ्ट बल तथा बेसबल संघद्वारा आयोजित प्रतियोगितामा पोखरा तेस्रो भयो । पोखराले गोर्खा क्रुजलाई ७१ ले हरायो । ललितपुरका ईश्वर केसी उत्कृष्ट खेलाडी भए । तीनदिने स्पर्धामा ५ टिम सहभागी थिए ।
सम्पदा उत्कृष्ट,"काठमाडौं (कास) आयोजक नेपाल सितोरियो कराँते ठमेल शाखा डोजोले पाँचौं जुनियर आमन्त्रित कराँते प्रतियोगिताको ट्रफी जितेको छ । ठमेलले ८ स्वर्ण, २ रजत र ३ कांस्य पदक जित्यो । लैनचौरस्थित राष्ट्रिय टेबल प्रशिक्षण केन्द्रमा भएको प्रतियोगितामा भारत दोस्रो र भक्तपुर डोजो तेस्रो भए । पुरुषमा अभिषेक तामाङ र महिलामा सम्पदा बाँस्तोला उत्कृष्ट खेलाडी भए । सो अवसरमा विभिन्न तीन अन्तर्राष्ट्रिय प्रतियोगिताका पदक जितेका ८ वर्षे आर्यन रन्जितलाई सम्मान गरियो ।"
धरान विजयी,विराटनगर (कास) सुनसरीको धरान टिम मोरङको सुनवर्षीमा जारी तेस्रो अमरदह ढल्केजोवन गोल्डकप फुटबलको क्वाटरफाइनल पुगेको छ । धरानले भाउन्ने भेट्रानलाई २१ ले पराजित गर्यो । धरानका गणेश लिम्बु र तीर्थ मगरले गोल गरे । भाउन्नेबाट याकुब राईले एक गोल फर्काए । म्यान अफ द म्याच धरानका गणेश लिम्बु घोषित भए । आइतबार उर्लाबारी र संखुवासभा भेट्रानबीच प्रतिस्पर्धा हुनेछ ।
जावलाखेललाई सिन्धु कप,जावलाखेलले ५ लाख र उपविजेता गोर्खाले २ लाख ५० हजार रुपैयाँ पुरस्कार पाए । स्ट्राइकरमा जावलाखेलका फोफना फोडे र मिडफिल्डरमा आयोजक युथ स्पोर्टस क्लबका क्रिजल खड्का उत्कृष्ट चुनिए । उत्कृष्ट गोलकिपर गोर्खा ब्वाइजका दिलीप क्षेत्री र उत्कृष्ट प्रशिक्षक युथका सन्दीप खड्का भए । विधागत उत्कृष्टले जनही ५ हजार रुपैयाँ पाए ।
बाबु वर्ल्ड गल्फ कपमा,बेस्ट ग्रसको विशेष उपाधि टासी छिरिङले जिते । उनी कुल ३८ ग्रस अंक हासिल गरी च्याम्पियन बनेका हुन् । टासीले गोकर्ण गल्फ क्लबका अध्यक्ष स्व आङछिरिङ शेर्पाको नाममा प्रदान गरिएको विशेष ट्रफी पाए । क्लोजेस्ट टू द पिनमा पुरुषतर्फ मिथुन राई र महिलातर्फ रेखा घिमिरे विजयी भए । प्रतियोगितामा ६ महिलासहित १ सय १ गल्फरको सहभागिता थियो ।
नुवाकोटे टाइगरले जिते बेल्ट,मिक्स्ड ट्याग टिम भिडन्तमा अमेरिकाकी जेरार्ड ज्याङ र चीनका माइकल सूको जोडीले नेपालका साइन र दिलाशाको जोडीलाई पराजित गरे । ६ म्यान ट्याग टिम भिडन्तमा नेपालका ठाकु र एक्स हिरो तथा जम्बी ड्रागनको टिमले नेपालका द युभ र चट्टान तथा मंगोलियाका किलर कुब्लाईसम्मिलित टोलीलाई पराजित गरे । प्रतियोगितामा नेपालका ८ सहित ८ देशका २० रेस्लरको सहभागिता थियो ।
लुम्बिनी खुकुरी च्याम्पियन,"जवाफमा तिरुपतिले ९ विकेट क्षतिमा १ सय ७ रनमात्रै बनायो । सुरज दरईले २०, सौरभ खनाल र कृष्ण कार्कीले समान १८ रन बनाए । लुम्बिनीका धिरज शाहीले ३, इकलाख अहमदले २ तथा दुर्गेश गुप्ता, शाहब आलम र मानबहादुर थापाले ११ विकेट लिए । लुम्बिनीका निश्चल चौधरी म्यान अफ द म्याच भए । प्रतियोगितामा ६ विकेट र ९३ रन बनाएका मास्टर्स११ क्रिकेट क्लबका जितेन्द्र सहनी म्यान अफ द सिरिज घोषित भए । उनले १० हजार प्राप्त गरे । १ सय १२ रन बनाएका लुम्बिनीकै निश्चल चौधरी वेस्ट ब्याट्सम्यान र ९ विकेट लिएका तिरुपतिका रुविन क्षत्री बेस्ट बलर घोषित भए । उनीहरूले ५५ हजार रुपैयाँ प्राप्त गरे । विजेतालाई सिद्धार्थनगरका प्रमुख हरिप्रसाद अधिकारी र जिल्ला समन्वय समिति सभापति एकराज विश्वकर्माले पुरस्कृत गरे ।"
चेन्नई आठौंपल्ट फाइनलमा,"दिल्लीका लागि भारतीय एकदिवसीय विश्वकप टोलीमा नपरेका ऋषभ पन्तले २५ बलमा ३८ रन बनाए । उनले २ चौका र १ छक्का प्रहार गरे । कोलिन मुनरोले २४ बलमा २७, शिखर धवनले १८, कप्तान श्रेयस ऐयरले १३ र शेरफन रदफोर्डले १० रन बनाए ।"
लिटिल स्टार,"ब्राजिलका महान् खेलाडी रोनाल्डिन्होका छोरा जोआओ मेन्डेस अहिले १४ वर्षका भए । पिताको पदचाप पछ्याउँदै सफल फुटबलर बन्ने लक्ष्यमा रहेका मेन्डेस ब्राजिलको व्यावसायिक क्लबमा अनुबन्ध भएको समाचारले हालै विश्वभरका फुटबलप्रेमी अचम्मित बने । मेन्डेसले ब्राजिलको क्रुजेरियो फुटबल क्लबमा ट्रायल पास गरी प्रशिक्षणको सम्झौता गर्दासम्म पनि उनले पिताको नाम गोप्य राखेका थिए । पछि रोनाल्डिन्होको छोरा भएको थाहा पाएपछि क्लब प्रशासन नै अचम्मित बन्यो । फरवार्ड पोजिसनमा उत्कृष्ट बनेका मेन्डेसले पिताको नाम जोडेर क्लब फ्रशासनलाई अतिरिक्त दबाबबाट मुत्त गर्न यो चलाखी गरेका थिए, जसमा उनी सफल बने । क्रुजेरियो क्लबका ग्रासरुट फुटबल निर्देशक अमारिल्डो रिबेयरोले टेक्निकल रूपमा चुस्त र फिजिकल फिट पाएपछि क्लबका लागि उपयुक्त ठहरिएको प्रतिक्रिया दिएका थिए । उनले भनेका थिए, मेन्डेस आफ्ना पिताजत्तिकै क्षमतावान् खेलाडी हुन् ।"
अभिनयमा जमेका कुशाग्र,"राम्रो कलाकार बन्न मन छ, उनी भन्छन् । कुशाग्रलाई उनी अध्ययनरत स्कुलले कक्षा १० सम्म नै छात्रवृत्ति दिएको छ । विमल खतिवडा"
विपत्मा साथ,"अर्को एउटा अवसरमा, प्रदेश २ का मुख्यमन्त्री लालबाबु राउतलाई वैशाख २२ गते काठमाडौंमा भेटेर उनीहरूले सहयोग हस्तान्तरण गरे । यो सहयोग रकम बारापर्साका हामीजस्तै विद्यार्थी साथीभाइको किताबकलम किन्ने काममा उपयोग होस् भनेर मुख्यमन्त्रीज्यूलाई भनेका छौं, कोविदले खुसी हुँदै सुनाए । मुख्यमन्त्री राउतले पनि ससाना स्कुले विद्यार्थीको सहयोग सही उपयोग हुने वचन दिएका छन् ।"
घडीभित्र छडी,"समयलाई चिन्नुपर्छ भन्ने पाठ पढौँ,हामी पनि यसरी नै अघि अघि बढौँ ।भोलि विद्वान् हुनुपर्छ आज धेरै पढी,मीठो सन्देश दिँदै घुम्छन् घडीभित्र छडी । िरमेशचन्द्र घिमिरे भोर्लेटार, लमजुङ"
विद्यार्थी,"किताब, कापी, कलम मेरा सदावहार साथी,यिनकै सहयोगले म पुग्छु माथिमाथि । िअंकित खनाल, कक्षा५सिद्धिविनायक इंग्लिस स्कुल, तनहुँ"
माछा र कमिला,"कमिला खाने रंगीन माछा मरिरहेको देखेर उनीहरू खुसी भए । खुचिङ १ तैंले हाम्रा साथीहरूलाई खाएको होइन ? ठिक्क पर्यो तँलाई, कमिलाहरूले एकै स्वरमा भने । कमिलाहरू खानेकुरा खोज्न निस्केका थिए । मरेका माछा देखेर उनीहरूलाई खानेकुराको ठूलै खजाना भेटेजस्तो भयो । खानेकुरा खोज्न धेरै टाढा जानै परेन । अब सबै कमिला मिलेर पोखरीमा मरेका माछा खान थाले । सबैभन्दा पहिला त्यही रंगीन माछा खाए ।रत्न प्रजापती"

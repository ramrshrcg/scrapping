शीर्षक,विवरण
१ पैसामै १७ उपकरण,"न्याम्सको वैशाख १ गते रासन सामग्री खरिदको टेन्डरमा पनि यस्तै गरेको थियो । अस्पतालले चिनी, बिस्कुट, तेललगायत खाद्यान्नका विभिन्न सामग्री एक रुपैयामा पाएकै भरमा अयोग्य र्फमको टेन्डर स्वीकृत गरेको थियो । जसले सस्तोमा दिन्छ उसकै टेन्डर स्वीकृत गर्नुपर्ने नियमविपरीत न्याम्सले चमेना गृहको टेन्डर स्वीकृत गरेको छ । सन्तोषी खाजाघर नामक र्फमले ७ लाख २२ हजार ४ सयमा भाडा तिर्ने प्रस्ताव राखेको थियो, तर न्याम्सले ९ लाख ६० हजार भाडा तिर्ने र्सतमा जी एन्ड बी क्याफेको टेन्डर स्वीकृत गरेको छ । न्याम्सबाट गत आर्थिक वर्षा पनि उपकरण खरिदमा अनियमितता भएको थियो । हिमालयन मेडिटेक सप्लाई र्फमले १५ करोड ९५ लाखमा दिन तयार भएको न्युरो सिटी उपकरण टेन्डर अस्वीकृत गरी न्याम्सले बायोमेड इन्टरनेसनल सप्लाई र्फमसग २० करोड ४९ लाख मूल्यमा टेन्डर स्वीकृत गरेको थियो । र्सार्वजनिक खरिद ऐन नियमअनुसार हिमालयनले पाउनर्ुपर्ने टेन्डर बायोमेडलाई दिएपछि विवादमा परेको यो विषय अझै सुल्भिएको छैन । अख्तियार दुरुपयोग अनुसन्धान आयोगले यस विषयमा अनुसन्धान थालेको छ ।"
साढे १९ करोड धितो राखेर ७ अर्ब ऋण,"सिभिल होम्सका सञ्चालकले समेत ऋण नतिरी धितो फुकुवा गर्ने कुनै योजना नभएको जवाफ अदालतमा पेस गरेका छन् । दुवैको लिखित जवाफमा कर्जाको अधिकतम सीमा १९ करोड ३५ लाख भनी स्विकारेका छन् । सहकारीको विवरणमा कुल कर्जाको ९० प्रतिशत सिभिल होम्सले लिएको उल्लेख छ । सिभिल होम्सले गत असार मसान्तमा गरेको लेखापरीक्षण प्रतिवेदनअनुसार उसको कुल सम्पत्ति करिब एक अर्ब १६ करोड रुपैयाँ हुन आउँछ । त्यसपछि कम्पनीको सम्पत्ति नबढेको विभाग स्रोतले बतायो । उसले लिएको सात अर्ब रुपैयाँको १५ प्रतिशतका दरले हिसाब गर्दा वार्षिक ब्याज मात्रै एक अर्ब ५ करोड रुपैयाँ हुन्छ । सहकारी विभाग स्रोतले भन्यो, कम्पनीको कुल सम्पत्तिले वार्षिक ब्याजसमेत तिर्न हम्मे पर्छ । यस्तो अवस्थामा कसरी ठूलो मात्रामा एउटै समूहलाई ऋण दिइयो ? सिभिल सहकारीको २५ सयभन्दा बढी सदस्य छन् । सिभिल होम्सले हाल सहकारीबाट लिएको ऋणको ब्याजसमेत बुझाएको छैन । नबुझाएको ब्याजसमेत जोडेर सहकारीले अघिल्लो वर्षको ब्याजलाई अर्को पटक साँवामा जोडेको छ । पुरानो तथा गत वर्ष जारी भएको नयाँ सहकारी ऐनअनुसार कर्जाको ब्याज असुली नियमित प्रक्रिया हो । कर्जा असुली नभएको अवस्थामा लिलामी प्रक्रिया थाल्नुपर्छ तर त्यसविपरीत ब्याजलाई समेत साँवामा थपेको स्रोतले बतायो । सहकारी संघसंस्था दर्ता, सञ्चालन, लेखापरीक्षण, अनुगमन तथा नियमनसम्बन्धी मापदण्ड २०६८ अनुसार घरजग्गा कर्जामा २५ प्रतिशतभन्दा बढी कर्जा प्रवाह गर्न नमिल्ने मापदण्ड सहकारीले उल्लंघन गरेको छ । स्वार्थ जुध्ने गरी उही सञ्चालक भएको अवस्थामा ऋण प्रवाह गर्न मिल्दैन । सिभिल समूहको वेबसाइटअनुसार सिभिल सहकारीसहित अरू तीनवटा कम्पनी उसअन्तर्गतका हुन् । एउटै समूहको वित्तीय संस्थाले सोही संस्थाका अन्य कम्पनीलाई ऋण प्रवाह गर्न मिल्दैन । मापदण्डको ६६ (ग) मा संस्थाका सञ्चालकहरूको लगानीमा खोलिएको निजी उद्योगव्यवसायमा लगानी गर्न नमिल्ने प्रावधान छ । सिभिल समूहका अनुसार सबै समूहका सञ्चालक एवं प्रवर्द्धक निर्माण व्यवसायी इच्छाराज तामाङ हुन् । सहकारीका पूर्वअध्यक्षसमेत रहेका उनको वेबसाइटमा वरिष्ठ सल्लाहकार भनी चिनाइएको छ । सहकारीका अध्यक्ष रहेका केशवलाल श्रेष्ठ र उनीबीच मामाससुरा र भान्जीज्वाइँको नाता छ । ऋण फ्रवाहका क्रममा सहकारीको अर्को मान्यतासमेत लत्याइएको छ । सरकारी ऐनअनुसार व्यत्ति वा संघसंस्थालाई सदस्यता दिन मिले पनि नाफा आर्जन गर्ने कम्पनी सहकारीको सदस्य हुन सक्दैन । सहकारी विभाग स्रोतले भन्यो, संस्थाको सदस्य हुन नसक्ने कम्पनीलाई अत्यधिक ऋण दिएको देखिन्छ ।सहकारीका केही सदस्यले केन्द्रीय सहकारी विभागका साथै काठमाडौं महानगरपालिकाको सहकारी विभागमा समेत उजुरी दिएका छन् । अख्तियार र प्रहरीमा पनि यसबारे उजुरी परेको छ । सहकारीले मिलेमतोमा सिभिल होम्सको जग्गा फुकुवा गर्ने जोखिम बढेपछि सदस्यहरूले काठमाडौं जिल्ला अदालतमा निषेधाज्ञाको मुद्दा हालेका थिए । तर सुरुमा दिएको अन्तरिम आदेश पछि खारेज भयो ।"
फानी ले हुरीको सम्भावना,"अहिले प्रिमनसुनको समय भएको र चक्रवातको असर मिसिए पूर्वी र मध्यका स्थानमा हावाहुरीसहित हल्कादेखि मध्यम वर्षा हुन सक्ने जल तथा मौसम पूर्वानुमान महाशाखाले जनाएको छ । मौसमविद्हरूका अनुसार बंगालको खाडीको दक्षिणपूर्वी भागमा विकसित भइरहेको फानी विस्तारै उत्तरपश्चिम दिशातर्फ बढिरहेको छ । बिहीबारदेखि यो प्रणाली उत्तरपूर्वतिर लाग्ने देखिन्छ महाशाखाले विशेष बुलेटिनमा भनेको छ, शुक्रबारदेखि यो प्रणाली भारतको उडिसा आसपास मोडिने देखिन्छ । शुक्रबार अपराह्नअघिसम्म नेपालमा यसको प्रभाव खासै नपर्ने पौडेलले उल्लेख गरे । शुक्रबार अपराह्नपछि भने सतर्क रहन महाशाखाले आग्रह गरेको छ । पश्चिम वायु र स्थानीय वायु सक्रिय भएपछि बुधबार साँझ असिना र हावाहुरीसहित वर्षा भएको छ । महाशाखाकी मौसमविद् गंगा नगरकोटीका अनुसार पश्चिम वायु र स्थानीय वायु सक्रिय भएर पश्चिमी पहाडी भागमा बुधबार अपराहन बादल विकसित भएको थियो । त्यो बादललाई पश्चिमी वायुले पूर्वतिर धकेल्दै काठमाडौंसम्म ल्याएपछि हावाहुरी र असिनासहित वर्षा भएको हो, नगरकोटीले भनिन्, यो प्रक्रिया अझ पूर्वतिर सर्दै गइरहेको छ । बिहीबार पनि पश्चिम वायुको असर देखिने भएकाले हावाहुरीसहित वर्षा हुने महाशाखाले उल्लेख गरेको छ । मध्य र पूर्वको पहाडी भूभागमा हावाहुरी र असिनासहित वर्षा हुनेछ, उनले भनिन् ।"
को हुन् ठेकेदार मनोज मिश्र ?,"(काठमाडौं)  जेपी स्कुलको जग्गा निकै सस्तो मूल्यमा ३० वर्षका लागि कब्जामा लिने मनोज मिश्रले यसअघि नारायणचौरस्थित बाल मन्दिरको जग्गा पनि प्रक्रिया मिचेर ३० वर्षका लागि सस्तो मूल्यमा भाडामा लिएका थिए । धनुषा मूल घर भएका मिश्रको तरुण निर्माण सेवाले २०६६ फागुन १६ गते प्रक्रिया मिचेर बाल मन्दिरसँग १३ रोपनी १२ आना एक पैसा जग्गा भाडामा लिने सम्झौता गरेको थियो । यसलगत्तै मिश्रले बाल मन्दिरलाई एक करोड रुपैयाँ पनि दिएका थिए । तर उक्त जग्गा त्यसअघि नै बृहस्पति शिक्षा सदनले भाडामा लिएर विवादित बनेको थियो । २०७२ साउन ४ गते बाल संगठन र बृहस्पति विद्या सदनबीच पूरक सम्झौता भएपछि निर्माण सेवाले उक्त जग्गा पाउन सकेन । मिश्रको कम्पनीलाई प्रक्रिया मिचेर जग्गा दिएको भन्दै राष्ट्रिय सतर्कता केन्द्रले २०६९ वैशाख २५ मा सम्झौता रद्द गर्न निर्देशन दिएको थियो । त्यसलाई अटेर गरी बाल मन्दिरले मिश्रसँगको सम्झौता जारी राख्यो । तर सोही जग्गा त्यसअघि नै बृहस्पतिलाई दिइसकेकाले बाल मन्दिर कानुनी अप्ठ्यारोमा पर्यो । यही बेला बाल मन्दिरले सम्झौता रद्द गर्दै प्रचलित दरभन्दा सस्तो मूल्यमा ३८ वर्षका लागि बृहस्पतिलाई भाडामा दियो । सोही जग्गामा अहिले बृहस्पतिले भवन निर्माण गरिरहेको छ । जानकारहरूका अनुसार मिश्रले राजनीतिक पहुँचका आधारमा बाल मन्दिर र जेपी स्कुलको जग्गा सँगसँगै हत्याउने प्रयास सुरु गरेका थिए । कान्तिपुरले गरेको खोजीमा काठमाडौंका केन्द्रमा रहेका सरकारी जग्गा वर्षौंका निम्ति भाडामा लिन सक्ने मिश्र राजनीतिक रूपमा पनि सक्रिय रहेको पाइएको छ । दोस्रो संविधानसभा विघटन भएपछि बनेको अन्तरिम मन्त्रिपरिषद्मा मन्त्री बनेका पूर्वसचिव उमाकान्त झाको फेरो समातेर उनी नेपाल विद्युत् प्राधिकरणको बोर्डमा पुगेका थिए । जानकारहरूका अनुसार प्रदेश ५ प्रमुख रहेका झाले नै मिश्रलाई अगाडि बढाउन मद्दत गरेका थिए । कान्तिपुरसँगको कुराकानीका झाले मनोज आफ्नै भान्जा भएको र आफूले ऊर्जामन्त्री हुँदा उनलाई विद्युत् प्राधिकरणको सञ्चालक नियुक्त गरेको बताए । तत्कालिन नेपाली कांग्रेस (प्रजातान्त्रिक) ले गरेको अधिवेशनमा मिश्र महाधिवेशन प्रतिनिधिको हैसियतमा सामेल थिए । नेपाली कांग्रेसको भ्रातृ संगठन तरुण दलमा महोत्तरीबाट जोडिएका नेता कृष्णशंकर साह बाल मन्दिरको महासचिव भएका बेला मिश्रको कम्पनीले बाल मन्दिरको जग्गा हात पार्ने प्रयास गरेको थियो । जेपी स्कुलको जग्गामा भवन बनाउने बेला पनि मिश्रले राजनीतिक पहुँचको फेरो समातेका थिए । विद्यालय व्यवस्थापनका एक सदस्यका अनुसार राजनीतिक पहुँचका आधारमा उनले सुरुमा व्यवस्थापन समितिलाई हातमा लिए अनि त्यसपछि प्रधानाध्यापक र शिक्षकहरूलाई । ती सदस्यले प्रश्न गरे, राजनीतिक पहुँच हुन्थेन भने काठमाडौंको सबभन्दा महँगो ठाउँमध्येको जग्गा त्यति सजिलै, सस्तो मूल्यमा उनले कसरी हात पार्न सक्थे ।"
राष्ट्रपति एक दिन अगावै स्वदेश फिर्ता,"काठमाडौं (कास) चीनको ९ दिने भ्रमणमा रहेकी राष्ट्रपति विद्यादेवी भण्डारी यात्रा छोट्याएर एक दिनअगाडि नै बुधबार स्वदेश फर्किएकी छन् । बेल्ट एन्ड रोड इनिसिएटिभ्स (बीआरआई) को दोस्रो अन्तर्राष्ट्रिय शिखर सम्मेलनका लागि अघिल्लो बुधबार चीनतर्फ लागेकी भण्डारी बुधबार बिहान ल्हासाबाट फर्किएकी हुन् । जाँदा नेपाल एयरलाइन्सको चार्टर्ड विमान प्रयोग गरेकी भण्डारी सिचुवान एयरलाइन्सको नियमित विमानबाट फर्किएकी हुन् । परराष्ट्र स्रोतका अनुसार बुधबार राष्ट्रपति भण्डारी, परराष्ट्र सचिव शंकरदास बैरागी, राष्ट्रपतिका निजी चिकित्सक, सुरक्षाकर्मीसहित ७ जना मात्रै फर्किएका हुन् । राष्ट्रपतिका प्रमुख स्वकीय सचिव भेषराज अधिकारीका अनुसार हाई अल्टिच्युडको समस्याले गर्दा राष्ट्रपति भ्रमण एक दिन छोट्याएर स्वदेश फर्किएकी हुन् । अधिकारीले कान्तिपुरसँग भने, मुलुक फर्किएपछि उहाँ स्वस्थ अनुभव गर्नुभएकाले हाल कुनै परीक्षण, स्वास्थ्य जाँच आदिसमेत गरिएको छैन । चीन जानु दुई दिनअघि राष्ट्रपति भण्डारीले त्रिवि शिक्षण अस्पताल महाराजगन्जमा स्वास्थ्य जाँचसमेत गराएकी थिइन् । त्यसबेला अस्पतालमा उनको इन्डोस्कोपी गरिएको थियो । भ्रमण टोलीमा रहेका परराष्ट्रमन्त्री प्रदीप ज्ञवाली, प्रदेश ३ का मुख्यमन्त्री डोरमणि पौडेल, सांसदलगायत ३४ नेपाली प्रतिनिधि भने बिहीबार मात्रै ल्हासाबाट नियमित विमानमार्फत काठमाडौं फर्किंदै छन् । राष्ट्रपतिज्यूलाई अलि बढी धपेडी भयो । उहाँको तालिकाअनुसार सबै कार्यक्रम मंगलबार नै सकिसकेका थिए, बुधबार केही भेटघाट थिए, ती पनि मंगलबारै सम्पन्न गरिए, स्रोतले भन्यो । ल्हासाकाठमाडौं डेढ घण्टाको हवाई दूरीमा पर्छ । राष्ट्रपति सवार रहेकाले सिचुवान एयरको एयरबस ३१९ लाई त्रिभुवन विमानस्थलमा प्राथमिकता दिइएको थियो । साढे १० बजे अवतरण गर्ने विमान २३ मिनेट चाँडो काठमाडौं आइपुगेको थियो । उक्त विमान आउने समयभन्दा २० मिनेटअघिदेखि नेपाली आकाश निगरानीमा राखिएको थियो । विमानस्थलले नोटाम (हवाईकर्मीका लागि जारी सूचना) निकालेर उक्त उडानलाई प्राथमिकता दिएको थियो ।"
प्रदेशले कैद तोक्न नपाउने,"यसअघि ल्याइएको प्रदेश प्रहरी र शान्तिसुरक्षासम्बन्धी अलगअलग विधेयकमा पनि शान्तिसुरक्षा स्थापना तथा अपराध अनुसन्धानमा प्रदेशको भूमिका कमजोर बनाइएको छ । अहिले ल्याइएको अन्तरसम्बन्धसम्बन्धी विधेयकमा फौजदारी कसुरमा संलग्न व्यक्तिमाथि राज्यका तर्फबाट मुद्दा चलाउने अधिकार संघमा सीमित गरिएको छ । त्यस्तो मुद्दाको अनुसन्धानको जिम्मा पनि केन्द्र सरकारसँग मात्रै रहने भनिएको छ । त्यसप्रति प्रदेशको आपत्ति छ । प्रदेशका अधिकारीहरूले असन्तुष्टि पोखेका छन् । संविधानले दण्ड जरिवानाको अधिकार प्रदेशलाई तोकेको तर त्यसविपरीत संवैधानिक अधिकार खुम्च्याउने गरी संघ सरकारले कानुन ल्याउने प्रयत्न गरिरहेको प्रदेशका अधिकारीहरूको भनाइ छ । प्रदेश २ का मुख्य न्यायाधिवक्ता दीपेन्द्र झाले फौजदारी संहिताले तोकेका अपराध अनुसन्धान संघले गर्नु स्वाभाविक भए पनि अन्य कानुनले सिर्जना गर्ने फौजदारी दायित्वमा प्रदेशको अधिकार खोस्न नमिल्ने बताए । संविधानले प्रदेशको एकल अधिकार सूचीको अनुसूची ६ मा प्रदेशलाई दण्ड जरिवानाको अधिकार दिएको छ, उनले भने, दण्ड जरिवाना भनेको के हो ? प्रदेशले बनाउने कानुनमा दण्ड जरिवानाको व्यवस्था गरिएन भने ती कानुन निष्प्रभावी हुन्छन् । उनले विधेयकको दफा ८ मा उल्लिखित संघ कानुनबाट व्यवस्थित गरिने विषयलाई पुनर्लेखन गरेर प्रदेशको अधिकार सुरक्षित गर्नुपर्ने बताए । संविधानअनुसार एकल र साझा अधिकार सूचीमा रहेका दर्जनौं विषयमा काम गर्न र नियमन गर्न प्रदेशले कानुनहरू बनाउनुपर्नेछ । झाका अनुसार उद्योग, वन, प्रहरी, वातावरण, कर्मचारी प्रशासन, कृषि, स्वास्थ्य, औषधि व्यवस्थापनलगायत अनेकौं विषयमा प्रदेशले कानुन बनाउनुपर्छ । अन्तरसम्बन्धसम्बन्धी प्रस्तावित विधेयकमा फौजदारी कसुर कायम गरी सजाय गर्नेसम्बन्धी व्यवस्था संघीय कानुनबाट हुने भनिएको छ । त्यस्तो कसुरको अनुसन्धान तथा तहकिकात प्रदेश तहबाट हुने गरी कानुनी व्यवस्था भने प्रदेश कानुनमा राख्न सकिने प्रस्ताव छ ।प्रदेश १ का मुख्य न्यायाधिवक्ता चूडामणि आचार्यले प्रदेशले कानुन बनाउन पाउने तर सजाय तोक्न नपाउने व्यवस्थाले संघीयताको व्यवहार कमजोर हुने बताए । संविधानले विभिन्न विषयमा प्रदेशलाई कानुन बनाउन पाउने अधिकार दिएको छ । प्रदेशभित्रको विधि व्यवस्थापनका लागि कानुन बनाउने वैधानिक थलो प्रदेशसभा हो, उनले भने, फौजदारी दायित्व निर्धारण हुने कानुन पनि प्रदेशले बनाउनुपर्ने हुन्छ । त्यसमै रोक लगाउन खोज्दा प्रदेशका कानुन प्रभावकारी हुन सक्दैनन् । दण्ड सजाय निर्धारण नभएको कानुनको व्यावहारिक कार्यान्वयन कठिन हुने बताए । सजाय हुन्छ भन्ने डरले कानुनको पालना हुन्छ तर सजाय नहुने भएपछि कानुन कमजोर हुन्छन्, उनले भने । विधेयकमा प्रदेशबाट सञ्चालन तथा प्रशासन हुने कुनै विषयलाई फौजदारी कसुर कायम गरी कैद सजाय गर्नुपर्ने भएमा त्यो संघीय कानुनबमोजिम हुने भनिएको छ ।"
खानेपानीकै जोहोमा जान्छ दिन,"खानेपानी थाप्न भनेर समय मिलाएर आए पनि पालो पाउन एकदमै गाह्रो हुन् ेउनको कथन छ । इन्द्रावतीको वडा ८ ज्यामिरे मानेको चोक र बजारको बस्तीबीच गरी पानीको स्रोतको नाममा दुईवटा धारा छन् । दुईवटा धाराको ट्यांकीमा जम्मा भएको पानी उपभोग गरिरहेका स्थानीयले पानीकै लागि भनाभन गर्नुपर्ने अवस्था छ । भूकम्पपछि इन्द्रावती ८ ,९ को विभिन्न स्थानमा वरिपरिको मूल सुक्न थालेपछि पानीको समस्या झनै चर्किएको छ । इन्द्रावती गाउँपालिका८ ज्यामिरे मानेदेखि कुञ्चोक जौडाँडामा एउटै धाराको भर पर्नुपर्ने बाध्यता रहेको ज्यामिरेडाडाका स्थानीय केदारनाथ आचार्यले वताए । इन्द्रावती६ स्थित पोखरी खेत मुहानमा पानीको स्रोत फेला पारेपछि सुरुवातमा स्थानीय आफैं जुटेर चन्दा संकलन गरेर पानी ल्याएका थिए ।कुनै स्थानमा पनि पानीको स्रोत फेला नपरेपछि खानेपानी समस्या भएको गुनासो आइरहेको इन्द्रावती गाउँपालिकाका प्रमुख वंशलाल तामाङले बताए । यो समस्याबारे हामी जानकार छौं, केन्द्रदेखि स्थानीयबाट खानेपानीको कार्यक्रम आएका छन्,यसबारे पहल भइरहेको छ, उनले भने । स्थानीय स्तरबाट बृहत् खानेपानीको कार्यक्रम ल्याएर यहाँको समस्या समाधान गर्ने पहलकदमी लिइरहेको उनले दाबी गरे ।"
लुम्बिनी भ्रमण वर्ष को टोली हेटौंडामा,"हेटौंडा (कास) लुम्बिनी भ्रमण वर्ष२०७६ को प्रचारप्रसार टोली प्रदेश३ को मुकाम बुधबार हेटौंडा आइपुगेको छ । प्रदेश५ सरकारले घोषणा गरेको गौरवको कार्यक्रमको रूपमा रहेको लुम्बिनी भ्रमण वर्ष२०७६ को प्रचारप्रसार गर्दै उक्त टोली हेटौंडा आइपुगेको हो । बुद्ध जन्मस्थल लुम्बिनी जाऔं, शान्तिको सन्देश फैलाऔं भन्ने मूल नाराका साथ एक वर्षमा करिब २० लाख पर्यटक भित्र्याउने लक्ष्य लिएको प्रचारप्रसार समितिका संयोजक भरत केसीले जानकारी दिए । उनका अनुसार बर्सेनि लुम्बिनीमा करिब १६ लाख पर्यटक पुग्ने गरेको तथ्यांक छ । लुम्बिनी विकास कोषको पछिल्लो तीन वर्षको तथ्यांकअनुसार वार्षिक १२ लाख नेपाली, डेढ लाख भारतीय र बाँकी डेढ लाखकै संख्यामा विभिन्न ८७ देशका अन्तर्राष्ट्रिय पर्यटकले भ्रमण गरेको देखिन्छ । भ्रमण वर्षका लागि प्रदेश सरकारले करिब तीन करोड ६० लाख रुपैयाँ विनियोजन गरेको उनले जानकारी दिए । बुद्धको जन्मभूमि तथा विश्व सम्पदा सूचीमा सूचीकृत पुरातात्त्विक स्थान लुम्बिनी घुम्ने पर्यटकको संख्या बढाउने प्रदेश सरकारको योजनाअनुसार हामी अगाडि बढिरहेका छौं, उनले भने । नेपाल सरकारबाट सन् २०२० लाई भिजिट नेपाल वर्षका रूपमा मनाउन लागिएको कार्यक्रमलाई आधार प्रशस्त गर्न र पर्यटन प्रवर्द्धनमार्फत समृद्धि हासिल गर्नका लागि भ्रमण वर्षको आयोजना गरिएको उनले जानकारी दिए । उनका अनुसार लुम्बिनी क्षेत्रमा पर्यटकहरूको बसाइ अवधि लम्ब्याउने, लुम्बिनीलाई बुद्धको जन्मस्थल तथा बौद्ध दर्शनको उद्गम स्थलको रूपमा प्रचारप्रसार गर्ने र लुम्बिनीलाई केन्द्रमा राखेर प्रदेश५ महत्त्वपूर्ण पर्यटकीय गन्तव्यहरूको प्रचारप्रसार र प्रवर्द्धन गर्ने कार्य सरकारले गरिरहेको संयोजक केसीले जानकारी दिए ।प्रचारप्रसार कार्यक्रममा प्रदेश३ का उद्योग, पर्यटन, वन तथा वातावरण मन्त्री अरुण नेपालले समृद्धिको आधार पर्यटन भएको बताउँदै पर्यटन विकासका लागि विभिन्न क्रियाकलाप गर्न जरुरी रहेको औंल्याए । अब भाषण गरेर समृद्धि आउँदैन । काम गर्नैपर्छ । हाम्रो देश पर्यटन प्रबर्द्धनको सम्भावना बोकेको देश हो । त्यसकारण हामीसँग भएको पर्यटकीय गन्तव्यको प्रचारप्रसार गर्नु अहिलेको आवश्यकता हो, उनले भने ।"
फोहोर थुपार्ने थलो,"(काठमाडौं)  अनामनगरको देवीनगरमा सडक ढाक्ने गरी इँटा, गिटी, बालुवा, काठलगायत निर्माण सामग्री असरल्लै थुपारिएका छन् । छेवैपट्टि चटपटे, फलफूल र तरकारीका ठेला । नौ मिटर चौडाइको सडकमा आधा बढी भाग ठेला र निर्माण सामग्रीले ढाकेपछि धोबीखोला करिडोरको बिजुलीबजार बाटो भएर जाने तथा चाबहिल चक्रपथ भएर आउने सवारीसाधनको ट्राफिक जाम भैरहन्छ । मुख्य राजमार्गहरूमा जामको सास्तीले अवाक बनेर करिडोरको बाटो रोज्नेलाई यता पनि सहज छैन । मैतीदेवीको सेतोपुलमुनि पर्ने करिडोरको एकापट्टि सवारीसाधन पार्किङ गर्ने थलो बनेको छ । अर्कोपट्टि स्थानीयले घरबाट निस्केका फोहोर, इँटाका टुक्रा, काम नलाग्ने कच्चा पदार्थ फाल्ने डम्पिङ साइट बनेको छ । रातोपुलमुनि प्राक्टिकल वेस्ट सोलुसन प्रालिले फोहोर थुपार्ने, छुट्याउने काम नै गर्छ । फोहोर माथिबाटै साना गाडी र मोटरबाइक ओहोरदोहोर गर्छन् । पैदलयात्रुहरू पनि उही फोहोरमाथि हिँड्न बाध्य छन् । के गर्ने पुलमाथिबाट घुमेर जाऊँ ढिला हुने, मुनिबाट छिटो पुग्नलाई नै करिडोर बनेको होला, फोहोरका डंगुर थुपारेका छन्, त्यहीमाथि नहिँडी सुखै छैन, पैदलयात्री रामबहादुर थापाले भने ।करिडोर चाबहिल चक्रपथ पुल र दक्षिणतर्फ वाग्मती दोभानको बिजुलीबजार जोड्ने सबैभन्दा छोटो दूरी पर्छ । तर फोहोर र स्थानीयका निर्माण सामग्री थुपार्ने ठाउँ बनेपछि यात्रुहरूका लागि सकस भइरहेको छ । बाइक हाँक्दै अगाडि बढ्दै गयो, कतै घर बनाउनेका इँटा, गिटी, बालुवाका थुप्रा, कतै फोहोरका थुप्रा, सवारीसाधनको चाप बढ्दा दुर्घटनामा परिएला भन्ने डर हुन्छ, एक मोटरबाइक सुजन राईले गुनासो गरे । करिडोरमा मुख्यतः धोबीखोला, सेतोपुल, रातोपुल, कालोपुल, भत्केको पुल र चक्रपथ पुल पर्छन् । ती पुलहरू स्थानीयका फोहोर थुपार्ने ठाउँ बनेको छ । करिडोरका सडकका अधिकांश भाग घर बनाउनेहरूको निर्माण सामग्री थुपार्ने स्टोर बनेको छ । कतिपय घरहर सडकसँग टाँसेरै बनिरहेका छन् । करिडोर आसपास घना बस्ती छन् । स्थानीयले वाग्मतीमै ढल मिसाएका छन् । यसको दुर्गन्ध पनि करिडोर भएर आवतजावत गर्ने यात्रुले नै भोग्नुपर्छ । सहरी सुव्यवस्थाका लागि सरकारले निर्माण थालेको धोबीखोला सम्पन्न भइनसक्दै यात्रुका लागि सास्ती बनेको छ । करिडोरले गर्दा आउजाउ गर्न सजिलो हुन्छ त भन्नु मात्रै, एक यात्रुले भने । करिडोर निर्माणको जिम्मा पाएको काठमाडौं उपत्यका विकास प्राधिकरणले फोहोर व्यवस्थापनको काम महानगरलाई औंलाएको छ । पहिले पटकपटक फोहोर उठाएकै थियौं, अहिले काठमाडौं महानगरको काम हो, उसैले जान्नुपर्छ । प्राधिकरण प्रमुख आयुक्त भाइकाजी तिवारीले बताए । यता काठमाडौं महानगर भने यसबारे अनविज्ञ रहेको पाइएको छ । वातावरण शाखाका प्रमुख हरिकुमार श्रेष्ठ भन्छन्, वातावरण अनुगमन गर्नुपर्ने हो, कर्मचरी नि घट्दै गइराखेको छ, एकपटक हेरेर खबर गरूँला नि ।काठमाडौंमा ट्राफिक जामको सहज समाधान खोज्दै सरकारले १७ वर्षअघि धोबीखोला करिडोर बनाउन थालेको थियो । जति बेला काठमाडौंकै ठूलो र फराकिलो मानिएको चक्रपथमा ट्राफिक जाम बढिरहेको थियो, उसैगरी जनघनत्व पनि । त्यति बेला झाडीले ढाकेको धोबीखोलालाई व्यवस्थित गर्दै नदीको दुवै किनारमा सडक बनाई व्यवस्थित सहर निर्माण गर्न करिडोर निर्माण सुरु भएको थियो । करिडोर बनाउनका लागि नेपाल सरकारले आर्थिक वर्ष २०६७६८ बाट बर्सेनि बजेट छुट्याउँदै आयो । पहिलो चरणमा ११ किलोमिटर (दुवैतर्फ ५५५५ किमि) मा काम थाल्यो । आर्थिक वर्ष २०७१७२ बाट चाबहिलदेखि कपनस्थित भङ्गाल पुलसम्म दुवैतर्फ ४४ किमि थपेर १९ किमि बनायो । तेस्रो चरणमा भङ्गाल पुलदेखि दक्षिणतर्फ ५ किलोमिटर थपेर जम्मा २४ किलोमिटर बनाइएको थियो । दुवैतर्फ हालसम्म ८० प्रतिशत काम सकिएको काठमाडौं उपत्यका विकास प्राधिकरणका प्रमुख आयुक्त तिवारीले बताए । हालसम्म २ अर्ब बढी बजेट खर्च भइसकेको छ । २० प्रतिशत काम पूरा गर्न थप ४५ करोड आवश्यक पर्ने उनको अनुमान छ ।"
मध्यपुर थिमिमा स्थानीय पाठ्यक्रम,"भक्तपुर (कास) नयाँ शैक्षिक सत्र सुरु भएसँगै मध्यपुर थिमि नगरपालिकाले स्थानीय पाठ्यक्रम लागू गरेको छ । स्थानीय सरकार सञ्चालन ऐन २०७४ लागू भएदेखि नगरपालिकाले शिक्षामा पाएको जिम्मेवारीको उपयोग गर्दै स्थानीय पाठ्यक्रम निर्माण कार्यदल गठन गरी स्थानीय पाठ्यक्रम निर्माण गरेको नगरप्रमुख मदनसुन्दर श्रेष्ठले बताए ।स्थानीय तहलाई प्राप्त अधिकारको प्रत्यायोजन गर्दै नगरपालिकाको शिक्षा समितिअन्तर्गत प्राज्ञ रामकृष्ण दुवालको संयोजकत्वमा तीन सदस्यीय कार्यदल गठन गरेको र उक्त कार्यदलले अभिभावक, विद्यार्थी, विषयविज्ञ, स्थानीय कलाकार, बुद्धिजीविको सहयोगमा स्थलगत अध्ययन गरी १०० पूर्णांकको पाठ्यक्रम तयार गरेको श्रेष्ठले बताए । चालू शैक्षिक सत्रको जेठ १ गतेबाट लागू हुने गरी कक्षा ६ मा स्थानीय पाठ्यक्रम तयार गरेको जनाएको छ । नगरपालिकाले आगामी शैक्षिक सत्रभित्र अन्य कक्षामा स्थानीय पाठ्यक्रम लागू गर्दै जाने उनले बताए । नगरपालिकाले मध्यपुर थिमि म्हसिका (मध्यपुर थिमिको परिचय) नामक पाठ्यपुस्तक तयार गरेको छ । नगरपालिकाले निर्माण गरेको पाठ्यक्रममा मध्यपुर थिमिको भौगोलिक अवस्थिति, प्राचीन बस्ती, नदीनाला, वनजंगल, जनसंख्या बसाइँसराइ सहरीकरण, कलासम्पदा, स्थानीय मठमन्दिर, पाटीपौवा, ढुंगेधारापोखरी, प्रचलित स्थानीय संस्कार संस्कृति, जात्रापर्व, स्थानीय बोलीचाली र लिपि, परम्परागत पेसा, स्थानीय उपचार विधिलगायत समेटिएको नगरप्रमुख श्रेष्ठले बताए । मध्यपुर थिमि नगरपालिकामा १८ सामुदायिक र ५२ संस्थागत विद्यालय छन् । बालबालिका केन्द्रित सिकाइको आधारमा पाठ्यक्रम विकास केन्द्रबाट स्वीकृति लिई नगरपालिकाले सामुदायिक तथा संस्थागत विद्यालयहरूमा स्थानीय पाठ्यक्रम लागूको तयारी गरेको श्रेष्ठले बताए । स्थानीय पाठ्यक्रम निर्माणसम्बन्धी कार्यविधि र निर्देशिकाअनुसार आवश्यकता पहिचान, नीतिगत निर्णयअनुसार पाठ्यक्रम बनाइने जनाइएको छ ।"
छानबिनमाथि छलछाम,"सरकारी जग्गा हिनामिनासम्बन्धी छानबिन गर्न गठित पूर्वसचिव शारदाप्रसाद त्रिताल समितिको प्रतिवेदनले देशको आँखा खोलिदिएको छ प्रधानमन्त्री र प्रधानन्यायाधीशको सरकारी निवासभिक्रकै जग्गासमेत केही व्यत्तिले सुटुक्क हात पारिसकेका रहेछन् । बालुवाटारस्थित ललिता निवासको २९९ रोपनी जग्गा अतिक्रमण भइसकेको रहेछ । सरकारी नाममा रहेको उक्त जग्गाको ठूलो परिमाण व्यक्तिको नाममा गइसकेछ । २०४८ सालमा कृष्णप्रसाद भट्टराई नेतृत्वको मन्त्रिपरिषद्ले गरेको निर्णयको अपव्याख्या गर्दै भूमिसुधार कार्यालय, डिल्लीबजारका कर्मचारीसँग मिलेमतो गरी भूमाफियाले ब्रह्मलुट मच्चाएका रहेछन् । सरकारी जग्गा व्यक्तिका नाममा ल्याउन नक्कली गुठी र नक्कली मोही खडा गरिएको रहेछ । प्रधानमन्त्री निवाससँगै बाटो पुर्याउन र प्रधानमन्त्री निवासभिक्र व्यत्तिको जग्गा परेको भनी बाहिरको जग्गासित सट्टापट्टा गर्न पटकपटक मन्त्रिपरिषद्ले निर्णय पनि गरेछ । सरकारी जग्गा हिनामिनाको यो चक्र दुई दशकभन्दा बढी चलेछ ।यही चलखेलको जग्गामध्ये आठ आना नेकपाका महासचिव विष्णु पौडेलका पुत्र नवीन पौडेलका नाममा दर्ता रहेछ । समिति प्रतिवेदनले भूमाफिया भनेर किटेका शोभाकान्त ढकाल र रामकुमार सुवेदीले २०६१ सालमा उक्त जग्गा पौडेलका छोराको नाममा बेचेका रहेछन्, आनाको पचास हजारमा । २०५२ सालमा रूपन्देहीमा सुकुम्बासीका नाममा बुटवलमा सरकारी जग्गा लिएका पौडेललाई भूमाफिया भनिएका ढकाल र सुवेदीले नै जग्गा बेचेका रहेछन् । २०४८ सालदेखि नै बालुवाटारको सरकारी जग्गा व्यक्तिका नाममा ल्याउने प्रपञ्चको अगुवाइ गरेका ढकालसुवेदीले जे चाह्यो त्यही निर्णय मन्त्रिपरिषद् बैठकबाट गराउन सकेका रहेछन् । ढकालसुवेदीको उक्त हैसियतमा महासचिव पौडेलको भूमिका छानबिनको घेरामा पर्नु स्वाभाविक हुने थियो । पार्टीभित्र त्यसबारे प्रस्ट पार्नुपर्ने प्रश्न उब्जिरहेका बेला प्रधानमन्त्री र मन्त्रीहरूले छानबिनअनुसन्धानलाई बल दिनु सर्वथा अपेक्षित थियो । उल्टै प्रधानमन्त्री स्वयं न्यायाधीश बनेर पौडेल निर्दोष रहेको फैसला सुनाउन उभिएका छन् । सुरुमा सञ्चारमन्त्री गोकुल बाँस्कोटाले जग हँसाउने टिप्पणी गरे, उहाँ ठगिनुभएको हो, क्षतिपूर्ति पो दिनुपर्छ । भूमिसुधारमन्त्री पद्मा अर्यालले पौडेलले किनेको जग्गा सरकारले फिर्ता नगर्ने फैसला सुनाइन्, मोही कायम भएको भन्दै त्यसलाई वैधानिक घोषणा गरिन् ।उनीहरूको यस्तो घोषणाले नैतिकताको राजनीति अपेक्षा गरिरहेका गणतान्क्रिक चेतनायुत्त आम नागरिकमाथि झापड प्रहार गरेको छ । प्रधानमन्त्री र मन्त्रीहरूको दाबी तथ्यगत रूपमा सही होला । अनुसन्धानबाट निरूपण नहुँदै सत्य यही हो भनेर घोषणा गर्ने प्राधिकार भने उनीहरूलाई छैन । सार्वजनिक पदाधिकारीले हाकाहाकी यस्तो गर्न पाउँदैनन् । सरकारी जग्गा हिनामिनामा कसैको पनि संलग्नताबारे बिनाअनुसन्धान किटान गर्न सक्दैनन् । पौडेलमात्र होइन, यो जग्गा प्रकरणसित जोडिएका जोकोही शक्तिशालीमाथि छानबिनलाई सहयोग गर्ने सरकारको कर्तव्य हुनुपर्छ, न कि ललकार्ने । जिम्मेवार व्यक्तिका यस्ता टिप्पणीले बालुवाटार प्रकरणमा अनुसन्धानरत अख्तियार दुरुपयोग अनुसन्धान आयोग र नेपाल प्रहरीको केन्द्रीय अनुसन्धान ब्युरोलाई प्रभावित गर्छ । उनीहरूलाई वास्तविक अनुसन्धानबाट विमुख बनाउँछ । वाइडबडी विमान प्रकरणमा जस्तै मुद्दालाई छानबिनबिनै बेवारिस बनाउने खतरा बढाउँछ । प्रधानमन्त्री ओलीले नै वाइडबडीमा समेत छानबिन नहुँदै आफ्ना मन्त्री निर्दोष रहेको जिकिर गरे । एकातिर छानबिनको जिकिर गर्ने, अर्कातिर निर्दोषिताको जिरह । अर्बौं रुपैयाँ बराबरको सरकारी जग्गा हिनामिनाको यो प्रकरणलाई प्रधानमन्त्री र मन्त्रीहरूले बिचौलियाको जस्तो वाणी व्यवहार गर्नु अशोभनीय छ । सरकारको दायित्व सरकारी जग्गा फिर्ता गराउनु हो । त्यो न्यूनतम कर्तव्य हो । दोषी रहेकालाई कानुनी कठघरामा उभ्याउनेमात्र होइन, शासन प्रशासनमा व्याप्त भ्रष्टाचारको जरा काट्ने हिम्मत गर्ने पनि हो । भ्रष्टाचारमा शून्य सहनशीलता भन्ने प्रधानमन्त्रीले आफ्नै निवास परिसर र परिवेशमा भएको भूभ्रष्टाचारलाई समेत ढाकछोप गरे त्यसको भयावह असर अनुमानमात्र गर्न सकिन्छ । प्रधानमन्त्रीले छानबिनअनुसन्धानलाई प्रोत्साहित गर्ने हो, छलछाम गर्ने र अलमल्याउने होइन । यस्तो खुला भ्रष्टाचार पनि दण्डनीय बनाउन नसके सुशासनको नारा नासिएर लोकतान्त्रिक गणतन्त्र निसास्सिन पुग्नेछ ।"
'सचिवको निर्णयले जग्गाको स्वामित्व परिवर्तन हुन सक्दैन',"दिनेशहरि अधिकारी, पूर्व सचिव, नेपाल सरकार, बत्तीसपुतली, काठमाडौं"
संसदमा हिन्दीको प्रयोग,"हाम्रा नेता जो नेपाली शुद्ध बोल्न सक्नुहुन्छ, उहाँहरूले हिन्दीमा बोल्दा दुःख लाग्यो । के उहाँहरूले नेपाली भाषा र आम नेपालीलाई सम्मान गर्नुहुन्न ? तराईमा मैथली, भोजपुरी, अवधी, थारु, डोटेल आदि भाषा बोलिन्छ भने पहाडमा खाम लगायत भाषा बोलिन्छ । समग्र नेपालीहरू नेपाली भाषा बोल्छन् । हिन्दीभाषी नेताले आफ्ना विचार धेरै नेपालीसम्म पुर्याउने हो भने नेपालीमा बोल्नुपर्थ्यो । हिन्दी भाषालाई माया गर्न सक्ने नेपालीले नेपालीलाई किन गर्न नसकेका ? मान केसी, काठमाडौं"
धर्मले छोपिएको अपराध !,"नारायणका गाडी चालक रमेश मल्होत्रालाई ६ महिनाको सजाय सुनाउनुका साथै बलात्कार पीडितलाई ५ लाख रूपैयाँ मुआव्जा दिन आदेश दिएको छ । धर्मको आवरणमा यस्ता अपराध गर्नेहरूलाई आजीवन कारावासको सजाय दिइएको हो । यस्ता अपराधले एकातिर सनातन धर्मप्रति आम मानिसको आस्था घट्छ भने अर्कोतिर महिला हिंसाका यस्ता घटनमा वृद्धि हुन्छ । कतै हामीकहाँ पनि धर्मको आडमा यस्तै घटना भइरहेका त छैनन् ? केशव अधिकारी, गोकर्णेश्वर३, काठमाडौं"
जनपक्षीय तेस्रो शक्ति,"जनताको नाम गरी माथिमाथि जानेमाथिमाथि पुगेपछि सिद्धान्तै भो खानेमिलाई खाने मिली खाने आफैंमात्र खानेजे त पर्ला त्यसै टर्ला आँटीआँटी खानेठगी खाने, मागी खाने घुस कमिसन खानेकराईकराई नडराई खानसम्म खानेजे भेटे नि जसरी नि लोभिएर खानेजता मिल्छ, त्यतैतिर सोझिएर खानेकोही छैनन् सद्दे चोखा तलमाथि सबै खाइरहन्छन् केके, केके बाह्रै महिना सधैं निष्ठावान् र सज्जन कोही निस्के भने वागीखेदो पाइलो गर्छन् कठै ! शक्तिकेन्द्र लागीहिँंड्दै गयो पाइला मेट्यो भनेजस्तै भाछजति काग कराए नि पिना सुकिराछ सुन्यो बिर्स्यो, पढ्यो भुल्यो साध्य छैन हरे ! एउटा काण्ड अर्को काण्ड काण्डैकाण्ड गरे जानेहरू गोरा भए आउनेहरू कालाबाजेदेखि नातिसम्म उस्तै भयो चाला अति भयो खति भयो, तेस्रो आँखा खोलौंकतिसम्म मुख टाल्ने लौन ! अब बोलौं फहिलो शक्ति, दोस्रो शत्ति जम्मै खेर गयोजनपक्षीय तेस्रो शक्ति आउनुपर्ने भयो । इन्द्रकुमार श्रेष्ठ, ओखलढुंगा"
"बोलेर होइन, व्यवहारमा देखाऊ","बालुवाटारको जग्गा प्रकरणको समाचार बाहिर आएको केही समयपश्चात सार्वजनिक भएको खुलामञ्चको जग्गामा तत्काल डोजर लगाइहाल्न सक्ने सरकारले बालुवाटारको जग्गाको विवादको निकास निकाल्न किन यत्तिको समय लगायो ? कुरा प्रस्टै छ, खुलामञ्चमा कुनै नेता वा नेताका आसेपासे र परिवारको संलग्नता थिएन । त्यहाँ केवल सर्वसाधारणको संलग्नता थियो । ठेकेदारले जनतालाई भाडामा लगाएका सटरहरूमाथि डोजर लगाउँदा पीडामा त्यहाँ संलग्न सर्वसाधारण व्यापारी परेका छन् । किनकि सटरमा डोजर लगाउनुभन्दा पहिले ती सटर उपलब्ध गराउने ठेकेदारलाई पक्रेर सर्वसाधारणको लगानी फिर्ता गराउनुपर्ने थियो । तर सरकारको निर्देशनमा महानगरपालिकाले सामानसमेत सार्ने समय नदिई एकाएक डोजर लगाइदियो । खुलामञ्च र बालुवाटारको विषय एउटै भए पनि प्रक्रिया फरक होला । तर नेता वा तिनका मानिस जोडिएको कुनै पनि विषयको टुङ्गो लाग्नै नसक्ने अन्य विषयको भने रातारात गरेर छिनोफानो गराउने यही सरकारले बसालेको नियम हो । सरकार र राजनीतिक दलका मानिस मुछिएको कुनै पनि विषयमा कुरा उठेपछि त्यसको समाधान गर्नभन्दा पहिले भित्रभित्रै आन्तरिक कुरा मिलाउन तल्लिन रहन्छ । सुजन देवकोटा, पालुङटार४, गोरखा"
लोकतन्त्रको वैकल्पिक बहस,"बाबुराम भट्टराईको राजनीतिक उतारचढाव जे भए पनि आजको विकृत संसदीय व्यवस्था, सामन्ती शासनशैलीकै बर्चस्व र नेताको गैरलोकतान्त्रिक संस्कारप्रतिको आलोचनात्मक विचारमा सबैले ध्यान दिनुपर्छ । विचार आफैमा एक शक्ति हो र यसको संगठनात्मक पक्ष पछि निर्माण हुने हो । मार्क्स र एंगेल्सले आफ्नो जीवनकालमा तिनको विचारले विश्व दुई ध्रुवमा बाँडिएला भन्ने सोचेका थिएनन् होला । गान्धीलाई आफ्नै देशमा महात्मा भनी राष्ट्रपिता मानिए पनि उनका विचार भने उनैका शिष्यहरूले लागू गर्न सकेनन् । तर कतिपय गान्धी विचार सदाचारमा आधारित समता र न्यायी समाज निर्माणका लागि महत्त्व राख्ने खालका छन् । आज राजनीतिक, आर्थिक, सामाजिक रूपमा विश्वव्यापीकरणको प्रभाव सबैतिर परेकाले व्यवस्थापन गर्न अप्ठ्यारो परेको छ । एकातिर सम्पर्कका आधार व्यापक भएकाले संसारका कुनै भाग टाढा छैनन् भने अर्कातिर समाज विखण्डन र राजनीतिक उथलपुथलका सम्भावना बढेका छन् । चुनावी परिणामले मात्र स्थायित्व नदिने रहेछ, यदि सरकारको क्षमता दिनप्रतिदिन खिइँदै गई जनआक्रोश बढेका खण्डमा । विश्वका अनेक घटनाले के देखाउन थालेका छन् भने अब राजनीतिक दलका आआफ्ना पृष्ठभूमि, नेताहरूको जेलनेलको कथा या पारिवारिक पृष्ठभूमिले राजनीति नचल्ने रहेछ । बाबुरामले रुढीवादी मार्क्सवाद, लेनिनवाद या माओवाद आजको समाधान नभएको र जनाधारमा आधारित राजनीतिक व्यवस्थाको खांँचो भन्दा यसमा विमति जनाउनुपर्ने कारण देखिँंदैन । समयसापेक्ष सोच बनाउनु र जनतालाई प्रशिक्षित गर्न अघि बढ्नु सराहनीय काम हो । जनताको कल्याण गर्न स्वच्छ लोकतन्त्र चाहिएको छ, नकि तकनिकी या औपचारिकतामा अडेको लोकतन्त्र । अब लोकतन्त्रको विकल्पको बहस हुंँदैन । तर कस्तो लोकतन्त्र भन्नेमा बहस आवश्यक छ ।"
डोजरतन्त्र !,"मधेसतिर एउटा प्रचलित आहान छ, जैसा खाए अन्न, वैसा होए मन, जैसा पिए पानी, वैसा होए बानी । हामीले लोकतान्क्रिक आन्दोलन गर्दा एकातिर वि वान्ट डेमोत्रेसी को नारा लगाउँथ्यौं, त्यहींनेर कुनै अमूक शासकलाई फाँसी दिनुपर्ने माग पनि राख्थ्यौं । यो आफैमा विरोधाभाषपूर्ण कुरा थियो । लोकतान्त्रिक राज्यमा अधिकतम दण्डको प्रावधान भए पनि मृत्युदण्डलाई निषेध गरिएको हुन्छ । हामीले स्वीकारेको पनि त्यही हो । हिजो लोकतन्त्र खोजिरहँदा हामीले लोकतन्त्र विरोधी नारा जसरी चर्कायौं, आज देखिएका कतिपय विसंगतिहरूको मुहान त्यही हो । जनता तुरुन्त तृप्त हुने मनोविज्ञानबाट ग्रसित छन् । तत्काल फैसला चाहन्छन् । तत्काल परिणाम खोज्छन् । विधि र प्रक्रिया मतलब गर्दैनन् । वर्तमानका झिनामसिना उपलब्धिमा रम्न चाहन्छ । कानुनी शासनको ट्राफिक बत्तीमा अडिन चाहँदैनन् । जहांँ पुग्न खोज्दा पनि सबै ट्राफिक नियम मिचेर अगाडि बढ्न चाहन्छन् । यो मनोवृत्तिलाई डोजरतन्त्र मान्न सकिन्छ, जहाँ सामुहिकतालाई निस्तेज पारिन्छ, छुद्रतालाई महत्त्व दिइन्छ, आदर्शलाई गौण बनाइन्छ र प्रक्रियाभन्दा परिणामको हतारो बढी हुन्छ । यस्तो डोजरतन्त्रमा सिद्धान्तप्रति सम्झौता गर्दै आफूलाई फाइदा हुने झिनामसिना कुरालाई प्रश्रय दिइन्छ र त्यसैमा रमाइन्छ । आम रूपमा कानुनी शासनप्रति वितृष्णा पैदा गरिन्छ । द्रुत परिणामको चाहनालाई यसरी फैलाइन्छ, जहाँ नागरिक प्रयत्नहरूलाई गौण तुल्याउँदै सैनिक सक्रियतालाई स्वाभाविक बनाइन्छ । कृत्रिम सपनाहरूको विम्ब छरिन्छ र त्यसैको चकमन्नतामा आमजनको विवेकलाई बन्धक बनाइन्छ । हालै संघीय राजधानी काठमाडौंको हृदयस्थली टुँडिखेलमा राष्ट्रिय रूपमै घोच्नेगरी सटरहरू निर्माण गरिएको प्रकरण उठान भयो । राष्ट्रिय लज्जाको विषय बन्यो यो । अन्ततोगत्वा प्रधानमन्त्रीकै निर्देशनमा त्यहाँ डोजर चल्यो । सामाजिक सञ्जालहरूमा हर्षबढाइँ गरियो । टुँडिखेल खुला हुनुपर्ने चाहनामा विमति छैन । कुरा विधिप्रक्रियाको हो, लोकतन्त्रमा यसको पालना गरेकै हुनुपर्छ । कतिपय आलोचक लोकतन्त्रलाई ढिलो सेवा दिने पद्धति बताउंँछन् । यहाँं को दोषी हो ? सरकारकै नाकछेउ अवैध रूपमा रातारात सटर निर्माण गर्ने हिम्मत कसरी आयो ? त्यसमा ककसको मिलिभगत छ ? अवैध निर्माण गरिएका सटर हटाउन पूर्वसूचना दिइयो कि दिइएन ? सटरसँंगै अरु कोको ठगिए ? यी प्रश्नहरूप्रति आंँखा चिम्लँदै केवल डोजर चलेकोमै रमाउनु डोजरतन्त्रलाई स्वीकार्नु हो, लोकतन्त्रलाई किनारामा हुत्याउनु हो । अधिनायकवादी शासनमा यस्ता काम बडा सजिलोसँंग हुन्छन् । त्यहाँ हत्यारालाई तत्कालै फाँसी दिइन्छ । लोकतन्त्रमा भने सार्वजनिक रूपमै स्थापित आतंकवादीलाई पनि अदालती प्रक्रियाको बाटो छिराएर सजायको भागिदार बनाइन्छ । डोजरतन्त्रमा कसैलाई झुन्ड्याउनुपरे झुन्ड्याइन्छ । विकासको खोजीमा भत्काउनुपरे भत्काइन्छ । जनअपेक्षा, विधि र प्रक्रिया, स्थान विशेषहरूको महत्त्व हेरिँदैन ।डोजरतन्त्रप्रतिको आकर्षणले कतिपय सन्दर्भमा लोकको निरंकुशतालाई टेवा दिन्छ । अधिनायकवादी मनसुवा भएका निर्वाचित शासकले जनताको तुरुन्त तृप्त हुने मनोविज्ञानको हवाला दिँदै ठाडो निर्णय गर्छन् र परिणाम निकाल्छन् । यसले विस्तारै तानाशाही मनोवृत्ति जागृत गर्छ । जब निर्वाचित जनप्रतिनिधिहरू अलोकप्रिय हुन्छन्, त्यतिखेर लोकतान्त्रिक समाजमा संवैधानिक निकायका अनिर्वाचित अधिकारीहरूले राजनीतिज्ञ र जनप्रतिनिधिभन्दा बढी सम्मान पाउँछन् । जब लोकतन्क्रको रित्तताको भर्याङ उक्लिँदै तानाशाही अभिलाषाहरू दुर्भाग्यपूर्ण ढंगले विकसित हुन्छन्, तब निर्वाचित जनप्रतिनिधि पनि त्यस्तै लहलहैमा हिँड्नुपर्ने हुन्छ । जब जनताको अभिमत, सिकायत, चाहनाहरूले लोकतान्त्रिक मूल्य र मान्यतालाई कुल्चिन थाल्छन्, तब शासकहरू जनताको नाममा डोजरतन्त्र चलाउन हौसिन्छन् । अहिले नेपाली समाजको अवस्था यही हो । अर्को संकट सामाजिक सक्रियतावादीहरू पनि डोजरतन्त्रलाई लोकप्रिय बनाउने गतिविधि सञ्चालन गर्छन् । दिगोपनतिर होइन, तत्कालका झिनामसिना कुरातिर शासनलाई आकर्षित गर्न खोज्छन् । जब कतै कानुन भंग हुन्छ, सडकमा अधिकारवादीले लगाउने नाराको विश्लेषण गरौं त्यसले डोजरतन्त्रलाई बल पुर्याइरहेको छ कि लोकतन्त्रलाई ?जनबुझाइ के हुनुपर्छ भने लोकतन्त्र महँंगो र समय खर्चिने व्यवस्था हो । तर यसले विविधतालाई जोड्छ । विवेकको कदर गर्छ । न्यायको प्रत्याभूति दिन्छ । राज्यमा सबैको समावेशी स्वामित्व सुनिश्चित गर्छ । नागरिकले रोजेखोजेका सेवा दिन जनप्रतिनिधिहरू तम्तयार हुन्छन् । डोजरतन्त्रमा यसको ठ्याम्मै बेवास्ता गरिएको हुन्छ । कसैलाई मर्का पर्यो र त्यो अरुको चासो विषय बन्यो भने सुनुवाइका लागि तुरुन्त सडक बन्द, जुलुस, धर्ना गरिन्छ । यस्ता जुलुस वा बन्दहरूमा हिंसाका वारदात दोहोरिन्छन् । ढुंगामुढा गरिएकै हुन्छ । सडकमा गाडीले किचेर कोही मारियो भने प्रायः देखिन्छ कडा कारबाही माग गर्दै सडक बन्द गरिन्छ र निर्दोष तथा अनभिज्ञ अन्य सवारीलाई तोडफोड गरिन्छ । सडक लोकतन्त्रलाई प्रतिस्थापन गरेर ल्याइएको डोजरतन्त्रलाई संस्थागत गर्ने अभ्यास हो यो । उता शासकले पनि शान्तिपूर्ण विरोध सुन्नै नचाहने ? कतै कसैले मुठ्ठी कसेर प्रश्न गर्यो भने त्यहाँं लाठी बर्साइहाल्छ । लोकतान्त्रिक सरकारका शासक पनि प्रश्नको अस्तित्वलाई भत्काउन डोजर नै चलाउन खोज्छन् । लोकतन्त्र र समृद्धिको विमर्श चलिराख्दा कतिपयले भनेको सुनिन्छ विधि र प्रक्रियाको बढी खोजी गर्न थाल्यो भने विकास हुँदैन । नेपालभरि जसरी निजी जग्गामा ठडिएका घरहरूमा डोजर लगाउँदै सहरलाई गुल्जार बनाइँदैछ, त्यो त डोजरतन्त्रकै उपज हो । बुझ्नुपर्ने के भने लोकतन्त्रसँंगै समृद्धि आउन सक्छ वा समृद्धि आएर पनि लोकतन्त्र आउन सक्छ । यसलाई यसरी भनौं डोजरतन्त्र भएको अवस्थाले छिटो विकास ल्याउँंछ । कतिपय ठाउँंमा डोजरतन्त्र भएर पनि दिगो विकास भएको छैन । केही सीमित मान्छेको चहलपहल अस्वाभाविक हुन्छ । समृद्धिको गीत गाएर खास वर्ग विशेषले लाभ पाउँंछ । राष्ट्रिय विमर्शमा कल्चरल ग्याप हुन जान्छ । दलहरूको सामाजिक बनोटकै छायाले डोजरतन्त्रलाई लोकप्रिय बनाउने परिस्थिति बन्छ । सत्ताबाट अवाधित अधिकार पाउने दुराशय राख्दै दललाई नाफामुखी कम्पनीका रूपमा विकसित गरिन्छ । राज्यका अन्य अंगहरूबीच अस्वाभाविक सिन्डिकेट खडा गरिन्छ । पैसाको पकड बढ्दै यसले राजनीतिलाई खेलाउन थाल्छ । त्यसबाट उत्पन्न हुने ब्यापक विष्मय, हतासा र निराशालाई डोजरतन्त्रले कुल्चिन्छ । डोजरतन्त्रले नेतृत्वको स्वार्थलाई शिरोपर गरी गिरोहको रक्षा गर्छ ।तुरुन्त तृप्त हुने शक्ति संघर्षले लोकतन्त्रको दायरालाई बहुतहको निर्वाचितकालमा समेत संकुचित गरिदिएको छ । राजनीतिक स्थिरताप्रतिको आम आकांक्षामाथि तुषारापात गरिदिएको छ । जनताले तत्काल परिणाम खोज्नु स्वाभाविक हो । बिर्सन हुन्न डोजरतन्त्र र लोकतन्त्रबीच कतिपय सन्दर्भमा मिहिन अन्तर छ । लोकतन्त्रमा परिणामको चाहनासँगै पात्र, प्रक्रिया र परिस्थितिलाई पनि राखेर हेरिन्छ । परिणामको खोजीमा त्योसंँग जोडिएका बांँकी अवयवलाई पनि त्यसैको अंग मानिन्छ । प्रक्रियालाई उपेक्षा गरेर ल्याइएको परिणाम न दिगो हुन्छ, नत सर्वजन हिताय नै । लोकतन्त्रमा मूल्य र मान्यता सर्वोपरी हुन्छ । डोजरतन्त्रमा दुईजिब्रे र कपटीहरूको विगविगी हुन्छ । लोकतन्त्रमा नेतृत्वले जनतासंँग संवाद गर्छ । कतिपय अवस्थामा भिड मनोविज्ञानको आलोचना र खबरदारी पनि गर्छ । त्यसो गर्न नेतृत्वमा उच्च नैतिक बल, पद्धतिप्रतिको प्रतिबद्धता र साहस हुनुपर्छ ।"
परीक्षा प्रणालीमाथि प्रश्न,घम्बर नेपालीलेखक स्कुल अफ रिसर्च एन्ड डेभलपमेन्टका अध्येता हुन् ।
'गणतन्त्र सुरक्षित छैन',"काठमाडौं (कास) नागरिक आन्दोलनका अगुवाहरूले गणतन्त्रको यात्रा सुरक्षित नभएको भन्दै राजनीतिक दलका नेताहरूलाई खबरदारी गरेका छन् । राजनीतिक बन्दी छँदाको अनुभूति समेटिएको कांग्रेस केन्द्रीय सदस्य नरहरि आचार्यको पुस्तक गणतन्त्रको यात्रा को बुधबार लोकार्पण कार्यक्रममा नागरिक अगुवाहरू कृष्ण खनाल, देवेन्द्रराज पाण्डे र कृष्ण पहाडीले गणतन्त्रको प्रारम्भ सहज भए पनि यात्रा कठिन बन्दै गएको बताएका छन् । गणतान्त्रिक चरित्रअनुसार राजनीतिक नेतृत्वले काम गर्न नसकेकाले गणतन्त्रको संस्थागत विकासमा आशंका गर्नुपरेको उनीहरूले बताए । गणतन्त्रको यात्रा राम्रो गरौं, यात्रा डरलाग्दो बन्दै गएको छ, गणतान्त्रिक आन्दोलनका अगुवासमेत रहेका खनालले भने, अहिलेको गणतान्त्रिक यात्रा केही मानिसका लागि मोजतन्त्र बन्न पुगेको छ । खनालले पार्टीको आन्तरिक कारणले मात्रै तत्कालीन प्रधानमन्त्री शेरबहादुर देउवाले संसद् विघटन नगरेको स्मरण गराए । देउवाले ०५९ जेठमा संसद् विघटन गरेपछि पार्टी नै विभाजित भएको थियो । उनका अनुसार माओवादीका नेताहरू कांग्रेस नेता गिरिजाप्रसाद कोइरालासँग निरन्तर संवादमा थिए । खुलामञ्चबाट कोइरालाले माओवादीलाई संसदीय व्यवस्था स्वीकार गर्ने विश्वास दिलाउन राजनीतिक दलका नेताहरूलाई सम्बोधन गरेर पत्र लेख्न आह्वान गरेका थिए । त्यसलगत्तै माओवादीबाट पत्रसमेत आयो । संसद्मा माओवादीहरू आउने भए भन्ने बुझेरै तत्कालीन राजा ज्ञानेन्द्रले संसद् विघटन गराएको हुन सक्छ, खनालले भने । गणतन्त्रको यात्रा राम्रो नहुनुमा कांग्रेस पनि त्यत्तिकै जिम्मेवार रहेको उनको भनाइ थियो । आफैंले नेतृत्व गरेको आन्दोलनले संसद् पुनःस्थापना गरी त्यही संसद्ले धर्मनिरपेक्षता कायम राख्ने निर्णय गरेको स्मरण गर्दै खनालले भने, कांग्रेसले यति चाँडै इतिहास बिर्सेको छ । नेता आचार्यले लिएको गणराज्यमुखी विचारमा कांग्रेस चलेको उनले बताए । अर्का विश्लेषक पाण्डेले कांग्रेसको नेतृत्वले ढुलमुले चरित्र लिँदा राजनीतिले सही दिशा समात्न नसकेको बताए । पुस्तकमा आचार्यले लेखेका विचारलाई अघि सार्दै पाण्डेले भने, पार्टीभित्र अस्पष्ट धारणा बोक्नेहरूलाई च्यापेर विचार शून्य झुन्ड बनाउन खोजिएको छ भनेर नरहरिजीले पुस्तकमा लेख्नुभएको छ । अहिलेको वास्तविकता पनि यही हो । गणतान्त्रिक आन्दोलनका अर्का अगुवा पहाडीले गणतन्त्रको विकल्प राजतन्त्र हुन नसक्ने भन्दै गणतन्त्रमा नभएर राजनीतिक दलका नेताहरूको सोचमा समस्या रहेको बताए । राष्ट्रपतिले जल र थलमा आमनागरिकलाई कष्ट दिएको समाचार आइरहेका छन्, गणतन्त्र भनेको संस्कृति हो, पहाडीले थपे, राष्ट्रपति पनि कानुनभन्दा माथि हुन्न । गणतन्त्रमा कोही पीडिक हुनुहुन्न । आचार्यले गणतन्त्रको यात्रा पुस्तकमा २०६१ माघ १९ देखि २०६२ असार २१ गतेसम्मको आफ्नो जेल जीवनको भोगाइ समेटेका छन् ।"
समाज कल्याण भवनमा सरे उपराष्ट्रपति,काठमाडौं (कास) उपराष्ट्रपति नन्दबहादुर पुन बुधबार नयाँ सरकारी निवासमा सरेका छन् । पुन र उनको सचिवालय गैह्रीधारास्थित सरकारी निवासबाट लैनचौरस्थित समाज कल्याण परिषदको भवनमा सरेको हो । समाज कल्याण परिषदको भवनलाई ग्रिनहाउस को संज्ञा दिइएको छ । उपराष्ट्रपति पुन अन्तर्राष्ट्रिय श्रमिक मजदुर दिवसको अवसर पारेर नयाँ भवनमा सरेको उनको सचिवालयले जनाएको छ । मन्त्रिपरिषदले भदौ २१ मा समाज कल्याण परिषदको कार्यालय रहेको भवनलाई उपराष्ट्रपतिको कार्यालय तथा निवासका लागि (उपराष्ट्रपति भवन) दिने निर्णय गरेको थियो । निर्णयपछि भवन हरियो रङले रंग्याइएको हो ।
नागरिकता लिन घुइँचो,"५०१ लाई नागरिकता जिल्ला प्रशासन कार्यालय पर्साबाट चैत २५ यता बुधबारसम्ममा ५ सय १ जनाले वंशजका आधारमा नागरिकता पाएका छन् । जन्मका आधारमा नेपाली नागरिकता लिएकाहरूका सन्तानलाई चैत २५ मा वंशजको नेपाली नागरिकता दिन थालिएको हो । प्रमुख जिल्ला अधिकारी नारायणप्रसाद भट्टराईले २०६३०६४ मा जन्मका आधारमा नागरिकता लिएकाहरूका छोराछोरीले अहिले नागरिकता लिइरहेको जानकारी दिए । २०७० चैत २० यता जन्मका आधारमा नागरिकता पाएकाहरूका सन्तानले वंशजको नागरिकता पाएका थिएनन् । २०६३०६४ मा जन्मका आधारमा नागरिकता पाएकाहरूको सन्तान त्यसअघि नै जन्मिएको पाइए नागरिकता नदिने नियम थियो । जिल्ला प्रशासन कार्यालयमा नागरिकता लिन आउनेको भीड दैनिक बढ्दो छ । नागरिकता बनाउन आउनेमा युवा बढी छन् । इलाका प्रशासन कार्यालय सुपौलीबाट पनि नागरिकता वितरण गरिंदैछ । कार्यालयका प्रशासकीय अधिकृत उज्ज्वल बस्नेतले दैनिक १ सयभन्दा बढीले नागरिकताका लागि निवेदन दिने गरेको बताए । तत्काललाई निवेदन दर्ता गरी कागजात छानबिन गरिरहेका छौं, उनले भने ।कागजी प्रक्रियामा कडाइ जिल्ला प्रशासन कार्यालय, रौतहटले जन्मसिद्ध नागरिकता लिएकाका १ सय १० जना सन्तानलाई नागरिकता वितरण गरेको छ । नागरिकता लिने प्रक्रियामा कडाइ गरेपछि धेरैले लिन नपाएको प्रशासनको भनाइ छ । बुवाआमाको नागरिकता भए पनि जन्मसिद्धका आधारमा नागरिकता नपाएका धेरै स्थानीयले प्रशासनबाट नागरिकता पाएका छन् । तीमध्ये अधिकांश दलित समुदायका छन् । इलाका प्रशासन कार्यालय चन्द्रनिगाहपुरका प्रशासकीय अधिकृत हेमराज फुयालले बसाइँ सराइ नभएका र पछि जन्मदर्ता बनाएकालाई मान्यता नदिएको बताए । वैशाख ८ गतेबाट यहाँ जन्मसिद्धको आधार मानिएकाहरूलाई नागरिकता वितरण गरिएको हो । प्रशासनले जिल्लाभरिका स्थानीय तह र वडाहरूलाई जन्मसिद्धका नागरिकका सन्तानको हकमा तत्काल जन्मदर्ताको सिफारिस नदिन निर्देशन दिएको छ । पछि जन्मदर्ताको कागज बनाउँदा झुक्याउन सक्छन्, अधिकृत फुयालले भने, कागजी प्रक्रियामा कडाइ गरिएन भने गलत मानिसको हातमा नागरिकता पर्न सक्छ ।अवधेशकुमार झा (सप्तरी), शंकर आचार्य (पर्सा), शिव पुरी (रौतहट)"
भाइरल भिडियो भ्रमात्मक,"सर्राफको जिज्ञासामा वाग्लेले कुनै प्रतिक्रिया जनाएकी छैनन् । वाग्लेको भिडियोमा फोटोकपी पसलका साहूले कसैलाई नेपाली बोल्न आउँदैन, न त लेख्न नै, निःसन्देह भारतीय त हुन् नि भन्ने प्रतिक्रिया दिएका छन् । नेपाली बोल्न नआउँदैमा कोही भारतीय हुन्छ भनी सोध्दा उनी चाहिनेभन्दा बढी भाइरल भयो भन्दै पन्छिए । गृह मन्त्रालयले उक्त महिलालाई खोजबिन गर्न जिल्ला प्रशासन कार्यालयलाई निर्देशन दिएको छ । प्रमुख जिल्ला अधिकारी नारायणप्रसाद भट्टराईले उक्त भिडियोले भ्रम फैलाएको बताए । सरकारले जन्मका आधारमा नागरिकता लिएका सन्तानलाई वंशजका आधारमा नागरिकता दिने निर्णय गरेपछि सामान्य अवस्थाभन्दा बढी भीड प्रशासनमा लागेको छ । तर, कडाइका साथ जाँच गरेर मात्र नागरिकता वितरण गरिएको प्रशासनको दाबी छ । गलत विवरण पेस गरी छोरीको नागरिकता बनाउन खोज्दा सुदामा साहलाई आइतबार प्रशासनले नियन्त्रणमा लिएर प्रहरीलाई बुझाएको थियो । गलत विवरण पेस गरी वंशजको नागरिकता लिन खोज्ने ६ जनालाई नियन्त्रण्मा लिएर कारबाही गरिएको छ । नागरिकता लिन आउने निवेदकका आमाबुवाको नागरिकतासहित बसोबासको प्रमाणका आधारमा नागरिकता दिने गरिएको छ । प्रजिअ भट्टराईका अनुसार जन्मका आधारमा नागरिकता लिएका सन्तानले वंशजको नागरिकताका लागि दैनिक दुई सयदेखि दुई सय ५० निवेदन दर्ता हुने गरेका छन् । पहिलो ५० जनालाई नागरिकता पाउने मिति र दर्ता नम्बर उल्लेख भएको टोकन दिन्छौं, उनले भने, दैनिक अढाई सयसम्म दर्ता भए पनि जाँच गरी ५०५५ ले मात्र नागरिकता पाएका छन् । वडाबाट नागरिकताका लागि सिफारिस भएर आएका निवेदन सनाखत गरी दर्ता हुन्छन् । शंका लागे सर्जमिन पनि गरिन्छ । घर नहुँदा जग्गाको प्रमाण खोजिन्छ । कागजात नमिले कतिपय वडाध्यक्ष आफैं सीडीओ अफिस पुगेर सिफारिस गर्छन् ।"
जनसम्पर्क समितिमा विवाद,काठमाडौं (कास) कांग्रेसको युरोपस्थित एक दर्जन बढी देशका जनसम्पर्क समितिका संस्थापक तथा वर्तमान र पूर्वअध्यक्षले पार्टीलाई विवादमा पार्ने कदम नचाल्न नेताहरूलाई आग्रह गरेका छन् । जनसम्पर्क समितिमा देखिएका विवाद स्थानीयस्तरबाटै हल गर्न सकिने भन्दै उनीहरूले गुटगत स्वार्थका लागि जनसम्पर्क समितिलाई विवादमा नतान्न नेताहरूलाई आग्रह गरे । बेल्जियमको निर्वाचित कार्यसमिति विघटन गरिएपछि सभापति शेरबहादुर देउवा र महामन्त्री शशांक कोइरालाबीच द्वन्द्व बढिरहेका बेला उनीहरूले संयुक्त विज्ञप्ति निकाल्दै नेताहरूको गुटगत स्वार्थमा जनसम्पर्क समितिलाई प्रयोग नगर्न आग्रह गरेका हुन् । विज्ञप्ति निकाल्नेहरू पौडेलसिटौला पक्षका हुन् । उनीहरूले बेल्जियमको निर्वाचित कार्यसमिति विघटन गर्ने सभापति देउवाको कदमविरुद्ध उभिएकोमा महामन्त्री कोइरालालाई धन्यवाद दिएका छन् । देउवाको निर्णयलाई कोइरालाले उल्ट्याएका थिए ।
'हात्तीसँगै बस्न सिकाउनुपर्यो',"(चितवन)  जंगली हात्तीबाट जोगिन छेक्ने वा लखेट्ने कार्यमा लागेर दीर्घकालीन समाधान ननिस्कने विज्ञहरूले बताएका छन् । हात्ती व्यवस्थापनका लागि कार्ययोजना तयार गर्न सौराहामा भएको छलफलका सहभागीले हात्तीको आनीबानी, विशेषताबारे वनक्षेत्र वरपर बस्नेलाई पर्याप्त जानकारी दिनुपर्ने सुझाव राखे । नेपालको तराई क्षेत्रमा जंगली हात्तीको आतंक छ । कार्ययोजनामा यसलाई पनि ध्यान दिनुपर्छ, राष्ट्रिय प्रकृति संरक्षण कोषका वरिष्ठ अधिकारी नरेश सुवेदीले भने । हात्ती व्यवस्थापनका लागि सन् २००८ मा १० वर्षे कार्ययोजना बनेको थियो । त्यसका धेरैजसो काम अपूरो रहेको उनले बताए ।चितवनमा हात्तीले दुःख दिने माडी अयोध्यापुरमा विद्युतीय झड्का दिने तारबारले पनि काम गरेन । अयोध्यापुरी मध्यवर्ती उपभोक्ता समितिका ईश्वरी सापकोटाले कंक्रिटको पर्खाल लगाए हात्ती रोकिन्छ कि भने । बर्दिया राष्ट्रिय निकुञ्जका पूर्ववार्डेन रमेश थापाले हात्तीले ६ फिटको पर्खालसमेत नाघेको घटना सुनाए ।चितवन राष्ट्रिय निकुञ्जबाट हालै अवकाश लिएका पशु चिकित्सक डाकमल गैरेले भने, हाक्तीले कंत्रिटका पर्खाल ढलाउन थालेको छ । त्यसैले यसलाई रोक्न, छेक्न गाह्रै छ । लखेट्न झनै गाह्रो छ । अब हामीले हात्तीसँगै कसरी बस्ने, बाँच्ने त्यो तरिका सिकाउनुपर्यो, डागैरेले सुझाव दिए । हात्ती नयाँ कुरा सिक्न सक्ने चेतनशील प्राणी भएको उनको भनाइ छ । हात्ती धेरै हिँड्ने, डुल्ने क्षेत्रमा वर्षमा १०१२ पटक चेतनामूलक कार्यक्रम गर्न उनले आग्रह गरे । हाक्तीले के गर्दा आत्रमण गर्छ, कारण स्थानीयलाई सिकाउनुपर्यो । त्यो बेला केकसरी बच्ने हो बताउनुपर्यो । हात्तीले नखाने बालीनाली लगाउनुपर्यो । हात्ती आउने क्षेत्रमा जाँडरक्सी राख्नुभएन । अन्न राख्ने ठाउँ बलियो बनाउनुपर्यो, डा गैरेले भने ।पर्सा निकुञ्जका सहायक संरक्षण अधिकृत अशोक रामले हात्तीमा छिटो सिक्न सक्ने गुण भएका कारण तारबार लगाएर एक ठाउँ रोके अर्को ठाउँमा समस्या सुरु हुने बताए । हात्तीले रणनीति परिवर्तन गर्छ । तारबाट जोगिन जानेको छ । पर्खाल पनि भत्काउँछ । त्यसैले उसको यो गुण बुझेर व्यवस्थापन योजना बनाउनुपर्छ, अशोकले भने ।"
कार्टुन्ज क्रुको सोचमा,गीतले एकोहोरो प्रेममा परेको एक युवकको कथा भन्छ । गीतमा शब्द र संगीत कमल खत्रीको छ भने संगीत संयोजन रिकेश गुरुङले गरेका छन् । सरोजकै निर्देशन रहेको भिडियोको छायांकन ज्ञानेन्द्र शर्मा हुमागाईंले गरेका हुन् भने सम्पादन लाक्पा डी लामाले गरेका छन् ।
नाटकमा नयाँ पुस्ताको मनोविज्ञान,"(काठमाडौं)  तीव्र सहरीकरण र आधुनिक जीवनशैलीले नयाँ र पुराना पुस्ताबीच ठूलो खाडल निर्माण गर्दै छ । अभिभावकसँग सन्तानलाई दिने समय छैन । सन्तानसँग पनि करिअरको स्पष्ट रोडम्याप छैन । यस्तो धुमिल अवस्थामा नयाँ पुस्ता कस्तो मनोविज्ञानका साथ हुर्किरहेका छन् ? उनीहरूको जीवनमा के कस्ता बदलाव आइरहेका छन् ? रंगकर्मी घिमिरे युवराजले खोतल्ने प्रयास गरेका छन् । बुधबार बत्तिसपुतलीस्थित शिल्पी थिएटरमा एक हूल रंगकर्मीलाई उनी नाटक आँधीको मनोरम दृश्य को अभ्यास गराउँदै थिए । संस्कृतिविद् एवं अग्रज नाट्यकर्मी सत्यमोहन जोशी, अभि सुवेदी, शिव रिजालदेखि कुमार नगरकोटीसम्मका नाटक निर्देशन गरिसकेका उनले यही नाटकमार्फत लेखनमा पनि हात हालेका छन् । नाटक आँधीको मनोरम नृत्य मा उनले फरक कथावस्तुको प्रयोग गर्न खोजेको दाबी गरे । अहिले नेपाली नाटकमा इतिहास, संस्कृति जस्ता विषयवस्तुहरू आइरहँदा आम युवालाई हामीले बिर्सेजस्तो भएको छ, उनले भने, रंगमञ्चमा नेपाली युवाको मनोविज्ञान र समस्या प्रस्टसँग आउन सकेको देखिँदैन, यो नाटक यही पृष्ठभूमिका तयार भएको हो । उनले नाटकमा आधुनिक प्रविधि, न्यु मिडिया, सहरीकरण, पारिवारिक संरचनाको विनिर्माणसँगै नयाँ पुस्ताले भोगिरहेको अहिलेको चुनौतीपूर्ण समयलाई प्रस्तुत गरेको बताए । पुस्तान्तरणसँगै सन्तानमा आउने एक्लोपना, नैराश्यता, सानै उमेरमा विपरीतलिंगप्रतिको आकर्षणले निम्त्याएको समस्याजस्ता पाटो नाटकमा देखाउन खोजेका छन् उनले । उनका अनुसार अहिलेको पुस्तान्तरण प्रक्रियालाई नबुझ्दा आएको जोखिम नै नाटकको मूल मर्म हो । त्यसो त कुमार नगरकोटीलाई नाट्य विधामा तान्ने जस पनि उनैलाई जान्छ । पाँच वर्षअघि नगरकोटीलाई उनैले प्रयोगवादी नाटक कोमा ः अ पोलिटिकल सेक्स लेख्न लगाएका थिए । युरोपमा कमेडिया डेलाआर्तें पढेर आएका उनले शिल्पी थिएटरको उद्घाटन यही नाटकमार्फत गरेका थिए । यसपछि शिल्पीकै लागि नगरकोटीले बाथटब लेखे । बिस्केट जात्राको मिथमाथि अभि सुवेदीको चिरिएका साँझहरू, शिव रिजालको दीक्षान्त, पाटन सहरको प्राचीन कथा बोकेको संस्कृतिविद् सत्यमोहन जोशीको मजिपा लाखे जस्ता नाटक निर्देशन गरिसकेका उनले यसपटक नाटक आँधीको मनोरम नृत्य आफैंले लेखेका हुन् । लेख्न भने सजिलो नभएको उनी बताउँछन् । नेपालमा नाटक लेखनको परम्परा पछिल्लो समय सुस्ताएको पनि छ । रंगमञ्चका लागि कथाबाट नै प्रायः नाटकहरू बनाए पनि लेखिने सबै कथाहरू नाटकका रूपमा मञ्चन गर्न सकिँदैन, उनी भन्छन्, नाटकका कथाहरू अन्य कथा, उपन्यासजस्तो गरी पुस्तकका रूपमा आउने प्रचलन पनि निकै कम छ । मञ्चन नभएपछि त्यसको कुनै मूल्य रहन्न । जसले गर्दा नाटक लेखन पछि परेको हो ।कुनै समय नाटककै पुस्तक छाप्ने परम्परा पनि थियो । लेखिएका सबै नाटक पुस्तकका रूपमा आउन सके नयाँ रंगकर्मीहरूलाई लेखनमा जाँगर चल्न सक्ने घिमिरे बताउँछन् । आफ्नै र अरूको नाटकमा निर्देशन गर्नुमा भने निकै फरक अनुभूति हुने उनको दाबी छ । अरूले लेखिदिएको नाटकमा आफैंलाई पनि त्यस विषय नौलो लाग्ने भएकोले नयाँ विचार आउन सक्छ । तर आफ्नै लेखन हुँदा कथाप्रति सुरुमै माइन्ड मेकअप हुने हुँदा सिर्जनात्मकता मर्न पनि सक्छ । यस्तोमा मञ्चनका लागि तयारी भइरहेको बेला पनि थपघट प्रक्रिया चलिरहने उनले बताए । नाटक आँधीको मनोरम दृश्य भने शनिबारदेखि नियमित मञ्चन हुँदै छ ।"
यौनहिंसाविरुद्ध योनिका कथाहरू,"(काठमाडौं)  म अन्त्यमा के भन्न चाहन्छु भने यो नाटकका सबै घटना सत्य हुन् तर तपाईं नपत्याउन पनि सक्नुहुन्छ, किन ? नाटकभित्र नाटककै निर्देशन गरिरहेकी कलाकार लुनिभा तुलाधरले दर्शकसामु प्रश्न गर्दै एकछिन् रोकिइन् । दर्शकले भने सोच्न नभ्याउँदै नाटकीय शैलीमा आफैं जवाफ दिइन्, किनभने यो नाटक महिलाले बनाएको हो । यो संवाद आकांक्षा कार्की निर्देशित नाटक प्राइभेट इज पोलिटिकल को अन्तिम संवाद हो । संवादले महिलाले सुनाउने कथामाथि पितृसत्तात्मक समाजले गर्ने सन्देह प्रस्तुत गर्छ । नाटक हेर्ने जोकोहीले ती हाम्रै समाजमा हुने वास्तविक घटना हुन् भन्ने महसुस गर्न सक्छन् । नाटकको सुरु छ जना रंगकर्मी महिलाले योनिका कथा को रिहर्सल गरेको दृश्यबाट हुन्छ । उनीहरूले महिलाको व्यथालाई मनोवादको शैलीमा देखाउने तयारी गर्छन् । नाटकभित्र नाटकको रिहर्सलसँगै आफूमाथि भएका र भोगेका नमिठा यथार्थ दर्शकसामु पस्किन्छन् । कहिले निर्मला पन्त बनेर कथा भन्छन् त कहिले बालिका युद्धबन्दीले सहनुपरेको शारीरिक र मानसिक पीडा देखाउँछन्, आफ्नै दाजुबाट बलात्कृत हुँदाको घटना पनि नाटकमा देख्न सकिन्छ । रिहर्सल गरिरहँदा कलाकार आफैं पनि मैना सुनार, नमितासुनीतालगायत बलात्कारपछि ज्यान गुमाएकोमा ्रदुःखी बन्छन् । आर्थिक अभावले रंगमञ्चमा काम गर्दा हुने दुर्व्यवहार प्रतिकार गर्न नसकेको कथा तिनै कलाकारकोझैं लाग्छ । वास्तविक जीवनमा पनि यस्ता दुर्व्यवहार हुने गरेको स्वीकार गर्छिन् कलाकार रोशनी स्याङ्बो । निर्देशक आकांक्षाले पनि प्रत्येक महिलाले जीवनमा कुनै न कुनै दुर्व्यवहार भोग्न बाध्य हुने बताइन् । पितृसत्तात्मक सोचाइका कारण कतिपय दुर्व्यवहार न नलाग्न सक्छ, उनले भनिन्, तर, आफूले नचाहँदै पनि हुने गलत नियतको व्यवहार नै दुर्व्यवहार हो । नाटकमा बाल्यकालदेखि घर, स्कुल, कलेज, विश्वविद्यालय, कार्यस्थललगायत समाजका हरेक स्थानमा हुने यौन दुर्व्यवहारलाई थुप्रै पात्रमार्फत प्रस्तुत गरिएको छ । शक्तिको दुरुपयोग, अलगअलग समुदायका महिलाको भोगाइ पनि नाटकमा देख्न सकिन्छ । पुरुष पात्रको संवादमार्फत उनीहरूले नारीलाई हेर्ने दृष्टिकोण पनि देखाइएको छ । विभिन्न पात्र र परिवेशमार्फत पितृसत्तात्मक सोचाइलाई प्रस्तुत गरिएको आकांक्षाले बताइन् । यो समतामूलक समाज निर्माणको अभियान, लैंगिक समानताको अभियान, उनले भनिन् । कार्कीले नाटकमा देखाइएको विषयवस्तु वास्तविक घटनामा आधारित भएको बताइन् । अमेरिकामा झन्डै तीन दशकअघिदेखि सुरु भएको द भजाइना मोनोलग (योनिका कथाहरू) नाटक अभियान चार वर्षदेखि काठमाडौंमा पनि देखाउँदै आएका थियौं, नाटकको पृष्ठभूमिबारे प्रस्ट पार्दै उनले थपिन्, पर्दाअघि नाटकका रमाइला, पीडादायी र अनौठा लाग्ने मनोवाद सुनाउँथ्यौं तर पर्दापछि आफ्नै वास्तविक अनुभव साटासाट गर्थ्यौं । तीनै वास्तविक अनुभव र कथालाई समेटेर नाटक प्राइभेट इज पोलिटिकल तयार पारेको उनले बताइन् । आठ वर्षदेखि रंगकर्ममा लागेका कलाकार सुदाम सिकेले प्राइभेट इज पोलिटिकल नाटक गर्दैगर्दा महिलामाथि हुने हिसांको संवेदनशीलता बुझ्न सहयोग पुगेको बताए । नाटक गर्दैगर्दा आफैंप्रति र पितृसत्तात्मक संस्कारप्रति पनि रिस उठेको उनले सुनाए । हामीले बाहिर जतिसुकै ठूलो कुरा गरे पनि भित्री रूपमा हामी पितृसत्तात्मक संरचनाबाट सञ्चालित छौं, नाटकको नाम कसरी प्राइभेट इज पलिटिक्स राखियो भन्ने सन्दर्भमा निर्देशक कार्कीले भनिन्, पितृसत्ता आफैंमा राजनीति हो र सेकेन्ड वेव मुभमेन्टबाट पनि प्रभावित छ । नाटक हरिसकेपछि दर्शक कृष्ण डंगोलले नाटकको विषयवस्तु राम्रो रहेको भन्दै अझै पीडित महिलासामु पनि पुर्याउन आग्रह गरे । अर्का दर्शक आयुशा चालिसेले नाटकमा उठाइएको विषयवस्तु राम्रो भए पनि कथा धेरै भएर गज्याङमज्याङ भएको दाबी गरिन् । उनले जान अन्जानमा आफूबाट भएका दुर्व्यवहार र दुर्व्यवहार गर्न सिकाउने समाजप्रति रिस उठेको पनि बताए । निर्देशक कार्कीले नाटकलाई पोखरालगायतका अन्य सहर र विद्यालय एवं विश्वविद्यालयमा पनि मञ्चन गर्ने सोच बनाएको सुनाइन् ।"
भेनेजुएलामा फेरि हिंसा,"ग्वाइडोको समर्थन गर्ने मुलुकमा अमेरिका, क्यानाडा, बेलायत, अर्जेन्टिना, ब्राजिल, चिली, कोलम्बिया, कोस्टारिका, ग्वाटेमाला, होन्डुरस, पानामा, पाराग्वे, पेरु, कोसोभो, दी ईयू २७ र अस्ट्रेलिया रहेका छन् । त्यस्तै, माडुरोको समर्थन गर्ने मुलुकमा रूस, बेलारुस, ग्रिस, चीन, इरान, क्युबा, मेक्सिको, टर्की, सिरिया, बोलिभिया र उरुग्वे रहेको सञ्चार माध्यमले जनाएका छन् ।"
जापानमा नारुहितो बने सम्राट्,"टोकियो जापानमा सम्राट् नारुहितोले राजगद्दी सम्हालेका छन् । जापानी राजतन्त्रको इतिहासमा राजगद्दी सम्हाल्ने उनी १२६ औं सम्राट् (राजा) बनेका छन् । शाही निसान र छाप हस्तान्तरण गर्ने विशेष समारोहमा उनलाई मंगलबार राति जापानी राजपरम्परामा विशेष महत्त्व राख्ने तरबारको प्रतीक र बहुमूल्य रत्न प्रदान गरिएको थियो । राजगद्दीमा आसीन भएपछि पहिलो सार्वजनिक सम्बोधन गर्दै नारुहितोले आफू बुबाकै पदचापमा रहेर शान्तिका लागि कार्य तथा जनताको सुखदुःखमा सधैं साथ रहने प्रतिबद्धता व्यक्त गरे । विदेशमा अध्ययन गर्ने पहिलो तथा जापान पराजित भएको दोस्रो विश्वयुद्धपछि जन्मिएका नारुहितोलाई मंगलबार मध्यरातमा क्रिसेन्थिमम थ्रोन नाम दिइएको विशिष्ट रूपमा सजाइएको राजगद्दीमा राखिएको थियो । बुबा सम्राट् अकिहितोले मंगलबार राजगद्दी त्यागेका थिए । जापानी इतिहासमा दुई सय वर्षभन्दा बढीको अवधिमा कुनै सम्राट्ले स्वेच्छाले राजगद्दी छाडेको यो पहिलो हो ।मैले विशेष जिम्मेवारी ग्रहण गरेको बारेमा सोच्दै गर्दा ममा गम्भीरताको अनुभूति भएको छ, नारुहितोले भने । बुबाको शान्तिप्रतिको निष्ठाबारे टिप्पणी गर्दै उनले सम्राट् अकिहितो र विगतका सम्राट्हरूले कोरेको मार्गलाई आफूले गम्भीर रूपमा प्रतिविम्बित गर्ने बताए । उनले जापानको संविधानप्रति पूर्ण बफादार रहने प्रतिबद्धता व्यक्त गरे । संविधानबमोजिम जापानी सम्राट्लाई राजनीतिक अधिकार हुँदैन । तर जापानी राजतन्त्रले राष्ट्रिय प्रतीकका रूपमा जिम्मेवारी बहन गर्ने परम्परा छ । उनले भने, म जनताको खुसी तथा मुलुकको विकासका साथै विश्व शान्तिका लागि पूर्ण इमानदारीका साथ कार्य गर्नेछु । बेलायतको अक्सफोर्ड विश्वविद्यालयमा अध्ययन गरेका नारुहितोलाई २८ वर्षको उमेरमा राजगद्दीको उत्तराधिकारी घोषणा गरिएको थियो । सन् १९९३ मा मासाकोसँग उनको विवाह भएको थियो ।"
भारतमा माओवादी आक्रमण,मुम्बई भारतमा बुधबार माओवादी आक्रमणमा परी १५ सुरक्षाकर्मी र एक चालकको मृत्यु भएको छ । अन्य कैयौं घाइते भएका छन् । महाराष्ट्रको गढचिरौलीको डाँडापुर सडकमा सुरक्षाकर्मीलाई लक्षित भूमिगत बम विस्फोट मा १६ मारिएका हुन् । मारिएकामा महाराष्ट्र प्रहरीको सी६० का कमान्डोज रहेका छन् । डाँडापुर सडक हुँदै कोर्चीतर्फ गइरहेको अवस्थामा सुरक्षाकर्मीको दुई गाडीलाई लक्षित गरी विस्फोट गराइएको हो ।
"उमेर ८०, सय बढी पशुपालन","गाईबाख्रा पालेर आम्दानीलिम्बू दम्पतीले पालेका गाई र बाख्रा जंगलमै चर्ने र नजिकको नदीमा गएर पानी खाने भएकाले केही खुवाउनु पर्दैन । उनीहरू छाप्रामा गाईबाख्राको मलसमेत सोहोर्दैनन् । आफू बसेको ठाउँ सुक्खा भएकाले गाईबाख्रा चराउन एक घण्टा टाढाको घाँसे चौरमा लैजानुपर्छ । आफन्तका माध्यमले खसीबाख्रा र गाई बिक्री गर्दा मनग्य पैसा मिल्ने भवानीले बताए । उनी कमाइ गरेको पैसा फलामेटारमा बस्दै आएका छोरा कुलबहादुरलाई राख्न दिने गर्छन् । टेलिफोन, टेलिभिजनलगायत प्रविधिबारे उनीहरू अनभिज्ञ छन् । केही महिना अघिसम्म रात अँधेरामै बिताउँथे । अहिले भने गाउँपालिकाले सोलार बत्ती जडान गरिदिएको छ । नदीमा डुंगा चलुन्जेल फलामेटार गाउँबाट छोराबुहारीले चामल नुनलगायत खाद्यान्न लगिदिने गरेका छन् । उनीहरूलाई चितुवालगायत जंगली जनावरले भने बारम्बार सताउने गर्छ । कहिलेकाहीँ गोठमै आएर आँखा सामुन्ने चितुवाले गाईबस्तु खाइदिन्छ, उनले भने, आफैं जोगिन छाडेर बस्तु जोगाउने कुरै भएन । कैयौंपटक चरिरहेका बेला गाईबाख्रा जंगली जनावरले खाइदिएको उनले सुनाए ।"
"पार्टी मिल्यो, मजदुर मिलेनन्","जिफन्टको गण्डकी प्रदेश समितिले पृथ्वीचोकमा रहेको कार्यालयमा फ्रशिक्षण कार्यक्रम गर्यो । कार्यत्रमअघि मजदुर र्यालीसमेत भयो । कार्यालयबाट सुरु भएको र्याली सभागृहचोक, सिर्जनाचोक हुँदै पुन कार्यालयमा पुगेर सभामा परिणत भएको थियो । पूर्वमाओवादीनिकट महासंघको कास्की जिल्ला समितिले पृथ्वीचोकमै रहेको कार्यक्रममा शुभकामना आदानप्रदान तथा प्रशिक्षण कार्यक्रम गर्यो । दुई संगठनको कार्यालय ५ सय मिटरको दूरीमा छ । पार्टीका यी दुई मोर्चाले शब्दसमेत फरक प्रयोग गर्छन् । जिफन्टले श्रमिक शब्द प्रयोगमा ल्याएको छ । महासंघले मजदुर शब्द प्रयोग गर्छ । दुई कार्यक्रममा प्रमुख अतिथि भने पूर्वएमालेबाटै थिए । जिफन्टको कार्यक्रम गण्डकी प्रदेशका मुख्यमन्त्री एवं नेकपा गण्डकी प्रदेशका इन्चार्ज पृथ्वीसुब्बा गुरुङले उद्घाटन गरे । महासंघको कार्यक्रलाई नेकपा स्थायी समिति सदस्य सोमनाथ अधिकारी प्यासी ले सम्बोधन गरे । नेकपा प्रदेश अध्यक्ष हितराज पाण्डे, कास्की अध्यक्ष कृष्ण थापा र सचिव बखानसिंह गुरुङ भने दुवै कार्यक्रममा सहभागी भए । महासंघ कास्की अध्यक्ष नवीन अधिकारी जिफन्टले हेपाहा प्रवृत्ति देखाएपछि छुट्टै कार्यक्रम गर्न बाध्य भएको बताउँछन् । यो विचारकै लडाइँ हो, उनले भने, सबैको भावनाको कदर हुनुपर्छ । कसैले कसैलाई होच्याएर एकता सार्थक हुन सक्दैन । उनले संगठनको अवस्था बुझ्न सतही विश्लेषण नगरी फिल्डमा उत्रिनुपर्ने जनाए । जिफन्टका प्रदेश अध्यक्ष रुद्रबहादुर खक्री डेढ महिनाअघिदेखि संयुत्त कार्यक्रम गर्ने प्रयास गरे पनि महासंघले रुचि नदेखाएको दाबी गर्छन् । उनले जिफन्टको जिल्लामा नभई पालिकास्तरमा संरचना भएकाले पनि छुट्टै कार्यक्रम गर्नुपरेको बताए । दुई संगठन बेग्लाबेग्लै हुन्, अरू जनवर्गीय संगठनजस्तो होइन, उनले भने, दुवैको छुट्टाछुट्टै विधान भएकाले त्यहीअनुसार कार्यक्रम भयो । नेकपा कास्की सचिव बखानसिंह गुरुङले गृहकार्य नफुग्दा दुई संगठनको संयुक्त कार्यत्रम हुन नसकेको बताए । भने, केन्द्रमा दुई संगठनको संयुक्त ट्रेड युनियन समन्वय केन्द्रमार्फत कार्यक्रम भयो, यहाँ त्यसो हुन सकेन ।"
नेप्सेको सेयर बेच्दै राष्ट्र बैंक,"(काठमाडौं)  स्थापनाको साढे दुई दशकपछि राष्ट्र बैंकले नेपाल स्टक एक्सचेन्ज (नेप्से) मा रहेको आफ्नो सेयर बिक्री गर्ने प्रक्रिया थालेको छ । यसअघि पटकपटक नेप्सेमा रहेको सेयर बिक्री गर्ने चर्चा चले पनि त्यसले मूर्त रूप पाउन सकेको थिएन । यसपटक भने राष्ट्र बैंकको सञ्चालक समितिले सेयर बिक्रीबारे निर्णय गरेर स्वीकृतिका लागि अर्थ मन्त्रालयमा पठाउन लागेको छ । सञ्चालक समितिबाट निर्णय भइसकेको छ, राष्ट्र बैंकका एक उच्च अधिकारीले झने, अब छिट्टै सेयर बिक्रीका लागि टेन्डर आह्वान गर्छौं । अर्थ मन्त्रालयले सहमति दिएलगत्तै बित्री प्रक्रिया सुरु हुने ती अधिकारीले बताए । अब हामी ढिलो गर्ने पक्षमा छैनौं, स्रोतले भन्यो, सेयर बिक्रीका लागि विधिमापदण्ड पनि बनाइसकेका छौं । राष्ट्र बैंकले नेप्सेमा रहेको आफ्नो सेयर बिक्रीका लागि अर्थ मन्त्रालयको स्वीकृति लिनुपर्ने अनिवार्य व्यवस्था छैन तापनि राष्ट्र बैंकले अर्थ मन्त्रालयको स्वीकृति लिन चाहेको हो । राष्ट्र बैंकले बनाएको मापदण्डअनुसार सरकारी संस्थान र पब्लिक लिमिटेड कम्पनीले नेप्सेको सेयर खरिद गर्न पाउनेछन् । ती कम्पनीलाई कम्तीमा ५ देखि बढीमा १५ प्रतिशत सेयर किन्न पाउने छुट राष्ट्र बैंकले दिने भएको छ । यो धितोपत्र बजार सञ्चालन नियमावलीभन्दा फरक हो । कुनै पनि कम्पनी वा संगठित संस्थाले धितोपत्र बजार (एक्सचेन्ज) को १० प्रतिशतभन्दा बढी धेरै सेयर खरिद गर्न नपाउने व्यवस्था छ । कुनै एक कम्पनी वा संगठित संस्थाले धितोपत्र बजारको कुल सेयर पुँजीको १० प्रतिशतभन्दा बढी अंश ग्रहण गर्न पाउने छैन, धितोपत्र बजार सञ्चालन नियमावली, २०६४ मा उल्लेख छ, बैंक, वित्तीय संस्था, धितोपत्र व्यवसायी तथा सूचीकृत संगठित संस्थाले मात्र धितोपत्र बजारको सेयर ग्रहण गर्न सक्नेछन् । हाल नेप्सेमा करिब ५८ प्रतिशत सेयर नेपाल सरकारको, ३५ प्रतिशत राष्ट्र बैंकको, ६१२ प्रतिशत राष्ट्रिय वाणिज्य बैंक र बाँकी सेयर धितोपक्र व्यवसायीहरूको छ । राष्ट्र बैंकले सेयर बित्रीको प्रक्रिया थाले पनि सरकारको सेयर बिक्रीबारे अर्थ मन्त्रालय मौन छ । यसबारे जिज्ञासा राख्दा अर्थ मन्त्रालयका सहसचिव तोयम रायले भने, राष्ट्र बैंकले आफ्नो सेयर बिक्रीबारे निर्णय गर्छ । सरकारको सेयर बित्रीबारे प्रक्रिया अघि बढेको छैन । नेप्सेमा रहेको राष्ट्र बैंकको सेयर खरिदका लागि कम्तीमा पनि ४ वटा संगठित संस्था आवश्यक पर्छ । अहिले राष्ट्र बैंकले घरेलु सरकारी तथा पब्लिक लिमिटेड कम्फनीलाई सेयर बिक्री गर्न खोजेको हो । यसअघि सेयर बित्रीका लागि सरकार र राष्ट्र बैंकले समग्र सम्पत्ति तथा दायित्व अध्ययन (डीडीए) गर्न नेप्सेलाई निर्देशन दिएका थिए । सोही निर्देशनअनुसार नेप्सेले विज्ञमार्फत डीडीए गरेर प्रतिवेदन सरकार र राष्ट्र बैंकलाई बुझाइसकेको छ । डीडीए प्रतिवेदनमा औसतमा प्रतिसेयर १ हजार ६३ रुपैयाँभन्दा बढी सेयर मूल्य तोकिएको स्रोतले बताएको छ । डीडीएले सुझाएको मूल्यलाई प्रतिसेयर न्यूनतम आधार मूल्य मानेर टेन्डर आहवान गर्ने निर्णय भएको छ, स्रोतले भन्यो । डीडीएमा करिब साढे ७ सयदेखि १ हजार ४ सयसम्म गरी तीनवटा मूल्य तोकिएको छ । यो मूल्य नेप्सेको पुँजी ३० करोड हुँदाको हो । गत पुस २९ मा भएको नेप्सेको ३७ औं वार्षिक साधारणसभाले पुँजी बढाएर ५० करोड रुपैयाँ पुर्याउने निर्णय गरेको छ । सोही निर्णयअनुसार नेप्सेले ६६६७ प्रतिशतका दरले बोनस सेयर जारी गर्ने प्रक्रिया थालिसकेको छ । यसकारण पुँजी वृद्धिपछि नेप्सेको प्रतिसेयर मूल्य पनि बढ्ने जानकारहरू बताउँछन् । राष्ट्र बैंक ऐन ०५८ मा कुनै एक संस्थामा १० प्रतिशतभन्दा बढी लगानी गर्न नपाउने व्यवस्था छ । उक्त व्यवस्थाविपरीत करिब आधा दर्जन संस्थामा अहिले पनि राष्ट्र बैंकको तोकिएको सीमाभन्दा बढी लगानी छ । यसकारण ऐनविपरीत लगानी गरेको भन्दै राष्ट्र बैंकको आलोचना हुँदै आएको थियो । पछिल्लो तथ्यांकअनुसार हाल विभिन्न क्षेत्रका ५ वटा संस्थामा राष्ट्र बैंकका लगानी ती संस्थाको कुल पुँजीको १० प्रतिशतभन्दा बढी छ ।विगतमा सरकारी लगानी कम गरी निजी क्षेत्रको लगानी प्रोत्साहित गर्ने उद्देश्यले केन्द्रीय बैंकले अन्य संस्थामा १० प्रतिशतभन्दा बढी सेयर स्वामित्व राख्न नपाउने व्यवस्था राष्ट्र बैंक ऐनमा गरिएको थियो । बैंकको आफ्नो कामकारबाही वा दायित्व पूरा गर्न सहयोग हुने कामकारबाही गर्ने संस्थालाई सो संस्थाको कुल पुँजीको १० प्रतिशत ननाघ्ने गरी ऋण प्रदान गर्ने वा त्यस्ता संस्थाको सेयरमा स्वामित्व प्राप्त गर्ने, राष्ट्र ऐनको दफा ७ मा उल्लेख छ ।केही वर्षयताका हरेक मौद्रिक नीतिमा सीमाभन्दा बढी रहेको सेयर विनिवेश गरिने उल्लेख हुँदै आए पनि ती संस्थाको सेयर बिक्री गर्न सकेको छैन । राष्ट्र बैंकले भने सम्बन्धित संस्थाको नीतिगत अवरोध, प्रक्रियागत ढिलाइलगायत कारण केही संस्थामा अझै पनि १० प्रतिशतभन्दा बढी सेयर स्वामित्व रहेको जनाएको छ ।"
एनसेलको नाफा घट्यो,"अहिले इन्टरनेटको माध्यमबाट एप प्रयोग गरी भ्वाइस र भिडियो कल गर्न मिल्ने भएकाले उपभोक्ताले बिरलै मात्र अर्को देशको नम्बरमा फोन गर्नुपर्दा टेलिकमको नेटवर्क प्रयोग गर्छन् । यस्तो आम्दानीमा ३३ प्रतिशतले कमी आएको प्रतिवेदनमा उल्लेख गरिएको छ ।वार्षिक आम्दानीमा १ प्रतिशत र नाफामा १९ प्रतिशतले कमी आएको प्रतिवेदनमा उल्लेख गरिएको छ । कुल आम्दानीमा कमी आए पनि डाटातर्फको आम्दानी भने बढदो अवस्थामा रहेको प्रतिवेदनमा जनाइएको छ । डाटातर्फको आम्दानी मात्रै सन् २०१७ को तुलनामा १८ प्रतिशतले बढेको छ, प्रतिवेदनमा भनिएको छ ।एनसेलका डेढ करोड बढी प्रयोगकर्तामध्ये ४७ प्रतिशतले डाटा खपत गरिरहेका छन् । एनसेलका कूल ग्राहकमध्ये ५९ प्रतिशत स्मार्टफोन प्रयोगकर्ता हुन् । स्मार्टफोन प्रयोगकर्ताको संख्या बढी भएको र डाटातर्फको आम्दानी बढिरहेको भन्दै आजियटाको प्रतिवेदनमा यसलाई आशातीत भनिएको छ । सन् २०१८ मा डाटातर्फ मात्रै एनसेलले करिब १३ अर्ब रुपैयाँ आम्दानी गरेको छ । सेवा प्रदानका लागि नेपाल सरकारले उपलब्ध गराउने फ्रिक्वेन्सी ब्यान्डविथको सीमितताले टेलिकम कम्पनीले बढी लगानी गर्नुपर्ने प्रतिवेदनमा भनिएको छ । यही वर्ष लागू गरिएको नयाँ श्रम कानुन र न्यूनतम ज्यालाले पनि कम्पनीको खर्च बढाएको छ, प्रतिवेदनमा भनिएको छ, खर्च घटाउन अपनाइएको उपाय प्रभावकारी हुँदा खर्च कम पनि भएको छ । यो अवधिमा नाफा घटे पनि सञ्चालन खर्चमा कमी ल्याइएको कम्पनीले जनाएको छ । गत वर्ष सञ्चालन खर्चमा करिब ६२ करोड रुपैयाँले कम भएको प्रतिवेदनमा उल्लेख गरिएको छ । रिचार्ज कार्ड, आईपी ट्रान्जिट, भिस्याट ब्यान्डविथ, सिम कार्डमा हुने खर्च कटौती गरी सञ्चालन खर्च कम गरिएको प्रतिवेदनमा जनाइएको छ ।"
विमान बजारमा चिनियाँ दबाब,"चिनियाँ अनुमति पहिचान गर्ने एसिया, अफ्रिका र दक्षिण अमेरिकाका केही क्षेत्रमा पनि यसका विमान सञ्चालन हुन सक्छन् । यी बजारभन्दा बाहिर जान कोम्याकले यूएस फेडेरल एभिएस एडमनिस्ट्रेसन (एफएए) र युरोपियन एभिएसन सेफ्टी एजेन्सी (ईएएसए) बाट अनुमति पाउनुपर्छ । यिनले तुरुन्त अनुमति देलान् भन्नेमा शंका छँदैछ ।यसले पश्चिमा प्रमाणपत्र प्राप्त गर्छगर्दैन भन्ने नै ठूलो प्रश्न हो, फ्लाइट ग्लोबलका एसिया फाइनान्स सम्पादक एलिस टेलर भन्छन्, कोम्याकले एआरजे २१ कै लागि एफएएको प्रमाणपत्र पाउने आशा गरेको थियो तर यसको प्रक्रिया अनिश्चितकालका लागि पर सारिएको छ । यी द्वार बन्द रहे पनि कोम्याकलाई ठूलो र बढ्दो स्तरको बजारसँग पहुँच छ । सन् २०२० को मध्यसम्ममा चिनियाँ उड्डयन बजारले अमेरिकालाई पछि पार्ने अनुमान गरिएको छ । पश्चिमा वायुयान किन्ने प्रमुख देश चीन हो । बोइङले झेल्दै आएको संकटबीच स्थानीयस्तरमा बनेका यी विकल्पले धेरैको रुचि तान्ने प्रबल सम्भावना देखिन्छ । बोइङ ७३७ म्याक्स मोडलका सबैभन्दा धेरै विमान सञ्चालन गर्ने देश चीन हो भने गत मार्चमा भएको इथोपियन एयरलाइन्स ७३७ म्याक्सको दुर्घटनापछि सबैभन्दा पहिले उक्त विवादास्पद विमान ग्राउन्डेड गर्ने देश पनि चीन नै हो । बोइङको संकटले कोम्याको सी ९१९लाई चीन र विदेशमा उडान विस्तार गर्न सहयोग पुर्याउन सक्ने फ्रस्ट एन्ड सुभिलान एरोस्पेसका सल्लाहकार रमेश तान्जाभुरुले बताएका छन् । यसले अभाव पूर्ति गर्नुका साथै चिनियाँ बजारमा महत्त्वपूर्ण भूमिका खेल्न सक्छ, उनले भने । कोम्याकले अफ्रिका र एसियाका उदीयमान बजारतर्फ पनि दृष्टि राखेको छ । विमानहरू धेरै महँगा छैनन् । सी ९१९ को न्यूनतम मूल्य ५० मिलियन डलर छ । यो एयरबस ए ३२० नियाको भन्दा आधा कम मूल्य हो ।"
ठगीमा गुमाए अस्ट्रेलियालीले ४० अर्ब,"(अस्ट्रेलिया)  बितेको एक वर्षमा अस्ट्रेलियालीले विभिन्न ठगीका घटनामा करिब ५ सय मिलियन डलर (करिब ४० अर्ब रुपैयाँ) गुमाएका छन् । यहाँको नियमन निकाय अस्ट्रेलियन कम्पिटिसन एन्ड कन्जुमर कमिसन (एसीसीसी) ले सोमबार सार्वजनिक गरेको तथ्यांकअनुसार विभिन्न ठगी (स्क्याम) कम ठूलो रकम हिनामिना भएको हो । एसीसीसीको तथ्यांकअनुसार सन २०१८ मा मात्रै अस्ट्रेलियालीहरू फोन, इमेललगायतबाट गरिएको ठगीमा परी सय ८९ दशमलव ७ मिलियन डलर गुमाएका हुन् । जुन अघिल्लो वर्षको भन्दा १ सय ४९ मिलियन डलरले बढी हो । एसीसीसी अस्ट्रेलियाली सरकारले स्वच्छ र प्रतिस्पर्धात्मक बजार र त्यससम्बन्धी कानुन लागू गर्नका लागि स्थापना गरेको निकाय हो । यस निकायका साथै अन्य नियमन निकायहरूमा यससम्बन्धी ३ लाख ७८ हजार उजुरी परेको सार्वजनिक तथ्यांकमा उल्लेख गरिएको छ । जसमध्ये सबैभन्दा धेरै आर्थिक ठगीका घटनाहरू देखिएका छन् । तथ्यांक अनुसार लगानी सम्बन्धी स्क्याममा परी यहाँका नागरिकहरूले ८६ मिलियन डलर गुमाएका छन् भने अनलाइन डेटिङ र रोमान्ससम्बन्धी स्क्याममा परी ६० दशमलव ५ मिलियन डलरको ठगीमा परेका छन् । ठगहरूले अत्याधुनिक प्रविधिको प्रयोग गरी अटोमेटेड कल र सामाजिक सञ्जालहरूमार्फत ठगी गरेको बताइएको छ । यसका साथै उनीहरूले एप्पलको आइट्युन्स, गुगल प्लेलगायतकाको गिफ्ट कार्डमार्फत समेत ठगी गरेका छन् । क्रिप्टो करेन्सीलगायतका अत्याधुनिक आर्थिक माध्यमहरूलाई समेत उपयोग गरिएको छ । यस किसिमका आर्थिक कारोबारहरूबाट बैंकबाट हुने कारोबार छल्न मद्दत पुग्ने गरेको छ । ५५ देखि ६४ वर्ष उमेरका व्यक्तिहरूले अन्य उमेर समूहका व्यक्तिहरूको तुलनामा धेरै रकम गुमाएका छन् । एसीसीसीमा मात्र २४ दशमलव ८ मिलियन डलर गुमाएको उजुरी परेको स्थानीय समाचार संस्थाहरूले जनाएका छन् । स्क्याममा पर्नेमा महिलाको संख्या धेरै छ । रकमका आधामा पुरुषहरूले धेरै रकम गुमाएका छन् । महिलाहरूले ४८ दशमलव ८ मिलियन डलर गुमाएका छन् भने पुरुषहरूले ५६ दशमलव ९ मिलियन डलर गुमाएको उजुरी परेको छ । अधिकांश पुरुषहरू लगानीको बहानामा ठगिएका छन् भने महिलाहरू डेटिङ तथा रोमान्सको बहानामा ठगिएको उल्लेख छ ।"
टिप्नै नपाई छिप्पियो चिया,"(इलाम)  विगत वर्षमा इलाम चिया बगानमा यतिन्जेल चारपटक टिपाइ भइसक्थ्यो । अर्गानिक उत्पादन थालेको यो बगानमा एक टिपाइमा ६ सय किलोसम्म हरियो चियापत्ती हुन्छ । योपटक सिजन सुरु हुनासाथ थालिएको मजदुर आन्दोलनका कारण एकै टिपाइ पनि हुन सकेको छैन ।यसले गर्दा हरियो पत्ती काम नै नलाग्ने गरी हुर्कन थालेको छ भने चियामा नै निर्भर श्रमिकलाई बिहानबेलुकाको छाक टार्नै मुस्किल भएको छ । लहलह चिया टिप्नुको साटो सरकारले तोकेको ज्याला देऊ भनेर आन्दोलनमा लाग्नुपरेको छ, इलाम बगानमा ३२ वर्षदेखि चिया टिप्दै आएकी सरस्वती चौलागाई भन्छिन्, हामीलाई पनि यसरी चिया हुर्केर गएको हेर्न कहाँ मन छ र । आफ्नै कोठे बाली जस्तै स्याहारेर बनाएको बगान सञ्चालन गर्न सरकार र उद्योगीले पहल गरेर चाँडो बगान सञ्चालनमा ल्याउनुपर्ने उनको भनाइ छ । जति चिया हुर्कन्छ उति दिनरात मिहिनेत गर्ने श्रमिकको छाती पोल्छ । बगान आसपास नै दिनहुँ रहने श्रमिकहरू जसरी पनि समस्या समाधान भएर काममा फर्कन पाइयोस् भन्ने चाहन्छन् । सरकारले आफैं पारिश्रमिक तोक्ने अनि यतिको विचल्ली भइसक्दा पनि समाधानको पहल नगर्ने प्रवृत्तिले दिनरात चिया सुमसुम्याएर पेट पाल्ने हामी समस्या पर्यौं, इलाम बगानकै श्रमिक ठाकुर कटुवालले भने, श्रीमान्श्रीमती नै बगानमा काम गर्ने भएकाले साँच्चै समस्या भएको छ ।घटदो श्रमिक संख्याका कारण स्याहार नपुगेको यो बगान एक महिनादेखि ठप्प हुँदा झन विरूप बन्दै गएको छ । एकतिर आर्थिक नोक्सानी त अर्कोतर्फ यहाँको पर्यटकीय पर्याय भएकाले पनि बगानको उचित संरक्षण आवश्यक देखिएको हो । २ सयभन्दा धेरै श्रमिकले काम गर्ने यो बगानमा अहिले ५१ जना मात्र छन् । त्यस्मा २६ जना स्थायी हुन् । बगानमा काम नभएपछि अन्यत्र काम खोज्नुपर्ने बाध्यता उनीहरूलाई छ । अन्य काममा पनि नियमित नहुने भएकाले उनीहरूलाई त्यति अवसर दिइँदैन । सरकारले तोकेबमोजिमको सेवा सुविधा पाउनुपर्ने माग गर्दै श्रमिकहरू आन्दोलनमा उत्रिएपछि इलामसहित चिया विकास निगमअन्तर्गतका कन्याम, चिलमकोट र सोक्तिम बगान र कारखाना सञ्चालनमा आउन सकेका छैनन् । संघाई ग्रुपले भने सरकारले आफ्नो सहमतिबिना नै पारिश्रमिक बढाउँदा यो समस्या आएको आरोप लगाएको छ । पहाडको बगानमा छ महिना मात्र पत्ती टिप्न सकिन्छ । यही बेला वन्द भएपछि समस्यामा छौं, संघाई ग्रुपका अध्यक्ष सुवास संघाईले भने, कि त सरकारले चिया पत्ती पनि खरिद गरिदिनुपर्यो नत्र आम्दानी थेग्न नसक्ने पारिश्रमिक दिन कठिन छ । श्रमिकको सिधा रोजीरोटीसँग जोडिएको विषय भएकाले समस्या समाधानका लागि पनि सरकार नै लाग्नुपर्ने उनको तर्क छ । अन्य कतिपय कारखाना र बगानले श्रमिकसँग सम्झौता गरेर कार्य आरम्भ गरे पनि संघाई ग्रुपको जिम्मा रहेका बगान र कारखाना ठप्प रहेका हुन् । गत वर्षको साउनमा सरकारले चिया श्रमिकको न्यूनतम पारिश्रमिक मूल्य ३ सय ८५ रुपैयाँ तोकेको थियो । अहिलेसम्म पनि दैनिक २ सय ६५ रुपैयाँमा काम गरिरहनुपरेको उनीहरूको गुनासो छ ।"
साउनदेखि श्रमिकको योगदान सुरु,"(काठमाडौं)  सरकारले सामाजिक सुरक्षा कोषमा रोजगारदाता र श्रमिकले आउँदो साउन १ देखि योगदान गर्ने लगाउने भएको छ । श्रम, रोजगार तथा सामाजिक सुरक्षा मन्त्रालयले स्थापना गरेको कोषमा सूचीकृत रोजगारदाता (प्रतिष्ठान) मा कार्यरत श्रमिकले मात्रै योगदान गर्न पाउने व्यवस्था छ । सूचीकृत हुन असार मसान्तसम्मको समय दिइएको छ ।प्रधानमन्त्री केपी शर्मा ओलीले रोजगारदाता र श्रमिककै सहमतिमा ल्याइएको सामाजिक सुरक्षा कार्यक्रम पूर्ण रूपमा व्यवहारमा लागू गराउने जिम्मेवारी सरकारले लिएको बताएका छन् । रोजगारदाता र श्रमिकको सहमतिमै ल्याइएको न्यूनतम तलब र सामाजिक सुरक्षालाई सरकारले व्यवहारमै लागू गराउनेछ, १३० औं अन्तर्राष्ट्रिय श्रमिक दिवसका अवसरमा संयुक्त ट्रेड युनियनद्वारा बुधबार काठमाडौंमा आयोजित सभामा उनले भने, सरकारले यो पूरा गर्न लगाउँछ । उद्यमीहरूले ती कुरा पूरा गर्नुपर्छ । उद्यमीका तर्फबाट सिकायत छैन । उनले असल श्रमसम्बन्ध कायम गर्न सामाजिक सुरक्षा लागू भएको बताए । उद्यमीले आफ्नो लगानी सुरक्षित हुने गरी अनुकूल काम गर्नुपर्छ । मजदुरले प्रसन्न मुद्रामा काम गर्न पाउनुपर्छ । यसमा सरकारले संयोजन गर्नेछ, उनले भने, मजदुरमाथि अन्याय गरेर समस्याको समाधान खोज्नु हुँदैन । न्याय दिएर समाधान गर्नुपर्छ । श्रम, रोजगार तथा सामाजिक सुरक्षामन्त्री गोकर्ण विष्टले साउनदेखि नै योगदान गर्ने रोजगारदाता र श्रमिकलाई सेवा दिन आवश्यक संयन्त्र बनाइसकेको बताए । नेपाली श्रम बजारलाई सुरक्षित, मर्यादित र सुदृढ गर्न सामाजिक सुरक्षा योजनालाई प्रभावकारी रूपमा कार्यान्वयन गरिनेछ, उनले भने, कोषमा आउने रोजगारदातालाई प्रोत्साहन गर्नेछौं । नआउनेलाई कानुनी कारबाही हुन्छ । उनले श्रम कानुन र सामाजिक सुरक्षा योजनामा आउने कुरा सर्तको विषय नहुने बताए । ट्रेड युनियनहरूले श्रमिकहरूले योगदान सुरु गरेको पहिलो वर्ष १० लाख श्रमिकलाई समेट्नुपर्ने माग गरेका छन् । पहिलो वर्ष १० लाख श्रमिकलाई सामाजिक सुरक्षा प्रणालीमा समेट्नुपर्छ, संयुक्त ट्रेड युनियन समन्वय समितिका अध्यक्ष विनोद श्रेष्ठले भने, चार वर्षभित्र श्रम बजारमा कार्यरत सबै श्रमिकलाई सामाजिक सुरक्षा प्रणालीमा ल्याइसक्नुपर्छ । सबै श्रमिकलाई सामाजिक सुरक्षा प्रणालीमा ल्याउन ट्रेड युनियनहरूले एकबद्ध भई अभियान थाल्ने घोषणा गरेका छन् । सामाजिक सुरक्षा योजना स्थायीका लागि ठूलो विषय नभए पनि बहुसंख्यामा रहेका करार, ज्यालादारी, आंशिक र अनौपचारिक क्षेत्रमा काम गर्ने श्रमिकका लागि ठूलो विषय हो, श्रेष्ठले भने, यसलाई प्रभावकारी कार्यान्वयन गर्न प्रतिष्ठानमा दबाब दिनेछौं । यो हाम्रो अभियान नै हुनेछ ।कोषमा सूचीकरण गर्ने अभियानमा स्थानीय सरकारलाई संलग्न गराई प्रत्येक स्थानीय तह मातहत कार्यरत श्रमिक सूचीकरण गर्ने व्यवस्था मिलाउन कोष र स्थानीय सरकारबीच सहकार्य गर्न श्रमिकले माग राखेका छन् । श्रमिकहरूले उद्योगीसँग झगडा नगरी विधि र प्रक्रियाबाट श्रम र सामाजिक सुरक्षा ऐन कानुन कार्यान्वयन गराउन भूमिका खेल्ने बताएका छन् । हडताल र तालाबन्दीको अवस्था आउनै नदिने हाम्रो अभियान हो । जहाँ विवाद आउँछ, त्यसलाई छिटो र सजिलो ढंगले श्रम न्याय स्थापित गर्न श्रम आयोग गठन हुनुपर्छ, उनले भने, त्रिपक्षीय संवादको माध्यमबाट सुमधुर औद्योगिक सम्बन्ध र असल श्रमसम्बन्ध राख्न राष्ट्रिय औद्योगिक नीति चाहिन्छ ।"
मजदुरले तलब पाएनन्,बिनु तिम्सिना
ज्यालामा विभेदको गुनासो,"(बाँके)  सोनापति थारू र सविना थारूको कामको जिम्मेवारी एउटै हो । दुवैजना मिस्त्रीलाई बालुवा, गिट्टी, सिमेन्ट पुर्याउने काम गर्छन् । उनीहरूले पाउने पारिश्रमिक भने दुई सय रुपैयाँले फरक छ । सोनापतिले दैनिक ज्याला पाँच सय पाउँछिन् भने सविनाले सात सय रुपैयाँ । एउटै काममा समान ज्याला नपाउँदा उनीहरू दुःखी छन् । थाहा पाएर पनि काम गर्नु उनीहरूको बाध्यता हो । असमान ज्याला मजदुरको नियत बनेको छ । सरकारी लगानीमा निर्माण गरिएको नेपालगन्ज रंगशालामा यस्ता असमान ज्यालादारीमा काम गर्ने मजदुर प्रशस्त छन् । दिनेशकुमार थारू सविनाका श्रीमान् हुन् । श्रीमान्श्रीमतीकै कामको ज्यालादारी एक सय रुपैयाँले फरक छ । दिनेशले ६ सय रुपैयाँमा दैनिक काम गर्छन् । ज्यालामा विभेदको कुरा गर्दा काम नै खोसिएला भन्ने डर छ, उनले भने । खजुरा गाउँपालिका गौरीनगर २ मा भलिबल स्टेडियम निर्माण भएर खेलसमेत सम्पन्न भए । निर्माणमा संलग्न मजदुरले पूरै पारिश्रमिक पाएका छैनन् । गौरीनगर बस्ने राजाराम थारूका श्रीमान्श्रीमतीले मजदुरी गरे । दैनिक ज्यालादारी गरेर घर खर्च चलाउने उनीहरूलाई परिषद्ले दुई महिनाको ज्याला नदिएको बताए । हाम्रा लागि दुई महिनाको ज्याला ठूलै रकम हो, उनले भने, कहिले पाउने थाहै छैन । शुक्र भलिबल स्टेडियम निर्माण उपभोक्ता समितिका अध्यक्ष धनराज ओली भने मजदुरले भनेजस्तो पारिश्रमिक नपाएको समस्या नभएको बताउँछन् । १० देखि २० दिनको ज्याला रोकिएको होला, उनले भने, त्यतिले भोकै मर्ने स्थिति आउँदैन । मजदुरको मजबुरीको फाइदा उठाउँदै ठेकेदारले असमान ज्यालामा काम लगाएको मिस्त्री जमुना प्रसादले बताए । एउटै काम दुवै साथीले गर्दा कसैले बढी पाउने र कसैले कम पाउनु जायज होइन, उनले भने, चित्त दुख्छ । ठेकेदारले पहिले नै छुट्टाछुट्टै सहमति गराएको हुँदा अहिले बोल्न मिल्दैन ।आठौं राष्ट्रिय खेलकुद परिषद् प्रदेश ५ का अध्यक्ष भीम वलीले निर्माण कम्पनीलाई जिम्मा दिएको हुँदा असमान ज्यालामा परिषद्ले चासो दिन नमिल्ने बताए । ठेकेदारले मजदुरलाई चित्त बुझाएर काम गर्छ । त्यो हाम्रो दायित्वभित्र पर्दैन, उनले भने, यहाँ ५ सयदेखि १२ सय रुपैयाँसम्म काम गर्ने मजदुर छन् । उनका अनुसार रंगशाला निर्माणमा नेपालका दक्ष मजदुर नभएपछि लखनउबाट झिकाउनुपरेको सुनाए । भीआईपी प्यारापिट जडान गर्न लगभग ९० जना कामदार खटिए । रंगशाला निर्माणमा दैनिक ७० देखि ८० को हाराहारीमा मजदुर खटिएका छन् । उद्घाटन समारोह नजिकिँदै गर्दा एकजनालाई दोब्बर पारिश्रमिक दिएर भए पनि १ सय ३२ जना मजदुर खटाएको अध्यक्ष वलीले बताए । त्यो हाम्रो बाध्यता थियो, उनले भने, नेपालमा दक्ष कामदार पाउनै गाह्रो छ ।"
पेट्रोलपम्प मापदण्डविपरित,"बाँके (कास) नेपाल आयल निगमले पुरानो मापदण्डअनुसार सञ्चालन गरिएका पेट्रोलपम्प व्यवस्थित गर्न सकेको छैन । नेपालगन्ज र कोहलपुरका पुराना पेट्रोलपम्प निगमको मापदण्ड र सर्तअनुकूल छैनन् । निगमले पेट्रोलियम पदार्थ विक्रेता विनियमावली संशोधन गरेर आधुनिक प्रविधिसहितका सुरक्षित पम्प खोल्ने योजना अघि सारे पनि पुरानालाई व्यवस्थित गर्नै नसकेको हो । नयाँ मापदण्डमा ४० मिटर मोहडाको लम्बाइ र १७ मिटर चौडा हुनुपर्ने उल्लेख छ । पुरानो मापदण्डमा चार कट्ठा जमिन हुनुपर्ने प्रावधान थियो । ०७३ को छैटौं संशोधनले एक बिघा जमिन हुनुपर्ने व्यवस्था गरेको छ । महिला, पुरुष र अपांगमैत्री छुट्टाछुट्टै शौचालय हुनुपर्ने, इनआउट को व्यवस्था, बाटो पिच, सेवाग्राहीलाई बस्ने ठाउँ, खानेपानीको व्यवस्था र कार्यालय हुनुपर्नेलगायतका सर्त छन् । यहा भने राजमार्गकै अधिकांश पेट्रोलपम्प साँघुरा र अव्यवस्थित छन् । नेपालगन्जस्थित पुष्पलाल चोकमा रहेको बागेश्वरी पम्प फोर लेन सडकसँगै जोडिएको छ । एउटा मात्र पम्प छ । त्यहाँ ठूला ट्रक, टिपर र गाडी पेट्रोल भरेपछि सहजै इन र आउट हुने सुविधा छैन । विनियमावलीमा भनेजस्तो अपांगमैत्री शौचायल, महिला र पुरुषका लागि छ्ट्टुाछुट्टै शौचालय, खानेपानीको व्यवस्था, सेवाग्राही बिसौनी स्थललगायतका सुविधा भनाइमा मात्रै सीमित छन् । कोहलपुरस्थित धिताल एन्ड धिताल्स ट्रेडर्सको अवस्था पनि उस्तै छ । धम्बोजी चोकनजिक रहेको वीरसिंह थापा सञ्चालक रहेको पेट्रोलपम्पमा शौचालय नै छैन । दुईवटा ट्रक डिजेल राख्न लाइन लागे भने मूल राजमार्गमा सवारी साधन प्रभावित हुन्छ । शौचालयको व्यवस्था छैन । पिच गरेको सडक पनि ट्रकका कारण भत्किएको थापाले बताए । राजमार्गमै रहेको उक्त पम्पमा सुरक्षित ढंगले तेल राख्न कठिन छ भने पम्पसँगै घर सटेकाले सुरक्षाको खतरा पनि उत्तिकै छ । घरमै टाँसिएको छ पेट्रोलपम्प, एक स्थानीयले भने, वरिपरि पसल छन । आगलागी भयो भने सबै सखाप पार्छ । कोहलपुर चप्परगौडीमा सञ्चालित डब्लुडिस्ट्रिब्युट र ओम शिव आयल स्टोर्सको दूरी एक किलोमिटर पनि छैन । मापदण्डमा १० किलोमिटर दूरी हुनुपर्ने उल्लेख छ । त्यस्तै नेपालगन्जका प्रायः पेट्रोलपम्पले जमिनको दूरीमा पनि मापदण्ड पूरा गरेका छैनन् । चप्परगौंडी डब्लूडिस्ट्रिब्युटका सञ्चालक यम सापकोटाले १८ वर्ष पुरानो व्यवसाय भएको बताए । यसलाई तुरुन्तै नयाँ मापदण्डमा ढाल्न व्यवसायीलाई चुनौती भएको उनको दाबी छ । शौचालय खोल्न ठाउँ पुग्दैन, उनले भने, व्यापार गर्ने कि शौचालय बनाउने ? उनले पेट्रोलपम्प खोल्दा चार कट्ठा जमिन भए हुने व्यवस्था रहेको तर पछि सडकले आधा जमिन ओगटेको बताए । पुराना पेट्रोलपम्प डिलरलाई नयाँ मापदण्डअनुसार ढाल्न निकै कठिन भएको उनको भनाइ छ ।मध्यपश्चिमाञ्चल पेट्रोलियम डिलर एसोसिएसनका अध्यक्ष विश्वास खनालका अनुसार सरकारले ल्याएको नयाँ सर्त अपनाएर पेट्रोलपम्प व्यवसाय गर्ने थोरै छन् । पुरानाले कहाँबाट जमिन ल्याउने ? जमिन नभएपछि अन्य भौतिक पूर्वाधार पूरा गर्न नसकिने उनले बताए ।"
निर्यातबारे बेखबर उत्पादक,"(चितवन)  माछा, केरा, कुखुरा र महजस्ता उत्पादन जिल्ला र देशभित्र खपत गर्नुका साथै विदेश निर्यात गर्न नसकिने हैन । बजार खोज्ने तरिका र निकासीका नियम प्रक्रियाबारे जिल्लाका किसानहरू खासै जानकार छैनन् । मंगलबार रत्ननगर उद्योग वाणिज्य संघको सहकार्यमा भएको निर्यात फ्रवर्द्धनसम्बन्धी अन्तरक्रिया कार्यत्रमका सहभागीहरूले उत्पादनको अवस्था, समस्या र निर्यातको सम्भावनाबारे चर्चा गरे । रमेश पाण्डे चितवन मत्स्य उत्पादक संघका अध्यक्ष हुन् । लागत मूल्यभन्दा पनि कममा माछा बेच्नुपरेको गुनासो गरेका उनलाई व्यापार तथा निकासी प्रवर्द्धन केन्द्रका प्रशिक्षक राजेन्द्र सिंहले चितवनको माछा बंगलादेश पुर्याउन सुझाव दिए । बंगलादेश धेरै टाढा पनि छैन । माछाको माग पनि अत्यधिक छ । मूल्य पनि राम्रो छ । अब यहाँ मूल्य नआएको भए त्यता पनि बेच्नुपर्यो, सिंहले भने ।सिंहको हौसलाले किसानहरू उत्साहित भएको देखिएन । अध्यक्ष रमेशले भने, अब भन्ने बित्तिकै कसरी त्यहाँ लैजाने ? हामी यहाँ माछामा समस्या आएर परीक्षण गर्न सरकारी अधिकारीका अगाडि पुग्यौं भने १० बजे जाँदा १२ बजेसम्म माछा चिरफार गरेर अन्तिममा खै के भयो भयो भन्छन् । हाम्रो हालत यस्तो छ । चितवनमा उत्पादन हुने माछासहित मह, केरा, कुखुरा निर्यात गर्न सम्भव रहेको अधिकारीहरूले बताए ।माछा तिब्बतमा समेत जति पनि बिक्री हुने अवस्था छ । तिब्बत बोर्डर ट्रेड एसोसिएसनका अधिकारीहरूले हामीलाई माछा किन्ने बाचा गरेका छन् । केरुङमा उनीहरूको ठूलो मल रहेछ, सरकारी निकाय व्यापार तथा निकासी प्रवर्द्धन केन्द्रका निमित्त कार्यकारी निर्देशक सुरेश खनालले भने । त्यसैगरी केराको बोट अर्थात् थम्बाबाट रेशा निकालेर कपडा बनाउने उद्योग नेपालमा खुलेको पनि उनले जानकारी दिए ।केराको फल बिक्री हुन्छ । बोट भने त्यसै खेर गएको छ । त्यसबाट रेशा निकालेर बेच्न सकिन्छ । ललितपुरको लुभूमा केराको रेशाबाट कपडा बनाउने उद्योग खुलेको छ । उसले त्यस्ता कपडा विदेश पठाउँछ, खनालले भने । चितवनमा पनि रेशा निकाल्ने प्लान्ट राख्ने योजना बनाएको सुनाए । त्यसैगरी महलाई प्रशोधन गरेर विदेश पठाउन सकिने उनले बताए । पूर्वाधारहरूको अभावमा निकासी फस्टाउन नसकेको उनले भने ।अन्तर्राष्ट्रियस्तरका प्रदर्शनी केन्द्रहरू ठाउँठाउँमा भए स्वदेशी उत्पादक र विदेशी उपभोक्ता वा व्यापारीको जमघट हुन्थ्यो । यसबाट बजार विस्तारमा टेवा पुग्थ्यो । अर्कोतर्फ उत्पादन बढी हुँदा मूल्य कम हुन्छ । ठूलाठूला स्टोरहरू भए त्यसमा राखेर पछि मूल्य आउँदा बेच्न सकिन्थ्यो, खनालले भने । प्रशोधित कृष उत्पादनले राम्रो मूल्य पाउने भएका कारण प्रशोधन उद्योगहरू खोल्न आवश्यक भएको उनले बताए ।भारत तथा अमेरिका र युरोपमा समेत नेपाली कृषि उत्पादन बिनाभन्सार जान पाउने प्रवधान रहेका कारण यहाँका उत्पादनले पनि त्यहाँका उत्पादनसँग प्रतिस्पर्धा गर्न सक्ने अवस्था रहेको छ, उनले भने । धेरैजसो निकासी भारतसँग निर्भर छ । अर्कातर्फ निकासीका नियम प्रक्रिया र बजारबारे उत्पादकहरू जानकार नहुँदा पनि सोचेजस्तो प्रगति नभएको हो, उनको तर्क थियो ।रत्ननगर उद्योग वाणिज्य संघका अध्यक्ष राजाराम रेग्मीले विदेश निर्यातका साथै चितवनका उत्पादन अन्य प्रदेशमा लगेर बेच्न सक्ने सम्भावना पनि रहेको बताए । संघका निवर्तमान अध्यक्ष तथा कुखुरा व्यवसायी ज्ञानबहादुर बिसुरालले सरकारी नीति नियमका कारण पनि उत्पादनहरू निर्यात हुन नसकेको बताए । आफ्ना उत्पादनहरू लागत मूल्यभन्दा कममा बेच्नुपरेका कारण नेपाली किसानहरू निराश भएको उनको भनाइ थियो ।"
'ड्रिमक्याचर' को बजार बढ्दै,के हो ड्रिमक्याचर ?लोगोमेनन डटकमका अनुसार यो उत्तर अमेरिकाको सांस्कृतिक पहिचान हो । यसलाई त्यहाँको ओजिब्वी र लाकोता आदिवासीको परम्परागत विम्ब मानिन्छ । ओजिब्वीहरू यसलाई आसाविकेसिन भन्ने गर्छन् जसको अर्थ माकुरो हुने वेबसाइटमा उल्लेख छ । यो समुदायले माकुरालाई सुरक्षा र सहजताको प्रतीक मान्ने गरेका छन् । माकुराको जालो शैलीमा बनाइने भएकाले यसलाई उनीहरू पवित्र घेरा भन्ने गर्छन् ।ड्रिमक्याचरले निद्रामा रहेका मान्छेलाई विशेषतः बालबालिकालाई खराब वा दुःस्वप्नबाट जोगाउने विश्वास राखिन्छ । नेटिभ अमेरिकीहरूले यसलाई खाटको सिधा मास्तिर वा सूर्यको प्रकाश पर्ने गरी आफ्नो कोठामा झुन्ड्याउने गर्छन् । जालोमार्फत ड्रिमक्याचरले राम्रा सपना समात्ने विश्वास छ ।
९ वस्तुको गुणस्तर स्वीकृत,"काठमाडौं (कास) नेपाल गुणस्तर परिषद्ले ९ वस्तुको गुणस्तर स्वीकृत गरेको छ । वाणिज्य तथा आपूर्तिमन्त्री मातृकाप्रसाद यादवको अध्यक्षतामा सोमबार बसेको परिषद्को बैठकले नेपाली हाते कागज, कोइला, इलेक्ट्रिकल एप्लाइन्सेसलगायत ९ वस्तुको गुणस्तर स्वीकृत गरेको हो । परिषद्का सदस्य सचिव एवं गुणस्तर तथा नापतौल विभागका महानिर्देशक विश्वबाबु पुडासैनीका अनुसार निर्यात सम्भावना रहे पनि उपयुक्त मापदण्ड र प्रमाणीकरण नहुँदा निर्यातमा समस्या थियो ।गुणस्तर स्वीकृत भएपछि उद्योगी र उपभोक्ताले सहज र विश्वस्तताका साथ प्रयोग गर्न सक्ने उनले बताए । स्वदेशी मौलिकता बोकेको यस उत्पादनले व्यापार प्रवर्द्धनमा सहज पुर्याउँछ, उनले भने । बजारमा पाइने हाते कागज धेरै कच्चा पदार्थ प्रयोग हुन्छ । प्रस्तावित गुणस्तरलाई लोक्ता भनेर उल्लेख गरिएको छ । यसलाई ५ वर्गमा विभाजन गरेर आईएसओ १८६२००२ अनुसार नमुना लिने विधि प्रयोग गरिएको जनाएको छ । कोइलाको परीक्षण विधिमा एकरूपता नहुँदा भिन्नभिन्न प्रयोगशालाले परीक्षण गर्दा नतिजामा दुविधा भएको थियो । गुणस्तरहरू आईएसओबाट खरिद गर्नुपर्दा महँगो र झन्झटिलो थियो । जसले गर्दा गुणस्तर स्वीकृत गरेको जनाइएको छ ।"
मनाङलाई पहिलो अंक,"(काठमाडौं)  मिनर्वा पन्जाबलाई उसकै मैदानमा बराबरीमा रोकेपछि सहिद स्मारक ए डिभिजन लिग च्याम्पियन मनाङ मर्स्याङदी क्लबले एएफसी कप छनोट चरणअन्तर्गत समूह ई बाट तेस्रो खेलमा पहिलो अंक जोडेको छ । भुवनेश्वरस्थित कालिंगा रंगशालामा मनाङले भारतीय टोली मिनर्वा पन्जाबलाई २२ गोलको बराबरीमा रोकेको हो । यसअघिका दुई खेलमा घरेलु मैदानमा बंगलादेशको ढाका अवहानी लिमिटेडसँग १० र भारतीय क्लब चेन्नाई एफसीसँग उसकै मैदानमा २० ले पराजित भएको मनाङलाई यस बराबरीले राहत दिएको छ । मनाङका प्रशिक्षक छिरिङ लोप्साङले प्रतियोगितामा पहिलो गोल र पहिलो अंक हासिल गर्न सकेकोमा खुसी व्यक्त गरे । हामी खेल जित्नका लागि आएका थियौं । बराबरीको नतिजामा पनि सन्तुष्ट छौं, लोप्साङले खेलपछिको पत्रकार सम्मेलनमा भने, पाएका अवसरलाई सदुपयोग गर्न सकेको भए हामीले सहजै खेल जित्न सक्थ्यौं, पहिलो हाफमा पेनाल्टीमा गोल भएको भए नतिजा अर्कै हुन्थ्यो ।प्रशिक्षक लोप्साङले दोस्रो हाफको रणनीति सफल भएको बताए । ओलावालेले खेल्न सकिरहेका थिएनन्, उनलाई प्रतिस्थापन गरेपछि हाम्रो खेलमा सुधार आयो । समयमा गोल निस्कियो, लोप्साङले भने, हाम्रा लागि यहाँको मौसम पनि नयाँ थियो । पन्जाबविरुद्ध काठमाडौंमा राम्रो नतिजा आउने छ ।मिनर्वाका प्रशिक्षक सचिन तानाजी बाडाधेले सुरुआती गोल गरेर पनि बराबरीमा चित्त बुझाउनु परेपछि आफ्नो टिमले राम्रो खेल्न नसकेको स्वीकारे । हामीले धेरै अवसर पनि पाएकै हौं । हाम्रो मुख्य समस्या भनेको मनाङलाई खेल्ने ठाउँ प्रसस्तै थियौं र त्यसैले परिणाम बेहोर्यौं, बाडाधेले भने । उनले मनाङ धेरै राम्रो टिम भएको र राम्रो प्रदर्शन गरेको सुनाए ।आठौं मिनेटमा श्रीयास गोपालनको गोलमार्फत मिनर्वाले पहिलो हाफमा १० को अग्रता बनाएको थियो । ३४ औं मिनेटमा मनाङले बराबरी गोल फर्काउने उत्कृष्ट अवसर खेर फाल्यो । मिडफिल्डर सुजल श्रेष्ठको सिधा प्रहार मिनर्वाका अर्शदीप सिंहले रोकेका थिए । दोस्रो हाफमा सुधारिएको खेल पस्केको मनाङ बराबरी गोल फर्काउन सफल रह्यो । ६८ औं मिनेटमा अभिषेक रिजालले गोल गरे । खेल सकिनु ५ मिनेटअघि मिनर्वाले पेनाल्टीमार्फत पुनः अग्रता बनायो । डिफेन्डर अमोलाजा नुराईन करिमले पेनाल्टीमा गोल गरेका थिए । खेलको अन्तिम मिनेटमा मनाङका अदेलाजाले बराबरी गोल गरी अंक खोस्न सफल भए । उनी म्यान अफ द म्याचसमेत बने । मनाङले पहिलो अंक ल्याउँदा मिनर्वाले भने लगातार तेस्रो बराबरी खेलेको हो । लगातार दुई हारपछि हामीले आजको खेलमा शतप्रतिशत प्रदर्शन गर्नु जरुरी थियो, सबै खेलाडीले नै आफ्नो क्षमताले भ्याएसम्म खेलेका हुन् । दोस्रो हाफमा परिवर्तन गरिएको रणनीति आज निकै फलदायी भयो । हामी प्रतियोगिताका बाँकी तीन खेलमा सकारात्मक नतिजाका लागि प्रयास गर्नेछौं, म्यान अफ द म्याच अदेलाजाले भने ।एएफसी कपमा मनाङ दक्षिण एसियाली समूहमा भारतका मिनर्वा र चेन्नई तथा बंगलादेशको अवहानी लिमिटेडसँगै छ । सबै टिमले एकअर्कासँग होम एन्ड अवेका आधारमा खेल्नेछन् । समूहको शीर्षस्थानमा रहने टोलीले इन्टर जोनल प्लेअफको सेमिफाइनल खेल्ने अवसर पाउने छ ।"
अयाक्सको अग्रता,"लन्डन अयाक्स २३ वर्षयता पहिलोपल्ट युरोपेली च्याम्पियन्स लिगको फाइनल प्रवेशको संघारमा पुगेको छ । डोनी भान डे बिकले खेलको सुरुतिरै गरेको गोलले अयाक्सले चोटग्रस्त खेलाडीबाट पीडित टोटेनहमलाई सेमिफाइनल पहिलो लेगमा १० ले हराएको छ । पहिले हाफमा डच टिमको प्रभाव रह्यो । त्यसकै पुरस्कारका रूपमा भान डे बिकले १५ औं मिनेटमा गोल गरे ।चोटग्रस्त कप्तान ह्यारी केन र प्रतिबन्धित सन ह्युङमिनको अनुपस्थिति टोटेनहमका लागि चर्को साबित भयो । दोस्रो हाफमा टोटेनहमले सुधारिएको खेल प्रदर्शन गरे पनि टिमले थप चोटको स्थिति बेहोर्नुपर्यो । उसका जान भेर्टोनगेन घाइते भए । खेल सकिन १० मिनेट अगाडि डेविड नेरेसले गोल गर्न सकेको भए अयाक्सको स्थिति अझ मजबुत हुने थियो ।अब दोस्रो लेगको खेल अर्को साता योहान क्राएफ एरिनामा हुनेछ र त्यस खेल अगाडि आयाक्स बलियो स्थितिमा रहने छ । किशोर खेलाडीले भरिएको आयाक्सले पछिल्लो जितपछि आफ्नो सेमिफाइनल यात्रा खाली भाग्यले मात्र सम्भव नभएको प्रमाणित गरेको छ । सेमिफाइनल प्रवेशका लागि अयाक्सले रियल म्याड्रिड र युभेन्ट्सलाई पन्छाएको थियो ।टोटेनहमले रक्षात्मक खेल्दै काउन्टर आक्रमणमा जोड दिएको थियो । उसको यो खेल योजना त्यति बेला असफल साबित भयो, जति बेला हकिम जियेचको थ्रोबलमा भान डे बिकले आफूलाई अनुकूल स्थितिमा राख्ने पर्याप्त समय पाए र चलाखीपूर्ण रूपले गोल गरे । खेलपछि टोटेनहम प्रशिक्षक माउरिसियो पोचेटिनोले हारको जिम्मेवारी पनि लिए ।उनले भने, मैले रणनीतिक रूपमा भुल गरेको छु । म यो जिम्मेवारी स्वीकार्छु पनि । तर पूरा खेल अवधिमा हामीले अयाक्सलाई खासै मौका पनि दिएनौं । हारमा हामी कोही पनि खुसी छैनौं । स्थिति बिग्रेको पनि छैन । हामी खाली एक गोलले मात्र पछाडि छौं । दोस्रो लेगमा हामी आफूअनुकूल नतिजा ल्याउनेमा विश्वास राख्छौं । उनका अयाक्स समकक्षी एरिक टेन ह्यागले आफ्नो टिमले अझ राम्रो खेल्न सक्नुपर्ने धारणा राखे । हाम्रा लागि टोटेनहमको घरमा गएर १० को जित निकाल्नु धेरै राम्रो हो । हामीलाई के विश्वास छ भने हामीले अझ राम्रो गर्न सक्छौं । अर्को साता हुने दोस्रो लेगको खेलमा खेल आफ्नो पक्षमा पार्न हामीले अझै धेरै मिहिनेत गर्नुपर्छ, एरिकले भने ।"
प्रदेश ३ लाई सफलता,"काठमाडौं (कास) दोस्रो मनमोहन मेमोरियल अन्तरप्रदेश यू१६ राष्ट्रिय क्रिकेटको पहिलो खेलमा प्रदेश ३ ले जित हासिल गरेको छ । प्रदेश ३ ले गण्डकी प्रदेशमाथि ८ विकेटको जित पायो । कीर्तिपुरस्थित त्रिवि मैदानमा टस जितेर ब्याटिङ गरेको गण्डकीले २७५ ओभरमा सबै विकेट गुमाई ९९ रन बनायो । प्रदेश ३ का अजय देवले २४ रन खर्चेर ६ विकेट लिएपछि गण्डकीको इनिङ्स ध्वस्त भएको हो । उनी म्यान अफ द म्याचसमेत बने । प्रदेश ३ का सक्रिय प्रताप कार्की, दीपक बोहोरा र कृश कार्कीले पनि ११ विकेट लिए । गण्डकीका अभिषेक थापाले २२, अनित बरालले १७ र अर्जुन कुमालले १६ रन बनाउनुबाहेक अन्यले दोहोरो अंकमा रन छुन सकेनन् ।१ सय रनको लक्ष्य प्रदेश ३ ले १६५ ओभरमा २ विकेट गुमाएर पूरा गर्यो । आइस भट्टराईले ५७ बलमा ६ चौकासहित ५९ र अभिषेक उपाध्यायले ३५ बलमा ४ चौकासहित ३५ रनको अविजित इनिङ्स खेलेपछि प्रदेश ३ ले सहज जित निकालेको हो । गण्डकीका विश्व कार्कीले १ विकेट लिएका थिए । प्रतियोगिताको उद्घाटन उपराष्ट्रपति नन्दबहादुर पुनले गरे । ३० ओभरको खेलमा सेतो जर्सी र रातो बल प्रयोग गरिएको छ । सात प्रदेशका टोलीबीच खेलाइएको प्रतियोगिता वैशाख २४ सम्म चल्नेछ ।"
जितेन्द्रको पराजय,"काठमाडौं (कास) निक रास्त्रुपले साबिक विजेता जितेन्द्र परियारलाई पराजित गर्दै सातौं सिटिजन्स बैंक खुला टेनिसको पुरुष सिंगल्सतर्फ बुधबार सेमिफाइनल तय गरेका छन् ।आर्मी अफिसर्स क्लबमा भएको क्वाटरफाइनलमा निक ६३, ६२ को सोझो सेटमा विजयी भए । प्रदीप खड्काले नवीन मगरलाई ६१, ६२, प्रणव खनालले सम्यकभूषण बज्राचार्यलाई ६२, ६१ र आइभन हो लिसानेभिचले सन्तोष खत्रीलाई ६०, ६३ ले हराउँदै सेमिफाइनल सुरक्षित गरे ।महिला सिंगल्समा प्रेरणा कोइरालाले सर्वांनी श्रेष्ठलाई ६२, ६१ ले, गंगा शर्माले इन्द्रकला श्रेष्ठलाई ६०, ६३ ले, आइरा रावतले इशाश्री शाहलाई ६२, ६० ले र अश्लोषा लिसानेभिचले अभिलाषा विष्टलाई ६३, ६४ को सेटमा हराएर सेमिफाइनल तय गरे ।मिक्स डबल्समा प्रणव खनाल र अभिलाषा विष्टको जोडीले सर्वांनी श्रेष्ठ र राजकुमार लामाको जोडीलाई ६१, ६४ तथा सन्तोष खत्री र गंगा शर्माको जोडीले नवीन मगर र रोमिका बुद्धाचार्यको जोडीलाई ६१, ७५ ले हराए । पुरुष ६५ वर्षमाथि सिंगल्समा गौतमलाल प्रधानले अशोक शाक्यलाई ४०, ४२ तथा सेतेन नोर्केलले अशोक बज्राचार्यलाई ४०, ४१ ले हराए । ३५ वर्षमाथि सिंगल्समा कमलबहादुर भण्डारीले रञ्जन श्रेष्ठलाई ६०, ६० ले, राजु श्रेष्ठले ईश्वर जिसीलाई ७५, ६२ ले, छेवाङ लामाले आत्माराम कार्कीलाई ६१, ६३ र महेश श्रेष्ठले भीष्मजंग गुरुङलाई ६४, ६७, १०५ ले हराउँदै सेमिफाइनल पक्का गरे । ४५ वर्षमाथि सिंगल्समा राजु श्रेष्ठ, स्कोट हेरिङगर, मनोज शाह, धरमसिंह लामिछाने, उत्तम बोगटी, राजु राई, आशिष सिग्देल र चन्द्र शाही क्वाटरफाइनल पुगेका छन् ।"
च्यासल युथ विजयी,काठमाडौं (कास) ए डिभिजन क्लब भ्याली च्यासल युथले बुधबार वीरगन्ज युनाइटेडलाई २० ले पराजित गरी दोस्रो चन्द्रागिरि गोल्डकप फुटबलमा सेमिफाइनल पक्का गरेको छ ।चन्द्रागिरि नगरपालिकास्थित नैकाप फुटबल मैदानमा च्यासलको जितमा दुवै गोल मिलन राईले गरेका थिए । उसले वीरगन्जमाथि सुरुआतदेखि नै आक्रमण गरे पनि दोस्रो हाफमा गोल गरेको हो । मिलनले ४५ औं मिनेटमा गोल गर्दै च्यासललाई अग्रता दिलाए । विदेशी खेलाडी जुनियरको पासमा मिलनले गोल गरेका थिए । उनले ७४ औं मिनेटमा गोल थप्दै टोलीलाई २० को जित दिलाए । मिलन म्यान अफ द म्याच घोषित हुँदै ५ हजार रुपैयाँ पाए । खेलभर नै वीरगन्जलाई दबाबमा राखेको च्यासलले १२ औं मिनेटमा छिरिङ गुरुङको क्रसमा अर्मान्डले बक्सभित्र पाएको अवसर नियन्त्रणमा लिन सकेनन् । लगत्तै कप्तान अमिर श्रेष्ठको प्रहार बाहिरियो । छिरिङको शक्तिशाली प्रहार थोरै बाहिरिँदा च्यासल अग्रता लिनबाट चुक्यो । अर्मान्डले अर्को मौका खेर फाले । वीरगन्जले पहिलो हाफमा एक मौका पाएको थियो । सबिर चौधरीको कर्नरमा सन्जय चौधरीको हेडर नजिकबाट बाहिरिँदा अग्रता लिने मौका गुमाएको हो । त्यसबाहेक वीरगन्जले खेलभर कुनै उल्लेख्य प्रहार गर्न सकेन । बुधबारको खेलसँगै सेमिफाइनल समीकरण पूरा भएको । सेमिफाइनलमा जावलाखेल र सरस्वती तथा एपीएफ र च्यासल युथको भेट हुनेछ । बिहीबार जावलाखेल र सरस्वती भिड्ने छन् ।
आर्मीको तेस्रो जित,"काठमाडौं (कास) होम एन्ड अवेका आधारमा जारी नेपाल बास्केटबल लिगअन्तर्गत गत संस्करण उपविजेता त्रिभुवन आर्मी क्लबले लगातार तेस्रो जित पाएको छ । भद्रकालीस्थित घरेलु कोर्टमा बुधबार आर्मीले कीर्तिपुर बास्केटबल टिमलाई ७८५८ स्कोरले हरायो । खेलमा चारै क्वाटरमा आर्मीले एकछत्र दबाब कायम राख्यो । उसले पहिलो क्वाटर २२१५, दोस्रोमा २४१८, तेस्रोमा १९१३ र अन्तिम क्वाटरमा १३१२ अन्तरमा स्कोर गरेको थियो । २६ स्कोर गरेका आर्मीका रोबिन क्षेत्री म्यान अफ द म्याच बने । आर्मीले यसअघि साबिक विजेता गोल्डेनगेट क्लब र नेपाल पुलिस क्लबलाई हराएको थियो । गोल्डेनगेट र टाइम्स क्लबबीचको बुधबारै हुनुपर्ने खेल भने खराब मौसमका कारण स्थगित गरिएको छ ।"
दोस्रो मेयर कप सुरु,"(भैरहवा)  दोस्रो मेयर कप टी२० क्रिकेट प्रतियोगिता बुधबार सुरु हुँदा तिरुपति र लुम्बिनी खुकुरी क्रिकेट क्लब विजयी भएका छन् । तिरुफतिले शिवशक्ति त्रिकेट क्लबलाई २९ रन र खुकुरीले साई ग्लोबल क्रिकेट क्लबलाई ६ विकेटले हराए । टस जितेको तिरुपतिले १०१ ओभरमा सबै विकेट गुमाई १ सय २७ रन बनायो । प्रकाश केसीले ३७, तुलबहादुर थापाले २३ र देव खनालले १५ रन बटुले । शिवशक्तिका सुनील पौडेल, याम क्षेक्री, अख्तर हुसेन र विधान सुनारले २२ तथा सुशान्त खरेलले १ विकेट लिए । शिवशत्तिले १८२ ओभरमा सबै विकोट गुमाएर ९८ रनमात्रै बनायो । उसलाई सस्तैमा समेट्न बलिङमा म्यान अफ द म्याच तिरुपतिका रविन क्षेत्रीले ४ विकेट लिए । तुलबहादुर थापाले २, सन्दीप सुनार, सौरभ खनाल र विक्रम भुसालले ११ विकेट लिए ।अर्को खेलमा टस जितेको साई ग्लोबलले १८४ ओभरमा सबै विकेट गुमाई ८६ रन बनायो । इमरान खानले १८, आशुतोष पासवानले १७, अजय रसाइलीले १२ रन बनाए । खुकुरीका रमेश कुर्मीले ३, दुर्गेश गुप्ताले २, शाहब आलम र मानबहादुर थापाले ११ विकेट लिए । खुकुरीले ४ विकेट क्षतिमा १२३ ओभरमा ८९ रन बनाउँदै लक्ष्य पूरा गर्यो । सन्दीप रजालीले ३५ र मिर्नाल गुरुङले २० रनको योगदान गरे । साइ ग्लोबलका दुर्गेश कुर्मीले ३ र अर्जुन गिरीले १ विकेट लिए । दुर्गेश गुप्ता म्यान अफ द म्याच भए । मूल आयोजक समिति संयोजक सतीषफ्रसाद मर्सानीका अनुसार बिहीबार मास्टर्स११ र लर्डबुद्ध क्रिकेट क्लब तथा बुम एमसीसी र बुद्ध त्रिकेट क्लबबीच प्रतिस्पर्धा हुनेछ । विजेताले ६० हजार र उपविजेताले ३० हजार रुपैयाँ प्राप्त गर्नेछन् ।"
पुलिस उपाधि नजिक,"(काँकडभिट्टा)  नेपाल पुलिस क्लब मेचीनगर गोल्डकप फुटबलको फाइनलमा पुगेको छ । चिरपरिचित प्रतिद्वन्द्वी सीएमजी क्लब संकटाको चुनौती टाइब्रेकरमा ४३ ले समाप्त पार्दै पुलिस बुधवार उपाधि नजिक पुगेको हो ।मेचीनगर गोल्डकपमा यसअघि पुलिस पटकपटक सेमिफाइनलबाटै बाहिरिएको थियो । निर्धारितसमय ११ को बरावरी भएपछि टाइब्रेकरमार्फत निर्णय लिइएको थियो । टाइब्रेकरमा संकटाका रोमन लिम्बु र लक्ष्मण रुचाल गोल गर्न चुके । पुलिसबाट सुमन लामाको पहिलो प्रहार नै संकटाका किपर राजाबाबु थापाले विफल पारे ।संकटाका अमित तामाड, टम्पी अर्नेस्ट र दीपेश आलेमगरले गोल गरे । पुलिसका अजित भण्डारी, भरत साह, तीर्थ रानामगर र हरि कठायतले गोल गरे । पहिलो हाफ गोलरहित बराबरीमा टुंगिएको थियो ।दोस्रो हाफको २७ औं मिनेटमा मानबहादुर परियारले गोल गर्दै पुलिसलाई राहत दिलाए । मानबहादुरको हेडर बल गोलरक्षक राजाबाबुबाट रिबाउन्ड भएर फर्कियो । त्यसलाई उनले जादुगरी शैलीमा पोस्टको दिशा दिँदा गोलरक्षकले भेउ नै पाएनन् । उनी म्यान अफ द म्याचसमेत भए । एक गोलले अग्रता लिएको पुलिसले अन्तिम ५ मिनेट सम्हालिन नसक्दा संकटाको गोल बेहोर्नुपर्यो । ४२ औं मिनेटमा संकटाका विदेशी खेलाडी फोफना फोडेले हेडरबाट गोल गर्दै खेल बराबरी बनाए । संकटाले गरेको बारम्बारको काउन्टर आक्रमण बललाई हेडरमार्फत फोडेले जाली चुमाउँदा लगभग निरास बनेको संकटा पुनः जागेको थियो । पुलिसका प्रशिक्षक अनन्त थापाले भने, अन्तिमको पाँच मिनेट सम्हालिन नसक्दा टाइब्रेकरमा जानुपर्यो । पहिलो हाफमै गोल गर्ने दुई अवसर गुमाउनुपरेको बताउँदै उनले थपे, पहिलै स्कोर गर्न पाएको भए, जित सहज हुन्थ्यो । संकटाका प्रशिक्षक सल्यान खड्गीले मौका सदुपयोगमा चुक्दा हार निर्धारित समयमा खेल बराबरी भएको बताए । उनले भने, टाइब्रेकरमा चाहिँ भाग्यले साथ दिएन ।बिहीबार अर्को सेमिफाइलनलमा डिफेन्डिङ च्याम्पियन त्रिभुवन आर्मी र रुस्लान थ्रीस्टारबीच प्रतिस्पर्धा हुनेछ ।थ्रीस्टारले अघिल्लो दिन इलामको माइभ्याली फुटबल क्लबलाई १० को ले हराएको थियो । आर्मीले भने धरान फुटबल क्लबमाथि २१ को जित निकालेको हो ।"
मिस्टर हिमालयको तयारी,"(काठमाडौं)  सातौं मिस्टर हिमालय राष्ट्रिय खुला शारीरिक सुगठन प्रतियोगिताको अन्तिम तयारी अन्तिम चरणमा पुगेको छ । वैशाख २० र २१ मा राजधानीमा हुने प्रतियोगिताअन्तर्गत सातौं मिस्टर हिमालयसहित प्रथम जुनियर पुरुष सुगठन, प्रथम पुरुष एथलेटिक्स फिजिक्स, दोस्रो पुरुष स्पोर्टस फिजिक्स तथा महिला एथलेटिक्स फिजिक्स हुने आयोजक नेपाल शारीरिक सुगठन तथा फिटनेस संघले जनाएको छ । प्रिजजिङ राउन्ड जावलाखेलको देव स्कुल र फाइनल कमलादीस्थित प्रज्ञा भवनमा हुनेछ । संघका अध्यक्ष राजेशबाबु श्रेष्ठले पहिलोपल्ट जुनियर विधासहित एथलेटिक्स फिजिक्समा प्रतिस्पर्धा हुन लागेको बताए । प्रतियोगितामा ६ तौल समूहअन्तर्गत प्रतिस्पर्धा हुनेछ । त्यसमा एउटा टिमबाट एक समूहमा बढीमा २ खेलाडीलाई सहभागिता जनाउन पाउने छ । नेपालका विभिन्न क्लब तथा संघसंस्थाका खेलाडीले भाग लिने आयोजकका प्रवक्ता दिनेश राजभण्डारीले बताए । संघको ३५ जिल्लामा सक्रियता रहेकोमा सबै ठाउँबाट भाग लिँदा १ सय ३० खेलाडीको सहभागिता रहने उनले जनाए । अब छिट्टै सबै जिल्लाभर शारीरिक सुगठनलाई विस्तार गर्नेछौं, उनले भने । पहिलो दिन वैशाख २० मा सातौं मिस्टर हिमालयका लागि प्रिजजिङ राउन्ड हुनेछ । जुनियर, एथलेटिक्स फिजिक्स, स्पोर्टस फिजिक्स र महिला एथलेटिक्स फिजिक्सको प्रिजजिङ राउन्ड हुनेछ । हरेक तौल समूहको शीर्ष तीन स्थानका विजेताले २५ हजार, १५ हजार र १० हजार रुपैयाँ पुरस्कार पाउने छन् । सातौं मिस्टर हिमालय उपाधि जित्नेले २ लाख ५० हजार रुपैयाँ पुरस्कार प्राप्त गर्नेछन् । जुनियर र फिजिक्स विधामा पहिलो, दोस्रो र तेस्रो हुनेले क्रमशः २५ हजार, १५ हजार र १० हजार पाउने छन् । आठौं संस्करणदेखि मिस्टर हिमालयका विजेतालाई ५ लाख प्रदान गरिने अध्यक्ष श्रेष्ठले घोषणा गरे । प्रतियोगितालाई काठमाडौं स्टिल कम्पनीले मुख्य प्रायोजन गर्नेछ । ननिता बज्र फिट्नेस एवं विश्व शारीरिक सुगठन च्याम्पियनसिपकी रजत विजेता ननिता महर्जनले हरेक संस्करणका लागि १ लाख आर्थिक सहयोग प्रतिवद्धता जनाइन् ।(प्रशिक्षार्थी)"
शंकरदेव र जेभियर भिड्ने,काठमाडौं (कास) शंकरदेव र जेभियर कलेज बुधबार खुला राष्ट्रिय पुरुष बास्केटबलको फाइनल पुगेका छन् । सेमिफाइनलमा शंकरदेवले गोल्डेनगेट कलेजलाई ६२५५ स्कोरले हरायो ।सौरभ श्रेष्ठले ३९ स्कोर गरे । अर्को खेलमा जेभियरले टाइम्स कलेजलाई ६२५७ स्कोरमा हरायो । बिहीबार अस्कल क्याम्पसको कोर्टमा हुने फाइनल विजेताले १ लाख ११ हजार र उपविजेताले ५५ हजार ५ सय रुपैयाँ पुरस्कार प्राप्त गर्नेछन् ।
दैनिक ८ घण्टा अभ्यास,"ॅखर्च जुटाउन गाह्रोनेपाल र्याफ्ट एन्ड कायक क्लब फिस्लिङका अध्यक्ष मिलन गुरुङले विश्व च्याम्पियनसिपमा सहभागी हुने नेपाली टिमको खर्च जुटाउन गाह्रो भएको बताएका छन् । ३४ लाख रुपैयाँको बजेट बनाए पनि हालसम्म तीन लाख रुपैयाँमात्रै प्राप्त भएको उनले बताए ।गोरखाका गण्डकी गाउँपालिका २ लाख र सहिद लखन गाउँपालिकाले १ लाख दिएको उल्लेख गर्दै अध्यक्ष गुरुङले भने, इच्छाकामना (चितवन) ले ६ लाख र बेनीघाट रोराङ (धादिङ) ले ५ लाख दिने वाचा गरेका छन् । पूर्वप्रधानमन्त्री पुष्पकमल दाहाललाई ज्ञापनपत्र नै बुझाएका छौं । राष्ट्रिय खेलकुद परिषद्, खेलकुद मन्त्रालय, पर्यटन बोर्ड र निजी क्षेत्रमा प्रयास गरिरहेका छौं । तर, देशको प्रतिनिधित्व गरेर विश्व च्याम्पियनसिप खेल्नको लागि आवश्यक खर्च जुटाउनै गाह्रो परेको छ । नेपाल र्याफ्टिङ एन्ड क्यानोइङ संघका अध्यक्ष मनबहादुर न्यौपानेले पनि सहयोग जुटाउने प्रयास भइरहेको बताए ।"
एपीएफ सेमिफाइनलमा,"सुर्खेत (कास) वीरेन्द्रनगरमा जारी वाइवाइ कर्णाली प्रिमियर लिग (केपीएल) अन्तर्गत समूह चरणको अन्तिम खेलमा एपीएफ क्लबले महेन्द्रनगर क्रिकेट एकेडेमीलाई १८ रनले पराजित गर्दै सेमिफाइनल तय गरेको छ । समूह बी को विजेता हुँदै एपीएफ अगाडि बढ्यो । सोही समूहबाट उपविजेता हुँदै न्यु होराइजन बुटवल सेमिफाइनल पुगेको छ । समूह ए बाट कर्णाली ११ र त्रिभुवन आर्मी क्लब सेमिफाइनल पुगिसकेका छन् । कर्णाली क्रिकेट एकेडेमीको आयोजनामा जारी प्रतियोगिताको सेमिफाइनलमा शुक्रबार कर्णाली र न्यु होराइजन तथा एपीएफ र आर्मीले प्रतिस्पर्धा हुनेछ ।कालिञ्चोक मैदानमा टस जितेको एपीएफले २० ओभरमा ९ विकेट गुमाई १ सय ४३ रन बनायो । सुमित महर्जनले सर्वाधिक २६, भुवन कार्कीले २०, आयुष्मान बमले १५ र कमलसिंह ऐरीले अविजित १२ रन जोडे । महेन्द्रनगरका सन्तोष भट्ट र आकाश चन्दले ३३ तथा विक्रम ठगुन्नाले २ विकेट लिए । १ सय ४४ रनको लक्ष्य पछ्याएको महेन्द्रनगरले २० ओभरमा ८ विकेट गुमाई १ सय २५ रन मात्रै बनाउन सक्यो । महेन्द्रनगरलाई लक्ष्यसम्म पुग्न नदिन एपीएफका बलर कमलसिंह ऐरीले ३ र भुवन कार्कीले २ विकेट लिए । सन्तोष भट्टले ५० रन बनाए पनि महेन्द्रनगर जितसम्म पुग्न सकेन । उनले ३५ बलमा ४ चौका र ३ छक्का प्रहार गरे । हेमन्त कार्कीले ३० रन बनाउनुबाहेक अन्य ब्याट्सम्यानले उल्लेख्य प्रदर्शन गर्न सकेनन् । म्यान अफ द म्याच भुवन कार्की (तस्बिरमा) घोषित भए ।"

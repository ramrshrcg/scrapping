शीर्षक,विवरण
उग्रताराको १७ हजार रोपनी कब्जा,"प्रदेशकै प्रमुख धार्मिक पर्यटकीय स्थल र देशका सय गन्तव्यमध्येको उग्रतारा मन्दिरको जग्गा विवादको चाँडो समाधान गर्न क्षेत्र विकास समितिले आवश्यक पहल गर्नुपर्ने प्रजिअ जोशीले बताए । उनले भने, विवाद गर्ने पनि, स्थानीय क्षेत्र विकास समितिमा पनि सबै स्थानीय भएकाले सरोकारवाला निकाय राखेर समाधान गर्नु आवश्यक देखिएको छ ।विश्वसम्पदा सूचीबाट हटेपछि बेवास्ता ०३४ सालमा विश्वसम्पदा सूचीमा सूचीकृत उग्रतारा मन्दिर ढुंगैढुंगाले कुँदेर कलात्मक शैलीमा निर्माण भएको थियो । मन्दिरको प्राचीन शैली र मौलिकता बिगारिएका कारण युनेस्कोले ०५४ सालमा उग्रतारा मन्दिरलाई सम्पदा सूचीबाट हटाएको हो । तत्कालीन मन्दिर निर्माण समितिलाई पुरातत्त्व विभागले कारबाही सिफारिससमेत गरेको थियो । निर्माण समितिका अध्यक्ष दीर्घराज भट्टको मृत्यु भइसकेको छ । सूचीबाट हटाएपछि यस विषयमा कसैले चासो राखेन । मन्दिरको स्वरूप बिगारियो, त्यस संँगसँंगै चारैतिर सिमेन्ट प्रयोग गर्दै थुप्रै भवन बनिसकेका छन् । प्राचीन मन्दिरको भित्री भाग स्थानीय भाषामा (गाथ) को माथि तामाको छानो भएको र चारैतिर कलात्मक ढुंगाले कुँदिएको मन्दिरको अहिले कुनै अवशेषसमेत बांँकी छैन ।मन्दिरसँंग जोडिएको हवन कुण्ड पनि कलात्मक पलेटा ढुंगाले कुँदेर निर्माण गरिएको थियो । इतिहासकार योगी नरहरिनाथले सुदूरपश्चिम दिग्दर्शनमा उग्रतारा मन्दिर १३ सय वर्ष पुरानो भएको उल्लेख गरेका छन्, तर ०५० सालमा पुनर्निर्माण हुनुअघिको प्राचीन मन्दिर कहिले निर्माण भयो भन्ने यकिन तथ्य भेटिँदैन ।"
प्रदेश १ को राजधानी विराटनगर,"विराटनगर (कास) प्रदेश १ प्रदेशसभाले स्थायी राजधानी विराटनगरमा रहने प्रस्ताव सोमबार पारित गरेको छ । प्रदेशसभाका ९३ सदस्यमध्ये प्रस्ताव पक्षमा ८६ मत परेको थियो । विपक्षमा शून्य मत परेकाले दुई तिहाइ मतले प्रस्ताव पारित भएको घोषणा सभामुख प्रदीपकुमार भण्डारीले गरेका थिए । राजधानीका लागि चारवटा प्रस्ताव दर्ता भएका थिए । सत्तारूढ नेकपा संसदीय दलका प्रमुख सचेतक बुद्धिकुमार राजभण्डारीले गरेको प्रस्तावलाई प्रमुख प्रतिपक्षी कांग्रेसले समर्थन गरेपछि स्थायी राजधानीको प्रस्ताव सर्वसम्मत पारित भएको हो । धनकुटालाई स्थायी राजधानी घोषणा गर्न माग गर्दै प्रस्ताव दर्ता गराउने सांसद लीला सुब्बा र निरन राईले भने प्रदेशसभा सचिवमार्फत पहिला नै आफ्नो प्रस्ताव फिर्ता लिएकाले सदनमा प्रवेश नै पाएन । संविधानको धारा २८८ को उपधारा २ तथा प्रदेश १ को प्रदेशसभा (पहिलो संशोधन) नियमावली, २०७५ को परिच्छेद १०, नियम ५८ को उपनियम (क) १ बमोजिम नामांकन र स्थायी राजधानी विषयमा प्रस्ताव आह्वान गरिएको थियो । प्रस्तावमाथि छलफलमा भाग लिँदै संघीय समाजवादी फोरम नेपाल संसदीय दलका नेता जयराम यादव, राप्रपाकी इन्दिरा राई, संघीय लोकतान्त्रिक राष्ट्रिय मञ्चकी विष्णु तुम्बाहाम्फेले समर्थन गरेका थिए । प्रस्तावमाथिको मतदानका क्रममा कांग्रेसका सदस्य प्रतापप्रकाश हाङगाम भने बाहिरिएका थिए ।"
११ प्रदेशको माग ब्युँताउने,"आमजनताका अपेक्षाअनुसार नेकपा र कांग्रेसले काम गर्न नसकेको भन्दै उनले राष्ट्र दोहन, भ्रष्टाचार र व्यभिचारबाट अलग भएर जनअपेक्षाअनुसार काम गर्न एकीकृत पार्टीका शीर्ष नेताहरूलाई आग्रह गरे । उनले यादव संघीयताको हिरो भएको बताए । अन्तरिम संविधानबाट संघीयता शब्द हटाइसकिएको थियो, यादवकै आन्दोलनका कारण सम्भव भएको हो, उनले भने । दुवै अध्यक्षले एकीकृत पार्टी विचार, संगठन र कार्यशैलीका हिसाबले समेत फरक वैकल्पिक शक्तिका रूपमा रहने उद्घोष गरे । पुँजीवाद र साम्यवाद संसारमै अलोकप्रिय बन्दै गएको भन्दै उनीहरूले समुन्नत समाजवाद लाई पार्टीको प्रमुख राजनीतिक सिद्धान्तका रूपमा अंगीकार गरेका छन् । पुँजीवाद र मार्क्सवादमा आधारित समाजवाद धार विश्वमै संकटमा पर्दै छ, कम्युनिस्ट दार्शनिक जडताका आधारमा समाजवाद अँगाल्दै आइएको छ, यसको पनि भविष्य छैन, परिषद् अध्यक्ष भट्टराईले भने, पछिल्लो ज्ञान र विज्ञानबाट हामीले सम्मुनत संघीय समाजवादको राजनीतिक धार अघि ल्याएका हौं । पछि यसको थप व्याख्या गर्दै जानेछौं ।एकीकृत पार्टीको मंगलबार बस्ने केन्द्रीय कार्यसमिति बैठकले अवलम्बन गरिएको नयाँ राजनीतिक सिद्धान्तलाई पारित गर्ने भएको छ । त्यसपछि नयाँ पार्टी दर्ताका लागि निर्वाचन आयोग जाने जनाइएको छ । पार्टीले राजनीतिक स्थायित्व र समावेशिताका लागि प्रत्यक्ष निर्वाचित राष्ट्रपतीय प्रणाली र पूर्ण समानुपातिक संसदको राजनीतिक मुद्दा अघि सारेको छ । हाल कायम भएको राज्य पुनर्संरचनाप्रति पनि उसको विमति छ । तत्कालीन संविधानसभामा राज्य पुनर्संरचना आयोगले दिएअनुसार राज्य पुनर्संरचना र नामकरण हुनुपर्ने मुद्दा एकीकृत पार्टीले ब्यँॅताएको छ । आयोगले जातीय पहिचानका आधारमा एघार प्रदेशको प्रस्ताव गरेको थियो । नामकरणसमेत जातीय पहिचानकै आधारमा हुने प्रस्ताव थियो । संविधान संशोधनमार्फत पहिचान र सामर्थ्यका आधारमा राज्य पुनर्संरचना सच्याउनुपर्छ, स्थानीय तह प्रदेशमातहत हुनुपर्छ, साधन, स्रोत र जनशक्तिको अधिकार प्रदेशलाई दिनुपर्छ, घोषणासभामा यादवले भने, यसका लागि संविधान संशोधनको मुद्दालाई मुख्य एजेन्डाका रूपमा अघि बढाउँछौं । नयाँ शक्तिसँग एकतापछि संविधान संशोधन मुद्दा फोरमले छाड्यो कि भन्ने भ्रम कतिपयलाई परेको भन्दै यादवले थपे, यो मुद्दालाई राष्ट्रियकरण गर्न झनै सहयोग पुगेको छ । अब देशव्यापी रूपमा दबाब दिने हैसियतमा हामी पुगेका छौं ।पार्टीले सार्वभौमिकता, नागरिक स्वतन्क्रता, बहुलतायुत्त खुला समाज, बालिग मताधिकार, आवधिक निर्वाचन, विधिको शासन, प्रतिस्पर्धात्मक बहुदलीय व्यवस्था, संवैधानिक तथा कानुनी राज्य, मौलिक एवं मानव अधिकार, शक्ति पृथकीकरण, स्वतन्त्र न्यायपालिका, प्रेस स्वतन्त्रताजस्ता लोकतन्त्रका शाश्वत मूल्यमान्यतालाई आत्मसात् गरेको छ । यस अर्थले एकीकृत पार्टीलाई राष्ट्रिय वैकिल्पक लोकतान्क्रिक शत्तिका रूपमा स्थापित गराउने लक्ष्य छ । पार्टीको मौलिक विशेषताका रूपमा राष्ट्रिय स्वाधीनता, संघीय शासन, समाजवादी व्यवस्था, सहभागितामूलक समावेशी लोकतन्त्र, राष्ट्रिय पहिचान, सामाजिक न्याय, समतामूलक समृद्धि, लोक कल्याणकारी राज्य, सामाजिक सुरक्षा, सुशासन र सदाचार, समानुपातिक समावेशीकरण, स्वशासन तथा स्वायत्तता, सांस्कृतिक बहुलता, समानुपातिक निर्वाचन प्रणाली, पर्यावरणीय सन्तुलन, बुहलतायुक्त समाज र राष्ट्रिय एकतालाई लिइएको छ । एकतामा आउन राजपालाई अपिलवैकिल्पक राजनीतिक शक्ति निर्माण गर्न राष्ट्रिय जनता पार्टी (राजपा) सँग पनि एकीकरण अघि बढ्ने दुवै नेताहरूले बताएका छन् । कार्यक्रममा अध्यक्षद्वय भट्टराई र यादवले राजपा नेतालाई एकीकरणमा समावेश हुन औपचारिक रूपमै आहवान गरेका थिए । एकैसाथ एकीकरण गर्ने पहलस्वरूप केही चरणका वार्ता भए पनि राजपाले तत्काल सरकार छाड्नुपर्ने सर्त अघि सारेपछि सम्भव भएको थिएन । परिवर्तनका दिशामा अघि बढ्न राजपालाई एकताका लागि आउन आग्रह गर्छु, यादवले भने, ग्राहक आइहाल्छ कि भनेर सानोतिनो सटर खोलेर बस्ने दिन अब गए । राजपा, जनमुक्ति पार्टीलगायत सबैलाई एकतामा आउन अपिल गर्छु । पार्टीका वरिष्ठ नेता अशोक राईले परिवर्तन, पहिचान, संघीयता र सुशासनका लागि दुई वर्षको मिहिनेतबाट पार्टी एकीकरण भएको बताए । यो पार्टी विचार, सिद्धान्त र मूल्यमान्यताको वैकल्पिक शक्ति हो, उनले भने । सिंहदरबारमा सिंहहरू नभएर स्यालहरू मात्रै रहेको भन्दै राईले अब जनताबाट समाजवादी पार्टीलाई सिंह बनाएर सिंहदरबार पठाउने बताए । कार्यक्रममा राजेन्द्र श्रेष्ठ, रेणु यादव, रकम चेम्जोङ, नवराज सुवेदी, पर्शुराम खापुङले पनि धारणा राखेका थिए । कस्तो छ पार्टी संरचना ? एकीकृत पार्टीको केन्द्रमा राष्ट्रिय महाधिवेशन, केन्द्रीय कार्यसमिति, संघीय परिषद् हुनेछ । प्रदेश तहमा प्रदेश समिति हुनेछन् । एघार प्रदेशको पार्टी संरचना बनाइनेछ । तीनको नामकरण पहिचानका आधारमा राखिनेछ । स्थानीय तहमा जिल्ला समन्वय समिति, गाउँ, पालिका र वडा समिति हुनेछन् । कोको छन् पदाधिकारी ?पार्टीमा २५ पदाधिकारी रहनेछन्, जसको कार्यविभाजनसमेत गरिएको छ । तीन सयभन्दा बढी केन्द्रीय सदस्य रहनेछन् । तीन शीर्ष नेतामा भट्टराई, यादव र अशोक राई रहनेछन् । सहअध्यक्षमा राजेन्द्रप्रसाद श्रेष्ठ छन् । सात उपाध्यक्षमा नवराज सुवेदी, पर्शुराम खापुङ, युवराज कार्की, रकम चेम्जोङ, रेणुकुमारी यादव, हिसिला यमी, मोहम्मद लालबाबु राउत र हेमराज राई, महासचिव गंगानारायण श्रेष्ठ, रणध्वज कन्दङवा, रामसहायप्रसाद यादव, उपमहासचिवमा डम्बर खतिवडा, दानबहादुर विश्वकर्मा र प्रकाश अधिकारी छन् । त्यस्तै सचिवमा मोहमम्द इस्तियाक राई, दुर्गा सोम, पर्शुराम बस्नेत, प्रशान्त सिंह र कोषाध्यक्षमा विजयकुमार यादव छन् ।"
टेर्दैन सिंहदरबार !,"त्यसैले वडाध्यक्षले मात्र नभई काठमाडौं महानगरका प्रमुखले समेत काम गर्न नसकेको उनले बताए ।सिंहदरबार वरपर कुकुर मरे पनि वडाका जनप्रतिनिधि खोजिन्छ । छाडा कुकुर, चौपयाले दुःख दिए जनप्रतिनिधि नै गुहारिन्छ । ढल पुरिए, खानेपानी नआए र फोहर भए जनप्रतिनिधिलाई गाली गरिन्छ । सिंहदरबारको छिमेकमा झगडा परे पनि वडा गुहारिन्छ । सिंहदरबार भने वडाको कुनै पनि विधि र प्रक्रियामा छिर्न चाहँदैन, उनले भने । सिंहदरबारलाई कानुनअनुसार वडाको मातहतमा ल्याउन आफू लडिरहने उनले बताए ।सहरी विकास मन्त्रालयका प्रवक्ता कृष्णप्रसाद दवाडीले सिंहदरबारभित्रका संरचनाबारे संघीय सचिवालय पुनर्निर्माण आयोजना ले हेर्ने भएकाले तिनको नक्सापास गर्नेलगायतका सबै काम त्यहींबाट हुने जानकारी दिए । मास्टर प्लानअनुसार संरचना अघि बढाइन्छ, उनले भने, सबै काम आयोजनामातहत हुने भएकाले वडा र महानगरमार्फत जानै पर्दैन । वडाध्यक्ष ढकालले भने सिंहदरबार परिसर र वडाको जग्गा पनि भूमाफियाको तारोमा परेको बताए । शिक्षा, स्वास्थ्य, खाद्यलगायत सबथोक माफियाबाट परिचालित छन्, उनले भने, भूमाफियाको गिद्देदृष्टि आफ्नो वडामा पनि परेकाले त्यसतर्फ सचेत भएर अघि बढेका छौं ।"
एनसेल सुनुवाइ हेर्दाहेर्दैमा,"उक्त रिट निवेदनमा न्यायाधीश बमकुमार श्रेष्ठको इजलासले तत्काल कर असुल नगर्नु भनी अन्तरिम आदेश दिएको थियो । अन्तरिम आदेशमात्रै हैन मुद्दाको अन्तिम किनारा लगाउने बेलामा व्यक्त हुनुपर्ने रायसमेत श्रेष्ठको इजलासले प्रस्तुत गरेको छ । न्यायाधीश श्रेष्ठको इजलासले आदेशमा भनेको थियो, एनसेलले २३ अर्ब ५६ करोड रुपैयाँ दाखिला गरिसकेकाले त्यो घटाएर माग गर्ने भनिएको देखिए तापनि निर्णय हुनुपूर्व नै बुझाइसकेको अग्रिम करको सो अंकलाई एकमुष्ट लाग्ने करमा गणना गरी थप शुल्क लिने गरी भएको निर्णय मनासिव देखिएन । निष्कर्षसहितको यो अन्तरिम आदेशले निरन्तरता पाउने वा नपाउने भन्ने टुंग्याउन बहस चलिरहेको हो । केही वर्षयता करसम्बन्धी मुद्दामा सर्वोच्चले फैसलामा सुनाउनुपर्ने प्रकृतिको राय अन्तरिम आदेशमै जारी गरेपछि न्यायाधीशहरू विवादमा तानिँदै आएका छन् । एनसेल करमुद्दासँग सम्बन्धित झन्डै आधा दर्जन अन्तरिम आदेश विवादमा परेका छन् । पछिल्लो समयको यो अन्तरिम आदेश पनि सोही शृंखलाका रूपमा देखिएको पूर्वन्यायाधीशहरूको टिप्पणी छ ।एनसेलको माग के ?एनसेलले आफूमाथि आयकर ऐनको दफा ९९ अनुसार कर निर्धारण हुनुपर्ने दाबी गरेको छ । ऊक्त व्यवस्थामा कुनै व्यत्तिले रकमहरू खुलाई आयविवरण दाखिला गर्नुपर्ने मितिमा कुनै वर्षको आयविवरण दाखिला गरेको रहेछ भने त्यो आयविवरण कर निर्धारण गरेसरह मानिनेछ भन्ने व्यवस्था छ । तर एनसेलले सेयर बिक्री र त्यसबापत हुने पुँजीगत लाभकरको विवरण बुझाएको छैन । ठूला करदाता कार्यालयले दफा १०१ बमोजिम संशोधित करसमेत निर्धारण गर्न सक्ने व्यवस्था छ । त्यही व्यवस्थाअनुसार एनसेलले यसअघि नै आयविवरण बुझाएकाले ठूला करदाता कार्यालयले संशोधित कर निर्धारण गरेको हो ।तर एनसेलले दफा १०१ बमोजिम कर निर्धारण भएकोमा आपत्ति जनाएको हो । उसले दफा ९९ अनुसार आफूले आय विवरण नबुझाएकै अवस्थामा कर निर्धारण भएको दाबी गरेको छ । जबकि यो अवसर उसले ४ वर्षअघि नै गुमाइसकेको छ । ८० प्रतिशत सेयर बिक्री भएपछि ठूला करदाता कार्यालयले विभिन्न विवरण र कर बुझाउन ताकेता गरे पनि उसले अटेर गरेर बस्यो ।एनसेलले आफूमाथि संशोधित कर निर्धारण गरिएकोमा आपत्ति जनाएको हो । ८० प्रतिशत सेयर बिक्री गरी नेपालबाट भागिसकेको टेलिया सोनेराको नाममा उठेको कर र ब्याजसमेत ठूला करदाता कार्यालयले एनसेलको नाममा सार्न खोजेको, टेलियामाथि कर लगउने निर्णय खारेज भएकाले त्यसमा उल्लेखित कर र ब्याजको अंकसहितको रकमसमेत खारेज हुनुपर्ने दाबी गरेको छ । उसले आफूलाई कर निर्धारणको सुरुवाती प्रक्रियादेखिका सबै प्रक्रिया अपनाउनुपर्नेमा त्यो ठूला करदाता कार्यालयले नअपनाएको दाबीसमेत गरेको छ ।"
योग्यता नपुगेको भन्दै न्यायाधीशविरुद्ध रिट,"निवेदनमा भनिएको छ, कानुनीराजमा न्यायाधीश यस्तो पद होइन कि श्री ३ महाराजबाट आफ्नो पगरीको उत्तराधिकारी जसलाई पहिर्याउने इच्छा बक्स हुन्छ, उसैलाई उत्तराधिकारी घोषित गर्न सकियोस् । शर्मा अयोग्य छन् नेपालको संविधानमा तीन ढंगले सर्वोच्च अदालतका न्यायाधीशको योग्यता तोकिएको छ । संविधानको धारा १२९ को उपधारा ५ मा भएको व्यवस्थाअनुसार कानुनमा स्नातक भई उच्च अदालतको मुख्य न्यायाधीश वा न्यायाधीशमा ५ वर्ष काम गरेको हुनुपर्छ । अथवा, कानुनमा स्नातक झई वरिष्ठ अधिवक्ता वा अधिवत्ताको हैसियतले निरन्तर १५ वर्ष काम गरेको हुनुपर्ने अर्को योग्यता तोकिएको छ । नभए १५ वर्ष निरन्तर न्याय वा कानुनका क्षेत्रमा काम गरेको अनि ख्याति कमाएको हुनुपर्नेछ । अन्तिम विकल्पका रूपमा न्यायसेवाको सहसचिव वा माथि १२ वर्ष काम गरेको व्यक्ति पनि योग्य हुने भन्ने व्यवस्था छ । शर्मासँग यीमध्ये कुनै पनि योग्यता नभएको दाबी निवेदनमा छ । त्यसमा उल्लिखित विवरणअनुसार आफ्ना काका दामोदर शर्मा प्रधानन्यायाधीश भएका बेला शर्मा २०७० जेठ २७ गते पुनरावेदन अदालतको अस्थायी न्यायाधीशमा नियुक्त भए । २०७२ असोज ३ गते नयाँ संविधान जारी भएपछि अस्थायी नियुक्तिमा निरन्तरता नभई उनी पदमुक्त भए । निवेदनमा भनिएको छ, उच्च वा तत्कालीन पुनरावेदनमा ५ वर्ष नपुगी सर्वोच्चमा न्यायाधीश सिफारिस गर्न मिल्दैन अनि कानुन व्यवसायीबाट लैजाने हो भने १५ वर्ष निरन्तर वकालत गरेको व्यवस्था अखण्डित हुनुफर्छ । शर्मा अतिरिक्त न्यायाधीश नियुत्त भएपछि उनको नियुक्ति खण्डित भइसकेको विवरण रिट निवेदनमा पेस भएको छ । त्यसले गर्दा उनको निरन्तर वकालतको योग्यता नपुग्ने कानुन व्यवसायीद्वयको भनाइ छ । पुनरावेदनमा नियुक्त हुनुअघि उनी पुनरावेदनका लागि मात्रै योग्य भएको तथ्यलाई उनले नियुक्तिपत्र लिएकैले स्विकारेको दाबी रिट निवेदनमा छ । पुनरावेदन अदालतको अतिरिक्त न्यायाधीश हुनुअघिको जे, जुन योग्यताले उहाँलाई पदमा पुर्याएको हो, सोही योग्यता नै सर्वोच्चको न्यायाधीशको योग्यता कदापि हुन सक्दैन, निवेदनमा भनिएको छ, मनोजकुमार शर्माले जेजति योग्यता र अनुभव हासिल गर्नुभएको छ, त्यो पुनरावेदन अदालतको अतिरिक्त न्यायाधीशका लागि भएकाले सोही योग्यता सर्वोच्चको न्यायाधीशको योग्यताका लागि कायम हुन नसक्नेमा निर्विवाद छ । शर्माले पुनरावेदनबाट अवकाश पाएपछि करिब साढे ३ वर्ष मात्रै वकालत गरेको निवेदनमा उल्लेख छ । त्यस अवधिमा समेत विद्यावारिधिका लागि सक्रिय हुँदा कम समय वकालत गरेको देखिने भनिएको छ । कानुन व्यवसायीको प्रमाणपत्र धारण गर्नु र निरन्तर वकालत गर्नु अलगअलग कुरा हो, रिट निवेदनमा छ, संविधानले निर्दिष्ट गरेको योग्यता नहुँदानहुँदै पनि केवल पूर्वप्रधानन्यायाधीशको भतिजाका नाताले न्यायपरिषद् अध्यक्षज्यूले कृपा गरी नियुक्त गरिएको स्फष्ट छ ।निवेदनमा शर्माको नियुक्ति बदर गर्न, संविधानले किटान गरेको योग्य व्यत्तिलाई सिफारिस गर्न अनि उनबाट न्यायाधीशका हैसियतले काम गर्दा क्षति हुन सक्ने भन्दै काम नगर्न अन्तरिम आदेश जारी गर्न माग गरिएको छ । परिवारको सदस्य को हैसियतले प्रधानन्यायाधीश चोलेन्द्रशमशेर जबराको शपथग्रहण समारोहमा पुगेका उनी त्यसपछि लगातार बालुवाटारस्थित प्रधानन्यायाधीश निवास र कानुनी पृष्ठभूमिका केही नेकपानिकट नेताहरूसँगको उठबस मा थिए । नेकपाले हरि फुयाँलको नाम सिफारिस गर्दा उनी कनिष्ठ भएको भन्दै प्रधानन्यायाधीश जबराले अलि वरिष्ठको नाम सिफारिस गर्न आग्रह गरेका थिए । न्यायपरिषद् स्रोतले भन्यो, नभए हरिभन्दा जुनियर ल्याइदिन्छु भन्दै चेतावनी दिनुभएको थियो, नभन्दै उहाँको जोडबलले त्यस्तै निर्णय भयो । उमेर हदका कारण उनी प्रधानन्यायाधीश हुन पाउनेछैनन् । दामोदर शर्मा प्रधानन्यायाधीश भएका बेला केही विवादास्पद छविका न्यायाधीशहरूलाई सर्वोच्च अदालतमा ल्याइएको थियो । स्रोतले भन्यो, त्यतिबेला पर्दापछाडि बसेर शर्माले निकै चलखेल गरेका थिए, अब आफैं सर्वोच्च अदालत आए ।"
कर्णाली तीरमा प्लटिङ,"(राकम, दैलेख) : आठबिस नगरपालिका८, राकमकी रुप्सी बडुवाल पाँच वर्षअघिसम्म तीन बाली उब्जाउँथिन् । खाद्यान्न र तरकारी बिक्रीबाट राम्रो कमाइ गरेकी उनलाई अहिले बाहिरको चामलको भर पर्नुपर्ने बाध्यता छ । राकम कर्णालीमा उनको पाँच रोपनी जग्गा छ । नदी किनारमै प्रतिमिटर चार लाखसम्ममा जग्गा बिक्री हुन थालेपछि उनले अन्नबाली र तरकारी लगाउन छोडेकी हुन् । उनीमात्र होइन, राकमका बासिन्दाले खेतीयोग्य जमिन धमाधम घडेरीका रूपमा बेचिरहेका छन् । राष्ट्रिय गौरवको मध्यपहाडी नमुना सहर आयोजना कार्यान्वयन हुन थालेपछि राकम कर्णालीमा फ्लटिङ गरी जग्गा बिक्री गर्ने त्रम बढेको छ । अब्बल, दोयम, सिम, चाहरलगायत जग्गा फरकफरक भाउमा बिक्री भइरहेको स्थानीयको भनाइ छ । ३० हजार ८ सय १७ रोपनीको राकम कर्णालीका अधिकांश खेत घडेरीमा बिक्री भइसकेका छन् ।आठबिस नगर प्रमुख खडराज उपाध्यायले पछिल्लो समय राकम कर्णालीमा ठूलो परिवर्तन आएको बताए । उनका अनुसार कंक्रिटका पक्की घर बनाउने क्रम बढ्दै गएको छ भने जग्गाको मूल्य अकासिएको छ । केही वर्षअघिसम्म जिल्लामै बढी धान उत्पादन हुने क्षेत्रमा पर्ने राकम कर्णालीमा पछिल्लो समय किसानले खेती गर्नै छाडेका छन् । नयाँ सहर आयोजना, कर्णाली राजमार्ग र अपर कर्णाली विद्युत् आयोजनाका कारण यहाँ जग्गाको भाउ अकासिएको छ । खेतीयोग्य जमिनमा धमाधम प्लटिङ भइरहेको छ । तीन जिल्लाको संगमस्थल भएकाले राकम कर्णाली बजार फस्टाउँदै गएको छ । स्थानीयले धमाधम घडेरी बनाई खेत बिक्री गर्न थालेको स्थानीय नैनबहादुर शाहीले बताए । आयोजनाको बहानामा यहाँका बासिन्दा परनिर्भर बन्न थालेका छन्, उनले भने, युवा विदेशिने र महिला डेरामा बस्न थालेपछि बाहिरको खाद्यान्नको भर पर्नुपर्ने बाध्यता छ । उनका अनुसार खेतीयोग्य जमिन मासिएकाले रैथाने बाली लोप हुने अवस्थामा पुगेका छन् । नयाँ सहर आयोजनाका कारण खेतमा घर बनाउने क्रम बढेको उनी बताउँछन् । जिल्ला बाहिरबाट आएर जग्गा खरिद गर्नेको संख्या बढदै गएको आठबिस नगरपालिकाका प्रमुख प्रशासकीय अधिकृत कुलराज सुवेदीले बताए । भूगोल सानो भएपछि सार्वजनिक जग्गा च्यापेर घर बनाउने क्रम बढेको छ, उनले भने, आसपासका क्षेत्रमा कच्ची घर देख्न मुस्किल हुन थालेको छ, पक्की घरले अधिकांश ठाउँ भरिएका छन् । उनका अनुसार नयाँ सहर आयोजनाले व्यवस्थित कार्यक्रम लागू गर्न नसक्दा अधिकांश जमिन प्लटिङ भएका छन् । स्थानीयले खेती गर्न छोडेपछि कर्णाली नदीको पानी उपभोग हुन नसकेको स्थानीय पूर्णा शाहीले बताइन् । उनका अनुसार धमाधम घर बन्न थालेपछि राकम कर्णाली अव्यवस्थित बन्दै गइरहेको छ । कर्णाली राजमार्गका कारण सुर्खेतभन्दा महँगो मूल्यमा जग्गा बिक्री हुन थालेको उनले बताइन् ।स्थानीय अर्जुनकुमार शाहीका अनुसार उत्पादन क्षेत्रभन्दा अन्य व्यवसाय गर्न आउनेको लहरले धमाधम घर बन्ने क्रम बढदै गएको हो । यहाँको उत्पादनशील जग्गा समयमै संरक्षण गर्न स्थानीय सरकारले ध्यान दिन जरुरी छ, उनले भने, यसरी घर बन्ने क्रम कायमै रहे यहाँको खेतीयोग्य जमिन दुईतीन वर्षमै सकिने जोखिम छ ।"
गलत रगत चढाइएकी बालिकाको मृत्यु,"(काठमाडौं) : बाँसबारीस्थित सहिद गंगालाल राष्ट्रिय हृदय केन्द्रमा शल्यक्रियाका त्रममा गलत समूहको रगत चढाइएकी सर्लाहीकी ५ वर्षीया आकृतिकुमारी साहको सोमबार बिहान निधन भएको छ । अस्पतालका निर्देशक डा ज्योतिन्द्र शर्माले शल्यक्रिया जटिल रहेको उल्लेख गर्दै मिर्गौला फेल भएकाले बच्चाको मृत्यु भएको बताए । चिकित्सकको लापरबाहीले बिरामीको मृत्यु भएको भन्दै बालिकाका आफन्तले विरोध जनाएपछि सोमबार दिउँसो अस्पताल परिसर तनावग्रस्त भएको थियो । बालिकाको शवलाई सोमबार नै पोस्टमार्टमका लागि महाराजगन्जस्थित त्रिवि शिक्षण अस्पताल लगिएको छ । अस्पतालले हस्ताक्षरबिनै शव पोस्टमार्टम गर्न लगेको बिरामीका आफन्तको आरोप छ । आफन्तहरूले बालिकाको शव बुझ्न मानेका छैनन् । यस घटनाबारे छानबिन गरेर दोषीलाई कारबाही गर्नुपर्ने उनीहरूको माग छ । अस्पतालका कर्मचारी राखेर बनाएको छानबिन समितिले गर्ने अनुसन्धानमा आफूलाई विश्वास नभएको बिरामीका आफन्त सुरेन्द्र साहले बताए । निर्देशक डा शर्माले भने अस्पतालको अनुसन्धानमाथि विश्वास नलागे बिरामी पक्ष अन्य निकायमा जान सक्ने बताए । अस्पतालले एनेस्थेसिया (बिरामी बेहोस बनाउने) विभागका प्रमुख डा जेजनाथ पोखरेलको संयोजकत्वमा छानबिन समिति बनाएको छ । मुटुमा समस्या भएका कारण वैशाख १३ गते अस्पताल भर्ना गरिएकी बालिकाको १७ गते शल्यक्रिया गरिएको थियो । मेडिकल रिपोर्ट हेर्दा बालिकाको रक्तसमूह ओ पोजिटिभ छ । रगत चढाइएको रिपोर्टमा भने ए पोजिटिभ लेखिएको छ । शल्यक्रिया गर्नुपूर्व अस्पतालले बिरामी पक्षसँग गरेको सहमतिपक्रअनुसार शल्यत्रियामा डा ज्योतिन्द्र शर्मा, डा रवीन्द्रभक्त तिम्ला र डा नवीनचन्द्र गौतम संलग्न थिए । डा शर्माले भने शल्यक्रियामा आफू संलग्न नभएको दाबी गरिरहेका छन् । अस्पतालले बालिकाको रगत समूह ए पोजिटिभ नै थियो भन्ने जबर्जस्ती पुष्टि गर्न रगतसम्बन्धी तीनवटा रिपोर्टमा केरकार गरी आफैंले लेखेको ओ पोजिटिभको ठाउँमा ए पोजिटिभ बनाएको छ । बिरामीका बुबा रामप्रवेश साहका अनुसार शल्यक्रिया गर्दागर्दै चिकित्सकले ए पोजिटिभ ग्रुपको रगत संकलन गर्न लगाएका थिए । रक्तसमूहबारे ज्ञान नभएका कारण चिकित्सकले भनेबमोजिम रगतको जोहो गरेको उनले बताए । उनले भने, छोरीको अवस्था सुधार हुँदै छ मात्रै भनिरहे । न भेट्न दिए न स्पष्ट जवाफ नै, एकैचोटि मृत्यु घोषणा गरिदिए ।"
विमानस्थलमा सुनसहित कर्मचारी पक्राउ,"(काठमाडौं) : त्रिभुवन अन्तर्राष्ट्रिय विमानस्थलमा कार्यरत नेपाल वायु सेवा निगमका कर्मचारी रञ्जितकुमार यादव सुन तस्करी आरोपमा पक्राउ परेका छन् । ग्राउन्ड ह्यान्डलिङमा कार्यरत यादवले आइतबार दोहाबाट काठमाडौं अवतरण गरेको निगमको जहाजमा आएका एक यात्रुले ल्याएको सुन बुझेका थिए । प्रहरीले आइतबार साँझै उनलाई तीन सय तोला सुनसहित पक्राउ गरेको हो । प्रहरी परिसर काठमाडौंका अनुसार संगठित सुन तस्करहरूले दुबईबाट यात्रुका साथमा सुन पठाउने र यादवले विमानबाट ओर्लेपछि उनीहरूबाट बुझ्ने र मोटरसाइकलको ब्याट्री राख्ने ठाउँमा फल्स बटममा लुकाएर विमानस्थल बाहिर ल्याउने गरेका थिए । सुन बोकेर यादव सुरक्षा जाँच हुँदै नियमित बाटो छलेर विमानस्थल बाहिर आउँथे । बयानका क्रममा यादवले पहिलोपटक सुन बुझेको दाबी गरे पनि उनले लामो समयदेखि सानो परिमाणमा आउने सुन विमानस्थलबाहिर ल्याउन सघाएको अनुसन्धानले देखाएको छ । प्रहरीले दुबईबाट सुन बोकेर आउने यात्रु सिरहाका धनेन्द्रकुमार यादवलाई पनि पक्राउ गरेको छ ।२०७४ माघमा विमानस्थलका कर्मचारी र केही प्रहरी अधिकारीको सहयोगमा बाहिरिएको ३३ किलो सुनको अनुसन्धानपछि सरकारले संगठित सुन तस्करी बन्द भएको बताउँदै आएको थियो । उक्त घटनापछि विमानस्थल हुँदै बाहिरिएको सुन बारम्बार बरामद भए पनि कर्मचारी पक्राउ परेका थिएनन् । प्रधानमन्त्री केपी शर्मा ओलीले ९ वैशाखमा आयोजित कम्युनिस्ट पार्टीको ७० औं स्थापना दिवस कार्यक्रममा सरकारले सुन आउने सबै प्वाल टालिसकेको दाबी गरेका थिए । प्रधानमन्त्रीको दाबी विपरीत वैशाख महिनामा मात्रै अवैध सुन बरामद भएको यो तेस्रो घटना हो । प्रहरीका अनुसार वैशाख महिनामा मात्रै विमानस्थलबाट ६ केजीभन्दा धेरै अवैध सुन बरामद भइसकेको छ । विमानस्थल भन्सारले वैशाख पहिलो साता दुई चिनियाँबाट मलद्वारमा लुकाएर ल्याएको साढे तीन केजी सुन बरामद गरेको थियो । त्यस्तै विमानस्थल प्रहरीले ८ वैशाखमा भियतनाम र कम्बोडियाबाट आएका दुई महिलाको साथबाट तीन केजी अवैध सुन बरामद गरेको थियो । १० वैशाखमा नेपाल प्रहरी र सशस्त्र प्रहरीले रसुवाको केरुङ नाका हुँदै काठमाडौं भित्र्याउन आँटेको ७ केजी सुन बरामद गरेको थियो । प्रहरी प्रधान कार्यालयका अनुसार २०७५ मा ७८ केजी ८ सय ७६ ग्राम अवैध सुन बरामद भएको छ, जुन ४५ करोड ४ लाख ६० हजार ६५ रुपैयाँ बराबरको सुन हो । प्रहरीले एक वर्षमा १ सय ३७ जनालाई सुन तस्करीमा संग्लन आरोपमा प्रतिवादी बनाएको थियो । गृह मन्त्रालयले भने फागुन १३ मा प्रतिवेदन जारी गर्दै १ सय १४ केजी १ सय २३ ग्राम सुन बरामद गरेर १८ करोड ८ लाखभन्दा धेरै राजस्व असुली गरेको प्रतिवेदन सार्वजनिक गरेको थियो । एक उच्च प्रहरीले भने, सरकार नै सुन तस्करीको विरोधमा रहेको भनिएका बेला विमानस्थलका कर्मचारीकै संलग्नतामा सुन तस्करी भएको घटना सार्वजनिक हुनु गम्भीर कुरा हो ।चरेस र अफिमसहित एक पक्राउभारत लैजान लागेको लागूऔषध अफिम र चरेससहित एक जना पक्राउ परेका छन् । लागूऔषध नियन्त्रण ब्युरोले धादिङको गजुरीस्थित सोतीखोलाबाट धनगढीका काल्चे बोहोराको कारबाट ९ सय ७८ ग्राम अफिम र ४७ किलो चरेस बरामद गरेको हो । बोहोराले सिटमुनि फल्स बटम बनाएर लागूऔषध लुकाएका थिए । ब्युरोले उनलाई थप अनुसन्धानका लागि भन्दै इलाका प्रहरी कार्यालय गजुरीमा बुझाएको छ ।"
नासुविरुद्ध ५ करोडको भ्रष्टाचार मुद्दा,"(काठमाडौं) : गैरकानुनी सम्पत्ति आर्जन गरेको अभियोगमा अख्तियार दुरुपयोग अनुसन्धान आयोगले यातायात व्यवस्था कार्यालय कोसीका लेखापाल सुरेश अधिकारीविरुद्ध सोमबार विशेष अदालतमा भ्रष्टाचार मुद्दा दायर गरेको छ । अख्तियारले अधिकारीमाथि ५ करोड १० लाख रुपैयाँ गैरकानुनी रूपमा आर्जन गरेको अभियोग लगाएको छ । अख्तियारले सुरेशका चारवटी श्रीमती दुर्गा अधिकारी, दीपा श्रेष्ठ (अधिकारी), सुस्मिता अधिकारी र सोममाया श्रेष्ठलाई पनि विपक्षी बनाएको छ । सम्पत्ति लुकाएको अभियोगमा सासू पुष्पकुमारी निरौला र मामा बलराम शर्मालाई समेत विपक्षी बनाइएको छ । २०५९ असोज १६ गतेदेखि गाविस सचिवबाट निजामती सेवामा प्रवेश गरेका अधिकारीले बीचमा नेपाल टेलिकममा समेत जागिर खाएका थिए । २०६५ सालमा उनी फेरि निजामती सेवामा प्रवेश गरेका हुन् । २०६७ चैत २० देखि २०७४ वैशाख ६ गतेसम्म यातायात कार्यालय इटहरीमा कार्यरत रहँदा उनले ८८ लाख रुपैयाँ वैध आर्जन गरेको र अरू आर्जनको स्रोत नभेटिएको अख्तियारको दाबी छ । उनले आफ्नो आर्जनबाट जग्गा खरिद, घर निर्माण, सवारीसाधन खरिद, विभिन्न बैंकमा रकम राख्ने लगायत काम गरेको अख्तियारको छानबिनबाट खुलेको छ । अख्तियारले अधिकारीमाथि ६१ करोड रुपैयाँ अनियमितता गरेको भनी २०७४ असार ४ गते भ्रष्टाचार मुद्दा दायर गरेको थियो । मुद्दाको अनुसन्धान सुरु भएपछि फरार रहेका उनी चार महिनापछि कात्तिक २० गते राजधानीमा पक्राउ परेका थिए । यातायात कार्यालयमा अनियमितता गरेको अर्को छुट्टै आरोपमा पक्राउ परेपछि उनले प्रारम्भिक बयानका क्रममा ४ वटी श्रीमती रहेको स्विकारेका थिए । हरेक श्रीमतीका लागि छुट्टाछुट्टै घरघडेरीको बन्दोबस्ती गरिदिएका उनी पछिल्लो समय ससुरालीमा लुक्दै आएका थिए । रानीबारीमा बस्ने ५ महिने गर्भवती पत्नीलाई लुकेर भेट्न गएका बेला उनी पक्राउ परेका थिए । यातायात कार्यालय कोसीमा काम गर्दा उनले राजस्व रकम कम्प्युटरमा गलत डाटा इन्ट्री गरेर हिनामिना गरेको अख्तियारको दाबी थियो । २०७०७२ को अवधिमा राजस्व दाखिला नगरेको आरोपमा अधिकारीमाथि ६१ करोड रुपैयाँको भ्रष्टाचार मुद्दा दायर भएको हो । त्यतिबेला अख्तियारले तीन उपसचिव, दुई अधिकृत र तीन लेखापाल गरी ८ जनाविरुद्ध मुद्दा दायर गरेको थियो । यातायात कार्यालयमा भएको अनियमितताबारे २०७४ वैशाखदेखि नै यातायात व्यवस्था विभागले छानबिन गरेको थियो । त्यस क्रममा अधिकारीसहित केही कर्मचारी निलम्बनमा परेका थिए । विभाग स्रोतका अनुसार राजस्व दुरुपयोग प्रकरणका मुख्य योजनाकार अधिकारी थिए । उनले अनियमितताबाट एकमुष्ठ रूपमा संकलन हुने रकम भागबन्डा गर्थे र आफ्नो भागको रकम दिल फुकाएर मोजमस्ती गर्थे । जेठी श्रीमतीबाहेक माइली दीपा श्रेष्ठ, साहिली सुस्मिता क्षेत्री अधिकारी र कान्छी श्रीमती सोममाया श्रेष्ठलाई धक फुकाएर खर्च गरी घर भित्र्याएका थिए । यातायातका एक अधिकृतले भने, केही समयको फरकमा सबैकामा पुगेर उनले खर्चसमेत दिने गरेका थिए । अनुसन्धान क्रममा सबै श्रीमतीका आठवटा बैंकखाता फेला परेका थिए । उनले साहिली श्रीमतीका बाबु र आमाका नाममा समेत खाता खोलेर रकम जम्मा गर्ने गरेको भेटिएको थियो । उनले दुई करोड रुपैयाँभन्दा बढी पर्ने टोयटाको फर्टुनर गाडी किनेर मामाका नाममा दर्ता गरेका थिए । अनुसन्धानका क्रममा पक्राउ परेपछि मामाले नागरिकता र फोटो मागेको बाहेक अरू थाहा नभएको बयान दिएका थिए । उनले उक्त सवारीसाधन हाल माइली श्रीमतीको माइतीमा राखेका छन् । करिब १२ वटाभन्दा फरक सिमकार्डमार्फत फोन चलाउने सुरेशले कतिपय फोन आफन्तका नामबाट निकालेको खुलेको छ । अधिकारीसहित यातायातको टोलीले सेवाग्राहीलाई फर्जी बिल भौचर जारी गर्थ्यो । त्यसरी संकलन हुने रकम उनीहरू बास्केट फन्ड खडा गरेर वितरण गर्थे । यातायात कार्यालयबाटै गलत बिल भौचर जारी हुने भएको सेवाग्राही थाहा पाउँदैनथे । पटकपटक सरुवा भए पनि शक्ति र पहुँचका प्रभावमा अन्यत्र नगई लेखापाल सुरेशले कोसी यातायात कार्यालयमै अड्डा जमाएका थिए । एक पटक उनको सरुवा भएपछि कर्मचारीहरूले सामूहिक निर्णय गरी उनी नभए प्राविधिक ज्ञानको अभावमा कर्मचारीलाई काम गर्न अप्ठेरो पर्ने भन्दै सरुवा नगर्न ध्यानाकर्षण गराउने निर्णय गरेका थिए । सरुवा भएर आउने हाकिमहरू अनुकूलका नभए सहजै फिर्ता गराउने क्षमता उनी राख्थे । ३८ वर्षीय सुरेश निजामती सेवामा प्रवेश गर्नुअघि नेपाल टेलिकममा कार्यरत थिए । रिचार्ज कार्ड अनियमिततामा मुछिएपछि उनले त्यहाँबाट राजीनामा दिएको र पछि निजामती सेवामा नाम निकालेको स्रोतले बतायो । पक्राउ परेपछि बयानका क्रममा अधिकारीले आफू एक्लैले अनियमितता नगरेको प्रतिक्रिया दिएका थिए ।"
जरो मधेसमै,"(जनकपुर) : संघीय समाजवादी फोरम र नयाँ शक्ति पार्टी एकीकरण गरी समाजवादी पार्टी नेपाल गठन भएसँगै राजनीतिक विमर्श चुलिएको छ । क्षेत्रीय राजनीतिबाट उठेको फोरम र अस्तित्व जोगाउने चुनौतीमा रहेको नयाँ शक्तिबीचको एकीकरणलाई विश्लेषकहरूले बाध्यता का रूपमा बुझेका छन् । गैरसरकारी संस्थाबाट उदाएको फोरमले राष्ट्रिय पार्टी बन्नका लागि यसअघि अशोक राईको पार्टीसँग एकीकरण गरी नाम परिवर्तन गरेको थियो । अहिले नयाँ शक्ति पार्टीसँग एकीकरण हुँदा समाजवादी पार्टी भएको छ । अशोक राईसँग एकीकरण भए पनि उपेन्द्र यादवलाई पहाडबाट सोचेजस्तो भोट आएन । मधेसकै भोटले फोरम प्रतिनिधिसभामा १७ सिट र प्रदेश २ को सरकार चलाउने हैसियतमा पुगेको हो । यादवले पार्टीलाई राजनीतिक प्रयोगशालाका रूपमा चलाइरहेका छन्, विश्लेषक चन्द्रकिशोर भन्छन्, नयाँ प्रयोगले मधेसमा खासै अपिल गर्दैन । यादवलाई पहाडमा अपिल गर्ने खालको नेता चाहिएको थियो ताकि केन्द्रीय राजनीतिमा दाबेदारी कायम रहोस् ।उनका अनुसार ब्रान्डेड नेता भए पनि बाबुराम भट्टराईको संगठन छैन । जातीय आधार र विविधताले यादवले मधेसमा मत पाउने हो । संघमा आफ्नो दाबेदारी कसरी बलियो बनाउने भन्नेमा उपेन्द्रको बढी ध्यान देखिन्छ, उनी भन्छन्, मधेसमा भाग खोज्न बाबुराम आउँदैनन्, केन्द्रीय सरकारमा पनि प्रधानमन्त्री पाए मात्र जाने हुन् । यसले सरकारमा उपेन्द्र सुरक्षित देखिन्छन् ।स्थिर सरकार हुँदा साना पार्टीलाई अस्तित्व जोगाउन संकट पर्छ । जातीय, क्षेत्रीय र साम्प्रदायिक मुद्दाले लामो समय राजनीतिमा टिक्न सकिन्न, ठाकुरराम बहुमुखी क्याम्पसका प्राध्यापक वीरेन्द्र साह भन्छन्, मधेसमा अब राष्ट्रिय दलको राजनीति सुरक्षित देखेर एकीकरण भएको हुन सक्छ । उनका अनुसार उपेन्द्रमा राष्ट्रिय चरित्रमा रहेर राजनीति गर्ने सोच देखिन्छ । पार्टी एकीकरणका लागि उनी लामो समयदेखि संघर्षरत थिए, साह भन्छन्, अरू क्षेत्रीय दलभन्दा उनको सोच भिन्न छ । २०६२०६३ को जनआन्दोलनपछि मधेसमा असन्तोष चुलियो । अन्तरिम संविधानमा संघीयताको एजेन्डा नसमेटिएको भन्दै त्यसताका एनजीओका रूपमा रहेको मधेसी जनअधिकार फोरमले काठमाडौंको माइतीघरमा संविधान जलाएर मधेसको असन्तुष्टि सडकमा उतार्यो । अन्तरिम संविधान जारी भएकै दिन ०६३ माघ १ गतेदेखि मधेस आन्दोलित बन्यो । आन्दोलनको अगुवाइ फोरमले गर्यो । तत्कालीन प्रधानमन्त्री गिरिजाप्रसाद कोइरालाले दुईपटक सम्बोधन गरेपछि मात्रै मधेस शान्त बन्यो । नेपाल संघीय हुने र त्यसका लागि संविधान संशोधन गर्ने आश्वासनपछि २०६४ फागुन १६ गते फोरमसित ८ बुँदे सहमति भयो । तर सरकार त्यसबाट पछि हटेपछि मूलधारका दल कांग्रेस र तत्कालीन एमालेभित्र तीव्र ध्रुवीकरण देखियो । कांग्रेस र तत्कालीन एमालेका धेरैजसो मधेसी मूलका नेता पार्टीबाट बाहिरिए । मधेसकै एजेन्डा बोकेको अर्को दल जन्मियो, तराईमधेस लोकतान्त्रिक पार्टी (तमलोपा) । कमान्डर बने कांग्रेसका पुराना नेता महन्थ ठाकुर । ०६४ को अन्त्यतिर फेरि मधेसमा आन्दोलन भयो । सरकारले अर्को सहमति गर्दैर् संविधानसभाबाट मधेसका सबै एजेन्डा समेटिनेमा मधेसकेन्द्रित दललाई आश्वस्त पार्यो । फोरमले दलका रूपमा दर्ता भएर संविधानसभाको पहिलो चुनावमा प्रत्यक्ष र समानुपातिक गरी ५२ सिट जित्यो । मधेसमा अप्रत्याशित जनाधार पाएका मधेसकेन्द्रित दल पहिलो संविधानसभामा बनेका ४ वटै सरकारमा सहभागी भए । मधेस एजेन्डा किनारा लगाउँदै सरकारमा जान तँछाडमछाड गर्दा उनीहरू छिन्नभिन्न भए । त्यसको असर दोस्रो संविधानसभा निर्वाचनमा देखियो । मधेसवादी दल मधेसमै खुम्चिए ।दोस्रो संविधानसभापछि फोरमले आफ्नो नामबाट मधेस झिक्दै एमालेबाट अलग्गिएका अशोक राईसित एकता गरी दलको नाम संघीय समाजवादी फोरम बनायो । उपेन्द्र यादवले नेतृत्व गरेको फोरम र राईको नेतृत्वमा रहेको संघीय समाजवादी पार्टी मिसिए । मधेस र आदिवासीजनजातिलाई जोड्न उनीहरूको मिलन भएको भनिए पनि ०७२ सालको तीन तहको निर्वाचनमा फोरमको पकड मधेस बहुल क्षेत्रमै देखियो । मधेसी र आदिवासीजनजाति मुद्दामा लचिलो रहेका नेता भट्टराई र यादवको मिलनले समाजवादीको नयाँ मोडलमा यी मुद्दा प्राथमिकतामा रहने अर्का विश्लेषक विजयप्रसाद मिश्रको भनाइ छ । मधेसको अधिकार मात्र भनेर हुन्न, त्यसका लागि समाजवादको कुन मोडल अपनाउने त्यो महत्त्वपूर्ण हुन्छ, मिश्रले भने, एकीकरणले मधेसमा समाजवादको नयाँ मोडल ल्याउँछ । राईसित मिल्दा दलको नामबाट मधेस झिकेको फोरमले शनिबार नयाँ शक्ति पार्टीसित एकीकरणपछि फोरम पनि हटाएको छ । मधेस मामिलाका जानकार तुलानारायण साहका अनुसार सीमान्तकृत र वर्चस्वशालीबीच ध्रुवीकरण गर्न पार्टीको नाम फेरिएको हो । मधेसपहाडबीच फाटो ल्याएर मधेसलाई फाइदा हुन्न, उनले भने, मधेसको मुद्दा मजबुत र राष्ट्रिय राजनीतिलाई प्रभावित गरेको छ । मधेसको शक्ति र नेतृत्व त्यसैले स्वीकार्य भएको हो ।"
चार दलमा संयुक्त नेतृत्व,"काठमाडौं (कास) दलहरूले पार्टी एकीकरणमा जाँदा उत्पन्न हुने नेतृत्वको समस्या समाधान गर्ने सजिलो विधि संयुक्त नेतृत्व प्रणालीलाई बनाउन थालेका छन् । फरकफरक पृष्ठभूमिका दलबीच सैद्धान्तिक विवाद मिले पनि नेतृत्वमा पुगेर कसले कसलाई स्विकार्ने भन्ने टकराव उत्पन्न हुन्छ । त्यही टकरावबीचबाट मध्यमार्गी बाटो खोजिन्छ संयुक्त नेतृत्व प्रणालीको । सोमबार संघीय समाजवादी फोरम र नयाँ शक्तिले पनि त्यही विधि प्रयोग गरे । सोमबार एकीकृत भएको समाजवादी पार्टीमा उपेन्द्र यादव र बाबुराम भट्टराई दुवै अध्यक्ष छन् । यसअघि यादव फोरम र भट्टराई नयाँ शक्ति पार्टीका अध्यक्ष थिए । नयाँ पार्टीमा एक जनाले संघीय परिषदको र अर्काले केन्द्रीय समितिको नेतृत्व गर्नेछन् । समाजवादीबाहेक यसअघि एकीकृत भएका तीनै प्रमुख दल संयुक्त नेतृत्व प्रणालीबाट चलिरहेका छन् । संसदको सबैभन्दा ठूलो दल नेकपा यस्तै प्रणालीमा चलिरहेको छ । गत वर्ष तत्कालीन एमाले र माओवादी केन्द्रबीच एकीकरण भएपछि बनेको नेकपामा केपी शर्मा ओली र पुष्पकमल दाहाल अध्यक्ष छन् । पार्टीका बैठकहरूमा दुवैले संयुक्त अध्यक्षता गर्छन् । उनीहरूले पार्टीका निर्णय पनि संयुक्त रूपमै माइन्युट गर्छन् । दुई दलबीच कसले कसलाई अध्यक्षमा स्विकार्ने भन्ने विवाद नमिलेपछि तत्कालीन अवस्थामा नेकपाले संयुक्त अध्यक्ष प्रणालीमा जाने विधि तय गरेको थियो । यसैअनुसार नेकपा एक वर्षदेखि चलिरहेको छ ।संसदमै प्रतिनिधित्व गर्ने राष्ट्रिय जनता पार्टी दुई वर्षदेखि यही विधिमा चलिरहेको छ । राजपा अध्यक्षमण्डलमा त ६ नेता छन् । गत चुनावमा ६ दल मिलेर राजपा बनेको हो । सबै दलका अध्यक्षले एकअर्कालाई एकल नेतृत्व स्विकार्न तयार भएनन् । त्यसपछि ६ जनाकै भूमिका रहने गरी अध्यक्षमण्डलको प्रणालीबाट नेतृत्व गर्ने विधि तय गरे । राजपामा अहिले महन्थ ठाकुर, राजेन्द्र महतो, महेन्द्र यादव, शरतसिंह भण्डारी, अनीलकुमार झा र राजकिशोर यादव अध्यक्षमण्डलमा छन् । प्रत्येक २ महिनामा राजपाको संयोजक परिवर्तन हुन्छ । बैठकको अध्यक्षता एउटाले गरे पनि निर्णय ६ जनाबाट हुन्छ । हाल संसद्बाहिर रहेको राप्रपा संयुक्त पनि संयुक्त नेतृत्व प्रणालीको अभ्यासमा छ । पशुपतिशमशेर राणा नेतृत्वको राप्रपा (प्रजातान्त्रिक) र प्रकाशचन्द्र लोहनी नेतृत्वको एकीकृत राप्रपा (राष्ट्रवादी) मिलेर गत चैतमा राप्रफा संयुक्त बनेको हो । यो दलको अध्यक्षमा राणा र लोहनी दुवै छन् । दुवैका संयुत्त निर्णयमा पार्टी चल्ने विधि तय गरेका छन् ।"
नाम जुधेपछि कानुनी समस्या,"(काठमाडौं) : संघीय समाजवादी फोरम नेपाल र नयाँ शक्ति पार्टीले एकीकरणपछि रोजेको समाजवादी पार्टी, नेपाल नाम पाउन कानुनी समस्या देखिएको छ । यो नामको राजनीतिक दल पहिले नै निर्वाचन आयोगमा दर्ता छ । एउटै नाममा एकभन्दा बढी दल दर्ता नहुने कानुनी व्यवस्था छ । आयोगमा विष्णुराज अर्याल अध्यक्ष रहेको समाजवादी पार्टी नेपाल दर्ता छ । गत निर्वाचनमा उक्त पार्टीले उम्मेदवारी नदिए पनि कानुनी हैसियतमा भने सम्पूर्ण प्रक्रिया पूरा गरेको दलका रूपमा आयोगमा सूचीकृत छ । उक्त दलका लागि चुनाव चिह्न सुकुन्दा तय गरिएको थियो । आयोगका प्रवक्ता शंकरप्रसाद खरेलले दुई दल एकीकरण भएको औपचारिक जानकारी आयोगमा आइनसकेको बताए । औपचारिक रूपमा एकीकरणको जानकारी, पार्टीको नामलगायत विषय प्राप्त भएपछि आवश्यक छानबिन गर्नेछौं, उनले भने, एउटै नामको अर्को पार्टी दर्ता गर्न मिल्दैन । आवश्यक छानबिनपछि मात्रै नाम जुधेनजुधेको निर्क्योल गर्न सकिन्छ । फोरमका राजेन्द्र श्रेष्ठ, शिवजी यादवलगायत नेताहरू आइतबार आयोग पुगेर प्रस्तावित नामबारे जानकारी लिएका थिए । आयोगका कर्मचारीले उक्त नामको पार्टी पहिले नै आयोगमा दर्ता रहेको जानकारी गराएका थिए । फोरम अध्यक्ष यादव र समाजवादी पार्टीका अध्यक्ष अर्यालबीच पनि भेट भएको थियो । नामका विषयमा स्पष्ट छलफल भएको थियो, तर पनि जानीजानी उहाँहरूले मैले नेतृत्व गरेको पार्टीकै नाम राख्नुले आश्चर्यचकित बनेको छु, अर्यालले भने, आयोगले पक्कै पनि उक्त नामबाट अर्को दल दर्ता गर्नेछैन । त्यस्तो गर्न खोजिए अदालत जानेछौं । एकीकरण प्रक्रियामा अर्याललाई मिलाएर पनि उक्त नाम राख्न सकिने विषयमा छलफल भएको थियो । तर, कुरा नमिलेको अर्यालले बताए । हाल घोषित नाममा रहेको नेपाल हटाएर समाजवादी पार्टी राख्ने वा नेपाललाई अगाडि ल्याएर नेपाल समाजवादी पार्टी नाम राख्न सकिने विषयमा नेताहरूबीच छलफल भएको थियो । घोषणाका बेला नसच्याईकनै अन्य पार्टीको नामसँग हुबहु मिल्ने गरी ब्यानर तथा सहमतिपत्रमा नाम लेखियो । राजनीतिक दलहरूले दल एकीकरण गर्दा नाम घोषणापूर्व कानुनी व्यवस्था तथा निर्वाचन आयोगमा दर्ता रहेका नामहरूको सूची नहेर्दा पटकपटक यस्ता समस्या दोहोरिँदै आएका छन् । गतवर्ष दुई ठूला दल एमाले र माओवादी केन्द्र एकीकरण हुँदा राखिएको नेपाल कम्युनिस्ट पार्टी नाम पनि जुधेको थियो । पछि कोस्टभित्र नेकपा थपेर सच्याइयो । उक्त नामका विषयमा अझै सर्वोच्चमा मुद्दा विचाराधीन छ । त्यस्तै, त्यसभन्दा अगाडि ६ मधेसवादी दल एकीकरण भएर घोषणा गरिएको राष्ट्रिय जनता पार्टीको नाम पनि जुधेपछि नाम पछाडि नेपाल थपएिको थियो । फोरम निर्वाचन समिति प्रमुख नेता शिवजी यादवले नाम जुधेको विषयमा आफूहरू अवगत रहेको बताए । दुई दलबीच एक खालको सहमति भयो, त्यसैअनुसार नाम घोषणा हुन पुगेको हो, उनले भने, आयोगमा दर्ता गराउने बेलामा आवश्यक छलफल पछि नाममा सामान्य हेरफेर हुन सक्छ । आयोगमा राष्ट्रिय समाजवादी पार्टी नामको अर्को दल पनि दर्ता भइसकेको छ ।"
जथाभावी बाटो खन्दा स्थानीयवासी समस्यामा,"(सिन्धुलीमाढी) : सिन्धुलीको ध्याङलेख गाउँपालिका १ अमले टुनिभञ्याङमा जथाभावी सडक विस्तार गर्दा स्थानीय समस्यामा परेका छन् । टुनिभन्ज्याङको बस्तीमुनि बाटो खनिएकाले गाउँसम्म पुग्ने गोरेटो बाटाहरू सबै डोजरले भत्काएपछि स्थानीयहरूलाई सडकसम्म झर्न समस्या परेको हो । घरबाट तल रोडमा झर्ने गोरेटो बाटो नै भत्किएपछि माथिबाट हाम फालेर सडकमा झर्नुपर्ने अवस्था सृजना भएको स्थानीय गोपीलाल ब्लोनले भने । पर्खाल नै नलगाई बस्तीमुनि बाटो बनाउँदा पहिरोको समेत जोखिम बढेको छ, उनले भने । गोरेटो बाटो भत्किँदा खेतीपाती गर्न र वस्तुभाउ चराउन र आउजाउ गर्न कठिनाइ भएको स्थानीयहरूको गुनासो छ । स्थानीयले भैंसी चराउन लैजाने क्रममा माथिबाट हाम फाल्दा भैंसीको खुट्टा नै भाँचियो । गाईको पनि माथिबाट झर्दा ढाड नै भाँचियो, आसमान पाख्रिनले भने । उक्त बस्तीमा ४० घरधुरी छन् । जथाभावी बाटो खन्दा उनीहरू सबै समस्यामा परेका छन् । जताततै बाटो खनेको ठेकेदारले अहिले भने आफूहरूले यति नै काम गर्ने सम्झौता भएको भन्दै छोडेर गएका स्थानीयहरू बताउँछन् । ठेकेदारलाई पटकपटक फोन गर्दा पनि हामीले गर्ने त्यति नै हो । अव प्राविधिकहरूलाई भन्नुस् भन्ने गर्छन्, स्थानीयवासीले भने । पुरानो बाटो सबै भत्किएपछि गाउँलेहरू समस्यामा परेका छन् ।सडक बनाउने ठेक्का लिएको लामा कन्ट्रक्सनका सुवास वाइबाले भने, हामीले जिम्मा लिएको जति काम सकिसक्यौं । बाँकी जिल्ला आयोजनाका प्राविधिकहरूलाई भन्नुस् । हामीले त आफ्नो जिम्मेवारी पूरा गरिसक्यौं ।एसियाली विकास बैंक एडीबी र संघीय सरकारको संयुक्त लगानीमा पीपलभन्ज्याङ नेत्रकाली सडक खण्ड निर्माण गरिएको हो । एडीबीको ८८ प्रतिशत र सरकारको १२ प्रतिशत लगानीमा ३९२९ किलोमिटर सडक निर्माण गरिएको हो । जिल्ला आयोजना कार्यान्वयन इकाई अनुदान व्यवस्थापन तथा स्थानीय पूर्वाधार सिन्धुलीले लामा कन्ट्रक्सनलाई १९ करोड ८४ लाख २७ हजार ६ सय रुपैयाँमा ठेक्का दिएको हो ।"
दमकलसहितका गाडी किन्न साढे १० करोड,"(हेटौंडा) : स्थानीय तहका सेवाग्राहीलाई सहज सेवा प्रदान गर्ने उद्देश्यसाथ प्रदेश ३ सरकारले एम्बुलेन्स, दमकल र शव वाहन उपलब्ध गराएको छ । एक सय १९ वटै स्थानीय तहका नागरिकलाई सेवा प्रदान गर्न सेवामूलक सवारीको आवश्यक भए प्रस्ताव पठाउन प्रदेश सरकारले आहृवान गरेको थियो । त्यसअनुसार प्रदेश ३ का ४७ स्थानीय तहले ५० वटा ती सवारीसाधन खरिद गर्न अनुमतिसहित बजेट प्राप्त गरेका छन् ।ती स्थानीय तहलाई रकम पनि निकासा गरिएको प्रदेश ३ का आर्थिक मामिला तथा योजना मन्त्री कैलाशप्रसाद ढुंगेलले बताए । प्रदेशका ४७ स्थानीय तहले ३७ एम्बुलेन्स, ६ दमकल र ७ वटा शव वाहन खरिद गर्न सम्बन्धित तहलाई रकम निकासा गरिएको उनले जनाए ।५० सवारीका लागि १० करोड ५७ लाख रुपैयाँ निकासा गरिएको हो । सेवामूलक सवारीसँगै स्थानीय तहमार्फत प्रदेश सरकार नागरिकसँग जोडिन पुगेको छ । सवारी किन्ने अनुमति दिएलगतै प्रक्रिया थालिसकेको मन्त्री ढुंगेलले बताए । आर्थिक मामिला मन्त्रालयले दमकल खरिद गर्न ६० लाख, एम्बुलेन्सका लागि १६ लाख र शव वाहनका लागि ३१ लाख रुपैयाँका दरले निकासा गरेको हो । प्रदेशका अधिकांश स्थानीय तहमा एम्बुलेन्स, दमकल र शव वाहन अभावमा धेरै समस्या व्यहोर्दै आएका थिए । एम्बुलेन्स अभावमा बिरामीलाई सहज ढंगले उपचार गर्न अस्पताल पुर्याउन कठिनाइ थियो भने दमकल नहुँदा घर, उद्योग, कलकारखाना र बजारमा आगलागी हुँदा पूर्ण रूपमा क्षति भएका छन् । दमकल, एम्बुलेन्स र शव वाहन पाउँदा त्यहाँका जनप्रतिनिधिले राहत महसुस गरेका छन् । काभ्रेको धुलिखेल नगरपालिका, काठमाडौंको बूढानीलकण्ठ, चितवनको खैरहनी, धादिङको धुनिबेंसी, सिन्धुलीको दुधौली र नुवाकोटको विदुर नगरपालिकाले दमकल किन्नका लागि मन्त्रालयवाट रकम निकासा भएको छ ।यसैगरी, शव वाहनका लागि मकवानपुरको हेटौंडा उपमहागनरपालिका, काभ्रेको पाँचखाल नगरपालिका, ललितपुरको महाँकाल गाउँपालिका, काठमाडौंको कीर्तिपुर नगरपालिका, रामेछापको दोरम्बा गाउँपालिका, दोलखा जिल्ला समन्वय समिति र कालिन्चोक गाउँपालिकालाई प्रदेश सरकारबाट रकम निकासा भएको छ । एम्बुलेन्स सबैभन्दा धेरै नुवाकोटको स्थानीय तहले पाएका छन् । एक नगरपालिका र ७ गाउँपालिकासहित ८ एम्बुलेन्स खरिद गर्न अनुमतिसहित रकम पाएको छ भने दोलखामा ५, सिन्धुपाल्चोकमा एक नपासहित ५, मकवानपुरमा ३, रामेछापमा ३, रसुवामा २, सिन्धुलीमा २, धादिङमा २, काठमाडौं, ललितपुर र काभ्रेमा एकएक गरी ३७ एम्बुलेन्स खरिद गरिने आर्थिक मामिला मन्त्रालयले जनाएको छ ।"
चेपाङलाई मुद्दाको चाङ,"(चितवन) : जिल्ला अदालतलले गैंडा मारेर खाग बिक्री व्यवसाय गरेको अभियोगमा रदिलबहादु भनिने शक्तिखोर द्रबेटारका राजकुमार चेपांगलाई १० वर्ष कैद र ५० हजार रुपैयाँ जरिवाना गरेको छ । जिल्ला न्यायाधीश विनोदकुमार गौतमको इजलासबाट चेपाङलाई कसुर ठहर हुने फैसला भएको हो । उक्त फैसलाअनुसार सजाय निर्धारण सोमबार भएको अदालतका तहसिलदार शाखा अधिकृत हरिगोपाल ज्ञवालीले जानकारी दिए । राजकुमारलाई गैंडा मुद्दामा सजाय भएको यो नै पहिलो हैन । उनलाई यसअघि दुईवटा मुद्दामा अहिलेको भन्दा धेरै सजाय भएको छ । भरतपुर कारागारका सूचना अधिकारी रामबाबु श्रेष्ठका अनुसार चितवन राष्ट्रिय निकुञ्जले पनि ०७२ सालको भदौ २३ मा राजकुमार चेपाङलाई गैंडा मारेर खाग बिक्री गरेको अभियोगमा १५ वर्ष कैद र ८० हजार रुपैयाँ जरिवाना सुनाएको थियो । त्यसपछि विसं २०७४ सालको माघ १८ मा थप अर्को मुद्दामा राजकुमारलाई १५ वर्ष कैद र एक लाख रुपैयाँ जरिवाना भएको छ । यो सजाय चितवन जिल्ला अदालतले गरेको हो । गैंडा मारेको अभियोगमा पहिला चितवन राष्ट्रिय निकुञ्जमा नै मुद्दा दायर भई फैसला हुने गर्दथ्यो । ०७२ साल असोज ३ मा संविधान जारी भएसँगै अदालतमा मुद्दा दायर हुन थालेको हो । ०६० सालको चैत महिनामा निकुञ्जभित्र पर्ने देवीताल क्षेत्रमा दुईवटा गैंडा मारेको अभियोगमा राजकुमारलाई पछिल्लो सजाय भएको हो । निकुञ्जमा ६२ सालमा यो घटनामा संलग्न भएका अन्य व्यक्तिहरू पक्राउ परेपछि राजकुमारको संलग्नता खुलेको निकुञ्ज कार्यालयले जनाएको छ । फरार रहेका राजकुमार पछि पक्राउ परेर भरतपुर कारागारमा बस्दै आएका छन् । जुटपानीका सानु तमाङ भन्ने सुरेन्द्र सिन्दनले राजकुमारले भरुवा बन्दुकले दुईवटा गैंडा मारेको र खाग बेचेर आएको पैसाबाट २० हजार रुपैयाँ मलाई दिएका हन् भन्ने बयान निकुञ्जसमक्ष गरेका कारण राजकुमारमाथि मुद्दा दायर भएको थियो । तर राजकुमारले आफूमाथि लागेको यो आरोप अस्वीकार गरेका छन् । गाउँमा कुलो बनाउने ठेक्का नपाएको विषयमा सुरेन्द्रसँग आफ्नो भनाभन र कुटपिट भएको राजकुमारले बताएका छन् । सोही कुटपिटको रिसईबीले मलाई पोल गरेको हुनुपर्छ राजकुमारले आफ्नो बयानमा भनेका छन् । तर अदालतले राजकुमारले कसुर गरेकोमा विवाद रहेको नदेखिने भन्दै ठहर र सजायको फैसला सुनाएका हुन् । गैंडा मारेको फरक फरक तीन मुद्दामा उनले कसुर ठहर भएर सजाय पाएका छन् । तीनवटा फरक फरक मुद्दामा कैद मात्रै ४० वर्ष पुगेको छ । तर ४० वर्ष नै जेल बस्नुपर्छ भन्ने हैन । जुन ठूलो सजाय छ त्यही भोग्नुपर्ने हुन्छ, तहसिलदार ज्ञवालीले भने । गैंडा मुद्दामा उनीमाथि सवैभन्दा ठूलो सजाय १५ वर्ष कैद र एक लाख रुपैयाँ जरिवाना भएको छ । कैद हद गरी पाऊँ भनेर कैदीले अदालतमा निवेदन दिएपछि इजलास बसेर यसको छिनोफानो हुने ज्ञवालीले बताए ।गैंडा मारेर खाग बेचेको आरोपमा निकुञ्ज आसपासमा बस्ने थारू, कुमाल, बोटे र पहाडी क्षेत्रमा बस्ने चेपाङहरू अत्याधिक मात्रामा पक्राउ पर्ने गर्छन् । पछिल्लो समय गैंडाको चोरी सिकार कम हुँदै गएपछि पक्राउ पर्ने क्रम रोकिएको छ । कुनै बेला भरतपुरको कारागारमा गैंडा मुद्दाका कैदी बन्दी अत्याधिक हुन्थे । अहिले ७२७ कैदी र थुनुवा रहेको भरतपुर कारागारमा गैंडा मुद्दाका कैदी ९७ जना रहेको सूचना अधिकारी रामबाबु श्रेष्ठले बताए ।"
उपचारका लागि सहयोग जुट्दै,रामेछाप (कास) आगोले पोलेर घाइते भएका रामेछाप लिखु तामाकोसी ३ का कृष्णबहादुर खत्रीको उपचारका लागि ८१ हजार रुपैयाँ जुटेको छ । पैसाको अभावले उपचारमा समस्या भएको समाचार कान्तिपुर दैनिकमा प्रकाशित भएपछि खत्रीको उपचारका लागि उक्त सहयोग जुटेको हो । जगद्गुरु बालसन्त महाराजको फेसबुकमा जोडिएका नर्बेको हगेसन्ड निवासी दुर्गा पुरीले खत्रीको उपचारका लागि ७१ हजार रुपैयाँ प्रदान गरेका छन् । उक्त रकम जगत्गुरु नेपाल सञ्चार केन्द्रका संयोजक वीरेन्द्र भट्टराईले बिरामीका आफन्तलाई अस्पतालमै पुगेर हस्तान्तरण गरेका छन् । यसैगरी अमेरिकामा बस्ने नेपाली अर्जुनप्रसाद मैनालीले खत्रीको उपचारका लागि १० हजार रुपैयाँ पठाएका छन् । उक्त रकमसमेत परिवारको जिम्मा लगाइएको छ । मैनालीले अरू सहयोग खोज्ने आश्वासन दिएका छन् । छोपुवा व्यथा भएका डेढ साताअघि घरमा सुतेकै बेला अँगेना परेका थिए । आगोले पोलेर गम्भीर घाइते भएका उनलाई काठमाडौंको कीर्तिपुरस्थित मोडेल अस्पतालमा उपचारका लागि भर्ना गरिएको छ ।
गोसाइँकुण्ड टु हेलम्बु ट्रेल म्याराथन,सिन्धुपाल्चोक (कास) पर्यटकीय प्रवर्द्धनका लागि गोसाइँकुण्ड टु हेलम्बु ट्रेल म्याराथनको तयारी अन्तिम चरणमा पुगेको छ । हेलम्बु ट्रेल रनिङ क्लबको आयोजनामा हुने अन्तर्राष्ट्रिय ट्रेल म्याराथनमा विदेशी र नेपाली गरी ७० ट्रेल धावक हुनेछन् ।४२ किलोमिटर ट्रेल म्याराथन ६ घण्टामा पार गर्ने अपेक्षा राखेर पर्यटकीय स्थलमा एकदिने ट्रेल म्याराथन कार्यक्रम राखिएको हेलम्बु ट्रेल रनिङ क्लबका अध्यक्ष मनीष तामाङले बताए । हेलम्बु गाउँपालिकाले सघाइरहेको म्याराथन ट्रेलमा बिहीबार नै सहभागीहरू रसुवाको धुन्चे आइसक्नेछन् । त्यसै दिन पैदल यात्रा गरी रसुवाको छोलाङ पाटीबाट बुद्ध डाँडा पुगेर ट्रेलस्थल अवलोकन गर्नेछन् ।
ऐतिहासिक पोखरी मासेर वृद्धाश्रम बनाइँदै,"(ललितपुर) : थेचोको ऐतिहासिक र सांस्कृतिक पिंन पोखरीमा वृद्धाश्रम बनाउने भन्दै सुरु गरिएको भवन निर्माण रोकिएको छैन । थेचोबासीको विरोध र समाचार माध्यमले पटकपटक उठाएपछि पुरातत्त्व विभागले आइतबार निर्माण रोक्न पत्राचार गरेको थियो । गोदावरी नगरपालिकाको नाममा पत्र पठाइएको थियो । भोलिपल्टै किन पत्र लेखेको भन्दै पुरातत्त्व विभागमा निर्माणकर्ताहरू पुगेका थिए । पुरातत्त्व विभागको हलमा जम्मा भएकामध्ये स्थानीय उपभोक्ता समितिका सचिव नन्दश्याम महर्जनले पोखरीको केही भाग मासेको स्विकार गरे । पूरै पोखरी मासेको होइन, महर्जनले भने, पुरानो सार्वजनिक शौचालय भत्काएका हौं । केही ठाउँ नपुगेपछि पोखरीको पनि केही भाग लिएका हौं । भवन बनेपछि पोखरी बनाइदिन्छौं ।विभागले पत्र काटेसँगै पुरातत्त्व अधिकृत पुरुषोत्तम आचार्य भवन निर्माण स्थल अवलोकन गर्न गएका थिए । उनले भवन निर्माण कार्य अघि बढिसकेको र त्यसलाई रोक्न नसकिने जवाफ दिए । उनले विभागले रोक्न नसक्ने, रोके अदालतले मात्र रोक्न सक्ने भएकाले अदालतै जानुस् भन्ने प्रतिक्रिया दिए । उनको जवाफप्रति सम्पदा संरक्षण अभियन्ताले आपत्ति जनाए । यस्तो गैरजिम्मेवारीपूर्ण अभिव्यक्ति दिने ? सम्पदा अभियन्ता सञ्जय अधिकारीले भने, बनाउन्जेल किन नरोकेको ? अहिले बनाइसके भनेर छुट दिने ?पुरातत्त्व अधिकृत काजी प्याकुरेलले भवन पनि बनाउन, पोखरी पनि बनाउन सकिने भन्दै प्रतिवेदन दिएका थिए । त्यही प्रतिवेदनलाई आधार बनाएर नगरपालिकाले निर्माण अघि बढाएको छ । छलफलमै सहभागी विभागका प्रवक्ता रामबहादुर कुवरले पुरातात्त्विक महत्त्वका सम्पदा इन्च पनि मिच्न नमिल्ने बताए । तपाईंहरू काम रोक्नुस्, कुँवरले भने, सार्वजनिक सम्पत्ति एक पछि अर्को गर्दै मिचिएका छन् । यो दुःखद हो ।वृद्धाश्रम बनाउनु मात्र नभई पोखरी संरक्षण गर्नु पनि सामाजिक काम हो, उनले भने, यो कुनै ठाउँ विशेषको मात्र नभई राष्ट्रकै सम्पत्ति हो । सबै मिलेर जोगाउनुपर्छ । सम्पदा अभियान्ताहरूले सोमबार भवन निर्माण स्थलमा पुगेर विरोध जनाएका छन् । उनीहरूले पोखरी मासेर भवन बनाएमा न्यायालय गुर्हार्ने बताएका छन् । थेचोमा भएको भेलामा अधिवक्ता नारायण घिमिरेले सार्वजनिक सम्पदा संरक्षण गर्ने जिम्मेवारी स्थानीय सरकारको भएको बताए । विभागबाट पठाएको रोक्का पत्रको बेवास्ता गरेर धमाधम निर्माण भइरहेको छ, उनले भने, यथाशीघ्र काम रोक्नुपर्यो । उनले अटेर गरेमा फौजदारी मुद्दा दायर गरिने बताए । कानुनको संरक्षण गर्ने दायित्त्व सबैको हो, उनले भने, यस्ता सम्पदा राष्ट्रको सम्पक्ति हुन् । व्यत्तिगत फाइदाका विषयभन्दा माथिका कुरा हुन् ।अर्का सम्पदाप्रेमी ज्ञानेन्द्र शाही भन्छन्, सडक छेउमा वृद्धाश्रमको नाममा भवन बनाई पछि व्यापारिक प्रयोजनका लागि भाडामा दिने योजना देखिन्छ । उनले कुनै पनि हालतमा वृद्धाश्रमको नाममा धर्म संस्कृति परम्परा सम्पदा मास्न नदिने बताए । आफैं नियम बनाउने, आफैं मिच्नेगोदावरी नगरपालिकाले सम्पदा जोगाउन आफैं नियम बनाउने आफैं मिच्ने गरेको छ । नगरपालिकाको आर्थिक वर्ष २०७५०७६ मा को नीति तथा कार्यक्रमको ७ नम्बर बुँदामा सार्वजनिक जग्गा, वन, जंगल, खोला, खोल्सी, मठमन्दिर, पोखरीको संरक्षण कार्य प्रारम्भ भएको उल्लेख छ । ४७ नम्बरमा गोदावरी नगर क्षेत्रभित्रका सम्पूर्ण सहकारी तथा वित्तीय संस्थालाई सामाजिक उत्तरदायित्त्व अन्तर्गत मठमन्दिर, सडक, चोक, पोखरी संरक्षण र सम्वर्द्धन गर्न नगरपालिकाको तर्फबाट आहृवान गरिने र ७८ नम्बर बुँदामा नगरभित्रको सांस्कृतिक सम्पदालाई संरक्षण र समृद्धिका लागि विषेश योजना लागू गरिने उल्लेख छ । नगर क्षेत्रभित्रका पोखरी संरक्षण तथा नगर उद्यान पार्क निर्माण गर्न ३५ लाख रुपैयाँ बजेट पनि छुट्याएको छ । तर, यी सबै योजना कागजमा सीमित छ । गोदावरी नगरपालिकाका मेयर गजेन्द्र महर्जनले सम्पदा संरक्षण गर्न योजना बनाइरहेको दाबी गर्छन् । नगरपालिकाले चैत २५ मा पुरातत्त्व विभागमा भवन बनाउन पोखरी मिचेको डिजाइन पनि पेश गरेको थियो ।ढुंगेधारासँग सम्बन्धकाभ्रे पनौतीका ३२ वर्षीय रामबहादुर केसी थेचोस्थित दुरुखेलमा ५ वर्षदेखि बस्दै आइरहेका छन् । यो अवधिमा उनले विरलै मात्र काठमाडौं उपत्यका खानेपानी लिमिटेडले वितरण गरेको धाराको पानी खाए । उनी दैनिक घर नजिकैको ढुंगेधाराको पानी खाँदै आइरहेका छन् । खानेपानी बाहेक ढुंगेधाराको पानीबाट भाँडाकुँडा माझ्ने, नुहाइधुहाइ र लुगा धुने गर्छन् । दूरीखेलमा तीन वटा ढुंगेधारा छन् । ढुंगेधाराको स्रोत चापागाउँ र थेचोका पोखरीहरू हुन् । अहिले थेचोस्थित पिंन पोखरीमा स्थानीय उपभोक्ता समितिले ज्येष्ठ नागरिक भवन बनाउने नाममा ढलान गर्न थालेपछि उनी चिन्तित छन् ।दूरीखेलका ६२ वर्षीय रिकेश्वर केसी ढुंगेधाराको पानी खाएर हुर्किए । ८२ वर्षीय ज्ञानबहादुर केसीलाई ढुंगेधाराको बाहेक धाराको पानी स्वादिलो लाग्दैन । उनीहरूजस्तै ढुंगेधाराको पानी दैनिक उपभोग गर्ने थेचोमा ३ सय परिवार छन् । उनीहरू पनि पोखरी मास्न लागेकोमा चिन्तित छन् । दूरीखेलका रिकेश्वर भन्छन्, ढुंगेधारा खानेपानी मात्र नभई कसैको मृत्यु भएमा क्रिरिया बस्न नुहाउन पनि प्रयोग हुन्छ । यसबाहेक व्रतबन्ध बस्दा, घरमा पूजा गर्दा यहाँकै पानी जलको रूपमा प्रयोग गरिन्छ, उनले भने, ज्येष्ठ नागरिक भवन अन्यन्त्र बनाए पनि हुन्छ । पोखरी नै मासेर बनाउनु गलत हो । थेचोमा अहिले खानेपानीको चरम समस्या छ । यहाँका स्थानीयबासी ढुंगेधारामा भरपर्दै आइरहेका छन् । पुरातत्त्व विभागका रिटायर अधिकृत ठेचोका स्थानीय बाबुकृष्ण माली भन्छन्, प्राचीन वास्तुशास्त्र अनुसार बस्तीमा तीन तहमा पोखरी खनिएका हुन्छन् । एउटा बस्तीको सिरानमा अर्को बीच र पुछारमा । यी पोखरी ढुंगेधारा र पानीको मुहान जोड्न रणनीतिक हिसाबले खनिएका हुन् । त्यसैले पोखरी मास्नु भनेको ढुंगेधारा मास्नु सरह हो ।उनका अनुसार जमिनमुनि ठाउँठाउँमा भूमिगत जलभण्डारण हुन्छ । यी भण्डारण र बस्तीका पोखरीबीच लिंक हुन्छ । पोखरीमा पानी भरेपछि जलभण्डारमा अटोमेटिक भर्छ, उनले भने, जलभण्डार भरेपछि ढुंगेधारामा पानी बग्छ । उनले गोदावरी नगरपालिका१२ थेचो वडा कार्यालय पछाडिको फुंगा पोखरी त्यही नजिकै वनको ढुंगेधारा स्रोत भएको बताए । दूरीखेलस्थित खेलमैदानमा परिणत भएको पोखरी धापाखेलस्थित मुहानको स्रोत हुन्, उनले भने ।"
रमजानउल मुबारक,"नेपालको विशेषता विविधता । संस्कृति, धर्म र सम्प्रदायहरूको सामाजिक मिलन । सबैले मनाउने चाडपर्व, रिवाज र संस्कृति राष्ट्रको पहिचान । यही इन्द्रेणीको एउटा रंग मंगलबार सुरु भएको इस्लाम धर्मावलम्बीको पर्व रमजान । करिब १२ लाख नेपाली मुस्लिमका लागि अबको एक महिना विशेष पवित्र । इस्लामी पात्रोअनुसार रमजानउल मुबारक महिना ।इस्लामी पात्रो, हिजरी संवत्अनुसार नवौं महिनामा पर्ने रमजान विश्वभरका इस्लाम धर्मावलम्बीले मनाउँछन् । महिनाभर रोजा (व्रत) बस्छन् । इस्लामका पाँच आधार स्तम्भ आस्था, नमाज (प्रार्थना), हज (तीर्थाटन), जकात (दान) मध्ये एक हो रोजा (व्रत) । धर्मग्रन्थ कुरानअनुसार बयस्क मुसलमानले अनिवार्य रोजा बस्नुपर्छ । धनी, गरिब, मजदुर, राजा सबैले । नाबालिक, भोकतिर्खा सहन नसक्ने, बिरामी, रजस्वला भएकी महिला र सुत्केरीका लागि रोजा अनिवार्य छैन ।इस्लाम दर्शनअनुसार मानवका दैनिक हुने विभिन्न इच्छालाई नियन्त्रण गर्ने कार्य रोजा हो । इस्लामले १२ मध्ये यो महिनालाई अब्बल मानेको छ । रोजा बस्नेले सूर्योदय हुनु एक डेढ घण्टाअघिदेखि सूर्यास्त नहुन्जेलसम्म खानेकुरा खाँदैनन् । अशुद्ध मानिएका कर्म गर्दैनन् । यो एक आत्मिक प्रशिक्षण हो । विश्वासअनुसार यसले मानिसलाई अनुशासित रहन सिकाउँछ । विनम्र, सत्प्रीय, संयम, सहनशील बनाउँछ । सदाचारी, त्यागी, परोपकारी, दयालु र दानशिला बन्न प्रेरित गर्छ । रोजाको अध्यात्मिक अर्थ छ । यसले मानवीय इच्छाहरूमाथि विजय प्राप्त गर्न सिकाउँछ । यो अधिकतम सत्कर्म र मानवीय सद्भावको संगम हो । यसले आधारभूत नैतिक प्रशिक्षण दिन्छ । मानिसलाई धैर्य र निष्ठावान् बनाइदिन्छ । यसको दौरान अर्काको कुरा काट्न, झूटो बोल्न, झगडा गर्न, फजुल कुराकानी गर्न, अनावश्यक श्रवण गर्न वर्जित छ । रमजानको साइनो परोपकारसँग पनि जोडिएको छ । यो विपन्नलाई सहयोग गर्ने महिना हो । इस्लामका दुई स्तम्भ जकात अर्थात् दान र रोजा जोडिएका छन् । दैनिक उपभोग्य वस्तु र आवश्यक आवास सुविधाबाहेक साढे सात तोला सुन वा साढे बाउन्न तोला चाँदी वा त्यसबराबर सम्पत्ति झएको कुनै ऋणमुक्त व्यत्तिले दान दिनुपर्ने परम्परा छ । यसरी दान दिँदा बाँकी सम्पत्ति शुद्धीकरण हुने विश्वास छ । यस्तो दान गरिब र असक्षमलाई वितरण गरिन्छ । त्यस्तो रकम अरूले प्रयोग गर्न पाउँदैनन् । यसले गर्दा विपन्न वर्ग पनि पर्वको खुसियालीमा सहभागी हुन सक्छन् । सामूहिकताको भावना हो यो ।पछिल्लो समय नेपालमा यस पर्वको महत्त्व फैलँदो छ । अन्य धर्मका अनुयायीले पनि रमजानका विभिन्न अंशमा सहभागी भएर शुभकामना आदानप्रदान गर्न थालेका छन् । विशेष परिकारका रूपमा प्रयोग हुने सेवई लगायतका खानेकुरा ख्वाएर मुस्लिमहरूले भाइचारा बढाइरहेका छन् । यसको सांस्कृतिक महत्त्वले हाम्रो विविधतालाई जोडिरहेको छ । नेपाल विभिन्न धर्म र संस्कृति भएकाहरूको साझा देश हो भन्ने सन्देश पनि दिइरहेको छ । ३० दिन रोजा बसिसकेपछिको अर्को दिन इद उल फित्र मनाइन्छ । यो खुसी साट्ने दिन हो । एकापसमा गला मिलाएर इदको शुभकामना आदानप्रदान गरिन्छ । आफन्तजनलाई बोलाएर मिठोमसिनो खुवाइन्छ । इद उल फित्र र हजसँग जोडिएको इद उल अजहा पर्वमा दिइँदै आएको राष्ट्रिय बिदा भने कटौती हुँदा मुस्लिम समुदायको मन काटिएको छ । मुलुकको तेस्रो ठूलो धार्मिक समुदायले राष्ट्रिय पर्वको पहिचान माग गर्नु स्वाभाविक छ, जायज छ ।"
गणतन्त्रको मर्ममा ग्रहण,"राजतन्त्रको भूत जसरी समाजवादउन्मुख संविधानमाथि एक खास वर्णजातनश्ललिंगको स्वामित्व कायम गरियो, त्यसको प्रडक्ट वा बाइप्रडक्टको रूपमा राष्ट्रपति शब्द राजनीतिक वृत्तमा प्रचलनमा ल्याइएको देखिन्छ । राष्ट्रपति या अरु कुनै पनि शब्द मूल्यमान्यताबाट निरपेक्ष हुँदैनन्, नत ती शब्दका बाहक र धारक नै त्यस्ता मूल्यमान्यताबाट स्वतः स्वतन्क्र र मुत्त हुनसक्छन् । राजतन्त्रसँग संघर्ष, समन्वय र समायोजन गर्दै आएका बहुदलीय नेताहरूले सामन्तवादी मूल्यमान्यतासँगै राजतन्त्रका भाव, प्रतीक र चिनोको प्रभाव हटाउन कुनै गम्भीर सांस्कृतिक अभियान चलाएको थाहा छैन, बरु विचारव्यवहारको तहमा ती सबैलाई सकार्दै नयाँ राजा हुन नै खोजेको पाइन्छ । उदाहरणका लागि, धर्मनिरपेक्ष मुलुकका आलंकारिक राष्ट्रपतिले राजामहाराजाकै पाइला पछ्याउँदै धार्मिक अनुष्ठानमा सहभागी हुने, शाही सवारीलाई माथ गर्नेगरी सडकदेखि हवाई यातायातसम्म आम मान्छेलाई दुःख दिने, राजाकै शैलीमा मनफरी तक्मा बाँड्नेदेखि अनेक स्वार्थसमूहका व्यक्तिगत कार्यत्रममा समेत सरिक हुने कामले न लोकतान्त्रिक गणतन्त्र र राष्ट्रप्रमुखको गरिमा बढायो, न नेपाल सरकारकै लोकतान्त्रिक चरित्र देखायो । यी र यस्ता घटना र प्रवृत्तिबाट सामन्तवादी राजतन्त्रको दुर्गन्ध फैलिँदै आएको सन्दर्भमा नेपाल सरकारको निजीकरणको प्रकरण थपिएको छ । यसकै निरन्तरतामा श्री ३ र श्री ५ महाराजकै शैलीमा नेपाल सरकारलाई मेरो सरकार भनी सम्बोधन गर्दा आलंकारिक राष्ट्रपतिमा महारानीपना देखिएको भन्दै आलोचना हुनु अनौठो होइन । ओली नेतृत्वको दुई तिहाइको मन्त्रीमण्डल नेपाल र आम नेपालीको सरकार बन्नुको सट्टा आलंकारिक राष्ट्रपतिको मात्रै सरकार बन्नु र राष्ट्रपतिदेखि उनका सल्लाहकार सरकारका प्रमुख पनि त्यसकै पक्षपोषणमा लाग्नु लोकतान्त्रिक गणतन्त्रको स्वास्थ्यका लागि सुभसंकेत होइन । सामन्तवादी मूल्यमान्यता र राजतन्त्र नामक श्रीपेच लगाएर राजाहरू नारायणहिटीको सिंहासनमा मात्रै विराजमान हुने होइनन् । अन्धविश्वासीहरूलाई छक्क पार्नेगरी राजतन्त्रको भूत शीतल निवास वा सिंहदरबारमा बिना श्रीपेच पनि फ्रकट हुनसक्छ ।ट्विटर :"
मनोहरा खोला बचाऊ,"२५३० वर्ष अघि मनोहरा खोला निकै सफा थियो । पानी पनि धेरै बग्थ्यो । तर अब त्यो कल्पनामा मात्र सीमित हुने देखिएको छ । केही दिन अघिमात्रै कान्तिपुरमा प्रकाशित मनोहरा नदीको ५० रोपनी व्यक्तिको नाममा समाचार पढ्दा त अब खोला पहिलेको जस्तो रूपमा आउन धेरै चुनौती चिर्दै सरकारले गहिरो छानबिन गरी भूमाफियाहरूलाई कारबाही गर्न सक्नुपर्छ । २१ सालकै नापी अनुसार खोला कायम गर्नु जरुरी छ । सरकारले २१ सालकै नापी अनुसार मनोहरा खोला कायम गरी ऐतिहासिक पर्यटकीय स्थल साँखु, चाँगुनारायण जाने करिडोर निर्माण गर्नु जरुरी छ । सम्बन्धित निकायले मनोहरा खोला बचाउन विशेष ध्यान दिनुपर्छ । गोविन्द चापागाईं, मनोहरा, काठमाडौं"
किन बहकिन्छन् प्रचण्ड ?,"प्रचण्डका बोली र शैली देख्दा लाग्छ, एउटा राजनीतिक नेतामा हुनुपर्ने एकरति पनि गुण यिनमा देखिँदैन । उनले विप्लवलाई अब बन्दुक बोकेर क्रान्ति पूरा गर्छु भनी सपना नदेख्न आग्रह गरेको एक महिना पनि पुगेको छैन । आज तिनै प्रचण्ड आफू एक्लिएको महसुस भएको भन्दै पुनः जङ्गल जान तयार रहेको बताउन थालेका छन् । छेपाराले रङ फेरेजस्तै बोली फेरिरहने यिनको यो नौलो प्रवृत्ति होइन । आफ्नो स्वार्थलाई लक्षित गरेर उपियाँजस्तै फड्किने शैली यिनमा मौलाएको छ । दुई तिहाइको सरकार ढाल्न भित्रभित्रै प्रक्रिया थालिएको भन्ने कुरा पनि गाइँगुइँ नसुनिएको होइन । तत्कालीन माओवादी केन्द्र र नेकपा एमालेबीच पार्टी एकीकरण हुँदा नै प्रचण्ड र ओलीबीच अढाईअढाई वर्ष सरकारको नेतृत्व गर्नेगरी गोप्य सहमति भएको भनिँदै आएको छ । एकाध बाहेक नेपाली राजनीतिमा सहमतिलाई अक्षरशः पालना गरेको पाइँदैन । ओलीका पछिल्ला गतिविधि हेर्दा उनले सत्ता हस्तान्तरण गर्ने लक्षण देखिँदैन । कतै न कतै केही स्वार्थबिना पक्कै पनि प्रचण्डले पार्टी एकीकरण गरेका होलान् भनेर ठोकुवा गर्नसक्ने अवस्था पनि छैन । आफ्नै पार्टीको सरकार छ, सबैभन्दा ठूलो पार्टीको नेतृत्वमा आफै छन् । तर पनि उनलाई एक्लो र सुनसान भएको अनुभव किन भएको होला ? राजनीतिमा उदाएदेखि एक्लै हालिमुहाली गर्दै आएका प्रचण्डलाई यतिबेला एउटै भागमा चिरा पार्नुपर्दा पक्कै पनि असहज भएको हुनुपर्छ । त्यही चिरामध्ये पनि ठूलो चिरो उनको भागमा पर्दैन, यस्तै कुरामा हो, प्रचण्डको छटपटी । उनले गत आइतबार सार्वजनिक गरेको अभिव्यक्तिले त्यसैलाई इङ्गित गर्छ । बाबुरामले उपेन्द्र यादवसँग एकता गर्ने निर्णय गरेसँगै प्रचण्डमा अर्को खाले एउटा औडाह सिर्जना भएको छ । संसदमा ठिङ्गो भएको व्यक्ति अब एकाएक तेस्रो दलको हैसियतमा आउन लागेपछि प्रचण्डलाई गर्मी महसुस भएको हनुसक्छ । मानिसको भिड र परिस्थिति अनुसार सहजै बहकिने प्रचण्डको नीतिले उनलाई बाहेक अरुलाई परिवर्तन गराउन सक्ने छैन । सुजन देवकोटा, पालुङटार४, गोरखा कार्ल मार्क्सको जन्म जयन्तीको अवसरमा पुष्पकमल दाहाल प्रचण्डले एक्लो महसुस हुनथालेको अभिव्यक्ति दिएकोमा आश्चर्य लागेको छ । राज्यकोषबाट सेवासुविधा लिइरहेका करिब पाँच दर्जन सुरक्षाकर्मीको घेरामा रहेका पूर्व प्रधानमन्त्रीले यस्तो अभिव्यक्ति दिनु हास्यास्पद हो । क्रान्तिकारी नेताहरूले जनताका सामुन्ने यस्तो अभिव्यक्ति दिनु कमजोर मानसिकताको उपज हो । देशमा दुई तिहाइ जनमत आफ्नो पार्टीमा छ भन्ने, दुई तिहाइको दिगो सरकार आफैंले गठन गर्ने, आफ्नो नेतृत्वको क्रान्तिकारी पार्टीलाई अर्को पार्टीसँग एकीकरण गरेर दुईजना अध्यक्ष भएको बलियो पार्टी बनाउने, क्रान्तिकारी मोर्चा आफ्नै नेतृत्वमा छ भन्ने अनि फेरि एक्लो महसुस गर्ने ? यो सुहाउने अभिव्यक्ति होइन । त्यसो हो भने दुई तिहाइ जनमतको नेतृत्व कसले गरेको छ त ? रोचक कुरा त के भने हिजो जंगलमा बस्दा जंगलमा भएको जस्तो अनुभूति नै थिएन, तर आज विशाल सहरमा लाखौं मानिसको भिडमा पस्दा भने एक्लो महसुस हुने ? कारण के होला ? बाबुराम भट्टराईले उपेन्द्र यादव नेतृत्वको पार्टीसँग एकता गरेकै दिन प्रचण्डको यस्तो एक्लोपनाको अभिव्यक्ति आउनु रहस्यकै विषय हो । कम्युनिष्टहरू पटकपटक फुटेको विगत इतिहासमा तत्कालीन एमाले र माओवादीको एकीकरणपश्चात देशकै ठूलो पार्टी बनेको अवस्थामा र दुईदुईजना अध्यक्षले नेतृत्व गरेको अवस्थामा पनि प्रचण्डले एक्लो महसुस गर्नु भनेको आश्चर्यमा पर्नु सिवाय केही छैन । अब देशमा नयाँ क्रान्ति गर्ने भन्ने झुठो आश्वासनमात्र हो । नेताहरू जनताको नजरमा टिठलाग्दो होइन, आसलाग्दो भएर मुलुकको नेतृत्व गर्ने क्षमताका हुनुपर्छ । नोदनाथ त्रिताल, चौबिसे गापा३, धनकुटा"
लाभकरको नयाँ चाल,"हाम्रो अदालतबाट पर्याप्त फाइदा उठाइसकेको एनसेल आजिएटा अन्तर्राष्ट्रिय मध्यस्थता परिषद् गुहार्न पुगेको छ । करछलीलाई छोप्ने यो नयाँ नाटक हो, जसलाई चिन्न र चिर्न नेपालका नियामक निकायहरू चनाखो हुन जरुरी छ । हाम्रै अदालतबाट उसले मागे बमोजिम २३ अर्ब रुपैयाँ मुनाफा विदेश लैजान पायो । लाभकर तिर्नुपर्ने फैसलापछि कर निर्धारणमा चित्त बुझेन भन्दै पुनः अदालत के गएको थियो, अन्तरिम आदेश पनि पायो । त्यो विचाराधीन रहेकै अवस्थामा एनसेलको माउ कम्पनी आजिएटा ग्रुप बरहाद सेयर बिक्रीको पुँजीगत लाभकर विवाद समाधान गरिदिन अन्तर्राष्ट्रिय मध्यस्थकर्ता गुहार्न बेलायत पुगेको छ । नेपाल सरकारको लाभकर लगाउने कार्य अन्तर्राष्ट्रिय कानुन र दायित्व विपरीत रहेको, नेपालबेलायत लगानी प्रवर्द्धन र सुरक्षा (बिप्पा) सम्झौता विपरीत रहेको भन्दै आजिएटाले इन्टरनेसनल सेन्टर फर द सेटलमेन्ट अफ इन्भेस्टमेन्ट डिस्प्युट (आईसीएसआईडी) बेलायतमा निवेदन दिएको छ । अन्तर्राष्ट्रिय लगानीसम्बन्धी विवाद समाधान गर्न विश्व बैंकको लगानीमा १९६५ मा स्थापित आईसीएसआईडीको सदस्यराष्ट्र नेपाल पनि हो । नेपालका व्यवसायीले कर सम्बन्धी विवादमा अन्तर्राष्ट्रिय मध्यस्थता गुहारेको यो पहिलो पटक हो । आजिएटाले बिप्पाअनुसार आईसीएसआईडीमा निवेदन दर्ता गरेको आफ्ना सेयरहोल्डरलाई जानकारी दिएको छ । परिषदमा दुई फक्षले चयन गरेको व्यक्तिले तेस्रो देशको कुनै व्यत्तिलाई सदस्य छान्ने र दुवै पक्षको सहमतिमा तेस्रो व्यक्तिले विवाद समाधान समितिको अध्यक्ष चुन्ने प्रावधान छ । करसम्बन्धी विवादमा अन्तर्राष्ट्रिय मध्यस्थता आकर्षित हुने प्रावधान यो आईसीएसआईडी सम्झौतामा नरहेको अन्तर्राष्ट्रिय कानुनका विज्ञ सेमन्त दाहाल लगायतको धारणा छ । नेपालबेलायत बिप्पा सम्झौतामा भएका प्रावधान कुनै देशभित्रको व्यापारिक कारोबारमा कर लाग्नेनलाग्ने विषयमा आकर्षित हुन सक्दैन । एनसेलमा बेलायतको कम्पनीबाट सोझै लगानी आएको होइन । सर्वोच्च अदालत र कर कार्यालयको विवरणअनुसार, मलेसियाको आजिएटाले बेलायतको आजिएटा इन्भेस्टमेन्ट यूकेमा लगानी गरेको छ । आजिएटा इन्भेस्टमेन्ट यूके कम्पनीले ट्याक्स हेभन मुलुक सेन्ट किट्स र नेभिसमा दर्ता रहेको रेनोल्ड्स कम्पनीमार्फत एनसेलमा ८० प्रतिशत लगानी गरेको हो । ती देशसँग नेपालको द्विपक्षीय सम्झौता भएको छैन । बेलायतबाट लगानी गर्ने बेलायती कम्पनी नभएकाले नेपाल र बेलायतबीचको बिप्पा सम्झौता आजिएटाको निवेदनका भरमा लागू हुन सक्ने होइन । नेपालले आईसीएसआईडीको क्षेत्राधिकारबारे उचित माध्यमबाट अहिल्यै प्रश्न उठाउनुपर्छ । आईसीएसआईडीको धारा ४१ मा मध्यस्थता परिषद्को क्षेत्राधिकारको विषय छ । त्यसअनुसार प्रारम्भिक रूपमा तुरुन्तै यो विषयमा क्षेत्राधिकार नभएको भनी नेपालले आईसीएसआईडीमा विरोध जनाउन ढिलो गर्नु हुँदैन । एनसेल आजिएटाले रोक्का रहेको २३ अर्ब फुकुवा गराईवरी विदेश लगी केही माग पूरा गराइसकेको छ । लाभकर छलेको सार्वजनिक चर्चामा आएपछि नेपाल सरकारले कर निर्धारण गर्नुपूर्व अघिल्लो वर्ष वैशाख २६ र जेठ २१ मा विलम्ब शुल्क र आंशिक अग्रिम करसमेत गरी २३ अर्ब रुपैयाँ स्वेच्छाले दाखिल गरेर नेपालको संविधान र कानून अनुसार क्षेत्राधिकार स्वीकार गरिसकेको छ । बिप्पाको धारा ९ मा दुई देशबीच लगानीसम्बन्धी विवाद कूटनीतिक माध्यमबाट समाधान गर्ने र नभए मध्यस्थता गर्ने अन्तर्राष्ट्रिय निकायमार्फत समाधान गर्ने उल्लेख छ । आजिएटा विवाद समाधानका लागि कूटनीतिक माध्यममा नगई सोझै मध्यस्थता परिषद्मा गएको छ ।२०५८ मा १० करोड लगानी गरेको मेरो मोबाइल प्रदायक कम्पनीलाई २०६५ मा १ अर्ब १२ करोड रुपैयाँमा टेलियासोनेराले खरिद गरेपछि एनसेल बन्यो । २०७२ चैत २९ मा टेलियासोनेराले बिक्री गर्दा लगभग आठ वर्षमा १ खर्ब ३५ करोड लाभ गरेको थियो । एनसेलको मुनाफा हेर्दा लगानीका लागि नेपाल स्वर्ग देखिन्छ । यो अपार आय र लाभबाटै नेपालले उसको लगानीमा कुनै अहित नगरेको पुष्टि हुन्छ । शासकीय पक्षसँग मिलेर कर छलीमा ऊ संलग्न रहँदै आएको थियो । एनसेलले करको ठूलो रकम गमन गर्नु, छली गर्नु सम्पत्ति शुद्धीकरणको विषय पनि हुन्छ । हाम्रो सर्वोच्च अदालतले कर तिर्नुपर्ने फैसला गरेपछि मात्र ऊ कर तिर्नु नपर्ने भनी मध्यस्थतातिर गएको हो । अन्तर्राष्ट्रिय मध्यस्थता परिषद्ले कुनै देशमा व्यवसायीले कर तिर्न इन्कार गरे कर लाग्छ कि लाग्दैन भनी त्यो देशको कानुनको व्याख्या गर्न मिल्दैन । सम्झौताले पनि त्यस्तो ग्राह्यता दिएको पाइँदैन । विदेशी लगानीकर्ताको सम्पत्ति, लगानीलाई क्षति पुर्याउने काम नेपालले गरेकै छैन । एनसेल आजिएटाले मध्यस्थता परिषद्मा जानु थियो भने, उसको मुनाफा रोकिएको अवस्थामा नेपालको अदालतमा गुहार्नुभन्दा पहिल्यै जानुपर्थ्यो । आंशिक फाइदा नेपालको अदालतबाट लिइसकेको, केही कुरामा फैसला कुरेर आफ्नो चाहनानुसार नभएपछि मात्र मध्यस्थतामा गएको हो । दुवै हातमा लड्डु लिने अधिकार उसले पाउँदैन । कानुनी सिद्धान्तअनुसार दुई डुंगामा खुट्टा राख्न हुँदैन, एउटा मार्ग रोज्नुपर्छ । नेपालको अदालतबाट फाइदा लिइसकेपछि केही कुरामा चित्त नबुझेर अन्तर्राष्ट्रिय मध्यस्थतामा जान मिल्दैन । जसरी पनि कर छली गर्ने दुराशय हो यो । उपचारको एउटै मार्ग चुन्ने अधिकारको यो सिद्धान्तले एनसेल बाँधिन जान्छ, नेपालको क्षेत्राधिकार होइन भन्न पाउँदैन । फाइदा लिइसकेपछि विरोध गर्न नपाइने कानुनी सिद्धान्तले पनि ऊ बाँधिन जान्छ । आफूले हासिल गर्न सक्ने सुविधा उपभोग गरिसकेपछि सोही निर्णय वा कारबाहीमा विवाद गर्न एप्रोबेट र रिप्रोबेटको कानुनी सिद्धान्तले मिल्दैन । एनसेलकै २० प्रतिशत सेयर गैरआवासीय नेपाली नीरजगोविन्द श्रेष्ठले भावना सिंहलाई बिक्री गर्दा नेपाल सरकारले लाभकर असुल गरिसकेको छ । एनसेल र आजिएटाको भनाइ अनुसार लाभकर नलाग्ने हो भने नेपालको कानुनै अमान्य हुन्छ । कुनै कारोबारीसँग पनि लाभकर असुल गर्न नपाइने अवस्था सिर्जना हुन्छ । करको विवरण पेस नगरीकनै स्वेच्छाले पहिले २३ अर्ब लाभकर तिर्ने अनि अहिले कर नलाग्ने भन्न मिल्दैन । अन्तर्राष्ट्रिय कानुनले कर नलाग्ने भए पहिल्यै किन २३ अर्ब लाभकर तिरेको त भनी आईसीएसआईडीले पनि सोध्न सक्छ । एनसेल खरिद गर्नुपूर्व गर्भावस्थादेखिनै आजिएटाले पूँजिगत लाभकर छल्न विभिन्न कुटिल चाल चल्दै आएको प्रष्ट छ । नेपाल सरकार, संसदीय समिति, अर्थ मन्त्रालय, दूर सञ्चार प्राधिकरण, ठूला करदाता कार्यालय, सर्वोच्च अदालत लगायत नेपालका सवै नियामक निकाय एनसेल आजिएटालाई कर छलाउनेमा सकृय रहँदै आएका थिए । सर्वोच्च अदालत वृहत पूर्ण इजलासको फैसलापछि कर निर्धारण गर्दा पनि ठूला करदाता कार्यालयले एनसेलकै पक्षमा गरेको छ । आयकर ऐन, २०५८ को दफा १२० को उपदफा ख अनुसार करको विवरण पेश नगर्ने ढाँट, छल गर्नेलाई कर रकमको शत प्रतिशत शुल्क लगाउनु पर्नेमा सामान्य लापरवाही गरेको अवस्थामा मात्र लागु हुने दफा १२० को उपदफा क लगाएर ५० प्रतिशतमात्र शुल्क लगाई कम कर निर्धारण गरिएको छ । २०७४ बैशाख र जेठमा २ पटक गरी २३ अर्ब कर दाखिल गरिसकेको आजिएटालाई कर निर्धारण नगरेर नेपाल छाडेर गएको टेलिया सोनेराको नाममा ०७४ असार १३ मा कर निर्धारण गरेर कर असूल नगर्नेतर्फ ठूला करदाता कार्यालय अर्थात् नेपाल सरकार लागेको थियो । अहिले पनि गलत दफा प्रयोग गरेर १८ अर्ब ३३ करोड रुपैयाँ गुमाउने षडयन्त्रले देखावटी कर निर्धारण गरिएको छ । एनसेलसँग मिलेमतोमा भएको यस्तो गलत कार्य आन्तरिक राजस्व विभागका महानिर्देशकले सुधार गर्नु पर्ने हो । सुधार गरेर राष्ट्रिय क्षति १८ अर्ब ३३ करोड असूल गर्ने गराउनेतर्फ नेपाल सरकार सकृय होला भनी विश्वास गर्न सकिने अवस्था छैन । मिलेमतोमा छुट दिइएको यो रकम पचाउन थप कारबाही र निर्णयबाट सरकारलाई विमुख गराउन आजिएटाले अदालत र मध्यस्थता परिषद् गुहारेको हो । यो नाटकमा हाम्रा सरकार लगायत सवै नियामक निकाय रमिते बन्न बेर छैन । जसरी खुलामञ्चको अतिक्रमण हटाइयो त्यसैगरी मिलेमतोमा घटाइएको १८ अर्ब करसमेत नतिर्ने हो भने नेपालमा कारोबार गर्न रोक लगाउने हिम्मत भ्रष्टाचारको नाम सुन्न नचाहने दुई तिहाईको सरकारले गर्न सक्नुपर्छ । सरकार दरो र खरो रुपमा कारबाहीमा उत्रने हो भने एकै दिनमा कर उठ्छ, यो रामरमिता अन्त्य हुन्छ । लेखक विशेष अदालतका पूर्वअध्यक्ष हुन् ।"
नेपालले मानव अधिकारको बाटो छाड्नु हुँदैन,मीनाक्षी गांगुलीलेखक ह्युमन राइट्स वाचको दक्षिण एसिया निर्देशक हुन् ।
११ वर्षमा पनि बनेन सडक,(वीरेन्द्रनगर) : करिब ११ वर्षअघि सुर्खेतबर्दिया जोड्ने छोटो दूरीको सडक निर्माण थालिए पनि अझै पूरा हुन सकेको छैन ।कर्णाली प्रदेशसहित अछामका बासिन्दा सुदूरपश्चिम र भारतीय नाका जाने तथा तराई र हिमाल जोड्ने छोटो दूरी भएकाले यहाँका बासिन्दा चाँडो निर्माण पूरा होस् भन्नेमा छन् । निर्माणमा भएको ढिलासुस्तीले यहाँका बासिन्दा सुर्खेतदेखि बर्दिया लामो दूरीको यात्रा गर्न बाध्य छन् । यो सडक निर्माण चाँडै पूरा होस् भन्दै विगतदेखि नै यहाँका बासिन्दाले माग गर्दै आएका छन् । सडक निर्माणका लागि सरकारले ११ वर्षअघि बजेट छुट्याउँदा बराहताल गाउँपालिकाका जितबहादुर विक निकै हर्षित थिए । प्रत्येक महिनाजसो बर्दिया जाने काम परिरहने उनले छोटो बाटो हिँड्न पाइने आशामा दशक बिताए तर सडक बनेन । उनी अझै कोहलपुर हुँदै १ सय २९ किमि यात्रा गर्न बाध्य छन् । उनी मात्रै होइन कर्णाली तथा सुदूरपश्चिमका बासिन्दा छोटो दूरीको बाटो निर्माणको पर्खाइमा छन् । यहाँ राष्ट्रिय निकुञ्जको समस्या त कहिले बजेट अभावले निर्माण अलपत्र छ । अहिले सुर्खेतको रानीघाटको भेरी पुलको काम नहुँदा निर्माणमा अवरोध आएको छ । कुल ५२ किमिमध्ये सुर्खेततर्फ ३२ किमि पर्छ । जसमा २४ किमि सडक निर्माण भइसकेको छ । सडकको १२ किमिमा बर्दिया राष्ट्रिय निकुञ्ज क्षेत्र पर्छ ।२०४६ देखि सडकमा आवतजावत सुरु गरिए पनि आव ०६४६५ बाट भुरीगाउँतेलपानी खण्डमा बजेट पर्न सुरु भएको थियो । आव ०६८६९ सम्म गरी यो सडकमा १ करोड ७६ लाख खर्च भइसकेको छ । त्यसयता भने बजेट विनियोजन भएको छैन । बजेट नपर्दा निर्माणाधीन सडक अलपत्र परेको हो ।यसको काम सुर्खेत र नेपालगन्ज सडक डिभिजन कार्यालयबाट हुँदै आएको थियो । बर्दियातिरको काम नेपालगन्ज र सुर्खेतर्फको काम डिभिजनको सुर्खेत कार्यालयले गर्दै आएको हो । ४ वर्षदेखि सडकमा १ रुपैयाँ पनि बजेट परेको छैन । सडक डिभिजन सुर्खेतका प्रमुख गुरुप्रसाद अधिकारीले अहिले प्रदेश सरकारले तारातालदेखि रारातालसम्मको सडकअन्तर्गत भुरीगाउँतेलपानी सडक पारेकाले कामले गति लिने विश्वास व्यक्त गरे । क्षेत्रीय तथा पर्यटकीय महत्त्वको सडक भएकाले यसको काम अब अगाडि बढ्ने उनको भनाइ छ । उनका अनुसार यो सडकमा अब ८ किमि मात्र सुधार गर्न बाँकी छ ।सुर्खेतको रानीघाटको निर्माणाधीन पुलको काम पनि चाँडो सक्न निर्माण कम्पनीलाई ताकेता गरिएको अधिकारीले जनाए । यदि पुलको काम पनि छिटो भए निर्माणले गति लिने उनले बताए । उनका अनुसार सडकलाई १२ मिटर चौडा बनाइनेछ । (प्रशिक्षार्थी)
रेडक्रस महाधिवेशन स्थगित,"सुनसरी (कास) धरानमा सोमबार सुरु हुन लागेको नेपाल रेडक्रस सोसाइटीको ४८ औं महाधिवेशन स्थगित भएको छ । आर्थिक अनियमितता गरेको आरोपमा काठमाडौं जिल्ला प्रशासनले आइतबार महाधिवेशन रोक्न निर्देशन जारी गरेपछि रेडक्रसको आकस्मिक बैठकले स्थगित गरेको केन्द्रीय अध्यक्ष सञ्जीव थापाले बताए ।महाधिवेशन स्थगित भएसँगै ५५ वर्षदेखि नेपालमा सञ्चालित रेडक्रसको संस्थागत अवस्था धराशायी हुने संकेत देखिएको छ । महाधिवेशनमा सहभागी हुन ७७ वटै जिल्लाका प्रतिनिधि, रेडक्रसका अन्तर्राष्ट्रिय समिति, अन्तर्राष्ट्रिय महासंघका पदाधिकारी, स्वदेशी र विदेशी पर्यवेक्षक आइसकेका थिए । रेडक्रसको प्रदेश, जिल्ला, उपशाखा, सहयोग समिति, जुनियर तथा युवा सर्कल, जुनियर सर्कल, युवा सर्कल गरी मुलुकभर ८ हजार १९ निकायमा १० लाख ७६ हजार ७ सय ९८ सदस्य छन् । महाधिवेशनले आगामी २ वर्षका लागि ३३ सदस्यीय नयाँ कार्यसमिति चयन गर्दै आगामी वर्षका लागि ३ अर्ब ६६ करोड रुपैयाँको बजेट प्रस्ताव गर्ने तयारी गरेको थियो । अध्यक्ष थापाले भने, महाधिवेशन सुरु हुनै लाग्दा एक्कासि रोक्ने निर्देशन जारी हुनुमा रेडक्रसजस्तो संस्थालाई विघटन गर्न खोज्नेहरूले चलखेल गरेको देखियो । उनले संस्थामा आर्थिक अनियमितता देखिए दोषीलाई कारबाहीको दायरामा ल्याउनुपर्नेमा संस्थालाई नै विघटनको संघारमा पुर्याइएको बताए । उनले महाधिवेशन स्थगित गर्न बाध्य भएकाले रेडक्रसको कार्यसमितिको आकस्मिक बैठकले अब संस्था बचाउन र यसको हितमा कानुनी उफचारका लागि अदालत जाने तयारी गरेको बताए ।रेडक्रसले केन्द्रीय गोदाम घर निर्माणका लागि जग्गा खरिदमा आर्थिक अनियमितता गरेको, केन्द्रीय रत्तसञ्चार केन्द्रको भवन निर्माणमा परादर्शिता नअपनाएको र विभिन्न जिल्लामा भएका भ्रष्टाचारको विषयमा अख्तियार, गृह मन्त्रालय र परराष्ट्र मन्त्रालयमा उजुरी परेको भन्दै काठमाडौं जिल्ला प्रशासनले महाधिवेशन रोक्न निर्देशन जारी गरेको थियो ।"
हुम्लामा खाद्यान्न ढुवानी ठप्प,"(हुम्ला) : हुम्लामा तीन सातादेखि खाद्यान्न ढुवानी ठप्प भएको छ । निजी विमान कम्पनीहरूले ढुवानी नगरेपछि जिल्लामा खाद्यान्न मौज्दात सकिँदै गएको छ । नेपाल खाद्य संस्थान शाखा कार्यालयका अनुसार सरकारले यो वर्ष १२ हजार चार सय क्विन्टल कोटा निर्धारण गरेकोमा ११ हजार क्विन्टल ढुवानी भइसकेको छ । जिल्ला खाद्य व्यवस्था समितिले १३ हजार क्विन्टल थप माग गरेकामा सरकारले तीन हजार क्विन्टल मात्र थपेको छ । थप कोटासहित पाँच हजार चार सय क्विन्टल ढुवानी भएको छैन । संस्थानका शाखा प्रमुख रामबहादुर विष्टले तीन सातायता हवाई ढुवानी ठप्प भएको बताए । बाॅकी कोटा मात्रै ढुवानी हुनसके समस्या न्यूनीकरण हुने उनको भनाइ छ । यो आर्थिक वर्षभित्र जेजति मौज्दात रहन्छ, त्यसले दसैंतिहारसम्म पुर्याउनुपर्ने बाध्यता रहन्छ, शाखा प्रमुख विष्टले भने, साउनपछि आउने नयाॅ कोटा असोज कात्तिकपछि मात्रै ढुवानी सुरु हुने भएकाले यो वर्षको मौज्दातबाट नै अर्को आर्थिक वर्षको पहिलो चौमासिक धान्नुपर्ने बाध्यता हुन्छ । अबको केही समयपछि भारतीयको मानसरोवरकैलाश तीर्थयात्रा सुरु हुने भएकाले निजी हवाई कम्पनीले खाद्यान्न ढुवानीभन्दा तीर्थयात्रीलाई प्राथमिकता दिन्छन् । अहिले नियमित खाद्यान्न ढुवानी नभए खाद्यान्न अभाव समस्या बल्झने स्थानीयको गुनासो छ । वैशाख अन्तिमबाट मानसरोवरकैलाश यात्रा सुरु हुन्छ । निजी हवाई कम्पनीले हुम्लामा उडान नगर्दा बजारमा तरकारीलगायत अत्यावश्यकीय सामान अभाव हुन थालेको छ । जिल्लामा यो मौसममा तरकारी उत्पादन नहुने भएकाले स्थानीयले हवाई ढुवानीको तरकारीमा भर पर्नुपरेको छ । समयमै हवाई ढुवानी नहुँदा गत वर्ष दसैंतिहारमा स्थानीयले चामल पाएका थिएनन् । सिमकोट बजारमा अहिले चामलको मूल्य प्रतिकिलो एक सय ६० देखि दुई सय ५० रुपैयाँसम्म छ ।"
वर्ल्ड ट्रेड सेन्टरले तिरेन भाडा,"काठमाडौं (कास) त्रिभुवन विश्वविद्यालयको त्रिपुरेश्वरस्थित जग्गामा वर्ल्ड ट्रेड सेन्टर सञ्चालन गरेको युनाइटेड विल्डर्स एन्ड इन्जिनियर्स प्रालिले सम्झौताअुनसार भाडा तिरेको छैन । ३२ वर्षका लागि जग्गा भाडामा लिएको प्रालिले मासिक भाडाबापत २ करोड ३७ लाख रुपैयाँ त्रिविलाई नबुझाएको हो । उक्त रकम उठाउन त्रिविले समेत कुनै पहल गरेको छैन । प्रालिले २०६३०६४ देखि २०७४७५ सम्मको भाडा एक करोड ६१ लाख र जरिवाना ७६ लाख बुझाउन बाँकी रहेको हो । सम्झौतामा प्रत्येक महिनाको भाडा १५ गतेभित्र बुझाइसक्नुपर्ने उल्लेख छ । तोकिएको समयमा भाडा नबुझाए २० प्रतिशतका दरले जरिवाना लाग्ने व्यवस्था छ । विश्वविद्यालय र प्रालिबीच २०५९ माघ २ गते सम्झौता भएको थियो । त्यसपछि त्रिविको जग्गामा सुविधा सम्पन्न व्यापारिक भवन निर्माण गरेर वर्ल्ड ट्रेड सेन्टर सञ्चालन गरिएको छ । त्यहाँबाट प्रालिले मासिक लाखौं कमाउँछ । उसले विभिन्न समयमा भएका बन्दहडताल र २०७२ सालको भूकम्पका बेलाको भाडा भुक्तानी नगरेको हो । स्रोतका अनुसार प्रालिले बक्यौता रकम मिनाहा गर्न त्रिविको उच्च तहमा लबिइङ गरिरहेको छ । महालेखापरीक्षकको प्रतिवेदनमा समेत उक्त रकम असुल गर्न ताकेता गरिएको छ । प्रालिले पहिलेको भाडा रकम बाँकी राखेर अहिलेको रकम भने भुक्तानी गर्ने गरेको छ । उसले मासिक ५ लाखको दरले भाडा रकम बुझाउँछ । त्रिवि सामान्य प्रशासन महाशाखाका प्रमुख सुभाषचन्द्र कँडेलले भने, प्रालिले पछिल्लो समय नियमित रूपमा रकम बुझाउँदै आएको छ, अहिले समस्या छैन । भूकम्पका बेला र त्यसअघिको केही रकम भने लिन बाँकी छ । भाडा रकम उठाउन त्रिविले सम्झौता गर्ने पक्षलाई लगातार पत्राचार गरेको उनले बताए । जग्गा भाडामा दिनुअघि त्रिविको केन्द्रीय कार्यालय र जनप्रशासन क्याम्पस त्रिपुरेश्वरको सोही जग्गामा थिए । कार्यालय र क्याम्पस बल्खु र कीर्तिपुर सारेर जग्गा भाडामा दिँदा विद्यार्थीले विरोध गरेका थिए । त्रिवि उपकुलपति तीर्थराज खनियाँले जग्गा बहाल लिने काम प्रक्रियामै रहेको जनाए । बन्द, हडताल र भूकम्प देखाएर रकम रोकिएको हो, उनले भने, किस्ता गरेर पुरानो रकम पनि उठाइरहेका छौं । रकम नतिरे प्रालिले सम्झौताका बेला राखेको धरौटीबाट समेत असुल गरिने उनको भनाइ छ ।"
के सिक्दै छन् बालबालिका ?,"(काठमाडौं) : तीव्र सहरीकरण, व्यस्तता बढ्दो छ । आकांक्षा र आवश्यकताको आकार पनि त्यसरी नै बढ्दो छ । अभिभावकसित आफ्ना नानीहरूलाई दिने समय छैन । नानीहरू पारिवारिक माया र अभिभावकत्वबाट वञ्चित छन् । यस्तो अवस्थामा अहिलेका किशोर किशोरीहरू कुन मनोविज्ञानसाथ हुर्किरहेका छन् ? पम्परागत पारिवारिक संरचना र सोचाइमा कसरी परिवर्तन आइरहेको छ ? राजधानीको बत्तिसपुतलीस्थित शिल्पी थिएटरमा मञ्चन जारी रहेको नाटक आँधीको मनोरम नृत्य ले यी प्रश्नको जवाफ दिने कोसिस गरेको छ । नाटक किशोरकिशोरीहरूको मनोविज्ञान र उनीहरूले भोग्नुपरेको अप्ठ्यारो समयको कथा हो । आधुनिकता र सहरीकरणले नेपाली समाजको जीवन पद्धतिमा ल्याइरहेको संक्रमणबाट नयाँ पुस्ता पिल्सिनु परिरहेको छ । हठात् सहरीकरणका कारण पम्परागत पारिवारिक अभिभावकत्वबाट वञ्चित हुनुपर्दा कोरियामा बर्सेनि विद्यार्थी संख्याको दर बढ्दै गरेको समाचार पढिरहेका नेपालीका लागि नाटक आँधीको मनोरम नृत्य ले नराम्रोसँग झस्काउनेछ । खाना खुवाइवरी घरबाट झोला र कपडा मिलाइदिएर नानीहरूलाई स्कुल बसमा कोचिदिँदैमा अभिभावकको उत्तरदायित्व पूरा हुन्छ ? महँगो शुल्क तिरेर बोर्डिङ स्कुलको जिम्मा लगाइदिँदैमा बच्चाहरूको सकारात्मक प्रगति अपेक्षा गर्न सकिन्छ ? नाटकले प्रश्न उठाउँछ । कुन अवस्था र कुन मनस्थितिका बीचबाट भोलिको पुस्ता हुर्किरहेको छ भन्ने बुझ्न नाटकले सघाउँछ । प्रविधिले भीडमा पनि मान्छेलाई एक्ल्याउँदै लगिरहेको तीतो यथार्थ पनि नाटकमा छ । घरैमा, अझ एउटै सोफामा भए पनि नानीहरू मोबाइल गेममा भुलिरहेका छन् । एकअर्काप्रति कसैको चासो छैन । अफिसमा सहकर्मीहरू सँगसँगै भए पनि सामाजिक सञ्जालले सबैको भिन्नभिन्नै व्यक्तिगत संसार बनाइदिएको छ । प्रविधिले प्रवर्द्धन गरिरहेको चरम व्यक्तिवाद र पारिवारिक संरचना एवं सम्बन्धको विर्निमाणप्रति पनि नाटकले व्यंग्य गर्छ । नाटकले नानीहरू आफूले चाहेको वातावरणमा उचित अभिभावकत्वका साथ हुर्किन पाउनुपर्छ भन्ने वकालत गर्छ । उचित वातावरण नपाउँदा र उनीहरूको स्वाभाविक जिज्ञासाको सही समाधान नहुँदा सामान्य किशोरजन्य मित्रता पनि कसरी दुर्घटनातिर अघि बढ्छ भन्ने पनि नाटकले देखाउन खोजेको छ । स्कुलमै मोबाइल निर्बाध चलाउनु, दुर्व्यसनको सिकार हुनु, सामान्य सम्बन्ध पनि यौनसम्बन्धतिर अघि बढ्नु र त्यसकै कारण स्कुल छोड्नुपर्ने वातावरण बन्नुजस्ता समस्या नाटकमा छन् । आफूले भोगेको समय र अहिले नानीहरू हुर्किरहेको समयको भिन्नतासँगै उनीहरूको सोचाइको भिन्नता अभिभावकले नबुझ्दा पनि थुप्रै समस्या खडा भएका छन् । नाटकले ती समस्या पनि औंल्याउँछ । शिक्षा क्षेत्रको विसंगतिप्रति पनि नाटक एक हिसाबले क्रूर नै छ । एउटा नानी जन्मिनुलाई आफ्नो स्कुलको एउटा ग्राहक बढेको ठान्ने निजी शैक्षिक संस्थाको मनोमानी र परम्परागत सिकाइ प्रणालीप्रतिको व्यंग्य रोचक लाग्छ । घरभित्रै पनि समस्या छन् । विभेद छन् । छोरालाई गेममा भुलाउने अभिभावक छोरीलाई झ्याल र टेबुल पुछ्न लाउँछन् या भान्सामा आमालाई सघाउन लगाउँछन् । भात पकाउने, भाँडा माझ्ने, कपडा धुने, फेरि भात पकाउनेजस्ता घरेलु दैनिकीमै घोटिरहँदा पनि त्यसलाई काम नदेख्ने र उल्टै बच्चा बिग्रिनुमा आमाकै दोष देख्ने पुरुष मनोविज्ञानबाट समाज अझै ग्रसित छ । तीनपुस्ते इज्जत जाने डरमा प्रेमी लत्याएर बाबुआमाले जुराइदिएकोसित बिहे गर्ने अनि छोरीलाई पनि त्यसरी नै आज्ञाकारी हुनुपर्छ भन्दै सुझाव दिने आमा अझै थुप्रै भेटिन्छन् । नाटकले पुराना र नयाँ पुस्ताबीचको फरक चेतना यसरी तुलनात्मक रूपमा देखाउन खोजेको छ । यद्यपि दुईपुस्ते मनोविज्ञानको द्वन्द्वको आयाम भने त्यति फराकिलो बन्न सकेको छैन नाटकमा । लामो समय निर्देशनमा रमाइरहेका घिमिरेको लेखनको हिसाबले यो दोस्रो हो । शिल्पीले बत्तिसपुतलीमा जग बसाउनुअघि उनले तराई मधेस नाटक लेखेर मञ्चनमा ल्याएका थिए । यसपटक कथालाई प्रभावकारी ढंगबाट भन्न घिमिरेले फिजिकल थिएटर पनि उपयोग गरेका छन् । एउटै पोर्टेवल कुर्सीलाई अनेक सामग्रीका रूपमा प्रयोग गरिएको छ नाटकमा । मञ्च परिकल्पना सरल तर सिर्जनात्मक लाग्छ । स्मारिका फुँयाल, निमन चित्रकार, रविन परियार र सन्तोष कपालीको प्रत्यक्ष संगीत नाटकको लोभलाग्दो पक्ष हो । पवित्रा खड्का, झकेन्द्र जीसी, सविन कट्टेल, संगीता उराँव, मञ्जु श्रेष्ठ, सौभाग्य सिंह, निस्सिम श्रेष्ठ, ज्याक बराललगायतको अभिनय रहेको नाटक आउँदो जेठ ६ गतेसम्म मञ्चन हुने बताइएको छ ।"
अमेरिकी सुन्दरीमा अश्वेतको पकड,"अमेरिकाबाट रंगभेद र जातीय विभेद हटेको इतिहास भइसक्यो । तैपनि समाजमा अझै पनि त्यसका बाछिटा बेलाबखत देखा पर्छन् । निग्रो जातिका मान्छेलाई गोराझैं समान व्यवहार गर्ने मानसिकतामा परिवर्तन आइसकेको छैन । यसैको एउटा उदाहरण हो, अमेरिकामा हुने सौन्दर्य प्रतियोगिता पनि । प्रायः गोरो छालाका युवतीले सौन्दर्य प्रतियोगिता जित्दै आउनुले पनि काला जातिका महिलालाई हेर्ने नजर फेरिन नसकेको बुझ्न सकिन्छ । अपवादका रूपमा काला छाला भएका युवतीले पनि नजितेका हैनन्, तर ती रंगभेदको आरोप मत्थर पार्नका लागि मात्रै गरिएका प्रपञ्च हुन् भनी आरो लगाउने पनि उत्तिकै छन् । तर यति बेला भने अमेरिकाको सौन्दर्य प्रतियोगिताको इतिहासमै पहिलो पटक तीन ठूलो सुन्दरी प्रतियोगितामा काला छाला भएका युवतीले टाइटल जितेका छन् ।यस वर्षको मिस अमेरिका, मिस यूएसए र मिस टिन यूएसए गरी तीनवटै सुन्दरी प्रतियोगितामा काला युवतीले उपाधि जितेपछि फरक खालको चर्चा चल्न थालेको हो । सन् १९८४ मा पहिलो पटक अश्वेत सुन्दरी भेनेसा विलियम्सले मिस अमेरिका जितेकी थिइन् भने मिस यूएसएले त्यसको छ वर्षपछि क्यारोल गिस्टलाई उपाधि दिएको थियो । सन् १९९१ मा आएर बल्ल काला जातिकी जानेल विसोपले मिस टिन यूएसएको उपाधि पहिलो पटक गोरा सुन्दरीबाट खोस्न सफल भएकी थिइन् । त्यसपछि यदाकदा काला सुन्दरीले यस्ता उपाधि जिते पनि एकसाथ एकै वर्ष जितेको भने यसपटक नै हो । २८ वर्षीया चेस्ली क्रिस्टले मिस यूएसएको उपाधि जित्दा यसै वर्षको मिस टिन यूएसएको उपाधि १८ वर्षीया काली सुन्दरी कालेघ ग्यारिसले हत्याइन् भने २५ वर्षीया निआ फ्र्यांकलिनले मिस अमेरिकाको उपाधि जितेपछि नयाँ रेकर्ड बनेको हो । तीन काला सुन्दरीले उपाधि जिते लगत्तै यति बेला अमेरिका सुन्दरताको मामिलामा उदार रहेको र कुनै विभेद नरहेको प्रचारबाजी गर्न सफल भएको छ ।मिस युनिभर्स आयोजक संस्थाले नै मिस यूएसए र मिस टिन यूएसए पनि सञ्चालन गर्दै आएको छ । उक्त संस्थाले सन् २०१२ देखि ट्रान्सजेन्डर युवतीहरूलाई पनि प्रतियोगितामा सामेल गर्न थालेर प्रशंसा बटुलेको थियो भने मिस अमेरिका आयोजकले गत वर्षदेखि स्विमसुट कन्टेस्टलाई हटाएको थियो । पछिल्लो समय सुन्दरी प्रतियोगितामा पनि सुन्दरीको अवधारणा र परिभाषामा परिवर्तन खोज्न थालिएको छ । आवरणमा भन्दा दिमागी सुन्दरताले प्राथमिकता पाउनुपर्ने आवाज बुलन्द हुन थालेपछि स्विमसुटमा सुन्दरीको शारीरिक बनोट नाप्न छोडिएको मिस अमेरिका आयोजकले बताएका हुन् । त्यसैगरी काला जातका अफ्रिकीहरूलाई पनि अमेरिकामा अर्कै ग्रहबाट आएका मान्छे जस्तो हेपाहा प्रवृत्तिलाई जवाफ दिन पनि सुन्दरी प्रतियोगितामा काला सुन्दरीको विजय गतिलो जवाफ भएको इतिहासविदहरूले टिप्पणी गरेका छन् ।"
बालविवाहविरुद्ध मुकारुङको मितिनी,"(काठमाडौं) : पूर्वी पहाडको एउटा गाउँ । जहाँ ब्राहृमण जातिको मात्र बसोबास हुन्छ । गाउँको कुनै नाम हुँदैन । पछि वरपरबाट अरु जातिहरू आउँछन् । उनीहरूले गाउँको नाम राखिदिन्छन्, बाहुन गाउँ । यसरी गाउँले नाम पाउँछ, एक जातिबाट अनेक जातिको बसोबास हुन्छ । एक दिन गाउँका दुई बालिका सविता र वविताबीच झगडा हुन्छ । उनीहरूको झगडा मिलाउन अभिभावकले मित लगाइदिन्छन् । मितिनी भएपछि सविता र वविता मिल्छन् तर केही समयपछि नै छुट्टिनुपर्छ, कारण बालविवाह । ब्राहृमण समुदायकी सविताको बाल विवाह हुन्छ । नेवार समुदायकी वविता पछि डाक्टर बन्छिन् । सानैमा विवाह भएकाले सविताले जीवनमा अनेक चुनौती झेल्नुपर्छ । अवसर पाएकाले वविता सफल बन्छिन् । यसरी एउटै गाउँका फरक जातिका बालिकाबीचको मितिनी सम्बन्धबाट बालविवाहविरुद्ध वकालत गरेको मितिनी नाटकको एक सय १८ शृंखला झन्डै अढाइ वर्ष मुलुकभरका ५८ वटा सामुदायिक रेडियोबाट प्रसारण भयो । सोही रेडियो नाटकलाई कविनाटककार श्रवण मुकारुङले हालै पुस्तकको रूपमा प्रकाशन गरेका छन् । मोबाइल एप्लिकेसनसमेत बनिसकेको नाटक पहिले सुन्न मात्र सकिन्थ्यो, अब पढ्न पनि सकिन्छ । रेडियोमा प्रसारण भइसकेको नाटकलाई किन पुस्तकको रूपमा प्रकाशन गर्नुपर्यो त ? नाटककार मुकारुङ भन्छन्, रेडियो नाटकको स्तर कमजोर भइरहेको अवस्थामा रेडियो नाटक गर्न चाहनेलाई सहयोग पुगोस् भन्ने उद्देश्यले पुस्तक प्रकाशन गरेको हुँ । मूलतः कविको छवि बनाएका मुकारुङले मितिनी रेडियो नाटकको क्षेत्रमा सन्दर्झ सामग्री हुने विश्वास व्यक्त गरे । मैले कविता, गीत लेख्छु तर सबै विषय त्यसबाट व्यत्त गर्न सकिँदैन, नाटक लेखनमा आउनुको कारण खुलाउँदै मुकारुङले भने, नाटक पनि साहित्यको महत्त्वपूर्ण विधा हो, यसबाट पनि प्रभावकारी रूपमा सन्देश प्रवाह गर्न सकिन्छ । उनले रेडियो नाटक मितिनी आफ्नो महत्त्वाकांक्षी लेखन भएको बताए । मितिनी नाटकका कार्यकारी निर्माता रेडियो अभियान्ता रघु मैनालीले पनि यो पुस्तक रेडियो नाटक उत्पादन गर्नेहरूका लागि मार्गनिर्देशक बन्ने बताए । प्रसारणपछि विरलै मात्र सिर्जना प्रकाशित हुन्छ, मैनालीले भने, मितिनी नाटकले बोकेको ओजपूर्ण सन्देश र शिल्पी माधुर्यले यो पुस्तकको स्वरूपलाई सम्भव बनाएको हो । नाटकमा माओवादी सशस्त्र द्वन्द्व सुरु भएपछिका दुई दशकको अवधिमा नेपाली समाजमा देखिएका राजनीतिक, सामाजिक, मनोवैज्ञानिक परिवर्तनलाई आलोचनात्मक यथार्थवादमा आधारित रहेर प्रस्तुत गरिएको छ । नाटकले महिलामाथि हुँदै आएको भेदभाव, बालविवाह र यसले ल्याउन सक्ने सम्भावित खतरालाई सम्बोधन गरेको नाटक निर्देशक अनुप बरालले बताए । त्यति मात्र होइन, बरालले भने, एउटा कालखण्ड, समाजको संरचना, भूगोल र राजनीतिलाई परीक्षणको दायरामा ल्याउँछ । रेडियो अभियन्ता मैनालीले पनि मुकारुङको नाटक बालविवाहविरुद्धका अभियन्ताका लागि अचुक अभियान सामग्री बन्ने दाबी गरे । नाटककार मुकारुङले नाटक मूलतः मञ्चन गर्ने विषय भएको भन्दै यस पुस्तकको आधारमा रंगमञ्चमा नाटक मञ्चन गर्न, टेलिशृंखला बनाउनलगायतका सिर्जनात्मक कामका लागि आफू खुला रहेको बताए । नाटक सुनेपछि विभिन्न जिल्लाबाट मञ्चनका लागि आग्रह भएको थियो, मुकारुङले भने, सहकार्यबाट अगाडि बढ्न खुला छु । मितिनी नाटक पुस्तक ब्रदर बुक्सले प्रकाशन गरेको हो । मुकारुङले २०५३ मा यलम्बर नाटक पनि लेखेका थिए ।"
मानिसकै कारण १० लाख प्रजाति संकटमा,"पेरिस (एपी) मानिसका विभिन्न क्रियाकलापका कारण मानव इतिहासकै बढी अर्थात् १० लाखभन्दा बढी प्रजातिका जीवजन्तु तथा रूखविरुवा संकटमा परेका छन् । तर तत्काल कदम चालेको खण्डमा संकटमा परेका त्यस्ता प्रजातिको सरक्षण गर्न सकिने जलवायु विविधतासम्बन्धी सोमबार सार्वजनिक संयुक्त राष्ट्रसंघीय विस्तृत प्रतिवेदनले उल्लेख गरेको छ । हामीले नाटकीय रूपमा ग्रहमा जीवनको पुनर्निर्माण गरेका छौं, अमेरिकाको इन्डियाना विश्वविद्यालयका एडुआर्डो ब्रोन्डिजियोले पत्रकार सम्मेलनमा भने । उनले प्रजातिहरूको संकट विगतमा भन्दा दसौं वा सयौं गुणासम्म बढेको बताए । ब्रोन्डिजियोका अनुसार पृथ्वीमा रहेका ५ लाखभन्दा बढी प्रजातिहरूले आफ्नो जीविकाका लागि बासस्थान बनाउन पर्याप्त जमिन पाएका छैनन् । मानिसले अञ्जानमै पृथ्वी र आफ्नो भविष्यको नै घाँटी थिचिरहेका छन्, जर्ज मासन विश्वविद्यालयका जीवविज्ञ थोमस लभजोयले भने । उनले पृथ्वीको जैविक विविधता क्रमशः विनाश भइरहेको बताउँदै यसलाई जोगाउने हामीसँग अन्तिम विकल्प भएको दाबी गरे । एक हजार पृष्ठभन्दा लामो प्रतिवेदन सार्वजनिक गर्न संसारका संरक्षण वैज्ञानिकहरू पेरिसमा भेला भएका थिए । इन्टर गभर्नमेन्टल साइन्स पोलिसी प्ल्याटफर्म अन बायोडाइभर्सिटी एन्ड इकोसिस्टक सर्भिसेज (आईपीबीईएस) का लागि ४ सय ५० अनुसन्धानका आधारमा प्रतिवेनद तयार पारिएको हो । प्रतिवेन १०९ देशका प्रतिनिधिले पारित गर्नुपर्नेछ । प्रतिवेदनमा उल्लेख नतिजाले जीवजन्तु वा रुखबिरुवा जोगाउनुपर्ने मात्र नभई मानिसको जीवनयापनका लागि आवश्यक पर्ने अन्य वस्तुको संरक्षण गर्नसमेत सुझाव दिएको छ । हाम्रा लागि वास्तवमा खाद्यान्न तथा पानीको सुरक्षा, मानव स्वास्थ्य लगायतका संकट बढिरहेका छन्, बेलायती वैज्ञानिक रोबर्ट वाट्सनले भने । प्रतिवेदनले मानिसका कार्यले ५० वर्षयताकै गहिरो संकट निम्तिएको हो । सन् १९७० को तुलनामा संसारको जनसंख्या हाल दोब्बर भएको छ भने विश्व अर्थतन्त्र ४ गुणा बढेको छ । त्यसैगरी अन्तर्राष्ट्रिय व्यापार १० गुणाले बढेको छ । हाल विश्वमा रहेका मानिसका लागि खाद्यान्न, लत्ताकपडा र उर्जाको व्यवस्था गर्न जंगल तीव्र रूपमा फँडानी गरिएको छ । सन् १९८० र २००० बीचमा दक्षिण अमेरिका र दक्षिणपूर्वी एसियामा १० करोड हेक्टर जंगल फाँडिएको छ । त्यसैगरी, सीमसार क्षेत्र हाल १३ प्रतिशतमा सीमित भएको छ भने सहरीकरण सन् १९९२ को तुलनामा दोब्बर वृद्धि भएको छ । प्रतिवेदनअनुसार मानिसका यी सब क्रियाकलापका अनुसार विभिन्न प्रजाति विगतको तुलनामा ठूलो संकटमा परेका हुन् । विश्वव्यापी मूल्यांकनअनुसार २५ प्रतिशत जीवजन्तु र रुखबिरुवा जोखिममा छन् । सन् २०१४ मा ३ प्रतिशत समुद्र माक्र मानव दबाबमुत्त छ । माछा हालसम्मकै जोखिमको अवस्थामा छन् भने प्रदूषण तीव्र रूपमा बढिरहेको छ । यस्तो क्रम कम्तीमा सन् २०५० सम्मै जारी रहने अनुमान प्रतिवेदनले गरेको छ । प्रतिवेदनमा सरकारहरूले के गर्ने भन्ने प्रस्ट उल्लेख नगरिए पनि जैविक विविधतामाथि नकारात्मक प्रभाव पार्ने कार्य नगर्न संकेत दिएको छ । त्यसका लागि सरकारले मात्र नभई व्यक्तिले पनि जैविक विविधताप्रति सचेत हुनुपर्ने प्रतिवेदनले सुझाएको छ ।"
रूसी विमान दुर्घटनामा ४१ को मृत्यु,"मस्को (एजेन्सी) रूसको राजधानी मस्कोमा आपत्कालीन अवतरणका क्रममा भएको विमान दुर्घटनामा कम्तीमा ४१ जनाको ज्यान गएको छ । ९ घाइते छन् । विमानमा ७३ यात्रु र चालक दलका ५ सदस्य थिए । रूसी समाचार संस्थाका इन्टरफ्याक्सका अनुसार मृत्यु हुनेमा २ बालबालिका र एक विमान परिचारिका छन् ।चालक दलका सदस्य तथा यात्रुहरूका अनुसार विमानमा चट्याङ लागेपछि आपत्कालीन अवतरण गरिएको हो । इन्टरफ्याक्सका अनुसार मस्कोको सेरेमेतएभो विमानस्थलबाट उडेको केही बरेमै विमान चालकले आपत्कालीन संकेत जारी गरेका थिए । दुर्घटनाग्रस्त सुखोई सुपरजेट१०० विमान रूसको स्थानीय समयअनुसार आइतबार साँझ ५ बजेर ५० मिनेटमा मुर्मन्स्क सहरका लागि उडेको थियो ।विमान चालक डेनिस यभ्दोकिमोभलाई उद्धृत गर्दै रूसी सञ्चारमाध्यमले विमानमा चट्याङ लागेपछि सञ्चार सम्पर्कविच्छेद भएको जनाएका छन् । उनले भने, हामीले पुनः सञ्चारसम्पर्क कायम गर्ने प्रयास गर्यौं । तर तत्कालै पुनः सम्पर्कविच्छेद भएकाले केही शब्द मात्र भन्न सम्भव थियो । तर आपत्कालीन अवतरणको पहिलो प्रयास विफल भएको जनाइएको छ । फ्लाइट राडार २४ वेबसाइटले विमान उडेको करिब आधा घण्टामा आपत्कालीन अवतरण गरिएको जनाएको बीबीसीले उल्लेख गरेको छ । सामाजिक सञ्जालमा सार्वजनिक दृश्यहरूमा आगो लागिरहेको विमानको आपत्कालीन द्वारबाट यात्रुहरू निस्कँदै दौडिरहेको देखिन्छ । यभ्दोकिमोभले विमानमा इन्धन भरी रहेकाले अवतरणका क्रममा आगो तीव्र भएको जनाए । रूसी स्वास्थ्य मन्त्रालयका अनुसार अस्पताल भर्ना गरिएका ९ मध्ये ३ अवस्था गम्भीर छ । एक प्रत्यक्षदर्शीले ७८ यात्रु रहेको जेट विमानबाट मानिस निस्किएर भाग्न सक्नु आफैंमा चमत्कार भएको बताए । एक यात्रु मिखाइल सेभचेन्कोले धावनमार्गमा विमानलाई आगोको लप्काले छोप्दै गर्दा आफू विमानबाट हाम फाल्न सफल भएको बताए । उनले जलिरहेको विमानबाट यात्रुहरू दौडेर भागिरहेको भिडियो पोस्ट गर्दै आफू सकुशल रहेको जनाएका छन् ।प्रत्यक्षदर्शी प्याट्रिक होर्लचरले आगोको लप्काले विमान जलिरहेको दृष्य निकै भयानाक रहेको बताए । गायक क्रिस्तियान कोस्तोफले घटना प्रत्यक्ष रूपमा देखेको सामाजिक सञ्जालमा उल्लेख गर्दै विमानस्थलमा मानिस डरले कापेको जनाए । रूसी राष्ट्रिय ध्वजावाहक एरोफ्लोटले विज्ञप्तिमार्फत प्राविधिक त्रुटिपछि जहाज विमानस्थलमा फर्किन बाध्य भएको बताएको छ । उसका अनुसार आपत्कालीन अवतरणपछि मात्र जहाजमा आगो लागेको हो । चालक दलले यात्रुलाई जोगाउन सबै प्रयास गरेको दाबी गर्दै एरोफ्लोटले एक मिनेटभन्दा कम समयभित्रै सबै याुत्रलाई विमानबाट बाहिर निकालिएको जनाएको छ । रूसी राष्ट्रपति भ्लादिमिर पुटिनले दुर्घटनाका पीडितका परिवारजनप्रति गहिरो समवेदना प्रकट गरेका छन् । अधिकारीहरूले घटनाको वस्तुस्थितिबारे राष्ट्रपतिलाई अवगत गराइएको र थप अनुसन्धान जारी रहेको उल्लेख गरेका छन् ।"
गाजामा युद्धविराम,गाजा सिटी (एएफपी) प्यालेस्टाइनी नेताहरू इजरायलसँग युद्धविराम गर्न सोमबार सहमत भएका छन् । दुई दिनसम्म जारी भीषण हिंसालगत्तैको प्रयासपछि दुवै पक्ष युद्धविराम सम्झौताको लागि सहमत भएका जनाइएको छ । युद्धविराम सम्झौतामा गाजातर्फबाट रकेट आक्रमण र इजरायलतर्फबाट हवाई आक्रमण रोकिनुपर्ने प्रमुख सर्त रहेको एएफपीले जनाएको छ । सम्झौतालगत्तै इजरायल र प्यालेस्टाइनको सीमाक्षेत्र सुनसान बनेको समाचार संस्था रोयटर्सले जनाएको छ । इजिप्टको पहलमा भएको युद्धविराम सम्झौता स्थानीय समयअनुसार सोमबार बिहानबाट लागू भइसकेको जनाइएको छ । इजरायल र प्यालेस्टाइनबीच सन् २०१४ यता पटकपटक हिंसात्मक झडपहरू भए पनि पछिल्लो मुठभेडमा बढी क्षति पुगेको जनाइएको छ । त्यसलगत्तै इजिप्टले मध्पूर्वमा हिंसा रोक्न पहल गरेको थियो । इजरायल र प्यालेस्टाइनबीच दुई दिनसम्म जारी पछिल्लो हिंसामा कम्तीमा २३ प्यालेस्टाइनी मारिएका छन् । हवाई आक्रमणमा मारिएका प्यालेस्टाइनीमध्ये ९ आतंककारी रहेका दाबी इजरायलको छ । इजरायलतर्फ भने ४ को ज्यान गएको थियो । इजरायलले दुई दिनसम्म जारी राखेको हवाई आक्रमणमा परी गर्भवती प्यालेस्टाइनी महिला र उनको बच्चा मारिएको प्यालेस्टाइनी स्वास्थ्य मन्त्रीको भनाइ छ । उक्त अवधिमा प्यालेस्टाइनी आतंककारी समूहले गाजातर्फबाट ४ सय ३० भन्दा बढी रकेट प्रहार गरेको इजरायली सेनाले दाबी छ । इजरायलका प्रधानमन्त्री बेन्जामिन नेतन्याहुले आइतबार गाजापट्टीका आतंककारी लक्षित थप हवाई आक्रमण गर्न सेनालाई आदेश दिएपछि हिंसात्मक घटनामा वृद्धि भएको थियो ।
मध्यपूर्वमा अमेरिकी नौसैनिक,"वासिङ्टन (एएफपी) अमेरिकाले मध्यपूर्वमा एक विमानबाहक जहाज र बमवर्षक टोली पठाएको छ । अमेरिकी राष्ट्रिय सुरक्षा सल्लाहकार जोन बोल्टनले एक विज्ञप्तिमार्फत इरानलाई स्पष्ट सन्देश दिन अमेरिकाले त्यसो गरेको बताए । बोल्टनले अमेरिकी केन्द्रीय कमान्डरलाई मद्दत गर्न यूएसएस अब्राहम लिन्कन क्यारिअर स्ट्राइक ग्रुप र एक बमवर्षक टास्क फोर्स पठाएको जनाए । उनले इरानका कारण अमेरिकी सेना, अमेरिकी गठबन्धन र अमेरिकी हित प्रतिकूल गतिविधि हुने स्पष्ट संकेत देखिएको दाबी गरे । नयाँ व्यवस्थापछि अमेरिकी सुरक्षाफौजले अमेरिकी हितविपरीत हुने गतिविधि नियन्त्रणमा ल्याउन जस्तोसुकै कारबाही गर्न सक्ने क्षमता विकास हुने बोल्टनको भनाइ छ । बोल्टनले झने, संयुक्तराज्य अमेरिका इरानी सत्तासँग युद्ध गर्न चाहँदैन, तर कुनै आत्रमण भए त्यसविरुद्ध लड्न पूर्णरूपमा तयार छ । यस्तो युद्ध छद्मभेषी, इस्लामिक क्रान्तिकारी गार्ड वा नियमित इरानी फौज नै किन नहोस् । यद्यपि नयाँ फौज परिचालन तत्काल गर्न आवश्यक छ वा छैन भन्नेबारे विज्ञप्तिमा उल्लेख गरिएको छैन । अमेरिकाले इरानसँग सन् २०१५ मा भएको परमाणु सम्झौता तोडेर प्रतिबन्ध घोषणा गरेपछि दुवै मुलुकबीच तनाव बढेको हो । त्यसयता अमेरिकाले इरानबिरुद्ध लगाउँदै आएको आर्थिक नाकाबन्दी कडा पारेको छ । अमेरिकी राष्ट्रपति डोनाल्ड ट्रम्पले आतंककारीलाई आश्रय दिएको भन्दै इरानमाथि कडा नीति अख्तियार गर्दै आएका छन् ।"
प्रधानाध्यापक कुट््ने पक्राउ,"(लेखनाथ) : म्याग्दीमा प्रधानाध्यापक कुट्नेलाई प्रहरीले पक्राउ गरेको छ । धौलागिरी गाउँपालिका भेडिखाल्टामा रहेको जनज्योति आधारभूत विद्यालयका प्रधानाध्यापक रेशमबहादुर विश्वकर्मालार्ई कुटपिट गरी फरार भएका स्थानीय बलबहादुर रोका र जितेन्द्र जुग्जाली आइतबार पक्राउ परेका हुन् ।विद्यालय व्यवस्थापन समिति अध्यक्ष पार्वती पुर्जामगरकै घरमा विश्वकर्मामाथि कुटपिट भएको थियो । वैशाख ५ मा विद्यालय सञ्चालनका विषयमा स्थानीय अगुवासँग छलफल गर्ने क्रममा आफूमाथि कुटपिट भएको विश्वकर्माले बताए । दलित भएर मगरको घरभित्र पसेको भन्दै आफूलाई लतारेर ५ मिटर अग्लो आँगनबाट फालेको उनले बताए । कुटपिटबाट उनको देब्रे खुट्टाको २ औंला र पैताला जोड्ने हड्डी भाँचिएको छ । पोखराको मणिपाल शिक्षण अस्पतालमा उपचार गराएर उनी गाउँ फर्किएका छन् । दुवै आरोपीविरुद्ध उनले वैशाख ७ मा किटानी जाहेरी दिएका थिए । जिल्ला प्रहरी म्याग्दीले वैशाख १५ मा मात्रै जाहेरी दर्ता गरेको थियो । जाहेरी दर्ता भएको एक सातापछि म्याग्दी प्रहरीले कुटपिटमा संलग्नलाई पक्राउ गरेको हो ।म्याग्दीका प्रहरी नायब उपरीक्षक महेन्द्रप्रसाद मरासिनीले उनीहरूलाई जातीय विभेदको कसुरमा म्याद थप गरी अनुसन्धान प्रक्रिया अगाडि बढाएको बताए । जातीय भेदभाव तथा छुवाछूत (कसुर र सजाय) ऐन, २०६८ ले व्यवस्था गरेबमोजिम दोषीलार्ई ३ महिनादेखि १ वर्षसम्म कैद वा २५ हजारदेखि १ लाख रुपैयाँसम्म जरिवाना वा दुवै सजाय हुन सक्छ । सार्वजनिक पद धारण गरेका व्यक्तिले अपराध गरेको ठहरिए दोब्बर सजाय हुने व्यवस्था छ ।"
पैंचोका भरमा प्रहरी,"(धुली, बझाङ) : बझाङको उत्तरी सीमास्थित धुली प्रहरी चौकीमा गत आइतबार बिहान प्रहरीहरूको फूर्तिफार्ती बेग्लै देखिन्थ्यो । एक जना प्रहरी जवान खरको झुप्रोमुनि भान्सामा भात पकाउँदै थिए । कोही आलुको तरकारी काट्दै थिए । एक जना सिलौटामा मसला पिस्दै थिए । प्रहरीका अनुहार चम्किलो हुनुको कारणबारे जिज्ञासा राखिनसक्दै जवान सुराज कुँवरले फ्याट्ट भनिहाले, दुई छाकपछि भान्सामा भात पाक्दै छ । सब मुख मिठ्याएर बसेका छन् । गाउँभरि खोज्दा पनि चामल पैंचो नपाएपछि प्रहरीको भान्सामा अघिल्लो दिन दुई छाक भात पाकेको रहेनछ । उनीहरूले चाउचाउ खाएर रात बिताउनुपरेछ । आइतबार बिहान वडाध्यक्षको घरबाट एक बोरा चामल पैंचो खोजेर ल्याएपछि भात पाकेको रहेछ । विकट ठाउँ छ सर पैंचो पाएको दिन भात खाने हो, नभए चाउचाउ, बिस्कुटले नै चलाउँछौं, हवल्दार भवानी दत्त भट्टले भने । जिल्लाकै विकट साइपाल गाउँपालिका र चीनको तिब्बतसँग जोडिएको उत्तरी सीमाको सुरक्षाका लागि बझाङ जिल्लाको अन्तिम मानव बस्ती धुलीमा सीमा प्रहरी चौकी छ । यो चौकीका प्रहरीहरू चामल र नुनका लागि स्थानीय बासिन्दाले दिएको पैंचोमा भर पर्छन् । यो बस्तीबाट खाद्य संस्थान र साल्ट ट्रेडिङ कर्पोरेसनको अस्थायी वितरण केन्द्र रहेको काँडागाउँसम्म आउजाउ गर्न एक दिन हिंड्नुपर्छ । स्थानीय बजारमा मोटो चामल प्रतिकिलो १ सय ८० रुपैयाँ पर्छ । मसिनो चामलको मूल्य २ सय ५० देखि माथि छ । नुन प्रतिकिलो ८० रुपैयाँ पर्छ । यहाँको मूल्यमा नुन, चामल किनेर खान सकिँदैन । पैंचो मागेर खान्छौं, सीमा प्रहरी चौकीका इन्चार्ज वीरेन्द्रसिंह कार्कीले भने, हामीसँग जनशक्ति कम भएकाले भनेका बेला नुन, चामल ढुवानी गर्न सकिँदैन । सीमा प्रहरी चौकीमा २३ जना प्रहरीको दरबन्दी रहेको भए पनि कोही बिदामा र धेरैजसो काजमा रहेका कारण १२ जना मात्र छन् । कहिले ३ दिनको पैदल दूरीमा रहेको उत्तरी सीमा त कहिले चौकीबाट २ दिन टाढा रहेको धलौन गाउँमा केही न केही कामले यहाँका प्रहरीले दौडधुप गरिरहनुपर्छ । नुन, चामलको जोहो गर्ने फुर्सत विरलै हुने उनीहरूको भनाइ छ । एउटा गाउँबाट अर्को गाउँ पुग्न पनि कम्तीमा एक दिन पूरा हिंड्नुपर्छ । कतै न कतै प्रहरीको काम परेकै हुन्छ, कार्की भन्छन्, अन्त काम नपरेका बेला काँडाको डिपोबाट नुन, चामल ल्याएर गाउँलेको पैंचो तिर्छौं । यहाँका गाउँलेको घरमा पनि पर्याप्त नुन, चामल नहुने भएकाले पैंचो नपाउँदा चाउचाउ, बिस्कुट खाएर छाक टार्ने गरेको उनले बताए । यहाँका बासिन्दालाई पनि नुन, चामलको सास्ती उस्तै छ । हाम्रै सुरक्षाका लागि आएका हुन् भनेर कहिलेकाहीं आफू नखाएर पनि पुलिसलाई पैंचो दिने गरेका छौं, स्थानीय माथवीर रोकायाले भने । आयोडिनयुक्त नुन महँगो हुने भएकाले यहाँका अधिकांश बासिन्दाले तिब्बतबाट आयात गरिएको ढिके नुन खाने गरेका छन् ।"
स्थगन गर्न पत्राचार,"पहिचान गर्ने क्रममा निर्वाचित जनप्रतिनिधि थिएनन् । निर्वाचन र नयाँ सरकारपश्चात् केही स्थानमा स्वार्थका कारण पनि समस्या देखियो, मन्त्रालयका एक अधिकारीले भने, परिचयपक्र वितरण कार्यत्रमलाई राजनितीकरण गर्दा थप समस्या भएको हो । केही स्थानमा भने गरिबकै सूचीमा पूर्वमन्त्री, नेता र उच्च अधिकारीहरूसमेत परेका छन् । मन्त्रालयका अनुसार जाजरकोटमा ९ हजार ९ सय ४१ गरिब परिवार छन् । डोल्पामा २ हजार ९ सय १६ परिवार गरिब सूचीमा परेका छन् । कालिकोटमा १२ हजार ४ सय ३३, मुगुमा ४ हजार २ सय ७७, बर्दियामा २२ हजार ३ सय ७१, अछाममा २० हजार ८ सय ४४ र कैलालीमा ४४ हजार ६ सय २९ परिवार गरिबका सूचीमा परेका छन् । सचिव मैनालीले वितरण रोकिनुमा स्थानीय निकाय नै जिम्मेवार हुने बताए । मन्त्रालयले रोक्न निर्देशन दिएको छैन । परिचयपत्र वितरण प्रक्रिया रोकिएको मन्त्रालयलाई जानकारी छैन, उनले भने, वितरण नगर्नुमा स्थानीय निकाय नै जिम्मेवार हुन्छन् । २५ जिल्लामा विवाद भइरहँदा सरकारले थप ५१ जिल्लामा गरिब घर पहिचान गर्न नयाँ कार्यविधि जारी गरेको छ । सरकारले महिनाअघि गरिब परिवार पहिचान तथा परिचयपत्र वितरण निर्देशिका २०७५ जारी गरेको हो । निर्देशिकाको दफा १६ को (२) उपदफा (१) बमोजिमको परिचयपत्रको मान्य अवधि जारी भएको मितिले पाँच वर्षका हुने उल्लेख छ । उपदफा ८ मा निर्देशिकामा जुनसुकै कुरा लेखिएको भए पनि यो निर्देशिका प्रारम्भ हुँदाका बखत वितरण गरिएका परिचयपत्र उपदफा २ बमोजिमको अवधिसम्म मान्य हुने भनिएको छ । यसको मतलब अर्बौं खर्च भए पनि गरिबले परिचयपत्र नपाउँदै २०७९ साउनपश्चात् २६ जिल्लामा स्वतः खारेज हुने मन्त्रालयका अधिकारीहरू बताउँछन् ।"
उपत्यकामै सजिलै लाग्दैन फोन,"प्राधिकरणले पिंग गर्न लाग्ने समय २ सय ५० मिलिसेकेन्डभन्दा कम हुनुपर्ने मापदण्ड तय गरेको छ । इन्टरनेटमा जोडिएको एउटा डिभाइसले अर्को डिभाइसबाट प्रतिक्रिया लिन लाग्ने समय पिंग हो । तीन सेवाप्रदायकमध्ये अपलोड र डाउनलोड डाटाको बहाव भने सबैभन्दा बढी स्मार्ट टेलिकमको डाटामा छ । डाटाको बहाव टेलिकममा सबैभन्दा कम छ । स्मार्ट टेलिकममा डाउनलोड डाटाको औसत बहाव करिब १२ एमबीपीएस रहेको प्रतिवेदनमा जनाइएको छ । यस्तै, उक्त कम्पनीको अपलोड डाटाको औसत बहाव साढे ८ एमबीपीएस छ । एनसेलमा डाउनलोड र अपलोड डाटाको औसत बहाव क्रमशः ९ र ७ एमबीपीएस छ । नेपाल टेलिकममा भने क्रमशः साढे ५ र साढे ३ एमबीपीएस छ ।चलायनमान सवारी साधनमा जडान गरिएको परीक्षण उपकरणबाट लगातार फोन कल र डाटाको परीक्षण गरी तीनै सेवाप्रदायकको गुणस्तर मापन गरिएको प्राधिकरणले जनाएको छ । कुनै एक स्थानमा उपलब्ध सबै सेवाप्रदायकको गुणस्तर समानान्तर रूपमा एकसाथ गरिएको हो, प्रतिवेदनमा भनिएको छ, हरेक सेवाप्रदायकको कुनै एक स्थानमा उपलब्ध फोजी, थ्रीजी र टुजीमध्ये सर्वाधिक अनुकूल नेटवर्क स्वचालित रूपमा छनोट हुने गरी उपकरणमा व्यवस्था गरिन्छ ।"
प्राधिकरणको शुल्कविरुद्ध निजी क्षेत्र एकजुट,"(काठमाडौं) : ट्रंक लाइनबाट डेडिकेटेड विद्युत् लाइन लिन निवेदन नै नदिएका उद्योगलाई पनि प्राधिकरणले महँगो शुल्क लिने गरी पत्र काटेको भन्दै निजी क्षेक्रका तीन संस्थाले सयुत्त रूपमा विरोध जनाउने भएका छन् । निजी क्षेत्रका संगठन नेपाल उद्योग वाणिज्य महासंघ, नेपाल उद्योग परिसंघ र नेपाल चेम्बर अफ कमर्सले यसबारे संयुक्त रूपमा आवाज उठाउने समझदारीगरेका छन् ।महासंघकी अध्यक्ष भवानी राणाले प्राधिकरणसँग सम्झौता गरी ट्रंक लाइनबाट विद्युत् सुविधा लिएका उद्योगीहरूले नियमानुसार शुल्क तिर्नुपर्ने भए पनि विद्युत्को माग नै नगरेका उद्योगहरूलाई पनि शुल्क तिर्न पत्र पठाइएकाले महासंघले आवाज उठाउन लागेको जानकारी दिइन् । जसले सुविधा उपभोग गरेका छन् उनीहरूले शुल्क तिर्नुपर्छ, उनले भनिन्, तर माग नै नगरेका उद्योगलाई पनि बढी शुल्क तिर्न पत्र गएपछि हामीलाई गुनासो आयो ।महासंघसहित निजी क्षेत्रको टोलीले समस्याबारे वर्षमान पुनसहित प्राधिकरणको नेतृत्वलाई पनि अवगत गराएको उनले जानकारी दिइन् । उद्योग परिसंघका अध्यक्ष सतिशकुमार मोरले डेडिकेटेड र ट्रंक लाइन लिनको लागि नियमअनुसार निवेदन नै नदिएका, प्राधिकरणसँग सम्झौता नै नभएका उद्योगलाई पनि बढी शुल्क लिने गरी प्राधिकरणले पत्र काटेको बताए । कसैले प्राधिकरणसँग माग गरेर लिएका छन् भने उनीहरूले शुल्क तिर्नुपर्छ, उनले भने, माग नै नगरेकाहरूसँग शुल्क लिनु भएन । आफ्ना सदस्यहरूबाट धेरै गुनासो आएपछि महासंघ, परिसंघ र नेपाल चेम्बर अफ कमर्सले यसबारे सामूहिक धारणा सार्वजनिक गर्ने भएका छन् । महासंघ अध्यक्ष राणाले प्राधिकरणले तय गरेको महसुलको समस्या समाधान गर्न निजी क्षेत्रले साझा धारणा सार्वजनिक गर्न लागेको जानकारी दिइन् ।प्राधिकरणले फागुन ३३ केभी लाइनबाट विद्युत् पाएका उद्योगलाई पत्र लेख्दै ट्रंक लाइनको महसुल तिर्न पत्र काटेको थियो । प्राधिकरणको पत्रविरुद्ध केही उद्योगले अदालतमा मुद्दा दायर गरेका छन् । उद्योगीहरूले भने ट्रंक लाइनका लागि आफूले प्राधिकरणसँग सम्झौता नगरेको भन्दै विरोध जनाउँदै आएका छन् ।प्राधिकरणको महसुलसम्बन्धी कार्यविधिमा ट्रंक लाइनबाट दैनिक २० घण्टा वा सोभन्दा बढी विद्युत् आपूर्ति लिन चाहने उद्योगहरूले निवेदन दिनुपर्ने र प्राधिकरणको सञ्चालक समितिले स्वीकृत गरेमा मात्रै सेवा प्राप्त गर्ने उल्लेख छ ।"
पुनर्निर्माणलाई १ खर्ब ५६ अर्ब,"अर्थमन्त्री युवराज खतिवडाले पुनर्निर्माण र पुनःस्थापनाका कार्यहरूका लागि थप बजेट व्यवस्थापन गर्न विभिन्न दातृ निकायहरूसँग परामर्श गरेको र सकारात्मक रहेको बताए । प्राधिकरणका प्रमुख कार्यकारी अधिकृत सुशील ज्ञवालीले पुनर्निर्माणको बाँकी कार्य सम्पन्न हुने अवधि बजेट परिचालनमा भर पर्ने बताए । प्राधिकरणको कार्यकाल अब २० महिना बाँकी छ । सो अवधिमा पुनर्निर्माणका मूलभूत कार्यहरू सक्नेछौं, उनले भने, राज्यको बजेटको सीमालाई विशेष ध्यानमा राखेर समग्र पुनर्निर्माण तथा पुनःस्थापनाका कार्यका लागि बजेट प्रस्ताव पेस गरेका छौं । भूकम्पबाट प्रभावित संरचनाको पुनर्निर्माणसम्बन्धी ऐन२०७२ ले पुननिर्माण प्राधिकरणको अवधि पाँच वर्षको तोकिएको छ । सरकारले चाहेमा एक वर्ष समय थप गर्न सक्ने व्यवस्था ऐनले गरेको छ ।"
क्रेनको तार चुँडिएपछि माथिल्लो तामाकोसीको काम प्रभावित,"पूर्णतः नेपाली लगानीमा निर्माण भइरहेको यो आयोजनाको लागत बढेर करिब ७० अर्ब पुग्ने अनुमान छ । निर्माणमा भएको ढिलाइले निर्माण अवधिको ब्याज साढे ६ अर्ब थपिने र कुल लागतमा साढे २० अर्ब थपिने संशोधित अनुमान गरिएको छ । महँगी, विदेशी मुद्राको विनियम दरमा आएको परितर्वन, आयोजनाको ढिलाइका कारण लागत महँगो हुन गएको आयोजनाले जनाएको छ । आयोजनामा कर्मचारी सञ्चय कोष, नेपाल टेलिकम, नागरिक लगानी कोष, राष्ट्रिय बिमा संस्थानले लगानी गरेका छन् । आयोजनामा प्राधिकरणको ४१ प्रतिशत, टेलिकमको ६, नागरिक लगानी कोष तथा राष्ट्रिय बिमा संस्थानको २२ प्रतिशत संस्थापक सेयर छ । आयोजनाका लागि सर्वसाधारणबाट १५, दोलखावासीबाट १० प्रतिशत लगानी उठाइएको छ । पिकिङ रन अफ रिभर प्रकृतिको यो आयोजनाले निर्माण पूरा भएपछि नेपाल ऊर्जामा भारत निर्भर हुनु नपर्ने अनुमान छ ।"
अर्नाकोट विमानस्थलको डीपीआर तयार,"प्राधिकरणका प्राविधिकले गत वर्ष स्थलगत अध्ययन गरेपछि कन्सल्टेन्सीमार्फत डीपीआर बनाउन दिएको थियो । उक्त कन्सल्टेन्सीले बनाएको डीपीआर प्राधिकरणलाई हस्तान्तरण गरिएको अधिकारीले बताए । विमानका लागि ७ सय मिटर लामो र एक सय मिटर चौडाइको रनवे, केही पार्किङ बनाउन सकिने सम्भावना छ, उनले भने, समुद्री सतहबाट २ हजार मिटर उचाइमा भएकाले पर्यटकीय दृष्टिले पनि उत्तम छ ।"
पहेंलियो हरियो पत्ती,"चिया मुलुकको प्रमुख नगदे बालीमा पर्छ । चिया निर्यातबाट मुलुकमा वार्षिक अर्बौं रुपैयाँ विदेशबाट भित्रिने गरेको छ । नेपालबाट ०७१७२ मा २ अर्ब ६८ लाख, ०७२७३ मा २ अर्ब ४० करोड, ०७३७४ मा २ अर्ब ५० करोड र ०७४७५ मा ३ अर्ब २५ करोडभन्दा बढीको तयारी चिया निर्यात भएको थियो । यो आन्दोलनले हामी उद्योगीलाई मात्रै होइन, मुलुकको समग्र आर्थिक क्षेत्रलाई नै असर पुर्याउँछ, राजवंशीले भने ।"
"'हवाईजहाज राम्ररी चलाऔं, त्यसपछि पानीजहाज'",संघीय समाजवादी फोरमकी नेतृ सरीता गिरीले मुलुकमा अनियमितता फैलिएको दाबी गरिन् । राष्ट्रिय जनता पार्टी (राजपा) का अध्यक्षमण्डलका सदस्यद्वय महेन्द्रराय यादव र अनीलकुमार झाले संविधान संशोधनको माग गरे । उनीहरूले जनताबाट निर्वाचित रेशम चौधरीलाई जेल हालेर सरकारले निरंकुशता लादेको आरोप लगाए ।
अब विद्यालयमा करेसाबारी,"राष्ट्रपति भण्डारीले २ वर्षभित्र साक्षर नेपाल घोषणा गर्ने लक्ष्य सरकारले भौतिक र आर्थिक लगानी बढाएर पूरा गर्ने विश्वास व्यक्त गरिन् । उनले गाउँघरको जमिन सदुपयोगमा जोड दिइन् । अब हरेक विद्यालय र घरघरमा करेसाबारी बन्नुपर्छ, भण्डारीले भनिन्, करेसामा तरकारी फलाएर सबैले स्वस्थ खाने वातावरण बनाऔं । पृथ्वी माविमा व्यवसायी चन्द्र ढकाल र हेमराज ढकालले भवन बनाइदिएपछि विद्यालयको नाम पृथ्वी हिरण्य मावि राखिएको हो । उक्त भवनसँगै ढकालका पिता हिरण्यको अर्धकदको मूर्तिसमेत राष्ट्रपतिले अनावरण गरिन् ।"
काठमाडौं प्रहरी प्रमुखमा सुवेदी,काठमाडौं (कास) प्रहरी प्रधान कार्यालयले काठमाडौं प्रहरी परिसर र अपराध महाशाखामा नेतृत्व परिवर्तन गरेको छ । स्रोतका अनुसार काठमाडौं प्रहरी प्रमुख वसन्त लामा लागूऔषध नियन्त्रण ब्युरोमा सरुवा भएका छन् भने काठमाडौंको प्रहरी प्रमुखमा एसएसपी उत्तमराज सुवेदीलाई ल्याइएको छ । सुवेदी यसअघि नेपाल प्रहरीको प्रवक्ता थिए । अपराध महाशाखाको प्रमुखमा एसएसपी सहकुल थापालाई ल्याइएको छ । उनलाई विराटनगर तालिम केन्द्रबाट सरुवा गरी महाशाखामा ल्याइएको हो ।
लागूपदार्थसहित एक पक्राउ,काठमाडौं (कास) भारत लैजान लागेको लागूऔषध अफिम र चरेससहित एक जना पक्राउ परेका छन् । लागूऔषध नियन्त्रण ब्युरोले धादिङको गजुरीस्थित सोतीखोलाबाट धनगढीका काल्चे बोहोराको कारबाट ९ सय ७८ ग्राम अफिम र ४७ किलो चरेस बरामद गरेको हो । बोहोराले सिटमुनि फल्स बटम बनाएर लागूऔषध लुकाएका थिए । ब्युरोले उनलाई थप अनुसन्धानका लागि भन्दै इलाका प्रहरी कार्यालय गजुरीमा बुझाएको छ ।
विजय युथ र जावलाखेल भिड्ने,सहभागी टोलीले तीन जनासम्म विदेशी खेलाडी राख्न पाउने उनले बताए । ए डिभिजन फुटबल क्लब र राष्ट्रिय खेलाडीसमेत खेल्न आउने भएका कारण यो प्रतियोगिताले चितवनमा फुटबलप्रेमीको अपार माया पाउने भुजेलको विश्वास छ । प्रतियोगिता मुख्य प्रायोजक कलेज अफ मेडिकल साइन्सेस (सीएमएस) पुरानो मेडिकल कलेज र सहप्रायोजक एक्सपर्ट एजुकेसन कन्सल्टेन्सी छन् । एजे इन्टरनेसनलका सीईओ आलोकप्रताप राणाका अनुसार प्रत्येक खेलको म्यान अफ द म्याचले १० हजार र म्यान अफ द टुर्नामेन्टले ४० हजार रुपैयाँ पुरस्कार पाउने छन् । विभिन्न चार विधाका उत्कृष्ट खेलाडीले २०२० हजार पाउने छन् । प्रतियोगितामा ५० लाख रुपैयाँ खर्च हुने अनुमान रहेको राणाले बताए । मैदानमा १५ सयदेखि २ हजार दर्शक अट्ने अस्थायी प्यारापिट निर्माण भएको छ ।
खुकुरी र तिरुपति विजयी,"जवाफमा बुद्धले ११२ ओभरमै समेटिँदा ३४ रनमात्रै बनायो । इमरान अलीको १० रनबाहेक अन्य स्कोर दोहोरो अंकमा थिएन । उसलाई सस्तैमा समेट्न म्यान अफ द म्याच खुकुरीका अन्तिम थापाले ४ र मानबहादुर थापाले ३ विकेट लिए । अर्को खेलमा जितका लागि लर्डबुद्धबाट पाएको ३१ रनको लक्ष्य तिरुपतिले बिना क्षति ९४ ओभरमा ३४ रन पूरा गर्यो । सन्दीप सुनार र सौरभ खनालले नटआउट १३ रन बनाए । यसअघि टस जितेको लर्डबुद्ध ११३ ओभरमा ३० रनमै समेटिएको थियो । सुरज धवलले ८ रन बनाए । तिरुपतिका अनिल खरेलले ३, कृष्ण कार्की, रोबिन क्षेक्री र वित्रम भुसालले २२ विकेट लिए । अनिल म्यान अफ द म्याच भए । मंगलबार शिवशक्ति र मास्टर्स११ तथा साई ग्लोबल र बुम एमसीसीबीच प्रतिस्पर्धा हुनेछन् ।"
मनाङलाई महानगरको सम्मान,"राष्ट्रका निकायले खेलकुदमा लगानी गर्दा बिनास्वार्थ खेलकुद विकासमा लागेकालाई प्रोत्साहन मिलेको छ, जसले खेलकुद विकासमा सहयोग गर्नेछ, हिमालयन शेर्पा क्लबका अध्यक्ष रहेका शेर्पाले भने, महानगरको सामाजिक विकासमा क्लब आफ्नो भूमिका निर्वाह गर्न तयार छन् ।"
कान्तिपुर र मिडिया हब प्रिक्वाटरफाइनलमा,"कान्तिपुरले नयाँ पत्रिकालाई २० ले र प्रिज्मार्कलाई ३२ ले हरायो भने क्यूएफएक्समाथि २० को जित दर्ता गरेको थियो । समूह एच बाट मिडिया हब र एड रिलिज प्रिक्वाटरफाइनल पुगेका छन् । मिडिया हबले मार्समाथि २१, की एड्भरटाइजिङमाथि १०१ र एड रिलिजमाथि १० को जित निकाल्यो । एड रिलिजले की एडलाई ६० ले र मार्सलाई ५२ ले हरायो । सानेपास्थित फिल्ड फुटसलमा सुरु प्रतियोगिताको आनका अध्यक्ष रवीन्द्रकुमार रिजाल, पूर्व अध्यक्ष माधवराज तिमिल्सिना र चौधरी ग्रुपका महाप्रबन्धक लालबाब प्रसादले संयुक्त उद्घाटन गरे ।"
सावित्राको सानदार डेब्यु,"समूह बी बाट सेतुले बैंग्लोर र मणिपुरसँगै कट्टक, कोल्हापुर र बरोदा फुटबल एकेडेमीसँग प्रतिस्पर्धा गर्नेछ । यही समूह अन्तर्गत सोमबारकै अर्को खेलमा कोल्हापुरले बरोदालाई ४३ गोलले पराजित गरेको थियो ।"
मुम्बईले चेन्नईसँग खेल्ने,मुम्बईको वाङ्खडेको स्लो ट्र्याकमा टस हारेपछि ब्याटिङ आएको कोलकाताले २० ओभरमा ७ विकेट गुमाई १ सय ३३ रनमात्र बनाउन सक्यो । मुम्बईका कप्तान शर्माले हार्दिक पाण्ड्येलाई पाँचौं बलरको रूपमा ल्याएको थियो र उनले खेलमा ठूलो प्रभाव ल्याऊनेक्रममा त्रिस लिन र शुभम गिललाई लगातार ओभरमा आउट गरे । अर्को इन्डबाट क्रुनाल पाण्ड्येले ब्याट्सम्यानलाई खुलेर खेल्न दिएनन् । लिनले २९ बल खेली २ चौका र ४ छक्का प्रहार गरी ४१ रन बनाए । रोबिन उत्थपालाई भने ठूलो शट खेल्न निकै धौधौ पर्यो । उनले ४७ बलमा ४० रनमात्र बनाए । नितिश रानाले १३ बलमा २६ रन बनाए । हार्दिकले ३ ओभरमा २० र क्रुनालले ४ ओभरमा १४ रनमात्र खर्चे । लासिथ मालिङ्गाले ४ ओभरमा ३५ रन खर्चेर ३ र जसप्रित बुमराहले २ विकेट लिए । क्विन्टन डी ककलाई ३० रनमा गुमाएको मुम्बईले १६१ ओभरमा लक्ष्य पूरा गर्यो । शर्मा ४८ बलमा ५५ र सूर्यकुमार यादव २७ बलमा ४६ रन बनाई अविजित रहे । शर्माले ८ चौका र यादवले ५ चौका र २ छक्का प्रहार गरे ।
प्रदेश २ र सुदूरपश्चिमको फेरि भेट,"आइस भट्टराईले सर्वाधिक २७ र प्रशान्त महतले २२ रन बनाए । विपिनविक्रम शाहीले १३, कृश कार्कीले ११ र तिलक भण्डारीले १४ रन बनाउनुबाहेक गतिलो स्कोर गर्न सकेनन् । फाइनल मंगलबार हुनेछ ।"
सहिद कप यसै साता,"विजेताले २ लाख र उपविजेताले १ लाख रुपैयाँ पुरस्कार पाउने छन् । हरेक खेलको म्यान अफ द म्याचसहित सर्वोत्कृष्ट खेलाडी र विभिन्न विधाका उत्कृष्ट खेलाडीलाई पनि पुरस्कृत गरिने जनाइएको छ । प्रतियोगिता गर्न करिब २५ लाख रुपैयाँ खर्च हुने अनुमान छ । धनकुटा नगरपालिकाले ७ लाख, प्रायोजक रुस्लानले ३ लाख, टिकट बिक्रीबाट ४ लाख उपलब्ध गराउने छ भने विभिन्न संघसंस्था तथा व्यक्तिबाट रकम संकलन गरिने संयोजक प्रधानले जानकारी दिए । सहिद भीमनारायण श्रेष्ठको नाममा २०५५ सालमा स्थापित प्रतियोगिता केही वर्ष स्थगित भए पनि २०६३ यता नियमित हुँदै आएको संस्थापक राजेश्वरबहादुर श्रेष्ठले जानकारी गराए ।"
इलामलाई सफलता,मंगलबार पाँचथर र झापाबीच प्रतिस्पर्धा हुनेछ । तेह्रथुम र सुनसरीले प्रतिष्पर्धा गर्नेछन् । प्रदेश १ का १४ टिमको सहभागिता रहेको प्रतियोगिता वैशाख २७ सम्म चल्नेछ । विजेताले १ लाख ५० हजार र उपविजेताले ७५ हजार रुपैयाँ पुरस्कार जित्ने छन् ।
तीनै विभागीयको जित,पर्यटन प्रवर्द्धनका लागि भलिबल नारासहित सुरु प्रतियोगितामा ८ टोलीको सहभागिता छ । विजेताले ३ लाख ५१ हजार ५ सय र उपविजेताले १ लाख ७६ हजार २ सय ५१ रुपैयाँ पुरस्कार प्राप्त गर्नेछन् । सेमिफाइनल पराजित दुई टोलीले समान ५० हजार पाउने छन् । जलजले युवा क्लबको आयोजनामा भएको प्रतियोगितता जिल्लामै पहिलो पटक म्याट ओछ्याएर खेलाइएको हो । आइतबार सांसद योगेश भट्टराईले प्रतियोगिताको उद्घाटन गरे पनि मौसमका कारण खेल भने सोमबारमात्र सुरु गरिएको छ ।
पोखरालाई मेयर कप,सेमिफाइनलमा विदुरले धादिङको धुनीवेसी नगरपालिकालाई ९१ ले र पोखराले बूढानीलकण्ठ नगरपालिकालाई १० ले हराएका थिए । विदुर नगरपालिकाले जिल्ला खेलकुद विकास समिति र नुवाकोट जिल्ला फुटबल संघको संयोजनमा आयोजना गरेको प्रतियोगितामा दुई महानगरपालिका र ६ नगरपालिका टिमले भाग लिएका थिए ।
चेल्सी च्याम्पियन्स लिगमा,लन्डन चेल्सीले अर्को सिजनको युरोपियन च्याम्पियन्स लिगमा आफ्नो स्थान सुरक्षित गरेको छ । इंग्लिस फुटबल हस्ती म्यानचेस्टर युनाइटेड इंग्लिस प्रिमियर लिगको शीर्ष चारभित्र पर्न नसकेपछि अर्को सिजन च्याम्पियन्स लिगमा हुने छैन भने आर्सनलको सम्भावना पनि गणितीय हिसाबमा मात्र बाँकी छ । माउरिसियो सारीको चेल्सीले आइतबार वाटफोर्डलाई ३० ले पराजित गर्यो । चेल्सी शीर्ष दुईमा रहेका लिभरपुल र म्यानचेस्टर सिटीभन्दा मात्र पछाडि छ । युनाइटेडलाई यसअघि नै रेलिगेसनमा परिसकेको हडर्सफिल्डले र आर्सनललाई ब्राइटनले ११ को बराबरीमा रोकिदियो । अन्तिम चरणको खेल बाँकी रहेको अवस्थामा चेल्सी ७१ अंकसहित तेस्रो स्थानमा छ । टोलीलाई पाँचौं स्थानको आर्सनल र युनाइटेडले भेट्टाउन सक्ने छैन । आर्सनलको ६७ र युनाइटेडको ६६ अंक छ । चौथो स्थानमा टोटेनहम ७० अंकसाथ छ । टोटेनहमको पनि शीर्ष चारभित्र पर्ने लगभग निश्चितजस्तै छ । पहिलो हाफमा कमजोर प्रदर्शन गर्दा सारीको टिमले हुटिङ सहनुपरेको थियो । दोस्रो हाफको सुरुआतमा रुबेन लोफ्टस चिक र डेबिड लुइजले तीन मिनेटको अन्तरमा दुई गोल गरे । स्टामफोर्ड ब्रिजमा गोन्जालो हिग्विनले अर्को गोल थपे । चेल्सीसँगै ार्सनल युरोपा लिगको सेमिफाइनलको दोस्रो लेग खेल्दै छ । आर्सनलले भ्यालेन्सियासँगको पहिलो लेग ३१ ले जितेको थियो । युरोपा जितेमा आर्सनल च्याम्यिन्स लिगलाई छनोट हुनेछ ।
रुकुम पूर्व र पाल्पा विजयी,"भलिबल, ब्याडमिन्टन, एथलेटिक्स, तेक्वान्दो, बुद्धिचालमा प्रतिस्पर्धा हुने मुख्यमन्त्री कपमा १८४० वर्ष उमेरका खेलाडीको सहभागिता छ । आठौं राष्ट्रियमा पदक जितेका र अन्तर्राष्ट्रिय प्रतियोगितामा भाग लिएकालाई समावेश नगरिएको सामाजिक विकासमन्त्री सुदर्शन बरालले बताए ।"

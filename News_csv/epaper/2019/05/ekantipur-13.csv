शीर्षक,विवरण
विश्वविद्यालयको १३२६ बिघा कब्जा,"मोही किसान पनि आफ्नो अधिकार भएको जग्गामा बसेको दाबी गर्छन् । जग्गाको आयस्ता दिने सवालमा पनि विश्वविद्यालयले चासो नदिएको उनीहरूको आरोप छ । विश्वविद्यालयले पनि लामो समयसम्म खोजी गरेन, हामी पनि दिन गएनौं । दुवै पक्षको समन्वय नहुँदा समस्या लम्बिँदै गएको हो, राजपुर५, जङग्रहवाका मोही किसान पञ्चराम यादवले भने, हामी मोही भएको जग्गामै बसेका छौं । हामीले पाउनुपर्ने जग्गा पाउनुपर्छ । उनले नेसंविको जग्गामा पक्की घर पनि निर्माण गरेका छन् । नेसंविले केही समय रोक्न खोजे पनि अन्तमा सफल हुन सकेन । पछि मोहीबापत प्राप्त हुने जग्गामा मिलान गर्ने सर्तमा उनले घर बनाएरै छोडे । विश्वविद्यालयले पहलकदमी गरेर जग्गाको समस्या समाधान चाहेमा आफूहरू छलफलका लागि तयार रहेको अर्का मोही किसान खेमराज भण्डारीले बताए । हामी जग्गा जोतेका कारणले नै बसेको हो । अहिले धेरै मानिसले घर बनाइसकेका छन्, उनले भने, जग्गामा बजार नै बसिसकेको छ । अरू मानिस धेरै बसिसकेका छन् । हामीले पाउनुपर्ने जग्गा पाएका छैनौं ।"
'स्वनियमन' छलेर मिडिया काउन्सिल,कार्यत्रममा विभिन्न सञ्चारमाध्यमका सम्पादक तथा अन्य संस्थाका प्रतिनिधिले संसद्मा दर्ता नेपाल मिडिया काउन्सिलसम्बन्धी विधेयकप्रति असहमति व्यक्त गर्दै महासंघले चलाएको आन्दोलनमा ऐक्यबद्धता जनाएका थिए । महासंघका महासचिव रमेश विष्टले संसद्मा दर्ता विधेयक संविधानको भावनाविपरीत आएकाले नसच्याउन्जेल महासंघले आन्दोलनका कार्यक्रम जारी राख्ने जानकारी दिए ।
प्रेस स्वतन्त्रतामाथि कु : कांग्रेस,"'जय नेपाल नभनेर के भन्ने ?'सभापति देउवाले जय नेपाल शब्द प्रयोगबारे सञ्चार तथा सूचना प्रविधिमन्त्रीले गरेको टिप्पणीको पनि जवाफ दिए । जय नेपाल नभनेर के इन्डियाको, चीनको जय भन्ने ? उनले भने, यस्ता कुराको कुनै जवाफ हुँदैन ।"
विधेयक फिर्ता लिन आग्रह,"सोसाइटीले विधेयक फिर्ता लिई सरोकारवालासँग छलफल गरेर मात्र नयाँ विधेयक ल्याउन प्रधानमन्त्री र मन्त्रिपरिषद्सँग माग गरेको छ । आफूलाई प्रेस र त्यससम्बन्धी सरोकार राख्ने संघ, संस्था र संगठनसहित सबै लोकतान्त्रिक राजनीतिक दललाई समेत लोकतन्त्रको सबैभन्दा ठूलो पहरेदार मानिने प्रेस स्वतन्त्रतामाथि मडारिन थालेको कालो बादलको बारेमा सचेत रहन आग्रह गर्दछौं, विज्ञप्तिमा छ, साथै, प्रेस स्वतन्त्रताको पक्षमा हुने सबै प्रकारका आन्दोलन र संघर्षमा नेपाल मिडिया सोसाइटीले ऐक्यबद्धता र अगुवाइ गर्नसमेत तयार रहेको स्पष्ट गर्न चाहन्छौं ।"
स्कुल भर्ना भए रविन,"रविन दुवै खुट्टा टेक्न सक्दैनन् । अरूको सहारा वा हिवलचियरमा हिँड्छन् । शरीर हृष्टपुष्ट, बोली प्रस्ट छ भने बोल्न र लेख्न कुनै समस्या छैन । तर विद्यालयले भने नर्सरी कक्षा उत्तीर्ण गरी केजीमा पुगेका उनलाई जिम्मा लिन नसक्ने भन्दै घरमै पढाउन भनेको थियो ।"
केन्द्रीय पुस्तकालयमा नयाँ किताब छैनन्,"सार्वजनिक खरिद अनुगमन कार्यालयका निर्देशक केशव प्रसार्इंका अनुसार बजेट योजना नहुँदा समस्या देखिएको छ । बजेट योजनाबद्ध हुनुपर्छ, उनले भने, हचुवाका भरमा तत्कालै खर्च गर्ने खालको योजनालाई ऐनले मान्दैन । एकै ठाउँमा पुस्तक किन्न नपाइने भएमा एउटै सूचनामा प्लान प्याकेज जारी गर्न सक्छ ।"
एनओसी सूचना प्रवाहमा आलटाल,"दिल्लीस्थित नेपाली दूतावासका प्रवक्ता हरि ओडारीले यस विषयमा थप जानकारीका लागि माथिल्लो तहमा सम्पर्क गर्न आग्रह गरे । सूचना जारी भएको छैन, अरू थप जानकारीका लागि माथिल्लो तहमा सम्पर्क गर्नुहोला, उनले भने । बैंककस्थित दूतावासले दुई साताअघि मात्र थाइल्यान्ड, ब्रुनाई, कम्बोडिया, लाओस, सिंगापुर र भियतनाम बस्दै आएका नेपालीले भारतीय विमानस्थलबाट फर्किनुपरेको अवस्थामा एनओसी चाहिने हुँदा त्यसका लागि आवेदन दिन आग्रह गर्दै सूचना जारी सकेको छ ।"
"द्वन्द्वकालीन आयोग, आयुक्त छनोट अन्तिम चरणमा","पीडित भने समितिको सिफारिस पारदर्शी हुनेमा सशंकित छन् । यस्तो समिति पहिले पनि गठन भएकै हो, चौतारीका संस्थापक अध्यक्ष सुमन अधिकारी भन्छन्, तर काम नहोस् भनेर सबैभन्दा कम योग्यता भएका दलका कार्यकर्ता भर्ती गरिएकाले हामीले न्याय पाउन सकेनौं ।"
त्रिवि सेवा आयोगमा तोडफोड,वैशाख १३ गते नतिजा सार्वजनिक गरिएको हो । सेवा आयोगको परीक्षामा मनोमानी गरेर आफन्तलाई पास गराइएको भन्दै चौतर्फी विरोध हुँदै आएको छ । यस विषयमा अख्तियार दुरुपयोग अनुसन्धान आयोग र राष्ट्रिय सतर्कता केन्द्रमा समेत उजुरी परेको छ । यी दुवै निकायले छानबिन सुरु गरिसकेको जनाएका छन् ।
'विज्ञता लगानीको कार्ययोजना चाहियो',नेपाल सरकारले केही दशकयता ज्ञान पलायन भई मुलुकमा आवश्यक मानव पुँजीको परिपूर्तिमा कठिनाइ भइरहेको जनाउँदै विदेशमा रहेका नेपालीको सीप क्षमता पहिचान गरी उचित स्थानमा परिचालन गर्न सेन्टर स्थापना गरेको हो । नेपालको परराष्ट्र मन्त्रालयले सेन्टरको डेटाबेसमा आफ्नो विज्ञताबारे सूचना उपलब्ध गराउन अपिल पनि गरेको छ ।
पोखरी मासेर गगनचुम्बी भवन,"कानुनमा भएका यही व्यवस्थालाई टेकेर जग्गा फिर्ता ल्याउन परिवारै लडेको उद्धव बताउँछन् । अधिवक्ता किशोर विष्ट कानुनविपरीत हडपिएका गुठीका र अन्य सार्वजनिक जग्गा फिर्ता ल्याउन सकिने बताउँछन् । मालपोत ऐन २०३४ को दफा २४ अनुसार यस्ता जग्गा फिर्ता ल्याउन सकिन्छ, राज्यले चाह्यो भने यस्ता ठाउँका घर भत्काइदिन सक्छ । जग्गा खाली गर्न सक्छ, उनले भने ।"
गुठियारकै मिलेमतो,"२०५७ सालमा कांग्रेस नेता बलबहादुर केसी संस्कृति मन्त्री भएका बेला यहाँका पाटी कब्जामुक्त गरिएको थियो । २०४९ सालमा छुट गुठीलाई राजगुठीमा परिणत भरियो । तालुकदारी प्रथा खारेज भयो । छुट गुठीको चलअचल जायजेथा, देवमूर्ति, अधिकार संस्थानमा सर्यो । हक समाप्त हुनुअघि नै माफियासँग मिलेर मन्दिरको जग्गा सिध्याइएको थियो, उद्धवले भने ।"
मेडिकल कलेजविरुद्ध ६० उजुरी,"विराट कलेजले अवैध रूपमा विद्यार्थी भर्ना गराउँदै आएको भनिएको छ । उजुरीहरूको प्रारम्भिक अध्ययन गर्दा मेडिकल कलेजले गैरकानुनी रूपमा रकम असुलेर ठगी गरेको भेटियो, संयोजक राईले भने, उजुरी आउने क्रम जारी छ, केही दिनमै स्थलगत अध्ययन गर्ने तयारीमा छौं ।मेडिकल कलेजका नियमक निकायसँग समेत छलफल गरेर दीर्घकालीन रूपमा समस्या समाधान हुने गरी प्रतिवेदन बुझाउने तयारी गरिएको राईले जनाए । त्यसका लागि उपसमितिले केयू र टीयूका पदाधिकारीलाई सोमबार छलफलमा डाकेको छ ।"
राजधानी मुख्य एजेन्डा,२६ वटा विधेयक प्रमाणीकरणप्रदेश ३ मा हालसम्म २६ वटा विधेयक प्रमाणीकरण भइसकेको छ । प्रदेशप्रमुख अनुराधा कोइरालाले हिउँदे अधिवेशनमा प्रदेशसभाबाट पारित भएका दुईवटा विधेयक प्रमाणीकरण गरेसँगै २६ वटा विधेयक प्रमाणीकरण भएका हुन् । प्रदेशप्रमुख कोइरालाले हिउँदे अधिवेशनबाट पारित भएको प्रदेशसभा पदाधिकारी तथा सदस्यहरूको पारिश्रमिक र सुविधासम्बन्धी संशोधन गर्न बनेको विधेयक २०७५ तथा प्रदेशसभाको सार्वजनिक लिखत प्रमाणीकरण गर्न बनेको विधेयक २०७५ को प्रमाणीकरण गरेसँगै २६ वटा विधेयक प्रमाणीकरण भएको हो ।
घरै नभएकाले मागे भूकम्पको अनुदान,"केही परिवारले भने घर लडेर पनि अनुदान पाउन सकेका छैनन् । यसअघि गुनासो गरेका कतिपय वास्तविक परिवारले पनि अनुदान पाउन नसकेकाले अझै पनि घर बनाउन सकेका छैनन् । जिल्ला समन्वय समितिका अध्यक्ष प्रेमबहादुर खड्काले भने, जो पीडित छन्, उनीहरूले पाउनैपर्छ ।"
मुहान सुक्न थालेपछि हराए घोंगी,"औलोको अलावा घोंगी खाँदा ज्वरो हट्ने, निमोनियाँ नहुने र शरीरमा तागत आउने दनुवार समुदायहरूमा विश्वास छ । घोंगी खुवाएर पाहुनाको स्वागतसमेत गर्ने गरेको दनुवार समुदायलाई आफ्नो प्रिय खान्की लोप हुने हो कि भन्ने त्रास छ । पाहुनालाई घोंगी दिएर बिदाइ गर्ने दनुवार समुदायलाई अहिले माग्नुपर्ने अवस्था आइलागेको छ । पानीका मुहान सुक्दै जाँदा घोंगी प्रजाति हराएको उनीहरूको ठम्याइ छ । जताततै सडक खन्ने र जंगल फँडानी हुँदा पानीको मुहान सुक्दै गएकाले घोंगी हराउँदै गएको छ ।"
"उमेर २६, कक्षा ४","उनलाई कक्षामा सहपाठी हल्ला गरेको मन पर्दैन । शिक्षक कक्षाबाट निस्कनेबित्तिकै सहपाठी बाहिर गएको पनि मन पर्दैन । उनी विद्यालयले तोकेको समय कक्षाभित्रै हुन्छन् । साथीहरूलाई नकराउन र बाहिर जान भन्छु, मान्दै मान्दैनन्, उनले भने, त्यसैले अलिअलि लाठी चलाउनुपर्छ । उनका सहपाठी १३ वर्षका कविराज भुजेल भन्छन्, सर नहुँदा उहाँले अनुशासन सिकाउनुहुन्छ । कक्षामा अरू विद्यार्थी १३ वर्षभन्दा कम उमेका छन् । एसईईसम्म अध्ययन गर्न जस्तोसुकै दुःख आइपरे पनि बेहोर्ने उनी बताउँछन् । उनले सानो उमेरमा अंग्रेजी माध्यमबाट अध्ययन गरेकाले अंग्रेजी सजिलो लाग्छ । गणित र विज्ञान ठिकै लाग्छ । नेपाली गाह्रो पर्ने उनले बताए । सधैं स्कुल आउने र पढाइलाई निरन्तर गर्ने उनको इच्छालाई अम्रेला संस्थाले मासिक २५ सय सहयोग गर्छ । त्यसबाट उपचारमा पनि सहयोग पुग्ने उनले बताए ।"
सडक सुरक्षाका लागि एकजुट हुँदै,"उनले भने, प्राधिकरणको ८० प्रतिशत काम स्थानीय तहसँग बाझिन जान्छ । स्थानीय स्वायत्त शासन ऐनको १०६ धारामा हेर्ने हो भने नगरपालिकाको काम, कर्तव्य र अधिकारसँग बाझिएका हकमा भएका संघसंगठनहरू खारेज गर्नुपर्छ, त्यो नेपाल सरकारको जिम्मेवारी हो । तर जिम्मेवारी भुल्दै प्राधिरकणलाई पुलपुल्याएर मलजल गरिएको उनले आरोप लगाए । फोरमका तर्फबाट सम्बन्धित निकायमा यसका लागि लिखित आग्रह गरिएको उनको झनाइ छ साथै विकास आयुक्तले व्यत्ति विशेषमाथि अन्ट सन्ट बोल्दै हिँडेको भन्दै उनले आक्रोश पोखे ।"
"बिरामी जाँच्ने हैन, रिफर मात्रै","अस्पताल व्यवस्थापन तथा सहयोग समितिका अध्यक्ष बटुकृष्ण थापाका भनाइमा समितिलाई पर्याप्त अधिकार नदिइएकाले बजेट खर्च हुन नसकेको हो । उनले भने, नेपाल सरकारमातहतबाट स्थानीय तहमा ल्याइयो तर नगरपालिकाले स्वतन्त्र तरिकाले बजेट खर्च गर्न दिने र अन्य अधिकार दिएको छैन । स्थानीय तहको पनि ध्यान पुग्न नसकेको उनले बताए ।"
आँखामा पनि क्यान्सर !,"विश्व स्वास्थ्य संगठनका अनुसार २० हजार नवजात शिशुमध्ये १ मा यस्तो समस्या देखिन्छ । विशेषज्ञका अनुसार ५ वर्षमुनिका बालबालिकामा यो रोग देखा पर्न सक्छ । समयमा उपचार हुन नसके क्यान्सर फैलिएर अन्धोपन हुन्छ । शरीरभरि रोग फैलिएर ज्यानै जान पनि सक्छ । नेपालजस्ता विकासोन्मुख मुलुकमा यो रोगबाट हुने मृत्युदर ७० प्रतिशत हुन्छ । विकसित मुलुकमा मृत्युदर १ प्रतिशत मात्रै छ । डा लिम्बू भन्छन्, अशिक्षा, अन्धविश्वास, गरिबी र उपचार अभाव यसको प्रमुख कारण हो ।तिलगंगा आँखा अस्पतालका अनुसार अघिल्लो वर्ष ६० प्रतिशत यस्ता बिरामी आँखा निकाल्नुपर्ने अवस्थामा अस्पताल आइपुगेका थिए । अस्पतालकी आँखारोग विशेषज्ञ डा रोहित सैजु भन्छन्, २० वर्ष पहिले बिरामी आँखाको क्यान्सर फैलिएर बाहिर मासुको डल्लो निस्केको अवस्थामा आउँथे ।"
डम्पिङ साइट बन्दै पाशुपत क्षेत्र,"काठमाडौं उपत्यकाको बढदो जनसंख्या र जनघनत्वसमेतलाई दृष्टिगत गर्दा त्यस क्षेत्रमा शव गाड्ने कामसमेत रोक्नुपर्ने उक्त आदेशमा उल्लेख छ । यसबाट सम्बन्धित धार्मिक क्षेत्रमा मर्का पर्न जाने तथ्यलाई अदालतले मनन गर्दै सम्बद्ध सम्प्रदायको धार्मिक भावनामा चोट नपुग्ने गरी वैकल्पिक स्थानको व्यवस्था गर्नू भनेर समेत अदालतबाट आदेश भएको थियो । तर, तीन वर्ष लागिसक्दा पनि न आदेश पालना भएको छ, न पाशुपत क्षेत्रको दुर्गन्ध र फोहोर नै रोकिएको छ । यसरी सम्बन्धित निकायले सुधारमा वास्तै नगरेको देखेपछि स्थानीय बासिन्दा र भक्तजन निराश छन् । प्रशिक्षार्थी"
सात मुन्धुमीलाई सम्मान,"तिनै मुन्दुमको संवाहक मानिने सात जना मुन्दुमीलाई सम्मान गरिएको छ । किरात मन्दुम अध्ययन केन्द्र र अन्तर्राष्ट्रिय किरात सांस्कृतिक संरक्षण केन्द्रले संयुक्त रूपमा शनिबार ललितपुरमा सम्मान प्रदान गरेको हो । माङ्पा, नछुङ, मुन्दुमज्ञाताहरूको भेला तथा सायाचोङ्मा समारोहमा सम्मान पाउनेमा ७२ वर्षका प्रेमबहादुर दुमी राईदेखि १३ वर्षीय सागर वाम्बुले राईसम्म छन्, जसमा डिल्लीशेर चाम्लिङ राई, चन्द्रकला थुलुङ राई, धनीराम चाम्लिङ राई, नरेन्द्र थुलुङ राई र कर्णबहादुर बान्तावा राई छन् साथै संस्कृतिकर्मी गडुलमान राई र लक्ष्मण लोहरूङ राईलाई समेत सम्मान गरिएको थियो ।"
कफीमै परनिर्भर,"गुणस्तरीय र जात खुलेको बीउ तथा प्राविधिकको मुख्य समस्या छ । बीउ स्रोत केन्द्रको स्थापना गरिएको छैन । बाहिरी संसारका अध्ययनअनुसन्धानसँग सहकार्य गर्ने गरी नेपालमा आफ्नै केन्द्र स्थापना गर्न नसक्नु कफीको व्यापक सम्भावनाको अवमूल्यन हो । कफी किसान तथा प्राविधिक, उद्यमीलाई वार्षिक तालिकाअनुसार शैक्षिक तथा प्राविधिक प्रशिक्षणको व्यवस्था गर्नेतर्फ सरकारको सचेतना आवश्यक छ । कफीलाई सहयोग गर्ने हो भने किसानको संख्या र गुणस्तर बढ्न सक्नेछ, पहाडी कान्लाहरूले रोजगारी आकर्षित गर्न सक्नेछन् ।"
सरकार असफलोन्मुख,"बलियो बहुमतको सरकारबाट आम जनताले निकै अपेक्षा राखेका थिए । सिन्डिकेट प्रणालीको अन्त्यदेखि सुनकाण्डको माफिया जालो तोड्न खोजेको जस्तो पनि गर्यो सरकारले । प्रतिबद्धता अनुरुप कार्यान्वयन पक्ष भने अत्यन्तै कमजोर रह्यो । ललिता निवाससँगै सुरु भएको सरकारी जमिनको खोजीका समाचारले आममानिस अचम्मित बनेका छन् । सरकारी जमिनको दोहन देखेर आमनागरिक प्रश्न गर्छन्, के हो बहुमतको सरकारले यो विषयलाई समेत सिन्डिकेट र सुनकाण्ड जस्तै अवस्थामा छाड्ने त होइन, या सार्वजनिक जग्गा दोहनमा संलग्न व्यक्तिको मुख नहेरीकन उक्त जमिनलाई पुनः सरकारका नाममा ल्याउन सफल होला ? । फेरि पनि आम नागरिकका चाहना भने जनजीविकासँग जोडिएका सवालबारे छन् । रामकृष्ण बराल, जोरपाटी, काठमाडौं"
बौद्ध प्रहरीद्वारै बाटो अतिक्रमण,"गोपाल देवकोटा, गोकर्णेश्वर ८, काठमाडौं"
बेवास्तामा नौबिसेको बाटो,"१ गाडीलाई जथाभावी पार्किङ गर्न नदिने, रोक्नुपर्दा सडकभन्दा बाहिर लैजाने,२ सडक जीर्णोदार छिटो सक्ने,३ सडकमा सुरक्षाकर्मीको उपस्थिति बढाउने,४ जथाभावी रोकेका गाडीलाई कडा कारबाही गर्ने,५ बिग्रेका गाडी सडकबाट तुरुन्त हटाउने,६ मालबाहक गाडीलाई यात्रु गाडीको चाप कम भएको बेलामा पास गर्ने व्यवस्था गर्ने,७ लोकल गाडीलाई निश्चित ठाउँमा मात्र रोक्न दिने,८ नागढुंगा चेकलाई छिटोछरितो बनाउने । मान केसी, काठमाडौं"
'नयाँ नेपाल' यस्तै भयो,"भन्न बाँकी केही छैन, गर्न बाँकी सबै रह्यो कस्तो होला ! भनेको त नयाँ नेपाल यस्तै भयो ।ब्रेन पावर पश्चिमतिर आर्म पावर खाडीमा छन्विना कामका नेताहरू करोडौंको गाडीमा छन्यत्रतत्र सर्वत्र नै खन्चुवाको भेला हेरसधैं पर्व चाड भएछ नयाँ जात्रा मेला हेर ।खेतबारी यता बाँझै श्रम सम्झौता उता भयोकस्तो होला ! भनेको त नयाँ नेपाल यस्तै भयो ।व्यापार घाटा थाप्लोमा रिन झन्झन् बढ्दै गएको छकरको मारले रिसको पारो झन्झन् चढ्दै गएको छभ्रष्टाचार त संस्थागत भो, लोभीपापी मोज गर्छन्सरकारका सबै अंग हिजोआज विवादमा छन् ।डाडुपन्यु जहिले पनि भान्छेहरूकै हातमा रह्यो कस्तो होला ! भनेको त नयाँ नेपाल यस्तै भयो ।गुनासो बोकी न्याय खोज्दै यता धायो, उता धायोआशा गर्यो होला भनी खानुसम्म सास्ती खायोआखिरमा केही हुन्न, अन्यायकै गीत गायोयस्तै रैछ यो देशमा ! भन्दै रोयो मन बुझायो ।आँसु बनी आशा बनी मेचीकाली कति बह्योकस्तो होला ! भनेको त नयाँ नेपाल यस्तै भयो ।एकपछि अर्को काण्ड चर्चा हुन्छ, सेलाउँछन्याय, आस्था, इमानलाई दुःशासनले खेलाउँछकलाकार फेरिने हुन्, मञ्च आखिर एउटै भयोनिर्धाहरू भक्त हुने बलियोचाहिँं देउतै भयो । यो माटोको दशा किन सधैंभरि एउटै रह्यो !कस्तो होला ! भनेको त नयाँ नेपाल यस्तै भयो । इन्द्रकुमार श्रेष्ठ, ओखलढुंगा"
त्रिवि सेवा आयोगका विकृति,"१ त्रिवि सेवा आयोगका हरेक विज्ञापन, पाठ्यक्रम तथा नमुना प्रश्नहरू निर्माण स्वतन्त्र तथा बाह्य विज्ञद्वारा निष्पक्ष रूपमा गर्नुपर्ने ।२ लोकसेवा आयोगको मापदण्डका आधारमा निष्पक्ष ढंगले नियमित विज्ञापन र पदपूर्ति गर्नुपर्ने ।३ आवश्यक कानुनी प्रबन्ध गरी पदपूर्तिको जिम्मा लोकसेवा आयोगलाई दिने । कुशलदेव घिमिरे, काठमाडौंकान्तिपुरले किटान गरेअनुसार त्रिविका उच्च तहका पदाधिकारी लगतयत पहुँच पुग्ने जतिले पदीय हैसियतको दुरुपयोग गरी आफ्ना नातेदारलाई सेवा आयोगको परीक्षामा उत्तीर्ण गराएछन् । आयोगको परीक्षा कुनै मर्म र धर्म रहेको देखिएन । परीक्षामा संलग्न त्रिविकै पदाधिकारीहरूका आफन्तजनहरू क्षमतावान भएर नै नाम निकालेका पनि हुन सक्छन् । परीक्षामा उत्कृष्ट लेखेर तिनले नाम निकाल्न सक्दैनन् भन्ने होइन । तर शंका गर्ने ठाउँ छ छानीछानी त्यही त्रिविकै वरिष्ठ पदाधिकारीका नातागोता पर्नेहरू ट्वाकट्वाकी कसरी उत्तीर्ण भए ? संगठन र पदीय मर्यादाको बर्खिलापमा गई सेटिङ मिलाएर आफ्ना मान्छेलाई नियुक्ति गर्ने रवैया आपत्तिजनक छ । यसबारे सत्यतथ्य छानबिन गरी दोषी पाइए कडा कारबाही गर्न हिच्किचाउनु हुन्न । श्यामसुन्दर कुइँकेल, हाँडीगाउँ, काठमाडौँ"
नेपालभारत सम्बन्धको पुनर्निर्माण,:
इनोभेसनलाई सरकारको टेवा,"सार्वजनिक यातायातको सास्ती भएको सहरमा टुटल र पठाओको इनोभेसनलाई नबुझेर व्यवसाय भनेका सबै एकै खालका हुन्, चले पनि नचले पनि तिनको काम सरकारलाई कर बुझाउने नै हो भन्ने एकोहोरो धारणामात्रै राखियो भने देशले इनोभेसनलाई आफ्नो समृद्धिको आधार बनाउन सक्दैन ।"
रूख मासेर वन व्यवस्थापन !,"दुर्लभ प्रजातिको सुनाखरी प्रायः बूढा सखुवा, कुसुम, जमुना, फडिर आदिमा हुने गर्छ । वन चक्लाबन्दीबाट सुनाखरी र रूखै प्रजाति नासिन सक्छ । नेपालमा करिब ५ सय प्रजातिका रूख रहेको अनुमान छ । तीमध्ये ६ प्रजाति नेपालमा मात्रै छन् । तीमध्ये पनि एकको वैज्ञानिक नाम पूर्व वन सचिव उदयराज शर्माको सम्मानार्थ सोर्वस शर्मी नामकरण गरिएको छ । ती ६ प्रजातिका रूखहरू अत्यन्त न्यून संख्यामा छन् । वैज्ञानिक वन व्यवस्थापनका नाममा ती पनि मासिए के होला ? यसबारे सोचविचार गरिएको छ कि छैन ? वनजंगलको जैविक विविधताबारे गहन अध्ययनअनुसन्धान नै नगरी सरकार केवल काठ उत्पादन गर्ने ध्येयका रूपमा अवैज्ञानिक काम गर्न कसिएको छ । यसबाट राज्यलाई क्षणिक फाइदा त पुग्ला, तर पर्यावरणमा दूरगामी असर पुग्छ । वनभित्र रहने पन्क्षी तथा वन्यजन्तुको अस्तित्व संकटमा पर्छ । वन ऐन, २०४९ को दफा २० (क) अनुसार वनको उत्पादकत्व वृद्धि प्रयोजनका लागि सरकारद्वारा व्यवस्थित वनको कुनै भागलाई सीमांकन गरी चक्ला वनका रूपमा व्यवस्थापन गर्न सकिन्छ । तर वैज्ञानिक वन व्यवस्थापनका नाममा अवैज्ञानिक काम गर्नु किमार्थ उचित होइन ।"
कालिज जोगाउन कार्ययोजना,"कार्ययोजनाअनुसारका कार्यक्रममा ७ करोड ३८ लाख ५० हजार रुपैयाँ खर्च गरिनेछ । उक्त रकम सरकारबाहेक पन्छी अध्ययन अनुसन्धानमा काम गर्ने पन्छी संरक्षण संघ (बीसीएन), अरू राष्ट्रिय तथा अन्तर्राष्ट्रिय सहयोगी संस्थाहरू आईयूसीएन, एनटीएनसी, जेडएसएल, डब्लूडब्लूएफमार्फत पनि बजेटको जोहो गरिनेछ । कालिज प्रजातिको बासस्थान जोगाउन डढेलो नियन्त्रणसम्बन्धी तालिम, गैरवन पैदावार उत्पादनमा जोड, तीनवटै सरकारबीच सहयोग र समन्वय, तिनको अनुसन्धानका लागि संयुक्त पहलकदमी, स्थानीय पन्छी अवलोकनकर्तालाई तालिम, समुदायस्तरमा तिनको मनिटरिङ विधिलगायत पनि कार्यक्रममा छन् ।"
८ सय परिवार लालपुर्जाविहीन,"उनको राजीनामापछि सर्वोच्च अदालतका वरिष्ठ अधिवक्ता रामप्रसाद भट्टराई मेलमिलापकर्ता चयन भए । सर्वोच्चको आदेशअनुसार आवश्यकता भए विवादित जग्गाको स्थलगत निरीक्षण गरी छलफलसहित मिलापत्र गर्ने उल्लेख थियो । अहिलेका मेलमिलापकर्ता एकपटक पनि स्थलगत अवलोकन गर्न आउनुभएको छैन, उनले भने, काठमाडौंमा मिलापत्रको प्रतिवेदन तयार पारेको तर विद्यालयको सहमतिबिना प्रतिवेदन तयार गरेकाले मिलापत्रमा सहमति गरेका छैनौं । स्थलगत निरीक्षण गरी मिलापत्र हुनुपर्नेमा उनले जोड दिए । मेलमिलापकर्ता र नापीबाट स्थलगत अनुगमनमा आउनुपर्ने जनज्योति माविका अध्यक्ष काजीमान श्रेष्ठले बताए ।"
चलचित्रमा पञ्चायत कथा,"राजनीतिक घटनाक्रम र लोपको संघारमा पुगेको पुरानो गुरुङ र नेपाली खस भाषालाई बुझेर अभिनय गर्दा केही गाह्रो भए पनि चलचित्रको कथावस्तुले आफ्नो समुदायले मुलुकमा राजनीतिक परिवर्तनका लागि खेलेको भूमिका, झेल्नुपरेको दमन र अत्याचारका विषयमा बुझ्ने मौका मिलेको नायिका निशा गुरुङ बताउँछिन् । हाम्रो मुलुकलाई यो अवस्थामा ल्याउन हाम्रा बाउबाजेले गरेको संघर्ष अहिले इतिहास बने पनि यसलाई जोगाइराख्न तथा नयाँ पुस्तालाई जानकारी गराउन सवन मु राम्रो माध्यम बनेको छ, उनले भनिन् । पर्यटन विकास समिति तनहुँका अध्यक्ष हरिसिं गुरुङले चलचित्र तथा डकुमेन्ट्रीले कुनै पनि ठाउँको पर्यटन प्रवर्द्धनमा महत्त्वपूर्ण भूमिका खेल्ने बताए ।"
बोडोमेचे सभामा छमछमी,"मुख्यमन्त्रीले नेपाल जातीय, भाषिक, सांस्कृतिक र धार्मिक रूपमा वैभवशाली रहेको चर्चा गरे । संघीयताले सबै जातजाति र भाषाभाषीको पहिचानको सपना पूरा गर्न सक्ने उनले बताए । मेचे समुदायको भाषा, साहित्य र संस्कृतिको उत्थानका लागि सक्दो पहल गर्ने आश्वासन दिए । मानवशास्क्री सन्तलालले मेचे समुदायको संस्कृति र रहनसहनको जगेर्ना गर्न यस किसिमको कार्यत्रम सार्थक हुने जनाए । उनले भने, हाम्रो अधिकार प्राप्तिका लागि यस्ता कार्यक्रम प्रभावकारी बन्न सक्छन् । सम्मेलनमा मेचे समुदायका भाषा, साहित्य, कला, संस्कृति आदि विभिन्न विषयमा छलफल गरिने अध्यक्ष रुपेश मेचेले जनाए । यी समुदाय झापाको मेचीनगर, दमक, धाइजन, ज्यामिरगढी, चकचकी, जलथल, भद्रपुरलगायत स्थानमा छन् । २०६८ को जनगणनाअनुसार मेचेको संख्या ४ हजार ८ सय ६७ रहेको छ ।"
रणवीरले दिए जवाफ,"हामीकहाँ रणवीरजस्ता केही थोरै गैरजिम्मेवार कलाकार छन्, जो राजनीतिबारे मुख खोल्न समेत चाहँदैनन्, अभिनेत्री रनावतले हाकाहाकी चुनौती दिएकी थिइन् तर लामो समयसम्म जवाफी हमलामा नउत्रेका रणवीरले यतिबेला भने आफ्नो मौनता भंग गरे । आफ्नी प्रेमिका आलियालाई लक्षित गर्दै बारम्बार विभिन्न टिप्पणी गरिरहेकी कंगनाको नाम उल्लेख नगरीकनै रणवीरले मान्छेलाई जे मन लाग्छ, भन्न सक्छ भन्दै संक्षिप्त प्रतिक्रिया दिए । भने, मान्छे जसले जस्तो अनुभव गर्छ, त्यस्तै भन्ने हो । म के हुँ र के भनिरहेको छु, त्यो मलाई नै थाहा छ । तर कंगनाले मर्सिडिजमा यात्रा गर्ने, आलिसान महलमा बस्ने मान्छेहरूले गर्ने यस्ता टिप्पणी अनुत्तरदायी र गैरजिम्मेवार भए पनि आफू त्यस्तो खालको नागरिक नभएको बताएकी थिइन् । कंगना लागेपछि त्यसलाई टुंगोमा नपुर्याएसम्म मिडियामा बोलिरहन सिपालु छन् । हालै मात्र, आफ्नो फिल्म सुपर ३० उनको फिल्म मेन्टल है क्या सँग जुध्ने भएपछि अभिनेता ऋतिकले फिल्मको रिलिज नै सारेका थिए । सार्नुको कारणमा अभिनेताले कंगनालाई लक्षित गर्दै आफू अनावश्यक मानसिक प्रताडनामा फस्न नचाहेको बताएका थिए ।"
संग्रामको कविता प्रथम,"काठमाडौं (कास) रोल्पाको लिबाङमा आयोजित रोल्पा गुराँस साहित्य मेलामा आयोजित कविता प्रतियोगितामा खोटाङका मोहन पोखरेल संग्राम को कविता झोलामा देश प्रथम भएको छ । वैशाख १५ देखि तीन दिनसम्म चलेको महोत्सवमा देशभरका एक सय ८७ जनाले कविता प्रतियोगितामा सहभागिता जनाएका थिए । विजेतालाई शनिबार राजधानीको सर्वनाम थिएटरमा कार्यक्रम गरी पुरस्कार प्रदान गरिएको हो । संग्रामले प्रथम हुँदै ४० हजार रुपैयाँ पाए भने कैलालीका मोहित जोशीको कविता औंलाको सहरमा ले द्वितीय हुँदै ३० हजार, सिन्धुपाल्चोकका मोहित जोशीको म नै सर्वहारा ले तृतीय हुँदै २० हजार र नुवाकोटकी गीता पुडासैनीको रोल्पा कविता र सिन्धुपाल्चोकका सुन्दर शिरीषको अक्षर ले सान्त्वनास्वरूप १० हजार रुपैयाँ जिते । विजयी कविलाई सभामुख कृष्णबहादुर महराले पुरस्कार प्रदान गरेका थिए ।"
अल्बानियाँमा प्रधानमन्त्री कार्यालयमा बम प्रहार,प्रदर्शनकारीले प्रधानमन्त्री रामामाथि चुनावमा धाँधली गरेको र मुलुकमा भ्रष्टाचारलाई बढावा दिएको आरोप लगाएका छन् । विपक्षी नेता लल्जिम बासाले प्रधानमन्त्री रामा पदच्युत नभएसम्म प्रदर्शन जारी राख्न आफ्ना समर्थकलाई आग्रह गरेका छन् ।
"बंगालमा बढी, यूपीमा कम",यसैबीच भारतीय राष्ट्रिय कंग्रेसका प्रभावशाली नेत्रीद्वय सोनिया गान्धी र प्रियंका गान्धीले आइतबार दिल्लीमा मतदान गरेका छन् । आमा सोनिया र छोरी प्रियंकासँगै प्रियंकाका श्रीमान् रोबर्ट वद्राले पनि मतदान गरेको भारतीय सञ्चार माध्यमले जनाएका छन् । कंग्रेस महासचिवसमेत रहेकी प्रियंकाले लोकतन्त्र बचाउने पक्षमा आफूले मतदान गरेको प्रतिक्रिया दिइन् ।
प्रतिबन्धात्मक गर्भपतन कानुनको विरोध,"जर्जियामा गर्भपतनमाथि प्रतिबन्ध लगाउने कानुनले अदालतमा चुनौतीको सामना गर्नुपर्ने देखिएको छ । एक जना संघीय न्यायाधीशले केन्टकीमा यस प्रकारको कानुनमाथि रोक लगाएको थियो । उक्त कानुन त्यहाँ तत्कालै लागू हुने बताइएको थियो । मिसिसिपीमा पनि मार्चमा यस्तै खालको कानुन पारित गरिएको थियो । त्यो जुलाईसम्म पनि कार्यान्वयनमा आउन सकेन । त्यहाँ पनि चुनौतीको सामना गर्नु परिरहेको छ । सन् २०१६ मा ओहियो राज्यले पनि यस्तै प्रकारको प्रतिबन्धात्मक कानुन पारित गरेको थियो, जसमा गभर्नरले भिट्टो प्रयोग गर्नुपरेको थियो ।"
अस्ट्रेलियामा चुनावअघि उम्मेदवारको राजीनामा,"समाचार माध्यहरूले उल्लेख गरेअनुसार विपक्षी दल लेबरबाट मेलबर्नमा उम्मेदवार बनेर राजीनामा दिनुफरेका लुक क्रिसीले बलात्कार, समलिंगीका बारेमा ठट्टा गरेको विचार समाजिक सञ्जालमा व्यत्त गरेका थिए भने ग्रिन्सका मेलबर्नस्थित ललोर निर्वाचन क्षेत्रका उम्मेदवार जे डेस्सीले समेत सामाजिक सञ्जालमा अभद्र पोस्ट गरेका कारण उम्मेदवारी त्यागेका हुन् । अस्ट्रेलियाको मन्त्रीस्तरीय सुझाव समितिमा रहेर काम गरिसकेका महेन्द्र लम्साल समाजको भावनालाई कदर नगर्ने किसिमका कुरा सार्वजनिक भएपछि पार्टीलाई नै आफ्नो उम्मेदवारलाई हटाउन नैतिक दबाब पर्ने सुनाउँछन् । अहिलेको यहाँको निर्वाचन एकदमै कडा प्रतिस्पर्धाको छ, सञ्चार तथा नागरिक समाजहरूको दबाबलाई थेग्न नसकेर विवादास्पद अभिव्यक्ति दिने उम्मेदवारहरूलाई हटाइएको वा राजीनामा दिन लगाइएको हो । उनका अनुसार अहिले राजीनामा दिनुपरेका प्रायः सबै उम्मेदवारले विगतमा सामाजिक सञ्जालमा व्यक्त गरेका विचारका कारण समस्यामा परेका हुन् ।"
अस्ट्रेलियामा नेपाली मूलकालाई सहयोग घोषणा,"उनले अस्ट्रेलियामा ६० हजार बढी नेपाली मूलका व्यक्ति रहेको जनाए । उनले नेपाल र अस्ट्रेलियाबीच सकारात्मक सम्बन्ध रहेको सुनाए । गत वर्ष मात्रै २६ हजार नेपालीलाई विद्यार्थी भिसा दिएको तथ्यांक प्रस्तुत गर्दै उनले नेपाली मूलकाले अस्ट्रेलियालाई बहुसांस्कृतिक देश बनाउन सकारात्मक भूमिका खेलेको समेत बताए । भवन निर्माणार्थ सहयोगका लागि अस्ट्रेलियन नेप्लिज एसोसिएसनमार्फत नेपाली समुदायले पहल गर्दै आएका थिए । अस्ट्रेलियामा यही मे १८ मा हुन गइरहेको निर्वाचनमा नेपाली मूलका मतदाताको मत आफ्नो पार्टीका पक्षमा पार्न समेत यो घोषणा आएको विश्लेषण गरिएको छ । इन्भेस्टमेन्ट, इन्नोभेसन र टुरिजम नारा दिएर शनिबारदेखि सुरु ओसिनिया सम्मेलनमा अस्ट्रेलियाका अन्य नेता र विभिन्न देशका एनआरएन प्रतिनिधिको उपस्थिति थियो ।"
मुद्दतीबाट जहिलेसुकै पैसा नझिक्न निर्देशन,"राष्ट्र बैंकले सुरुमा ०७६ असारभिक्र बैंकहरूले व्यत्तिगत कल डिपोजिटलाई १० प्रतिशतमा झार्नुपर्ने व्यवस्था गरिने घोषणा गरेको थियो । पछि त्यो अवधि बढाएर ०७७ असारभित्र कुल निक्षेपको बढीमा १० प्रतिशत झार्ने गरी कार्यान्वयनका लागि निर्देशन दिने निर्णय गरेको थियो । उक्त निर्णय पनि कार्यान्वयन हुन नसकेको हो । कुल निक्षेपको करिब २७२८ प्रतिशतसम्म कल डिपोजिट भएका बैंकहरूले राष्ट्र बैंकमा दबाब दिएका हुन सक्छन्, स्रोतले भन्यो, अन्यथा निर्णय भइसकेको विषय निर्देशन जारी गर्न केले रोक्थ्यो । कल डिपोजिटको आधारमा बैंक तथा वित्तीय संस्थामा ठूलो चलखेल भइरहेकाले तत्काल निर्देशन जारी नगर्न राष्ट्र बैंकलाई दबाब आएको हुन सक्ने स्रोतले जनाएको छ । कल डिपोजिट मुद्दती, चल्ती र साधारण बचतजस्तै एक किसिमको निक्षेप खाता हो । यो खातामा कम समय अवधिका लागि निक्षेप राखिन्छ । छिनछिनमा धेरै रकमको कारोबार गर्ने व्यक्ति वा व्यवसायीका लागि यो खाता उपयोगी हुन्छ । तत्काल धेरै रकम बचत गर्नुपर्ने र रकम झिकिने टुंगो नहुने भएकाले यो खातामा जम्मा हुने बचतको प्रकृति अल्पकालको हुन्छ ।"
जेठ १ का लागि तयार छैन एकद्वार सेवा केन्द्र,"कुल ४१ जनाको कर्मचारी दरबन्दी रहेकामा समान्य प्रशासन, राजस्व समूह, नेपाल इन्जिनियरिङ सेवा समूह, कानुन वा न्याय समूहका कर्मचारी रहनेछन् । उद्योग विभागका महानिर्देशकले नै केन्द्रका प्रमुख कार्यकारीका रूपमा काम गर्नेछन् भने सम्बन्धित मन्त्रालय वा निकायका कर्मचारी खटाइनेछ । केन्द्रले आफूले सम्पादन गर्नुपर्ने काममा सहयोग पुर्याउन कार्यटोली वा उपसमिति बनाउने सूचनामा छ ।"
प्रिबजेटमा पूर्वअर्थमन्त्रीहरूको कटाक्ष,"सांसद दिल्लीकुमारी महतोले बजेटको कमी नभई कार्यान्वयमा समस्या भएको बताइन् । बजेटका कार्यान्वयनको सयन्त्र सुदृढ बनाउन उनले आग्रह गरिन् । बजेट विनियोजन गरेको तीन महिनामा कार्यान्वयन गर्ने व्यवस्था गरियोस्, महतोले भनिन् । कांग्रेस सांसद रामबहादुर बिष्टले आफ्नो क्षेत्रमा बजेट विनियोजन गर्न सांसदहरू रुनुपर्ने बाध्यता रहेको बताए । बजेट विनियोजन गर्दा पक्षपात नगर्न उनको आग्रह थियो । नेकपाका सांसद गजेन्द्र महतले विकास र बजेटका लागि सचिवहरूलाई गुहार्नुपर्ने बिडम्बनापूर्ण अवस्था रहेको बताए ।"
कान्तिपुरको १ लाख सागर एन्ड कम्पनीलाई,"यो योजनामा सहभागी हुनेमध्ये २० जनालाई हरेक साता (२० हप्तासम्म) एक लाख, मासिक रूपमा ४ जनालाई १० लाख र बम्पर उपाहारका रूपमा सबैभन्दा धेरै एकजनालाई १ करोड रुपैयाँ दिने घोषणा गरिएको छ । हालसम्ममा १ जना ग्राहकले १० लाख र ६ ग्राहकले १ लाख रुपैयाँ पुरस्कार प्राप्त गरिसकेका छन् । सागर एन्ड कम्पनी एक लाख पाउने छैटौं हो ।"
राष्ट्र बैंक प्रवक्तामा निरौला,काठमाडौं (कास) नेपाल राष्ट्र बैंकको प्रवक्तामा लक्ष्मीप्रपन्न निरौला नियुक्त भएका छन् । यसअघिका प्रवक्ता नारायणप्रसाद पौडेल अवकाशका लागि बिदा बसेपछि रिक्त रहेको पदमा राष्ट्र बैंकले निरौलालाई नियुक्त गरेको हो ।
यूटीएलको ठेक्का तत्काल रद्द नगर्न सर्वोच्चको आदेश,उच्च अदालतको आदेशविरुद्ध प्राधिकरण सर्वोच्चमा भ्याकेटमा गए पनि उक्त भ्याकेट खारेज भयो । अदालतको आदेशमा गत फागुनमा प्राधिकरणले ठेक्काको अग्रिम भुक्तानीबापत ४० करोड २० लाख रुपैयाँ दिएको थियो । मन्त्रिपरिषद्को निर्णय सार्वजनिक गर्दै सञ्चारमन्त्री गोकुल बाँस्कोटाले फागुन ९ गते यूटीएलसँगको ठेक्का खारेज गर्ने निर्णय भएको जानकारी गराएको थियो । प्राधिकरणमा भने मन्त्रिपरिषद्को निर्णय हालसम्म आइपुगेको छैन ।
खुल्न थाले चिया बगान,"उनले चिया क्षेत्रमा देखिएका समस्या संघीय सरकारबाटै समाधानको उपाय खोज्ने कार्य भइरहेकाले आफूहरू भूमिकाविहीन देखिएको सुनाए । मजदुर साथीहरूको कुरा सही छ । हाम्रो भूमिका र जिम्मेवारी के हुने भन्ने नै स्पष्ट छैन । यस्तो अवस्थामा हामी कसरी अगाडि बढ्न सक्छौं ? मेयर रानाले भने । बिर्तामोड नगरपालिकाका मेयर ध्रुवकुमार सिवाकोटीले संघीय सरकारले यस विषयमा कुनै निर्देशन दिए तत्काल कदम चाल्ने बताए । कानुन मानेर जानुको विकल्प छैन भनेर हामीले उद्योगीहरूलाई भनिरहेका छौं । ठोस निर्णय गरेर अघि बढ्ने अवस्था छैन, उनले भने । श्रम ऐन ०७४, श्रम नियमावली ०७५ र सामाजिक सुरक्षा ऐन ०७४ कार्यान्वयनको माग गर्दै जिल्लाका चिया मजदुर चैत १७ देखि आन्दोलनमा छन् । उनीहरूले आइतबार नेपाल चिया उत्पादक संघका अध्यक्ष सुरेश मित्तलको निवास अगाडि धर्ना दिएका छन् ।"
बजाजको 'एक्सचेन्जसँगै अपग्रेड' अफर,काठमाडौं (कास) बजाज मोटरसाइकलको आधिकारिक वितरक हंसराज हुलासचन्द एन्ड कम्पनीले बजाज एक्सचेन्जसँगै अपग्रेड अफर ल्याएको छ । वैशाख २९ बाट जेठ ३ गतेसम्म लागू हुने यस्तो अफरमा कुनै पनि ब्रान्डका पुराना मोटरसाइकल तथा स्कुटरहरू बजाजको नयाँ मोटरसाइकलसँग साट्न सकिनेछ । त्यस्तो एक्सचेन्जमा न्यूनतम ३० हजारसम्मको मूल्यांकन र प्रचलित बजार मूल्यांकनभन्दा थप १५ हजार रुपैयाँ प्रदान गरिने कम्पनीले जनाएको छ ।
एभरेस्टको होम लोन स्किम,काठमाडौं (कास) एभरेस्ट बैंकले मध्यम तथा निम्न वर्गीय परिवारलाई लक्षित गर्दै होम लोन स्किम ल्याएको छ । घरभाडाभन्दा बैंकको किस्ता सस्तो भएपछि अब भाडा होइन आफ्नै घरको किस्ता बुझाऊँ भन्ने नारासहित बैंकले न्यूनतम सरल मासिक किस्ता ९ हजार ५९९ को होम लोन ल्याएको हो । ग्राहकहरूले सर्भिस चार्जमा २५ प्रतिशत छुट तथा २५ वर्षसम्मका लागि लोन पाउने बैंकले जारी गरेको विज्ञप्तिमा उल्लेख छ ।
खजुरामा सिद्धार्थको शाखा,"काठमाडौं (कास) सिद्घार्थ बैंकले आइतबार बाँकेको खजुरामा शाखा कार्यालय सञ्चालनमा ल्याएको छ । खजुरा गाउँपालिका अध्यक्ष किस्मतकुमार कक्षपतिले कार्यालयको उद्घाटन गरे । बैंकले सबै क्षेत्र र वर्गसम्म बैंकिङ सेवाको पहुँच पुर्याउने उद्देश्यले देशभर १५३ वटा शाखा (४ एक्स्टेन्सन काउन्टरसहित), १०० शाखारहित बैंकिङमार्फत सेवा प्रदान गर्दै आएको जनाएको छ ।"
देवानगन्जमा इन्भेस्टमेन्ट,काठमाडौं (कास) नेपाल इन्भेस्टमेन्ट बैंकले सुनसरीको देवानगन्ज गाउँपालिकामा शाखा विस्तार गरेको छ । वडा २ स्थित देवानगन्ज बजारमा खोलिएको शाखाको गाउँपालिका उपाध्यक्ष पुनितादेवी यादवले उद्घाटन गरिन् । उक्त समारोहमा बैंकका प्रमुख कार्यकारी अधिकृत ज्योतिप्रकाश पाण्डेलगायत कर्मचारी र स्थानीयवासीको सहभागिता थियो ।
मलेसियाली '१०० प्लस' नेपालमा,"सारा ग्रुपका प्रबन्ध निर्देशक दीपक केसी, १०० प्लस मलेसियाका म्यानेजर च्याङ जेसी, ब्रान्ड म्यानेजर वाई यिन, नेपाली राष्ट्रिय फुटबल खेलाडी किरण चेम्जोङ, अखिल नेपाल फुटबल संघका अध्यक्ष कर्मा छिरिङ शेर्पाले उक्त पेय सार्वजनिक गरे । कार्यक्रममा राष्ट्रिय खेलाडी चेम्जोङलाई १०० प्लस नेपालको ब्रान्ड एम्बेसडरमा नियुक्तसमेत गरियो ।"
पानी खोज्दै बसाइँ,खाँदबारी नगरपालिकामा पनि पानीे अभाव छ । ३ हजार ५ सय घरपरिवारलाई वितरण गर्न खाँदबारी बृृहत् खानेपानी आयोजना सञ्चालन गरिए पनि सफल हुन सकेको छैन । सडक हुँदै ल्याइएको अयोजनाको पाइप गाडीले फुटाइदिएपछि बजारवासी मारमा छन् ।
आगलागीपीडित चौरमा,"पीडित परिवारलाई राहतजिल्ला प्रशासन कार्यालय र छत्रेश्वरी गाउँपालिकाले डढेलोमा परेर मृतक र घर जलेका १० परिवारलाई राहत वितरण गरेका छन् । गाउँपालिकाले तत्कालका लागि मृतक बोहराका परिवारलाई २५ हजार र आगलागीमा घाइते भएका खगेन्द्र बोहरालाई ८ हजार रुपैयाँ प्रदान गरिएको जनाएको छ । त्यस्तै आगलागीमा घरवारविहीन भएका परिवारलाई ४ देखि ७ हजारका दरले राहत रकम वितरण गरेको गाउँपालिका अध्यक्ष सन्तोष केसीले बताए । त्यस्तै स्थानीय प्रशासनले मृतक परिवारलाई २० हजार र घर नष्ट भएका परिवारलाई ५ हजार रुपैयाँ राहत वितरण गरेको प्रमुख जिल्ला अधिकारी चूडाराज न्यौपानेले जनाए । उनका अनुसार तत्कालका लागि पीडित परिवारलाई पाल, लत्ताकपडा, भाँडाकुँडालगायत प्रदान गरिएको छ ।"
मन्दिरको जग्गा फिर्ता भएन,अदालतले मन्दिरको पक्षमा फैसला गरे पनि जग्गा फिर्ता नहुने देखेपछि अर्को कदम उठाउने तयारीमा रहेको उनको भनाइ छ । समितिले रुकुम जिल्ला अदालतमा ०७५ वैशाख २१ गते जग्गा खिचोलासम्बन्धी मुद्दा दायर गरेको थियो । समितिका अनुसार विद्यालयले कित्ता नम्बर ३३९ को २ हजार १ सय ६५ वर्गमिटर जग्गा कब्जा गरेको छ ।
बिर्तामोड सेमिफाइनलमा,"बिर्तामोडका विकेश लिम्बूले ह्याट्रिक गरे । उनले पहिलो हाफको ३७, दोस्रो हाफको १० र ३९ मिनेटमा गोल गरे । मनीष थापाले दुई, एन्जल गुरुङ र राजकुमार कन्दङ्वाले ११ गोल गरे । मनीषले पहिलो हाफको ८ र दोस्रो हाफको खेल सकिने अन्तिम क्षणमा गोल गरे । एन्जलले दोस्रो हाफको १४ र राजकुमारले अतिरिक्त दुई मिनेटको समयमा गोल गरे । मंगलबार दाउफिन फुटबल क्लब क्यामरुन र धरान फुटबल क्लब सुनसरीबीच खेल हुँदैछ ।"
किरण चेम्जोङ १०० प्लसको ब्रान्ड एम्बासडर,ब्रान्ड एम्बासडरबापतको आर्थिक सम्झौताबारे भने सार्वजनिक गरिएन । ब्रान्ड एम्बासडर नियुक्त भएपछि किरणले बजारमा रहेका अन्य इनर्जी ड्रिंक्सभन्दा स्वाथ्यका लागि लाभदायी १०० प्लसले छिट्टै नेपाली बजारमा वर्चस्व कायम गर्ने अपेक्षा गरे । किरण माल्दिभ्सको टीसी स्पोटर््स क्लबबाट व्यावसायिक फुटबल खेल्छन् । मलेसियामा सर्वाधिक सफल १०० प्लसको ३ सय ३५ मिलिलिटर बोटलको मूल्य नेपाली बजारमा १ सय २५ रुपैयाँ पर्नेछ । सारा ग्रुपका म्यानेजर विनोद देवकोटाले नेपालको बजार अनुसन्धानपछि अन्तर्राष्ट्रिय ब्रान्ड भित्र्याउने निर्णय गरेको बताउँदै यो अन्य इनर्जी ड्रिंक्सभन्दा फरक र लाभदायी रहेको दाबी गरे । १०० प्लसका बिक्री केन्द्र काठमाडौं उपत्यकामा १४ र देशभर ५३ वटा रहेको पत्रकार सम्मेलनमा जानकारी दिइयो ।
सिटीद्वारा उपाधि रक्षा,"आइतबारका अन्य खेलमा युरोपेली च्याम्पियन्स लिगमा गणितीय रूपमा छनोट भइसकेको टोटेनहमले एभरटनलाई २२ को बराबरीमा रोक्यो । आर्सनलले बर्नलीलाई ३१ ले पन्छायो भने चेल्सीले लेस्टर सिटीविरुद्ध गोलरहित बराबरी खेल्यो । ओले गन सोल्सारको म्यानचेस्टर युनाइटेडले लिगमा खराब अन्त्य लियो र घरमा रेलिगेसनमा परिसकेको कार्डिफसँग २० को हार आत्मसात् गर्न बाध्य रह्यो । यस्तै क्रिस्टल प्यालेस, न्युकासल र वेस्ट ह्याम उत्साहपूर्ण जित निकाल्न सफल रहे ।"
मुम्बई आईपीएल च्याम्पियन,"चेन्नईलाई शेन वाट्सन र फाफ डु प्लेसिसले ४ ओभरमा ३३ रन जोड्दै राम्रो सुरुआत दिलाएका थिए । डु प्लेसिस १३ बलमा ३ चौका र १ छक्का प्रहार गरी २६ रनमा आउट भए । सुरेश रैना ८, अम्बाती रायडु १ र कप्तान महेन्द्रसिंह धोनी २ रनमा आउट भएपछि चेन्नई अप्ठ्यारोमा परेको थियो । वाट्सनले ५९ बलमा ८० रन बनाए । खेल समाप्त हुन २ बल अगाडि आउट भएका उनले ८ चौका र ४ छक्का प्रहार गरे । त्यसअघि ड्वान ब्राभो १५ बलमा १५ रन बनाई आउट भएका थिए ।"
बिच भलिबल जेठ अन्तिममा,प्रशिक्षार्थी
रारा म्याराथन जेठमा,"कर्णालीका सबै जिल्लाका खेलकुद विकास समितिलाई खेलाडी सहभागी बनाउन पत्राचार गरिएको गुल्मले जनाएको छ । म्याराथनको विजेताले ५० हजार, दोस्रोले ३० हजार र तेस्रोले २० हजार रुपैयाँ पाउने आयोजकले जनाएको छ । प्रतियोगितालाई प्रत्येक वर्ष निरन्तरता दिने योजना छ, सेनानी केसीले भने, हाई अल्टिच्युडमा दौडन चाहने खेलाडीका लागि यो अवसर महत्त्वपूर्ण हुनेछ ।"
पूर्ण सन्तुष्ट छैनन् सन्दीप,"त्यसपछि दिल्लीले सन्दीपमाथि विश्वास देखाएन । दक्षिण अफ्रिकी तीव्र बलर जोडी कागिसो रावाडा र क्रिस मोरिस दिल्लीका पछिल्ला खेलमा नरहे पनि सन्दीपले मौका पाएनन् । सन्दीपले भने, आईपीएलमा क्रिकेट संस्कार छ, विश्वभरिका उत्कृष्ट क्रिकेटर खेल्न यसमा लालयित छन् । त्यसैले यो अरूभन्दा भिन्न छ । त्यसैले सजिलो छैन । गत सिजन दिल्ली प्लेअफ दौडबाट बाहिरिएपछि अन्तिम तीन खेलमा मौका दिँदा सन्दीपले ५ विकेट लिएका थिए । त्यहीँबाट उनको ख्याति चुलिएको थियो ।"
सावित्राको अर्को ह्याट्रिक,"काठमाडौं (कास) भारतीय वुमेन्स लिग फुटबलमा नेपाली स्टार खेलाडीहरू सावित्रा भण्डारी र अनिता बस्नेत सम्मिलित सेतु फुटबल टिमले सेमिफाइनल यात्रा पक्का गरेको छ । लिग चरणमा लगातार चौथो जितका साथ सेतुले एक खेलअगावै सेमिफाइनलमा स्थान सुरक्षित गरेको हो । आइतबार कोल्हापुर सिटीविरुद्धको खेलमा सेतुले ९० गोलको फराकिलो अन्तरको जित निकाल्दा सावित्राले ह्याट्रिक पूरा गरिन् । प्रतियोगितामा उनको यो दोस्रो ह्याट्रिक हो भने समग्रमा नवौं गोल हो । यसअघि मनिपुर पुलिसविरुद्धको पहिलो खेलमा सावित्राले हृयाट्रिकसहित ४ गोल गरेकी थिइन् । उनले सेतुका लागि हरेक खेलमा गोल गरेकी छन् । सावित्राले ५५ औं, ६६ औं र ७६ औं मिनेटमा गोल गरिन् । सेतुले यसअघि बैंग्लोर क्लबबिरुद्धको खेलमा पनि ९० कै जित निकालेको थियो । प्रतियोगिताको समूह बीमा रहेको सेतुले ४ खेलबाट शतप्रतिशत जितका साथ १२ अंक जोडेर सेमिफाइनलमा स्थान सुरक्षित गरेको हो । सेतुले अहिलेसम्म २७ गोल गर्दा ४ गोलमात्र खाएको छ ।"
उर्लाबारी सेमिफाइनलमा,विराटनगर (कास) उर्लाबारी तेस्रो अमरदह ढल्केजोवन गोल्डकप फुटबलअन्तर्गत आइतबार संखुवासभा भेट्रानलाई पराजित गर्दै सेमिफाइनलमा प्रवेश गरेको छ । मोरङको सुनवर्षीमा जारी प्रतियोगितामा उर्लाबारीले ४२ गोल अन्तरले संखुवासभालाई पराजित गरेको हो । उर्लाबारीका अनिल गुरुङले २ तथा टंक लामा र युवराज लिम्बूले एकएक गोल गरे । संखुवासभाका लागि दीपक राईले एक गोल गरे । म्यान अफ द म्याच उर्लाबारीका बुद्धराज लिम्बू भए । सोमबार तेह्रथुम र एपीएफ पकलीबीच खेल हुँदैछ ।
बीपी रंगशालाको डीपीआर तयार,"दमौली (कास) तनहुँ सदरमुकाम दमौलीमा प्रस्ताव गरिएको बीपी बहुउद्देश्यीय रंगशालाको विस्तृत आयोजना प्रतिवेदन (डीपीआर) तयार भएको छ । रंगशालाको डिजाइन आइबार सार्वजनिक भयो । भ्यान्कटेस् इन्जिनियरिङ एसोसिएटले डीपीआर प्रतिवेदन सार्वजनिक गर्दै मुख्य प्यारापिटमा ३ हजार र मिनी प्यारापिटमा २ हजार गरी ५ हजार दर्शक क्षमताको मैदान डिजाइन गरिएको जनाएको हो । इन्जिनियर भूपेन्द्र श्रेष्ठले रंगशालामा इलाभेन साइडको फुटबल मैदानसहित २ ब्याडमिन्टन कोर्ट र भलिबल कोर्टसमेत निर्माण गरिने बताए । योजनाको प्रारम्भिक चरणमा व्यास नगरपालिकाले ४० लाख र एन्फा तनहुँले १० लाख बजेट छुट्याइएको व्यास नगरपालिकाका प्रमुख वैकुण्ठ न्यौपानेले बताए । रंगशाला निर्माणका लागि १८ करोड रुपैयाँ लाग्ने अनुमान गरिएको छ । दुई वर्षभित्र निर्माण सम्पन्न गर्ने लक्ष्यसाथ स्थानीय, प्रदेश र संघीय सरकारसँग बजेट माग गर्ने व्यास ३ का वडा सदस्य रविन पौडेलले बताए ।"

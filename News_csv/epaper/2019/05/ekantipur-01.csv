शीर्षक,विवरण
सरकारआयोग चर्काचर्की,"यसअघि सरकारलाई सिफारिस गर्ने व्यवस्था थियो । महान्यायाधिवक्ता सरकार होइन, सरकारको कानुनी सल्लाहकार हो, आयोग प्रवक्ता वेदराज भट्टराईले भने । आयोगले मुद्दा चलाउँदा प्रमाणको जाँच गर्ने र आवश्यक निर्देशन दिन सक्ने अधिकार महान्यायाधिवक्तालाई दिएको छ । मानव अधिकारको उत्तरदायित्व सरकारले लिने हो, सरकारको कानुनी सल्लाहकारले होइन, आयोगको भनाइ छ, विधेयकमा भएको यही प्रावधान पारित भए नेपालको प्रतिष्ठा अन्तर्राष्ट्रिय क्षेत्रमा गुम्न पुग्छ । आयोगले प्रधानमन्त्रीलाई विधेयकमा समेट्नुपर्ने सुझावसमेत प्रस्तुत गरेको छ । प्रमुख विपक्षी दलका प्रमुख सचेतक बालकृष्ण खाँणले संविधानको व्यवस्थालाई खण्डित गरी ल्याइएको विधेयकको प्रावधानप्रति कांग्रेसले सशक्त प्रतिरोध गर्ने बताए । आयोगको भूमिकालाई कमजोर बनाउने विधेयक फिर्ता लिई संविधानअनुकूल बनाउनुपर्छ, उनले भने, विधेयक सम्बद्ध निकाय र सरोकारवालासँग समेत छलफल गरेर ल्याउनुपर्थ्यो । तर, सरकारले अनुदार शैलीमा विधेयक ल्याएको छ । यसले अन्तर्राष्ट्रिय क्षेत्रमा नेपाललाई बदनाम गराउँछ ।"
पौडेलले जग्गा हडपेको होइन,"ओलीले पार्टीका सांसदहरूलाई हल्लाको पछि नलाग्न पनि आग्रह गरे । हल्लाको पछि नलाग्नुस्, वाइडबडी अनियमितताबारे पनि सरकारले छानबिन गर्दै छ, उनले भने, मैले भ्रष्टाचारीको अनुहार हेर्दिनँ भनेको थिएँ । यही कुरा फेरि दोहोर्याउँछु । प्रधानमन्त्री ओलीले सरकारी र सार्वजनिक जग्गा हडप्न नदिने अभियानमा लागेको सरकारले खुलामञ्चको टहरा भत्काएको दाबीसमेत गरे । भृकुटीमण्डप हामीले बेचेको हो ? रत्नपार्कमा हामीले टहरा ठडयाएको हो ? हामीले त्यहाँका टहरा भत्काएका छौं । सरकारी जमिन फिर्ता पनि ल्याएका छौं, उनले भने ।"
प्रदेश २ मा नेकपाफोरम समीकरण प्रयास,"नयाँ सत्तासमीकरणबारे छलफल भइरहेको पुष्टि नेकपा अध्यक्ष दाहालले मंगलबार आफ्नै निवासमा आयोजित कार्यक्रममा गरेका हुन् । तराईमधेसमा पनि कम्युनिस्ट पार्टीकै नेतृत्वमा सरकार बन्नुपर्छ अनि मात्रै जनताको हितमा काम हुन्छ, उनले भने ।"
"न न्यूनतम, न सामाजिक सुरक्षा","सरकारी संयन्त्र कमजोर श्रम बजार मर्यादित बनाउन सरकारले प्रभावकारी ढंगले अनुगमन गर्ने संयन्त्र कमजोर छन् । श्रम निरीक्षण गर्ने अधिकृतहरू निकै कम छन् । देशभर जम्मा ११ स्थानमा मात्रै श्रम कार्यालय छन् । श्रमिकको तलब सुरक्षा गर्न गत असार २७ देखि बैंकमार्फत पारिश्रमिक भुक्तानी गर्ने व्यवस्था लागू छ । वैदेशिक रोजगारमा जाने श्रमिकको व्यवस्थापनमै केन्द्रित भएको श्रम, रोजगार तथा सामाजिक सुरक्षा मन्त्रालयले गत वर्षदेखि आन्तरिक रोजगार व्यवस्थापनलाई प्राथमिकता दिन थालेको हो । श्रम, रोजगार तथा सामाजिक सुरक्षामन्त्री गोकर्ण विष्टले संयन्त्रको विकासमा काम भइरहेको बताए । यो क्षेत्रको प्रभावकारी अनुगमन गर्न खास संयन्त्र नै रहेनछ । यो वर्ष हामी प्रणाली बनाउनेतर्फ काम गरिरहेका छौं । अर्को वर्ष हजारभन्दा बढी रोजगारदाताको श्रम अडिट गर्ने योजनामा छौं । श्रम विवाद समाधानका लागि श्रम आयोग बनाउने भनिए पनि गठन भएको छैन । चालु आर्थिक वर्षका लागि बजेटसमेत छुट्याइएको छ । ट्रेड युनियनहरूले पारिश्रमिक बैंकमार्फत भुक्तानी गर्ने व्यवस्थालाई कडाइका साथ लागू गर्न अनुरोध गरेका छन् । विदेशी नागरिकलाई काममा लगाउनुपूर्व श्रमस्वीकृति वा श्रम अभिलेखीकरण अनिवार्य गर्न हामी सरकारलाई अनुरोध गर्छौं, संयुक्त ट्रेड युनियन समन्वय समितिका अध्यक्षसमेत रहेका श्रेष्ठले भने, हाल प्रदेश सरकार र स्थानीय सरकारबाट श्रम ऐन कार्यान्वयन गर्ने व्यवस्था मिलाउनुपर्छ ।"
अनारलाई कागजको टोपी,"टोपी लगाएको अनारको दाना हेर्दै खाउँखाउँ लाग्ने रातो हुँदैन । घाम पर्न नपाएकाले दाना सेतो हुन्छ । स्वादमा भने केही फरक पर्दैन । छिप्पिएपछि मात्र टिपेर बजारमा लान्छौं, सुकाजोरका किसान उमेश थापा भन्छन्, बाहिरबाट आएको अनार महिनौंदेखि शीतभण्डारमा बसेको हुन्छ । हाम्रो ताजा अनारै बजारमा रुचाउँछन् । पर्याप्त वर्षा नभएर अन्न बाली घटेपछि किसानले होचो भूभागमा अनार, आँप, कटहरको बिरुवा बढी लगाउन थालेका छन् । अनार बजारमा प्रतिकेजी २ सय ५० रुपैयाँसम्म बिक्री हुने गरेको छ । सुकाजोर, सुनारपानी, मन्थली, भटौली, भलुवाजोर, पकरवास, सालुलगायत ठाउँमा व्यावसायिक अनार खेती गरिएको छ । कृषि कार्यालयले अनारका बिरुवा खरिदमा अनुदान दिएकाले यसको खेती बढ्दै गएको हो ।"
बेचबिखन अनुसन्धान ब्युरो बेकामे,"उक्त ब्युरो स्थापनालगत्तै केन्द्रीय अनुसन्धान ब्युरो (सीआईबी) मा रहेको मानव बेचबिखन हेर्ने पिलर निष्क्रिय भएको छ । तर नयाँ ब्युरोले काम थालिनसकेकाले सीआईबीले मानव बेचबिखनसम्बन्धी पुराना मुद्दाको अनुसन्धान जारी राख्न र नयां मुद्दा सहजीकरण गर्न फोकल पर्सन तोकेको छ । केन्द्रीय अनुसन्धान ब्युरोका प्रवक्ता एसपी सुदीप गिरीले कानुन निर्माण भइनसकेकाले अहिले संक्रमणकालजस्तो अवस्था भएको बताए । ब्युरोले महानगरीय प्रहरी अपराध महाशाखामा रहेको पैसा नलाग्ने फोन नम्बर ११७७ पनि आफैंले ल्याएर राखिसकेको छ । वैदेशिक रोजगारीमा अप्ठ्यारोमा परेका र मानव बेचबिखनमा परेकाहरूले आफ्नो गुनासो राख्न सकून् भनेर महाशाखाले यो फोन सेवा सञ्चालनमा ल्याएको थियो । महाशाखाका एसएसपी धीरजप्रताप सिंहले ब्युरो स्थापना भए पनि आफूहरूले मानव बेचबिखन मुद्दामाथि अनुसन्धान जारी राख्ने बताए । भोलिका दिनमा ब्युरोसँग पनि सहकार्य गरेर काम गर्छौं, उनले भने । ब्युरोको प्रमुख एसएसपी ईश्वरबाबु कार्कीले मानव बेचबिखनको गाम्भीर्य हेरेरै सरकारले ब्युरो गठन गरेको बताए । उनले नियमावली भए काम गर्न थप सहज हुने जनाउँदै भने, हामीले गम्भीर प्रकृतिका मानव बेचबिखनका घटनाको अनुसन्धान भित्रभित्रै गरिरहेका छौं ।"
देउवा दोषी देखिए कारबाही,कान्तिपुर (कास) कांग्रेस नेता प्रकाशमान सिंहले बालुवाटार जग्गा प्रकरणमा पार्टी सभापति शेरबहादुर देउवा दोषी देखिए कारबाही हुनुपर्ने बताएका छन् । प्रेस युनियन संखुवासभाले मंगलबार खाँदबारीमा आयोजना गरेको पत्रकार भेटघाटमा उनले बालुवाटारको सरकारी जग्गा कब्जा र खरिदबिक्री प्रकरणमा देउवासमेत मुछिएको पाइए कारबाही हुने स्पष्ट पारे । सिंहले कांग्रेसका नेता या अरू कुनै पार्टीका जो भए पनि निष्पक्ष तबरले छानबिन र कानुनबमोजिम दण्ड सजायको माग गरे । उनले कांग्रेसले भ्रष्टाचारमा शून्य सहनशीलता अपनाएको दाबीसमेत गरे ।सिंहले सरकार संविधानको भावना र मर्मविपरीत अगाडि बढिरहेको आरोप लगाए ।
राष्ट्रपति ल्हासामा,"राष्ट्रपति भण्डारीले बुधबार पोताला दरबार र जोखाङ सम्पदास्थल भ्रमण जाने कार्यक्रम छ । त्यसैगरी गरिब जनताको जीवनस्तर उकास्न कृषि क्षेत्रमा भएको उन्नति, अपनाइएको खेती प्रणालीलगायतबारे जानकारी लिन सम्बन्धित क्षेक्रमा जाने कार्यत्रम छ । राष्ट्रपतिको टोली बिहीबार मध्याह्न काठमाडौं फर्किने कार्यक्रम छ ।"
प्रधानमन्त्री भियतनाम जाँदै,गत डिसेम्बरमा काठमाडौंमा युनिभर्सल पिस फेडरेसनको आयोजनामा सम्पन्न एसिया प्यासिफिक समिटमा सहभागी कम्बोडियाका प्रधानमन्त्री हुन सेनले प्रधानमन्त्री ओलीलाई भ्रमणको निम्तो दिएका थिए । कम्बोडियापछि थाइल्यान्ड हुँदै जेठ १ मा प्रधानमन्त्रीसहितको टोली नेपाल वायुसेवाको बैंकककाठमाडौं नियमित उडानबाट घर फिर्नेछ । थाइल्यान्डको छोटो ट्रान्जिट भ्रमणमा पनि द्विपक्षीय उच्चस्तरीय भेटवार्ता हुन सक्ने बैंककस्थित नियोगका एक अधिकारीले बताए । प्रधानमन्त्री ओली यसअघि चीन जाँदा हिमालयन एयरलाइन्सको जहाजमा गएका थिए ।
सम्झौता अवधि अगावै पुल,"(हेटौंडा)  निर्माण कम्पनीहरूले तोकिएको काम समयमा नै नसक्ने रोगले ग्रसित रहेको अवस्थामा मकवानपुरको दुर्गम गाउँपालिकाको झोलुङ्गे पुल ९ (नौ) महिनाअघि नै निर्माण कार्य सकेको छ । जिल्लाको पूर्वी क्षेत्रमा पर्ने वाग्मती गाउँपालिकाका ४ र ५ नम्बर वडाको चौरा खोलामा तोकिएको समयभन्दा अघि नै झोलुङ्गे पुल निर्माण गरिएको हो । उमाखानी जेभी निर्माण कम्पनीले २०७६ साल माघ १५ गते निर्माण कार्य सम्पन्न गर्नुपर्ने सम्झौता रहेको थियो । तर ९ महिनाअघि नै निर्माण कार्य सकेको छ, गाउँपालिका ४ का वडाध्यक्ष रहर थिङले भने, झोलुङ्गे पुल निर्माण भएर पनि नयाँ वर्षको सुरुवातदेखि नै स्थानीयवासीहरू आउजाउ गर्न थालिसके ।२०७४ साउन १६ गते उक्त कम्पनीले १८ महिनाभित्रमा झोलुङ्गे पुल निर्माण गर्ने सम्झौता गरेको थियो । संघीय मामिला तथा स्थानीय विकास मन्त्रालयअन्तर्गत रहेको सम्पेन्सन बिज्र डिभिजन कार्यालयले उक्त पुल निर्माण गर्न २ करोड ३८ लाखमा उमाखानी जेभी निर्माण कम्पनीलाई ठेक्का दिएको थियो । वाग्मती गाउँपालिका ४ को झुरझुरे र ५ को ज्यामिरेको बीचमा रहेको चौरा खोलामा ३ सय १२ मिटर लामो झोलुङ्गे पुल निर्माण गरिएको छ । पुलको २ मिटरको चौडाइ रहेको छ । उक्त स्थानमा झोलुङ्गे पुल नभएका कारणले वर्षायाममा खोला तर्दा बर्सेनि २ देखि ३ जनाले ज्यान गुमाउने गरेका थिए । वर्षायामा सुरु भएपछि विद्यार्थी उक्त खोला तर्न नसकेर पढ्न जान सक्दैनथ्ये । वाग्मती गाउँपालिका ४ मा पर्ने झुरझुरे, लम्कना, चाँदेलगायत क्षेत्रका विद्यार्थीहरू वर्षा सुरु भएपछि ज्यामिरेस्थित देवकी माविमा पढ्न जाँदैनथ्ये, गापा अध्यक्ष सर्केस घलानले भने, यो झोलुङ्गे निर्माण भएपछि अब यो समस्या हट्यो । झुरझुरे, लम्कना, चाँदेलगायतका ६ कक्षादेखि माथि अध्ययन गर्ने विद्यार्थी चौरा खोला तरेर वाग्मती गाउँपालिका ५ ज्यामिरेमा रहेको देवकी माविमा अध्ययन गर्न जाने गर्छन् । उक्त माविमा खोला तरेर जानुपर्ने विद्यार्थीको संख्या सयको हाराहारीमा छ । चौरा खोलामा उक्त झोलुङ्गे पुल निर्माण भएपछि वाग्मती गाउँपालिकाका बासिन्दालाई मात्र होइन ललितपुर, काभ्रे र सिन्धुलीका ५ वटा गाउँपालिकाका बासिन्दा पनि लाभान्वित भएका छन् । झोलुङ्गे पुलको अभावले वर्षायाममा आउजाउ नै ठप्प हुने गर्थ्यो, गापा अध्यक्ष घलानले भने, यो पुलले झन्डै १ हजार ५ सय घरधुरी लाभान्वित भएका छन् । औपचारिक ढंगले उद्घाटन गर्दै गरौँला भनेर पुलबाट आउजाउ गर्ने काम भइसकेको वडाध्यक्ष थिङले भने । निर्माण कम्पनीहरूले निर्माण कार्यहरू यसरी समय अगावै सम्पन्न गरिदिए मुलुकको विकासले गति लिने थियो, उनले थपे ।"
समयमा नसक्ने पप्पुलाई हटाइयो,"(सिन्धुलीमाढी)  विवादास्पद पप्पु कन्ट्रक्सनले आठ वर्षदेखि अलपत्र छाडेको कमला नदीको पुलको निर्माण कार्यले बल्ल गति लिने भएको छ । स्थानीय जनप्रतिनिधिहरूले अग्रसरतामा उक्त पुलको निर्माणको जिम्मा पप्पुलाई हटाई लुम्बिनी कन्स्ट्रक्सनलाई दिइएको हो । कमला नदीको पुल निर्माण गर्ने जिम्मा लुम्बिनीलाई दिएको दुधौली नगरपालिकाका नगर प्रमुख घनश्याम राउतले बताए । ३ वर्षमा निर्माण सम्पन्न गर्ने जिम्मा लिएको पप्पु कन्ट्रक्सनले ८ वर्षसम्म पनि निर्माण कार्य अलपत्र पारेको थियो । नगरको वडा नम्बर २ र ३ जोड्ने झुगाँ (रतनपुर कमला) नदीको पक्की पुल निर्माण कार्यबाट पप्पु कन्ट्रक्सनलाई हटाएर लुम्बनी कन्ट्रक्सनलाई जिम्मा दिएको नगर प्रमुख राउतले बताए । पप्पु कन्ट्रक्सनको चरम लापरबाहीका कारण पुल नहुँदा बर्सेनि स्थानीयले अकालमै ज्यान गुमाउनुपरेकाले कमला पुलको निर्माण छिटो सक्न लुम्बिनी कन्ट्रक्सनलाई जिम्मा दिएको उनले भने । उक्त कन्ट्रक्सनले एक वर्षभित्र पुल निर्माण सम्पन्न गर्ने जनाएको छ । पुल नहुँदा स्थानीयले निकै नै सास्ती बेहोर्नुपरेकाले पुल निर्माण छिटो सक्न जनप्रतिनिधिहरूले अग्रसरता देखाएका हुन । जनप्रतिनिधिहरूले पुल निर्माण छिटो सक्न पप्पुलाई बारम्बार दबाब दिन थालेपछि जेभीमै काम गरेको लुम्बिनीले जिम्मा लिएको हो । आठ वर्षअघि औपचारिक रूपमा शिल्यान्यास भएको पुल निर्माण सम्पन्न नहुँदा निराश भएका स्थानीयहरू अब पुल बन्ने भएसँगै उत्साहित भएका छन् । विश्व बैंकको ३२ करोड आर्थिक सहयोगमा निर्माण सम्पन्न हुने गरी पप्पुलुम्बिनी जेभीले पुल निर्माणको जिम्मा लिएको थियो । निर्माण सम्पन्न गर्ने सम्झौताभन्दा ५ वर्ष ढिलो हुँदासम्म पप्पुले आधा काम मात्र गरेको नगर प्रमुख राउतले बताए । आफूहरूले पटक पटक निर्माण सम्पन्न गर्न दबाब दिएको समेत उनले सुनाए । चार वर्ष अघि नै पुलको पिलरको काम सकिए पनि हालसम्म बाकी काम अघि बढ्न सकेको छैन । पुलमा रहेको आधा जति रड काम नलाग्ने प्राविधिकहरूले बताएका छन् । नगर प्रमुख राउतले भने, लुम्बिनी कन्ट्रक्सनले काम नलाग्ने सामग्रीहरूलाई परिवर्तन गर्ने बताएका छन् । उनीहरूले १ वर्ष भित्रमा नै पुलको निर्माण कार्य सम्पन्न गर्छन् । उक्त पुलको लम्बाई ५ सय ४६ मिटर रहेको छ ।"
पानीले पुनर्निर्माण सहज,"(काभ्रे)  भूकम्पपछि साविक चण्डेनीमण्डन गाविसमा पानीका मूल सुके । नजिकमा पानीका मूल सुकेका कारण स्थानीयले धेरै सास्ती खेप्नुपर्यो । पुनर्निर्माण नै असहज भयो । स्थानीय कृष्णबहादुर तामाङले प्रति लिटर दुई रुपैयाँ पानी किनेर घर बनाए । पानी पनि किनेर घर बनाउनुपर्ने बाध्यता आइपर्यो, ४७ हजारको त पानी मात्रै खरिद गरेँ, कृष्णबहादुरले भने, मेरो जस्तो समस्या अरुले भोग्नु नपरोस् भनेर पानी ल्याउने उपाय खोज्न थाले, अहिले सबैको घरघरमा धारा झरेको छ । खानेपानीको चरम समस्या भोगेपछि चण्डेनीमण्डनको माथिल्लो भेगका स्थानीयले धेरै निकाय धाए । उनीहरूको समस्या सरकारी, गैरसरकारी सबै क्षेत्रले सहयोग गरेका छन् । खानेपानीको क्षेत्रमा कार्यरत शान्ति जनआदर्श सेवा केन्द्रको पहलमा ग्रामीण खानेपानी तथा सरसफाइ कोष विकास समितिले ७० लाख ८८ हजार बजेट विनियोजन गरेपछि यहाँका २५२ घरधुरीको खानेपानीको सपना साकार भएको छ । फ्याफुल्ला खानेपानी तथा सरसफाइ उपभोक्ता समितिमार्फत भएको काममा जिल्ला समन्वय समितिले १४ लाख, खानेपानी तथा सरसफाइ डिभिजन कार्यालयले ७ लाख ४० हजार, मण्डनदेउपुर नगरपालिकाले ६ लाख, कारितास नेपालले १५ लाख, गाउँ सामुदायिक समितिले ४ लाख, साविक चण्डेनीमण्डन गाविसले ५ लाख सहयोग गरेका छन् । खानेपानी योजनाको लागि धेरै दुःख पाएका थियौं, अहिले घरघरमा धारा हुँदा धेरै खुसीका भएका छौं, उपभोक्ता समितिका अध्यक्ष कुमार तामाङले भने, मिहेनतको प्रतिफल पाएका छौं, यसले अब पुनर्निर्माणमा पनि सहज हुनेछ । अनुदान तथा स्थानीय पूर्वाधार हेर्ने जिल्ला आयोजना कार्यान्वयन इकाईको तथ्याकंअनुसार, साविक चण्डेनीमण्डन गाविसमा ७२ प्रतिशत पुनर्निर्माण सम्पन्न भएका छन् । लाभग्राही सम्झौता गरेका १ हजार ५३ मध्ये ७८७ लाभग्राहीले निर्माण सम्पन्न गरेर तेस्रो किस्ताबापतको रकम बुझिसकेका छन् । वडाअध्यक्ष विष्णुमणि नेपालले सबैको सहयोगले पुनर्निर्माणले तीव्रता लिएको बताए । जिल्लाको साविक ज्याम्दी, चण्डनीमण्डन, महादेवस्थान, गैरिबिसौना, कुशादेवी, शंखुपाटीचौर, कोसीपारि तथा डाँडापारिका गाविसहरूमा खानेपानीका मूल बढी सुकेका थिए । भूकम्पले पानीको मूल सुकेपछि मण्डनदेउपुर ९ (साविक चण्डेनीमण्डन) को माथिल्लो भेगका स्थानीयहरू छिमेकी गाविससम्म पानी लिन पुगेका थिए । काकाकुल नै हुने स्थिति देखेपछि किनेर पानी ल्याउन थाले । धेरैले २ रुपैयाँप्रति लिटर किनेर पुनर्निर्माण गरे । तर अहिले कथा फेरिएको छ । ४ कोठे पिलरसहितको घर बनाए, पानीकै समस्याका कारण ढलान गरिनँ, कृष्णबहादुर भन्छन्, गारोमा हाल्ने बेला पानी किन्न पैसा भएन तर अरूले सहजै घर बनाएको देख्दा अहिले खुसी लाग्छ । चण्डेनीमण्डनको माथिल्लो भेगमा अधिकांशले पानी किनेर घर बनाएका छन् । स्थानीय लोकनाथ नेपालले पानीमा मात्रै १३ हजार खर्च भएको बताए । उनका छिमेकी काले तामाङले भने घर बनाउनको लागि पानीमा धेरै पैसा खर्च गर्नुपरेन । २ महिनाभरि धारामा आएको पानी प्रयोग गर्दा १६ सय मात्रै खर्च भयो । पानी किनेर ल्याउन पैसा नभएको कारण घर बनाउन नै ढिला गरेको हुँ, काले तामाङले भने, आउँछ अनि बनाउला भन्दै कुरा ढिला भयो, तर पानी भएपछि निकै सजिलो भयो ।"
वाग्मती किनार अतिक्रमण,"(काठमाडौं)  वाग्मती छेउको जग्गा अतिक्रमण भएको चोभार क्षेत्रका बासिन्दाले गुनासो गरेका छन् । बल्खुदेखि नै विझिन्न सरकारी तथा गैरसरकारी संस्थाहरूले वाग्मती किनारमा संरचना निर्माण गरी अतिक्रमण गरेका छन् । स्थानीय बासिन्दाले अतित्रमणबाट जोगाउन स्थानीय तहमा उजुरी समेत दिएका छन् । धार्मिक संस्थाको आडमा आफ्नो जग्गा वरपर संरचना विस्तार गरेको र वाग्मती छेउको जग्गा अतिक्रमण गर्न लागेको भन्दै खोला वरपरका बासिन्दाले कीर्तिपुर नगरपालिका र वडा नं ९ मा गुनासो गरेका हुन् । सुन्दरीघाट चिहान संरक्षण समाज र स्थानीय युवा क्लबका साथै वाग्मती पारी ललितपुरका बासिन्दाले कीर्तिपुरका मेयर रमेश महर्जनलाई भेटेर अतिक्रमण रोक्न माग गरेका हुन् । कीर्तिपुर वडा नं ६ मा रहेको सुलक्षण कीर्ति विहारले सँगैको वडा नं ९ मा निर्माण गर्न लागेको संरचना अवैध रहेको भन्दै रोक्काका लागि अनुरोधसमेत गरेका छन् । नेवार र अन्य समुदायले शव जलाउने स्थानमा उक्त विहारले अवैध कब्जा गरेको भन्दै निकै पहिलेदेखि विवाद छ । मुख्यतः माली समुदायले उक्त स्थानमा शव जलाउने गर्छन् । तर गुम्बाले पटक जलाउन नदिँदा समयसमयमा विवाद उत्पन्न हुने गरेको थियो । समुदायको तर्फबाट त्यहाँ वृक्षरोपण हुँदा बिरुवा उखेलेर विहारले बारी बनाएको सुन्दरीघाट चिहान संरक्षण समाजको भनाइ छ । अहिले भने उक्त विहारले बाँकी रहेका खुला स्थानसमेत कब्जा गर्न खोजेको स्थानीयको आरोप छ । स्थानीय, विहारले दक्षिणकाली जाने सडकको मापदण्ड र अर्कोतिर बागमति करिडोरको लागि नदीको मापदण्ड समेत नछोडि विहारका संरचना निर्माण गरिएको आरोप लगाउँछन् । त्यहाँ १६ वटा गुठीको शव जलाउने गरिन्छ । यो थाहा हुँदाहुँदै पनि २० वर्षअघि विहारले संरचना बनायो । त्यो पनि नक्सामा भएभन्दा बढी क्षेत्रमा निर्माण भएको छ, सुन्दरीघाट चिहान संरक्षण समाजका अध्यक्ष रमेश कुमार महर्जनले भने । उनले विहारले शव जलाउने बेला बखेडा झिक्ने गरेको र प्रहरी आएर साम्य पार्नुपर्ने स्थिति आएको बताए । विहारले हाल घेरबेर गरिसकेको भएपनि त्यसको स्वीकृति भने लिएको छैन । त्यहाँ ठूला ट्रकलाई पार्किङ गर्न दिएबापत् शुल्क उठाउने गरिएको छ, चोभारका एक स्थानीयले भने, तर वडा र नगरपालिकाले केही नबोल्दा मिलेमतो देखिन्छ ।विहारले भने नेपाल सरकारबाट भोगाधिकार लिएको भन्दै निर्माण स्वीकृति लिएको छ । तर समाजका अध्यक्ष तथा स्थानीय महर्जनका अनुसार सरकारी जग्गा दर्ता तथा लिजमा उपलब्ध गराउने सम्बन्धी कार्यनीति २०७१ पछि सरकारी जग्गाको भोगाधिकार उपलब्ध गराउने सम्बन्धि कार्यनीति २०६२ खारेज भइसकेको अवस्थामा भोगाधिकार स्वतः खारेज हुन्छ । तर पनि नगरपालिकाले कसरी निर्माण गर्न स्वीकृति दियो अचम्म छ, समाजका अध्यक्ष महर्जनले भने, त्यहाँ भएको जग्गा जम्मा १२ रोपनी हाराहारी छ । तर नगरपालिकाले २३ रोपनीमा निर्माण प्रस्ताव स्वीकृत गरेको छ ।विहार र शवदाह स्थल पर्ने वडा नं ६ का अध्यक्ष न्हुच्छेबहादुर महर्जनले विहारले भोगाधिकार लिएकोले निर्माण थाल्न अनुमति दिइएको बताएका छन् । महर्जनका अनुसार नगरपालिकाले सबै अध्ययन गरेर मात्र नक्सापास गरेको उनको दाबी छ । निर्माण थालिएको क्षेत्र भने वडा नं ९ मा पर्छ । त्यसका वडाध्यक्ष गंगाराम महर्जनले हाल विहारले प्रस्ताव पेस गरेको र सामान्य विवाद आए पनि सुल्झाउने प्रक्रियामा रहेको बताए । उनले भने, त्यो निर्माण स्वीकृति दिनुअघि वाग्मती करिडोरका लागि आवश्यक मापदण्ड छोड्नुपर्ने मुद्दा उहाँहरूको रहेछ । हामी त्यसका लागि निरन्तर छलफलमा छौं ।कीर्तिपुरमा बल्खुभन्दा वरदेखिका वाग्मती किनार अतिक्रमित भएका छन् । यहाँ खानेपानीको कार्यालय, प्रहरी कार्यालय, केयूकेएलजस्ता संस्थाले नै मापदण्ड मिचेर अनाधिकृत तवरले निर्माण कार्य गरेका छन् ।"
त्रिशूली थ्रीएको संरचनाको परीक्षण,"(नुवाकोट)  ६० मेगावाट क्षमताको माथिल्लो त्रिशूली थ्रीए जलविद्युत्् आयोजनाको संरचना र उपकरणहरूको सफल परीक्षण गरिएको छ । आयोजनाले विद्युत्् उत्पादन सुरु गर्नुअघि परीक्षण गरेको हो । विद्युत्् उत्पादन गर्नुपूर्व विद्युत् गृहमा रहेका उपकरणहरूको परीक्षण सम्पन्न भएको नेपाल विद्युत् प्राधिकरणका कार्यकारी निर्देशक कुलमान घिसिङले जानकारी दिए । नुवाकोट र रसुवामा निर्माण भइरहेको आयोजनाबाट पहिलो युनिट (३० मेगावाट) विद्युत्् मंगलबारबाट उत्पादनको लक्ष्य लिएकोमा ती संरचना र त्यहाँ रहेका उपकरणहरूको परीक्षणमा समय लागेकाले व्यावसायिक उत्पादन केही ढिलाइ भएको घिसिङले बताए । भूकम्प र पहिरोलगायतका समस्या झेल्दै बनेको आयोजनालाई निरन्तरको प्रयास स्वरूप अब विद्युत्् उत्पादन सुरु गर्न सक्ने अवस्थामा पुर्याएको कार्यकारी निर्देशक घिसिङले बताए । ननलोड टेस्टिङ सफलतापूर्वक सम्पन्न भएको छ, उनले भने, सुरुङमा रहेको पानी खाली गरेर त्यहाँ चुहावट भएनभएको हेर्ने, पानी खाली गर्न र भर्न ५६ दिन लाग्छ । आयोजनाका अन्य कामहरू यथावत् चल्छन् । यही १ जेठमा एउटा युनिटबाट विद्युत्् उत्पादन गर्ने जनाइएको छ । अर्को ३० मेगावाटको दोस्रो युनिटले असार महिनाभित्र बिजुली उत्पादन गर्ने लक्ष्य छ । आयोजना स्थल शान्ति बजारबाट काठमाडौंको मातातीर्थसम्मको २२० केभी प्रसारण लाइनको निर्माण कार्य सकिएको छ । कुल अनुमानित लागत १२ करोड ५८ लाख डलर रहेको आयोजना जनाएको छ । सरकार एवं प्राधिकरणको लगानी र चिनियाँ एक्जिम बैंकको सहुलितपूर्ण ऋणमा आयोजना निर्माण भइरहेको छ । ईपीसी (इन्जिनियरिङ, खरिद र निर्माण) मोडलमा सिभिल विद्युत् गृह, सुरुङ, बाँध लगायतका संरचना र इलेक्ट्रोमेकानिकल तथा हाइड्रो मेकानिकलको काम गर्न चाइना गेजुवा (सीजीजीसी) सँग १४ जेठ २०६७ मा ठेक्का सम्झौता भएको थियो । १७ जेठ २०७१ (३१ मे २०१४) भित्रमा निर्माण सक्ने गरी सीजीजीसीसँग ८ करोड ९१ लाख ७८ हजार डलरमा ठेक्का सम्झौता भएको थियो । आयोजनाको विषयमा विगतमा विद्युत् गृह भूमिगत वा जमिनमाथि बनाउने, ६०९० क्षमता बढाउने लगायतका कारणले निर्माण ढिलाइ भएको थियो । पछि १६ असार २०७३ (३० जुन २०१६) मा म्याद थप गरिएको थियो ।भूकम्प र पहिरोले काबुबाहिरको परिस्थिति उत्पन्न भएपछि प्राधिकरणले आयोजनाको म्याद १७ वैशाख ०७६ (३० अप्रिल २०१९) सम्म थप गरेको थियो । भूकम्प र पहिरोले बाँधस्थल, प्रवेश मार्ग क्षति पुर्याएको थियो । नेपाली सेनाले पहिरोको रोकथाम गरी सडक मर्मत गरेको थियो ।"
थिमि रेडक्रसमा श्रेष्ठ,"मध्यपुर थिमि (कास) नेपाल रेडक्रस सोसाइटी मध्यपुर थिमि उपशाखामा दुई वर्षका लागि नयाँ कार्यसमिति बनेको छ । पूर्णकेशरी श्रेष्ठको सभापतित्वमा ११ जना पदाधिकारीसहित सर्वसम्मतिले चयन भएको हो । उपसभापति सविना श्रेष्ठ, सचिव जीवन श्रेष्ठ, कोषाध्यक्ष काशीभक्त कायस्थ, उपसचिव नवीन श्रेष्ठ, उपकोषाध्यक्ष श्रीराम श्रेष्ठ, महिला सदस्य सुशीला श्रेष्ठ र कार्यसमिति सदस्यहरूमा पञ्चकृष्ण श्रेष्ठ, पूर्णसुन्दर श्रेष्ठ, नजरमान श्रेष्ठ र लक्ष्मीकेशरी श्रेष्ठ छन् । निर्वाचन अधिकृत एवं नेपाल रेडक्रस सोसाइटी जिल्ला शाखा भक्तपुरका उपमन्त्री शिवहरि केसीका अनुसार संस्थाको संशोधित नयाँ विधान अनुसार भक्तपुर शाखाको पहिलो निर्वाचन मध्यपुर थिमि उपशाखामा भएको हो ।"
ज्येष्ठ नागरिकलाई सम्मान,"हेटौंडा (कास) हेटौंडा उपमहानगरपालिका ११ ले १ सय ४० जना जेष्ठ नागरिकलाई मंगलबार एक समारोहबीच सम्मान गरेको छ । ७५ वर्ष पार गरिसकेका वृद्धवृद्धाहरूलाई वडा कार्यालयले सम्मान गरेको हो । हेटौंडा उपमहानगरपालिकाकी उपमेयर मीना लामा र वडाध्यक्ष गोकर्ण पराजुलीले जेष्ठ नागरिकहरूलाई हर्लिक्स, बिस्कुट र फ्रुटी प्रदान गरेका थिए । ७५ वर्ष पार गरेको उक्त वडामा एक सय ७९ जना वृद्धवृद्धा भए पनि कार्यक्रममा १ सय ४० जना उपस्थित भएका थिए ।"
दुईमाजु परिसर कब्जा,"(काठमाडौ)  ऐतिहासिक र धार्मिक महत्त्वको क्षेत्र दुईमाजु मन्दिर परिसर कब्जा गरेर पसल सञ्चालन गरिएको छ । दुईमाजुका पुजारी उद्धव कर्माचार्यका अनुसार मन्दिर पूजा गर्न दैनिक रूपमा भक्तजन आउने गरेका छन् । भक्तजन आउने ठाउँमा पसल सञ्चालन गर्दा पूजाआजामा समेत समस्या छ । काठमाडौं महानगरपालिका र गुठी संस्थानको मिलेमतोमा खुलामञ्च छेउकै यो क्षेत्र कब्जामा परेको हो । गुठी संस्थानबाट एक जनाले अनुमति लिएर उनले ३२ जनालाई पसल सञ्चालन गर्न दिएकी छन् । गोरखाका भीमसेन गाउँपालिका २ तान्द्राङकी अमृता भट्टराईले व्यवसाय सञ्चालन गर्न संस्थानसँग ५ वर्षका लागि भाडामा लिएकी हुन् । गुठी संस्थान काठमाडौं शाखा कार्यालय र भट्टराईबीच विभिन्न १३ वटा सर्तमा रहेर व्यवसाय सञ्चालन गर्न सम्झौता भएको थियो । पसल सञ्चालन गर्न सटर बनाउन काठमाडौं महानगरपालिकाका भवन निर्माण इजाजत विभागका प्रमुख सुरज शाक्यले सहमति दिएका थिए । त्यही सहमतिअनुसार सटर बनाएर पसल सञ्चालन गर्न गुठी संस्थानले अनुमति दिएको हो । विभाग प्रमुख शाक्यले २०७५ फागुन १० मा काठमाडौं महानगरपालिका वडा नम्बर २८ को मन्दिर क्षेत्रमा अस्थायी टहरा निर्माण गर्न सहमति दिएका थिए । गुठीअन्तर्गतको मन्दिर परिसरमा आवश्यक पूजा सामग्री व्यवस्थापन, सरसफाइ, पूजाआजा तथा रेखदेखका लागि तहाँ गुठीबाट स्वीकृत नक्साबमोजिम सहमति माग भएकोमा मिति २०७५ फाुगन १० को सदर टिप्पणी निर्णयअनुसार तहाँबाट पेस नक्सामा फरक नपर्ने गरी अस्थायी टहरा निर्माणका लागि सहमति प्रदान गरिएको व्यहोरा अनुरोध छ, शाक्यले गुठी संस्थानलाई लेखेको सहमति पत्रमा उल्लेख छ । जग्गामा व्यवसाय सञ्चालन गर्न दिने निर्णय गत मंसिर २० गते गुठी संस्थानले गरेको थियो । जग्गा गुठी संस्थानको पूर्ण स्वामित्वमा छ । त्यही निर्णयअनुसार गुठी संस्थान काठमाडौं शाखा कार्यालयका प्रमुख वैकुण्ठप्रसाद रेग्मीले गत पुस ४ गते भट्टराईलाई व्यवसाय सञ्चालन गर्न कार्यदेश दिएका थिए । यस संस्थानको पूर्ण स्वामितत्वमा रहेको श्री दुईमाजु गुठी मन्दिर परिसरमा रहेको खाली जग्गामा साधारण व्यवसाय सञ्चालन गर्न तपार्इंलाई यो कार्यदेश दिइएको व्यवहोरा जानकारी गराइन्छ, कार्यालय प्रमुख रेग्मीले भट्टराईलाई लेखेको पत्रमा उल्लेख छ ।कार्यालय प्रमुख रेग्मी र भट्टराईबीच भएको सम्झौतामा मन्दिर परिसर प्रयोग गरेबापत् मासिक १५ हजार रुपैयाँका दरले बुझाउनुपर्ने उल्लेख छ । व्यवसाय सञ्चालन गर्नु पहिला ६ महिनाको एकमुष्ट भाडा ९० हजार रुपैयाँ बुझाउने सहमति भएको छ । भाडाबापतो रकम हरेक महिना बुझाउनुपर्ने गरी सम्झौता भएको छ । २ महिनासम्म भाडा नतिरेमा करार स्वतः भंग हुने र धरौटी रकमसमेत जफत हुने व्यवस्था गरिएको छ । मन्दिरसमेत भित्र पर्ने गरी यहाँ सटर निर्माण गरिएको छ । मन्दिरको वरिपरि खाट राखिएका छन् । प्रत्येक खाटमा एक जनाको पसल छ । भट्टराईले अरू ३२ जनालाई भाडामा दिएकी छन् । एक जनासँग कम्तीमा ५ हजार लिने गरेको एक पसल सञ्चालकले बताए । पसल सञ्चालन अवधि पाँच वर्षबाट दुवै पक्षको सहमतिमा थप्न सकिने व्यवस्था सम्झौता पत्रमा गरिएको छ । मन्दिर परिसरको धार्मिक एवं सांस्कृतिक मूल्य मान्यतामा आँच नआउने गरी व्यवस्थापन गर्नुपर्ने सम्झौतामा उल्लेख छ । नित्यपूजा हुने मन्दिरमा सटर राखिएको छ, काठमाडौं क्षेत्र नम्बर ६ का सांसद तथा पूर्व रक्षामन्त्री भीमसेनदास प्रधान भन्छन्, यो ऐतिहासिक मन्दिर कब्जा भएको छ । पृथ्वीनारायण शाहले नेपाल एकीकरण गर्दासमेत यही दुईमाजुबाट शक्ति लिएको इतिहास छ । यस्तो ऐतिहासिक स्थल कब्जा गरिएको छ । यसलाई तुरुन्त खुला गर्नुपर्छ ।हनुमानढोको तलेजु भवानीसँग साइनो छ दुईमाजुको । यसका पुजारी पनि तलेजु भवानीकै हुन् । तलेजु भवानीको सारथीको रूपमा पूजाअर्चना हुने पुजारी कर्माचार्यले बताए । जुन ठाउँमा तलेजु हुन्छन्, त्यो ठाउँमा दुईमाजु पनि हुन्छन्, कर्माचार्य भन्छन् । काठमाडौं, भक्तपुर, ललितपुर, टोखा, दोलखा, टिस्टुङ, पालुङजस्ता प्राचीन नेवार बस्ती भएका ठाउँमा तलेजु भवानी छन् । कर्माचायका अनुसार दुईमाजु झनेको अदृश्य शक्ति हो । अदृश्य शत्तिलाई धोक्रोजस्तो स्वरूपमा छोपिराखिएका हुन्छ । तलेजु पनि अदृश्य हो । दुईमाजु पनि अदृश्य हो, कर्माचार्य झन्छन्, शक्तिलाई सारथी चाहिन्छ । तलेजु शत्ति हुन् । तलेजुलाई शक्ति दिने सारथी दुईमाजु हुन् । त्यही भएर जहाँ तलेजु हुन्छन्, त्यहाँ दुईमाजु हुन्छन् । टुँडिखेलको दुईमाजु मन्दिरमा आकृति नदेखिने दुईमाजु छन् । पहिला मन्दिर खुला थियो । ९० सालकोको भुइँचालोपछि राणाहरूले मन्दिर निर्माण गरेको कर्माचार्याले बताए । मन्दिर निओ क्लासिकल वास्तुअनुसार बनेको छ ।काठमाडौंको तलेजु भक्तपुरबाट ल्याएको मानिन्छ । इतिहासकार प्रा श्रीराम उपाध्यायका अनुसार रत्न मल्लको पालामा भक्तपुरबाट काठमाडौं तलेजु ल्याइएको थियो । यक्ष मल्लको विसं १५३८ मृत्यु भएपछि उपत्यका टुक्रिएको थियो । काठमाडौंका महापात्रलाई कब्जामा लिएर विसं १५४१ मा काठमाडौं स्वतन्त्र राज्य बनाएका थिए । यक्ष मल्लको पालासम्म काठमाडौं, भक्तपुर र ललितपुर एउटै राज्य थिए । विसं १६७५ मा ललितपुर स्वतन्त्र राज्य भएको थियो । ललितपुरका पहिलो राजा सिद्धिनरसिंह मल्ल हुन् । रत्नको पालामा तलेजु भवानी ल्याउँदा जुन ठाउँमा खट बिसाइयो त्यही ठाउँमा तलेजु भवानी उत्पन्न भएको कर्माचार्य बताउँछन् । दुईमाजु पनि खट बिसाउँदा उत्पन्न भएका शक्तिपीठ हुन् । खट बिसाएको ठाउँ गुह्येश्वरी, जयवागेश्वरीमा पनि तलेजु छन् । ती ठाउँमा तलेजुको पूजा हुन्छ । पूजा गर्न हनुमानढोकास्थित तलेजुकै पुजारी जान्छन् । गुह्येश्वरीमा हरेक वर्ष मार्ग कृष्ण अष्टमीदेखि द्वादशीसम्म हनुमानढोकास्थित तलेजुका पुजारी पूजा गर्न जान्छन् । हरेक पूर्णिमा गुह्येश्वरी गएर बलिसहित पूजा गर्ने चलन छ । ठाउँठाउँमा बिसाउँदै ल्याएको देवीलाई अन्तिममा हनुमानढोका दरबारको उत्तरतिर ल्याएर विराजमान गराइएको थियो । इतिहासकार उपाध्यायका अनुसार रत्न मल्लको पालामा बनेको तलेजुको सानो मन्दिरलाई महिन्द्र मल्लले भव्य बनाएका थिए । १२ तहको पेटीमाथि तीन छाना भएको मन्दिर बनाएका थिए । यसलाई हनुमानढोका दरबार क्षेत्रको अग्लो संरचना मानिन्छ । अग्लो भएकाले यसको नामै तवदेवल भनिन्छ । यसलाई मध्यकालको उत्कृष्ट वास्तुकला मानिन्छ । तलेजु खटको अन्तिम बिसौनी न्युरोडस्थित भूगोलपार्क हो । वडा दसैंको नवमीमा हनुमानढोकाको तलेजुमा पूजा गर्नु पहिला भूगोलपार्कको पीपलबोटमुनि रहेको तलेजुमा पूजा गर्न चलन छ । दुईमाजुमा चाहिँ चैत मसान्तको दिन विशेष पूजा हुन्छ । पुजारी कर्माचार्यका अनुसार यो दिन बिहान हनुमानढोकाको मूल चोकको श्री को आगनमा तान्त्रिक पूजा गरिन्छ । त्यही दिन बिहान टुँडिखेलमा दुइटा लिंगा ठड्याइन्छन् । १२ फिटको लिंगो ठड्याइएपछि हनुमानढोकामा पूजा हुन्छ । हनुमानढोकाबाट दुईमाजुमा पूजा लगिन्छ । गुर्जको पल्टले बाजा बजाउँदै मुकुट लगिन्छ । बेलुका बलि दिइन्छ । जयप्रकाशको खड्गलाई सुरक्षा दिएर लगिन्छ । पृथ्वीनारायण शाहले नेपाल एकीकरण गरेपछि काठमाडौंका अन्तिम मल्लराजा जयप्रकाश मल्लसँग यहाँका पर्व परम्परा निरन्तरता दिने वाचा गरेका थिए, कर्माचार्य भन्छन्, खड्ग पूजा त्यसैको उदाहरण हो । यहाँका सबै संस्कृतिलाई सहज रूपमा मानेकै कारण शाहवंशलाई यहाँका नेवारले स्विकारेका थिए । त्यो बेलामा त संस्कृति जोगिएको थियो, अहिले प्रजातन्त्र, गणतन्त्रमा चाहिँ यहाँका संस्कृतिमाथि एकपछि अर्को गर्दै प्रहार भइरहेका छन् ।"
रगत लिँदा हेपाटाइटिस सर्यो,"(काठमाडौं)  रगत चढाउँदा काठमाडौंबासी २१ वर्षीया एक किशोरी हेपाटाइटिस सी संक्रमित भइन् । जन्मँदै रक्तरोग थालेसिमिया लिएर जन्मेकी उनलाई सातामा एकपटक शरीरमा रगत चढाउनुपर्छ । उनी भन्छिन्, रगत नलिउँ भने मेरो ज्यानै जोखिममा पर्छ । रगत लिउँ भने केके रोग सर्छ भनेर सधैं डर लागिरहन्छ । एक वर्षअघि रगत लिँदा रगतको माध्यमबाट हेपाटाइटिस सरेको उनले बताइन् । उनले भनिन्, यसै पनि म जन्मँदै कहिल्यै निको नहुने रोग लिएर जन्मिएँ । त्यही रोगको उपचार गर्दा अर्को रोग पनि सर्यो । शरीरबाट हेपाटाइटिसको भाइरल लोड हटाउने उपचारमै उनको २३ लाख खर्च भइसक्यो । शरीरबाट हेपाटाइटिसको संक्रमण हटे पनि मानसिक रूपमा रोगको डर भने हट्न नसकेको सुनाउँदै उनी भन्छिन्, थालेसिमियाले नै मेरो शरीर र मन धेरै कमजोर बनाइसकेको छ । सातैपिच्छे रगत लिँदा अर्को केही रोग सर्ला भनेर डर लाग्छ । जति डर लाग्छ उति शरीर कमजोर हुन्छ । हाल उनी थालेसिमिया सोसाइटीको सहयोगमा उपचार लिइरहेकी छिन् । थालेसिमियाका अधिकांश बिरामी यस्तै डरमा बाँच्न बाध्य छन् । यस्ता बिरामीको शरीरमा रगत उत्पादन हुँदैन । दानको रगतको भरमा उनीहरू बाँचिरहेका हुन्छन् । दानको रगतले बिरामीको शरीरमा रगतको मात्रा त पूरा हुन्छ तर शरीरले बढी मात्रामा आइरत तत्त्व उत्पादन गर्दा उनीहरूमा थप समस्या देखा पर्छन् । डा अमित श्रेष्ठका अनुसार शरीरमा आइरन तत्त्व बढी मात्रा हुँदा यसले मुटु, कलेजोमा असर गर्छ । उनी भन्छन्, कसैको रगत शरीरमा चढाउनु भनेको त्यो व्यक्तिको रोग पनि शरीरमा प्रवेश गराउनु हो । रगत परीक्षण सुरक्षित र व्यवस्थित हुन नसक्दा कहिलेकाहीँ रगत चढाउँदा यस्तो समस्या देखिन्छ । थालेसिमियाको बिरामीलाई बचाउन आजीवन रगत र औषधिको आवश्यकता पर्छ । उपचार सहज सुलभ नहुँदा दुर्गमका बिरामी थातथलो छोड्न बाध्य छन् । नियमित उपचार गर्न राजधानी धाउँछन् । होटलमै बसेर उपचार गर्दा खर्च सकिएपछि उपचार गर्न छाडिदिन्छन् । विशेषज्ञका अनुसार थालेसिमिया प्रभावित दम्पतीबाट जन्मने ५० प्रतिशत सन्तानमा यो रोग देखिने देखिन्छ । बिरामीलाई एकातिर उपचारका लागि खर्च जुटाउन मुस्किल भने अर्कातिर पैसा तिरेर पनि औषधि नपाइने समस्या पनि छ । औषधि व्यवस्था विभागमा यो रोगको औषधि दर्ता भएको छैन । राजधानीका दुई फार्मेसीमा मात्रै यो औषधि पाइन्छ । थालेसिमिया सोसाइटीका अध्यक्ष दुर्गा पाठक भन्छन्, नेपालमा यो रोगको औषधि खपत नै कम भएकाले सबै फार्मेसीले औषधि बेच्न मान्दैनन् । हामीले बारम्बार औषधि व्यवस्था विभाग पुगेर भारतबाट औषधि ल्याउने अनुमति मागेर औषधि व्यवस्था गरिरहेका छौं ।थालेसिमिया इन्टरनेसनल फेडेरेसनको तथ्यांकअनुसार नेपालका ४ प्रतिशत जनसंख्या थालेसिमियाका संवाहक छन् । जसअनुसार नेपालमा वर्षेनि ३ सय २७ यो रोगका बिरामी जन्मिरहेका छन् । सरकारी तवरबाट अध्ययनअनुसन्धान नहुँदा बिरामी उपचारको सम्पर्कमा छैनन् । सोसाइटीमा हाल २ सय ५६ बिरामी दर्ता भएका छन् भने १ सय ६० बिरामीले नियमित रगत चढाइरहेका छन् । पाठक भन्छन्, उपचार खर्च महँगो छ, बिरामी उपचार नै नगरी मृत्युवरण गर्न बाध्य छन् । राज्यले यस्त बिरामीको उपचार निःशुल्क गर्नुपर्ने उनले बताए ।नियमित उपचार पाएमा उनीहरूको जीवन समान्य मानिससरह हुने फिजिसियन डारञ्जित महतले बताउँछन् । उनी भन्छन्, विकसित मुलुकमा यस्ता बिरामीको आयु सामान्य मानिससरह छ । नेपालमा भने उपचार सहज नभएकै कारण चाँडै मृत्यु भइरहेको छ । बोनम्यारो ट्रासप्लान्ट गरेर यो रोगबाट छुटकारा पाइने भए पनि हालसम्म नेपालमा कुनै बिरामीले यस्तो उपचार नपाएको उनले बताए ।स्वास्थ्य तथा जनसंख्या मन्त्रालयको नीति तथा योजना महाशाखाका प्रमुख डा विकास देवकोटाले थालेसिमियाका बिरामीका लागि कम्तीमा एक लाख राहत दिने योजना बनाइरहेको बताए । उनले भने, निःशुल्क रगत दिने विषय जटिल छ । रगत किन्न मिल्ने कुरा होइन । यसको व्यवस्थापन जटिल भइरहेको छ ।"
भूपरिवेष्टितलाई नयाँ भूसम्पर्क,"इतिहास बनाउनजत्तिकै प्रयत्न भविष्यको गोरेटो खन्न पनि गर्नुपर्ने हुन्छ । विकल्पको दिशा प्राप्त भयो, अब व्यवहार निपुण बन्ने चुनौती सामना गर्नुपर्छ ।"
कुशासनमा जकडिएको समृद्धि,"दमन, शोषण, अत्याचार, भ्रष्टाचार, हत्याहिंसा, पापाचार, दण्डहीनता, स्वार्थ, भेदभाव, असुरक्षा, गरिबी, माफियातन्त्रको उग्ररूप सबैको सामु ऐनाझैं बन्न पुगेको छ । सरकारी र सार्वजनिक जग्गामा भूमाफियाले ताण्डव मच्चाउँदा शासक वर्ग जुँगामा ताउ लगाएर बस्नुले मुलुक थिलथिलो बनेको छ । कुन आधारमा कसको पहलबाट मुलुकमा सुशासन स्थापना होला भन्ने आस गर्ने ? भुवनेश्वर शर्मा, चन्द्रागिरि२, काठमाडौँ"
गरिबलाई दाउरा,"वैशाख १६ गते पृष्ठ २ मा प्रकाशित दाउराकै भर समाचार पढेँ । यसमा सर्लाहीका विपन्न परिवारका कथाव्यथा छन् । तर यो व्यथाकथा देशैभरिका सबै साहिदा खातुन, यमुनीदेवी र सीता मण्डलका हुन् । एकातिर माफियाहरूले जंगल सखाप गरेको हामीले देखेभोगेका हौँ, अर्कोतिर विपन्न परिवारलाई जंगलमा पस्न पनि दिँदैनौँ । खाली हात दाउरा टिप्न जानेहरूले गर्दा वन विनाश हुन्छ र ? धुवाँले उनी बिमार भए पनि उनको अगाडि के विकल्प छ ? परम्परागत इन्धनमा भरपर्ने बाहेक उनीहरूसँग केही उपाय छैन । उनीहरूलाई वनमा पस्न नदिने कुरा ठिक होइन । ग्यास चुल्हो बाल्ने रहर तिनको पनि होला । तर तिनको विकराल गरिबी त्यसको बाधक बनेको छ । भारतमा भने खाना पकाउने ग्यासमा अनुदानको व्यवस्था छ । के हाम्रो सरकारले पनि त्यस्तो व्यवस्थ गर्न सक्दैन ? सक्दैन भने गरिबहरूलाई जंगलमा दाउराको जोहो गर्न दिनुपर्छ । डा शिवशंकर यादव, छपकैया, वीरगन्ज"
सरकारी जग्गामा एनआरएन मुख्यालय,"एनआरएनले भूमाफियाको चंगुलमा फँसेर बालुवाटारको त्यो जग्गा १२ करोड ७२ लाखमा २०७२ जेठ १४ गते खरिद गरेको थियो । सरकारले एनआरएनको अनुरोधमा जग्गा खरिद गर्दा लाग्ने राजस्व बापतको ५५ लाख ८८ हजार पनि छुट दिएको थियो, त्यतिबेला । यसमा एनआरएनले हालसम्म मुख खोल्नसकेको छैन । ललिता निवासको विवादास्पद तीन रोपनी जग्गामा निर्माण भएको उक्त भवन सरकारी जग्गामा निर्मित भनेर जग्गाको स्वामित्व विवादमा सर्वोच्च अदालतमा मुद्दा पुग्दा जग्गा जफत हुने ठहरिए भौतिक संरचनासमेत स्वतः नियन्त्रण हुने सर्तमा भवन बनाउन अन्तरिम आदेश भएको थियो । अब जग्गा नै जफत हुने भएपछि अदालतको आदेश अनुसार भौतिक संरचनासमेत जफत हुने सम्भावना बढेको छ । दधिराम खतिवडा,२ओली सरकारको पालामा आर्थिक विसंगतिका ठूलठूला घटना जस्तै बालुवाटार जग्गा प्रकरण, वाइङ बडी काण्ड, एनसेल कर प्रकरण, मेलम्ची खानेपानी आयोजना लगायत अन्य घटना सार्वजनिक भए । तर सरकारले जनताले महसुस गर्नेगरी कारबाहीको कुनै प्रक्रिया बढाए जस्तो देखिँदैन । दैनिक जनतालाई समृद्धिको सपना बाँड्ने ओली सरकारले सपना बाँड्न पनि छाडेको छैन भने भ्रष्टाचारीलाई काखी च्याप्न पनि छाडेको छैन । जनताले विश्वास गरेर जिताएको दलले एकपछि अर्को गर्दै देश र जनताप्रति गद्दारी गरिरहेको छ । बालुवाटारको कुरा छाडौं । काठमाडौंको मुटु खुलामञ्च पनि दिनदहाडै माफियाले कब्जा गरिरहँदा जनतालाई सुशासनको सपना बाँड्ने सरकार भने मूकदर्शक भएर बसिरहेको थियो । सामाजिक अभियन्ता, जनता र पत्रकारहरूले खबरदारी नगरेको भए खुलामञ्चको जग्गा पनि बालुवाटारको जस्तै व्यक्तिको नाममा दर्ता हुन समय लाग्दैन थियो । खुलामञ्चमा डोजर चल्यो । त्यहाँ सटर किनेर व्यापार गर्छु भन्ने गरिब जनताको मिहेनत र पसिना खेर गयो । तर त्यसमा संलग्नलाई कारबाही भएन । दोषीलाई स्वयम् राज्य सञ्चालन गर्नेहरूले काखी च्यापिरहेका छन् । यस्तो बेथितिमा बढेको छ कि मुलुकमा अब सरकार छैन । निश्चल नेपाल, थली, काठमाडौंप्रधानमन्त्री निवास बालुवाटारको जग्गा खरिदमा गैरआवासीय संगठनको संलग्नताको समाचार पढियो । यो संगठनको काम गराई, पारदर्शिता र विश्वसनीयतामा प्रश्न उठेको छ । नेपालमा यस्ता कैयौँ संस्था छन्, जसको बाहिरी काम भनेको समाजसेवा देखाइन्छ, तर भित्री काम अर्कै हुँदोरहेछ । हाम्रो देश लुट्न सकिने एउटा राम्रो स्रोत बनिरहेको छ । नेता, कर्मचारी, व्यापारी, ठेकेदार सबै लुट्न खोज्छन् । अब नेपालमा पनि गैरआवासीय संगठनको औचित्यबारे सोच्ने बेला भैसकेको छ । गैरआवासीय संगठनका मानिसहरू नै गैरकानुनी काममा संलग्न हुनु राम्रो भएन । सन्तोश दाहाल, बालुवाखानी, काठमाडौँ"
उत्तरतिर उक्लने प्रयास,"चीनको औपचारिक भ्रमणमा रहेकी राष्ट्रपति विद्यादेवी भण्डारी र चिनियाँ समकक्षी सी जिनपिङको समुपस्थितिमा दुवै देशका विदेशमन्त्रीहरूबीच यातायात पारवहन सम्बन्धी प्रोटोकल कार्यान्वयनबारे सम्झौता हुनु नेपालका लागि कोशेढुङ्गा हो । यस पटकको राष्ट्रपति भण्डारीको चीन भ्रमणले भिन्न अर्थ राख्छ । नेपालाई भारतले नाकाबन्दी लाएर आक्रान्त र आकुलब्याकुल पारिरहेका बेला चिनियाँ पक्षले देखाएको स्नेह, सदिच्छा तथा सद्भावको नेपालले हदैसम्म कृतज्ञता दर्शाउनैपर्छ । विशाल छिमेकी चीनले नेपालको उन्नति र सम्मृद्धि चाहेको छ । नेपाललाई सक्षम, समुन्नत र सम्मृद्ध तुल्याउन सहयोग गर्दै आएको छ । भूकम्पपछिका दिनहरू नियाले पनि चिनियाँ सहयोग घामजत्तिकै छर्लङ्ग देखिन्छ । चीनका लागि खासै फाइदा नभए पनि नेपाललाई निक्कै महत्त्वपूर्ण हुने बुझेपछि कोदारी राजमार्ग खोल्न होस् वा उत्तरी नाकाहरू तिब्बत सीमाका सहरसम्म जोड्न तीव्र इच्छा दर्शाई प्रक्रिया बढ्नु सकारात्मक हो । कठिन भौगोलिक अवस्थाका बाबजुद पनि चीनसँग सामिप्यता बढाउनु र भारतसित पनि समदूरी कायम गरी असल तथा मित्रवत कूटनीतिक पहल गर्नु अपरिहार्य छ । श्यामसुन्दर कुइँकेल, हाँडीगाउँ, काठमाडौं"
सांसद कोषको दुरुपयोग,"नीति निर्माणमा लाग्नुपर्ने सांसदहरू राज्यकोषबाट पैसा बढाउनुपर्यो भनेर दबाब दिनलागेको समचार सुन्दा अचम्म लाग्यो । यसभन्दा पहिले पनि सांसदहरूले निर्वाचन क्षेत्र विकासका नाममा जनही ४ करोड रुपैयाँ असुलेका थिए । आफ्नो हात जगन्नाथ गरेर भएन । विपक्षी सांसदहरू पनि यस विषयमा बोलेका छैनन् । खान पाउने ठाउँमा कसले विरोध गर्ने ? अरु बेला एकापसमा आरोपप्रत्यारोप गर्ने विभिन्न दलका सांसदहरू खान पाउने ठाउँमा एकजुट बन्छन्, एकस्वर निकाल्छन् । नेकपाका केही सांसदले निर्वाचन क्षेत्र बजेट बढाउन दबाब दिन हस्ताक्षर अभियान नै थालेको सुन्दा अचम्म लाग्छ । पुरुषोत्तम घिमिरे, जोरपाटी, काठमाडौँ"
डोजर चलाइरहेको देश,"मुलुकको सुरक्षाका लागि भनेर पालिएको सेनासमेत ठेकेदार बन्ने दौडमा सामेल भएको मुलुक हो यो । टुँडिखेल अतिक्रमण गरेर महल बनाउन सेना त्यसै उत्ताउलिएको होइन । पैसा र शक्ति खेलाउन मिल्ने पदमा पुगेपछि कुनकुन स्वीच थिचेर दाउ आफ्नो हातमा पार्नुपर्छ भन्ने सबैलाई थाहा छ । किनभने जरा कसैको यो मुलुकमा छैन । मन उखेलिएर उहिल्यै विदेशको कुनै मायावी भूमिमा रोपिइसकेको छ । कसले ल्याउँछ त अब समृद्धि ? जसले ल्याउँछ भनिएको हो, उसले त छँदाखाँदाको पोखरीसमेत डोजर लगाएर सुकाइदिन्छ । खास समृद्धि जनताले ल्याउने हो । श्रम र बुद्धि एकाकार भएपछि, जनताको आत्मबल र पुँजी आफ्नै भूमिमा रोपिएपछि बल्ल रचना गर्न सकिन्छ, समृद्धि । समृद्धि कसैले ल्याउने कुरा होइन, आफैंले सिर्जना गर्ने जिनिस हो । तर सत्ताको डोजर हाँक्नेहरूले मुलुकबाट जनतालाई अलग्याइदिएका छन् । जरा उखेलिएका जनता झर्ला र खाउँला भनेर आकाशतिर हेरिरहेछन्, देश भने अनवरत डोजर चलाइरहेछ, चलाइरहेछ ।ट्वीटर :"
पात्रो फेरियो जीवन फेरिएन,अजयकुमार राईलेखक नेपाल ट्रेड युनियन कांग्रेसका राष्ट्रिय उपाध्यक्ष हुन् ।
मुलुक सुहाउँदो लोकतन्त्र,लेखक विवेकशील नेपाली दलका अध्यक्ष हुन् ।ट्वीटर स् २गवधबतिजबउब
मेरी दिदी मेरो प्रेरणा,लेखक द्वन्द्वपीडित राष्ट्रिय सञ्जालकी अध्यक्ष हुन् ।
अपहरणका आरोपीलाई कारबाही माग,महासंघको पत्र बुझ्दै रानाले जिल्ला प्रहरी प्रमुख स्वयं लागेर मुद्दा हेरिरहेकाले छिट्टै दोषी पक्राउ पर्नेमा विश्वस्त हुन आश्वासन दिएका छन् ।
त्रिवि भौतिकशास्त्र विभागमा तालाबन्दी,"विभाग प्रमुख विनिल अर्यालले प्रश्नपत्रमा गडबडी भएको तर तालाबन्दी गर्नुपर्ने परिस्थिति नरहेको बताए । 'पुराना कोर्स ब्याकपेपरको परीक्षा थियो, नयाँ कोर्सबाट केही प्रश्न परेछ,' उनले भने, 'देशभरि करिब सय जना परीक्षार्थी थिए भने उपत्यकाको ताहाचल केन्द्रका २० जनाजति विद्यार्थीले बहिष्कार गरेको भन्ने छ । नतिजा प्रकाशन भइसकेपछि तालाबन्दी गरेका छन् ।' ब्याकपेपरको अर्को परीक्षा लिनुको विकल्प नरहेको उनले बताए ।"
कर्मचारीले औंलाको मसी देखेपछि,"प्रमुख जिल्ला अधिकारी जनकराज दाहालले जनप्रतिनिधिको लापरबाहीका कारण भारतीय नागरिकले नेपाली नागरिकता पाउने अवस्था बनेको आरोप लगाए । उनले भने, 'वडास्तरमा जनप्रतिनिधि र कर्मचारीले राम्ररी ध्यान नदिँदा झन्डै भारतीय नागरिकले नेपाली नागरिकता पायो ।' भारतीय नागरिकलाई नेपाली नागरिकता दिने गरी कागजपत्र निर्माणमा संलग्न भएका जनप्रतिनिधि, कर्मचारी र स्थानीय सबैमाथि नागरिकता ऐनअनुसार कारबाही हुने उनले बताए ।"
मकालुमा देखिएको पाइला हिमाली भालुको !,"निकुञ्जका प्रमुख संरक्षण अधिकृत चिफ वार्डेन) चन्द्रशेखर चौधरीले पनि भारतीय सेनाको दाबीलाई अस्वीकार गरेका छन् । 'उहाँहरूले के आधारमा भन्नुभएको हो, मलाई केही थाहा छैन,' चौधरीले खडकासँग भनेका थिए, 'टोली फर्केपछि कुरा गर्नुपर्ला ।' टवीटपछि यसलाई विश्वभर चासोका साथ हेरिएको छ भने बीबीसी, सीएनएनलगायत अन्तर्राष्ट्रिय मिडियाले समेत समाचार बनाएका छन् । नेपाली मिडियाले समेत यसलाई चासोपूर्ण तरिकाले समाचार बनाएका थिए ।"
ताजाकोटमा प्रकोप कम हुँदै,"करिब ८ हजार जनसंख्या रहेको ताजाकोटको स्वास्थ्य र सरसफाइको अवस्था निकै नाजुक छ । बालबालिकामा कुपोषण र वृद्धवृद्धामा श्वासप्रश्वासको समस्या बढी छ । सदरमुकामदेखि पैदल ४ दिन टाढा पर्ने ताजाकोटमा बिरामी परेका मान्छेमा पनि स्वास्थ्यचौकीमा गएर उपचार गर्नुपर्छ भन्ने चेतना नभएको डा पौडेलले बताए । प्रभावित क्षेत्रमा पुगेका चिकित्सक र गाउँपालिकाका पदाधिकारीको बैठकले ताजाकोटमा प्राथमिक स्वास्थ्य केन्द्र स्थापना गर्न सरकारलाई सुझाव दिएको छ । 'एक जना डाक्टर बस्ने गरी सुविधासम्पन्न स्वास्थ्य केन्द्र हुने हो भने यहाँका मान्छेले यसरी दुःख पाउने छैनन्,' प्रदेश स्वास्थ्य निर्देशनालयका अधिकृत श्याम आचार्यले भने, 'हामीले सम्बन्धित निकायलाई यही आग्रह गरेका छौं ।' हुम्ला गृहजिल्ला भएका कणर्ाली प्रदेशका सामाजिक विकासमन्त्री दल रावलले प्रदेश सरकारले सदरमुकामदेखि टाढाका विकट स्थानीय तहमा प्राथमिक स्वास्थ्य केन्द्र (अस्पताल) स्थापनाका लागि नीतिगत रूपमै निर्णय गर्ने योजना बनाएको बताए ।"
सुधार अभियानमा प्याब्सनको आपत्ति,"'राष्ट्रिय शिक्षा नीति तर्जुमा भइरहेको अवस्थामा सार्वजनिक विद्यालय सुधारका नाममा अंग्रेजी र नेपाली माध्यम भनेर हुने खाने र हुँदा खानेबीचको वर्ग विभेद उत्पन्न गर्ने गराउने कार्यमा स्वयं स्थानीय तह र सार्वजनिक विद्यालय अग्रसर हुनु आपत्तिजनक छ,' प्याब्सनका अध्यक्ष टीकाराम पुरी र नेसनल प्याब्सनका अध्यक्ष ऋतुराज सापकोटा हस्ताक्षरित विज्ञप्तिमा छ, 'निजी विद्यालयहरूले खेलेको भूमिका, पुर्याएको योगदानलाई नजरअन्दाज गर्दै अनावश्यक र अतिशयोक्तिपूर्ण प्रलोभनसहित जारी गरिएका अव्यावहारिक एवं अन्यायपूर्ण निर्देशनहरूले स्तरीय शिक्षाका लागि विदेशिने प्रवृत्तिलाई थप मलजल गरेको छ । यस्ता क्रियाकलापले स्तरीय शिक्षाका लागि राष्ट्रको ठूलो धनराशि बिदेसिँदा देशको अर्थतन्त्रमा गम्भीर असर पर्छ । भविष्यका कर्णधार, विकास र समृद्धिका संवाहक ठानिएका विद्यार्थी समेत विदेश पलायन हुँदा समृद्ध नेपाल निर्माण गर्ने राष्ट्रिय अभियान नारामा मात्रै सीमित हुन्छ ।' शिक्षा मन्त्रालयको तथ्यांकमा देशभरि ६ हजार ५ सय निजी विद्यालय छन् । दुई संगठनले भने करिब दस हजार निजी विद्यालय रहेको र तिनमा करिब बीस लाख विद्यार्थीलाई अध्यापन गराउँदै आएको दाबी गरेका छन् । दुई लाख जनालाई प्रत्यक्ष रोजगारी दिएको पनि उनीहरूको दाबी छ । राज्यलाई अर्बांै कर बुझाइरहेका शिक्षण संस्थाहरूले प्रदान गरिरहेको विश्वस्तरीय शिक्षाका कारण उच्च शिक्षाका लागि विदेशिने प्रवृत्ति संख्यात्मक रूपमा न्यूनीकरण भएको समेत उल्लेख छ ।"
वैशाखभित्रै सगरमाथामा बाटो,"'मौसमको साथ पाइए मे १० तारिखका दिन बाटो बनाउने टोली टुप्पोमा पुग्ने छ । उनीहरूसँगै यस पटकको आरोहण सुरु हुनेछ,' पौडेलले भने । कम्पनीले गत वर्ष पनि सगरमाथाको दोस्रो क्याप्पदेखि माथि डोरी टाँगेर बाटो बनाएको थियो । यस पटक १० हजार मिटर डोरी बोकेर शेर्पाहरू सगरमाथातर्फ लागेका छन् । ६२ सय मिटर उचाइमा रहेको दोस्रो क्याम्पदेखि माथि बाटो बनाउन मात्रै कम्तीमा ८ हजार मिटर डोरी चाहिन्छ । 'कतै दोहोरो बाटो बनाउनुपर्छ । कतै दोहोरो डोरी बाँध्नुपर्ने हुन्छ,' पौडेलले भने ।"
ट्रकको ठक्करले छात्राको मृत्यु,"मृतक रावल लम्की बहुमुखी क्याम्पसमा बीए प्रथम वर्षमा अध्यनरत थिइन् । सुनीताको मृत्युपछि स्थानीयले दिनभरि राजमार्ग अवरुद्ध गरेका थिए । आक्रोशित स्थानीयले ट्रक तोडफोड गर्न थालेपछि प्रहरीसित झडप भएको थियो । भिडन्तमा प्रहरीले ९ राउन्ड हवाइफायर र ९ सेल अश्रुग्यास प्रहार गरेको थियो । त्यस क्रममा ५ जनपद प्रहरी, ४ सशस्त्र प्रहरी र १ जना सर्वसाधारण घाइते भएको कैलाली प्रहरी प्रमुख एसपी आभूषण तिमिल्सिनाले जानकारी दिए । घाइतेको लम्कीस्थित लालरत्न अस्पतालमा उपचार भइरहेको छ ।"
हुरीपीडितलाई ववर्षाअगावै आवास,"सरकारले हावाहुरीपीडितका लागि नेपाली सेनामार्फत १ हजार ४ सय ५३ घर निर्माण गर्ने योजना अघि सारिसकेको छ । गत चैत १७ गते राति आएको हावाहुरीले बारा र पर्सामा ३२ जनाको मृत्यु भएको थियो । समितिले गरेेको स्थलगत निरीक्षणपछि तयार पारेको प्रतिवेदन सार्वजनिक गर्दै श्रेष्ठले वषर्ात अगाडि पीडितलाई छाना नदिए उनीहरूको दैनिक जीवन कष्टकर हुने बताइन् । समितिले दिएको निर्देशनमा भनिएको छ, 'चुलो फरकफरक गरेर अलग भए पनि एउटै घरमा बसेको परिवारका लागि वैकल्पिक व्यवस्था मिलाउनुपर्ने देखिन्छ ।' गृहमन्त्री रामबहादुर थापा, सहरी विकासमन्त्री मोहम्मद इस्तियाक राई र भूमि व्यवस्था सहकारी तथा गरिबी निवारणमन्त्री पद्मा अर्यालले आवास निर्माणको योजनाबारे बैठकमा जानकारी गराएका थिए । प्रधानमन्त्री तथा मन्त्रिपरिषद् कार्यालय, गृह, रक्षालगायतका सरोकारवाला मन्त्रालयका सचिव र सेनाका प्रतिनिधिले आवास निर्माणको प्रगति जानकारी गराएका थिए । विपद् व्यवस्थापन र राहत वितरणका लागि संघीय, प्रदेश र स्थानीय सरकारको समन्वयमा आआफ्नो अधिकार क्षेत्र तोक्नुपर्ने निष्कर्ष बैठकले निकालेको छ ।"
एउटै नाटकबाट १६ लाख,"सम्बन्धित सरकारी निकायको लाजमर्दो पाराबारे हालै राजधानीमा सम्पन्न अन्तर्राष्ट्रिय नाट्य महोत्सवको अन्तरक्रिया सेसनमा ठूलै चर्चा चलेको थियो । नेपाल संगीत नाट्य प्रज्ञा प्रतिष्ठानका जिम्मेवार नेतृत्व प्रतिष्ठानमार्फत हुन लागेको नाटक महोत्सवका लागि सहरका केही नाट्य हल सित्तैंमा उपलब्ध गराउनु भन्दै माग्न गएछन् । 'सरकारले त सहयोग पो गर्नुपर्ने थियो,' शिल्पी थिएटरका घिमिरे युवराज भन्छन्, 'तर, यहाँ त्यस्तो हुन सकेको छैन ।'"
रैथाने संगीतमाथि बहस,'विश्वविद्यालय तथा विभिन्न संघसंस्थामा संगीतको पढाइ हुन्छ । तर नेपाली मौलिक संगीतको विश्व परिवेशमा स्थान कहाँ छ ? हामीले सम्बन्धित निकायलाई प्रश्न गर्न र जवाफदेयी बनाउन अभियानको थालनी गरेको हौं ।' लिम्बूले मौलिक संगीतको प्रवर्द्धन गर्न त्रिविले विशेष कदम चाल्न आग्रह पनि गरिन् । नेपालमा त्रिविले तीसको दशकदेखि संगीत अध्यापन सुरु गरेको हो ।
एभेन्जर्सको सनसनी,'एभेन्जर्स ः इन्डगेम' ले चीनदेखि भारतसम्म पनि आफ्नो हालिमुहाली कायम राखेको छ । भारतमा पनि फिल्मको विकेन्ड कमाइ ब्लकबस्टर्स रहृयो । तीन दिनमै एक सय ५० करोड भारु कमाइ गरेको फिल्मले मंगलबारको पाँचाँै दिनसम्ममा दुई सय करोड क्लबमा प्रवेश गर्ने बताइएको छ । सोमबार नै फिल्मले ३१ करोड भारुको कमाइ गर्दै उक्त दिनमा भारतीय बक्सअफिसमा सर्वाधिक कमाइ गर्नेमा दोस्रो स्थानमा आएको थियो । उक्त रेकर्ड 'बाहुबली ः द कन्क्लुजन' का नाममा रहेको छ । भारतीय ट्रडे एनालिस्ट तरण आदर्शले भने 'एभेन्जर्स ः इन्डगेम' ले भारतीय बक्सअफिसमा भारतीय फिल्मकै रेकर्डलाई तोड्ने अनुमान गरेका छन् । यस फिल्मले पहिलो साता सर्वाधिक कमाइ गर्ने 'दंगल' को एक सय ९७ करोड भारुको रेकर्डदेखि 'टाइगर जिन्दा है' को दुई सय ६ करोड र 'सन्जु' को दुई सय दुई करोड भारु सबैलाई उछिन्नेछ भने 'बाहुबली ः द कन्क्लुजन' ले बनाएको दुई सय ४७ करोड भारुको एक साताको व्यापारलाई चुनौती दिने छ ।
बुर्काभित्रै छोपिएको सौन्दर्य,"नेचुरल ब्युटिपार्लर नेपालगन्जकी ब्युटिसियन सरिता बोहराले दुई दशकदेखि पार्लर चलाउँदै आएकी छन् । उनको अनुभवमा मुस्लिम समुदायका महिला बुर्काभित्रै भए पनि सौन्दर्यमा विशेष रुचि दिने गरेका छन् । 'खास गरी आँखाको मेकअपमा उनीहरू बढी जोड दिन्छन्,' सरिताले भनिन्, 'देखिने अंग भनेकै यही हो, सायद त्यसैले सजाउन चाहन्छन् ।' गाजल उनीहरूको विशेष सौन्र्दय सामग्री हो । अरूका लागि सुन्दर हुनुमा उनीहरू बढी केन्दि्रत भएको उनले बताइन् । बुर्का फालेर मुहार देखाउने चाहना भए पनि ती महिला यसमा खासै आवश्यक ठान्दैनन् । ब्युटिसियन सरिताले बेलाबखत पार्लरमा आएका यस्ता महिलालाई सम्झाउने गर्छिन् । बिहे भोजका लागि अधिकांश ब्राइडल मेकअप गर्न पार्लर आउन थालेका छन् । १५ वर्ष पहिले यस्तो पटक्कै थिएन । अहिले मुस्लिम समुदायका महिला नै धेरै ग्राहक बन्न थालेको उनले खुलाइन् । 'मलाई सम्झना छ, मुस्लिम महिला पार्लर धाउनु निकै गलत मानिन्थ्यो,' उनले भनिन्, 'अहिले पार्लरसम्म त आउँछन् तर बुर्कामै सौन्दर्य लुकाएर जान्छन् ।'"
कप्सको ट्रेलर,"सम्राट सापकोटाको यो डेब्यु निर्देशन फिल्म हो । तीन दशक लामो अभिनय अनुभव बटुलेका उनले निर्देशनमा पनि हात हालेका हुन् । अनुपसँगै फिल्ममा सन्दिपा लिम्बू, अमित गिरी, रामराज क्षेत्री, पुरन जोशी, नन्दु श्रीवास्तव, सुन्दर श्रेष्ठ, बब्लुविक्रम थापा, अनुपमा भण्डारी, रोशन सुवेदीलगायतका कलाकारको अभिनय रहेको छ । आर्या मुभिज र सारा श्री मुभिजको संयुक्त ब्यानरमा निर्माण भएको चलचित्रलाई राम शाक्यले निर्माण गरेका हुन् । सुसन प्रजापतिको छायांकन, विजय घिमिरेको संगीत, कविराज गहतराजको नृत्य, विपिन मल्लको सम्पादन रहेको चलचित्र निर्देशक सापकोटाले नै लेखेका हुन् ।"
गौतमलाई युगकवि सिद्धिचरण,प्रतिष्ठानले यस वर्षको 'युगकवि सिद्धिचरण पत्रकारिता पुरस्कार २०७६' पत्रकार होमनाथ दाहाललाई प्रदान गर्ने निर्णय गरेको छ । पुरस्कारमा ५१ हजार रुपैयाँ र ताम्रपत्र रहेको छ । पुरस्कार युगकविको १०८ औं जन्मजयन्ती अवसरमा आउँदो जेठ ९ गते प्रदान गरिने प्रतिष्ठानका संरक्षक रविचरण श्रेष्ठले बताए । यसैबीच साझा प्रकाशनबाट छापिँदै आएका गौतमका तीन उपन्यास प्याकेजका रूपमा फिनिक्स बुक्सबाट प्रकाशित भएको छ । तिनमा २०४० मा मदन पुरस्कार प्राप्त 'अलिखित' सहित 'कट्टेल सरको चोटपटक' र 'बाढी' उपन्यास छन् ।
इन्डोनेसियाबाट रवीन्द्र तस्बिर,दिवंगत मन्त्री अधिकारी म्युजियम भ्रमणमा आएको क्षणहरूलाई श्वेता गौतम र म्युजियमका संस्थापक वेद उप्रेतीले क्यामेरा कैद गरेकी हुन् । प्रदर्शनीमा सोही दुर्घटनामा परेका उपमहानिर्देशक वीरेन्द्र श्रेष्ठका तस्बिर पनि छन् । उनको तस्बिर भने दीपक उप्रेतीले खिचेका हुन् । तस्बिरहको क्यानभास पि्रन्ट इन्डोनेसियामा गरेको भए पनि पेमिङ भने नेपालमै गरिएको म्युजियमले जनाएको छ । प्रदर्शनी एक महिनासम्म जारी रहनेछ ।
राहुलको नागरिकताबारे जवाफ माग,"त्यसलाई लिएर भाजपाले नै चर्को विरोध गरेको थियो । विवादका कारण सोनिया आफंैले प्रधानमन्त्री नबन्ने घोषणा गरिन् । र, सबैलाई आश्चर्यमा पार्दै पूर्व अर्थमन्त्री मनमोहन सिंहलाई प्रधानमन्त्रीका रूपमा अगाडि सार्ने निर्णय लिएकी थिइन् । तर, त्यसपछि केही शान्त देखिएका स्वामीले राहुलको नागरिकतालाई लिएर प्रश्न उठाउँदै आएका छन् ।"
जापानी सम्राट्द्वारा गद्दीत्याग,अकिहितोको गद्दी त्यागपछि मे १ बाट युवराज नारुहितोले जापानी सिंहासन सम्हाल्दै छन् । उनी जापानका १२६औं सम्राट हुनेछन् । एएफपीका अनुसार जापानमा सम्राट्को कुनै राजनीतिक अधिकार हुँदैन तर राष्ट्रिय प्रतीकको ठूलो सम्मान छ । ५९ वषर्ीय नारुहितोले गद्दी सम्हालेसँगै जापानमा नयाँ शाही युग 'रेइवा' को सुरुवात हुँदै छ । अकिहितोको गद्दीत्यागसँगै हेइसी युगको पनि अन्त्य भएको छ ।
डुब्न लागेको जकार्ता सारिँदै,डच उपनिवेशबाट सन् १९४५ मा स्वतन्त्र भएदेखि नै जकार्तालाई अन्यत्र सार्ने भनिँदै आएको थियो । हालसम्मका ६ राष्ट्रपतिले कुरा गर्दै आएपछि यसलाई सार्न भने सकेको छैनन् । जकार्ता एक करोडभन्दा बढी बासिन्दा भएको सहर हो । जकार्ता उपत्यकामा भने करिब ३ करोडको बसोबास छ ।
श्रींलका आक्रमणको जिम्मा आईएसले लियो,कोलम्बो  श्रीलंकामा भएको शृंखलाबद्ध विस्फोटनको जिम्मा इस्लामिक स्टेट आईएस) विद्रोही समूहका नाइके अबु बकर अल बग्दादीले लिएका छन् । उनले भिडियो सन्देशमार्फत त्यसको जिम्मा लिएका हुन् । ५ वर्षअघि रूस र इराकले गरेको हवाई आक्रमणमा अल बग्दादी मारिएको भनिएको थियो । उनी सन् २०१४ देखि सार्वजनिक रूपमा देखा परेका थिएनन् । उनले सिरियामा मारिएकाहरूको बदलास्वरूप ८ देशमा दर्जनौं आक्रमण गरेको बताएका छन् । अमेरिकी अधिकारीहरूले उक्त भिडिओ सन्देशको सत्यताबारे जाँच भइरहेको बताएका छन् । बीबीसीका संवाददाताले भिडिओमा बग्दादी नै जस्तो देखिन्छ र सुनिन्छ भनेका छन् ।
संदिग्ध योजनाकार पक्राउ,"अदालती दस्तावेजअनुसार डोमिङ्गोले अमेरिकी संघीय जाँच ब्युरो एफबीआई) का एजेन्टसँग आफूले मुस्लिम समुदायमाथि भएका आक्रमणको बदला लिन चाहेको बताएका थिए । डोमिङ्गोले यहुदी, गिर्जाघर र प्रहरी अधिकारीसमेतका धेरै ठाउँलाई लक्षित गरी आक्रमणका विकल्पबारेमा सोचेको र अन्त्यमा लङबिच र्यालीमा आक्रमण गर्ने योजना बनाएको अधिकारीले दाबी गरेका छन् ।"
गैरबजेटबाट ३ अर्ब थुतिँदै,"'कर्मचारीको कमजोरीले रकमान्तर'राजविराज (कास) प्रदेश २ का सामाजिक विकासमन्त्री नवलकिशोर साहले मन्त्रालयका कर्मचारीकै कमजोरीका कारण बजेट रकमान्तर गर्नुपरेको बताएका छन् । उनले आवश्यक योजनामा मात्रै रकमान्तर गरिएको दाबी गरे । 'अस्वाभाविक खालका योजना तथा संघीय सरकारको योजनासित जुध्ने खालको योजनाको बजेट रकमान्तर गरिएको छ,' उनले सप्तरीको हनुमाननगरमा सोमबार पत्रकार सम्मेलनमा भने, 'रकमान्तर गरिएको बजेटमा प्रदेशभरिको योजना समेटिएको छ ।' मन्त्री साहले कर्मचारीका कारण रातो किताबमा योजना राख्दा धेरै कमजोरी भएको उल्लेख गर्दै भने, 'रकमान्तर गरेर कालो किताबलाई रातो किताब बनाएका छौं । जस्तो झुल वितरणमा ५ करोड रुपैयाँ थियो, त्यो अस्वाभाविक लाग्यो, त्यस्तै प्रकृतिका अन्य अस्वाभाविक योजनाबाट रकमान्तर गरी विद्यालय र अस्पताल निर्माणमा दिइएको छ ।'"
जग्गा विवादमै बित्यो ९ वर्ष,स्थानीय सिंहराज शाहीले बगरखेतमा रहेको सबै जग्गा आयोजनाले कब्जा गरेको गुनासो गरे । उनको १७ रोपनी जग्गा आयोजनाले प्रतिरोपनी १ लाख २५ हजार रुपैयाँ दिने भन्दै लिएको छ । आठबीस नगरपालिका प्रमुख खड्गराज उपाध्यायले छिट्टै आयोजनासँग सहकार्य गरेर निर्माण कार्यलाई तीव्रता दिइने बताए ।
यार्सागुम्बु सिजन सुरु,"संकलन कार्यका लागि परिचयपत्र लिन छुटेकाहरूका लागि वैशाख २५ गतेदेखि पायक पर्ने ठाउँमा क्याम्प खडा गरेर परिचयपत्र वितरण गरिनेछ । 'जेठ दोस्रो सातादेखि संकलन गर्न तथा असार मसान्तभित्र संकलक फर्किनसमेत सूचित गरिएको छ,' मेहताले भने, 'यार्सागुम्बु संकलकहरूले अपीनाम्पा संरक्षण क्षेत्रको इजाजतबिना कुनै पनि जडीबुटी संकलन नगर्न सबैमा अनुरोध गरेको छ ।' संकलन परिचयपत्र साथमा राख्न, कुनै पनि हातहतियार नलैजान र जथाभावी फोहोर नफाल्न तथा खुला दिसापिसाब नगर्न पनि भनिएको छ । संरक्षण क्षेत्र कार्यालयले सबैको पायक पर्ने गरी परिचयपत्र वितरण गर्दागर्दै पनि अनुमतिबिना संकलन क्षेत्रमा प्रवेश गरी संकलन गरेको भेटिए यार्सागुम्बु जफत गरी नियमानुसार कारबाही गरिने कार्यालयले छ । अपीनाम्पा संरक्षण क्षेत्र व्यवस्थापन परिषद् बैठकले यार्सागुम्बु तथा जडीबुटी संकलन पाटनमा सुरक्षाका लागि जिल्ला प्रशासनलाई अनुरोध गरेको संरक्षण क्षेत्र कार्यालयका प्रमुख मेहताले बताए । प्रहरी र सशस्त्र प्रहरीलाई संरक्षण क्षेत्रमा सुरक्षासंँगै अनुगमनका लागि अनुरोध गरिएको छ ।"
अर्थले मलमा अनुदान थप्न मानेन,"जी टु जीमा पनि अन्योलभारतीय चुनावका कारण जी टु जी खरिद प्रक्रियामा पनि अन्योल देखिएको छ । इमर्जेन्सीको अवस्थामा भने भारतसँग जी टु जी सम्झौता हुन्छ । जी टु जी प्रक्रियामा पनि कम्तीमा डेढ देखि तीन महिना लाग्ने मन्त्रालयले जनाएको छ । 'जी टु जी गर्दा डेढ महिनामा आउन सक्छ,' भण्डारीले भने, 'भारतीय चुनावले केही प्रभावित हुन सक्छ ।'"
एनसेलले गुहार्यो अन्तर्राष्ट्रिय मध्यस्थकर्ता,"कर निर्धारण गर्दै ठूला करदाता कार्यालयले वैशाख ९ गतेभित्रमा कर दाखिला गर्न एनसेललाई पत्र पठाएको थियो ।ठूला करदाता कार्यालयका अनुसार एनसेलको ८० प्रतिशत सेयर १ खर्ब ४४ अर्ब ७८ करोड रुपैयाँमा बिक्री भएको थियो । यो बिक्री गर्दा १ खर्ब ४३ अर्ब ६५ करोड ३७ लाख ६ हजार रुपैयाँ लाभ भएको थियो । लाभ भएको रकममा २५ प्रतिशत अर्थात ३५ अर्ब ९१ करोड ३४ लाख २६ हजार ५ सय रुपैयाँ कर निर्धारण गरिएको छ । अहिलेसम्म कर नबुझाएका कारण मुख्य कर अंकमा थप ५० प्रतिशत अर्थात् १८ अर्ब ३३ करोड ७ लाख ३६ हजार ७ सय २३ रुपैयाँ जरिवाना लागाइएको छ । ८ अर्ब ३९ करोड ८ लाख १२ हजार ३४२ रुपैयाँ ब्याज पनि लागेको छ । कर, जरिवाना र ब्याजसहित एनसेललाई साढे ६२ अर्ब कर निर्धारण गरिएको हो । उसले पहिल्यै साढे २३ अर्ब रुपैयाँ बुझाइसेकाको छ । अब ३९ अर्ब रुपैयाँ कर बुझाए पुग्छ । कर निर्धारणको रकम सर्वोच्चको फैसलापछि हुनुपर्नेमा अगाडिदेखि नै कायम गरिएकाले धेरै भएको जिकिर एनसेलले गरिरहेको छ । अब १४ अर्ब ३६ करोड रुपैयाँ कर तिर्नुपर्नेमा ३९ अर्ब ६ करोड रुपैयाँ सरकारे देखाएको भन्दै एनसेलले विमति जनाउँदै आएको छ । यसबारे एनसेलका अधिकारीहरू प्रतिक्रिया दिन भने मान्दैनन् ।"
नामार्जुङमा दसैंलाई बिजुली,"हिमालयन हाइड्रो पावर लिमिटेडअन्तर्गत दूरसञ्चार सेवा प्रदायक एनसेलका कर्मचारी एलआरसी समूह) ४ सय ७८ र विभिन्न क्षेत्रका एक सय बढी गरी करिब ६ सय जनाको सेयरमा २ अर्ब २२ करोड रुपैयाँको लगानीमा आयोजना बन्दै छ । जनता बैंकको संयोजकत्वमा विभिन्न ५ बैंकबाट ७० प्रतिशत ऋण र अरू रकम नगद लगानी गरिएको छ ।'हामीले असारभित्रै पब्लिक सेयर खुलाउने तयारी गरिरहेका छौं, के कति खुलाउने भन्ने छिट्टै निर्णय गर्छौं,' अध्यक्ष केसीले भने, 'निर्माणको काम सकेर दसैंअघि नै राष्ट्रिय प्रसारण लाइनमा जोड्ने तयारीसाथ काम भइरहेको छ ।' दर्जन बढी उपकरणसहित ३ सय कामदारले काम गरिरहेका छन् । आयोजनाले २०६७ भदौमा विद्युत् प्राधिकरणसँग विद्युत् खरिद सम्झौता गरेको थियो । सम्झौतालगत्तै आयोजनास्थलको पारिपट्ट िपहिरो गएर नदी थुनियो । साथै नदी ७ मिटर अग्लो पनि भयो । यसले आयोजना बनाउनेनबनाउने अन्योल भयो । ३ वर्ष त्यत्तिकै थन्किएपछि पुनः सर्भे र डिजाइनिङ गर्नुपर्यो । सबै प्रक्रिया पुर्याएर २०७२ को सुरुमै काम थाल्दा भूकम्प गयो । नाकाबन्दी सुरु भयो । यसले पनि काम अवरुद्ध भएको केसीले बताए । 'सबै प्रकारका बाधा अवरोध पार गरी २०७३ मंसिरबाट काम सुरु भएर अहिले ९० प्रतिशत सकिएको हो,' उनले भने । यतिबेला डिसेन्डिङ वेसिन, पेनस्टक पाइप जडान, विद्युत् गृहमा काम भइरहेको छ । नहरलाई बन्द गरिएको छ । ६३ मिटर हेड रहेको पेनस्टक पाइपबाट विद्युत् गृहमा पानी खसालेर विद्युत् उत्पादन गरिने प्राविधिक इन्चार्ज अमित पन्तले बताए । उत्पादित बिजुली साढे ४ किलोमिटर तल रहेको अपरमादी जलविद्युत् आयोजनाको सबस्टेसनमा जोडेर राष्ट्रिय प्रसारण लाइनमा पुर्याइनेछ । यसको पनि काम भइरहेको छ । आयोजनाले हिउँदमा ४ र वषर्ायाममा ७ रुपैयाँमा विद्युत् बिक्री गर्ने प्राधिकरणसँग सम्झौता गरेको छ । विभिन्न समस्याले निर्माणमा ढिलाइ भएकाले नयाँ दरमा सम्झौता गर्नुपर्ने अध्यक्ष केसी बताउँछन् । यसैबीच मादीखोलामा पक्की पुल नहुँदा आयोजनालाई निर्माण सामग्री ढुवानीमा समस्या भएको छ । आयोजनाका साइट इन्चार्ज तारा पौडेलका अनुसार झोलुंगेपुलबाट सामान ओसार्नुपर्ने बाध्यता छ । ज्याउदुमा पुल बन्न ढिलाइ भएकाले समस्या भएको उनको भनाइ छ । अहिले खोलामा काठ तेर्साएर अस्थायी साँघुमार्फत सवारी चलाउनुपरेको छ ।"
राष्ट्र बैंक भवन निर्माण १८ प्रतिशत सकियो,"उनका अनुसार थापाथलीको विलिल कन्टेक जेभीले निर्माणको ठेक्का लिएको छ । विलिल भारतीय निर्माण कम्पनी हो, जसको ठेक्का रकम १ अर्ब ८७ करोड १० लाख रहेको छ । ८ अगस्ट २०१८ ०७५ साउन २३) मा ठेक्का सम्झौता भएको र अहिलेसम्म करिब १८ प्रतिशत काम भएको छ । 'थापाथलीको भवन निर्मणका क्रममा हामीले समयमै साइट उपलब्ध गराउन नसकेकाले निर्माणमा थोरै ढिलाइ भएको हो,' उनले भने, 'अहिले काम भइरहेको छ ।' उनका अनुसार बालुवाटार भवनका सम्बन्धमा समयमै खरिद प्रक्रिया नहुँदा निर्माणमा ढिलाइ भएको हो । विवादित पप्पु कन्स्ट्रक्सनले चिनियाँ कम्पनीसँग मिलेर भवन निर्माणका लागि ठेक्का हालेको थियो । उसले सबैभन्दा कम दररेटमा प्रस्ताव पेस गरेको थियो । पप्पुले ठेक्का पाउने निश्चितजस्तो भएपछि लामो समय ठेक्का प्रक्रियामा अन्योल छाएको थियो । बालुवाटर भवनको ठेक्का सिकोसमानन्तर जेभीले लिएको छ । ठेक्का सम्झौता ०७५ फागुन २९ गते भएको हो । सिको चिनियाँ निर्माण कम्पनी हो । ठेक्का रकम १ अर्ब ८६ करोड २२ लाख रहेको छ । निर्माण समय अवधि यसको पनि ३० महिनाको छ । बालुवाटार भवनको जमिनमुनि दुई तला हुनेछ । जसमा एक तलामा पैसा राख्ने र एक तलामा पार्किङ रहनेछ । अहिले यसैको काम भइरहेको छ । 'असारसम्म बेसमेन्टका काम निकालिसक्ने हिसाबले निर्माण कम्पनी अगाडि बढेको छ, बालुवाटारको भवन निर्माणको काम सोचेभन्दा धेरै अगाडि बढेको छ,' उनले भने, 'थापाथलीको भवनमा भने ३ वटा ब्लक रहेका छन्, सबैको काम भइरहेको छ ।' बालुवाटरमा केन्द्रीय कार्यालय रहनेछ । थापाथलीमा बैंकिङ कार्यालय हुनेछ । उनका अनुसार १८ महिनाभित्र भवनको सबै स्ट्रक्चर काम नसकिए सम्झौताअनुसार जरिवाना लगाउन सकिनेछ । थापाथलीमा पहिला २ तला रहेकामा अब ४ तलाको हुनेछ । भवन अपांगमैत्री बन्नेछ । थापाथलीमा सर्वसाधारणसँग प्रत्यक्ष जोडिने बैंकिङ कारोबार तथा विदेशी मुद्रा सटहीको काम हुनेछ । सरकारीे चेकको भुक्तानी पनि यहीँबाट हुनेछ । बालुवाटारमा गभर्नर, डेपुटी गभर्नर आवास, तालिम हल, सुरक्षामा खटिने सेनाका लागि छुट्टै ब्लक बन्नेछन् । बैंकको थापाथलीमा ४२ र बालुवाटारमा ६१ रोपनी जग्गा छ । भवन निर्माणको काम तीव्र रूपमा अघि बढेको बैंकका डेपुटी गभर्नर चिन्तामणि शिवाकोटीले बताए । 'बालुवाटारमा ढिलो काम सुरु भए पनि पनि ५ प्रतिशत काम सकिसकेको छ,' उनले भने ।"
माथिल्लो त्रिशूली 'ए' को परीक्षण सकियो,आयोजनाको निर्माण २०७१ मै सक्ने लक्ष्य भए पनि क्षमता बढाउने र डिजाइन परिवर्तनको विवादले समय लम्बिएको हो । २०७३ असारमा सक्ने लक्ष्य तय गरिएको आयोजना भूकम्पका कारण पुनः ढिला भएको हो । भूकम्पपछि आएको पहिरोले आयोजनाको बाँधस्थल र प्रवेश मार्गमा क्षति पुर्याएको थियो ।
कतार एयरवेजको अफर,काठमाडौं (कास) कतार एयरवेजले ३० अपि्रलदेखि ६ मेसम्म फस्ट क्लास र बिजनेस क्लासको टिकट बुकिङमा छुट दिएको छ । सम्पूर्ण पि्रमियम दरमा २० प्रतिशतसम्मको छुट र थप अर्का सहयात्रीसँग यात्रा गर्दा २५ प्रतिशतसम्मको थप छुट प्राप्त गर्न सक्ने एयरवेजले जनाएको छ । पि्रभिलेज क्लब सदस्यहरूले पनि आफ्ना सम्पूर्ण पि्रमियम बुकिङमा 'डबल क्यू प्वाइन्ट' प्राप्त गर्न सक्नेछन् ।
सामसङको 'ग्यालेक्सी ए ७०' बजारमा,काठमाडौं (कास) सामसङ नेपालले 'ग्यालेक्सी ए ७०' स्मार्ट फोन बजारमा ल्याएको छ । यो पाँचौं स्मार्टफोन हालै लन्च भएको ग्यालेक्सी ए सिरिजको सफलतापछि बजारमा आएको सामसङले जनाएको छ । यसमा ३२ मेगापिक्सलसहितको शक्तिशाली टि्रपल रेयर क्यामेरा राखिएको छ ।
नेपाल एग्रोको सेयर बाँडफाँट,काठमाडौं (कास) नेपाल एग्रो लघुवित्त वित्तीय संस्थाको आईपीओ प्राथमिक सेयर) मंगलबार बाँडफाँट भएको छ । १५ हजार १ सय २० जनाले १० कित्ताका दरले सेयर पाएको सेयर निष्कासन तथा बिक्री प्रबन्धक नेपाल एसबीआई मर्चेन्ट बैंकिङले जनाएको छ । कम्पनीको सेयरमा करिब ४२ गुणाभन्दा बढी आवेदन परेपछि गोला प्रथाद्वारा वितरण गरिएको विज्ञप्तिमा उल्लेख छ । यस्तै नेपाल एग्रोे लघुवित्त वित्तीय संस्था र नेपाल एसबीआई मर्चेन्ट बैंकिङबीच सेयर रजिस्ट्रारसम्बन्धी काम गर्न सम्झौता भएको छ ।
डीपीआर बनाउँदै पतञ्जली योगपीठ,"(स्याङ्जा)  पतञ्जली योगपीठ र पतञ्जली व्यवस्था फार्मेसीका परियोजना सञ्चालनका लागि विस्तृत परियोजना प्रतिवेदन बनाउने काम सुरु भएको छ । पतञ्जलीका सञ्चालक रामदेव र आचार्य बालकृष्णले आयुर्वेदिक कलेज, अस्पताल, सभाहल, होस्टल, विशेष आयुर्वेदिक उपचार कक्षहरू, योग आश्रम र २८ हजार दर्शक अट्ने क्षमताको रंगशालासहितको योजना अघि सारेपछि वालिङ नगरपालिकाले जग्गा खोजिदिएको हो । प्रारम्भिक चरणमा करिब सात अर्ब रुपैयाँ बराबरका परियोजना ल्याउने प्रस्ताव दिइएपछि जग्ग्ाा खोजी गरेको वालिङ नगरप्रमुख दिलीपप्रताप खाँडले बताए । 'पतञ्जलीले उत्पादन गर्ने औषधिको बिक्रीबाट भएको नाफाको ५० प्रतिशत सामाजिक कार्यमा खर्च गर्ने योजनाअनुरूप नेपालमै योगपीठ संस्था दर्ता गरेर काम गर्छौं भनेपछि हामीले पनि यहाँ आउँदा हुन्छ भनेका हौं,' उनले भने, 'पतञ्जली योगपीठको नेपालभारत दुवैतिरका संस्थाले परियोजना निर्माण र व्यवस्थापन गर्ने कुरा छ ।' स्मार्ट सिटीको अवधारणा अघि सारेको वालिङका लागि पतञ्जली महत्त्वाकांक्षी परियोजना हो । ६ महिनायता सम्भाव्यता अध्ययनको काम भइरहेको छ । 'डीपीआर अन्तिम चरणमा पुगेको छ,' प्रमुख खाँडले भने, 'निर्माणको काम थाल्न एक अर्बको बजेट पनि आइसकेको जानकारी उहाँहरूले दिनुभएको छ ।' जग्गा सर्भे र डिजाइनको काम आचार्य बालकृष्णको निर्देशनमा भइरहेको पनि उनले बताए । पतञ्जलीको क्षेत्रमा स्थानीय तहले लगानी गर्नु नपर्ने बताउँदै उनले भने, 'जडीबुटी नर्सरीको उद्यान पनि आफ्नै बनाउने तयारी छ ।' आयुर्वेदिक कलेज, अस्पताल, आठ सयजना क्षमताको सभाहल, पाँच सय कोठाको होस्टल, योग आश्रम र योगाभ्यासका लागि उपयोगी हुने २८ हजारजना क्षमताको खेलकुद रंगशाला बनाइने प्रस्तावित परियोजनाको खाका छ । वालिङ ११ को पेखु, बाहुनथान, चापाकोट नगरको साँखरका केही स्थानसहित करिब ६ सय रोपनी नगरपालिकाले योगपीठको परियोजनालाई दिने गरी खोजी गरेको छ । जग्गाको मूल्य चलनचल्ती मूल्यांकनअनुसार योगपीठले तिर्ने नगरप्रमुख खाँडले बताए ।आफ्नो बृहत् परियोजनाका लागि योगपीठले दुई हजार रोपनी जग्गा आवश्यक रहेको जनाएपछि नगरपालिकाले अझै सम्भाव्य स्थानमा खोजी गरिरहेको वालिङका प्रमुख प्रशासकीय अधिकृत गुरुदत्त सुवेदीले बताए । उक्त परियोजना अघि बढाउन पतञ्जलीका महासचिव आचार्य बालकृष्णको स्याङ्जा आउने क्रम बाक्लिएको छ । नगरवासी र जनप्रतिनिधिहरूसँगको भेटघाटमा उनले आयुर्वेदिक औषधिको मूल्य घटाउन नसकिने भएकाले नेपालमै परियोजना स्थापना जरुरी रहेको बताउने गरेका छन् । हाल अन्य मुलुकका तुलनामा पतञ्जलीले आफ्नो उत्पादन नेपालमा पठाउँदा भन्सार शुल्कका कारण ८ देखि १५ करोडसम्मको नोक्सानी बेहोर्नुपरिरहेको दाबी उनले गर्ने गरेका छन् । भारतबाट अन्य मुलुकमा निर्यात गर्दा हुने फाइदा नेपालमा नहुने भएकाले वालिङमा परियोजना स्थापना आवश्यक रहेको भनाइ उनको छ । १२ वर्षको उमेरमा भारत पसेका आचार्य वालिङ ८ भरुवाका हुन् । पतञ्जलीको परियोजनामा वालिङ नगरपालिका सहकार्य गर्न सहमत भएयता उनी ३५ वर्षको अन्तरालपछि नेपाल आउने क्रम बढेको हो । लामो समयपछि जन्मथलो आउने वहानामा व्यवसाय गर्न थालेको भन्दै आचार्यप्रति वालिङका सर्वसाधारण विश्वस्त हुन समय लाग्ने स्थानीय नेता राजेन्द्र डुम्रे बताउँछन् । 'उनले ल्याउन लागेको परियोजनाको कुरा सुन्दा स्वागतयोग्य छ,' उनले भने, 'परियोजना सञ्चालनमा आएपछि जमिन र जडीबुटीको सदुपयोगसँगै रोजगारीका अवसर बढ्छ भन्नेमा दुई मत छैन तर यति ठूलो बजेटको परियोजना साँच्चै आउँछ भनेर पत्याइहाल्न अलि समय लाग्छ ।' स्मार्ट सिटीको अवधारणा ल्याउँदै गर्दा वालिङ नगरपालिकाले बालउद्यान, बालबालिका र ज्येष्ठ नागरिकका लागि पार्क, मनोरञ्जन स्थल र खेलकुदका लागि रंगशाला निर्माण गर्ने योजना सार्वजनिक गरेको थियो । पतञ्जलीले निर्माण गरेको भौतिक संरचना नगरपालिकालाई नै हस्तान्तरण गर्ने सहमति भएको खाँडको भनाइ छ । नगरपालिकाले पनि आयुर्वेदिक उपचार केन्द्र खोल्ने योजना बनाइरहँदा पतञ्जलीले बनाएर दिने भएकाले नगरभित्रका बासिन्दालाई जडिबुटीमा जोड्न सकिने उनले बताए ।"
'पत्ती हातैले माडेर पाहुनालाई चिया',"(धनकुटा)  चिया कृषक र व्यवसायीहरूले चियाको बजार तथा निर्यातका लागि राज्यले उचित वातावरण दिन नसकेको गुनासो गरेका छन् । राष्ट्रिय चिया दिवसको अवसरमा धनकुटाको हिले बजारमा आयोजित कार्यक्रममा सहभागी चिया कृषक, उत्पादक र राष्ट्रिय चिया तथा कफी विकास बोर्डका पदाधिकारीबीचको अन्तरक्रियाका सहभागीले यस्तो गुनासो गरेका हुन् । व्यवसायी र कृषकले चिया तथा कफी विकास बोर्डले अपेक्षित रूपमा चियाको बजारीकरणमा काम गर्न नसकेको बताए । दुई दशकदेखि व्यावसायिक चिया खेतीमा संलग्न अधिकांश कृषकले बजार अभावमा चिया बगान मासेर विकल्प खोज्ने अवस्थामा पुगेको उल्लेख गरे । चिया सहकारी संघका अध्यक्ष इन्द्र सारूमगरले विदेश निर्यात गरेर मनग्य आम्दानी गर्न सकिने भए पनि त्यसप्रति राज्यको ध्यान नगएको बताए । 'बोर्डले कम्तीमा मार्केटिङको पहल गरिदिए पनि कृषक उत्साहित हुने थियौं,' उनले भने, 'चियापत्तीलाई हातैले माडेर पाहुनालाई चिया खुवाउनमै सीमित हुनुपरेको छ ।'गुराँसे टी स्टेटका प्रबन्धक नवीन कार्कीको पनि त्यस्तै गुनासो छ । उनले नेपालको चिया अन्य देशको भन्दा फरक र स्तरीय भए पनि उचित मार्केर्टिङको अभाव रहेको बताए । २७ प्रकारको चिया उत्पादन गर्न सक्ने क्षमता रहे पनि बजार अभावमा अहिले ५ प्रकारमा सीमित बनेको उनले जानकारी दिए । चिया व्यवसायी भीम खेवा लिम्बू, पाख्रीबास नगरपालिकाका उपप्रमुख देवकला तिम्सिना, छथरजोरपाटी गाउँपालिकाका उपाध्यक्ष भीमकला श्रेष्ठलगायतले अन्तर्राष्ट्रिय बजारमा नेपालको चियाको सम्भावना रहेको उल्लेख गरेका थिए ।यस्तै चिया तथा कफी विकास बोर्डका उपनिर्देशक लक्ष्मण पोखरेलले नेपालको समृद्धिका लागि चियाको बजारको भूमिका उल्लेख हुने बताए । उनले चिया व्यवसायी तथा कृषकका गुनासोलाई सकारात्मक रूपमा लिएको जनाए । मुलुकमा १५ हजार साना कृषक चिया खेतीमा निर्भर रहेको जानकारी दिए । चिया मजदुर संघका अध्यक्ष नारायण तामाङले चिया मजदुरका लागि निर्धारण गरिएको पारिश्रमिक राज्यले कडाइका साथ दिलाउनुपर्नेमा जोड दिए । विश्व बजारमा धनकुटाबाट उत्पादित चियाको माग उल्लेख्य रूपमा बढेको कार्यक्रममा जानकारी दिइयो । गुराँसे टी स्टेट तथा जुन चियाबारीलगायतबाट उत्पादित चिया जर्मन, जापान, अमेरिका, पान्स, पोल्यान्ड, चीन, भारतलगायतका मुलुकमा निर्यात हुने गरेको छ । यस्तै तीनजना कृषक र व्यवसायी सम्मानित भएका छन् । सम्मानित हुनेमा चौबिसेका कृषक दिलीप चेम्जोङ, धनकुटा २ का डिल्लीश्वर दर्नाल र जुन चियाबारीका व्यवस्थापक मोरिस रहेका छन् । उनीहरूलाई पाख्रीबास नगरपालिकाका उपप्रमुख देवकला तिम्सिना र चिया तथा कफी विकास बोर्डका उपनिर्देशक लक्ष्मण पोखरेलले सम्मान गरे ।"
चार पानी उद्योगमा सिल,"(वीरेन्द्रनगर)  गत शुक्रबार मध्यपश्चिम वाटर एन्ड वेभरेज प्रालिद्वारा प्रशोधित 'एक्वास' पानीमा झिँगा फेला परेको गुनासो जिल्ला प्रशासन कार्यालयमा पुग्यो । गुनासो पुग्नासाथ खाद्य प्रविधि तथा गुण नियन्त्रण डिभिजन कार्यालय सुर्खेतको टोली उद्योगमा पुग्यो । त्यहाँ पानीको जारमा झिँगा मात्र थिएन, पानी निकै दूषित र मापदण्डविपरीत थियो । टोलीले मध्यपश्चिमसँगै अन्य उद्योगमा पनि अनुगमन गर्यो । अवस्था त्योभन्दा भिन्न भेटिएन ।गुण नियन्त्रण डिभिजन कार्यालयका अनुसार पानी प्रशोधनका क्रममा भौतिक पूर्वाधार तथा अन्य मेसिनरी औजारहरूको व्यवस्थित प्रयोग त टाढाको कुरा सामान्य सरसफाइमा समेत ध्यान नदिएको पाइयो । त्यसपछि कार्यालयले चारवटा पानी उद्योगमा सिलबन्दी गर्यो । प्रशोधित पिउने पानी उत्पादन मापदण्डसम्बन्धी निर्देशिकाविपरीत पानी प्रशोधन गरी बिक्री वितरण गरेको पाइएपछि उद्योगहरूमा सिलबन्दी गरिएको कार्यालय प्रमुख भेषराज थापाले बताए । उनका अनुसार मध्यपश्चिम वाटर एन्ड वेभरेज प्रालि, देउती दर्शन वाटर एन्ड वेभरेज प्रालि, रारा डि्रङकिङ सप्लायर्स प्रालि र जयश्री प्योर डि्रङकिङ वाटर उद्योगहरूमा सिलबन्दी गरिएको छ । यसअघि पटकपटक निर्देशिकामा उल्लेखित सामान्य मापदण्ड लागू गर्न निर्देशन दिए पनि उद्योग सञ्चालकहरूले अटेर गरेपछि बाध्य भएर सिल गर्नुपरेको थापाले बताए । 'खुला कोठामै पानी प्रशोधन गरिरहेकाले झिँगा पानीमा पर्न गएको हुन सक्छ,' उनले भने, 'यसले उपभोक्तालाई स्वच्छ खानेपानी पुर्याउने उद्योगमै यस्तो लापरबाही भएको देखाउँछ ।'पानीको शुद्धता जाँचका लागि प्रत्येक उद्योगले आफ्नै ल्याबको व्यवस्था गर्नुपर्ने निर्देशिकामा उल्लेख छ । सातामा एकपटक आफूले उत्पादन गरेको पानीको शुद्धता जाँच गर्नुपर्छ । कुनै पनि उद्योगमा ल्याब नभएको अनुगमनका क्रममा भेटियो । 'नागरिकको स्वास्थ्यसँग प्रत्यक्ष जोडिने वस्तुमाथि खेलवाड भयो,' उनले भने, 'हामीले पहिलेदेखि दिँदै आएको निर्देशनलाई सामान्य रूपमा लिइँदा यस्तो अवस्था आएको हो ।' सिलबन्दीमा परेका पानी उद्योगहरूले पुनः सञ्चालनका लागि निर्देशिकाबमोजिम मापदण्ड पूरा गरी कार्यालयमा निवेदन पेस गरेमा जाँचबुझ गरी अनुमति दिन सकिने उनले बताए ।प्रशोधित पिउने पानी उत्पादन मापदण्डसम्बन्धी निर्देशिकामा प्रशोधन गर्ने पानीको भण्डारण, प्याकेजिङ सामग्रीको भण्डारण, पूर्वप्रशोधन पानीको प्रशोधन कक्ष, प्रशोधित पानी भर्ने कक्ष, जार सफा गर्ने कक्ष, बोटल, जार तथा पुनः प्रयोग गर्ने जार भण्डारण गर्ने कक्ष तथा प्रयोगशालाका लागि छुट्टाछुट्टै र पर्याप्त ठाउँको व्यवस्था हुनुपर्ने उल्लेख छ । तत्काल प्रयोगशालाको व्यवस्था गर्न नसकेमा महिनामा कम्तीमा एकपटक मान्यताप्राप्त प्रयोगशालाबाट विश्लेषण गराउनुपर्ने निर्देशिकामा उल्लेख छ । निरीक्षक थापाले अनुगमनका क्रममा अनुज्ञापत्र नवीकरण नगरेको, फुड ग्रेटको बोटल जार र बिर्को प्रयोग नभएको, पानी प्रशोधन कक्षको भुइँ तथा भित्तामा सजिलै सफा गर्न मिल्ने टायल वा सामग्री प्रयोग नभएको, पानी प्रशोधन कक्ष खुला भएको, कार्यरत कामदारले व्यक्तिगत सरसफाइमा समेत ध्यान नदिएको पाइएको बताए । यसैबीच पानी उद्योग सञ्चालकले उद्योग वाणिज्य संघको सहयोगमा जिल्ला प्रशासन कार्यालयमा सिल खोल्नका लागि दबाब दिएका छन् । उनीहरूले आफ्ना उद्योगमा लगाइएको सिल निःसर्त रूपमा खोल्नुपर्ने माग राखेका छन् ।"
'पानी तिनाउमा खसाल्न दिँदैनौं',"(पोखरापाल्पा)  कालीगण्डकी नदीको पानीलाई सुरुङमार्फत डाइभर्सन गरी तिनाउ नदीमा खसाल्ने संघीय सरकारको योजनाको प्रदेश सरकार, स्थानीय सरकार र स्थानीय बासिन्दाले विरोध गरेका छन् । स्याङ्जा र पाल्पा सीमाको राम्दीभन्दा केही तलबाट कालीगण्डकीको पानी लैजाने योजनाप्रति उनीहरूले आपत्ति जनाएका हुन् । नेकपा महासचिव विष्णु पौडेल अर्थमन्त्री भएका बेला कालीगण्डकीतिनाउ डाइभर्सन बहुद्देश्यीय आयोजना अघि सारिएको हो । रूपन्देही र कपिलवस्तुमा सिँचाइ गर्ने र बिजुली निकाल्ने योजनामा छ । डाइभर्सनको पूर्वसम्भाव्यता अध्ययन २०७१ मा भएको थियो । पाल्पा र स्याङ्जाको सीमामा पर्ने राम्दीभन्दा डेढ किलोमिटर तलबाट सुरुङ बनाइने योजनामा छ । पाल्पाको दोभानमा पावर हाउस बनाई कालीगण्डकीको केही पानी तिनाउमा खसाल्ने र बाँकी पुनः सुरुङमार्फत बेलबास पुर्याउने योजना हो । नदी सुकाएर पानी लैजाँदा डाइभर्सन तल पारिस्थितिकीय प्रणालीमा असर पर्ने र प्रदेशको भूभाग सुक्खा हुने ठहर गण्डकी प्रदेश सरकारको छ । मुख्यमन्त्री पृथ्वीसुब्बा गुरुङले कालीगण्डकीलाई डाइभर्सनमार्फत तिनाउ खोलामा लैजाने योजनाको विरोध गरेका छन् । नेपाल सरकारको एक वर्षको कार्यसम्पादनमा पनि कालीगण्डकी डाइभर्सनको कुरा उल्लेख भएकाले गम्भीर रूपमा लिएको उनले बताए । 'कालीगण्डकीलाई अहिलेकै अवस्थामा बग्न दिनुपर्छ,' उनले भने, 'सबै पानी तिनाउमा लैजाने कार्यले गण्डकी प्रदेशको थुप्रै जमिन बाँझो रहने र इकोसिस्टममा प्रभाव पर्ने गरी डाइभर्सन बनाउन दिइन्न ।' केन्द्रको योजना भएकाले गण्डकीसँग स्वीकृत लिनुपर्ने र दुवै प्रदेशबीच व्यापक छलफल गराउनुपर्नेमा उनले जोड दिए । कालीगण्डकी नदी मात्र नभएर सभ्यता पनि भएको भन्दै डाइभर्सन योजनाको तटीय क्षेत्रका चार जिल्लावासीले विरोध गरेका छन् । नदीको पानी उपयोगमा स्थानीयले अग्राधिकार माग गर्दै डाइभर्सन गर्न नहुने अडान राखेका हुन् । शालिग्राम पाइने एकमात्र नदी बचाउन तटीय क्षेत्रका बासिन्दा विरोधमा उत्रिने घोषणासमेत गरेका छन् । राजनीतिक दल, नागरिक समाज र अगुवाले विरोध जनाउँदै आएका थिए । पाल्पाका रम्भा गाउँपालिका र रामपुर नगरपालिका, स्याङ्जाको गल्याङ र चापाकोट नगरपालिका, तनहुँको घिरिङ गाउँपालिका र पूर्वी नवलपरासीका तटीय क्षेत्रका सबै गाउँपालिका योजनाको विरोधमा छन् । वषर्ायाममा कालीगण्डकीमै र हिउँदमा तिनाउमा मिसाउने योजनाप्रति पूर्ण असहमति रहेको स्थानीय तहले बताएका छन् । 'नदीलाई अविरल रूपमा बग्न दिनुपर्छ,' रम्भाका अध्यक्ष विष्णुप्रसाद खनालले भने, 'हाम्रो भावनाविपरीत गए आन्दोलनमा उत्रिन्छौं ।' उनले त्यस भेगका नेता कस्सिएर लैजाने योजना बनाएर मात्र नहुने बताए । ९ मिटर चौडा सुरुङबाट ९० दशमवल ६ क्युसेक पानी तिनाउमा पुर्याउने योजना छ । प्राविधिकका अनुसार तिनाउ खोलामा पानीको सतह घटदै गएपछि रूपन्देही, कपिलवस्तु र नवलपरासीको ३० हजार हेक्टरमा सिँचाइ सुविधा उपलब्ध गराउने योजना छ । साथै एक सय मेगावाट विद्युत् उत्पादन गर्न सकिने सम्भावना प्राविधिकले देखाएका छन् । आयोजनाको भौगर्भिक परीक्षण भइसकेको छ । सिँचाइ महासंघका केन्द्रीय उपाध्यक्ष पदमप्रसाद अर्यालले ३ जिल्लाका ८१ प्रतिशत भूभागमा सिँचाइ भइसकेको अवस्थामा डाइभर्सनको कुरा आउँदा अचम्म लागेको बताए । 'यस क्षेत्रको धार्मिक महत्त्वलाई बिर्सेर पानी लैजान खोज्नु दुःखद हो,' उनले भने, 'यो कदापि हुन सक्दैन ।' स्याङ्जाको गल्याङ नगरपालिकाको मालुंगा र पाल्पाको रम्भा गाउँपालिकाको पीपलडाँडा सीमामा पर्ने परेवाडाँडामा बाँध बनाएर २२ किलोमिटर लामो सुरुङमार्फत तिनाउमा पानी खसाउने योजना हो । परियोजनाको डीपीआर बनेको छ । ४२ अर्ब लगानीमा सरकारले ३ वर्षअघि क्रमागत योजनामा राखेर काम अगाडि बढाए पनि गति भने लिएको छैन । सिँचाइ विभागमातहतको आयोजनाको जीओसी कन्सल्टेन्ट काठमाडौंले बाँधका लागि माटो र चट्टान परीक्षण गरेको थियो । लगत्तै तल्लो तटीय क्षेत्रका बासिन्दा विरोधमा उत्रिएको रामपुर नगरपालिकाका प्रमुख रमणबहादुर थापाले बताए । केही नेताको स्वार्थका कारण योजना अघि सारिएको आरोप स्थानीय लगाउँछन् । कालीगण्डकी किनारका गाउँ र नगरका ४० वडावासी विरोधमा रहेको उनले बताए । 'कुनै पनि हालतमा कालीगण्डकीको पानी तिनाउ नदीमा लानु हुँदैन,' उनले भने, 'काम अगाडि बढाइए आन्दोलन गरिनेछ ।' राम्दी तलका स्थानीय तहका जनप्रतिनिधि र सरोकारवालाले डाइभर्सन बन्न नदिन आहवान नै गरेका छन् । पानी तिनाउँ हुँदै भारत लैजाने योजना रहेको स्थानीयको बुझाइ छ । कालीगण्डकी उपत्यका विकास अभियानका अगुवा शान्तबहादुर श्रेष्ठले मुक्तिनाथदेखि देवघाटसम्म कालीगण्डकी सहज रूपले बग्न दिनुपर्ने बताए । 'कालीगण्डकी डाइभर्सन कसैको स्वार्थमा एकातर्फका सन्तानलाई मारेर अर्कोतर्फको सन्तानलाई काखी च्यापेजस्तै हो,' उनले भने । कालीगण्डकी डाइभर्सनले राम्दी, केलादी धामदेखि देवघाटसम्मका थुप्रै धार्मिक आस्था र सम्भावनाको केन्द्रलाई समाप्त गर्ने तनहुँको घिरिङ गाउँपालिका अध्यक्ष रनबहादुर रानाले बताए । उनले डाइभर्सन बनाउनै नदिने गरी आन्दोलन गरिने बताए । प्रदेश नम्बर ५ का सांसद नारायणप्रसाद आचार्यले कालीगण्डकीको बहाव परिवर्तन गरेर अस्तित्व मेट्नेबारे कसैले पनि सोच्न नहुने बताए । अर्का सांसद युवराज खनालले डाइभर्सन छाडेर अन्य समृद्धिको विषयमा लाग्न आग्रह गरे । प्राकृतिक बहावलाई कृत्रिम ढंगले अन्यत्र लैजाने हो भने जलवायुमा असर पर्ने गण्डकी प्रदेशका आर्थिक मामिला तथा योजनामन्त्री किरण गुरुङको भनाइ छ । रामपुर नगरपालिकाले आयोजना गरेको र्याफटङ महोत्सवमा सहभागी हुँदै गुरुङले डाइभर्सनले राम्दीदेखि तल्लो तटीय क्ष्ाेत्रका जनताको शिर छेदन गरेसरह हुने भन्दै विरोध गरेको बताए ।"
पशुपतिनगरमा खुल्यो अध्यागमन केन्द्र,"(इलाम)  लामो समयसम्मको पहल र प्रतीक्षापछि सीमावर्ती पशुपतिनगर फाटकमा अध्यागमन केन्द्र खुलेको छ । दार्जिलिङलगायत क्षेत्र घुमघामका लागि आएका भारतबाहेकका पर्यटक नेपाल आउनलाई सहज हुने ठानिए पनि भारततर्फ नखुल्दा भने सेवा सञ्चालन हुने छैन ।भारतले पहल गर्ने आश्वासन दिएपछि दबाब बढाउन नेपालले एकतर्फी रूपमा केन्द्र सञ्चालनमा ल्याएको हो । पर्यटन सूचना केन्द्रको भवनमा रहेको अध्यागमन केन्द्र आइतबार गृहमन्त्री रामबहादुर थापाले उद्घाटन गरेका हुन् । यताबाट प्रक्रिया पूरा गरेर पठाए पनि भारततर्फ अध्यागमन केन्द्र नहुँदा कुनै पनि पर्यटक प्रवेश गर्न सक्दैनन् । 'भारतबाट नेपाल आउने पर्यटकलाई यता नपठाएसम्म हामीले केही गर्न सकिंदैन,' कार्यालय प्रमुख गणेशचन्द्र मिश्रले भने, 'कूटनीतिक पहलमार्फत जतिसक्दो चाँडो सीमापारि पनि केन्द्र स्थापनाको पहल गर्नुपर्छ ।' २०५७ सालमा पनि नेपाल सरकारले पशुपतिनगर फाटकमा अध्यागमन कार्यालय स्थापना गरेको थियो । 'भारतले आफ्नोतर्फ खोल्न नमानेपछि २ वर्षपछि कार्यालय बन्द गर्नुपर्यो,' त्यस क्ष्ाेत्रका पूर्वसांसद बेनुपराज प्रसाईले भने, 'उतिबेला भारतले आफ्नोतर्फ जमिन नभएको भन्दै एउटै भवनमा सञ्चालन गर्न माग गर्दा नेपाल पक्षले मानेको थिएन ।' चहलपहल घटदै गएको पूर्वी सीमावर्ती पशुपतिनगर नाकामा अध्यागमन केन्द्र स्थापना भएपछि बजार पुरानै अवस्थामा र्फकने आसमा स्थानीय छन् । सूर्योदय नगरपालिकालाई प्रदेश सरकारले पर्यटकीय नगरसमेत घोषणा गरेकाले अध्ययागमन केन्द्रले सेवा थाल्दा इलाम र पूर्वी पहाडका पर्यटकीय क्ष्ाेत्रमा प्रभाव पर्ने नगरप्रमुख रणबहादुर राईको भनाइ छ । 'भारतीय राजदूत मञ्जितसिंह पुरीले हामीसँग आफ्नोतर्फ पनि चाँडै केन्द्र खोल्ने प्रतिबद्धता जनाएका छन्,' उनले भने, 'यो पटक दुवैतर्फबाट सेवा सञ्चालन हुनेमा आशावादी छौं ।'केन्द्रले सेवा सञ्चालनमा ल्याए ठूलो लगानीमा खोलिएका होटलसहित विभिन्न क्ष्ाेत्रमा प्रत्यक्ष फाइदा पुग्ने होटल व्यवसायी गोविन्द क्षत्रीले बताए । 'एकतर्फी कार्यालय उद्घाटन गरिएकाले विश्वास गर्ने आधार भने छैन,' उनले भने । भारतर्फ पनि केन्द्र खुल्ने हो भने दार्जिलिङ घुम्न आएका तेस्रो मुलुकका पर्यटकलाई सिधै अध्यागमन केन्द्रले प्रवेशआज्ञा (भिसा) जारी गर्न सक्छ । केन्द्रले १५ दिन ३० दिन र ९० दिनसम्मको भिसा जारी गर्न सक्छ । दार्जिलिङ क्षेत्रमा बर्सेनि ठूलो संख्यामा तेस्रो मुलुकका पर्यटक आउने गरेका छन् । नेपाल घुम्न चाहने पर्यटकले काँकरभिट्टामा रहेको अध्यागमन केन्द्रमार्फत नेपालका पर्यटकीय क्षेत्र पुग्ने गरेका छन् । काँकरभिट्टाबाट नेपाल छिर्ने पर्यटक इलामसहितका पूर्वी पहाडी क्ष्ाेत्र नगई सिधै राजधानीलगायत अन्यत्र जाने भएकाले पनि पशुपतिनगरमा अध्यागमन केन्द्र राख्न वर्षौंदेखि माग हुँदै आएको थियो । नेपाल सरकारले कूटनीतिक पहल गरेर भारततर्फ पनि कार्यालय खुलाउनुपर्छ स्थानीय बताउँछन् । केन्द्रमा आठ जनाको दरबन्दी रहे पनि अहिले १ अधिकृत, १ कार्यालय सहयोगी र १ कम्प्युटर अपरेटर कार्यरत छन् ।"
रेलवेको जग्गा फिर्ता,"(जनकपुर)  जनकपुर रेलवेले आफ्नो स्वामित्वमा रहेको ८ कट्ठा १० धुर जग्गा ३० वर्षपछि फिर्ता पाएको छ । ०४५ सालमा निजी कम्पनीका नाममा पारिएको जग्गा मालपोत कार्यालयले रेल विभागका नाममा दर्ता गरेको हो । भूमिसुधार तथा मालपोत कार्यालय जनकपुरले जनकपुर उपमहानगरपालिका १, मिल्स एरियास्थित जानकी राइस एन्ड आयल मिलका नाममा दर्ता रहेको सिट नम्बर १३५६१३ का कित्ता नम्बर १५७ र १५८, सिट नम्बर १३५६८ का कित्ता नम्बर ३४७ र ३४८ को ८ कट्ठा १० धुर जग्गा वैशाख १२ गते रेल विभागको नाममा दर्ता गरी प्रमाणपत्र दिइएको विभागका डीजी बलराम मिश्रले जानकारी दिए ।जनकपुर रेलवेका अनुसार विसं १९९४ को 'मास्टर प्लान' मा उक्त जग्गा रेलवेका नाममा दर्ता थियो । २०४५ सालको सहरी नापीमा भने जानकी राइस एन्ड आयल मिलको नाममा दर्ता गराइयो । रेल्वेले जग्गा प्राप्तिका लागि जिल्ला अदालतमा मुद्दा दायर गरेपछि जिल्ला र तत्कालीन पुनरावेदन अदालतले रेलवेको पक्षमा निर्णय गरेका थिए । लगत्तै मिलका सञ्चालकहरू सर्वोच्च अदालत पुगे । रेलवेका इन्जिनियर विनोद ओझाका अनुसार मुद्दा सर्वोच्चमा विचाराधीन रहेकै बेला मालपोत कार्यालय जनकपुरले उक्त जग्गा पुनः जानकी राइस एन्ड आयल मिलको नाममा दर्ता गरेको थियो ।२०६२ असोज १० गते सर्वोच्च अदालतले जिल्ला र पुनरावेदन अदालतले गरेकै फैसलालाई सदर गरिदियो । धनुषा जिल्ला अदालतले रेल लिकभन्दा ३ सय मिटर उत्तरको जग्गा रेलवेको भएको फैसला सुनाएको ओझाले जानकारी दिए । सर्वोच्चको फैसला कार्यान्वयनका लागि रेलवेले २०६८ सालमा पुनः जिल्ला अदालत गुहारेको थियो । तर रेलवेका अधिकारीहरूले चासो दिन छाडेपछि मुद्दा तामेलीमा गयो र जग्गामाथि रेलवेको हकभोग स्थापित हुन सकेन । रघुवीर महासेठ भौतिक पूर्वाधार तथा यातायातमन्त्री तथा बलराम मिश्र रेल विभागको डीजी भएपछि जग्गाप्राप्तिका लागि पुनः पहल भएको थियो । डीजी मिश्रका अनुसार मन्त्रालयले माघ ६ गते मालपोत कार्यालय धनुषालाई दर्ता बदर तथा लगत कट्टा गरी दिनेबारे पत्र लेखेको थियो । रेल्वेको अतिक्रमणमा परेका सबै जग्गा फिर्ता लिइने मिश्रले बताए । उक्त जग्गा जानकी राइस एन्ड आयल मिलका नाममा दर्ता रही भोगचलन पनि आफूहरूले गर्दै आएको मिल सञ्चालकमध्येका कृष्ण गिरीले बताए । जनकपुर नगरपालिकाका पूर्वमेयरसमेत रहेका गिरीले आफूहरूको पुस्तैनी जग्गा सत्ताको दुरुपयोग गरी दर्ता बदर गरिएको आरोप लगाएका छन् । गिरीका अनुसार सर्वोच्चको फैसला कार्यान्वयन गर्ने सिलसिलामा अदालतका कर्मचारी तथा सम्बद्ध प्राविधिकले जग्गा फेला पार्न सकेनन् । उक्त जग्गालाई यथास्थितिमा राख्न तथा पुराना घरटहरा नभत्काउन उच्च अदालत जनकपुरको इजलासले २०७४ कात्तिक २१ गते निषेधाज्ञाको आदेश सुनाएको छ । धनुषा जिल्ला अदालतमा समेत उक्त जग्गासम्बन्धी मुद्दा विचाराधीन रहेकाले दर्ता बदर गर्न नहुने तर्क गिरीको छ । 'उच्च अदालतले निषेधाज्ञाको आदेश जारी गरेको तथा जिल्ला अदालतमा मुद्दा विचाराधीन रहेको अवस्थामा जग्गा दर्ता बदर गर्नु अदालतसमेतको अवज्ञा हो । हामी अदालत जान्छौं,' उनले भने ।"
खुला विश्वविद्यालयमा पत्रकारिता,"ललितपुर (कास) नेपाल खुला विश्वविद्यालयले आमसञ्चार तथा पत्रकारिता विषय पढाउने भएको छ । त्यसनिम्ति नेपाल प्रेस इन्स्िटच्युट एनपीआई) सँग सहमति गरेको छ । विश्वविद्यालयका कुलपति लेखनाथ शर्मा र एनपीआईका अध्यक्ष नीलकण्ठ उप्रेतीले सोमबार सहमतिपत्रमा हस्ताक्षर गरेका छन् । 'नेपाल खुला विश्वविद्यालयमा रहेको शैक्षिक विज्ञता र नेपाल प्रेस इन्स्िटच्युटले हासिल गरेको आमसञ्चारसम्बन्धी व्यावहारिक ज्ञानको संयोजन गरी यस विधामा दक्ष जनशक्ति तयार पार्न दुवै संस्थाबीच यो सहमति भएको छ,' सहमतिपछि जारी विज्ञप्तिमा भनिएको छ । एनपीआई आमसञ्चारसम्बन्धी दस महिने डिप्लोमा, तीन महिने र त्यसभन्दा छोटा अवधिका तालिम दिने निजी क्षेत्रबाट सञ्चालित संस्था हो । विश्वविद्यालयसित सम्झौता भएसँगै स्नातक र स्नातकोत्तर तहको शैक्षिक कार्यक्रम सुरु गर्ने जनाइएको छ । एनपीआईले सुचारु राखेको शैक्षिक ढाँचालाई प्राज्ञिक पाठ्यक्रममा बदल्ने, विज्ञान तथा प्रविधिमैत्री स्रोत साधनहरूको विकास गर्न दुईपक्षीय संयुक्त संयोजन समिति गठन गरिएको छ । शैक्षिक कार्यक्रममा विश्वका जुनसुकै ठाउँमा रहेको व्यक्तिले अनुकूल समय र गतिमा इन्टरनेटको माध्यमबाट अध्ययन गर्न सक्नेछ ।"
रोयललाई जितको स्वाद,(काठमाडौं)  साविक विजेता गोल्डेनगेट क्लबले नेपाल बास्केटबल लिगमा मंगलबार पुनरागमनसहित जित हासिल गरेको छ । उद्घाटन खेलमा त्रिभुवन आर्मी क्लबसँग पराजित गोल्डेनगेटले बूढानीलकण्ठ नपा बास्केटबल क्लबविरुद्ध जित पाएको हो । अवे खेलमा तेस्रो क्वाटरको अन्तिम चार मिनेट उत्कृष्ट आक्रामक देखिएको गोल्डेनगेटले ८५७० स्कोरमा जित निकाल्यो । पूर्व र वर्तमान राष्ट्रिय खेलाडीसम्मिलित गोल्डेनगेट टिम अघिल्लो सिजनकै निरन्तरता हो । तर शनिबार पहिलो खेलमा आर्मीसँग १०४६९ स्कोरमा हारेपछि उसको उपाधि रक्षा अभियानमा धक्का लागेको थियो । गोल्फुटार कोर्टमा गोल्डेनगेटले पहिलो २४१७ र दोस्रो क्वाटर १८१७ स्कोरसाथ ८ स्कोरको अग्रता बनायो । घरेलु कोर्टमा पुनरागमनको प्रयासमा रहेको बूढानीलकण्ठलाई तेस्रो क्वाटरको अन्तिम ४ मिनेटमा गोल्डेनगेटले उत्कृष्ट प्रदर्शन गरी असफल पारिदियो । तेस्रो क्वाटरमा २५१९ को स्कोरसहित गोल्डेनगेटको पहिलो जितको महत्त्वपूर्ण आधार खडा गरेको हो । अन्तिम क्वाटरमा १८१९ ले पछि परे पनि उसले समग्रमा ८५७२ को नतिजा पायो । यसअघि मंगलबारै रोयल बास्केटबल क्लबले लगातार दोस्रो जित दर्ता गर्यो । उनले कीर्तिपुर बास्केटबल टिमलाई उसकै कोर्टमा ७२६१ स्कोरले हरायो । कुन्खेन जित थिङले १३ स्कोर गरेपछि रोयलले टाइम्स क्लब र आर्मीसँगै अपराजित यात्रा कायमै राखेको छ । सुरुआती दुई क्वाटरको उत्कृष्ट प्रदर्शनले रोयलको जित आधार बनेको थियो । पहिलो क्वाटरमा २०१५ को अग्रता बनाएको रोयलले दोस्रो क्वाटर सकिँदा १३ अंकको अग्रता बनायो । दोस्रोमा रोयलले १८ स्कोर गर्दा घरेलु टोली कीर्तिपुरले १० स्कोरमात्र गर्न सक्यो । तेस्रो क्वाटरमा २०१५ को स्कोर निकाल्दै कीर्तिपुरले पुनरागमन प्रयास गर्यो । तर अन्तिम क्वाटरमा १९१६ को स्कोरसाथ रोयल विजयी बन्यो । थिङ म्यान अफ द म्याच चुनिए । बुधबार आर्मीले भद्रकालीमा कीर्तिपुरसँग र टाइम्सले गोल्डेनगेटसँग उसैको कोर्टमा खेल्नेछन् ।
क्वीक्स कप फुटबल हुने,"काठमाडौं (कास) अखिल नेपाल फुटबल संघ एन्फा) को विद्यालयस्तरीय फुटबल प्रतियोगितालाई चौधरी ग्रुपले प्रायोजन गर्ने भएको छ । चौधरी ग्रुपको प्रमुख प्रायोजनपछि 'क्विक्स अन्तरस्कुल छात्रछात्रा राष्ट्रिय प्रतियोगिता' को रूपमा आयोजना हुनेछ । जेठको दोस्रो वा तेस्रो सातादेखि हुने अन्तरस्कुल फुटबल ४ महिनासम्म चल्ने एन्फाका अध्यक्ष कर्माछिरिङ शेर्पाले जनाए । एन्फामा आबद्ध ४८ र थप ४ गरी ५२ जिल्लाको सहभागिता रहने प्रतियोगितामा कुल १ हजार ५ सय विद्यालयले प्रतिस्पर्धी बन्ने छन् । जिल्लामा छनोट प्रतियोगिता भइसकेपछि प्रदेशस्तरीय हुनेछ । प्रदेशबाट छनोट भएका १६ स्कुलबीच राष्ट्रिय प्रतियोगिता हुने अध्यक्ष शेर्पाले जनाए । विजेताले ५ लाख, उपविजेताले ३ लाख र तेस्रो हुनेले २ लाख रुपैयाँ पाउने छन् । १६ वर्षमुनिका खेलाडीले प्रतियोगिता खेल्न पाउने छन् । चौधरी ग्रुप र एन्फाबीच मंगलबार सम्झौतापत्रमा हस्ताक्षर भयो । चौधरी ग्रुपका उपाध्यक्ष जीपी सिंह र एन्फा अध्यक्ष शेर्पाले सम्झौतामा हस्ताक्षर गरे । सम्झौताअनुसार प्रतियोगिता सञ्चालन गर्न चौधरी ग्रुपले एन्फालाई पहिलो वर्ष ५५ लाख उपलब्ध गराउने छ । प्रवर्द्धनको सम्पूर्ण पाटो चौधरी ग्रुपले हेर्नेछ । पाँचवर्षे सम्झौताअनुसार प्रतिवर्ष ५ लाखका दरले रकम वृद्धि हुनेछ । जिल्ला, प्रदेश र राष्ट्रिय स्तरको प्रतियोगिताका लागि डेढ करोड खर्च लाग्ने अध्यक्ष शेर्पाले जनाए । उनले युवा तथा खेलकुद मन्त्रालयबाट २० देखि ३० लाख र बाँकी रकम फिफा र एएफसीको स्रोतबाट जुटाइने सुनाए । चौधरी ग्रुपका प्रबन्ध निर्देशक निर्वाण चौधरीले २० वर्षअघि आफ्नो कम्पनीले वाइवाइ कप फुटबल आयोजना गरेको प्रसंग निकाल्दै भने, 'फुटबल नेपालको लोकपि्रय खेल हो, हामीले यसलाई फेरि उचाइमा पुर्याउन खोजका छौं । १५ वर्षदेखि क्रिकेटलाई प्रवर्द्धन गर्दै आएका थियौं । क्रिकेट एउटा उचाइमा पुगिसकेको छ । क्रिकेटमा पनि हाम्रो सहयोग रहिरहने छ । आगामी ५ वर्ष हामी फुटबलमा विशेष केन्दि्रत हुन्छौं ।'एन्फा अध्यक्षले भने, 'हिजो हामीले जे सोचेका थियौं, त्यो आज यथार्थमा परिणत हुँदै छ । युवा कार्यक्रम नल्याएसम्म फुटबल विकास सम्भव नहुनेमा हामी स्पष्ट थियौं । यस्तो कार्यक्रमबारे हामीले धेरै पहिलादेखि सोच्दै आएका हौं । नेपाली फुटबल विकासका लागि नयाँ इतिहास रच्ने कार्य भएको छ । विद्यालयका खेलाडीको अनलाइन रजिस्ट्रेसन र्फम बनाउने छौं, यसले उमेर ढाँटेर खेल्ने प्रवृत्ति अन्त्य हुने विश्वास लिएको छु ।'काठमाडौंमा मंगलबार सम्पन्न दक्षिण एसियाली फुटबल संघको कंग्रेसमा साग स्तरको स्कुल प्रतियोगिता गर्न प्रस्ताव राखेको बताउँदै शेर्पाले त्यसमा सैद्धान्तिक सहमति भएको र आयोजना भएमा क्विक्स कप विजेताले प्रतिस्पर्धा गर्नसक्ने जनाए ।"
आर्मी क्लब सेमिफाइनलमा,"(सुर्खेत)  वीरेन्द्रनगरमा जारी कणर्ाली पि्रमियर लिग केपीएल) मा विभागीय टोली त्रिभुवन आर्मीले मध्यपश्चिम क्रिकेट क्लबलाई १ सय ७ रनले पराजित गर्दै सेमिफाइनल तय गरेको छ । मंगलबार समूह 'ए' बाट ३ खेलमा दोस्रो जित दर्ता आर्मी अन्तिम चारमा पुगेको हो । पहिलो खेलमा शक्ति गौचन कप्तानीको न्यु होराइजन क्रिकेट एकेडेमीले हिमालयन क्रिकेट एकेडेमीलाई ५ विकेटले हरायो । कालिन्चोक मैदानमा टस जितेको आर्मीले २० ओभरमा ७ विकेट गुमाई १ सय ७८ रन जोडेको थियो । राजेश पुलामीले ५७ र हरिबहादुर चौहानले ५३ रन जोडे । राजेशले ३५ बलमा ५ चौका र ३ छक्कासहित ५७ रन जोड्दा हरिले ३७ बलमा ७ चौका र १ छक्का सहित ५३ रन जोडे । मध्यपश्चिमका अमित तामाङको नाममा २ विकेट रह्यो । जवाफमा मध्यपश्चिम १६४ ओटभरमा ७१ रनमै समेटिन पुग्यो । प्रनीत थापामगरले १९, तुलसीराम अहिमले १२ र मनोज सुनार र आकाश विष्टले समान १० रन जोडे । आर्मीका कुशल मल्लले ४ विकेट लिए । सुसन भारी र शाहब आलमले २२ विकेट लिए । प्लेयर अफ द म्याच राजेश पुलामी घोषित भए ।मंगलबारै टस जितेको हिमालयनले १८२ ओभरमा सबै विकेट गुमाएर ९२ रन बनायो । दीपेन्द्र ऐरीले २५ रन बनाए । होराइजनका अर्जुन रायमाझीले ३, शक्ति गौचन र गोविन्द खत्रीले २२ विकेट लिए । ९३ रनको लक्ष्य होराइजनले १४५ ओभरमा ५ विकेट गुमाई भेट्टायो । निश्चल चौधरीले विस्फोटक इनिङ खेल्दै २९ बलमा ४ छक्का र ३ चौका मदतले अविजित ५० रन बनाएपछि होराइजनले जित पायो । सुरज दराईले ११, अर्जुन रायमाझीले १० र शक्ति गौचनले अविजित १० रन बनाए । हिमालयनका पवन कार्कीले ३ र हेमन्त धामीले २ विकेट लिए । म्यान अफ द म्याच निश्चल चौधरी चुनिए । समूह 'ए' बाटै ३ खेलमा शतप्रतिशत जित दर्ता गर्दै कर्णाली ११ ले सेमिफाइनलमा स्थान बनाइसकेको छ । समूह 'बी' मा भने एपीएफ र न्यु होराइजन बुटवलको समान ४ अंक रहँदा बुधबार हुने खेलबाट सेमिफाइनल पुग्ने टोलीको निर्णय हुनेछ ।"
टर्किस गल्फ वैशाख २८ मा,"काठमाडौं (कास) टर्किस एयरलाइन्स वल्र्ड कर्पोरेट गल्फ कप वैशाख २८ मा हुने भएको छ । गोकर्ण गल्फ क्लबमा हुने स्पर्धामा १ सय गल्फरले सहभागिता जनाउने छन् । प्रतियोगिता दोस्रोपल्ट हुन लागेको हो ।गोकर्ण गल्फ क्लबका वरिष्ठ निर्देशक दीपक आचार्यले मोफसलका खेलाडीलाई पनि समेट्ने उद्देश्यले देशभरका सबै गल्फ क्लबलाई आमन्त्रण गरी २५ कोटा छुट्याइएको जनाए । विजेताले टर्कीको एन्टारियामा नोभेम्बरमा हुने टर्किस एयरलाइन्स वल्र्ड गल्फ कपमा प्रतिस्पर्धा गर्न पाउने छन् । जहाँ विश्व गल्फका हस्ती टाइगर उड्स र रोरी म्याकलरोयसँग खेल्न पाउने सम्भावना रहेको आयोजकले जनाएको छ । पहिलो पटक खेलेर विजेता हुने खेलाडीको हकमा भने यो लागू नहुने आचार्यले जनाए । उनका अनुसार यो वर्ष कम्तीमा ३ प्रतियोगिता खेलेर विजेता भएका खेलाडीलाई एन्टारियामा सहभागी गराइने छ । टर्किस एयरलाइन्सले विश्वका १ सय २४ राष्ट्रमा गन्त्वय बनाइरहेको छ, त्यस मध्ये १ सय ५ राष्ट्रमा टर्किसको मुख्य प्रायोजनमा प्रतियोगिता हुन लागि रहेको छ । टर्किस एयरलाइन्सका प्रबन्ध निर्देशक अब्दुल्लाह टुन्कर केसीसीले यो प्रतियोगिता आयोजना गर्नु आफ्ना लागि एउटा प्रमुख कार्य भएको जनाए । उनले नेपालमा गल्फ प्रवर्द्धन गर्ने उद्देश्य रहेकाले प्रतियोगिता आयोजना गरेको र पर्यटन व्यवसायी आङछिरिङ शेर्पाको स्मृतिमा विशेष ट्रफी प्रदान गरिने जनाए । अधिकतम १८ ह्यान्डीक्यापमा खेलाइने आचार्यले बताए । गोकर्ण गल्फ क्लबका कार्यकारी सदस्य भाइराजा पाण्डेले नेपाल गल्फको गन्तव्य बन्न सक्ने र यस्ता प्रतियोगिता त्यसको एउटा उद्देश्य भएको जनाए ।"
बीबीसी कप हुने,"काभ्रे (कास) बनेपा ब्वाइज क्लब बीबीसी) को आयोजनामा वैशाख २० देखि बनेपामा बीबीसी कप फुटबल गर्ने भएको छ । जेठ २ सम्म चल्ने नाइन ए साइड प्रतियोगितामा काभ्रे र उपत्यकाका ३६ टोलीको सहभागिता रहने जनाइएको छ । काभ्रेमा फुटबललाई लोकपि्रय बनाउन र खेलाडी उत्पादन गर्न प्रतियोगिता गरिएको क्लबका अध्यक्ष महेशकुमार कर्माचार्यले बताए । नकआउटका आधारमा हुने प्रतियोगिता विजेताले २ लाख र उपविजेताले १ लाख रुपैयाँ प्राप्त गर्नेछन् । उत्कृष्ट गोलरक्षक, मिडफिल्डर, फरवार्ड, सर्वाधिक गोलकर्ता र प्रशिक्षकले जनही ५ हजार प्राप्त गर्नेछन् । अनुशासित टोलीले १० हजार र म्यान अफ द म्याचले २ हजार रुपैयाँ प्राप्त गर्ने मुख्य संयोजक मणिकुमार तुम्रोकले जानकारी दिए ।"
सरस्वतीलाई सफलता,(काठमाडौं)  आयोजक दीपशिखा युवा समूहलाई २० गोलले पराजित गर्दै 'ए' डिभिजनको सरस्वती क्लब मंगलबार चन्द्रागिरि गोल्डकप फुटबलको सेमिफाइनलमा पुगेको छ । नैकापस्थित नैकाप फुटबल मैदानमा आयोजकलाई पराजित गर्दा सरस्वतीका सुजित बुढाथोकी र सन्जीव लामाले गोल गरे । प्रतिस्पर्धात्मक बनेको खेलमा सुरुआतदेखि नै सरस्वतीले खेलमा पकड बनायो । तर घरेलु टोलीविरुद्ध सरस्वतीले गोल गर्न निकै संघर्ष गर्नुपर्यो । ३६ औं मिनेटमा सुजितले गोल गर्दै सरस्वतीलाई १० को अग्रता दिलाए । उनले दीपेश श्रेष्ठको पासमा दोस्रो बार च्याप्दै गोल गरे । त्यसअघि ३५ औं मिनेटमा घरेलु टोलीले अग्रता लिने सुन्दर मौका खेर फाल्यो । रिसो श्रेष्ठले डिफेन्डर बिट भइसक्दा वान भर्सेस वानमा चुकेका थिए । दोस्रो हाफको अन्त्यतिर सरस्वतीले अर्को गोल थप्यो र अन्तिम चार यात्रा निश्चित बनायो । ७७ औं मिनेटमा सन्जीव लामाले गोल गर्दै सरस्वतीलाई २० को जित दिलाए । यसअघि ४९ औं मिनेटमा दीपेश श्रेष्ठको प्रहार गोलरक्षक निशानले अघि बढेर मुस्किलले बचाउँदा रिवाउन्डमा सुजितको प्रहार क्रसबार लागेपछि सरस्वतीको अग्रता दोब्बर पार्ने मौका खेर गयोे । दोस्रो हाफमा सुधारिएको खेल प्रदर्शन गरेको दीपशिखाले फिनिसिङको कमजोरी यथावत राख्दा हार बेहोर्न बाध्य भयो । सरस्वतीका सुजित म्यान अफ द म्याच घोषित भए । उनले ५ हजार रुपैयाँ पुरस्कार पाए । अन्तिम क्वाटरफाइनलमा बुधबार 'ए' डिभिजन क्लब च्यासल युथ र वीरगन्ज युनाइटेडबीच खेल हुनेछ । विजेताले ६ लाख र तथा उपविजेताले ३ लाख रुपैयाँ प्राप्त गर्नेछन् ।
रोमिका र नवीनको जोडी सफल,"काठमाडौं (कास) नवीन मगर र रोमिका बुद्धाचार्यको जोडी सातौं सिटिजन्स बैंक खुला टेनिसको मिक्स डबल्समा मंगलबार विजयी भएको छ ।उनीहरूले मंगलबार ईश्वर जिसी र इशाश्री शाहको जोडीलाई ६२, ६४ को सोझो सेटमा हराए । राजकुमार लामा र सर्वांनी श्रेष्ठको जोडीले गोविन्द नेपाली र प्रीति बराललाई ६४, ५७, १०८ ले, सन्तोष खत्री र गंगा शर्माको जोडीले सम्यकभूषण वज्राचार्य र आइरा रावतलाई ६४, ७६, पाउल मार्टिन र भगवती बिकको जोडीले निशान श्रेष्ठ र प्रकृति श्रेष्ठलाई ६०, ६१ को सेटमा हराए । प्रदीप खड्का र सलोनी तामाङको जोडीले दावा शेर्पा र एनी माथेमालाई ६०, ६३ तथा जितेन्द्र परियार र प्रेरणा कोइरालाले अनिल शाही र श्रीया भट्टराईको जोडीलाई ६१, ६२ को सेटमा हराएर अन्तिम आठमा स्थान बनाए ।पुरुष सिंगल्समा डिफेन्डिङ च्याम्पियन जितेन्द्र परियारले कुमार जिसीलाई ६०, ६० ले, प्रदीप खड्काले दावा सोनाम शेर्पालाई ६३, ६३ ले, नवीन मगरले निशान श्रेष्ठलाई ६१, २६, ७६ ले, निक रात्रुपले भीष्मजंग थापालाई ६२, ४०१५ रिटायर्ड हर्ट) र प्रणव खनालले अनिल शाहीलाई ६०, ६२ ले हराए । ५५ वर्षमाथि सिंगल्समा ध्रुव गुरुङ, कमल थापा, राजेन्द्र घिमिरे, सुशीलराज पाण्डे, कृष्णराज घले, राजु गुरुङ, करिममुल्लाह मुस्लिम र छ्याम्बा धोन्डुप क्वाटरफाइनलमा पुगे । ४५ वर्षमाथि स्कोट हेरिङगर, गोपी भट्टराई, धरम लामिछाने, संग्राम लामा, आशिष सिग्देल र राजु राई पि्रक्वाटरफाइनल पुगेका छन् । पुरुष ३५ वर्षमाथि सिंगल्समा महेश श्रेष्ठ, आत्माराम कार्की, छेवाङ लामा, भीष्मजंग गुरुङ र कमलबहादुर भण्डारी विजयी भए । ज्ञानेन्द्र ताम्राकारले पवन अग्रवाललाई ४०, ४२ र फादर म्याथ्युले भरत रायमाझीलाई ४२, ४२ को सोझो सेटमा हराएर ६५ वर्षमाथि सेमिफाइनल यात्रा तय गरे ।"
एपीएफको च्याम्पियन शैली,उत्कृष्ट स्पाइकर एपीएफकी सरस्वती चौधरी (माथि) । स्पेसल अवार्ड विजेता आर्मीकी निरुता ठगुन्ना । तस्बिरहरू ः केशव थापाकान्तिपुर
रहेनन् गुरुबा,"(काठमाडौं)  नेपाली फुटबल इतिहासमा यस्तो एउटा कालखण्ड थियो । जति बेला यो खेल काठमाडौंका क्लबहरूले चलाएका थिए । त्यो क्लब फुटबल भित्री काठमाडौंको टोलटोलबाट उठेको थियो । व्यावसायिकता पटक्कै थिएन तर आफ्नो क्लब भनेपछि जीवनै अपर्ण गर्नेहरू पनि थिए । अहिले सुन्दा ती सबै घटना कथाजस्तै लाग्नसक्छ । अहिलेको फुटबल त्यही कथाजस्तै धेरैको समर्पणमा त टिकेको छ । त्यही जमानाका एक नायक बैजुनाथ कपाली मंगलबार रहेनन् ।उनी आफ्नो नामले भन्दा 'गुरुबा' का रूपमा बढी चिनिए । उनले आफ्नो सारा जीवन फुटबलकै लागि दिए । त्यो अन्नपूर्ण क्लब आरसीटीका लागि समर्पित थियो । असनलाई केन्द्रबिन्दु बनाएर चलेको फुटबलको एउटा आन्दोलनका योद्धा थिए उनी । आरसीटी पछिल्लोपल्ट ए डिभिजनबाट रेलिगेसनमा पर्दा प्रशिक्षक उनै थिए । क्लबको एउटै उद्देश्य टिमलाई फेरि माथिल्लो डिभिजनमा चढाउनु थियो । त्यसैले हालै मात्र सकिएको बी डिभिजनमा पनि क्लबको जिम्मा उनलाई नै दिइएको थियो ।नभन्दै आरसीटी बी डिभिजन च्याम्पियन पनि भयो । तर समयले तिनै गुरुबासँग गरेको मजाक के रह्यो भने पछिल्ला लिगमा न त बढुवा थियो, न घटुवा नै । अन्नपूर्ण ०५२ सालमा रेलिगेसनमा पर्दा पनि कपाली आफ्नो जीवनमै सबैभन्दा दुःखी थिए । खासमा क्लब अन्नपूर्ण हो भने त्यसबाट फुटबल खेल्ने टिम भने आरसीटी रानीपोखरी कर्नर टिम) हो । अन्नपूर्णले पनि फुटबल नखेलेको होइन । सहिद स्मारक लिग लिग विजेता पनि रह्यो । आरसीटी र अन्नपूर्णमा के फरक छ त ?त्यो कपालीले बाहेक सायद अरूले कमै मात्र बुझे । उनकै शब्दमा आरसीटीबाट टोलबाहिरका खेलाडी बढी खेल्थे भने अन्नपूर्णबाट स्थानीय घरेलु खेलाडी नै । त्यसैले धेरैका लागि आरसीटीभन्दा अन्नपूर्ण बढी प्यारो थियो । कपाली अन्नपूर्णलाई बढी माया गर्नेमा पर्छन् । यसकै लागि खेले । आरसीटीका लागि खेलेनन् । त्यति बेला एउटै परिवारका तीन चार जना खेलाडी हुने गथ्र्यो । कमलाक्षीको उनको परिवार पनि त्यस्तै थियो । उनको बुवाको पुस्ताले पनि फुटबल खेले ।खेलाडीभन्दा पनि उनको परिचय भने प्रशिक्षकका रूपमा बढी रह्यो । उनले ०३७ सालदेखि प्रशिक्षकको भूमिका निभाए । त्यही बेलादेखि उनलाई गुरुबा भन्न सुरु भएको हो । सुरुसुरुमा नेपाली फुटबलमा प्रशिक्षकको चलन नै थिएन । सिनियर खेलाडीले नै प्रशिक्षकको भूमिका निभाउने गर्थे । यस्तोमा उनी आरसीटीका सम्भवतः प्रशिक्षकको अलगै भूमिका निभाउने पहिलो थिए । त्यो आरसीटीले खेलेको अन्तिम प्रतियोगिता बी डिभिजनसम्म पनि कायम रह्यो ।पछिल्लो समय उनको गुनासो थियो, आरसीटीले फुटबलमा कम रूचि देखाएकोमा । अन्नपूर्ण आरसीटीको परिचय नै फुटबलमात्र हो भने किन त्यसबाट पछाडि हट्नुपरेको हो भन्ने उनको प्रश्न थियो । प्रशिक्षककै रूपमा उनी राष्ट्रिय खेलकुद परिषद्मा जागिरे पनि थिए । श्रीलंकामा भएको सार्क गोल्डकपका बेला उनी नेपाली राष्ट्रिय टिमका सहायक प्रशिक्षक थिए । उनले अरू अवसरमा उमेर समूहको राष्ट्रिय टिम पनि हेर्ने अवसर पाए । समग्रमा नेपाली फुटबलको उनको सबैभन्दा ठूलो योगदान बालगोपाल महर्जन, उपेन्द्रमान सिंह, वसन्त थापा र नरेश जोशी जस्ता खेलाडीलाई हुर्काउने र परिपक्व बनाउनुमा रह्यो । नेपाली फुटबल इतिहासमा प्रायः दोहार्याएर सुनाइने घटना हो, १ सय १ गोलको खेल । त्यसमा आरसीटीले ०३३ सालको ए डिभिजन लिगमा अन्नपूर्णलाई १०११ ले हराएको थियो । अन्नपूर्णबाट खेल्नेमा एक खेलाडी तिनै कपाली थिए । त्यो एकमात्र गोल उनकै नाममा थियो ।९ दिनअघि मात्र उनी घरको बाथरुममा लडेका थिए । उनलाई मस्तिष्कघात भएको थियो । आखिरमा उनको त्यसै कारणले ६८ वर्षको उमेरमा निधन भयो । उनका श्रीमतीसँगै दुई छोरी र एक छोरा छन् । उनको मंगलबार नै शैव पाशुपत नाथ सम्प्रदायको चलनअनुसार पार्थिव शरीर गाडेर समाधिको स्वरूप दिँदै अन्तिम संस्कार गरियो । अन्नपूर्ण आरसीटीले मंगलबारै वक्तव्य जारी गर्दै कपालीको निधनले क्लबलाई अपूरणीय क्षति पुगेको जनाउँदै शोकसन्तप्त परिवारजनमा समवेदना व्यक्त गरेको छ ।"
थ्रीस्टारको यात्रा,"(काँकडभिट्टा)  रुस्लान थ्रीस्टार १० को कठिन जितसाथ चौथो मेचीनगर गोल्डकप फुटबलको सेमिफाइनलमा पुगेको छ । डिफेन्डर अनन्त तामाङको निणर्ायक गोल मदतले थ्रीस्टार मंगलबार अन्तिम चारमा पुगेको हो ।काँकडभिट्टा माविको मैदानमा अन्तिम क्वाटरफाइनलमा थ्रीस्टारले माइभ्याली फुटबल क्लब इलामको चुनौती समाप्त पारेको थियो । थ्रीस्टारले फाइनल प्रवेशका लागि बिहीबार त्रिभुवन आर्मीको सामना गर्नेछ । अनन्तले दोस्रो हाफको ४१ औं मिनेटमा गरेको गोल नै निणर्ायक बन्यो । सुशील राईको क्रसपासमा अनन्तले नाटकीय ढंगबाट गोल गर्दा माइभ्यालीका गोलरक्षक सोजित गुरुङ अवाक बने । सोजितलाई लागेर रिबाउन्ड भएको बलमा अनन्तले गोल गरे । उनको प्रहार पोस्टको बार छुँदै भित्र छिरेको थियो । पहिलो हाफमा थ्रीस्टारलाई माइभ्यालीले दबाबमा राखेको थियो । उसले पटकपटक गोल अवसर चुकायो । १७ औं मिनेटमा माइभ्यालीका राजीव लोप्चनको प्रहार पोस्ट माथिबाट बाहिरियो । ३० औं मिनेटमा पनि बललाई राजीवले पोस्टको दिशा दिन सकेनन् । ३४ औं मिनेटमा सुशील यादवको क्रसमा उनले अर्काे मौका खेर फाले । ४५ औं मिनेटमा थ्रीस्टारका कप्तानलाई फाउल हानेपछि माइभ्यालीका कप्तान मनीष थापाले पहेँलो कार्ड पाए । खेलको २२ औं मिनेटमा थ्रीस्टारका सुनील बलको क्रसमा माइभ्यालीका एलोन म्याक्सवेलको प्रहार हावामा बाहिरियो । पहिलो हाफ गोलरहित सकिएको थियो । थ्रीस्टार दोस्रो हाफपछि लयमा त फर्कियो । तर स्कोर गर्न ४१ मिनेट कुर्नुपर्यो । पहिलो मिनेटमा थ्रीस्टारका विदेशी खेलाडी एलोन म्याक्सवेलले प्रहार गरे । गोल भएन । आठौं मिनेटमा मनसा वेभागुइको प्रहार पनि पोस्ट माथिबाट गयो । २९ औं मिनेटमा थ्रीस्टारका रुपेश केसीको क्रसमा सुशील राईको हेडरले समेत पोस्टको दिशा तय गर्न सकेन । अनन्तको स्कोरसँगै माइभ्यालीको हार निश्चित बनेको थियो । माइभ्यालीका प्रशिक्ष्ाक पासाङ शेर्पाले विदेशी र नेपाली खेलाडीबीचको तालमेल नमिल्दा राम्रो प्रदर्शनका बाबजुद पनि पराजित हुनुपरेको बताए । उनले भने, 'पाएका धेरै मौका पनि खेर फालियो । भाग्यले पनि साथ दिएन ।' थ्रीस्टारका प्रशिक्षक मेघराज केसीले शतप्रतिशत प्रदर्शनमा खेलाडी चुकेको बताए । उनले थपे, 'सोचेजस्तो खेल प्रदर्शनमा टिम चुक्यो ।' म्यान अफ द म्याच थ्रीस्टारका सुशील राई भए । उनले ११ हजार रुपैयाँ पाए । बुधबार पहिलो सेमीफाइनलमा नेपाल पुलिस क्लबले सीएमजी संकटाको सामना गर्नेछ ।"
एन्फाको प्रस्ताव अस्वीकृत,"काठमाडौं (कास) दक्षिण एसियाली फुटबल महासंघ (साफ) को मंगलबार काठमाडौंमा सम्पन्न कंग्रेसमा अखिल नेपाल फुटबल संघ एन्फा) को दुई प्रस्ताव अस्वीकृत भएको छ । श्रीलंकामा हुनुपर्ने साफको साधारणसभा सुरक्षा संवेदनशीलताका कारण काठमाडौं सारिएको थियो । सोल्टी होटलमा दुई दिन चलेको सभामा नेपालले राखेको दुई प्रस्ताव अस्वीकृत भएको छ । साफका उपाध्यक्ष मणि कुँवरले एन्फाको प्रस्ताव विधानविपरीत भएकाले छलफलसमेत नभएको जानकारी दिए । एन्फाले साफका पदाधिकारीको कार्यकाल सम्बन्धित देशको फुटबल संघले चाहेको खण्डमा थपघट गर्न सकिने वा दुईतिहाइ बहुमतबाट उनीहरूलाई पदमुक्त गर्न सकिने प्रस्ताव साधारणसभामा दर्ता गरेको थियो । साथै एन्फाले साफका वर्तमान उपाध्यक्ष मणि कुँवर अहिले एन्फा पदाधिकारी नरहेको अवस्थामा उनको स्थानमा अध्यक्ष कर्माछिरिङ शेर्पालाई मनोनीत गर्न प्रस्ताव गरेको थियो । उपाध्यक्ष कुँवरका अनुसार साफले विश्व फुटबल महासंघ र एसियाली फुटबल महासंघको विधानअनुसार काम गर्ने भएकाले एन्फाको सबै प्रस्ताव अस्वीकृत भएको हो । 'फिफा, एएफसीकै विधानमा अध्यक्ष, उपाध्यक्षको कार्यकाल बिनाकारण थपघट गर्न पाइँदैन, पदाधिकारीमा निर्वाचित भएपछि सम्बन्धित देशको फुटबल संघमा नरहे पनि कार्यकाल पूरा गर्न पाउने उल्लेख छ । साफको साधारणसभाले यही विधानमा आधारित रहेर एन्फाको प्रस्तावबारे छलफल नै गरेन,' उपाध्यक्ष कुँवरले भने ।यसबारे एन्फा प्रवक्ता किरण राईसँग सम्पर्क गर्दा उनले आफू काठमाडौंबाहिर रहेको र कुनै जानकारी नभएको बताए । साफको साधारणसभाले एएफसीको कार्यसमितिमा मनोनयनका लागि श्रीलंका फुटबल संघका अध्यक्ष अनुराग डी सिल्भालाई सिफारिस गरेको छ । साधारणसभाले साफको वाषिर्क बजेट पास गरेको छ भने उमेर समूहका तीन प्रतियोगिताको मिति तथा आयोजक देश तय गरेको छ । निर्णयअनुसार नेपालले पुरुष साफ यू१८ च्याम्पियनसिप आयोजना सेप्टेम्बरमा गर्ने भएको छ । प्रतियोगिता सेप्टेम्बर २० देखि २९ सम्म काठमाडौंमा हुनेछ । पुरुष साफ यू१५ च्याम्पियनसिप अगस्ट २२ देखि ३१ सम्म भारतमा हुनेछ भने महिलातर्फ साफ यू१८ च्याम्पियनसिप अक्टोबर ९ देखि १८ सम्म हुनेछ । यो प्रतियोगिता भुटान वा बंगलादेशमध्ये एक देशमा आयोजना हुनेछ ।"
कर्णालीलाई लेबल्सको सहयोग,"काठमाडौं (कास) खेलाडी उत्पादनमा सक्रिय हरिबहादुर रोकायद्वारा सञ्चालित कणर्ाली स्पोर्टस क्लबलाई मंगलबार राजधानीमा १ लाख रुपैयाँ प्रदान गरिएको छ । रुट्स फेसन प्रालिअन्तर्गत लेबल्स स्टोरले विकट स्थानबाट खेलाडी उत्पादन गरिरहेकाले क्लबलाई उक्त सहयोग गरेको हो । रुट्स फेसनका निर्देशक राजीव श्रेष्ठले पूर्व कीर्तिमानी धावक रोकायलाई उक्त रकमको चेक हस्तान्तरण गरे । क्लबले निकट भविष्यमै गर्न लागेको रारा म्याराथन प्रतियोगिताका लागि लेबल्सले १ लाख ५० हजार रुपैयाँ प्रायोजन पनि गरेको छ । उक्त रकमको चेक पनि प्रदान गरियो । साथै छैटौं शू एक्सचेन्जबाट आएका जुत्ताहरू पनि क्लबलाई उपलब्ध गराइने श्रेष्ठले जनाए । यसअघि पाँचौं शू एक्सचेन्जका जुत्ता पनि कणर्ाली क्लबलाई दिइएको थियो । यस्तो एक्सचेन्ज कार्यक्रम हरेक दुई वर्षमा गरिँदै आएको ब्रान्ड म्यानेजर निर्वाणा टण्डनले बताइन् । जुनसुकै ब्रान्डको स्पोर्टस शूसँग छुट मूल्यमा एडिडासको जुत्ता साट्न पाइने एक्सचेन्ज कार्यक्रम यसपल्ट मे १ देखि ३१ सम्म चल्ने जनाइएको छ ।पूर्व धावक रोकायले एडिडासको यस्तो सहकार्यले आफूलाई खेलाडी उत्पादनमा थप ऊर्जा मिल्ने सुनाए । उनको प्रशिक्षणबाट निस्किएका विश्वरुपा बुढा, राजपुरा पछाई, दुर्गा बुढालगायतले आठौं राष्ट्रिय खेलकुदमा स्वर्ण पदक जितेका थिए ।"

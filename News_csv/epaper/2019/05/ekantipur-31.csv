शीर्षक,विवरण
अन्धविश्वासको पराकाष्ठा,शत्रुघ्न दुई वर्षदेखि जंगवीरको भजनमण्डली सदस्य थिए । झारफुक र टुनामुनाको मन्त्र त्यहींबाट सिकेपछि शत्रुघ्नले छिमेकका बालबच्चा बिरामी पर्दा झारफुक गर्न थाले । आर्यनलाई ज्वरो आउँदा उनैले फुकेका थिए । पहिलेदेखिकै चिनजान भएकाले वैशाख २३ गते अपराहन आर्यन सजिलै उनीसित गएका थिए ।आर्यनका बुबा शम्भु २ वर्षदेखि मलेसियामा कार्यरत थिए । छोराको हत्या गरिएको १२ औं दिन मात्रै उनी ढल्केबर आइपुगे । आर्यन घरमा आमा रेणुसँग बस्थे ।
दुईधारे नीति लिएकै हो : अर्थमन्त्री,"जनमतलाई प्रतिविम्बित गर्ने र त्यसलाई प्रकट गर्ने जनप्रतिनिधि नै रहेकाले उनीहरूलाई विकास निर्माणका कामबाट टाढा राख्न नसकिने उनको धारणा छ । जनप्रतिनिधिका जायज कुरा नसुनी अघि बढ्ने प्रजातान्त्रिक विधि नै नभएको उनले बताए । जनप्रतिनिधिको संलग्नता नभएको जनसहभागिता कस्तो होला ? उनले प्रश्न गरे, यो कार्यक्रम सांसदलाई बजेट होइन, जनप्रतिनिधिले आयोजना छान्ने हो, त्यसको कार्यान्वयन स्थानीय तहमा हुन्छ । सांसदलाई पैसा बाँडिएको नभई उनीहरूले आफ्नो निर्वाचन क्षेत्रका ६ करोड रुपैयाँभित्रका आयोजना छान्ने अधिकार पाएको मन्त्री खतिवडाको भनाइ छ । त्यसको कार्यान्वयन र अनुगमनभन्दा बढी अधिकार केही नभएको उनले बताए । यसमा समानुपातिक र राष्ट्रिय सभाका सांसदको पनि भूमिका रहने र अनुगमनको बलियो प्रणाली हुने उनको भनाइ छ । यसमा कुनै किसिमको दुरुपयोग हुन नदिन हामी चनाखो हुनुपर्छ, तर जनप्रतिनिधिलाई नै विकासबाट विमुख बनाउने भन्ने कुराले लोकतन्त्रमा राम्रो संकेत गइहाल्छ जस्तो लाग्दैन, उनले भने ।"
१० वर्षपछि काली मार्सी,धान खेती र छुमचौर ज्युलोलाई कृषि पर्यटकीय केन्द्र बनाउन गाउँपालिकाले डीपीआर (विस्तृत परियोजना प्रतिवेदन) पनि तयार गरेको छ । यार्सा सिजनकै बेला गाउँमा बसेका किसानलाई धान संरक्षणमा लगाउने गाउँपालिकाको योजना छ ।
गौतम बुद्ध विमानस्थल जीटूजी मोडलमा,मस्कटस्थित नेपाली राजदूतावासका लागि जग्गा लिजमा लिने सम्झौता गर्न परराष्ट्र मन्त्रालयलाई स्वीकृति पनि दिएको छ । विश्व पर्यटन संगठनको आधिकारिक भाषामा चिनियाँ भाषालाई समावेश गर्नेसम्बन्धी प्रस्तावलाई नेपालले समर्थन गर्ने विषय संघीय संसद्मा पेस गर्न परराष्ट्र मन्त्रालयलाई स्वीकृति दिइएको छ ।
खेर गयो लगानी,सरकारले चुरेकै बीचबाट पूर्वपश्चिम मदन भण्डारी राजमार्ग निर्माण गरिरहेको छ । त्यो चुरे गुरुयोजनाविपरीत हो । तैपनि समितिले यसमा केही बोलेको छैन । एकीकृत चुरे संरक्षण अघि बढाउनुपर्नेमा कम चौडाइ भएको चुरे क्षेत्रभित्र पनि दोहन हुँदा तल्लो तटीय क्षेत्रमा थप असर पर्ने जानकारहरूको विश्लेषण छ । चुरे १० देखि ५० किलोमिटर चौडाइमा फैलिएको छ ।
विकासले विनाशको बाटो समातेको छ,"चुरे क्षेत्रको संरक्षण गर्न सकिए मधेस र पहाडलाई जोड्न सजिलो हुने उनले बताए । विकास र समृद्धिका लागि चाहिने स्रोत र साधनलाई व्यवस्थित गर्नुपर्ने उनले जनाए । जंगल जर्जर भइरहेको छ, जथाभाबी सिमेन्ट उद्योग खोलिएका छन्, उनले भने, हालै म दाङ गएको थिएँ । सिमेन्टका ६७ वटा उद्योग रहेछन् । तिनका कारण दिउँसै आकाशमा बादल छाएजस्तो देखिने रहेछ । माथिल्लो क्षेत्रमा भइरहेको तीव्र अतिक्रमणले तराईमा पानीका स्रोत सुकेको, अन्नको भण्डार मानिने क्षेत्र मरुभूमिमा परिणत भएको र चारकोसे जंगल फँडानी तीव्र भएको भन्दै उनले चिन्ता व्यक्त गरे । ०३७ सालमा पञ्चायतलाई जिताउन वन खुला भएपछि आधा त्यस बेलै समाप्त भयो । ०४६ सालको आन्दोलनमा पनि केही समाप्त भयो । ०६२०६३ सम्म फेरि वन समाप्त भयो, उनले भने, अहिले चुरियाको जंगल समाप्त हुँदै छ । बालुवा, ढुंगा, माटो खनेर दोहन गरिएको छ । आफ्नो भूमि सुहाउॅदो खेती गर्ने, विकास गर्ने मोडल ल्याइएको छैन ।"
लुम्बिनी कोषका सदस्यसचिव ढकाल बर्खास्त,"उपभोक्ता समिति गठन, योजना स्वीकृति, रकम भुक्तानी प्रक्रियादेखि फरफारकसम्मका काममा नियम मिचिएको छ, केन्द्रका तत्कालीन सचिव श्रेष्ठले २०६९ वैशाख २१ गतेको पत्रकार सम्मेलनमा भनेका थिए, हामीले कारबाही सिफारिस गरी पत्र पठाइसकेका छौं । नख्खु खोला किनारबाट १२ मिटर छाडी सडक निर्माण गर्नुपर्नेमा खोलैखोला सडक बनाएको देखाई जिल्ला विकास समितिको कार्यालयबाट ६३ लाख ४१ हजार रुपैयाँ खर्च भएको थियो । जिविसले ७० लाख रुपैयाँको सम्झौता गरी ३४ लाख ४० हजार झुक्तानी गरेको थियो । सोही योजनाका लागि कृषि तथा स्थानीय सडक कार्यत्रमबाट चार पटकमा ३० लाख ६० हजार निकासा भएको थियो । ढकालसहित तत्कालीन दलीय संयन्त्रसमेत उक्त सडक निर्माण विवादमा मुछिएका थिए ।"
सकियो सगरमाथा आरोहण,"सगरमाथा दिवसकै अवसरमा राजधानी काठमाडौंमा पहिलोपटक एकदिने अन्तर्राष्ट्रिय हिमालय पर्यटन सम्मेलन पनि भएको छ । अन्तर्राष्ट्रिय हिमालय पर्यटन समूहले आयोजना गरेको सम्मेलनमा एक दर्जन मुलुकका ३ सयभन्दा बढी पर्यटन व्यवसायी, सरकारी कर्मचारीलगायत सहभागी थिए । सम्मेलनको उद्घाटन गर्दै परराष्ट्रमन्त्री प्रदीप ज्ञवालीले नेपालको अर्थतन्त्रको आधार पर्यटन क्षेत्र रहेकाले सरकार यसमा केन्द्रित रहेको बताए ।"
ओलीलाई विद्यावारिधि क्रिस्चियन धर्म प्रचारकबाट,"त्रिवि उपकुलपति तीर्थराज खनियाँले प्रधानमन्त्री ओलीलाई काङ्नाम युनिभर्सिटीले मानार्थ विद्यावारिधि दिने कुरा कार्यक्रमको दुई दिनअघि मात्र थाहा पाएको बताए । काङ्नाम विश्वविद्यालय धर्म प्रचारक संस्था हो भन्ने मलाई थाहा थिएन, खनियाँले कान्तिपुरसित भने, काङ्नामसित त्रिविले समझदारी तोड्नुको कारण मलाई थाहा छैन । त्यही विश्वविद्यालयले प्रधानमन्त्रीलाई मानार्थ विद्यावारिधि प्रदान गर्ने खबर कार्यक्रमको दुई दिनअघि मात्र थाहा पाएँ । कार्यक्रममा बाध्यतावश सहभागी हुनुपर्यो । काङ्नाम विश्वविद्यालयको वेबसाइटमा उल्लेख भएअनुसार उक्त विश्वविद्यालय सन् १९४६ मा स्थापना भएको हो । काङ्नाम विश्वविद्यालय प्राइभेट क्रिस्चियन युनिभर्सिटी हो, विश्वविद्यालयका प्रेसिडेन्टको भनाइ उल्लेख छ, स्वर्गको पूजा र मानव जातिप्रति स्नेह गर्नु यसको उद्देश्य हो ।"
एकैचोटि ९ हजार कर्मचारी,"आयोग अध्यक्ष मैनालीले खुला गरिएका पदको पाठ्यक्रम निर्धारणलगायत आन्तरिक पूर्वतयारी गरी पाठ्यक्रमसमेत वेबसाइटमा राखिसकिएको बताए । आयोगले साउन ३ देखि नै प्रथम चरणको लिखित परीक्षा सुरु गरी दोस्रो चरणको लिखित परीक्षा, सीप परीक्षण र अन्तर्वार्तासमेत लिई आगामी भदौदेखि कात्तिकसम्ममा सम्पूर्ण पदका लागि सिफारिस गर्ने लक्ष्य लिएको छ । आयोगले २००८ सालदेखि सरकारका विभिन्न निकायको पदपूर्तिका लागि परीक्षा लिने, नियुक्तिका लागि सिफारिस गर्ने, कर्मचारीको सेवा सर्त, नियुक्ति, बढुवा तथा विभागीय कारबाहीसम्बन्धी कानुन निर्माण तथा संशोधन परामर्श दिनेलगायत काम गर्दै आएको छ । आयोगले असार १ मा वार्षिकोत्सवसमेत मनाउने तयारी गरेको छ ।"
सामान्यले भन्यो 'समायोजनका कर्मचारी नफर्काऊ',"यसअघि प्रतिनिधिसभाको सुशासन एवं राज्यव्यवस्था समितिले सबै प्रदेश तथा ७ सय ५३ स्थानीय तहमा कार्यरत लेखा समूहका कर्मचारीलाई चालु आर्थिक वर्ष अन्त्य नभएसम्म संघमा नफर्कने व्यवस्था मिलाउन मन्त्रालयलाई निर्देशन दिएको थियो । प्रदेश र स्थानीय तहका विभिन्न आयोजनामा कार्यरत लेखाका कर्मचारी फर्कन थालेपछि काममा असर पर्ने देखियो, मन्त्रालय स्रोतले भन्यो, त्यसलाई रोक्न राज्यव्यवस्था समितिको निर्देशनबमोजिम हामीले काम गरेका हौं । सरकारले प्रदेश तथा स्थानीय तहमा करिब ५० हजार कर्मचारी समायोजन गरिसकेको छ । समायोजन भए पनि मन्त्रालयमा गुनासो लिएर आउने कर्मचारी बढेको बढ्यै छन् ।"
ओलीमोदी भेट आज,नेपाल वायुसेवा निगमको नियमित उडानबाट अपराहन ३ बजे दिल्ली ओर्लिएका ओलीलाई विमानस्थलमा भारतीय विदेश मन्त्रालयका सचिव (पश्चिम) ए गितेश शर्माले स्वागत गरेका थिए । ओलीलाई स्वागत गर्न नेपाली राजदूत नीलाम्बर आचार्य र नेपालका लागि भारतीय राजदूत मन्जिभसिंह पुरीसमेत पुगेका थिए । प्रधानमन्क्रीको टोलीमा श्रीमती राधिका शाक्यका अतिरित्त प्रमुख परराष्ट्र मामिला सल्लाहकार राजन भट्टराई र परराष्ट्र सचिव शंकरदास बैरागीसहित उच्च अधिकारी छन् । ओली डिप्लोमेटिक इन्क्लेभस्थित होटल ताज प्यालेसमा बस्नेछन् । उनी शुक्रबार ३४० को निगमकै नियमित उडानबाट स्वदेश फर्कने कार्यक्रम छ ।
सांसद विकास कोष माग,"'कार्यान्वयनमा समस्या हुन्छ'प्रदेशको ३ सरकारले आगामी आर्थिक वर्ष ०७६७७ का लागि ल्याएको नीति तथा कार्यक्रमको कार्यान्वयनमा समस्या हुने सांसदरुले दाबी गरेका छन् । प्रदेशसभाको बैठकमा नीति तथा कार्यक्रममाथिको छलफलमा सत्तापक्ष र प्रतिपक्षका सांसदले कार्यान्वयनमा समस्या हुने गरी नीति तथा कार्यक्रम आएको बताए । उनीहरूले प्रदेशस्तरमा स्थापना हुनुपर्ने कार्यालय पूर्णरुपमा स्थापना नभएको, दक्ष तथा सिफयुक्त जनशत्तिको अभाव रहेको र स्थानीय तहसँग फ्रदेश सरकारको तालमेल नदेखिएको कारण आगामी वर्षको नीति तथा कार्यक्रम कार्यान्वयन हुनेमा सांसदले शंका व्यत्त गरेका हुन् । नीति तथा कार्यक्रमको छलफलको क्रममा सत्तापक्ष र प्रतिपक्षबीच केही समय जुहारीसमेत चलेको थियो । गतवर्ष प्रदेश सरकारले ल्याएको नीति तथा कार्यक्रम र बजेटको तालमेल नमिल्दा अहिले पुँजीगत खर्चको अवस्था ज्यादै न्यून देखिन्छ । जसको कारण प्रदेश सरकारले घोषणा गरेको उद्योग वर्ष असफल भयो, प्रमुख प्रतिपक्षी दल नेपाली कांग्रेसका संसदीय दलका नेता इन्द्रबहादुर बानियाँले टिप्पणी गरे ।"
सुरु भयो स्मार्ट पार्किङ,सीमा तामाङ
अन्तरिम आदेशविरुद्धको पेसी सर्यो,"जिल्ला अदालतका न्यायाधीश रमेशप्रसाद रिजालको एकल इजलासमा भएको आदेश गैरकानुनी तवरबाट भएकाले मुलुकी देवानी संहिता २०७४ को दफा १५७ बमोजिम बदर गर्नुपर्ने महानगरको माग छ । महानगरले यसमा अमीर नरसिंह अमात्य, मथुरादेवी कर्माचार्य, रविकृष्ण राजकर्णिकारलगायत ३६ जना व्यापारीलाई विपक्षी बनाएको छ । स्थानीय तह जनप्रतिनिधिविहीन हुँदा एकै व्यापारीले सामान्य सम्झौता गरी महानगरका ९४ वटा सटर भाडामा चलाउँदै आइरहेका थिए ।"
हातपात गर्नेमाथि कारबाही माग,"गर्भवती बुहारी कविता चौलागाईंको स्वास्थ्यमा समस्या भएपछि मंगलबार राति उपचारका लागि हेटौंडा अस्पतालको आकस्मिक कक्षमा पुगेका मिश्रले उपचारमा संलग्न भएकी डाअधिकारीलाई कुर्सी प्रहार गर्नुका साथै हातपातसमेत गरेको बताएको छ । उनले बिरामीको रगत धेरै बगिसकेको कारण आफूले भिडियो एक्सरे गराउनुपर्ने र त्यो हेटौंडा अस्पतालमा नरहेको बताएकी थिइन् । डा अधिकारीले त्यति भन्नासाथ आफैं अस्पतालबाहिर पुगेका उनी केही समयपछि अस्पतालमा आएर यहाँ किन छैन भन्दै उनलाई कुर्सी प्रहार गरेको बताइन् । कुर्सीले हानेपछि ममाथि मुक्का हान्न सुरु भयो । तर, म भागें, उनले भनिन् ।"
बेपत्ता जोडी पत्ता लगाउने दावा सम्मानित,"धादिङ (कास) धादिङको रुबी भ्यालीस्थित सोमदाङ क्षेत्रमा हराएका ताइवानी जोडीलाई फेला पार्ने धादिङ रुबी भ्याली२, लवदुङका दावा तामाङलाई सम्मान गरिएको छ । राजधानीमा आयोजित बाह्रौं सगरमाथा दिवसका अवसरमा नेपाल सरकारका प्रवक्ता एवं सञ्चार तथा सूचना प्रविधि मन्त्री गोकुलप्रसाद बाँस्कोटाले सम्मानपत्रसहित २५ हजार रुपैयाँ प्रदान गरेका थिए । जंगल घुमेर जडिबुटी खोजेर कमाइ गर्नेलाई यो रकमको पुरस्कार निकै महत्त्व रहेको तामाङले बताए । हाम्रा लागि लामो समयको कमाइ हो, उनले भने ।"
पर्वतारोहीद्वारा विद्यालय,"हेटौंडा (कास) सगरमाथा आरोहीले भूकम्प प्रभावित मकवानपुरका ३ विद्यालयका भवन निर्माण गरिदिएका छन् । भूकम्पबाट क्षतिग्रस्त दुर्गम बकैया गाउँपालिकाकाको ९, १० र ११ वडाका विद्यालयको भवन पुनर्निर्माण गरिदिएका हुन् । पूर्वी मकवानपुरको बकैया गाउँपालिका९, भैरुङ दोभानस्थित ज्ञानोदय आधारभूत विद्यालय, वडा १०, मन्थलीको सरस्वती आधारभूत विद्यालय र वडा ११ ठिंगनको लालकिरण आधारभूत विद्यालयलाई दुईदुईकोठे भवन निर्माण गरिदिएको हो ।"
कैदीबन्दी खचाखच,सिन्धुलीमाढी (कास) सिन्धुली कारागारमा क्षमताभन्दा निकै बढी कैदीबन्दी छन् । कारागारमा क्षमताभन्दा झन्डै ५ गुणा कैदीबन्दी रहेका हुन् । ३५ जनाको क्षमता रहेको कारागारमा हाल १ सय ७४ जना कैदीबन्दी रहेको सिन्धुली कारागारका जेलर मातृकाप्रसाद पहाडीले बताए । उनका अनुसार ९० कैदी र ८४ थुनुवा रहेका छन् । कारागारमा १ सय ७४ कैदीबन्दीमध्ये १ सय ७३ पुरुष र १ महिला रहेको जेलर पहाडीले सुनाए ।
अनुशासनमा सम्झौता,"बजेट उद्देश्यकेन्द्रित हुनेछ, प्रतिफलमुखी हुनेछ, छरपस्ट लोकप्रिय कार्यक्रमहरूको पुलिन्दा हुनेछैन भन्ने अपेक्षा गरिएको थियो । अर्थमन्त्री खतिवडाबाट प्रस्तुत पहिलो बजेटको तुलनामा दोस्रो अझै माझिएर आउनेछ भन्ने अनुमान गलत साबित भएको छ । नयाँ आयोजना पहिचान गरिएका छैनन् । पुरानै राष्ट्रिय गौरव र पूर्वाधार आयोजनामा पर्याप्त रकम विनियोजन गरिएको छ । अंकमा पर्याप्त विनियोजन गरे पनि खर्च गर्ने क्षमता अभाव भने वर्षौंदेखिकै रोग विस्तारित हुँदै आएको छ । गौरवका आयोजना र सरकारको पुँजीगत खर्च बढाउने उपाय खासै छैन । आयोजना प्रमुखसँग कार्यसम्पादन सम्झौता गर्ने, आयोजना प्रगति ९० प्रतिशतभन्दा बढी भए कार्यालय प्रमुखको सरुवा नगर्नेलगायत विगतकै व्यवस्था केही फरिमार्जन गरी दोहोर्याइएको छ । बजेटका कार्यक्रम कार्यान्वयनका त्रममा पुँजीगत खर्चमा उल्लेख्य वृद्धि नगर्ने छुट अब यो स्थायी सरकारलाई छैन । आफ्नो स्रोत परिचालन मात्रै होइन, निजी क्षेत्रको लगानीलाई समेत तीव्र विस्तार गर्नुपर्ने चुनौती सरकारसामु छ । लगानी भित्र्याउन केही कार्यक्रमका आश्वासन छन् तर कार्यान्वयन हुने ठोस आधार दिइएको छैन । बजेट सफल हुनेनहुने यसको कार्यान्वयनमै भर पर्छ । यसका लागि वर्षान्त नकुरी आर्थिक वर्ष सुरु हुनु अगावै अर्थात् जेठबाटै तात्न जरुरी छ ।"
भान्सा महँगियो,"जेठ १५ गते संसद्मा प्रस्तुत भएको बजेट संसद्बाट पारित भएपछि साउन १ गतेदेखि कार्यान्वयनमा आउँछ । तर यहाँ नयाँ वर्षको सुरुवातदेखि नै त्यसको प्रत्यक्ष असर परेको देखिन्छ । हिजोआज बजारमा गयो भने तरकारीको मूल्य सुन्दै पसिना आउँछ । सरकारले ल्याएको बजेटले प्रत्यक्ष वा अप्रत्यक्ष रूपमा असर पार्ने भनेको सरकारी कर्मचारी र उनका परिवारलाई हो । निजी क्षेत्रमा काम गर्ने कर्मचारीलाई सरकारी बजेटले सधैं नकारात्मक असर मात्रै पार्ने गर्छ । यस पटकको बजेट भाषणमार्फत सरकारी कर्मचारीको तलब १८ देखि २० प्रतिशतसम्म वृद्धि भएको छ । त्यही तबल वृद्धिलाई आधार बनाएर बजार भाउ अकासिने गर्छ । अनि त्यसको मारमा आम सर्वसाधारण नागरिक पर्ने गर्छन् । स्थायी र बलियो सरकारका रूपमा चिनिएको ओली सरकारले जनपक्षीय बजेट विनियोजन गर्न सकेन । निर्वाचनका बेला ५ हजार रुपैयाँ वृद्धभत्ता दिने भनेर मत मागेको नेकपाको सरकारले आफ्नो कार्यकालको दोस्रो वर्षमा बल्लतल्ल १ हजार बढाएको छ । तलब वृद्धिले सरकारी कर्मचारी सन्तुष्ट भए होलान् । वृद्धभत्ताले बूढाबूढी केही मात्रमा भए पनि खुसी भए होलान् । तर बजेटको असर भने दैनिक भातभान्सामा सिधै पर्ने गरेको छ । हरेक पटकको बजेटले भान्सा महंँगो बनाउनेभन्दा अरू केही उपलब्धि हासिल गर्नसकेको छैन । सुजन देवकोटा, पालुङटार४, गोरखा"
जेठ १५ को डायरी,"आज १२ औं गणतन्त्र दिवस । बेलुकी ६ बजे कार्यस्थल धुलिखेलबाट हिँंडेको राति ९१५ बजे बल्ल वासस्थान धोबीघाट आइपुगेँ । धोबीघाटधुलिखेलधोबीघाट दैनिकीको १३ वर्षमा सायद यो नै सबैभन्दा लामो यात्रा हो । अलिकति धेरै पानी पर्दा पनि अस्तव्यस्त हुने ट्राफिक व्यवस्थापन सायद यही मुलुककै राजधानीमा मात्र होला । प्राथमिकता कुन सवारीलाई दिने भन्नेमै अलमल छ, हाम्रा ट्राफिकहरूमा । धुलिखेलसल्लाघारी भएर छुट्ने टिपरहरूलाई सधैंझैं ७ बजेको सट्टा आधा घन्टाका लागिमात्रै ढिलो छाडिदिएको भए पनि यस्तो सास्ती, यति जाम हुने थिएन होला । तर सधैं आफू ताक्छु मुढो, बन्चरो ताक्छ घुँडो हुने हाम्रो देशमा ट्राफिक व्यवस्थापन मात्र कसरी चुस्त होओस् र ? आफैसँग आफै भुट्भुटिएर सुत्नु बाहेक अब आजलाई के नै विकल्प रह्यो र ? डा अजय रिसाल, धुलिखेल अस्पताल, काभ्रे"
सांसदलाई पैसा,"आर्थिक नीतिनियम र अर्थशास्त्रीय शब्दावली सामान्य जनताले बुझ्दैनन् । उनीहरू वृद्धभत्ता बढेको बुझ्छन् । बेरोगजार भक्ता वा त्यस सम्बन्धी कार्यत्रम बुझ्छन् । अनि तलब बढेको बुझ्छन् । यति नै बुझे पुग्छ पनि । तर देश संघीय लोकतान्त्रिक गणतन्त्रमा गैसकेपछि उनीहरूमा चेतना पनि पलाएको छ । उनीहरूले संघ, प्रदेश र स्थानीय तहबारे बुझ्न थालेका छन् । नेताका थप चहलपहल र सङ्ख्याबारे पनि उनीहरूलाई अवगत हुनथालेको छ । यस क्रममा जनताको काम गर्न स्थानीय सरकार र राष्ट्रको काम गर्न राष्ट्रिय सरकार छँदैछ । जनताको काम गर्ने सम्पूर्ण जिम्मा स्थानीय सरकारको हुँदाहुँदै किन सांसद विकास कोष चाहियो ? सांसद विकास कोषलाई सांसद विकास साझेदारी कार्यक्रम भनी नाम फेरे पनि आखिर त्यो रकम नाक जोगाउने नाममा सांसदहरूकै हातमा पर्ने हो । आर्थिक अनुशासनका पक्षधर अर्थमन्क्रीको बजेटमा सांसद विकास कोष कार्यत्रम आउनु सुहाउँदिलो देखिएन । इन्द्रकुमार श्रेष्ठ, खानीभञ्ज्याङ, ओखलढुंगा"
बजेटमा साहित्य किन पर्दैन ?,"हरेक वर्ष बजेट आउँछ, आश्वासनहरू बाँड्छ र जान्छ । यसपल्टको बजेट पनि आयो । बजेटले बूढाबूढी, अपांग, बेरोजगार तथा जनजाति आदिलाई सम्बोधन गरे पनि कवि, लेखक, बुद्धिजीवीहरूलाई सम्बोधन गर्दैन । किन ? महाकवि लक्ष्मीप्रसाद देवकोटाले प्रारम्भ गरेको अभियान अन्तर्गत नेपाल प्रज्ञा प्रतिष्ठान बनेकाले उनकै नाममा एकेडेमी घोषणा गरियोस् । एकेडेमीबाट शासकहरूका सालिक हटाएर महाकवि देवकोटा, महाकवि सिद्धिदास तथा महाकवि विद्यापतिको सालिक राखियोस् । महाकवि देवकोटाको जन्मघरलाई साहित्यिक संग्रहालय बनाउनुपर्छ । २०१६ सालमा जननेता बीपी कोइरालाले आरम्भ गर्नुभएको साहित्यकार कोषलाई पुनर्जीवित गर्नुपर्छ । सभ्य देशहरूमा साहित्य, संस्कृति र कलालाई प्राथमिकतामा राख्ने गरिन्छ । भाषा, साहित्य र कलाको विकासविना विकासको सम्भावना हुँदैन । राजनीतिक परिवर्तन साहित्य र कलाको विकासविना दिगो हुँदैन । साहित्य र कलाले हरेक मानिसलाई जोड्ने र सामाजिक विकासलाई सबल बनाउने काम गर्छ । तसर्थ महकवि देवकोटालाई मियो बनाएर भाषा साहित्यको विकास गर्ने आधार निर्माण गर्न बजेट व्यवस्था गरिनुपर्छ । ज्यो रत्ननिधि रेग्मी 'शुक्राचार्य', काठमाडौं"
शिक्षामा निराशाजनक बजेट,"१ सार्वजनिक शिक्षाको विकास देश विकासको अपरिहार्य आवश्यकता हो । यसको विकास नभई विकास सम्भव छैन । चालु आवको तुलनामा शून्य दसमलव चार दुई प्रतिशत बढेको देखिए पनि शिक्षामा छुट्याइएको रकम बढेको तलबसमेत हिसाब गर्दा चालु आर्थिक वर्षको भन्दा कम हुन्छ ।२ अहिले भद्रगोल अवस्थामा रहेको सार्वजनिक शिक्षाकै कारण वर्षेनि विद्यालय छाड्ने दर बढ्दो छ । कक्षा १ मा भर्ना भएकामध्ये झन्डै ८० प्रतिशत विद्यार्थी कक्षा १२ पुग्नु अघि नै विद्यालयबाट बाहिरिने डरलाग्दो तथ्य हाम्रोसामु छ । यो स्थितिमा सुधार गर्दै जान आवश्यक बजेट तर्जुमा गर्नुपर्थ्यो, गरिएन ।३ सार्वजनिक विद्यालय धमाधम रित्तो हुनेतर्फ उन्मुख भइरहेछन् । विद्यार्थी टिकाउने र टिकेकालाई सिकाउने बलियो योजना न स्थानीय सरकारसँग छ, न प्रादेशिक र संघीय सरकारसँग । बजेटले यसतर्फ नारा बाहेक लगानी दिन सकेन । ४ न्यूनतम पूर्वाधारको अभावमा ८० प्रतिशतभन्दा बढी सार्वजनिक विद्यालयले दैनिक शैक्षणिक क्रियाकलापमा व्यवधान भोगिरहेको अवस्थामा सुधार गर्न बजेटले १० वर्षे रणनीति अख्तियार गरेको भए पनि पर्याप्त रकम विनियोजन गर्न नसकेकाले निराशा उत्पन्न भएको छ ।५ दलीय राजनीतिको चपेटामा परेको शिक्षा अवस्था दक्षिण एसियामै गएगुज्रेको हुने खतरा बढ्दैछ । उच्च शिक्षा झनै तहसनहसतर्फ उन्मुख छ । यसमा सुधार गर्दै अनुसन्धानात्मक र प्रक्रियात्मक लगानीमा वृद्धि गर्नेतर्फ बजेट मौन छ । ६ देशको लागि आवश्यक जनस्रोत उत्पादन गर्न आवश्यक प्राविधिक र व्यावसायिक शिक्षा र तालिमको अहिलेको नाम मात्रको लगानीमा वृद्धि नगरे बेरोजगारी बढ्ने र भएका दक्ष पनि बाहिरिने क्रमले निरन्तरता पाउने देखिन्छ । एक स्थानीय तह एक व्यावसायिक शिक्षाका लागि एउटा स्थानीय तहलाई ३ लाख ४५ हजार रकम छुट्याउनु जग हँसाउनु हो ।७ २०७६८५ लाई सार्वजनिक शिक्षा सुधार दशकको लोकप्रिय नारा अन्तर्गत प्रतिविद्यालय १ लाख ५५ हजार मात्रै छुट्याएर कस्तो गुणस्तर दशक मनाउने हो भन्ने कुरा आफैंमा विवादास्पद देखिन्छ ।८ राष्ट्रपति शैक्षिक सुधार कोष अन्तर्गत छुट्याइएको रकम एउटा सार्वजनिक विद्यालयको भागमा जम्मा १ लाख ७२ हजार पर्छ । बजेटमा भनिए अनुसार पाठ्यपुस्तक सुधार, व्यावसायिक शिक्षा र तालिम, शिक्षण सामग्रीको उपलब्धता र प्रयोग, एक विद्यालय एक खेलकुद शिक्षकजस्ता महत्त्वाकांक्षी कामको लागि यो पर्याप्त हुने कुरै भएन । सोझा जनतालाई झुक्याउने नारा मात्रैमा सीमित हुने पक्का छ । ९ दलित, छात्रा एवं अपांगता भएकालाई समेत वितरण गर्ने छात्रवृत्तिमा छुट्याइएको रकमले प्रतिविद्यार्थी प्रतिवर्ष ३ हजार पनि पुग्दैन । यस्तो सस्तो नाराले शिक्षा विकासमा सहयोग गर्दैन ।१० अन्तर्राष्ट्रिय मञ्चमा गरेको प्रतिबद्धता र नेकपाको घोषणापत्रमा उल्लेख गरिएको कुल राष्ट्रिय बजेटको २० प्रतिशत रकम पनि नपुग हुने अवस्थामा १० दसमलव ६८ प्रतिशत मात्रै बजेट विनियोजन गर्नुले सरकार सार्वजनिक शिक्षा सुधारतर्फ संवेदनशील छैन भन्ने प्रमाणित गर्छ । मनप्रसाद वाग्ले, मीनभवन, काठमाडौं"
'जनवादी केन्द्रीयता' को झलक,"विशेषणयुक्त लोकतन्त्रको उच्चारण त्यतिकै भएको हुँदैन, त्यसमा अन्तराशय लुकेको हुन्छ । शासकीय सर्वोच्चता स्थापित गर्न जनवादी केन्द्रीयता पक्षधरहरू यस्ता विशेषण लगाउन माहिर हुन्छन् । यसलाई व्यक्तिका रूपमा भद्रभलाद्मी अर्थमन्त्री खतिवडाको प्रोफेसनल सीपको अवमूल्यन गरिएको नठानियोस् । उनले आफ्ना नेताको, पार्टीको निर्देशन मान्नैपर्छ । देश संघीयतामा गइसकेको भनिरहँदा निर्वाचन क्षेत्र विकासका नाममा प्रत्येक संसदीय क्षेत्रलाई ६ करोड दिनु आवश्यक र जायज दुबै होइन, थिएन । तर संघीयतालाई बलियो बनाउने सरकारको नियत नै नभएका कारण सांसदहरूलाई राष्ट्रधनबाट अनुदान दिइएको हो । संघीयता भनीभनी केन्द्रीकरण गरिएको अरू विनियोजनजस्तै यो पनि एउटा दृष्टान्त हो ।"
रमजानले जोगाएको मदरसा शिक्षा,छाताबेलीमा दुइटा मदरसा छन् । तीमध्ये तब्लिगुल इस्लाममा एक शिक्षकको दरबन्दी सरकारले दिएको छ । बाँकी शिक्षकको तलब र प्रशासनिक खर्च मदरसाको व्यवस्थापन समितिले रमजानका बेला संकलित सहयोगबाटै जुटाइरहेको छ ।मदरसा शिक्षा पनि सरकारी र निजी विद्यालयको चेपुवामा परेको छ । शिक्षाको स्तर सुधार गर्नुका साटो राज्यले मूलधारमा ल्याउने भनेका कारण सञ्चालनमा अझ चुनौती थपिएको मदरसा सञ्चालकहरूको अनुभव छ ।
अबको सीमाञ्चल सम्बन्ध,"लोकको शक्ति ठूलो छ, कूटनीतिको विकासमा सीमाञ्चलको अपेक्षा र आकांक्षा अनुवाद हुनुपर्छ । फगत रोटीबेटीको सम्बन्धले मात्र सधैंभरि अगाडि बढ्न सकिँदैन । एकअर्काको भूमि एकअर्काका विरुद्ध प्रयोग हुन सक्नेतर्फ दुवै केन्द्रले चिन्ता जाहेर गर्नु जायज होला । यसमा पनि सीमाञ्चलमा सघन जागरण चाहिन्छ । सीमाञ्चललाई साथ लिएरै काठमाडौं र दिल्ली परम्पराको गोरेटोमा हिँड्न खोजे त्यो समकालीन समयमा समृद्धि र विश्वासको राजमार्ग बन्छ । आखिर मोदीको साबिकको नारा सब का साथ, सब का विकास मा पनि यस पालि जोडिएको छ सब का विश्वास ।"
संघीयताको कसीमा बजेट,"बजेटले संघ प्रदेश र स्थानीय तह बीचको समन्वय पारस्परिक सहयोग र सहकार्यको आवश्यकतालाई पहिचान गरेको भए पनि ती सरकारहरू बीचको परस्पर सहकार्यको खाका कस्तो रहने भन्ने प्रस्ट्याएको छैन । अन्तरप्रदेश परिषद् प्रदेश समन्वय समिति र अन्तरसरकारी वित्त परिषद् जस्ता संरचनाहरूलाई अन्तरसंवादको माध्यमबाट क्रियाशील बनाउने योजना अघि सारेको छ । तर ती अन्तरसरकारी समस्या समाधानका लागि मात्र हुन्, कार्यगत सञ्चालनका लागि आवश्यक मूर्त संस्थागत संरचनाहरू होइनन् । यस्तो संरचना बजेटको र संघीयताको कार्यान्वयनका लागि अत्यावश्यक छ । त्यसै गरी संघबाट प्रदेश र स्थानीय तहमा हुने वित्तीय हस्तान्तरणलाई आवश्यकता र सामर्थ्यको विश्लेषण गरी समन्यायिक बनाउनुपर्ने आवश्यकता बजेटले औँल्याएको छ ।"
डेंगु संक्रमण नियन्त्रणबाहिर,"हालसम्म चार किसिमका डेंगु संक्रमणमध्ये टाइप १ र टाइप २ बढी देखिएका छन् । टाइप ३ र टाइप ४ को संक्रमण भएमा संक्रमितको ज्यान बचाउन गाह्रो हुने उनले बताए । एकपटक डेंगु संक्रमण भएको व्यक्ति निको भए पनि फेरि संक्रमण भएमा र त्यस्तो अवस्थामा रोग प्रतिरोधक क्षमताले काम गर्न मुस्किल हुने डा खनालले बताए । भारतबाट आएका व्यक्तिबाट पनि डेंगु फैलिएको हुन सक्ने चिकित्सकले बताएका छन् । जमेको सफा पानीमा बस्ने ब्ल्याक टाइगर भनिने एडिस एजिप्टाई जातको पोथी लामखुट्टे, त्यसको अण्डा, लार्भा, प्युपाको बासस्थान नष्ट गर्न र्यापिड टोलीले प्रभावित क्षेत्रका घरघरै पुगेर काम गर्न सुरु गरेको छ । आकाशको पानी थापेर खुला राखिएको ट्यांकी, गमलामा राखिएको पानी, पानी रहेको प्लास्टिकको बोतल, सिसाका बोतल, पानी जमेको टायर भएका स्थानका नजिकका घरहरूमा सबैभन्दा बढी डेंगु संक्रमण फैलिएको र्यापिड टोलीले जनाएको छ ।"
ऋण काढेर पैसा बाँड्नु गलत : कांग्रेस,"ज्येष्ठ नागरिक महासंघको स्वागतराष्ट्रिय ज्येष्ठ नागरिक महासंघले बजेटमार्फत वृद्धवृद्धा भत्ता थप गर्ने सरकारी निर्णयको स्वागत गरेको छ । बिहीबार एक विज्ञप्तिमार्फत महासंघका राष्ट्रिय अध्यक्ष मदनदास श्रेष्ठले उक्त निर्णयले ज्येष्ठ नागरिकको सम्मान भएको बताएका छन् ।बजेटमा सामाजिक सुरक्षा भत्तास्वरूप सरकारले एक हजार रुपैयाँ थप गरी ३ हजार पुर्याएको छ । यसबाट करिब १३ लाख ज्येष्ठ नागरिकलाई राहत पुगेको छ, श्रेष्ठले भनेका छन् ।"
अनुगमन हुँदैनन् योजना,"५ दर्जन बढी सिँचाइ योजनाको अवस्था पनि उस्तै छ । सिँचाइ कार्यालयमा पनि जनशक्ति थोरै छ । कार्यकर्ताको तजबिजमा निर्माण भइरहेका योजना अनुगमन र निरीक्षण गर्नसमेत प्राविधिकका लागि कठिनाइ भएको छ । सबैभन्दा बढी खानेपानी योजना अलपक्र जस्तै छन् । नियमित कार्यत्रमबाहेक राजनीतिक दबाबमा आवश्यकताभन्दा कार्यकर्तामुखी खानेपानी योजनामा नाम मात्रको काम भएको देखिएको छ । खानेपानी कार्यालय डडेलधुराका एक कर्मचारीले भने, उपभोक्ता समितिमा रहेका कार्यकर्ताले जस्तो रिपोर्ट ल्याए पनि भुक्तानी दिनुबाहेक अरू विकल्प छैन ।"
खोला जथाभाबी उत्खनन,"कालिका नगरपालिकाका मेयर खुमनारायण श्रेष्ठ गोपी अनुगमन र कारबाहीका लागि आफूहरूले माथिल्लो निकायलाई अनुरोध गरेको बताए । गुनासा आएकै हुन् । हामीले अनुगमन गरेर पनि निर्देशन दिएको हो । कारबाहीमा जानुअघि जिल्लास्तरको समितिलाई अनुगमन गर्न भनेका छौं । त्यो अनुगमन अब चाँडै होला । आवश्यक परे कारबाही पनि हुन्छ, मेयर श्रेष्ठले भने ।"
दुर्घटनामा दुईको मृत्यु,नवलपरासी (कास) पूर्वपश्चिम राजमार्गअन्तर्गत कावासोतीनारायणगढ खण्डको दुम्कौलीमा बिहीबार बस र ट्रक ठोक्किँदा २ महिलाको मृत्यु भएको छ । जिल्ला प्रहरीका अनुसार मृत्यु हुनेमा गैंडाकोट१४ की ६५ वर्षीया कुमारी सुनारी र वडा १८ की थर नखुलेकी ७० वर्षीया जमुना छन् । दुर्घटनामा कम्तीमा १५ यात्रु घाइते भएको र ५ जनाको अवस्था गम्भीर रहेको प्रहरीले जनाएको छ । ना४ख ५२९५ नम्बरको यात्रु बस ट्रकसँग ठोक्किएर दुर्घटना भएको हो ।
इदमा बिदा,काठमाडौं (कास) सरकारले मुस्लिम धर्मावलम्बीहरूको चाड इद उल फित्रका दिन सार्वजनिक बिदा दिने भएको छ । मन्त्रिपरिषद्को सोमबार बसेको बैठकले मुस्लिम समुदायको मागबमोजिम सार्वजनिक बिदा दिने निर्णय गरेको सरकारका प्रवक्ता एवं सञ्चार तथा सूचना प्रविधिमन्त्री गोकुलप्रसाद बाँस्कोटाले जानकारी दिए । इदका दिन सार्वजनिक बिदा कटौती गरेकामा मुस्लिम समुदायले विरोध गर्दै आएका थिए ।
एउटै गाउँका १३ जना कारागार चलान,"गोरखा (कास) हत्या आरोपमा पालुङटार नगरपालिका, कुमालटारका १३ जना कारागार चलान भएका छन् । जिल्ला न्यायाधीश रमेशकान्त अधिकारीको इजलासले आरोपित १६ मध्ये ३ जनालाई जनही डेढ लाख रुपैयाँ धरौटीमा छाडेर अरूलाई पुर्पक्षका लागि कारागार पठाएको हो । गत वैशाख १८ मा लमजुङको राइनस नगरपालिका४ अल्कटारबाट जन्ती आएका विष्णुबहादुर कुमालको बेहुली पक्षको कुटपिटबाट मृत्यु भएको थियो ।"
नयाँ स्वादको विश्वकप,:
भारत कै भर,(एजेन्सीको सहयोगमा)
कमिसार किसान,"सुरुमा घरबाट किसान बन्नुको सट्टा मन्त्री बन्नु नि भन्नेसम्मको कुरा आयो । यसलाई उनले सहज रूपमा स्विकारिन् । आफन्तले पढेको मान्छे सरकारी जागिर नखाएर माटो खेलाएर बसेकी छ भन्दै गफिए । गाली गरे । यसको उनले कुनै प्रतिवाद गरिनन् । जब उनले तरकारीबाट राम्रो आम्दानी गर्दै गइन्, सबैको चर्चाको पात्र उनै बनिन् । सबैले प्रशंसा गर्न थाले । पहिला आफैंसँग पार्टीमा लागेका केही साथीहरू पनि तरकारी खेतीबारे बुझ्न फार्ममा आउने गरेका छन् । सुरुमा खेती गर्दा गाह्रै हुन्छ, बजार बुझ्न समस्या हुन्छ, उनी भन्छिन्, तर मेहनत गर्न छाड्नु हुँदैन, धैर्यवान भएर काम गरेपछि एक दिन अवश्य सबैको नजरमा पर्न सकिने रहेछ । उनी ३ दाइ र २ दिदीबहिनी मध्येकी कान्छी हुन् । राजनीति गर्नु ठीकै होला, तर नेताले युवालाई राजनीतिमा लगाएर श्रमविहीन बनाएका छन्, उनी भन्छिन्, सबैका लागि राजनीति भविष्य हुन सक्दैन, त्यसैले युवालाई राजनीतिसँगै उत्पादनमूलक कार्यमा लगाउन जरुरी छ ।"
बट्टाजस्ता स्याटेलाइट,उसको सबै काम योजनाअनुसार भए यो अभियानमा स्पेसएक्स अरू कम्पनीभन्दा अघि बढ्नेछ ।
प्रतिष्ठाको लडाइँ,सन् २००८ को सिजनपछि पहिलोपल्ट दुई इंग्लिस टिम च्याम्पियन्स लिगको उपाधि भिडन्तमा उत्रिँदै छन् । सन् २००८ मा म्यानचेस्टर युनाइटेड र चेल्सीले फाइनल खेलेका थिए । यसले च्याम्पियन्स लिगमा स्पेनिस क्लबको प्रभुत्व पनि तोडेको छ । पछिल्लो पाँच सिजनमा फाइनल खेल्ने कम्तीमा १ टिम स्पेनका थिए । जहाँ चारपल्ट रियल मड्रिड र एकपल्ट बार्सिलोनाले उपाधि जितेका थिए ।

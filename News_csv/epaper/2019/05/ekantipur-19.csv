शीर्षक,विवरण
विद्यार्थी पन्छाएर विद्याश्रममा डोजर,"विद्यालयको सट्टा अन्यत्र जग्गा माग्दामाग्दै कोषले सोही ठाउँमा उपलब्ध गराएकाले भवन बनाउन बाध्य भएको उनको भनाइ छ । त्यो जग्गा विद्यालयको भन्ने पनि सुरुमा थाहा थिएन, भवन बनाउन पाए सेवाग्रहीलाई पायक पर्ने ठाउँ हुन्थ्यो भनेर काम थालेका हौं, उनले भने । वडा कार्यालय बनाउन कोषको सञ्चालक परिषद्ले निर्णय गरेर जग्गा उपलब्ध गराएको सदस्य सचिव प्रदीप ढकालले जानकारी दिए । अहिले पनि वडा कार्यालय विद्यालयसँगै छ, त्यहाँबाट थोरै दक्षिणतर्फ बनाउनु भनिएको हो, उनले भने, स्कुलको जग्गा धेरै मिच्न लागे भनेर विवाद झिक्नु भएको होला, दुवै पक्षलाई छलफलमा बोलाउँछौं । विद्यालयले भोगचलन गर्दै आएको जग्गा कोष मातहत भएकाले कहाँ के गर्ने तजबिज पनि आफूहरूकै रहेको उनले दाबी गरे । पशुपति क्षेत्रभित्र कहाँ कुन संरचना बनाउने भनेर गुरुयोजना बन्दै छ, स्कुलको जग्गामा धैरै असर पर्दैन, सामान्य कुरामा विवाद गर्न जरुरी छैन, उनले भने ।"
पशुपतिको जग्गा मानाचामलमा,"जग्गाको अवस्था अध्ययन गर्न कोषाध्यक्ष मिलनकुमार थापाको संयोजकत्वमा समितिसमेत बनेको छ । कुन जग्गा केका लागि प्रयोग भएको छ, त्यसको खोजी गरेर वर्गीकरण गर्नुपर्ने गौतम बताउँछन् । शैक्षिक प्रयोजन भएका कति छन्, उद्योगधन्दा कति छन्, घर बनेका कति छन्, वर्गीकरण गर्नुपर्छ, उनले भने । खेतीले दिने आम्दानी र होटलले दिने आम्दानी मिल्दैन । अब मिल्ने गरी निर्णय गर्नुपर्छ । निर्णय गर्न कोषले सक्दैन । मन्त्रिपरिषद्ले नै गर्नुपर्छ ।"
प्रहरीको खोजीमा रहेका बम्जन सिन्धुलीमा,बम्जनको आश्रममा बस्दा आफूमाथि यौन हिंसा र बलात्कार गरेको आरोपमा महानगरीय प्रहरी अपराध महाशाखामा पनि उजुरी दर्ता भएको छ । उजुरीकर्ताले बम्जनको आश्रमभित्र आनीहरूमाथि यौन शोषण हुने गरेको र आफूमाथि पनि पटकपटक बलात्कार गरेको बताउँदै आएकी छन् ।
बजेटमा दबाब,"योजना आयोगका अर्का पूर्वउपाध्यक्ष तथा पूर्वगभर्नर दीपेन्द्रबहादुर क्षेत्रीले सांसदलाई दिने गरेको बजेट यस पटक खारेज गरेर सरकारले साहस देखाउनुपर्ने धारणा राखे । १० करोड रुपैयाँ छुट्याउने चर्चा छ । हेर्दै जानुहोला, अब ५ करोडमा सम्झौता हुन्छ, उनले भने, यसमा विभेद छ । समानुपातिक सांसदले त्यो बजेटको सुविधा पाउँदैनन् । यो खारेज गर्ने आँट सरकारले गर्नुपर्छ । केन्द्रमा सुरु भएको यो व्यवस्था प्रदेश, स्थानीय तहले सिको गर्दै जाने र विकृति ल्याउने उनको दाबी छ । आफैंले खर्च गर्न पाउने गरी सांसदलाई बजेट छुट्याइनु स्वार्थ बाझिने कुरा हो, उनले भने, नियमन र नियन्त्रण गर्नेले नै कार्यान्वयन गर्छ भने त्यहाँ केही स्वार्थ रहन्छ । नेपाल उद्योग वाणिज्य महासंघकी अध्यक्ष भवानी राणाले बजेट कार्यान्वयनै हुन नसकेर समस्या परेको बताउँदै अब त्यसलाई ध्यान दिन अनुरोध गरिन् । निजी क्षेत्रले सधैं कार्यान्वयन क्षेत्रलाई जोड दिन्छ । दुई तिहाइको बलियो सरकार गठन भए पनि नतिजा अपेक्षित आएन, उनले भनिन्, निजी क्षेत्रले सम्बन्धित निकायसँग पटकपटक छलफल पनि गरेको छ । सरकार गठनपछि गत वर्ष संघीयताले सिर्जना गरेका केही कुरा मिलाउनुपर्ने भएकाले अझै पर्ख र हेर भन्ने थियो । अब कति पर्खेर हेरेर बस्ने ?नेपाल युवा उद्यमी मञ्चकी पूर्वउपाध्यक्ष जुना माथेमाले बजेटमा युवालाई आकर्षण गर्ने विषय नभएकाले यसमा ध्यान दिन सुझाव दिइन् । उनले भनिन्, बजेट दिशा र परिणाम दिने हुनुपर्छ, बजेटको उद्देश्य तीव्र आर्थिक लक्ष्य हासिल गर्नु हो भने त्यसमा कति बजेट छुट्याइएको छ, लक्ष्य कसरी पूर्ति गर्ने भन्ने स्पष्ट आउनुपर्यो ।"
रंगीचंगी आधारशिविर,"यी सबै आरोही सदस्यका सहयोगी शेर्पा, गाइड, भान्छाका कामदार लगायतले आधारशिविर भीड हुने गरेको हो । मौसम अनुकूल हुनेबित्तिकै आरोहण गर्ने तयारीमा बाँकी सदस्य छन् । धेरैजसोले मंगलबारदेखि बुधबारसम्म आरोहण गर्ने तयारी गरेका छन् । यस वर्ष हालसम्मकै सबैभन्दा बढी आरोही आधारशिविरमा छन् । सर्वोच्च शिखर चढ्नका लागि ज्यानै दाउमा राख्नेहरू करिब तीन महिना यहाँ भेटिन्छन् । आधारशिविरमा गाउँघरको छिमेकी जस्तै सम्बन्ध हुने गर्छ । ५ हजार ३ सय ८० मिटरको उचाइमा रहेको सगरमाथा आधारशिविरमा जति भीड अन्य हिमालमा हुँदैन । पैदल हिँडेर सबै आरोहण दललाई भेट्न खोज्ने हो भने तीन घण्टामा समेत सकिँदैन । एक किलोमिटरभन्दा लामो दूरी पालले भरिएको छ । यस वर्ष फोहोर व्यवस्थापनमा पनि ध्यान दिइएको छ । नेपाली सेनाले समेत सगरमाथा सफाइका लागि सगरमाथा प्रदूषण नियन्त्रण समितिसँग सहकार्य गरेर एउटा टोली आधारशिविरमा राखेको छ ।"
चौकीमा भारतीयको आक्रमण,"भारतीय नागरिक र प्रहरीको झडपले दिनभर त्यस क्षेत्रबाट प्रदेशसभामा निर्वाचित कृष्णा केसी पनि घेराबन्दीमा परिन् । सीमा क्षेत्रको स्थलगत अनुगमन गरेर फर्किने क्रममा सीमापारिका मान्छे आएर भारतीय नागरिक नछुटाएसम्म कतै जान नदिने धम्की दिँदै घेराबन्दीमा पारेको उनले बताइन् । उनलाई चार घण्टा घेराबन्दीमै राखिएको थियो । सबै घरेलु हतियारसहित थिए, उनले भनिन्, अपराधी छुटाउने मेरो अधिकारको कुरा थिएन, त्यो प्रशासनले अनुसन्धान गर्ने हो भन्दा स्थिति झनै डरलाग्दो बन्यो । राति पौने १० बजे जिल्लाबाट थप सुरक्षा गएपछि मात्र स्थिति नियन्त्रणमा आएको उनले बताइन् । नरैनापुर गाउँपालिका प्रमुख इस्तिहाक अहमद साहले भारतीय नागरिकको मनोमानीले यस क्षेत्रका सर्वसाधारणले असुरक्षित महसुस गरेको बताए ।"
"प्रहरी समात्ने, अदालत छाड्ने","पश्चिम पहाडमा जिल्ला प्रहरीको नेतृत्व सम्हालेका एक अधिकारीले आफूहरूले समात्ने र अदालतले छोड्ने दोहोरी कतिन्जेलसम्म चल्ने हो भन्ने प्रश्न गरे । उनले सरकारले प्रतिबन्धको घोषणा गरे पनि त्यसलाई टेक्ने बलियो कानुनी आधार नहुँदा पक्राउ परेका धेरैजसो छुट्ने गरेको बताए । हामीलाई पनि समस्या छ, बल्लतल्ल समात्छौं, अदालत छोडिदिन्छ, उनले भने, यसरी त लुकामारी खेलेजस्तो भयो ।"
कर संकलन केन्द्रमा आगजनी,"आगजनीका विषयमा आफूहरू जानकार नभएको रत्ननगर उवा संघका अध्यक्ष रेग्मी बताउँछन् । संकलन केन्द्र राख्ने स्थानका विषयमा हाम्रो असहमति थियो । त्यो ठाउँमा हुनु हुँदैन भन्ने अडानमा कायमै छौं । तर आगजनी गरेका होइनौं, उनले भने । शुक्रबार आगजनीको घटना हुँदा रेग्मी पनि त्यहीँ थिए । हामी दासढुंगामा आयोजित कार्यक्रममा सहभागी भएर फर्कंदै गर्दा गोन्द्राङमा कर लिने विषयमा भनाभन जस्तो भयो । हामी पनि त्यहीँ भएका बेला चिन्दै नचिनिएका व्यक्तिले पेट्रोल फालेर आगो लगाए, रेग्मीले भने ।आगजनी गर्नेलाई कारबाही हुनुपर्ने आफ्नो पनि माग रहेको उनले बताए । प्रहरीले गिरफ्तार गरेका गोकर्ण गिरी पनि घटनामा संलग्न नभएको उनको भनाइ छ ।"
'अनुशासनहीनताले कांग्रेस पछि पर्यो',यसैबीच कांग्रेसले काठमाडौंमा क्षेत्रीयस्तरको जनजागरण अभियान सुरु गरेको छ । क्षेत्रीय समितिले शनिबार जोरपाटीमा गरेको कार्यक्रममा प्रतिनिधिसभाका प्रमुख सचेतक बालकृष्ण खाँणले सरकारले प्रेस स्वतन्त्रता तथा मानव अधिकारलाई कुण्ठित गर्न लागेको बताए । केन्द्रीय सदस्य अम्बिका बस्नेतले जागरणका माध्यमबाट कांग्रेस आफैं परिवर्तन हुन लागेको बताइन् ।
प्रदेश सरकारले विभूषण बाँड्ने,"प्रदेश पूर्वाधार विकासअन्तर्गत विकाससेवी, प्रदेश सूचना तथा सञ्चारअन्तर्गत प्रदेशदूत, प्रदेश विज्ञान तथा प्रविधिअन्तर्गत विज्ञानतर्फ अन्वेषण, प्रविधितर्फ नवप्रवर्तन, प्रदेश भाषा, कला तथा संस्कृति र साहित्यअन्तर्गत भाषातर्फ सुभाषिक, कलातर्फ कलाकीर्ति, संस्कृतितर्फ संस्कृतदीप र साहित्यतर्फ प्रदेश स्रष्टा पदक दिइने विधेयकमा उल्लेख छ । विधेयकमा प्रदेश सार्वजनिक प्रशासन तथा सुशासनअन्तर्गत जनसेवा, विपद् व्यवस्थापनअन्तर्गत विपद्सेवी र समाजसेवा लोककल्याणअन्तर्गत प्रदेश परोपकार पदक दिइने उल्लेख छ । सिफारिस गर्न आन्तरिक मामिला तथा कानुनमन्त्री अध्यक्ष, प्रदेश सरकारका प्रमुख सचिव सदस्य, प्रदेशमा उल्लेखनीय योगदान पुर्याएका व्यक्तिहरूमध्येबाट समावेशी सिद्धान्तका आधारमा मन्त्रिपरिषद्ले तोकेको एक महिलासहित तीन जना सदस्य र आन्तरिक मामिला तथा कानुन मन्त्रालयका सचिव सदस्यसचिव रहेको ६ सदस्यीय समिति रहने व्यवस्था गरिएको छ । समितिले सिफारिस गरेको व्यक्तिलाई प्रदेश सरकार स्थापना भएको दिन माघ २९ गते पदकसहित सम्मानपत्र प्रदान गरिने विधेयकमा उल्लेख छ ।"
स्मारकमा पर्खाल,"युद्ध स्मारक पार्क नाम दिएर लगभग ५५ रोपनीमा निर्माण हुन थालेको पार्कका लागि काठमाडौं महानगरपालिकाले १ करोड रुपैयाँ प्रदान गरेको छ । प्रदेश नं ३ सरकारले ३५ लाख रूपैयाँ सहयोग गरेको नगरपालिकाले जनाएको छ । नगरपालिकाले भने तत्काल २५ लाख रुपैयाँ मूर्ति निर्माणमा खर्चेको जनाएको छ । अहिले महानगरको पैसाले हामी पार्क निर्माण क्षेत्रमा पर्खाल लगाइरहेका छौं, वडा नं १० का अध्यक्ष अमन महर्जनले भने, मूर्ति कार्यशाला हामीले नगरको बजेटबाट गरेका हौं । डिजाइनिङतिर गइरहेका छौं । तर यो कार्य सम्पन्न हुन लाग्ने समयाबारे यकिन गर्न नसकिने महर्जनको भनाइ छ ।"
आमसञ्चारमा अन्तरक्रिया,"लेखक पाठकले अध्यापन कक्ष र समाचार कक्षलाई कसरी जोड्न सकिन्छ भनेर किताब लेखेको बताउँदै यसले सैद्धान्तिक र व्यावहारिक ज्ञान दिने बताए । पैरवी प्रकाशनद्वारा प्रकाशित ६ सय १६ पृष्ठको उक्त किताबमा सञ्चार, आमसञ्चारको अर्थ, परिषाभा, प्रक्रियासहित पत्रकारिता, नेपालको पत्रकारिताको इतिहास, समाचार, अन्तरवार्ता, फिचर, सूचनाको हक, गोपनीयताका विषय समेटिएका छन् । रेडियो, टीभी, अनलाइन, फोटो, चलचित्र, समाचार समिति पत्रकारिता, सञ्चार कानुन र आचारसंहिताबारे पनि यसमा उल्लेख छ ।"
प्रदेशको ठूलो रकम अनुत्पादक क्षेत्रमा,"सार्वजनिक स्रोत र साधनको अधिकतम उपयोग गरी सेवाप्रवाह मितव्ययी र प्रभावकारी बनाउन तथा कार्यक्रम दक्षतापूर्वक सञ्चालन गर्न चक्रिय समय प्रणाली, टोकन प्रणाली, एकद्वार सेवा प्रणाली, हेल्प डेस्कजस्ता प्रणाली कार्यान्वयनमा ल्याउन सुझाव दिएको छ । सेवाग्राहीको समय र लागत घटाउन विद्युतीय माध्यमबाट सेवा प्रवाह गर्ने व्यवस्था मिलाउनुपर्ने, विद्युतीय प्रणालीबाट भुक्तानी गरी सेवा प्राप्त गर्ने छरितो बनाउनुपर्नेजस्ता सुझाव पनि महालेखाले दिएको छ ।"
चुरे जंगल अतिक्रमण,"सुकुम्बासीको नाममा फँडानी गर्नेले पहुँचका आधारमा जग्गा ओगट्ने गरेका छन् । सक्ने ५ देखि १५ कठ्ठासमेत लिएका छन् । चार दशकभन्दा अघिदेखि छाप्रो हालेर बसेका भने त्यसमै सीमित देखिन्छन् । नव सुकुम्बासीको उक्त क्षेत्रमा बोलवाला रहेको छ । उनीहरूको खेत भने प्रशस्त रहेको छ । स्थानीयका अनुसार चन्दनपुर र झुंगामा सुकुम्बासीका नाममा बसेकाहरूमध्ये आधाभन्दा धेरैको जग्गा जमिन छ । सबै जना नदीले खेत बगाएको र पहिरोले घर बगाएको भन्दै सुकुम्बासी बनेका छन् । स्थानीय वसन्ती दुनुवारले भनिन् कुनै स्थानमा भर्खरै मात्र पनि फँडानी भएको छ । उजुरी गर्दा सबै उठ्नुपर्ला भन्ने भयले गर्दा सबैजना तैं चुप मै चुप भएका छन् । निर्माण भएका पक्की संरचना तीनतलेसम्मका छन् । सुकुम्बासीले करोडको हाराहारीमा खर्चेर पक्की संरचना बनाउन नसक्ने स्थानीय बताउँछन् । वास्तविक सुकुम्बासी पहिचान गरेर सरकारले जग्गाधनी पुर्जा उपलब्ध गराउनुपर्ने माग उनीहरूले गरेका छन् । वास्तविक सुकुम्बासी पहिचान नहुँदा र लालपुर्जा नभएर भूकम्पप्रतिरोधी घर निर्माण गर्न नसकेको कतिपयले गुनासो गरेका छन् । वन डिभिजन कार्यालयका प्रमुख नारायण श्रेष्ठ अतिक्रमण रोक्न अब स्पेसल टाक्सफोर्स परिचालन गरिने बताउँछन् । भन्छन्, चुरे अतिक्रमण गरी फँडानी धेरै पहिलादेखि हुँदै आएकाले सबै मिलेर रोक्नुपर्छ ।"
बस्ती खनी माटो,"बालुवा खानी सञ्चालनको फ्रक्रियामा रहेको र आईई, माइनिङ स्त्रिनका लागि खानी तथा भूगर्भ विभागमा ११ खानीको फाइल पेस गरेको उनले बताए । नगरपालिकाले पाँगो, बालुवा खानी सञ्चालनको प्रक्रिया थालेको बताए पनि उत्खनन् तथा ओसारपोसार रोकिएको छैन । नगरपालिकाले बालुवा खानी सञ्चालन व्यवस्थापनतर्फ आलटाल गरिरहने र पाँगो, माटो उत्खनन्, इँटा उत्पादनलाई प्रोत्साहन गर्ने कार्य शंकास्पद रहेको व्यवसायीको गुनासो छ ।"
ट्रमामा नियम मिची दरबन्दी,"गैरकानुनी रूपले दरबन्दी सिर्जनाविरुद्ध डा प्रकाश विष्टसहित ट्रमा सेन्टर र वीर अस्पतालका न्युरो सर्जनले सर्वोच्च अदालतमा रिट दर्ता गरेका छन् । रिटलाई सम्बोधन गर्दै वैशाख २७ गते अदालतले प्रधानमन्त्री तथा मन्त्रिपरिषद् कार्यालय सिंहदर, स्वास्थ्य मन्त्रालय र लोकसेवा आयोगसँग ७ दिनभित्र कारण देखाऊ आदेश जारी गरेको छ ।"
वनै खायो डढेलोले,"वन नीति छ, रणनीति भए पनि कार्यविधिको अभावमा डढेलो पीडितले राहत पाउन सकेका छैनन् । २२ हजार उपभोक्ता वन समूहलाई डढेलोबारे सचेत बनाउनुपर्नेमा ७१ लाई तालिम दिइएको छ । जिल्ला वन कार्यालयहरूले डढेलो प्रकोपको मौसममा अग्निनियन्त्रक दस्ता तम्तयार राख्नुपर्छ, आवश्यक बजेट विनियोजन गरिनुपर्छ । कसैलाई ५० हजार, कसैलाई लाख रुपैयाँ दिएर जिल्लाभरको डढेलो नियन्त्रण गर्छु भन्नु बहानामात्र ।"
नेकपामा 'आफ्नो हात जगन्नाथ',"पार्टी नेतृत्वले अरूका कुरा सुन्न छाडेको छ । अध्यक्षद्वयले जसरी हुन्छ पेलेरै जाने रणनीति लिएको देखिन्छ । पार्टीका भ्रातृसंगठन लथालिङ्ग छन् । एकता प्रक्रिया टुङ्गो लागेको भनिएका ठाउँमा पनि सबैले सहमति जनाएको अवस्था छैन । सबै तहको एकता प्रक्रिया तीन महिनामा सक्ने लक्ष्यका साथ पार्टी एकता भए पनि प्रदेश इन्चार्ज तोक्नै मात्रै छ महिना लाग्यो । भ्रातृसंगठनको एकता नेतृत्वले टुङ्गो लगाए पनि सम्बन्धित निकायले त्यसमा चित्त बुझाइहाल्ला भन्ने ग्यारेन्टी छैन । पोलिटब्युरो कहाँ छ, थाहा छैन । केन्द्रीय सदस्यहरू जिम्मेवारविहीन छन् । पार्टीको वैचारिक दिशा प्रस्ट नभएको भन्दै केही दिनअघि पार्टीका एक अध्यक्ष प्रचण्ड र सचिवालय सदस्य ईश्वर पोखरेल खुला विवादमा उत्रिए । यसले पार्टीभित्रको चरम असन्तुष्टि झल्काउँछ । सुजन देवकोटा, पालुङ्टार४, गोरखा"
दुर्दशाको राम्रो विश्लेषण,"श्रीकृष्ण अनिरुद्ध गौतम लिखित स्वप्नमहलको दुर्दशा यथार्थपरक छ । बीसौं शताव्दीका अन्तिम दुई दशकमा लोकतांत्रिक विजयको गाथा कोरिएको, रूसमै एकतन्त्री शासनको भेउ नपाएको अनि चीन र उत्तर कोरियामा कायमै रहेको तथ्य लेखकले प्रस्तुत गरेका छन् । त्यही अवधिमा नेपालमा कांग्रेसले कम्युनिस्टलाई सघाएकामा लेखकले अफसोस पनि जनाएका छन् । कम्युनिस्टहरूले कुनै पनि दिन धोका दिन्छन् भन्ने पुराना नेताहरूको कथन अहिले सही साबित हुँदै छ । अहिलेको कम्युनिस्ट सरकारले कांग्रेसलाई मात्र हेला गरेको छैन, नागरिक समाज, बुद्धिजीवी र जनताको पनि मानमर्यादामा रमाइरहेको छ । ओलीको जिभ्रामा अप्रिय शब्दवाणबाहेक केही छैन । मिडिया नियन्त्रणको उनको प्रयास लोकतन्त्रमाथिको प्रहार हो तर नेपाली जनता त्यसलाई स्विकार्न पहिले पनि तयार थिएनन्, अहिले पनि छैनन् र भोलि पनि रहनेछैनन् । शिवशंकर यादव, छपकैया, वीरगन्ज"
बालबालिकाप्रति अन्याय,"कटहरियामा आयोजित जानकी जयन्तीमा राष्ट्रपतिको स्वागतार्थ विद्यार्थी बालबालिकालाई चर्को घाममा उभ्याएको घटनाले गणतन्त्रप्रति हस्यौली गरेको छ । गणतन्त्रकालीन उच्चपदस्थहरूको स्वागतमोहले राजसंस्थाको स्मरण गराएको छ । राष्ट्रपतिदेखि मन्क्रीसम्म कार्यत्रममा बिदामा बसेका विद्यार्थीहरूले स्कुल पोसाकमा स्वागतमा खडा गर्ने यो कस्तो चलन हो ? कहिले राष्ट्रपतिका लागि भनेर विमानस्थलमा देशविदेशका विमानलाई अवतरण गर्न नदिने, कहिले प्रधानमन्त्रीको सवारीका नाममा बिमारीले बाटामै मृत्यु पर्खनुपर्ने अवस्थाले आमजनमा गणतन्त्रप्रति विरक्ति उत्पन्न गराएको छ । विगतमा जनताले यिनैलाई भुरेटाकुरे राजा बनाउन असली राजतन्त्रविरुद्ध धावा बोलेका थिए ? सबै राजनीतिक दलका नेतृत्व पंक्तिले गम्भीरतापूर्वक सोच्ने बेला भइसकेको छ । पात्र परिवर्तन भए पनि कुसंस्कारले अझै निरन्तरता पाइरहे जनताको धैर्यको बाँध भत्किन बेर लाग्दैन । समय छँदै चेत पलाओस् । रामकृष्ण बराल, जोरपाटी २"
कुन बाटो भ्रमण वर्ष ?,"सन् २०२० लाई भ्रमण वर्ष मनाउने भनेर सरकारले झ्याली पिटेको पिट्यै छ । त्यसका लागि अपेक्षित तयारी चाहिँ कछुवा गतिमा चलिरहेको छ । जस्तो भैरहवालुम्बिनी सडक । लुम्बिनीलाई पर्यटकको मुख्य गन्तव्यका रूपमा हेर्ने गरिन्छ तर भैरहवादेखि लुम्बिनी जोड्ने सडकको अवस्था कस्तो छ भनेर बुझ्ने समय तीनै तहका सरकारमा भए जस्तो लाग्दैन । यो सडक विस्तारमा विवाद भए जस्तो लाग्दैन तर निर्माणले किन गति लिन नसकेको हो, बुझिनसक्नु छ । सडक नै स्तरीय नभए पर्यटक कसरी आउँछन् ? आएकाले पनि कस्तो धारणा बनाउलान् ? लुम्बिनीको कस्तो प्रचार गर्लान् ? उक्त सडकमा उड्ने धूलोले स्थानीय बासिन्दालाई कति कष्ट दिएको छ, त्यो भोग्नेलाई मात्रै थाहा छ । सडककै दुरवस्थाका कारण दुर्घटनाको जोखिम पनि उत्तिकै बढेको छ । भ्रमण वर्ष सुरु हुन अब छसात महिना मात्र बाँकी छ, त्यहीबीच बर्खा सुरु हुँदै छ । बर्खायाममा सडक विस्तार प्रभावित हुन्छ नै । भ्रमण वर्षको भविष्य अँध्यारै छ । विजय भट्टराई, भैरहवा, रूपन्देही"
बेथितिले पुरिँदै त्रिवि,"त्रिविमा व्याप्त विकृतिका सम्बन्धमा निरन्तर खबर सम्प्रेषण गरेकामा कान्तिपुरलाई हार्दिक धन्यवाद । विडम्बना, त्रिविका बेथितिबारे जति लेखे पनि लहरो तान्दा पहरो गर्जिने मात्रै हुन्छ । त्रिवि सेवा आयोगको विकृति यतिमा मात्रै सीमित छैन । केही समयअघि भएको प्राध्यापकको बढुवाको अन्तर्वार्तामा पनि निकै चलखेल भएको छ । सेवा आयोगका अध्यक्ष र सदस्यले पीएचडी गरेकालाई फालेर आफ्ना मान्छेलाई प्राध्यापक बनाए । यस्ता उदाहरण निकै छन् । यस विषयमा पनि कान्तिपुरले थप खोजबिन गरेर सत्यतथ्य बाहिर ल्याओस् । सेवा आयोगका अध्यक्ष स्वयं सहप्राध्यापक हुन् तर उनले प्राध्यापकको अन्तर्वार्ता लिएका छन् । अहिले भइरहेको सहप्राध्यापकको बढुवाको अन्तर्वार्तामा पनि निकै चलखेल भयो । जेठ २५ गते उपप्राध्यापकका लागि लिखित परीक्षा हुन लागेको छ । त्यति बेला अहिलेकै बेथिति नदोहोरियोस् भन्नका लागि कान्तिपुरले अर्जुनदृष्टि लगाउनेछ भनी आशा राख्नु अन्यथा नहोला । रेशम शर्मा, त्रिवि, कीर्तिपुरछोरी परीक्षार्थी, बाबु परीक्षक समाचारले हाम्रो शैक्षिक संस्थामा व्याप्त विसंगतिको यथार्थ कहेको छ । सक्दो मिहेनत गरी मातृभूमिमा रमाउन खोज्ने कर्मवीरहरूलाई यसबाट नराम्रो झड्का लागेको हुनुपर्छ । ज्ञानको उदगमस्थलमा त्रिवि सेवा आयोगका अध्यक्ष एवं आयोगका प्रशासन प्रमुख दुवैले क्रमशः भतिजी र छोरीलाई अधिकृतस्तरको लिखित परीक्षामा उत्तीर्ण गराउनुलाई घोर भर्त्सनायोग्य विषय भन्नुपर्ने हुन्छ । त्रिविले गत वैशाख १४ गते उपप्रशासकदेखि सवारीचालक तहसम्मका विभिन्न पदका लागि लिएको लिखित परीक्षामा यस्तै बेथिति भयो । सेवा आयोगका पदाधिकारी, प्रशासन प्रमुखका नातेदार, त्रिवि सम्बद्ध पदाधिकारी र पहुँचवालाका नातागोतालाई उत्तीर्ण गराए । यो प्रकरणले परिश्रमलाई आत्मसात् गर्ने प्रतिस्पर्धी युवालाई निराश भई निधार छाम्न बाध्य बनाएको छ । बदनियतपूर्ण तरिकाले आफ्ना मान्छेलाई पास गराएको हल्ला बढेपछि अन्तर्वार्ता स्थगित भई अख्तियारले छानबिनको सुरसार थालेको छ । तथापि शैक्षिक भ्रष्टाचारमा कुख्याति कमाइसकेको त्रिविमा जति छानबिन भए पनि दुर्गन्ध हट्ला भन्ने आशा राख्न सकिँदैन । भुवनेश्वर शर्मा, चन्द्रागिरि२, काठमाडौं"
ह्रासोन्मुख संस्कार,राजनीतिक संस्कार निर्माण नै लोकतन्त्रको संस्थागत विकासका लागि नभई नहुने तत्त्व हो भन्ने कुरामा सबै दलका नेता र नागरिक समाजका अगुवाहरू प्रतिबद्ध हुनुपर्छ । सामाजिक असमानता कसरी घटाउने ? शिक्षा र नयाँ राजनीतिक चेतना कसरी बढाउने भन्ने विषयमा नेतृत्व चिन्तित हुनुपर्छ । संविधानमा जे लेखिए पनि राजनीतिक दल समाज रूपान्तरणमा अग्रसर नभई सामाजिक विभेद अन्त्य हुन सक्दैन । पश्चिम नेपालको छाउपडीको अन्त्य गोठ भत्काएर मात्र सम्भव छैन । चेतनाले त्यस्ता विकृतिको गोठ भत्काउन नेतृत्वले भूमिका खेल्नुपर्छ । तल्लो भनिएको र उच्च भनिएको जातबीच अन्तरजातीय बिहे हुन सक्ने अवस्था छैन । राज्यको स्वभाव र गराइमा यसको अन्त्य गर्ने अठोट देखिँदैन । कानुन बन्ने तर लागू गर्न नसक्ने नरम राज्य (सफ्ट स्टेट) का लक्षण हुन् । नेपाल पनि अहिले यस्तै अवस्थमा छ । क्रान्तिकारी र लोकतन्त्रवादीहरू पनि सामन्तवादको अवशेषबाट मुक्त हुन सकेका छैनन् ।
नास्तिकहरूको दुःख,"निष्कर्षमा, हजारौँ वर्षदेखिको फगत विश्वास र अन्धतामा आधारित आस्तिकतालाई चुनौती दिने नास्तिकताको दुःख यहीँनेर छ । आजको नयाँ युगमा भौतिकवादी नास्तिक मानव प्रवृत्तिले पुरानै तरिकाबाट आफूलाई वैचारिक र व्यक्ति विद्रोहीका रूपमा मात्र सीमित राख्ला वा नास्तिकतालाई सामाजिक संस्कृतिको रूप दिने रणनीति अगाडि सार्ला ? नास्तिकहरूको भविष्य यसैद्वारा निर्धारित हुनेछ । जबसम्म भौतिकवादी कम्युनिस्टहरूले गैरकम्युनिस्ट नास्तिकहरूसँग सांस्कृतिक संयुक्त मोर्चाको नीति लागू गर्नेछैनन् र जबसम्म नास्तिकहरू राजनीतिक लाइनमा जतातिर विभक्त भए पनि सामाजिक जीवनमा नास्तिक संस्कारहरूसमेत एकरूप भएको सम्प्रदायका रूपमा संगठित क्रियाकलापमा अघि बढ्नेछैनन्, तबसम्म नास्तिकहरूको दुःख जारी रहनेछ ।"
विद्युतीय सवारीलाई बजेटमा बाटो,"कसमस विश्वकर्मा भूषण तुलाधर उमेशराज श्रेष्ठ(विश्वकर्मा नेपाल वातावरण पत्रकार समूहका अध्यक्ष, तुलाधर स्वच्छ ऊर्जा नेपालका अध्यक्ष र उमेशराजश्रेष्ठ नेपाल विद्युतीय परिवहन संघका अध्यक्ष हुन् ।)"
वातावरण नपढे पनि निरीक्षक !,"वन तथा वातावरण मन्त्रालयका प्रवक्ता सहसचिव सिन्धुप्रसाद ढुंगानाले प्राविधिक विषयमा मस्यौदामा गल्ती भए सच्याउन सकिने तर्क गरे । नचाहँदा नचाहँदै पनि अन्यथा भएको भए सुधार गर्नुको विकल्प छैन, उनले भने । अहिले वातावरणीय प्रदूषण तथा आईईईईआईएअनुसार काम भए, नभएका विषयमा वातावरण विभागले वातावरण निरीक्षकलाई खटाएर अनुगमन गर्दै आएको छ ।"
निजी क्षेत्रले कति पर्खने ?,"त्यसमा सरकारको ध्यान जाओस् । यी समस्याहरू समाधान नभएसम्म औद्योगिक क्षेत्रको विस्तार तीव्र हुन सक्दैन । भएका उद्योग पनि बन्द हुने अवस्था आउन सक्छ । वैदेशिक लगानी आकर्षणसँगै स्वदेशी लगानी प्रोत्साहन गर्ने नीति पनि ल्याउनुपर्छ । अब हामी परम्परागत उद्योग नभई तुलनात्मक लाभ भएका क्षेत्र, वस्तु र उद्योगलाई मूल्य अभिवृद्धि (भ्यालुएड) गर्ने उद्योगमा केन्द्रित हुनुपर्छ । पेटेन्ट राईट को कुरा पनि छ । यस्ता कुराहरूलाई पनि हामीले ध्यान दिनुपर्छ । आर्थिक समृद्धि र विकासका आधार यिनी नै हुन् । निजी क्षेत्रको योगदान ५९ प्रतिशत भनिएको छ । त्यसका लागि निजी क्षेत्रलाई स्वतन्त्र रूपमा काम गर्न दिनुपर्यो । यसकारण आगामी बजेट निजी क्षेत्रमैत्री हुनुपर्छ ।"
खर्च गर्ने क्षमता बढाउँछौं,"अन्त्यमादोहोरो अंकको आर्थिक वृद्धि हासिल गरेका देशहरूमा दुईतीन क्षेत्रको प्राथमिकता देखिन्छ । कुनै देशले उत्पादनमूलक क्षेत्रबाट एकदमै छिटो, कसैले पूर्वाधार विकासको क्षेत्रबाट गरेका छन् । कुनैकुनै मुलुकले १० प्रतिशतभन्दा माथिको आर्थिक वृद्धि गरे पछि फेरि एक अंकमै झरे । त्यहाँ पूर्वाधार क्षेत्रमा भएको लगानीको ग्याप देखियो । त्यसकारण हामी पूर्वाधार विकासमा जोड दिने गरी अघि बढ्नुपर्छ ।"
अर्थमन्त्री धर्मराउनु भएको बुझें,"ठेकेदार पद्धती, कर्मचारीतन्त्रलाई कसरी चलायमान बनाउने भन्ने कुरामा यसपालि अलि सार्थक सुधार गर्न सकिएन भने पोहोरकै नियति दोहोरिन्छ । नेपालको अहिलेसम्म विकासको मोडल भनेको नेताले पैसा हाल्ने, कर्मचारीले टेन्डर आहवान गर्ने र ठेकेदारले विकास गर्ने हो । माथि नेताहरू उफ्रिरहनुभएको छ, राम्रै गरिराख्नुभएको छ । कर्मचारी र ठेकेदारको शासन टसमस भएको छैन । यसलाई टसमस गराउने कानुन, प्रोत्साहनले हो । सार्थक हस्तक्षेप नभई हुन्न ।"
"हेर्दै जानुस्, ५ करोडमा सम्झौता हुन्छ",पछिल्ला महिनामा नेपालमा इन्डो प्यासिफिक एक्स्साइज तीव्र रूपले बढेको छ । यही सन्दर्भमा हाम्रा परराष्ट्रमन्त्री विदेश भम्रण गरेर आइसक्नुभएको छ । संयुक्त राष्ट्रसंघ (यूएस) का मन्त्रीस्तरका डिप्लोम्याट अधिकृतहरूबीच यो विषयमा छलफल भइरहेको छ । सबैको घेरामा सरकार परेको देखिन्छ । २५ अर्ब रुपैयाँभन्दा बढीका परियोजना प्रधानमन्त्रीले आँखा चिम्लेर लेखेर दिन सक्ने व्यवस्था ल्याउँदै छन् । विगतमा जलविद्युत् आयोजना हचुवाको भरमा केही कम्पनीलाई हस्तान्तरण गरिएको थियो । ती अझै कार्यान्वयनमा आउन सकेका छैनन् । यही हिसाबमा युरोनियम र सुनखानी पनि गयो । हामी अफगानिस्तान र इराक हुन सक्ने खतरा छ । त्यो अवस्था आउन नदिन हामी सबैले आवाज उठाउनुपर्छ ।
विदेश पढ्नेलाई विलासिता कर,"हामीसँग तथ्यांक अभाव छ । तथ्यांक नहुँदा हावामा कुरा हुन्छ । नम्बर रिसर्चबाट मात्रै हुन्छ । त्यसैले रिसर्च अत्यावश्यक छ । धेरै मानिस रहरले वैदेशिक रोजगारीमा जान चाहँदैनन् । बाध्यताले जानुपर्ने अवस्था छ । पासपोर्टका लागि काठमाडौं आउनुपर्छ । १५ किलोमिटर नागढुंगाको बाटोएयरपोर्ट हेरेरै मुलुकमा केही हुँदैन भन्ने धारणा (मेन्टालिटी) बन्छ । देशलाई माया नगर्ने होइन, तर सानोसानो कुराले लामो समयसम्म असर गर्छ । आगामी बजेटले यी कुरामा ध्यान दिनुपर्छ ।"
पीबी शेली र रातो गुलाब चर्चा,"लेखना बैजनी रंगको फूलले ढकमक्क छ काठमाडौं । पारिजातको शिरीषको फूल कि जकारान्डा भन्ने बहसले सामाजिक सञ्जाल रंगिएको छ । फेवाताल किनारमा भएका दुईतीन बोट जकारान्डाले त्यो बहस पोखरासम्म ल्याएको छैन । बरु, पारिजातकै रातो गुलाब कवितामाथि विमर्श भएको छ, शनिबारको पोखरा साहित्य महोत्सवमा । दर्शकदीर्घामा मन्त्रमुग्ध भएर बसिरहेका थिए उनै खगेन्द्र संग्रौला, जसले वर्षौं पहिले पारिजातको अंग्रेजी कविता रेड रोज अनुवाद गरेर रातो गुलाब बनाएका थिए । उनको पहिचान जनाउने सेतै कपाल थियो । ढ्याके चस्मा थियो । रातो गुलाब माथि बोल्न आउँदा रातो झोला थिएन । हम्मेसी साथै हुने रातो झोला उनले कहाँ राखे ? १५ मिनेटको आफ्नो सेसनमा उनले खुलाएनन् । रातो गुलाब अनुवादको सन्दर्भ सुनाए । कविता मैले बिर्सिसकेको थिएँ । आयोजकले भनेपछि धमिलो सम्झना मलाई के आयो भने पारिजातको दुईवटा कविता मैले अंग्रेजीबाट नेपालीमा अनुवाद गरेको थिएँ, एउटा रेड रोज र अर्को डेथ (मृत्यु), उनले सम्भिए, रेड रोजमा के थियो मलाई थाहा थिएन । निस्सारताकालीन कविता हो कि, राल्फाकालीन कविता हो कि, अवसानको बेलाको कविता हो । मलाई थाहा थिएन ।पारिजातको २०४८ मा देहान्त भएपछि सुकन्याले आफूलाई अनुवाद गर्न दुई कविता दिएको उनले स्मरण गरे । कविता अनुवादका बारेमा भने आफ्नो मत अलि अप्ठेरो भएको उनले बताए । कविता अभिव्यक्तिका विधामध्ये सबैभन्दा कठिन, संक्षिप्त, सूत्रबद्ध, सूक्ष्म र तीक्ष्ण हुने भएकोले जोहोकीले लेख्न नसक्ने र लेखिएकाको अनुवाद गर्न नसक्ने उनको तर्क छ । महोत्सवमा पारिजातको विद्रोही कविता मात्रै सुनिएन, अंग्रेजी कवि पर्सी बयसी (पीबी) शेलीका प्रेमिल कविता पनि सुनिए । स्वच्छन्दतावादी ती महान् कविका कविता अर्का युवा कवि त्रिवेणीले वाचन गरे । शेलीका कविता ओजिमेन्डियस, फिलोसोफी अफ लभ र ज्युज (यहुदी) मा त्रिवेणी उम्दा सुनिए ।"
चीनमा संस्कृति साट्दै नेपाली,"बेइजिङ  बंगलादेशी कलाकारले माछा मार्ने ढडियासँगै डुंगा खियाउने शारीरिक चालढाल नृत्यमा मिसाउँदै गर्दा नेपाली कलाकारले भने दुई हात एकपटक भुँइतिर त अर्कोपटक निधारतिर ल्याउँदै ढोगेको अभिनय गरे । चीनको राजधानी बेइजिङस्थित बर्ड नेस्ट स्टेडियमको ओलम्पिक ग्रिनपार्कमा जारी एसियन सिभिलाइजेसन परेडमा यसरी मारुनी नृत्यको स्टेप मिसाउने आइडिया रचेका हुन् नृत्य निर्देशक प्रशान्त तामाङले । लोक जीवनबाट हराउँदै गएर झन्डै झन्डै स्टेज कार्यक्रमतिर मात्रै सीमित हुने अवस्थामा रहेको मारुनीलाई एसियाली सभ्यतासँग एकाकार गराउन पाएको क्षण सधैं सम्झनामा रहनेछ, धरानका प्रशान्तले भने । परेडमा प्रशान्तले थारू नृत्यका लागि समेत काम गरेका छन् । उनलाई मारुनी र थारूमा पूजा पन्त, सृष्टिका बिसंखे, नेहा चौधरी, दीपिका पाठक, निशा श्रेष्ठ, अनिशा न्यौपाने र मिलन मगरले सघाएका छन् । सुसन लामाले भारतको नयाँदिल्लीबाट कत्थक नृत्य सिके । नेपाल फर्केपछि केही समय उनी यही नृत्यको प्रवर्द्धनमा पनि लागि परे । तर, जसै उनी आफ्नै समुदायको संस्कृतिभित्र पसेर खोज अनुसन्धान गर्न थाले, उनको परिचय बन्यो तामाङ सेलोमा । मौलिक सेलो गायन र संगीतमा मात्रै उनी चिनिएका छैनन्, नृत्य निर्देशक र रंगकर्मीको रूपमा पनि उनले आफ्नो परिचय सुरक्षित पारेका छन् । एसियाली सिभिलाइजेसन परेडका लागि सेलो नृत्यको स्टेप उनकै अवधारणामा मिसाइएको हो । तामाङ मौलिक परिधानसँगै डम्फु बोकेर ओलम्पिक पार्क उत्रिएका उनलाई शान्ति वाइबा, सम्झना लामा र सागर तामाङले पनि नृत्यमा सघाएका छन् । स्टेजको परिष्कृतभन्दा पनि गाउकै मौलिक स्टेप टिपेका छौं, सेलो थिएटरका तर्फबाट टोली प्रमुख सुसनले भने । सुसनका अनुसार तामाङ सेलोबाट अचेल डम्फु हराउँदै गएको छ र धेरैजसो व्यावसायिक स्टुडियोहरूले किबोर्डको डिजिटल साउन्डबाट काम चलाउन थालेका छन् । साँच्चिकै डम्फु प्रयोग गर्दा महँगो पर्ने भएकोले यस्तो भएको हो । परेडमा एसियाका विभिन्न १७ मुलुकका कलाकारले आआफ्ना वाद्ययन्त्रसहितको प्रस्तुति दिँदै गर्दा मौलिक बाजागाजाको महत्त्व प्रकाशमा आएको छ । भक्तपुरको मौलिक नेवार परिधानमा सजिएका बालमुकुन्द प्रजापती वर्ष दिनअघि सत्यमोहन जोशीको नाटक अरनिको गर्दा लिड रोलमा थिए । झन्डै आठ सय वर्षअगाडि थुप्रै नेपाली कालिगढ लिएर तिब्बत हुँदै बेइजिङ आइपुगेका अरनिकोको भूमिका गरेका उनी यसपटक आफैं यहाँ आइपुगे । नाटकमा भादगाउँले टोपी लाएका बालमुकुन्द एसियाली सिभिलाइजेसन परेडमा पनि क्रस खुकुरीसहितको त्यही टोपी लाएर नाचिरहेका छन् । उनलाई इना साागाछें, शनिबारे, पूजा गिरी, श्रेया प्रधान, अनुशा सिञ्जालीले सघाएका छन् । परेडमा सनी र अनुशाले सन्थाल नृत्यका लागि पनि काम गरेका छन् । दुई दशकभन्दा बढी समय भयो, पोखरामा हिमाली सांस्कृतिक परिवार संस्थागत भएको । गुरुङ समुदायलाई केन्द्रमा राखेको भए पनि विभिन्न समुदायको लोकनृत्यमा समान ढंगले काम गर्दै आएको यो समूहको नेपाली लोकनृत्य संरक्षणसम्बन्धी आफ्नै नीति बनाएका छन्, सित्तैमा सिक्ने, अनि सित्तैमा सिकाउने । सिक्न आउनेसग पैसा लिनुभन्दा सिकिसकेपछि उसैले अर्को ब्याचलाई सिकाउनुपर्ने भएपछि त सजिलो भयो नि, यो समूहका तर्फबाट कौरानृत्य लिएर आएका युवराज गुरुङले भने, नयाँ पुस्तामा पनि सजिलै संस्कृति हस्तान्तरण हुने भयो । पैसाकै कारण रोकिने भएन । पश्चिम र मध्य पश्चिम भेकको गुरुङ र मगर समुदायमा प्रचलित कौरा नृत्यका लागि खैंजडीसहित उनको टोली परेडमा सहभागी छ । टोलीमा सीमा गुरुङ, यमकला गुरुङ, तारा थापामगर, संगीता आले, विराज मगर, मीनप्रसाद गुरुङ र सञ्जय गुरुङ छन् ।"
जात्रामय बन्यो काभ्रे,"काभ्रे प्रत्येक वर्ष वैशाख पूर्णिमाको दिन मनाइने चण्डेश्वरी जात्राको बनेपामा रौनक छ । पूर्णिमाको दिन बिहान बनेपाका स्थानीयबासीले धिमे, नेखिऊ, छुस्याहा, पञ्चेबाजालगायतका बाजागाजासहित चिराग जुलुस गरेपछि जात्रा सुरु भएको मानिन्छ । सोही दिन तीनधारामा परम्पराअनुसार भेडा बलि दिएपछि रित्तो रथलाई हजारौं भक्तजनको सहभागितामा चण्डेश्वरी मन्दिर पुर्याइन्छ । बनेपालीका आराध्यदेव चण्डेश्वरीको प्रतिमा लिन एक सय जनाले बोकेर ठूलो रथ लाने गरिएको छ । प्यागोडा शैलीमा बनाइएको पांग्रा बिनाको रथ एक सयभन्दा बढी युवाले बोकेर चण्डेश्वरी पुर्याउने गर्छन् । तीनधाराबाट चण्डेश्वरी रथ लाँदा बाटो र घरघरबाट रथलाई पूजाआजा गरिन्छ । बिहानैदेखि बाजागाजासहित रथ याक्रा गर्ने त्रममा हजारौं भक्तजन सहभागी हुन्छन् । चण्डेश्वरीको मूर्ति राखेर बाजागाजासहित बनेपास्थित तीनधारा ल्याइएपछि पूजाआजा गर्ने चलन छ । चण्डेश्वरी जात्रा बनेपाली नेवार समुदायका लागि विशेष महत्त्वको छ । काभ्रे, सिन्धुपाल्चोक, सिन्धुली, काठमाडौं, भक्तपुर, ललितपुरदेखिका मानिस जात्रामा सहभागी हुन बनेपा आउने गरेका छन् । व्यापार, शिक्षा, रोजगारीका लागि अन्यत्र पुगेका बनेपाली पनि यो समयमा अनिवार्य घर आउने गरेका छन् । बनेपालीले चण्डेश्वरी जात्रालाई दसैंपछिको ठूलो पर्वको रूपमा लिने गरेका छन् । पलाञ्चोकमा पनि जात्रा पाँचखाल नगरपालिका ९ स्थित पलाञ्चोकमा चण्डिपूर्णिमाको मेला लागेको छ । अघिल्लो दिनदेखि नै पलाञ्चोक भगवती र कालिकादेवी मन्दिरमा बत्ती बालेर जाग्राम बसेका भक्तजनले पूर्णिमाको दिन बिसर्जनपछि पूजाआजा र भजनकीर्तन गर्ने गरेका छन् । तामाङ समुदायकाले पूर्णिमाको दिन बत्ती बाल्ने गर्छन् । पूर्णिमाको भोलिपल्ट पलाञ्चोक भगवती र कालिकादेवीको रथयात्रा गरेपछि मात्रै जात्रा समापन हुने वडा अध्यक्ष किरण श्रेष्ठले जानकारी दिए । उनका अनुसार, मनकामना, भाकल पूरा हुने विश्वासले पूजाआजा हुने गर्छ ।"
भवानीपद्म पुरस्कार,"दमक यस वर्षको भवानीपद्म पुरस्कारबाट महाकाली अञ्चलमा सहिद भएका गोविन्द गौतमको परिवारलाई सम्मानित गरिएको छ । दमक नगरपालिका १०, नलबारीस्थित गौतम कुलवंश प्रतिष्ठानमा आयोजित समारोहमा गोविन्दका पिता तथा पत्नीलाई संयुक्त रूपमा पुरस्कार प्रदान गरिएको हो । कञ्चनपुरको पुनर्वास नगरपालिका, आनन्द बजारमा आवतजावतका लागि आफ्नो भूमिमा कल्भर्ट बनाउन पाउनुपर्छ भन्ने माग राखेर आन्दोलन गर्ने क्रममा भारतीय सीमा सुरक्षा बलको गोली लागी २०७३ फागुन २६ मा उनको मृत्यु भएको थियो । यो पुरस्कार विगत ३ वर्षदेखि प्रदान गरिँदै आएको छ ।"
बहिर्गमन पथमा बेलायती प्रधानमन्त्री,"लन्डन  युरोपेली संघबाट बेलायतको बहिगर्मन (ब्रेक्जिट) बारे जटिलता बढ्दै गएपछि प्रधानमन्त्री टेरेजा मेको बहिगर्मन सम्भावना बढेको छ । सत्तारुढ कन्जरभेटिभ दलका केही वरिष्ठ नेता पार्टी नेतृत्वका लागि मैदानमा उत्रने भएपछि प्रधानमन्त्री मेको बहिगर्मन चर्चा भएको हो । ब्रेक्जिट सम्झौता पारित गराउन असफलता र केही साताअघि सम्पन्न स्थानीय निर्वाचनमा आफ्नो पार्टीका १३ सय भन्दा बढी काउन्सिलरले पराजय भोगेपछि मेलाई पद छाड्न दबाब बढिरहेको छ । पूर्व विदेशमन्त्री बोरिस जोन्सनले कन्जरभेटिभ पार्टी नेतृत्वका लागि आफू लड्ने घोषणा गरेका छन् । म्यानचेस्टरमा आयोजित व्यापारसम्बन्धी एक कार्यक्रममा जोन्सनले भने, म अवश्य अगाडि बढ्नेछु । मलाई लाग्दैन कि यो विषय कसैसँग गोप्य राख्नुपर्छ ।सन् २०१६ को जनमत संग्रहमा जोन्सन बेलायत ईयूबाट बाहिरिनुपर्छ भन्ने अभियानको नेतृत्वकर्ता थिए । उनले प्रधानमन्त्री मेको ब्रेक्जिट डिलमा असहमति जनाउंँदै गत वर्ष क्याबिनेट नै छाडेका थिए । कन्जरभेटिभ पार्टीका सदस्यहरूबीच गरिएको एउटा सर्वेक्षणमा जोन्सन बढी लोकप्रिय देखिएका छन् । दि टाइम्सका लागि युगोभ पोलले मे १० देखि १६ सम्म गरेको सर्वेक्षणमा ८५८ कन्जरभेटिभ सदस्यहरूलाई प्रश्न सोधिएको थियो । जोन्सनले ३९ प्रतिशत, डोमिनिक राबले १३ प्रतिशत, माइकल गोभले ९ प्रतिशत र म्याट हयानकले एक प्रतिशत मात्र सदस्यहरूको समर्थन पाएका थिए ।१९२२ कमिटी अध्यक्ष सर ग्राहाम ब्राडीले केही साताभित्र प्रधानमन्त्री मेले अफिस छाड्नेमा कुनै शंका नभएको बताएका छन् । ब्राडीले प्रधानमन्त्री मेसँग जुन पहिलो साता भेटेर उनको उत्तराधिकारीको निर्वाचन मितिबारे सहमति गर्ने बताए ।प्रधानमन्त्री मेले यसअघि ब्रेक्जिट सम्झौता संसद्बाट पारित भए राजीनामा दिने बताएकी थिइन् । तर, मेले संसद्मा प्रस्तुत गरेको सम्झौता तीन पटक अस्वीकृत भएपछि ३१ अक्टोबरभित्र ईयू छाड्ने गरी समयावधि बढाइएको छ ।मेले विपक्षीलाई आफ्ना मतभिन्नताहरू पन्छाउंँदै बेलायत युरोपेली संघबाट बाहिरिने सम्झौतामा सघाउन अपिल गर्दै आएकी छन् । प्रधानमन्त्री र विपक्षी दलका नेता जेरेमी कोर्बिनबीच ब्रेक्जिट अन्योल अन्त्य गर्न गत मंगलबार भएको वार्ता बिनासहमति टुंगिएको थियो ।प्रधानमन्त्री मेको ब्रेक्जिट सम्झौता विधेयक हाउस अफ कमन्समा जुन ३ मा फेरि प्रस्तुत हुँदै छ । लेबर स्रोतले सर्वदलीय समझदारीबिना उक्त विधेयकमा समर्थन नगर्ने जनाएको बीबीसीले उल्लेख गरेको छ । यदि यसपटक पनि विधेयक पारित नभए बेलायत ईयूबाट बिनासम्झौता बाहिरिने वा धारा ५० खारेज गर्ने योजनामा सरकार रहेको प्रधानमन्त्री कार्यालय नम्बर १० लाई उद्धृत गर्दै बेलायती अखबारहरूले जनाएका छन् । ईयूले ३१ अक्टोबरको समयसीमा पुनः नबढाउने भएकाले पनि बेलायतसँग अब पर्याप्त विकल्प छैनन् ।"
गठबन्धन सरकार बन्ने,"अस्ट्रेलिया  अस्ट्रेलियामा सत्तारुढ दल लिबरल पार्टीलेगठबन्धनले सरकार बनाउने पक्का भएको छ । शनिबार सम्पन्न आमनिर्वाचनको परिणामअनुसार लिबरलनेसनल गठबन्धनले बहुमत ल्याउने देखिएको छ । मतपरिणाम सार्वजनिक भएसँगै विपक्षी दल लेबरका नेता बिल सर्टनले पार्टीको हार स्वीकार गर्दै दलको नेताबाट समेत राजीनामा दिएका छन् । उनले लिबरल नेता तथा प्रधानमन्त्री स्कट मरिसनलाई शुभकामना दिँदै अस्ट्रेलियाली जनताको हितमा काम गर्न आग्रह गरेका छन् । पारम्भिक नतिजाअनुसार निर्वाचनमा कुनै पनि दलको प्रस्ट बहुमत आउने नदेखिएकाले मिलीजुली सरकार बन्न सक्ने स्थानीय सञ्चारमाध्यमले विश्लेषण गरेका छन् । एक सय ५० प्रतिनिधिसभा सदस्य र ७६ माथिल्लो सदन सिनेट सदस्यका लागि भएको चुनाव करिब १ महिनाअघिदेखि नै सुरु गरिएको थियो । मतदानस्थलमा चुनाव घोषणा भएको दिन मतदान गर्न नसक्नेका लागि केही साता पहिल्यैदेखि देशैभरि दर्जनौंको संख्यामा प्रिपोल मतदानको व्यवस्था गरिएको थियो भने हुलाकबाट समेत मतदानको व्यवस्था गरिएको थियो । प्रिपोल मतदानमा ४० लाखभन्दा बढी तथा हुलाकबाट १५ लाखले मतदान गरेका थिए । शनिबार भएको निर्वाचनमा करिब १२ लाखले मतदान गरेको बताइएको छ । बहुमत ल्याउनका लागि ७६ सिटको आवश्यकता पर्नेमा अहिलेसम्मको नतिजामा लिबरल गठबन्धनले ७४ स्थानमा अग्रता बनाएको छ भने विपक्षी दल लेबरले ६६ सिटमा अग्रता लिएको छ । अस्ट्रेलियाका पूर्वप्रधानमन्त्री टोनी अबटले करिब २५ वर्षदेखि जित हासिल गर्दै आएको निर्वाचन क्षेत्रबाट स्वतन्त्र उम्मेदवार जाली स्टेगलसँग हार व्यहोर्नुपरेको छ । प्रधानमन्त्री स्कट मरिसनलगायत अन्य अधिकांश उच्च नेताहरूले भने आफ्नो जित सुनिश्चित पारेका छन् । निर्वाचनमा विपक्षी दल लेबरले बहुमत ल्याउने सर्वेक्षणहरूले देखाएको भए पनि नतिजा त्यसको विपरीत देखिएको छ । यसपटकको निर्वाचनमा अन्टार्टिकामा रहेका आफ्ना नागरिकहरूलाई मतदान अधिकार दिनका लागि अस्ट्रेलियाको निर्वाचन आयोगले उक्त स्थानमा समेत मतदान केन्द्र स्थापना गरेको थियो । यसैगरी विदेशमा रहेका नागरिकलाई मतदानमा सामेल गराउनका लागि विश्वभरि रहेका अस्ट्रेलियाली दूतावास तथा कूटनीतिक नियोगहरूमा ७६ वटा मतदान केन्द्र स्थापना गरिएको थियो । अनिवार्य रूपमा मतदान गर्नुपर्ने नियम राखिएको अस्ट्रेलियाको निर्वाचनमा करिब ९५ प्रतिशत मतदाताहरूले मतदान गरेको जनाइएको छ । अहिलेसम्म ७० प्रतिशत मतगणना भइसकेको निर्वाचनको पूर्ण नतिजा आउन अझै केही दिन कुर्नुपर्ने सञ्चारमाध्यमले जनाएका छन् । प्रिपोल र हुलाकमार्फत गरिएका मतसमेत गणना गरिसकेपछि मात्र पूर्ण नतिजा आउने बताइएको छ । रोजगार, वातावरण परिवर्तन, ट्याक्स, सामाजिक सुरक्षालगायतका विषयहरू यस पटकको निर्वाचनमा मुख्य एजेन्डा बनेका थिए ।"
अस्ट्रेलियामा फ्लुको महामारी,"अस्ट्रेलिया अस्ट्रेलियामा फ्लुका कारण यस वर्ष मात्रै ४२ जनाले ज्यान गुमाएका छन् । ज्यान गुमाउनेमा अधिकांश वृद्धवृद्धा छन् । ज्यान गुमाउनेमध्ये अधिकांश क्विन्सल्यान्ड र दक्षिणी अस्ट्रेलियाका छन् । हालै सार्वजनिक तथ्यांकअनुसार क्विन्सल्यान्डमा २५ जनाले ज्यान गुमाइसकेका छन् भने दक्षिण अस्ट्रेलियामा १७ को मृत्यु भएको हो । ती मध्ये १३ वृद्धवृद्धा छन् । अस्ट्रेलियमा ६ राज्य र दुई टेरिटोरी छन् । अन्य स्थानको तथ्यांक सार्वजनिक नभइसकेकाले मृतकहरूको संख्या अझ बढ्न सक्ने जनाइएको छ । दक्षिण अस्ट्रेलियामा फ्लुले मृत्यु हुने वृद्धवृद्धाको संख्या बढेपछि उनीहरू बस्ने नर्सिङ होम अस्थायी रूपमा बन्द गरिएको छ । प्रमुख स्वास्थ्य अधिकृत प्रोफेसर प्याडी फिलिप्सले वर्षको सुरुवातदेखि हालसम्म ५३ नर्सिङ होममा रोग पहिचान भएको जनाए । उनका अनुसार १८ नर्सिङ होम अस्थायी रूपमा बन्द गरिएको छ । अस्ट्रेलियामा फ्लुका कारण करिब ४० हजार बिरामी भएका जनाइएको छ । क्विन्सल्यान्ड हेल्थद्वारा सार्वजनिक तथ्यांकअनुसार फ्लुकै कारण हालसम्म १० हजार बिरामीमध्ये ८ सयभन्दा बढी अस्पतालमा भर्ना भइसकेका छन् । तीमध्ये दर्जनौं बालबालिका छन् । क्विन्सल्यान्डका प्रमुख स्वास्थ्य अधिकृत डा जेनेट योङले सबै नागरिकलाई यथाशक्य फ्लुको खोप लगाउन आग्रह गरेकी छन् । उनले फ्लु सामान्य रुघाखोकी नभई गम्भीर प्रकारको भएकाले यसबाट बच्न खोप लगाउनु अत्यावश्यक भएको बताइन् । न्यु साउथवेल्स, पश्चिम अस्ट्रेलियालगायतका राज्यमा समेत फ्लुका कारण दर्जनौं बिरामी परेका स्थानीय सञ्चारमाध्यमले जनाएका छन् । हरेक वर्ष मौसमी फ्लुका कारण अस्ट्रेलियामा दर्जनौं नागरिकले ज्यान गुमाउने गरेका छन् । अस्ट्रेलिया सरकारले फ्लुबाट बच्ने खोपमा समेत नागरिकलाई सहुलियत दिने गरेको छ । कतिपय रोजगारदाताले समेत आफ्ना कर्मचारीलाई निःशुल्क खोप दिलाउने गरेका छन् ।"
दार्जिलिङ विधानसभा उपनिर्वाचन आज,सिलिगुडी पश्चिम बंगाल राज्य विधानसभाअन्तर्गत दार्जिलिडमा रिक्त १ सिटका लागि आइतबार उपनिर्वाचन हुँदै छ । गतमहिना सम्पन्न लोकसभा चुनावमा उम्मेदवार बनेपछि दार्जिलिड विधानसभाका तत्कालीन सदस्य (विधायक) अमरसिंह राईले राजीनामा दिएका थिए । त्यसपछि रिक्त सदस्यका लागि उपनिर्वाचन हुँदै छ । दार्जिलिङ विधानसभामा लाख ३४ हजार ९ सय ९७ मतदाता छन् ।
सार्वजनिक जग्गा प्लटिङ,"वीरेन्द्रनगर  २०५८ सालमा कांग्रेसका नरेन्द्र कोइराला सुर्खेत उपत्यका नगर विकास समितिका अध्यक्ष थिए । जिल्लास्थित राजनीतिक दलहरूले आआफ्नो कार्यालय भवन बनाउनका लागि समितिसँग जग्गा माग गरे । समितिले नेपाली कांग्रेस, तत्कालीन नेकपा एमाले र राप्रपालाई एकएक कट्ठाको दरले घडेरी दियो । २०६२६३ को आन्दोलनपछि माओवादी शान्ति प्रक्रियामा आयो । माओवादी नेता जितबहादुर राना नगर विकास समिति अध्यक्ष भए । आफ्नै हात जगन्नाथ भनेझैं उनले आफू आबद्ध पार्टी तत्कालीन एकीकृत नेकपा माओवादी र राष्ट्रिय जनमोर्चालाई एकएकवटा घडेरी दिने निर्णय गरे । यो शृंखला त्यतिमै रोकिएन । तत्कालीन मधेसी जनाधिकार फोरम सरकारमा सामेल भएसँगै नगर विकास समितिमा फोरम कार्यकर्ता श्यामसुन्दर अग्रवाल अध्यक्ष भए । उनी पनि के कम । फोरमलाई एउटा घडेरी दिने निर्णय गराए ।अहिले नेकपा (एमाले र माओवादी), कांग्रेस र जनमोर्चाले आफूले पाएको जग्गामा घर ठड्याएका छन् । नेकपाको भवन पार्टी कार्यालयमात्र होइन, व्यापारिक भवनका रूपमा परिचित छ । फोरम र राप्रपाले भवन नबनाए पनि कटेरो हालेर व्यापारिक प्रयोजनमा दिएका छन् । कार्यालय प्रयोजनका लागि दिइएको जग्गामा संरचना बनाएर भाडामा लगाएपछि २०७० सालमा अख्तियार दुरुपयोग अनुसन्धान आयोगमा उजुरी पर्यो । अख्तियारले व्यापारिक प्रयोजनका लागि प्रयोग नगर्नुनगराउनु भन्ने निर्देशन दियो । अहिलेसम्म उक्त निर्देशन पालना भने भएको छैन ।२०२९ सालको गुरुयोजनासँगै सुर्खेत उपत्यका नगर विकास समितिको नाममा सरकारले २ सय ३२ बिघा जग्गा अधिग्रहण गरेको थियो । उक्त जग्गा १२ क्षेत्रका लागि छुट्याइएको थियो । समितिले भने विभिन्न समयमा फहुँचवाला व्यक्ति र संस्थालाई बित्री वितरण गरेको छ । जग्गा हडप्नेमा राजनीतिक दल अग्रपंक्तिमा छन् । समितिको नेतृत्वमा आएका राजनीतिक दलका पदाधिकारीले आफूखुसी सार्वजनिक जग्गा बिक्रीवितरण गरेका हुन् । जग्गा कति बित्री गरियो र कति वितरण गरियो भन्ने यकिन तथ्यांकसमेत पाउन मुस्किल छ । कोइरालाकै पालामा २०५८ सालमा नगर विकास समितिले आफ़नो स्वामित्वको जग्गा व्यक्तिलाई बित्री गर्ने निर्णय गर्यो । यसका लागि आवास क्षेत्रमा रहेको अत्यन्त मूल्यवान जग्गा प्लटिङ गरियो । साढे ९ धुरदेखि १५ धुरसम्मका ६४ वटा घडेरी १ लाख ६० हजार रुपैयाँका दरले बिक्री गरियो । नगर विकास समितिका एक पूर्वसदस्यका अनुसार जग्गा व्यवसायी र पहुँचवालाले समितिका पदाधिकारीसँगको मिलेमतोमा उक्त जग्गा हत्याएका थिए । उतिबेला आवास क्षेक्रको यो जग्गा निकै सस्तोमा बित्री गरिएको थियो, उनले भने, जग्गा बिक्रीवितरणमा कमिसनको खेल भएको पनि सुन्नमा आएको थियो । अध्यक्ष भएपछि रानाले २०६५ सालमा कोइरालाले अधुरो छोडेको कामलाई निरन्तरता दिए । आवास क्षेक्रकै ११ वटा घडेरी साढे २ लाखदेखि ५ लाखसम्ममा बित्री गरे । कृष्ण खनाल, रमेश ढकाल, रमेश सापकोटा, रमेश पौडेल र नीराजन सापकोटालगायतले जग्गा खरिद गरे । सबै प्रक्रिया पुर्याएर बढाबढका आधारमा जग्गा बिक्री भएको हो, नगर विकास समितिको कार्यालयका अमिन महेश पौडेलले भने, कानुनी रूपमा यसमा कमजोरी भएजस्तो लाग्दैन । समितिको निर्णयअनुसार प्लटिङ गरिएको ८ कट्ठा जग्गा बिक्री गर्न बाँकी रहेको उनले बताए ।गुरुयोजनामा अधिग्रहण गरिएको जग्गा विभिन्न १२ क्षेत्रका लागि छुट्याइएको छ । अमिन पौडेलका अनुसार शैक्षिक क्षेत्रका लागि २३ बिघा, सार्वजनिक क्षेत्रका लागि ३५ बिघा, सरकारी क्षेत्रका लागि ६१ बिघा, व्यावसायिक क्षेत्रका लागि १० बिघा, पार्क क्षेत्रका लागि ४ बिघा, गोदाम क्षेत्रका लागि १३ बिघा र आवास क्षेत्रका लागि ८६ बिघा जग्गा छुट्याइएको छ । आवास क्षेत्रमा पोखरीका लागि ८ कट्ठा १५ धुर, फ्रिज जग्गा (समितिको आम्दानीका लागि भाडामा दिन सकिने) १७ कट्ठा, रिजर्भेसनका लागि १ बिघा र पार्कका लागि १९ कट्ठा जग्गा छुट्याइएको छ ।गुरुयोजनामा कुनै व्यक्ति वा संस्थाका लागि भाडामा दिने वा बिक्री गर्ने गरी जग्गा छुट्याइएको छैन । नगर विकास समितिका पदाधिकारीले भने विभिन्न दलका पार्टी कार्यालय निर्माण, सञ्चारगृह र व्याफारीलाई सरकारी जग्गा बिक्रीवितरण गरेका छन् । सर्वसाधारणबाट अधिग्रहण गरिएको जग्गा बित्री वितरण गर्नु गुरुयोजनाको मर्मविपरीत कार्य हो, नागरिक सरोकार संघका अध्यक्ष पीताम्बर ढकाल भन्छन्, राजनीतिक दलहरूले समेत निःशुल्क जग्गा लिनु अझ अनुचित कार्य हो । नगर विकास समितिको नेतृत्वमा गएकाहरूले आफू आबद्ध दल र आफ्ना नजिकका मान्छेलाई जग्गा दिएको उनले बताए ।समितिले २०६४ सालमा रेडियो भेरी एफएमलाई पनि व्यावसायिक क्षेक्रका लागि छुट्याइएको १० बिघामध्ये दुई कट्ठा बित्री गरेको छ । समितिले स्वामित्व आफैंसँग राखेर पत्रकार महासंघको शाखा र वीरेन्द्रनगर जेसिजलगायत संस्थालाई जग्गाको भोगाधिकार दिएको छ । दुईदुई वर्षमा नवीकरण हुने गरी उक्त जग्गा व्यावसायिक प्रयोजनका लागि दिइएको छ ।नगर विकास समितिले उपत्यकाको बीच भागमा रहेको कुइनेपानी जंगल क्षेत्रलाईसमेत जोगाउन सकेन । गुरुयोजनाविपरीत कुइनेपानीको १२ बिघा जग्गा मध्यपश्चिमाञ्चाल विश्वविद्यालयलाई निःशुल्क हस्तान्तरण गर्यो । सुर्खेत उफत्यका नगर विकास समितिका अध्यक्ष नारायण कोइराला व्यक्तिलाई जग्गा बित्री गरिए पनि सित्तैमा नदिइएको बताउँछन् । उनले यसअघिका पदाधिकारीले राजनीतिक रूपमा गुरुयोजनाविपरीत निर्णय गरी पार्टी कार्यालयलाई जग्गा दिएको बताए । तत्काल जग्गा फिर्ता ल्याउन सकिने अवस्था भने नरहेको उनको भनाइ छ ।"
लुम्बिनी भ्रमण वर्ष सुरु,"लुम्बिनी  आन्तरिक पर्यटन प्रवर्द्धनका लागि शनिबारबाट लुम्बिनी भ्रमण वर्ष आरम्भ भएको छ । संघीय सरकारले घोषणा गरेको नेपाल भ्रमण वर्षको पूर्वतयारीस्वरूप प्रदेश ५ सरकारले भ्रमण वर्ष २०७६ घोषणा गरेको हो । राष्ट्रपति विद्यादेवी भण्डारीले लुम्बिनीमा आयोजित समारोहमा दीप प्रज्वलन गरेर भ्रमण वर्ष शुभारम्भ गरिन् । लुम्बिनीको महत्त्वलाई मुलुकभित्र र बाहिर प्रचार गरेर पर्यटक आकर्षित गर्न प्रदेश सरकाले भ्रमण वर्षभरि विभिन्न कार्यक्रम सञ्चालन गर्ने जनाएको छ । भ्रमण वर्षका लागि प्रदेश सरकारले ४ करोड १९ लाख बजेट विनियोजन गरेको छ । बुद्ध पूर्णिमाको दिन पारेर भ्रमण वर्ष सुरु गरिएको हो । यसअघि एक महिनासम्म प्रदेश पर्यटन मन्त्रालयले गठन गरेका विभिन्न समितिले मुलुकका विभिन्न जिल्लामा पुगेर भ्रमण वर्षको प्रचारप्रसार गरेका थिए । शनिबार शुभारम्भका दिन विदेशबाट समेत अतिथि आएका थिए । प्रदेश समृद्धिको आधार पर्यटन भएको निष्कर्षसहित प्रदेश सरकारले लुम्बिनीको प्रवर्द्धनमा जोड दिएको छ । राष्ट्रपति भण्डारीले कपिलवस्तु, रूपन्देही र नवलपरासीका महत्त्वपूर्ण बुद्धस्थललाई बुद्ध परिपथले एकअर्कामा जोडेर विश्वकै उत्कृष्ट सांस्कृतिक पर्यटकीय स्थल बनाउन सकिने बताइन् । राष्ट्रिय गौरवको लुम्बिनी गुरुयोजना सक्दो छिटो कार्यान्वय गर्न सरकारको ध्यानाकर्षण गरिन् । एकीकृत लुम्बिनी विकासको गुरुयोजना तर्जुमा गर्न स्थानीय समुदायबाट प्राप्त सहयोग र सद्भावको प्रशंसा गरिन् । सक्दो छिटो लुम्बिनीको गुरुयोजना पूरा गर्न सरकारको ध्याकर्षण गराइन् । भैरहवामा निर्माणाधीन अन्तर्राष्ट्रिय विमानस्थलको काम छिटो सक्नुपर्नेमा उनको जोड थियो । प्रधानमन्त्री केपी शर्मा ओलीले लुम्बिनीलाई विश्व शान्तिको मुहान बनाएर शान्तिकामीलाई एकपटक पुग्नैपर्ने ठाउँ बनाउने बताए । आफू प्रधानमन्त्री बनेपछि लुम्बिनीको विकासका लागि निरन्तर क्रियाशील रहेको बताए । उनले सन् १९७० मा महासचिव ऊत्थान्तको सक्रियतामा बनेको लुम्बिनी अन्तर्राष्ट्रिय समितिलाई सत्रिय बनाउन आफू लाग्ने बताए । मुख्यमन्त्री शंकर पोखरेलले विश्वकै प्रमुख पर्यटकीय गन्तव्यमध्येको एक बनाउन भ्रमण वर्ष शुभारम्भ गरिएको बताए । जुन ढंगले यहाँको विकास हुनुपर्ने हो, उनले भने, त्यो नभएपछि स्थानीयसँग साझेदारी गरी अघि बढेका हौं । लुम्बिनीबाहेक अन्य बौद्ध सम्पदाको अवस्था दयनीय रहेको उनले बताए । लुम्बिनीबाहेक बौद्ध स्थलको विकासका लागि नयाँ सोचका साथ अघि बढ्नुपर्ने उनले औंल्याए । अब कपिलवस्तुका दुई बुद्ध स्थल गोटिहवा र निग्लिहवामा उहाँका तस्बिर राखिन्छ, उनले भने, यसले कनकमुनि र क्रकुछन्द बुद्ध कस्ता थिए भन्ने जानकारी सजिलै हुन्छ । भ्रमण वर्षका कार्यक्रमले थप पर्यटक यहाँ आउने लुम्बिनी विकास कोषका योजना प्रबन्धक सरोज भट्टराईले बताए । लुम्बिनी प्रदेश समृद्धिको आधार बन्छ, उनले भने, यसबाट स्थानीय बासिन्दाले पर्यटकीय लाभ लिन सक्छन् । सिद्धार्थ राजकुमारको जन्ममूमि लुम्बिनी र आसपासका धार्मिक, पर्यटकीय, पुरातात्त्विक र ऐतिहासिक महत्त्वका स्थानको पहिचान, संरक्षण र संवर्द्धन गर्न प्रदेश सरकारले भ्रमण वर्ष घोषणा गरेको हो । प्रदेशले आन्तरिक पर्यटन प्रवर्द्धन गर्न विभिन्न समयमा कार्यक्रम आयोजना गरेको छ । लुम्बिनीसँगै तिलौराकोट, गोटिहवा, कुदान, निग्लिहवा, देवदह, रामग्राम, अरौराकोट, सगरहवा र सिसहनियालगायतका ठाउँलाई समेटेर प्रवर्द्धनात्मक कार्यक्रम गरिनेछ । भ्रमण वर्षमा प्रसूति उत्सव कार्यक्रम गरिनेछ । यस्तै लुम्बिनी फुड फेस्टिबल, सुजाता खिर उत्सव र मायादेवी मन्दिर परिसरमा मासिक फुल मुन डे उत्सव गरिनेछ । धार्मिक यात्रा, त्रिपिटक वाचन, पूजाआजा, योग तथा ध्यान शिविर र सडक प्रदर्शनीको आयोजना गरिनेछ । बुद्धसँग सम्बन्धित सडक प्रदर्शनी नेपालका सातवटै प्रदेशमा र पर्यटन व्यवसायीसँगको सहकार्यमा बुद्धको महिमा गाँसिएका भारतका कुशीनगर, बोधगया एवं लुम्बिनीको सीमा क्षेत्रमा पनि प्रदर्शन गर्ने कार्यक्रम छ । वर्षभरिमा लुम्बिनीमा २० लाख पर्यटक भित्र्याउने लक्ष्य छ । लुम्बिनी पर्यटकीय हिसाबले घुम्ने मात्र होइन, आध्यात्मिक ऊर्जा पनि उत्तिकै पाइन्छ भन्ने सन्देश विश्वमा पुगेको लुम्बिनी विकास कोषका उपाध्यक्ष भिक्षु मैत्रेय शाक्यपुत्रले बतााए । अधिकांश फोटो खिचाउन मात्र यहाँ आउँछन्, उनले भने, त्यो लुम्बिनी नबुझेकाका लागि हो । शान्ति र धार्मिक महत्त्व बुझाउने काम भ्रमण वर्षले गर्ने उनले बताए । पछिल्लो एक वर्षयता यहाँ भएको शान्ति गतिविधिले करुणामैत्री, मुदिता र सद्भाव राम्रो पाउन सकिन्छ भन्ने सन्देश पुगेको उनले बताए ।"
बजेटलाई अर्थ समितिको १२ बुँदे सुझाव,"काठमाडौं  अर्थ समितिले आगामी बजेटलाई प्रभावकारी बनाउन १२ बुँदे आधार तयार गरी संसद्मा पेस गर्ने भएको छ । समितिले कानुनी जटिलता र व्यवस्थापकीय झन्झटलाई न्यूनीकरण गरेर उच्च, दिगो र समावेशी आर्थिक वृद्धि हुने क्षेत्रलाई प्राथमिकता दिँदै सरकारी लगानी गर्नुपर्ने निष्कर्ष निकालेको छ । बजेट निकासा र टेन्डर प्रक्रियामा लोबिड गर्ने प्रवृत्ति, सार्वजनिक खरिद ऐन, फितलो अनुगमन, निर्वाहमुखी कृषि प्रणालीलगायतका क्षेत्रमा व्यापक सुधारको खाँचो रहेको समितिको ठहर छ । आर्थिक वर्ष २०७६२०७७ का लागि सरकारले प्रस्तुत गर्ने बजेट निर्माणमा सघाउने उद्देश्यले पूर्वअर्थमन्त्रीद्वय ज्ञानेन्द्रबहादुर कार्की र सुरेन्द्र पाण्डेको संयोजकत्वमा गठित छुट्टाछुट्टै दुई उपसमितिले संकलन गरेको सुझाव प्रतिवेदन शनिबार समितिका सभापति कृष्णप्रसाद दाहाललाई बुझाइएको छ । उक्त सुझाव सोमबार सुरु हुने संघीय संसद्मा बुझाइने जानकारी सभापति दाहालले दिए । उपसमितिले राष्ट्रिय गौरवका आयोजानको निर्माण, सडक, ऊर्जाजस्ता पूर्वाधार विकासमा जोड दिएको छ । यसका लागि पहुँचका भरमा भन्दा पनि भौगोलिक सन्तुलन मिलाउनुपर्ने उपसमितिको सुझावमा उल्लेख छ । संवैधानिक व्यवस्थाअनुसार शिक्षा, स्वास्थ्य, सामाजिक सुरक्षाको ग्यारेन्टी गर्नुपर्ने सुझाव दिइएको छ । आयात प्रतिस्थापन र निर्यात प्रवर्द्धन, आत्मनिर्भर हुने क्षेत्रको पहिचानमा जोड दिइएको छ । पूर्वतयारी पूरा भएका आयोजनामा लगानी गर्न र बजेट कार्यान्वयनको कार्ययोजना लागू गर्नुपर्ने सुझाव प्रतिवेदनमा उल्लेख छ । उपसमितिले कर प्रणालीलाई चुस्त बनाउन, राजस्व चुहावट रोक्न र संकलन बढाउन २७ बुँदे सुझाव दिएको छ । रेमिट्यान्सबाट प्राप्त भएको रकम १ वर्ष मुद्दती खातामा राखेमा आयकर छुट दिने व्यवस्था मिलाउनुपर्ने सुझावमा उल्लेख छ । औद्योगिक कच्चा पदार्थको आयातमा लाग्ने भन्सार दर घटाउने र न्यून बिजकीकरण गर्ने व्यापारीलाई कारबाहीको दायरामा ल्याउनुपर्ने, छोटी भन्सारको क्षमता वृद्धि गर्नुपर्ने, भन्सारको दायरा बढाएर दर घटाउनुपर्ने सुझाव पनि प्रतिवेदनमा छ । आन्तरिक राजस्व कार्यालय र राजस्वमा बुझाउनुपर्ने विवरण फरक परेमा लेखापरीक्षकले पनि यसको दायित्व दिनुपर्ने उपसमितिको सुझाव छ । संघ, प्रदेश र स्थानीय तहमा हुने राजस्व बाँडफाँट गर्दा भौगोलिक अवस्था, मानव विकासको सूचकांक, जनसंख्यालगायत विषयमा आधारित हुनुपर्ने सुझावमा उल्लेख छ । स्थानीय तह, प्रदेश र संघमा प्राकृतिक स्रोतबापतको रोयल्टी बाँडफाँटमा वस्तुनिष्ट बनाउन कानुन निर्माणको आवश्यकता देखाइएको छ । सहकारीलाई प्रभावकारी बनाउने कानुन ल्याउनुपर्ने र सुपथ मूल्यका पसलहरू सञ्चालन गर्न सरकारले पहल गर्नुपर्ने सुझाव दिइएको छ । उसमितिले स्वास्थ्य सेवा र औषधि वितरणमा समस्या रहेको ठहर गरेको छ । समयमा औषधि नपुग्ने, भण्डारण गर्न कठिन हुने, चिकित्सकले नलेखेका औषधि बेच्ने समस्या देखिएको छ । सुझावमा प्रत्येक स्थानीय तहमा चिकित्सक र अस्पतालको व्यवस्था गर्नुपर्ने, स्वास्थ्य बिमालाई प्रत्येक नागरिकमा पुर्याउनुपर्ने उल्लेख छ । मुलुकको शिक्षा नीतिप्रति युवाहरूको विश्वास कम भएकाले १२ कक्षा उत्तीर्ण भएपछि अध्ययनका लागि विदेसिने परिस्थिति रोक्न गुणस्तरीय शिक्षामा जोड दिनुपर्ने सुझाव छ । उपसमितिमार्फत राजधानीलगायत मुलुकका विभिन्न ११ स्थानमा सरोकारवालासँग गरिएको सुझावका आधारमा उक्त निष्कर्ष निकालिएको हो । उक्त सुझाव प्रतिवेदन उपसमिति संयोजक पाण्डेले सभापति दाहाललाई हस्तान्तरण गरेका थिए ।"
"४ अर्ब भुक्तानी, प्रगति न्यून","त्यस्तै चाबहिलजोरपाटीवाग्मतीसाँखु सडकको पनि ठेक्का सम्झौता सकिइसकेको छ । निर्माण भने अधुरै छ । यो खण्डको पाँच भागमा विभाजन गरेर ठेक्का लगाइएको थियो । जसमा चार खण्डको ०७२ असोजमा र एक खण्डको ०७४ असारमा ठेक्का सम्झौता भएको हो । पाँचै खण्डको सम्झौता अवधि सकिएको छ । १ अर्ब ७३ करोड ५४ लाख १५ हजारमा ठेक्का लागेको सडकमा जम्मा ५० प्रतिशत काम भएको आयोजनाले जनाएको छ । सडक १२ किमि छ ।पानी नपरेको भए चाबहिल खण्डको काममा केही प्रगति हुन्थ्यो, प्रवक्ता श्रेष्ठले भने, पिच गर्ने तयारी गरिरहेको अवस्थामा शौचालयको ढल फुट्यो, यो बनाउने ठेक्कामा छैन । आकाशको पानी सडकमा परे मात्र सफा गर्ने हो । अदालतले जग्गाको मुआब्जा दिएर काम गर भनेपछि केही ठाउँमा समस्या भएको छ । जग्गाको मुआब्जा दिन सरकारले निर्णय गर्नुपर्छ तर निर्णय गरेको छैन, एक ठाउँमा मात्र दिएर पनि भएन, सबैतिर दिनुपर्ने हुन्छ, उनले भने, त्यसैले हामी मुआब्जामा गएका छैनौं, उपलब्ध चौडाइमा काम गर्ने हो । उनका अनुसार पहिला पर्खाल लगाइसकेको ठाउँमा पनि काम गर्न पाइएको छैन ।लगनखेलसातदोबाटो सडक खण्डमा पनि निर्माण सुस्त छ । सडकमा पर्ने घर भत्काउन नसक्दा समस्या परेको आयोजनाले जनाएको छ । उक्त सडकमा जेठ मसान्तसम्म चारपाँच सय मिटर पिच गर्ने दाबी आयोजनाको छ । इमाडोललामाटार खण्डमा मुआब्जाको मुख्य समस्या छ । थोरै खाली ठाउँमा मात्र काम भएको छ ।ढोलाहिटीसुनाकोठीचापागाउँसरस्वतीकुण्ड खण्डमा बढी समस्या छ । सबैभन्दा बढी समस्या भएको सडक यही हो, प्रवक्ता श्रेष्ठले भने, सुरुको प्याकेजमा ५ सय मिटर मात्र पिच भएको छ, दोस्रो प्याकेजमा काम भएकै छैन । स्थानीयले अब घर नभत्काउने, भएको सडकलाई पिच गरिदिनुपर्ने माग राखेका छन् । यो क्षेत्रमा सबैभन्दा बढी मठमन्दिर छन् । हाम्रो डिजाइन २० मिटरको छ, सडक ४५ मिटरभन्दा छैन, श्रेष्ठले भने, घर नभत्काई सडक पिच गर्नुपर्ने माग स्थानीयको छ, हाम्रो भनाइ सडकमा पर्ने घर नभत्काई सडक बनाउन सक्दैनौं भन्ने हो ।यो खण्डका स्थानीय सडककै कारण पीडित छन् । दैनिक जनजीवन प्रभावित छ । धूलो र खाल्डाले समस्या थपेको छ । निर्माण व्यवसायीको लापरबाहीले निर्माणमा ढिलाइ भएको स्थानीयले बताउँदै आएका छन् । ढिलाइबारे बुझ्न खोज्दा निर्माण व्यवसायी सम्पर्कमा आउन चाहँदैनन् । यो खण्डलाई चार भागमा विभाजन गरेर ठेक्का लगाइएको छ । दुई खण्डको सम्झौता सकिएको छ भने दुई खण्डको बाँकी छ । १३ किमि सडक निर्माणको ठेक्का रकम १ अर्ब ३२ करोड ६ लाख ८ हजार छ ।त्यस्तै कर्मनासागोदावरी कुण्ड सडक खण्डमा डेढ किमि मात्र पिच भएको छ । दुई खण्डमध्ये एकको समय सकिएको छ । जोरपाटीसुन्दरीजल सडकखण्डमा केही काम भएको छैन । सामान्य मर्मतको काम मात्र भएको उनले बताए । नक्खुखोलाबुङ्मती सडकमा भने काम भइरहेको छ । लथालिंग सडकले राजधानी कुरूप बन्दै गएको छ । उपत्यकाका अधिकांश सडक र पक्की पुलको ठेक्का आयोजनामार्फत भएका छन् । अहिले ८ अर्ब १६ करोड ५८ लाख २९ हजारको ठेक्का चालु छ । प्रगति भने सन्तोषजनक छैन । समस्या भएको त्रिपुरेश्वरकलंकीनागढुंगा सडक खण्डमा अहिले समस्या छैन, धमाधम काम भइरहेको छ, सडक विभागका महानिर्देशक केशवकुमार शर्माले भने, असारबाट यो बाटोको बिजोग हेर्नुपर्ने छैन, सहज बन्छ । अहिले यो खण्डमा दोस्रो तहको पिच निर्माणको काम भइरहेको छ ।"
अचार बाँडेजस्तो भयो,"नुवाकोट  जिल्लामा रासायनिक मलको हाहाकार भएको छ । मकै र चैते धानमा मल राख्न नपाउँदा किसान चिन्तित छन् । चैते धान र मकैलाई मल हाल्नैपर्यो, विदुर नगरपालिका १२ चैनपुरका राजेन्द्रप्रसाद पनेरूले भने, पुग्दो मल पाइएन ।सिफारिसपत्र लिन ज्ञान केन्द्र आएका पनेरूले गाउँमा १ हजार ५ सय बोराभन्दा बढी मल आवश्यक रहेको बताए । अहिले मुस्किलले ३ सय बोरा पनि पाउन गाह्रो छ, उनले भने, यो त गाउँमा अचार बाँडेजस्तो भयो । उनी चारघरे उपभोक्ता कृषि सहकारी संस्थामार्फत रासायनिक मल वितरण गर्छन् । संस्थाका अध्यक्षसमेत रहेका पनेरूले भने, मल लिन आउने जति सबैलाई दामासाहीले दिँदासमेत भाग पुगेको छैन । मान्द्रेढुंगा, मूलथला, चैनपुर, डाँडाखर्क, भदुवारलगायत गाउँका किसानलाई उक्त सहकारीमार्फत रासायनिक मल वितरण गरिन्छ । विदुर ३ का भीमप्रसाद रिमाल पनि रासायनिक मलका लागि सदरमुकाम विदुर धाइरहेका छन् । मकै र धानबालीलाई मल चाहियो, सिर्खाली कृषि सहकारी संस्थाका अध्यक्ष रिमालले भने, चाहेजति मल पाइएन । उनलाई ३ हजार बोरा मल आवश्यक छ । २ सय बोरासम्म मात्र मल पाएको बताए । सदरमुकामबाट मल आएको सुन्दा गाउँलेहरू सडकमै हारालुछ गर्छन् । गोदाममा लगेर थन्क्याउन पाइँदैन । मलको हाहाकार पर्यो, उनले भने । मल पाइने आसले किसान घरमै धर्ना कसेर बस्न थालेको रिमालले बताए । विदुर ३ मकैको बीउ उत्पादन गर्ने पकेट क्षेत्र हो, अध्यक्ष रिमालले भने, युरिया मल नभए मकै फल्दैन । संस्थाले बुनीबेंसी, पुसुमटार, माझगाउँ, छापथोक, देवीघाट, सिर्खाली, कुमलटार, छोटेटार, ढोडेनी, मैदीटार, कछाडगाउँ, पिललडाँडा र बुद्धसिङघाटलगायत क्षेत्रमा रासायनिक मल वितरण गर्ने गरेको छ । एक रोपनी जग्गामा मकैलाई २ किलो र धानलाई ४ किलो मल लाग्ने किसानले बताए । सिजनमा मल नहाले एक रोपनी जग्गामा लगाएको धान स्वाट्टै घटेर आधा फसल मात्र दिन्छ, रिमालले भने, ज्याला तिरेर लगाएको फसलमा मल नहालेपछि किसान मर्कामा पर्छन् । उनले ३ सय बोरा मल पाउने भएका छन् । जिल्लामा १५ हजार हेक्टरमा मकै खेती हुने गरेको छ । चैते धान ६ हजार हेक्टर क्षेत्रफलमा हुन्छ । मलको समस्या परेको हो, कृषि ज्ञान केन्द्र प्रमुख केशव खनालले, एक साताभित्रमा समस्या हल हुन्छ । नुवाकोटमा कम्तीमा ९ हजार टन रासायनिक मल चाहिने केन्द्रले जनाएको छ । अहिले कृषि सामग्री संस्थान त्रिशूलीले मल ल्याउन सकेको छैन । ल्याएको मल भारतीय नाकामा रोकिएको केन्द्रले जनायो ।"
८५ बिघामा करार खेती,"रूपन्देही  नेपाली उखान छ, खाने मुखलाई जुँगाले छेक्दैन । त्यसका उदाहरण हुन्, गैडहवा गाउँपालिका ८ हसनापुरका गार्जेश यादवका तीन दाजुभाइको परिवार । आफ्नै जग्गा नभए पनि गार्जेश, दुर्गेश र दिनेश यादवले स्थानीय विद्यालय र देउराली सामुदायिक वनले उपयोग गर्न नसकेर बेवारिसेजस्तै बनेको ८५ बिघा जमिन करारमा लिएर खेती सुरु गरेका छन् । सात वर्षदेखि उनीहरूले त्यही जग्गामा माछा, भैंसी र बाख्रापालन गरी मनग्य आम्दानी लिन थालेका छन् । उनीहरू अर्गानिक तरकारी र घाँस पनि उत्पादन गर्छन् । आरम्भ एकीकृत कृषि फार्म र युनाइटेड इन्टिग्रेट एग्रो फार्ममार्फत गरेको खेतीबाट राम्रो आम्दानी लिइरहेका छन् । जेठा गार्जेश रामपुरमा भेटेरिनरी, माइला दुर्गेश दाङको पृथु टेक्निकलमा कृषिमा बीएस्सी एजी अध्ययन पनि गर्दै छन् । कान्छा दिनेश घरनजिकै बीबीएस पढ्दै छन् । पहिले निर्वाहमुखी कृषि गर्ने परिवारका यी तीन दाजुभाइले आफ्ना पिता कृषि प्राविधिक भएकाले व्यावसायिक रूपमै कृषि गर्ने आँट बटुलेका हुन् । तीन दाजुभाइले लिजको जग्गामा पाँच करोड रुपैयाँ लगानी गरिसकेका छन् । त्यसबाट वार्षिक ४० लाख रुपैयाँ आम्दानी हुने दुर्गेशले बताए । हरेक दुई वर्षमा १० प्रतिशत वृद्धि हुने गरी वार्षिक ११ लाख रुपैयाँ भाडा तिर्छौं, उनले भने, ८५ बिघामध्ये ४६ बिघाको प्लटमा पाँच हेक्टरमा माछा पोखरी, ५५ वटा भैंसी, ६० वटा बाख्रापालन सँगै चरन क्षेत्र छ । बाँकी जमिनमा घाँसखेती गरेको उनले बताए ।खेतमा चरी, बर्सिम र नेप्यर घाँस लगाइएको जेठा गार्जेशले बताए । प्रोटिनयुक्त भएकाले त्यहाँको घाँस अस्ट्रिच फार्म र अन्य कृषि फार्ममा बिक्री भइरहेको छ । तरकारीको मौसममा फर्सी, धनियाँ, गोभीसमेत उत्पादन गरेका थियौं, उनले भने, समयअनुसार प्रविधिको प्रयोग बढाउने र आधुनिक कृषि गर्ने लक्ष्य छ । दुईवटा फार्ममध्ये युनाइटेडमा अब गाई पाल्ने योजना उनीहरूको छ । त्यस्तै दुई सय पाडा हुर्काएर बेच्ने तयारी गरेको दुर्गेशले सुनाए । एकीकृत कृषि जोन बनाउने उद्देश्यका साथ काम भइरहेको उनले बताए ।पशुपन्छी तथा मत्स्य विकास निर्देशनलायबाट ४५ लाख रुपैयाँ अनुदान पाएका छन् । नेपालमै पहिलो टीएमआर ब्लक (टोटल मिक्स्चर रासन ब्लक मेकिङ) मेसिन ल्याउने तयारी गरिरहेका छन् । मेसिनले पशुले खाने आधुनिक दाना बनाउने काम गर्छ । यो मेसिनबाट उत्पादित खाद्य वस्तु अन्य व्यावसायिक कृषकलाई बिक्रीसमेत गर्ने गरी मेसिन आयात गर्ने योजना बनाएको दिनेशले बताए ।गार्जेश र दुर्गेश अन्य जिल्लामा बसेर पढिरहेको भए पनि साताको दुई दिन उनीहरू अनिवार्य फार्ममा काम गर्छन् । बिदाको समय र कामको चाप हुँदा फार्ममै व्यस्त हुने उनीहरू नहुँदा दिनेश र अन्य पाँच कर्मचारीले काम गर्छन् । आधुनिक कृषि गर्ने भनेरै लागेपछि अध्ययन जरुरी छ, बाबु नारदमुनि यादवले भने, मैले सक्दासम्म सहयोग गरिहाल्छु । पढाइ सकेपछि उनीहरू दिनहुँ खटिनेछन् । अलि बढी काम पर्दा भने स्थानीयलाई ज्यालादारीमा काममा बोलाउने गरेको यादवले बताए ।सरकारले कृषकका लागि तयार पारेको नीति हेर्दा सहज देखिए पनि बैंकको काममा समस्या हुने गरेको दुर्गेशले गुनासो गरे । सरकारले कृषियोग्य जमिनलाई कृषि कर्जा दिने भने पनि निजी बैंकले बढाएको ब्याजदर र कृषियोग्य जमिनलाई धितोका रूपमा स्वीकार नगर्दा कृषि गर्न समस्या छ, उनले भने, नीति कार्यान्वयनका लागि सरकारले बैंकसँग छलफल गरे मात्र सहज हुनेछ । बजारमा स्थानीय कृषकको उत्पादनलाई व्यापारीले उचित दररेट नदिँदा र कम मूल्यमा भए पनि उत्पादन बिक्री नभएपछि यसपटक उत्पादन गरेको बन्दा भैंसी, बाख्रा र माछालाई खुवाएर खेत खाली गरेको उनले बताए ।"
तीन महिनामै ८ लाखभन्दा बढीको तरकारी बिक्री,"हेटौंडा  मकवानपुरगढी गाउँपालिका ३ धमिलेका बद्रीप्रसाद तिम्लसिनाले तीन महिनामा ८ लाख रुपैयाँभन्दा बढीको तरकारी बिक्री गरेका छन् । ५ बिघा जमिन भाडामा लिएर उनले खेती सुरु गरेका हुन् । एक वर्षमा १५ लाख रुपैयाँभन्दा बढीको तरकारी बिक्री गर्ने लक्ष्य छ ।जीआई टनेल निर्माण गर्न काठमाडौंस्थित तरकारी विकास निर्देशनालयले तिम्लसिनालाई ८ लाख रुपैयाँ अनुदान सहयोग गरेको छ । उनले साढे ५ कट्ठा जमिनमा जीआई टनेल बनाएका छन् । १० कट्ठामा ८ वटा बेग्लै प्लास्टिकका टनेल छन । चार बिघाभन्दा बढी जमिनमा खुला रूपमा तरकारी खेती गरेका छन् ।२०४० देखि तरकारी खेती गर्दै आएका ५० वर्षीय तिम्लसिनाले भाडामा जग्गा लिएर तरकारी खेती गरेको यो पहिलो वर्ष हो । अहिले सबैभन्दा बढी काँक्रो र माछे खुर्सानी उत्पादन भइरहेको छ । फर्सी, जुकिनी फर्सी, गोलभेंडा, भेंडे खुर्सानी, करेला र बरेला पनि उत्पादनको चरणमा छन् । जेठ २ गतेसम्म साढे चार लाख रुपैयाँझन्दा बढीको काँक्रो बित्री गरेको तिम्लसिनाले बताए । माछे खुर्सानी १ लाख ७५ हजारको, जुकिनी फर्सी १ लाख ९० हजार, फर्सी ७५ हजार, करेला र बरेला ५० हजार रुपैयाँको बिक्री गरिसकें, कृषक तिम्लसिनाले भने, यो सिजनमा पनि १५ लाखभन्दा बढीको तरकारी उत्पादन गरेर बिक्री गर्ने लक्ष्य लिएको छु । वार्षिक १ लाख २० हजार रुपैयाँ दिने गरी उनले जग्गा भाडामा लिएका हुन् । मल्चिङ र सिँचाइ प्रविधिबाट बिरुवालाई पानी पुर्याएका छन् । मकवानपुरगढी गाउँपालिकाका कृषि प्राविधिकहरूले नियमित प्राविधिक सहयोग प्रदान गरिरहेका छन् । नियमित उपस्थित भएर प्राविधिक ज्ञान दिने गरेका छन्, कृषक तिम्लसिनाले भने, उनीहरूको सहयोग र हौसलाले पनि तरकारी खेती गर्न ऊर्जा मिलेको छ । तरकारी हेटौंडास्थित तरकारी बजारका थोक बिक्रेतालाई बित्री गर्छन् । दैनिक १ देखि २ ट्रक तरकारी उत्पादन भइरहेको छ । बजार भाउ राम्रो भएकाले उत्साहित भएको तिम्लसिनाले बताए । अहिले बजारमा काँक्रो प्रतिकिलो २५ रुपैयाँ र गोलभेंडा सयदेखि ११० रुपैयाँ प्रतिकिलो बिक्री भइरहेको छ । माछे खुर्सानी प्रतिकिलो ७५ देखि ८० रुपैयाँसम्म बिक्री भइरहेको छ । मैले उत्पादन गर्ने तरकारी विषादी र रासायनिक मलरहित छ, तिम्लसिनाले भने । उनले गरेको तरकारी खेती अवलोकन गर्न छिमेकी गाउँका कृषक मात्र होइन, जापानी राजदूतसमेत पुगे । ५ दिनअघि अवलोकनमा आएका राजदूत हौसला दिएर फर्किए । जग्गा भाडामा लिएर व्यावसायिक ढंगले यसरी मकवानपुर जिल्लामा कुनै पनि कृषकले तरकारी खेती गरेका छैनन्, मकवानपुरगढी गाउँपालिकाका कृषि विकास प्रमुख चन्द्रकान्त चौधरीले भने ।"
छुट्टै चिया विकास बोर्ड गठनको माग,"उनले छुट्टै चिया विकास बोर्ड गठनबारे कृषि र उद्योगमन्त्रीसँग पनि छलफल गरेर एउटा निचोडमा पुग्ने आश्वासन दिएका छन् ।सचिव दाहालले पनि हालको चिया तथा कफी विकास बोर्डको स्वरूप परिमार्जन गर्न जरुरी रहेको औंल्याए । उनले यसतर्फ मन्त्रालयको ध्यानाकर्षण भएकाले चिया बुझेको विज्ञ समूहकै संलग्नतामा बोर्डलाई नयाँ स्वरूपमा अघि बढाउन चाहेको भनाइ राखे । यो वर्ष श्रम ऐन कार्यान्वयनको माग गर्दै श्रमिकहरू चिया बगान तथा कारखानामा काम बन्द गरी ४५ दिनसम्म सडक आन्दोलनमा उत्रिँदासम्म चिया तथा कफी विकास बोर्डले समस्या समाधानका लागि कुनै ठोस पहल गरेन । उद्योगी र श्रमिकका आआफ्नै अडान तथा बोर्डको निष्क्रियताका कारण चिया इतिहासमै योपटक सबैभन्दा लामो हडताल हुन पुग्यो । झापा, इलाम, पाँचथर, धनकुटालगायत जिल्लाको चिया क्षेत्रका लागि काम गर्ने गरी बिर्तामोडमा बोर्डको क्षेत्रीय कार्यालय छ । कार्यालय नियमित खुल्छ । कार्यालयमा कर्मचारी पनि छन् । चिया क्षेत्रबारे आवश्यक जानकारी दुरुस्त छैन । क्षेत्रीय कार्यालयका प्रमुख रामएकवाल यादवले बोर्डको आग्रह र निर्देशन ठूला उद्योगीहरूले नमान्ने गरेको आरोप लगाए । चियाको समग्र अवस्थाबारे जानकारी लिने र राख्ने प्रयास नगरेका होइनौं । ठूला उद्योगीहरूले भने हाम्रो आग्रह नै मान्नुहुन्न, यादवले भने ।"
पाहुना पर्खंदै सिमकोट,"सिमकोट  मानसरोवर कैलाश यात्राको सिजन नजिकिएपछि यहाँका होटल तथा पर्यटन व्यवसायी निकै उत्साहित छन् । उनीहरू पाहुनाको स्वागत गर्न आतुर छन् । सिमकोट र हिल्सामा नयाँ होटल थपिएका छन् । तीर्थालुहरू अघिल्लो वर्षसम्म खान र बस्नका लागि सास्ती भोग्न बाध्य थिए । अहिले स्तरीय होटल तथा रिसोर्ट थपिएकाले त्यस्तो झन्झट नहुने व्यवसायीले बताए ।सदरमुकाम सिमकोटमा दैनिक ४५ सय पाहुनालाई धान्ने २० वटा होटल रहेको होटल व्यवसायी संघका जिल्ला अध्यक्ष मिम लामा बताउँछन् । पछिल्लो समय होटलमा पर्यटकका लागि आवश्यक सुविधा थपिएका छन्, उनले भने, होटलमा लगानी बढेको छ । विगतमा झैं यस वर्ष पनि तीर्थयात्रीलाई स्वागत गर्न होटल व्यवसायी आतुर रहेको उनले बताए ।तीर्थयात्रीले विगतमा चीनको सीमा क्षेत्र हिल्सामा खान र बस्नका लागि समस्या भोग्ने गरेकाले यस वर्ष त्यहाँ तीनवटा नयाँ होटल थपिएका छन् । होटल व्यवसायी इन्द्र लामाका अनुसार हिल्सामा होटलको संख्या १२ पुगेको छ । अब त हिल्सामा पहिलेजस्तो दुःख नहोला, थपिएका होटलले केही मात्रामा भए पनि राहत दिनेछन्, उनले भने, सिमकोटदेखि हिल्सासम्म बिस्तारै पाहुनाका लागि सुविधा थपिँदै छन् ।सिमकोटका होटलमा समेत व्यवसायीले क्षमता थप गरेका छन् । गेटवे होटलका सञ्चालक विनोद लामाले आफ्नो होटलमा पाँचवटा कोठा थपेको बताए । अघिल्लो वर्ष पाहुनालाई फिर्ता गर्नुपरेपछि अहिले समयमै क्षमता बढाइएको उनको भनाइ छ । होटल व्यवसायी संघले मानसरोवर जाने यात्रुलाई सिमकोट आएको दिन यहीँ बस्नुपर्ने नयाँ व्यवस्था पनि लागू गरेको छ । गर्मी ठाउँ (नेपालगन्ज वा सुर्खेत) बाट आएर उही दिन हिल्सा जाँदा लेक लाग्ने सम्भावना भएकाले जोखिम घटाउन यस्तो व्यवस्था गरिएको अध्यक्ष लामाले बताए ।भारतीय तीर्थयात्रीहरू नेपालगन्ज वा सुर्खेतबाट जहाजमा सिमकोट र यहाँबाट हेलिकप्टरमा हिल्सा हुँदै मानसरोवर जाने गर्छन् । यात्राको प्रबन्ध ढिलो भएकाले हेलिकप्टर आइसकेका छैनन् । सीता एयरले भने बुधबारदेखि इन्धन ओसार्न सुरु गरेको छ । सिम्रिक एयरका प्रतिनिधि कमल गौतमले यस वर्ष पर्यटकहरू आउन केही ढिलो भएकाले हेलिकप्टर पनि आइनसकेका बताए । तीर्थयात्री आउनेबित्तिकै हामी पनि हेलिकप्टरसहित हुम्ला आउँछौं, उनले भने, रुट परमिट र बुकिङमा भने केही ढिलाइ भएको छ ।प्रमुख जिल्ला अधिकारी धोलकराज ढकालले मानसरोवर यात्रालाई लक्षित गरी सुरक्षा व्यवस्था मजबुत बनाइएको बताए । उनका अनुसार सिजन सुरु भएसँगै हिल्सा नाकामा सुरक्षाकर्मी बढाइएको छ ।तीर्थयात्रु घटदै भिसालगायत प्रवेशाज्ञामा भएको झन्झटिलो प्रक्रियाका कारण हुम्ला भएर मानसरोवर जाने भारतीय तीर्थयात्रीको संख्या भने बर्सेनि घटदो छ । २०७४ सालमा करिब १५ हजार भारतीय यात्रु मानसरोवर गएकामा गत वर्ष यो संख्या ११ हजारमा झरेको थियो । होटल व्यवसायी संघका अध्यक्ष लामा यो वर्ष करिब १० हजारको संख्यामा आउने अनुमान गर्छन् । २०७४ सालसम्म भारतीय तीर्थयात्रीले आफ्नो देश र नेपालस्थित चिनियाँ दूतावासमार्फत प्रवेशाज्ञा (भिसा) लिन पाउँथे । सजिलोका लागि अधिकांशले नेपाली ट्रेकिङ व्यवसायीमार्फत काठमाडौंमै भिसा बनाउँथे । गत वर्षदेखि भने चीनले नेपालबाट भिसा दिन बन्द गरेको छ । भिसामा माक्र होइन, यात्राका त्रममा समेत कडाइ गरिँदा समस्या हुने गरेको तीर्थयात्रीको भनाइ छ । सिमकोटबाट हेलिकप्टरमा हिल्सा पुगेपछि चिनियाँ गाइड र सहयोगीबिना प्रवेश दिइँदैन । विगतमा गाइड चिनियाँ भए पनि सहयोगी स्थानीय नेपाली हुन्थे । विगतमा जुनसुकै उमेरका व्यक्तिलाई पनि प्रवेश दिइन्थ्यो । यो वर्षदेखि चीन सरकारले ७० वर्षभन्दा माथिका व्यक्तिलाई प्रवेशाज्ञामा बन्देज गरेको छ । त्यसैले पनि तीर्थयात्री घटेका व्यवसायीको भनाइ छ ।(प्रशिक्षार्थी)"
पाककला प्रतियोगिता हुने,"काठमाडौं राष्ट्रिय पाककला प्रतियोगिता हुने भएको छ । प्राविधिक शिक्षा तथा व्यावसायिक तालिम परिषद् (सीटीईभीटी), राष्ट्रिय सीप परीक्षण समिति, नेपाल व्यावसायिक योग्यता निर्धारण प्रणाली परियोजना स्विस कन्ट्याक्टले नेपाल सरकार र स्विस सरकार, विकास सहयोग (एसडीसी) को सहयोगमा प्रतियोगिता आयोजना गर्न लागेको हो । पाककलाको अभ्यास गरिरहेका सेफहरूलाई पहिचान गरी उनीहरूलाई राष्ट्रियस्तरमा कदर प्रदान गर्ने कार्यक्रमको उद्देश्य रहेको कार्यकारी अधिकृत खेम लकाईले बताए । प्रतियोगितामा सातै प्रदेशबाट सहभागिता रहनेछ ।"
होमस्टे सञ्चालनमा पहुँचवालाकै हालिमुहाली,"जुम्ला  कर्णाली प्रदेश सरकारले तीन स्थानीय तहका चार वडामा होमस्टे सञ्चालन गर्न बजेट विनियोजन गरे पनि सञ्चालन नहुँदै विवाद चर्किएको छ । तीन ठाउँमा त्यस्तो विवाद आएको हो ।कनकासुन्दरीको बोतामालिका, हिमाको बडी, तातोपानी गाउँपालिकाको ऐरेनी र तातोपानीमा होमस्टे सञ्चालनका लागि सरकारले एक करोड रुपैयाँ विनियोजन गरेको छ । बडीका स्थानीयले भने होमस्टेबारे आफूहरूलाई जानकारी नै नदिई एकलौटी गरेको भन्दै भू तथा जलाधार व्यवस्थापन कार्यालयमा उजुरी दिएका छन् । झन्डै ६० जनाले सामूहिक दस्तखत गरेर होमस्टे निर्णय प्रक्रियामा सबैलाई समावेश नगर्दासम्म प्रक्रिया अघि नबढाउन आग्रह गर्दै उजुरी गरेका हुन् । भू तथा जलाधार व्यवस्थापन कार्यालयले होमस्टे सञ्चालनको लागि प्रस्ताव मागेको थियो । होमस्टे सञ्चालनका लागि पहुँचवालाकै हालीमुहाली देखिएको छ । तातोपानीको ऐरेनीमा सञ्चालन हुने भनिएको होमस्टे सञ्चालन गर्न गाउँपालिका उपाध्यक्ष गंगादेवी उपाध्यायका पति दीपकप्रसाद उपाध्याय अध्यक्ष र पूर्व पशुपन्छी राज्यमन्त्री गोमा कुँवर सचिव रहेको प्रस्ताव पेस गरिएको छ । आफू अनुकूलको समिति बनाएर कसैलाई जानकारी नदिएर प्रस्ताव पेस गरेपछि स्थानीय आक्रोशित छन् । केन्द्रको अधिकार गाउँमा आए पनि स्थानीयलाई जानकारी नदिएर बिचौलियाले बीचमै आफू अनुकूलको निर्णय गरेर कार्यक्रम सञ्चालन गर्न लागेको तातोपानी गाउँपालिका २ का गोविन्द दमाईले बताए । पहुँचवालाले यसरी नै आफू अनुकूल निर्णय र काम गर्न थाले भने कसरी सर्वसाधारणको दैनिकी बदलिन्छ ? उनले भने, समाजको नेतृत्वकर्ताले नै आफ्नो अनुकूलमा काम गर्न थालेपछि गरिब विपन्न जनता जस्ताको तस्तै हुने भए । सम्बन्धित स्थानीय तहमा दर्ता भएको होमस्टेले मात्रै प्रस्ताव दिन पाउने व्यवस्था छ । तातोपानीमा सञ्चालन हुने होमस्टेका अध्यक्ष तातोपानी पर्यटन विकास केन्द्रका अध्यक्ष नवराज बुढा छन् । उनले पनि आफ्नो अनुकूल समिति निर्माण गरेर प्रस्तावना दिएका छन् । चालु आर्थिक वर्षमा प्रदेश सरकारले होमस्टे सञ्चालनका लागि बजेट विनियोजन गरेको कुनै जानकारी नदिई निश्चित व्यक्तिले आफू अनुकूलको समिति दर्ता गराएर प्रस्ताव पेस गरेको भन्दै स्थानीयले आक्रोश पोखेका हुन् । गाउँमा आउने हरेक विकासको गाउँ भेलामार्फत प्रक्रिया अगाडि बढाइनुपर्ने स्थानीय हरिकेश दमाईले बताए । पहिले जस्तो गाउँमा नपुग्दै बिचौलियाले आफ्नो अनुकूलतामा ढाल्ने परम्पराको अन्त्य हुनुपर्छ, उनले भने, होमस्टे सामान्य किसानको घरमा बन्नुपर्छ । हिमा गाउँपालिकाको बडीमा पनि होमस्टे सञ्चालनको विषयमा विवाद छ । पहुँचका आधारमा एकलौटी रूपमा आफ्नो परिवारलाई मात्रै केन्द्रित गरेर सरकारी रकमको दुरुपयोग गर्न खोजिएको भन्दै स्थानीयले दुई दिनदेखि वडा कार्यालयमा तालाबन्दी गरेका छन् । कनकासुन्दरी गाउँपालिकाको बोतामाबाहेक तीनवटै स्थानमा होमस्टे सञ्चालनका लागि पहुँचवालाकै हालीमुहाली रहेको गुनासो र उजुरी परेको भू तथा जलाधार कार्यालयले जनाएको छ । तीन स्थानमा चर्को विवाद आइरहेको वरिष्ठ जलाधार व्यवस्थापन अधिकृत शेरबहादुर श्रेष्ठले बताए । होमस्टे सञ्चालन गर्न सम्बन्धित स्थानीय तहमा दर्ता हुनुपर्छ, दर्ता भएपछि मात्रै योग्य ठहरिन्छ, उनले भने, प्रत्येक स्थानीय तहमा प्रस्ताव पेस गर्नेबारे सूचना टाँस गरेका थियौं । पहुँचवालाले पेस गरे कि सामान्य किसानले भन्ने विषयमा कुनै छलफल भएको छैन ।"
खर्च गर्ने चटारो,"बुटवल  चालु आर्थिक वर्षको अन्त्य नजिकै छ । मौसममा परिवर्तन सुरु भइसक्यो । बर्खाको झल्को आउन थालेको छ । पश्चिम तराईमा ४० डिग्री हाराहारी तापमानमा स्थानीय सरकारलाई विकास बजेट खर्च गर्ने चटारो छ । आवको अन्तिम चौमासिकमा सबैभन्दा बढी रकम खर्च गर्ने रोग यस पटक पनि बल्झिएको हो । अन्य चौमासिकमा कर्मचारीको तलबलगायतमा बढी खर्च हुन्छ । यतिबेला स्थानीय तह पूर्वाधार निर्माणका नाममा धमाधम खर्च गरिरहेका छन् ।कोष तथा लेखा नियन्त्रण कार्यालय (कोलेनिका) बर्दियाले स्थानीय तहका नाममा फागुनसम्म ६५ देखि ८० प्रतिशत बजेट निकासा गरिसकेको छ । रकम निकासाअनुरूप काम हुन नसकेको स्थानीयको गुनासो छ । चैतको अन्तिम किस्ता खातामा पठाउने क्रममा छ । फागुनसम्मको बजेट खर्च गर्न सकेका छैनन् । कार्यालयले सोझै खातामा बजेट पठाउने गरेको छ । स्थानीय सरकारले आफैं खर्च गर्ने भएकाले पूर्ण खर्च विवरण साउन दोस्रो सातासम्म कालेनिकामा पुग्ने गरेको छ । हामी बजेट पठाउँछौं । कति खर्च भयो, त्यो स्थानीय सरकारलाई जानकारी हुन्छ, कोलेनिकाका सूचना अधिकारी सञ्जीव गिरीले भने, तर, आव सकिएपछि मात्रै विवरण पठाउने गर्छन् ।बाँकेका ८ स्थानीय तहको अवस्था बर्दियाको भन्दा फरक छैन । त्यहाँ पनि बजेट खर्च गर्न नसकेर थुप्रिएको छ । भौतिक पूर्वाधारको रकम खर्च नभएपछि विकासका कामले गति लिन नसकेको गुनासो छ । अधिकांश स्थानीय तहले कर्मचारीको तलबभत्तामा मात्र धेरै खर्च गरेका छन् । नेपालगन्जस्थित कोलेनिकाका अनुसार चैतसम्म आधा बजेट पनि खर्च गरेका छन् । दाङमा विकास योजनामा खर्च न्यून पाइएको छ । कतिपय स्थानीय तहले ६ प्रतिशत पनि खर्च गर्न सकेका छैनन् । धेरैजसोमा ४० प्रतिशतसम्म पुगेको छ । बाँकी बजेट २ महिनामा सक्ने तयारी छ । स्थानीय सरकार बनिसक्दा पनि सुधार आएको छैन । तलबका लागि नियमित बजेट निकासा भइरहेको छ । विकासमा खर्च देखिँदैन । भुक्तानीमा ढिला भएकाले खर्च थोरै देखिएको उनीहरूको जवाफ छ । दंगिशरण गाउँपालिकामा पुँजीगत बजेट ६ प्रतिशत खर्च भएको छ । अबको २ महिनामा ९४ प्रतिशत खर्च गर्नुपर्नेछ । चालुतर्फ भने ४७ प्रतिशत खर्च भइसकेको छ । यसले सबै जना तलब मात्रै खाएर बसेको पुष्टि गर्छ । फिल्डमा काम भए पनि भुक्तानीमा ढिलाइले खर्च नदेखिएको उक्त गाउँपालिकाका प्रमुख प्रशासकीय अधिकृत चन्द्रकान्त पौडेलले बताए ।राजापुर गाउँपालिकामा १५ प्रतिशत बजेट मात्रै खर्च भएको छ । कर्मचारी नहुँदा समयमै योजना कार्यान्वयन गर्न नसकिएको गाउँपालिका अध्यक्ष लोकराज केसीले बताए । ८० प्रतिशत योजनाको सम्झौता सकिएको छ, तर काम हेर्ने प्राविधिक जनशक्ति छैन, उनले भने, भर्खर इन्जिनियर र सबइन्जिनियर राखेका छौं । अब काम अलि छिटो हुन्छ होला । प्रायः स्थानीय तहको अवस्था यस्तै छ ।आधा पनि भएनपाल्पाका अधिकांश स्थानीय तहले ४५ प्रतिशत पुँजीगत खर्च भएको जनाएका छन् । तिनाउ गाउँपालिकाले फागुन मसान्तसम्म ४० प्रतिशत पुँजीगत खर्च गरेको जनाएको छ । प्रमुख प्रशासकीय अधिकृत ज्ञानुप्रसाद पनेरूले ५२ प्रतिशत वित्तीय प्रगति गरेको बताए । उनका अनुसार युवा, महिला, जनजातितर्फको लक्षित वर्गको बजेटबाट कार्यक्रम सम्पन्न भइसकेको छ । दलित, ज्येष्ठ नागरिक र बालबालिकाको कार्यक्रम पनि गर्ने तयारीमा रहेको उनले बताए । स्थानीय तहले आफ्ना पालिकामा तला थप्ने, कम्पाउन्ड बनाउने, जस्तापाता किन्ने, सामुदायिक भवन, खेल मैदानलगायत काममा अहिले धमाधम काम गरेको जनाएका छन् । तिनाउ गाउँपालिकाका अध्यक्ष ओमबहादुर घर्तीले पुँजीगत काम अगाडि बढाएर जेठमै फरफारकको काम सिध्याउने बताए । प्राविधिक परिचालन गरी कामलाई तीव्रता दिइएको छ, उनले भने, जसले गर्दा समयमै काम गर्न सकियोस् भन्ने हाम्रो चाहना हो । उनले आयोजनाको ९५ प्रतिशत स्टिमेटको काम सकिएको छ । प्रदेश, संघीयका साथै सांसदको बजेटबाट हुने कामहरू पनि अगाडि बढेको उनले बताए । रैनादेवी छहरा गाउँपालिकाले पनि टेन्डर प्रक्रियामा जानुपर्ने सबै काम सकेको जनाएको छ । प्रमुख प्रशासकीय अधिकृत ज्ञानुराम पन्थीले बिजुलीपोल, जस्तापाता, विभिन्न योजनाका कामको टेन्डर भइसकेको बताए । पुँजीगत खर्चलाई बढाएका छौं, उनले भने, जसबाट समयमै फरफारकको काम सकिनेमा आशावादी बनेका छौं । ४५ प्रतिशतको हाराहारीमा खर्च भएको उनले बताए । उपभोक्ता समितिबाट हुने कामको सम्झौता पनि धमाधम भइरहेको छ । अघिल्लो वर्षमा भन्दा यस वर्ष काममा तीव्रता दिएको स्थानीय तहको दाबी छ । अघिल्लो वर्षमा भन्दा यस वर्ष गाउँसभाले दिएको जिम्मेवारी सम्पादन गर्ने क्रममा स्थानीय सरकार अझ सक्षम हुँदै गएको छ, रैनादेवी छहराका अध्यक्ष रामबहादुर कार्कीले भने, अघिल्लो वर्षभन्दा समयमा नै योजना सम्पन्न हुनेछन् । असन्तुलित खर्चबुटवल उपमहानगरपालिको विकास बजेट खर्च भद्रगोल छ । काम गर्ने बेलामा सुस्ताउने र आव सकिने बेला हतारिने परम्परा यहाँ पनि देखिएको छ । उपमहानगरले पहिलो चौमासिकमा पुँजीगत बजेटको जम्मा ८ दशमलव ६४ प्रतिशत खर्च गर्यो । दोस्रो चौमासिकमा खर्च बढाएर २४ दशमलव ०७ पुर्यायो । तटबन्ध तथा बाँध निर्माणमा रकम खर्च भएको छैन । धेरै समय लाग्ने सडक तथा पुल निर्माणमा न्यून खर्च देखिन्छ । रूपन्देहीमा १६ स्थानीय तह छन् । अधिकांशले अन्तिम चौमासिकमा खर्च गर्न जुटेका छन् । स्थानीय तहका धेरै बजेट उपभोक्तासित साझेदारीमा सञ्चालन हुन्छन्, बुटवल उपमहानगर प्रमुख शिवराज सुवेदीले भने, उनीहरूबाट लगत संकलन गर्न, निर्माणमा हुने विवाद मिलाउन तथा सोझै ठेक्कामा व्यवसायीबाट हुने ढिलाइले पनि धेरै खर्च पछिल्लो चौमासिकमा हुँदो रहेछ । बुटवलको कुल बजेट १ अर्ब ३५ करोड ३२ लाख ५१ हजार छ । त्यसमध्ये करिब ८३ करोड विकास बजेट छ । तिलोत्तमा नगरप्रमुख वासुदेव घिमिरेले ढिलो काम गर्ने मानसिकताले सुरुको चौमासिकमा काम नदेखिएको बताए । ठेक्का लिएर अल्झाउने र जग्गा विवादलगायतले खर्च गर्न नसकिएको उनले बताए । नगरपालिकाले चैत मसान्तसम्म पूर्वाधार विकासका योजना सम्झौताको म्याद राखेको थियो । छुटेकालाई वैशाख पहिलो सातासम्म समेटिनेछ । जेठ मसान्तपछि चेक काटिने छैन, तिलोत्तमाका प्रमुख प्रशासकीय अधिकृत कृष्णप्रसाद सापकोटाले भने, त्यसका लागि सबै वडा कार्यालय र उपभोक्ता समितिलाई परिपत्र गरेका छौं । कछुवा गतिकपिलवस्तुमा पनि विकास बजेट न्यून खर्च भएको छ । त्यसले विकासे काम कछुवा गतिमा छन् । चालु वर्षको साढे ९ महिना बितिसक्दा पनि कुनै पनि तहले ४८ प्रतिशतभन्दा बढी खर्च गर्न सकेका छैनन् । महालेखा परीक्षक कार्यालयले जेठ मसान्तसम्म ८० प्रतिशत प्रगति देखाउनुपर्ने व्यवस्था गरेको छ । वैशाख १६ गतेसम्म ५० प्रतिशत पनि पुग्न सकेको छैन । मायादेवी गाउँपालिकाले पुँजीतर्फ १६ करोड ५८ लाखमा ९९ लाख रुपैयाँ मात्र खर्च गरेको छ । विकासको काम पुँजीगततिर पर्छ । चालुतर्फ १८ करोड २५ लाखमा ८ करोड ३ लाख रुपैयाँ खर्च गरेको छ । चालुतर्फ भने ४४ प्रतिशत खर्च गरेको छ । धेरै योजना सपन्न भइसकेका छन्, मायादेवीका प्रशासकीय अधिकृत रामचन्द्र ढकालले भने, खर्च लेख्न नपाएर पुँजीगततिर कम खर्च लेखिएको हो । शिवराज नगरपालिकाकाको अवस्था पनि उस्तै छ । त्यहाँ पुँजीगत बजेटको २३ प्रतिशत मात्र खर्च भएको छ । ४५ करोड २९ लाख बजेटमा १० करोड रुपैयाँ खर्च भएको छ । काम धेरै सम्पन्न भएका छन्, प्रमुख प्रशासकीय अधिकृत शेषकान्त पौडेलले भने, भुक्तानी दिन बाँकी हुँदा खर्च कम देखिएको हो । त्यस्तै वाणगंगा नगरपालिकाले पनि २१ प्रतिशत विकास बजेट खर्च गरेको छ । विकास बजेट २९ करोड छ । वैशाखभित्रै ४५ प्रतिशतभन्दा बढी खर्च गर्छौं, प्रमुख प्रशासकीय अधिकृत तुल्सीराम मरासिनीले भने, जेठभित्र ७५ प्रतिशत पुर्याउँछौं । बुद्धभूमि नगरपालिकाले ३५ प्रतिशत मात्र खर्च गरेको छ । त्यहाँको विकास बजेट ७३ करोड छ । विजयनगर गाउँपालिकाले ४० प्रतिशत मात्र विकास बजेट खर्च गरेको छ । त्यहाँको विकास बजेट २३ करोड छ । ठूला काम सम्पन्न हुने अवस्थामा छन्, प्रशासकीय अधिकृत रवीन्द्रप्रसाद चौधरीले भने, यसपटक ८० प्रतिशत बढी काम हुने अवस्था छ । यशोधरा गाउँपालिकाले ३० प्रतिशत विकास बजेट खर्च गरेको छ । त्यहाँको विकास बजेट १७ करोड छ । जिल्लाकै पुरानो कपिलवस्तु नगरपालिकाले ४८ प्रतिशत विकास बजेट खर्च गरेको छ । यहाँको विकास बजेट ७० करोड छ । मुस्किलले खर्च पश्चिम नवलपरासीमा न्यून बजेट खर्च भएको छ । रामग्राम नगरपालिकाले गत वैशाख १७ गतेसम्म कुल ३३ करोड विकास बजेटमध्ये ३ करोड १८ लाख रुपैयाँ मात्र खर्च गरेको छ । यो जम्मा १० प्रतिशत हो । नगरपालिकाका लेखापाल सञ्जयकुमार शर्माले वैशाखभित्र अधिकांश योजना सम्पन्न भएर रकम फर्स्योट हुने बताए । प्रतापपुर गाउँपालिकाले अहिलेसम्म मुस्किलले १५ प्रतिशत खर्च गरेको छ । जिल्लाका सातवटै स्थानीय तहले समयमा बजेट खर्च गर्न सकेका छैनन् । ढिलो गरी योजना सम्झौता गर्न आउने, निर्माण समितिमा राजनीतिक भागबन्डाले ढिलाइ हुने गरेको स्थानीयले बताए । प्रथम चौमासिकमा ४० प्रतिशत बजेट खर्च गर्नुपर्ने प्रावधान भए पनि अन्तिम चौमासिक हुँदासमेत नियमानुसारको बजेट खर्च हुन नसक्दा हतारहतारमा काम गरी बजेट सकाउने खेलमा स्थानीय तह छन् । प्रतापपुर गाउँपालिका प्रमुख राजकुमार शर्माले विकास निर्माणको काम धमाधम सम्पन्न भइरहेकाले वैशाखभित्र करिब ६० प्रतिशत रकम खर्च भइसक्ने बताए । (बाँकेबाट ठाकुरसिंह थारू, दाङबाट दुर्गालाल केसी, कपिलवस्तुबाट मनोज पौडेल, पाल्पाबाट माधव अर्याल, बुटवलबाट अमृता अनमोल र परासीबाट नवीन पौडेल)"
प्रधानमन्त्री कपलाई एक्सपर्टको साथ,"काठमाडौं  प्रधानमन्त्री कप एकदिवसीय क्रिकेट प्रतियोगितालाई एक्सपर्ट एजुकेसन एन्ड भिसा सर्भिसेजले प्रमुख प्रायोजन गरेको छ । नेफाल क्रिकेट संघ (क्यान) लाई अन्तर्राष्ट्रिय त्रिकेट परिषद् (आईसीसी) ले तीन वर्षयता निलम्बन गरिरहेको अवस्थामा यो प्रतियोगिता अहिले देशको एकमात्र एकदिवसीय प्रतियोगिता हो । प्रतियोगिताको व्यवस्थापन गरिरहेको नेपालय इन्टरनेसनल र एक्सपर्ट एजुकेसनबीच शनिबार सम्झौता भएको छ । सम्झौतामा नेपालयका अध्यक्ष सुवास प्रधान र एक्सपर्टका काठमाडौं निर्देशक खेम संग्रौलाले हस्ताक्षर गरे । अब प्रतियोगिताको नाम एक्सर्पट पीएम कप हुनेछ । यद्यपि सम्झौताबारे दुवै पक्षले केही खुलाएका छैनन् । एक्सपर्टका कन्ट्री म्यानेजर शरद पाठकले आफ्नो संस्थाले नेपाली क्रिकेटलाई माथि उकास्न विभिन्न प्रतियोगितामा सहयोग गर्दै आएको र यो त्यसैको निरन्तरता भएको जनाए । दुईपल्ट मिति सर्नेक्रममा जेठ १, जेठ ८ हुँदै अब जेठ १० गतेदेखि हुने भएको छ । जेठ २५ सम्म हुने प्रतियोगिताका खेलहरू कीर्तिपुरको त्रिवि मैदान र मुलपानीको नयाँ मैदानमा हुनेछ । नवनिर्मित मुलपानी मैदानमा नेपाल पुलिस क्लब र प्रदेश १ को खेलबाट प्रतियोगिताको उद्घाटन हुनेछ । सोही दिन कीर्तिपुरमा प्रदेश २ र त्रिभुवन आर्मीबीच खेल हुनेछ । गत वर्षको विजेता नेपाल एपीएफ क्लबले प्रदेश ३ सँग जेठ ११ मा कीर्तिपुरमा खेल्नेछ । सोही दिन मुलपानीमा प्रदेश २ र १ बीच प्रतिस्पर्धा हुनेछ । कुल ५० लाख पुरस्कार राशि राखिएको छ । त्यसमा विजेताले २० र उपविजेताले १० लाख रुपैयाँ पाउने छन् । उत्कृष्ट खेलाडीलाई मोटरसाइकल तथा उत्कृष्ट बलर र ब्याट्सम्यानलाई जनही ५० हजार प्रदान गरिनेछ । प्रत्येक खेलका म्यान अफ द म्याच, इमर्जिङ खेलाडी र म्याच फी प्रदान गरिने आयोजकले जनाएको छ । पीएम कपको यो तेस्रो संस्करण हो । पहिलोपल्ट प्रतियोगिता खेल्न लागिरहेका राष्ट्रिय कप्तान पारस खड्का आफू उत्साहित रहेको जनाए । ५० ओभरको खेल नेपालका लागि महत्त्वपूर्ण छ । नेपालको क्रिकेट अहिले जहाँ छ, त्यो ५० ओभरको खेलले नै हो । त्यसैले हामी सबैका लागि यो ठूलो प्लेट फर्म हो, पछिल्लो एक दशक एपीएफबाट खेल्दै आएका पारस यसालि प्रदेश ३ बाट खेल्दै छन् । राजधानीमा उपलब्ध कप्तानहरूले शनिबार पत्रकार सम्मेलनमा जर्सी प्रदर्शन गरे । २ वर्षमा अधिकतम ५० ओभरको प्रतियोगिता र खेल गराएर नेपाललाई टेस्ट स्तरमा पुर्याउन सक्छौं । त्यही नै उद्देश्यले हामी यो प्रतियोगिता आयोजना गरिरहेका छौं, नेपालयका अध्यक्ष प्रधानले भने । प्रतियोगितालाई राखेपले ८० लाख उपलब्ध गराएको छ भने बाँकी ९५ लाख नेपालयले प्रायोजकबाट जुटाउने छ । मुलपानी मैदानको सुरुआत पनि गरौं र निजी क्षेत्रसँग काम गर्ने रणनिति अगाडि बढाउँदै पीएम कप निजी कम्पनीलाई आयोजना गर्ने जिम्मेवारी दिँदै आएको सदस्यसचिव केशवकुमार विष्टले जनाए । मुलपानी मैदानको निर्माण कार्य पूर्ण नसकिएकाले ५५ यार्डभित्र खेलाउन लागिएको आयोजकले जनाएको छ ।"
संकटालाई भरतपुर गोल्डकप,चितवन  पहिलो भरतपुर गोल्डकप फुटबलको उपाधि संकटा क्लबले जितेको छ । नारायणगढ क्याम्पाचौरमा शनिबार भएको फाइनल खेलमा संकटाले झापा११ लाई ३० ले हराएको थियो । संकटाले ६ लाख र झापाले ३ लाख रुपैयाँ पुरस्कार पाए । पुरस्कार राशिका हिसाबले यो चितवनको सर्वाधिक ठूलो प्रतियोगिता हो ।सुरुमा आक्रामक देखिएको झापाले खेलमा विस्तारै लय गुमाउँदै जाँदा संकटा सफल भएको हो । १४ औं मिनेटमा संकटाका लागि पहिलो गोल कप्तान अमित तमाङले गरे । उनको पोस्ट लक्षित लामो प्रहारलाई झापाका गोलरक्षक किशोर गिरीले केही भेउ पाएनन् । गोल खाएपछि झापा दबाबमा देखियो । झापाले लगत्तै पाएका केही राम्रा प्रहार सफल हुन सकेन ।मध्यान्तरपछि ३७ औं मिनेटमा संकटाले आत्मघाती गोल उपहार पायो । झापाका सुमिन मैनालीले पोस्ट नजिक क्लियर गर्ने क्रममा हेड गरेको बल गोलरक्षक किशोरले बल समाउन नसक्दा पोस्टभित्र छिरेको थियो । तेस्रो गोल इन्ज्युरी समयमा भएको हो । त्यो संकटाका लागि लक्ष्मण रुचालले गरेका थिए ।संकटाका कप्तान अमित तमाङ म्यान अफ द म्याच हुनुका सर्वोत्कृष्ट खेलाडी घोषित भए । उनले म्यान अफ द म्याचको १० र सर्वोत्कृष्टको ४० हजार रुपैयाँ पुरस्कार पाए । खेल अवधिभर कुनै पनि गोल नखाएका संकटाका गोलरक्षक राजाबाबु थापा उत्कृष्ट गोलरक्षक घोषित भए । उनले २० हजार रुपैयाँ पाए । २० हजार राशिकै उत्कृष्ट स्ट्राइकरको पुरस्कार झापाका निशान लिम्बुले पाए । उत्कृष्ट मिडफिल्डर झापाकै संजोग राई भ । उत्कृष्ट डिफेन्डर घरेलु टोली चितवन११ का सुन्दास चौधरी चुनिए । एजे इन्टरनेसनलले आयोजना गरेको प्रतियोगितामा १२ टिमले प्रतिस्पर्धा गरेका थिए । विजेतालाई भरतपुर महानगरपालिकाकी मेयर रेणु दाहालले पुरस्कृत गरिन् ।
५० सेकेन्ड पेनाल्टीको मूल्य,"अस्ट्रेलिया  नेपाली टिमलाई स्ललोममा कमजोर मानिएको थियो । बिना गल्ती लगातार सात गेट पार गरेर पनि आठौंमा कप्तान सुरज गुरुङ गेट पार गर्न असफल भएपछि नेपाली टिम ५० सेकेन्ड पेनाल्टी (कारबाही) मा पर्यो । डुंगाको पछिल्लो भागले पोल छुँदा ११ औं गेटमा पनि ५ सेकेन्ड गुमाएपछि नेपाली टिम क्वीन्सल्यान्डस्थित टली नदीमा भइरहेको १८ औं विश्व र्याफ्टिङ च्याम्पियनसिपको तेस्रो दिन शनिबार स्ललोममा १३ औं स्थानमा सीमित भयो ।१४ गेट पार गर्नुपर्ने स्ललोममा दुई चरणमा प्रदर्शन गर्न पाइन्छ । त्यसमध्ये एक उत्कृष्ट समयबाट स्पर्धामा निर्णय लिइन्छ । कप्तान सुरज गुरुङ, शक्तिकुमार गुरुङ, पदमबहादुर गुरुङ, दीपेश गुरुङ, सविन गुरुङ, रविल मियाँ र सुनील गुरुङ (वैकल्पिक) को नेपाली टिमले पहिलो चरणमा ११८२० सेकेन्डमा दूरी पार गरेको थियो । त्यसैमा ५५ सेकेन्ड पेनाल्टीमा परेपछि नेपालको समय १७३२० सेकेन्ड निस्कियो ।लाइन (पानीको बहाव) समात्न नसकेपछि आठौं गेटमा गाह्रो भयो, शक्तिले भने, तैपनि त्यसमा पेनाल्टीमा पर्छौं भन्नेमा शंका थियो तर ५० सेकेन्ड गुमायौं । ११ औं गेटमा पनि ५ सेकेन्ड पेनाल्टीमा परेको पछि मात्रै थाह भयो । डुंगाको दाँयातर्फ तेस्रो क्रममा प्याडल चलाइरहेका कप्तान सुरजले भने, प्रयास गर्दागर्दै पूरै टाउको गेटभित्रबाट पार गराउन सकिएन । त्यसैले ५० सेकेन्ड पेनाल्टीमा पर्यौं । पहिलो चरणमा अरु गेटमा प्रदर्शन राम्रै रहेको थियो ।१६ देशमध्ये नर्वे, रोमानिया र कोलम्बियालाई पछाडि परेको नेपाली टिमको प्रदर्शनबारे सुरजले थपे, दोस्रो चरणमा पहिलो गेटमै पेनाल्टीमा परेपछि सम्हालिन सकेनौं । दोस्रो चरणमा नेपाली टिम पहिलो गेटमै ५ सेकेन्ड पेनाल्टीमा परेपछि लयमा फर्किन सकेन । चौथो, ५, ६, ७, ११ र १४ औं गेटमा ५५ सेकेन्ड गुमायो । १२ औं होलमा ५० सेकेन्ड पेनाल्टीमा परेपछि २०७८८ सेकेन्ड रह्यो । त्यसैले नेपाली टिम पहिलो चरणकै समयको आधारमा स्ललोममा १३ औं स्थानमा रह्यो ।हेड टु हेडमा क्वाटरफाइनलमै स्तब्ध भएको डिफेन्डिङ च्याम्पियन ब्राजिलले १०२७२ सेकेन्डसाथ स्ललोममा स्वर्ण पदक जित्यो । रुस (१०९७१ सेकेन्ड) ले रजत र चीन (११४६१ सेकेन्ड) ले कांस्य पदक हात पारे । यसअघि ब्राजिलले स्प्रिन्ट र चीनले हेड टु हेडमा स्वर्ण जितेको थियो । चेक गणतन्त्र, न्युजिल्यान्ड, जर्मनी, जापान, कोस्टारिका, अस्ट्रेलिया, क्यानडा, इन्डोनेसिया र अमेरिका स्ललोममा नेपालभन्दा अगाडि रहे । दुई वर्षअघि जापानमा पनि नेपाली टिम १३ औंमा रहेको थियो ।आर ६ तर्फको यस विश्व च्याम्पियनसिपकै मुख्य आकर्षण मानिएको पुरुष खुलामा स्प्रिन्ट (१०), हेड टु हेड (२०), स्ललोम (३५) र डाउन रिभर (३५) गरी चार स्पर्धामा सर्वाधिक अंक बटुल्ने टिम च्याम्पियन हुने गर्छ । स्ललोममा १३ औं स्थानमा रहँदा त्यसमा नेपालले १९३ अंक पायो । आठौं गेटमा पेनाल्टीमा नपरेको भए नेपाल शीर्ष आठमा रहने थियो । ११ औं गेट पारलगत्तै ढुंगामा ठोक्किएपछि डुंगालाई फर्काउन पनि समय लाग्यो । त्यसैले नेपाली टिम समग्र (ओभरअल) मा तीन स्थान ओर्लदै १२ औंमा पुग्यो ।नेपाल स्प्रिन्टमा पाँचौं र हेड टु हेडमा नवौं भएको थियो । अन्तर्राष्ट्रिय र्याफ्टिङ महासंघ (आईआरएफ) ले मार्च, २०२० चिलीमा आमन्त्रण विश्व र्याफ्टिङ कपमा यस विश्व च्याम्पियनसिपमा शीर्ष आठ टिम छनोट हुनेछन् । त्यसमा छनोट हुनलाई नेपाली टिमले विश्व च्याम्पियनसिपको अन्तिम दिन आइतबार डाउनरिभरमा उत्कृष्ट प्रदर्शन गर्दै ठूला टिमलाई उछिन्न आवश्यक छ ।"
नेपाललाई चटारो,"काठमाडौं  नेपालमा रग्बी खेलको गतिविधि नगन्य छ । राष्ट्रिय टोली भए पनि रग्बी रंगशाला नेपालमा छैन । नेपालले ठूला अन्तर्राष्ट्रिय प्रतियोगिताहरूमा सहभागिता पनि जनाएको छैन । यही रग्बीको आसन्न विश्वकपअघिको महाअभियान भने नेपाललाई राम्रैसँग लागेको छ । चार महिनापछि जापानमा हुने रग्बी विश्वकपको प्रचारप्रसार अभियान शनिबार सुरु भएको छ । विश्वकप माहोल बनाउन नेपालमा पनि कार्यक्रम सुरु भएको हो । लाग्छ, नेपालले पनि विश्वकपमा सहभागिता जनाउँदै छ ।युरोप, त्यसमा पनि ब्रिटिस साम्राज्यबाट सुरु भएको रग्बी खेल पहिलोपल्ट एसियाली मुलुकमा आयोजना हुँदै छ । पहिलो अवसरलाई महोत्सवका रूपमा मनाउन जापानले महादेशीय स्तरमा प्रचार तीव्र पारेको छ । रग्बी एसियाको पूर्ण सदस्यको हैसियतले नेपालले यसलाई अपनत्व ग्रहण गरेको छ । जापानी राजदूतावाससँगको सहकार्यमा दुई महिनासम्म रग्बी महोत्सव अभियानक्रममा विभिन्न कार्यक्रम आयोजना हुँदै छ । यसअघि गत डिसेम्बरमा रग्बी विश्वकपको ट्रफीलाई नेपाल भ्रमण गराइएको थियो ।पहिलोपल्ट एसियामा रग्बीको विश्वकप आयोजना हुँदै छ भनेपछि त्यसको अपनत्व सबै एसियाली देशले लिनैपर्छ, त्यसमा पनि हामी पूर्ण सदस्य छौं । जापानसँगको सुमधुर सम्बन्धले पनि हामीलाई यस अभियानमा हातेमालो गर्न सहयोग गर्यो, नेपाल रग्बी संघका अध्यक्ष टंकलाल घिसिङले भने । विश्वकप प्रचार अभियानको पहिलो दिन शनिबार नेपालमा मैत्रीपूर्ण खेल आयोजना भयो । रग्बी संघ र जापानी दूतावासबीचको मैत्रीपूर्ण खेलमा जापानी राजदूत मासामुसी साइगो आफैं मैदानमा उत्रिए । उनकै नामबाट बनाइएको ट्रफी साइगो कपको प्रतिस्पर्धात्मक खेलमा धेरैबेर मैदानमा बिताउन नसकेका राजदूत साइगो टचलाइन बाहिर जिस्किँदै थिए, ३० वर्षअघि भएको भए म राम्रो खेल्ने थिएँ ।सन् २०१२ मा नेपालमा रग्बी संघ स्थापना भएको हो । उसले रग्बी एसियाको पूर्ण सदस्यता पाएको १ वर्ष पनि भएको छैन । जापानी राजदूतावाससँगको सहकार्य नेपाल रग्बीका लागि पनि फाइदाजनक हुने अध्यक्ष घिसिङले जानकारी दिए । उनले भने, हामीले वार्षिक कार्यक्रम सञ्चालन गरिरहेका छौं । सरकारी सहयोग नगन्य छ, हामीले मुस्किलले गतिविधि गर्नुपर्ने अवस्था छ ।जापानका विभिन्न सहरमा सेप्टेम्बर २० देखि नोभेम्बर २ सम्म रग्बी१५ विश्वकप आयोजना हुनेछ । यही विश्वकपलाई महोत्सवको रूपमा मनाउन जापानी दूतावाससँगको सहकार्यमा रग्बी संघले दुई महिनासम्म नकआउट प्रतियोगिता, क्लब लिग, सेमिनार तथा प्रशिक्षण, रग्बी खेलसम्बन्धी र्याली, विद्यालयस्तरीय टच रग्बी, यू१६ रग्बी र अन्तरक्लब रग्बी सेभेन्स प्रतियोगिता सञ्चालन गर्नेछ । शनिबार भक्तपुरको सानोठिमीस्थित मध्यपुर युथ एसोसिएसनको मैदानमा आयोजित मैत्रीपूर्ण प्रतियोगितामा नेपालको तर्फबाट संघका अध्यक्ष घिसिङ र राष्ट्रिय टोलीका खेलाडीसम्मिलित टोलीले जापानी राष्ट्रिय टोलीका पूर्व कप्तान किकुतानी ताकेसी, महिलातर्फ पूर्वकप्तान इनुई आयुमी र राजदूत साइगो लगायत सम्मिलित जापानी दूतावासको टोलीलाई हराएको हो । मैत्रीपूर्ण खेलमा नेपाली टोली १४५ को स्कोरमा विजयी भयो । नेपालका लागि राष्ट्रिय टोलीका श्रीराम श्रेष्ठले एक ट्राइ र एक कन्भर्जन किक गरी ७ स्कोर गरे । अर्को मैत्रीपूर्ण खेलमा नेपाल वुमन रग्बी क्लबले जित हासिल गरेको छ । सृजना राईको तीन ट्राइसहित उत्कृष्ट प्रदर्शनमा नेपाल वुमन रग्बी क्लबले हिमालयन वुमन रग्बी क्लबलाई १५५ ले हराएको हो । हिमालयनका लागि पञ्चमाया श्रेष्ठले एक ट्राइ फर्काइन् । विश्व रग्बीमा न्युजिल्यान्ड सबैभन्दा सफल टोली हो । सन् १९८७ देखि हरेक चार वर्षमा आयोजना हुने प्रतियोगिताको ८ संस्करणमध्ये तीन उपाधि न्युजिल्यान्डले जितेको छ । यसबाहेक अष्ट्रेलिया र दक्षिण अफ्रिका समान दुईपल्ट च्याम्पियन बनेका छन् भने इंग्ल्यान्डले एकपल्ट उपाधि जितेको छ । एसियाली स्तरमा भने जापान र यूएई रग्बीका महारथी हुन् ।"
एमेच्योर गल्फर सम्मानित,"काठमाडौं व्यावसायिक उपाधि जित्ने एमेच्योर गल्फरहरू शनिबार सम्मानित भएका छन् । नेपाल गल्फ संघले शुक्रबहादुर राई, टंकबहादुर कार्की र सुवास तामाङलाई नगदसहित सम्मानित गरेको छ । शुत्र एकै सिजन दुई व्यावसायिक उपाधि जित्ने पहिलो एमेच्योर गल्फर हुन् । इस्टर्न ओपन जितेका शुक्रले बिहीबारमात्र सर्वाधिक धनराशिको सूर्य नेपाल प्रिमियर गल्फ च्याम्पियनसिप जितेका थिए । गल्फको २०१८१९ सिजनलाई स्मरणीय बनाऊनेक्रममा शुत्रले एमेच्योरमा इस्टर्न ओपन र काठमाडौं ओपन जितेका थिए भने आठौं राष्ट्रिय खेलकुदमा टिम इभेन्टमा स्वर्ण जितेका थिए । बंगलादेश ओपनको टिम इभेन्टमा शुक्रले टंकसँग मिलेर स्वर्ण जितेका हुन् । टंकले एनपीजीए टुरमा व्यावसायिकतर्फ विजेता बनेर गत सिजन एमेच्योरको बलियो उपस्थिति देखाएका थिए । उनले आठौं राष्ट्रिय खेलकुदमा व्यक्तिगततर्फ १२ अन्डरको राष्ट्रिय कीर्तिमानसहित स्वर्ण जितेका हुन् । शुक्र र टंक दुवैलाई समान ५० हजार तथा सुवासलाई २५ हजार रुपैयाँसहित सम्मानित गरिएको हो । १७ वर्षे सुवासले सूर्य नेपाल च्यालेन्ज जितेका थिए । सबैभन्दा कम उमेरमा व्यावसायिक इभेन्ट जित्ने नेपाली खेलाडीको रूपमा नाम दर्ता गराएका सुवास कार्यक्रममा थिएनन् । उनीहरूलाई राष्ट्रिय खेलकुद परिषद्का सदस्यसचिव केशवकुमार विष्ट, नेपाल गल्फ संघका अध्यक्ष टासी घलेलगायतले सम्मानित गरेका थिए । सोही अवसरमा सुनसरी र कास्की गल्फ संघलाई गल्फ सेट र रेन्ज बल सहयोगस्वरुप प्रदान गरियो । सदस्यसचिव विष्टले अवसर कम भए पनि गल्फले प्रगति गरिरहेको जनाउँदै नियमित प्रतियोगिता हुदा नयाँ खेलाडी उत्पादन हुने कुरालाई गल्फले प्रमाणित गरेको बताए । संघका अध्यक्ष घलेले युथ कार्यक्रमलाई निरन्तरता दिँदा आजको दिनसम्ममा एमेच्योर खेलाडी उपाधि जित्ने स्थितिमा पुगेको बताए । डिसेम्बरमा नेपालमा हुने १३ औं दक्षिण एसियाली खेलकुदमा पदक ल्याउने वातावरण बनाउन परिषद् जुनसुकै सहयोग गर्न तयार रहेको विष्टले बताइरहँदा अध्यक्ष घलेले नेपालले गल्फबाट पदक नल्याएमा आफू संघमा बसिरहनुको कुनै औचित्य नरहने दाबी गरेका थिए ।"
छर्दै ज्योति,"ग्रामीण क्षेत्रमा शिक्षाको पहुँचबाट वञ्चित भएका समुदायलाई निःशुल्क शिक्षा प्रदान गर्नु सकारात्मक भएको पूर्व शिक्षक रजनीकान्त झाले बताए । अहिलेका प्रायः युवा पैसा कमाउन मात्र ध्यान दिन्छन्, तर शारीरिक रूपमा अपांगता रहेको एक युवक निःशुल्क रूपमा दलित बस्तीमा शिक्षाको ज्योति फैलाइरहेछन्, झाले भने, आफैं शारीरिक रूपमा अपांगता भएका युवकले निःशुल्क शिक्षा प्रदान गर्नु प्रशंसनीय हो ।"
ब्रेललिपिका सपनाहरु,"पहिला अलि देख्न सक्थे । उमेर बढ्दै गएपछि उनले अहिले पटक्कै देख्दैनन् । उनका साथी पुरन विकको लक्ष्य अनौठो छ । दृष्टिविहीन भए पनि भविष्यमा पुलिस भएर जनताको सेवामा सक्रिय हुने चाहना पालेका छन् । कहिलेकाहीँ उनले आफ्नो उद्देश्य सुनाउँदा धेरैले हाँसोमा उडाउँछन् । पुरनलाई त्यति बेला दुःख लाग्दैन, बरु हिम्मत थपिन्छ । बुबाले हरेस नखानु, मिहिनेत गर्नु, सफल अवश्य भइन्छ भन्दै सम्झाएको विशालको मनमा गहिरोसँग गडेको छ । उनका बुबा परिवार पाल्नका लागि मजदुरी गर्न भारत जान्छन् । एक्ली आमाको साहरा भएका उनलाई बुबाको परिश्रम सदुपयोग गर्नुछ । ५ वर्षदेखि ब्रेल शिक्षा सिकाउँदै आएका शेरबहादुर बुढाका अनुसार दृष्टिविहीन बालबालिका अरूका तुलनामा मिहिनेती हुन्छन् । उनीहरू अनुशासित र इमानदार पनि हुन्छन् । गणितीय र ज्यामितीय आकृति ब्रेलमा उर्तान गाह्रो हुँदा बालबालिकालाई समस्या पर्ने उनले सुनाए । ब्रेललिपिको आविष्कार लोएज ब्रेलले गरेका हुन् । सुरुमा १२ वटा थोप्लाबाट अक्षर चिनाइन्थ्यो । त्यो झन्झटिलो भएपछि अहिले ६ वटा थोप्लाबाट ब्रेल अक्षर चिन्ने गरिन्छ ।"
गौतम बुद्ध,"इक्शा भण्डारी, कक्षा४एसओएस हर्मन माइनर विद्यालय, काभ्रे"
मेरी सानी नानी,"स्तुति गुरागाईं, कक्षा४नवोदय शिशु सदन, हेटौंडा"
जुरेलीका बचेरा,"म रिपोर्टिङका लागि लुम्बिनीतिर गएँ । भुँइका बचेराको स्याहारसुसारमा लाग्दा माउको ध्यान गुडको बचेरामा ध्यानमा परेनछ । त्यति बेलासम्म इहलीला समाप्त भइसकेको थियो । सुनसान देखेपछि धामन सर्पले बचेरालाई आहार बनायो । जुन कुरा म लुम्बिनीबाट फर्किएपछि आमाले भन्नुभयो । आमालाई मैले भने बचाउनुपर्थ्यो नि भनेँ । खाइलादो सर्प थियो, म एक्लैले हिम्मत गर्न सकिनँ भनेर उहाले भन्नुभयो । यो घटनापछि दुःखी बनेँ । बिहान फोटो खिच्न रुखको पात टिप्न नगएको भए २ वटा बचेरा भुँइमा खस्थेनन् । लाग्यो कतै ती बचेरा पनि सर्पको आहारा बन्थे कि । सकारात्मक सोचेँ, २ वटा बचेराको ज्यान जोगाउन सकेकामा आफूलाई धन्य सम्झे, तराईमा मात्र पाइने यो चरा रैथाने हो । राम्रो आहारविहार पाए यसले एकै सिजनमा दुई पटकसम्म बच्चा कोरल्ने चराविद् डा हेमसागर बरालले बताए । मार्च अप्रिलमा यसको गुँड लगाउने र बच्चा कोरेल्ने समय हो । तस्बिर : मनोज"
अभिभावक,"डाक्टरले जवाफ दिन्छन्, हामी कोसिस गर्छौं । धेरै दिन लाग्यो मौसमको उपचार गर्न । हात इन्फेक्सन भएर चल्न नसक्ने भयो । बाबुको गाली र व्यवहारले मानसिक असर पनि परेछ । अब उनी पहिला जस्तो चञ्चल स्वभावका छैनन् । एकोहोरो हेरिरहन्छन्, अनि कम बोल्छन् । धेरै दिनपछि मनोज र मालिनी साथमा अपांगता भएको छोरो लिएर घर फर्कन्छन् । कैयौं दिनदेखि मनोजले कारको स्याहार गर्न पाएका थिएनन् । उनी जागर नलागे पनि कार पुछ्न् पुग्छन् । छोराको उपचारमा धेरै खर्च भइसकेको थियो । मनमनै सोच्छन्, अब त यो कार पनि गुमाउने बेला भइसक्यो । मौसमले लेखेका अक्षर अझसम्म पनि मेटिएका थिएनन् । उनका आँखा त्यता पर्छन् । मौसमले जानीनजानी लेखेका थिए, म बाबा मामुलाई धेरै माया गर्छु ।बालिका थपलिया"

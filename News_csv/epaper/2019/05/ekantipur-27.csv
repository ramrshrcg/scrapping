शीर्षक,विवरण
राजधानीमा शृंखलाबद्ध विस्फोट,सुरक्षा कडा पार्नू : गृहमन्त्रीविस्फोटका घटनालगत्तै गृह मन्त्रालयमा सुरक्षा समितिको आकस्मिक बैठक बसेको छ । बैठकमा गृहमन्त्री रामबहादुर थापाले सबै सुरक्षा निकायलाई कडा सुरक्षा व्यवस्था मिलाउन निर्देशन दिएको गृहमन्त्रीका प्रमुख राजनीतिक सल्लाहकार सूर्य सुवेदीले बताए ।
सांसदलाई सोझै बजेट खारेज गर्न नेताहरूकै दबाब,"६ करोडका दरले विनियोजन गरे ९ अर्ब ९० करोड, ७ करोडका दरले विनियोजन गरे ११ अर्ब ५५ करोड रुपैयाँ बजेट चाहिन्छ । तर धेरैले यस पटक प्रतिनिर्वाचन क्षेत्र ५ करोड रुपैयाँमा सम्झौता हुने अनुमान गरेका छन् । पाँच करोड रुपैयाँ विनियोजन भए ८ अर्ब २५ करोड रुपैयाँ आवश्यक पर्नेछ ।यो कार्यक्रमको विषयमा अर्थ मन्त्रालयमा छलफल सुरु भएको छैन । प्रधानमन्त्री ओलीसँग सल्लाह गरेर अर्थमन्त्री युवराज खतिवडा निर्णयमा पुग्ने आकलन गरिएको छ ।"
न बोलकबोल न लेखापरीक्षण,काठमाडौं (कास) गत वर्ष मकवानपुरमा ५ वटा डिप बोरिङ निर्माणको काम गरियो । जिल्ला समन्वय समिति मकवानपुरबाट काम हुनुपर्नेमा उपभोक्ता समितिले निर्माण व्यवसायीलाई ठेक्कामाथि ठेक्का दियो । सार्वजनिक खरिद नियमावलीअनुसार यसरी आफूले जिम्मा लिएको काम उपभोक्ता समितिले अरूलाई दिन मिल्दैन । जिसस मकवानपुर र उपभोक्ताबीच सम्झौता भएको ५ वटा डिप ट्युबवेल बोरिङको काममा ६१ लाख ४५ हजार रुपैयाँको काम ठेकेदारले गरे । नियमअनुसार १० लाखभन्दा बढीको खरिद कार्य बोलपत्रबाट हुनुपर्छ । मकवानपुरमा फरक १० उपभोक्ता समितिले एउटै फर्मबाट पोल किने । गत वर्ष मिलेमतोमा १ करोड ८ लाख रुपैयाँको पोल किन्ने काम भयो ।जिसस बाराले १ सय ७० र रौतहटले ३ सय १४ वटा गरी कुल ४८४ वटा साइकल बाँडेर ३४ लाख २८ हजार बजेट खर्च गरे । जिल्ला समन्वय समिति पर्साले निर्वाचन क्षेक्र विकास कार्यत्रमको २८ योजनाको १ करोड ७ लाख ९८ हजार रुपैयाँ बाढीले भिजेको भनी लेखापरीक्षण पेस गरेन । गत वर्ष महालेखा परीक्षकको कार्यालयले यो विषयलाई गम्भीरताका साथ उठाएको थियो । काठमाडौंको कोटेश्वरमा उपभोक्ता समितिमार्फत योग शिविर भनी प्रशिक्षण कार्यक्रमका नाममा ३० लाख ७६ हजार रुपैयाँ खर्च गरेको भेटियो ।
बजेट दिँदा सांसद कमजोर,"कुनै स्वार्थ वा निःस्वार्थवश नै किन नहोस्, सांसदले बजेट परिचालन गर्न पाए भने भोलि निर्वाचनका दौरान उसका प्रतिस्पर्धी उम्मेदवारहरू विभेदमा पर्छन् । सांसदले गरेको खर्चका कारण कतिपय मतदातालाई प्रभावित गर्ने अवस्था रहन्छ । सांसदले खर्च गर्ने पनि राज्यकोषबाटै हो, खल्तीबाट होइन । उसले राज्यकोषको रकम खर्च गरेर आफूअनुकूल जनमत तयार गर्ने जोखिम हुन्छ । पैसा नहुने र पहुँच नहुने उम्मेदवार प्रतिस्पर्धामा कमजोर हुने स्थिति बन्छ । उसले समानताको अनुभव गर्न पाउँदैन । सांसदहरू सरकारलाई जनताप्रति उत्तरदायी बनाउन क्रियाशील हुनुपर्छ । उनीहरूले अनावश्यक विषयमा भुल्नुको साटो सरकारलाई रचनात्मक ढंगले संसद्बाट सहयोग गर्न सक्छन् । सुरुमा एक लाख रुपैयाँबाट ल्याएको कार्यक्रमको बजेट अब १० करोड पुर्याउने गृहकार्य भइरहेको छ । यसलाई नियन्त्रण गर्नु संसदको गरिमा वृद्धि र समग्र मुलुककै हितमा हुन्छ । (कुराकानीमा आधारित)"
प्रदेश सांसदले पनि मागे करोडौं,"सांसदहरूलाई थप १ करोड रुपैयाँ दिएकामा सत्तासीन दल राष्ट्रिय जनता पार्टी (राजपा) का सांसदहरूले बैठकमा निरन्तर विरोध जनाए । राजपाका सांसद मनीष सुमनले सरकारसित पैसाको बार्गेनिङ गर्ने दलले प्रदेशसभामा अवरुद्ध गरे त्यसलाई नमान्न सभामुखलाई आग्रह गरे । पैसासित मुद्दा साट्नेहरूले संसद् रोक्दा मान्नु हुँदैन, नेता सुमनले भने, मुद्दा एउटा उचाल्ने र भद्र सहमति अर्कै गर्ने काम भएको छ । विपक्षी दल नेपाली कांग्रेसका संसदीय दलका नेता रामसरोज यादवले प्रत्येक निर्वाचन क्षेत्रमा देखिने एउटा योजना दिन भद्र सहमति गरिएको बताए । जनताले हामीसित विकास अपेक्षा गरेका हुन्छन्, उनले भने, बजेट थपेपछि हामी चुप लागेको होइन । हाम्रा सबै मुद्दा सम्बोधन गर्न सरकार तयार भएपछि संसद् चलेको हो । आगामी आर्थिक वर्षका लागि ३ करोडका दरले विनियोजन गर्न सांसदहरूले लबिइङ गर्दै आएका छन् ।"
प्रदेशलाई मात्रै छुटाउन हुन्न,"सांसद इन्द्रलाल सापकोटाले जनताको अपेक्षा ठूलो रहेको तर आफूहरूसँग केही नभएकाले कोषको आवश्यकता रहेको बताए । कि त केन्द्रको हटाउनुपर्यो । नभए गण्डकी प्रदेशमात्र नीति, नियम, विधि र प्रक्रियामा बस्नुपर्छ भन्ने छैन, उनले भने । आर्थिक मामिला तथा योजनामन्त्री किरण गुरुङले केन्द्रको बजेट हेरेर यसबारे टुंगो लगाउने बताए । संघले राख्यो भने हामीलाई नराखी सुखै छैन, उनले भने, निर्वाचन क्षेत्रस्तरीय कोषका रूपमा केही बजेट राख्ने सोच हो ।"
सत्ताप्रतिपक्ष एकै स्वर,'जनता सडक कार्यक्रम' सुस्तचालु आर्थिक वर्षमा सांसदहरूलाई थमथम्याउन प्रदेश सरकारले सम्बन्धित प्रदेशका प्रत्यक्ष र समानुपातिक सांसदको सिफारिसमा सञ्चालन हुने गरी जनता सडक कार्यक्रम ल्याएको थियो । २४ निर्वाचन क्षेत्रलाई आधार मानी ५ करोडका दरले १ अर्ब २० करोड रुपैयाँ बजेटमा विनियोजन गरियो । तर सांसदहरूको अरुचिको कारण ऊक्त कार्यत्रमको गति सुस्त छ । आर्थिक वर्ष अन्त्यको संघारमा सडक योजना निर्माणको लागि टेन्डर प्रक्रिया सुरु भएको छ ।
६ करोड हात पार्न लबिइङ,"प्रदेशको मन्त्रिपरिषद् बैठकले यो कार्यक्रम सञ्चालनका लागि निर्देशिकासमेत बनाएर लागू गरेको छ । एउटा निर्वाचन क्षेत्रमा १६ वटाभन्दा बढी योजना बनाउन नपाइने निर्देशिकामा उल्लेख छ । पेस गरेका योजनामध्ये कम्तीमा २५ लाख रुपैयाँ विनियोजन हुने गरी एउटा अनिवार्य योजना बनाउनुपर्नेछ । कुनै पनि योजनामा ५ लाखभन्दा कम रकम राख्न नपाइने निर्देशिकमा उल्लेख छ । रकम बढाउनुपर्ने माग सांसदले उठाउनु स्वाभाविक हो, आर्थिक मामिला तथा योजनामन्त्री इन्द्रबहादुर आङ्बोले भने, तर संघको बजेटमा कसरी आउँछ त्यो हेरेर मात्र भन्नसक्ने अवस्था छ ।"
समानुपातिकलाई पनि माग,"उनका अनुसार यस विषयमा केही दिनभित्रै मुख्यमन्त्रीलाई ज्ञापनपत्र बुझाउने तयारी छ । हामी केही दिनभित्रै छलफल गर्छौं र निष्कर्षमा पुग्छौं, उनले भनिन् । समानुपातिकलाई पनि बजेट दिनुपर्ने विषयमा सत्ताप्रतिपक्ष सबै सांसद एक मत छन् । केहीले भने कोषमार्फत रकम दिनै नहुने अडान लिएका छन् । विकासको प्रणाली नै बदल्नुपर्छ, हामी कानुन बनाउने हो, पैसा बाँड्ने होइन, नेकपा सांसद पूर्णा जोशीले भनिन्, सांसदलाई विकास गर्न भनेर दिएको पैसाको खर्चको पारदर्शिता हुँदैन, सोसल अडिट पनि हुँदैन । निर्वाचित सांसदले भने यति नै रकम चाहिन्छ भनेर लबिइङ गरेका छैनन् । संघीय सरकारको बजेटमा सांसदलाई कति रकम छुट्याइन्छ, त्यसैका आधारमा लबिइङ थाल्ने उनीहरू बताउँछन् । केन्द्रको के हुन्छ हेरौं, सत्तापक्ष नेकपाका प्रमुख सचेतक तारा लामा तामाङ भन्छन्, बढाउनेभन्दा कार्यविधि मिलाएर सबै सांसदको भूमिका हुने गरी व्यवस्था गरिनुपर्छ । कांग्रेस संसदीय दलका नेता रणबहादुर रावलले भने आफूले समानुपातिक सांसदको क्षेत्रमा समेत विभिन्न योजनामा रकम छुट्याएको दाबी गरे ।"
"छोरी परीक्षार्थी, बाबु परीक्षा नियन्त्रक","शर्मा भने कक्षा १२ को प्रश्नपत्र छपाइ हुँदा नै जनक शिक्षा सामग्री केन्द्रको सुरक्षण प्रेसमा प्रवेश गरेका थिए । १२ कक्षाको प्रश्नपत्र प्याकिङलगायत काम उनकै नेतृत्वमा भएको हो । १५ गते अंग्रेजी विषयको परीक्षा थियो । उक्त दिन पनि उनले नियन्त्रकको हैसियतले बोर्डको हाजिरी कापीमा हस्ताक्षरसहित उपस्थिति जनाएका छन् । १२ को परीक्षा वैशाख २८ मा सकिएको हो । शर्माले भने २६ गतेदेखि नै नियन्त्रकको हैसियतमा हाजिर गरेका छन् । मर्यादा जोगाउने भए, परीक्षाको कुनै पनि गतिविधिमा संलग्न हुन मिल्दैन, शिक्षा मन्त्रालयका एक सहसचिवले भने, परीक्षाका २४ दिन बिदामा बसेर आचारसंहिता पालना गरें भन्न मिल्दैन । अध्यक्ष पौडेल र सदस्यसचिव शर्मासमेत यस विषयमा जवाफदेही हुनुपर्ने मन्त्रालयका अधिकारीहरू बताउँछन् । छोरी परीक्षार्थी भएका व्यक्तिलाई जिम्मेवारी दिनु र केही दिन हटाएको जस्तो गर्नु लापरबाहीको पराकाष्ठा भएको उनीहरूको तर्क छ । यस्तोमा बोर्डले जिम्मेवारीमा बस्न दिनुहुँदैन, स्वयं पदमा बस्ने व्यक्तिले पनि आफ्नो आफन्त छ भने बस्नुहुँदैन, ती अधिकारीले कान्तिपुरसँग भने, नैतिकता नभएपछि जे गरे पनि हुन्छ । शर्माले भने छोरीको परीक्षा भएकाले आफू संलग्न नभएको प्रतिक्रिया दिए । छोरीले जाँच दिने भनेर आफैं ब्याक बसेको हुँ, जिम्मेवारीबाट हटाइएको होइन, उनले भने, १२ को परीक्षा अवधिभर जिम्मेवारी लिइनँ, मैले नैतिकता देखाएको हो । बाध्यकारी कानुनी व्यवस्था होइन । प्रश्नपत्र छपाइ र प्याकिङका क्रममा छापाखानामा नगएको उनले दाबीसमेत गरे । उत्तरपुस्तिका परीक्षाको जिम्मा बोर्डले उपनियन्त्रकलाई दिएको छ, मेरो कुनै हात हुँदैन, उनले भने । स्रोतका अनुसार परीक्षा नियन्क्रक नियुत्तिमा निजी विद्यालयहरूले मन्त्रालयदेखि उच्च राजनीतिक तहसम्म लबिइङ गर्छन् । आफ्नो कलेजको राम्रो नतिजा ल्याउन उत्तरपुस्तिका चिनजानको शिक्षकमार्फत परीक्षण गराउन चलखेल हुने बोर्डकै कर्मचारीहरू बताउँछन् । परीक्षामा बस्दा आउने भत्ता र निजी विद्यालयहरूले गर्ने चलखेलको लोभमा नियन्त्रक बन्न बोर्डभित्र प्रतिस्पर्धा हुने गर्छ ।"
'संघले हस्तक्षेप गर्यो',अर्थमन्त्रीलाई भेटेर यी विषयमा जानकारी गराउने उनले बताइन् । उनका अनुसार सुझावसहितको प्रतिवेदन राष्ट्रिय सभामा प्रस्तुत गरी सकिएको छ । समितिले सुझाव अध्ययन गरी प्रधानमन्त्री तथा मन्त्रिपरिषदको कार्यालय र सम्बन्धित विषयगत मन्त्रालयहरूलाई तीनै तहलाई आवश्यक कानुन बनाउन निर्देशन दिएको छ ।
रोग लागेर धमाधम मर्दै जुनारका बोट,"बगैंचाको गोडमेल, सिंचाइ, पोटासलगायत मलको प्रबन्ध गर्न नसक्दा जुनारको उत्पादन केही वर्षदेखि घटिरहेको छ । जिल्लामा १२ हजार मेट्रिक टन जुनार उत्पादन हुँदै आएको थियो । जिल्लामा सुरुवाती व्यावसायिक जुनार उत्पादन भएको भलुवाजोर, रामेछाप, सुकाजोर, सालुलगायत स्थानमा केही वर्षयता कताकति मात्र जुनार बचेका छन् । भलुवाजोरमा जुनार मरेपछि कतिपय किसानले हाल अन्न बाली लगाएका छन् ।"
हिमालबाट राख्न सुझाव,"नेकपा प्रदेश नम्बर ३ का सचिवसमेत रहेका पोखरेलले संसद्बाट सबैलाई स्वीकार्य हुने गरी सहमतिमै नामकरण हुने जानकारी दिए । नेकपाकै अर्का नेता एवं सांसद पशुपति चौलागाईंले सांस्कृतिक र राष्ट्रिय महत्त्वको हिमालको नामबाटै नामकरण गर्ने विषयमा सांसदहरू एकमत हुने विश्वास राखे । प्रतिनिधिसभाका सांसद जिपछिरिङ लामा, पार्वत गुरुङ, कांग्रेसका नेता रुद्रबहादुर खड्कासहितले गौरीशंकर नामकरणले सबैको भावनाको प्रतिनिधित्व गर्ने बताएका थिए । कार्यक्रममा प्रदेश सांसदहरू माधव पौडेल, दीपेन्द्र श्रेष्ठ, आङदेण्डी शेर्पा, भावना सुवेदी, राजकाजी महर्जनसहितले उक्त प्रस्तावमा समर्थन गरेका थिए ।"
मानसरोवर जाने पर्यटक बढ्दै,गौतम र मगरले १ लाख ७५ हजार रुपैयाँ ट्राभल्स एजेन्सीलाई तिरेर यात्रामा निस्केको बताए । उनीहरूको ४५ जनाको टोली ९ दिने यात्रामा निस्केको छ । नेपाली र भारतीय पर्यटकलाई पशुपतिनाथ र गोसाईंकुण्डपछि कैलाश मानसरोवर भएको छ । नेपालतर्फको नाका व्यवस्थित हुन नसक्दा चीनको केरुङ जाने र कैलाश मानसरोवर जाने पर्यटकलाई समस्या छ । नाकामा पानी परेमा ओत लाग्ने ठाउँ छैन भने सार्वजनिक शौचालय अभाव छ । नाकाभन्दा करिब डेढ किमिको दूरीमा मात्र होटल छन् ।
कान्तिपुर 'रोड सो' हेटौंडामा,हेटौंडा (कास) कान्तिपुर पब्लिकेसन्सको रोड सो टिम आइतबार हेटौंडा आइपुगेको छ । प्रदेश३ को राजधानी हेटौंडामा उक्त टोलीले हेटौंडा उपमहानगरपालिकाका विभिन्न भागमा घरदैलो गरेर ग्राहक बनाउँदै स्किम बारे जानकारी गराएको छ । नगरका विभिन्न क्षेत्रका पाठकसँग अन्तरक्रिया गरी सुझाव संकलन गरेको टिमका प्रमुख शंकर न्यौपानेले बताए । उक्त टिमले पक्रिका वित्रेतासँग पनि भेटघाट गरेको थियो ।
खुकुरी प्रहारबाट घाइते,"कान्तिपुर संवाददाता (धादिङ) धादिङबेंसीस्थित पुछार बजारमा शनिबार बिहान खुकुरी प्रहारबाट एक जना घाइते भएका छन् । पसलमा बसिरहेका बेला मोटरसाइकलमा आएका व्यक्तिले खुकुरी प्रहार गर्दा नीलकण्ठ नगरपालिका १३ का प्रकाश तिमल्सेना घाइते भएका हुन् । तिमल्सेनाको पछाडिको भाग, तिघ्रा र पाखुरामा गम्भीर चोट लागेको छ । घाइतेलाई धादिङबेंसीको जिल्ला अस्पतालमा उपचार गरी थप उपचारका लागि काठमाडौं पठाइएको छ ।"
पशुपतिनाथ मन्दिरको जमिनमा चर्च,"सबै धर्म संस्कार मान्नेका लागि चिहान उपलब्ध गराउनु राज्यको दायित्वभित्र परेकाले पशुपति क्षेत्रभन्दा बाहिर चिहान उपलब्ध गराइदिन सरकारका नाममा आदेशसमेत दिएको थियो । सरकारले यो आदेश कार्यान्वयन गरेको छैन । त्यही भएर राति राति क्रिस्चियन समूदायले पनि मृगस्थलीमा दाहसंस्कार गर्ने गरेको छन् । मैंले नै १०१५ वटा सव गाडेको देखें, कोषका कोषाध्यक्ष मिलन थापा भन्छन्, अब यो क्षेत्र व्यवस्थित गर्छौ । अनि अन्य धर्मावलम्बीको पशुपतिमाथिको अतिक्रमण रोकिन्छ ।"
मध्यपुर थिमिमा इको पार्क बन्ने,"विशेष गरी पार्कमा पर्यावरणीय अध्ययन तथा भ्रमण केन्द्र, जीवित संग्रहालय, पिकनिक स्पट निर्माण गर्न लागेको श्रेष्ठले बताए । नीलबाराही क्षेत्र प्रवर्द्धन तथा विश्राम स्थल निर्माणका लागि संस्कृति, पर्यटन तथा नागरिक उड्डयन मन्त्रालयबाट प्राप्त ५० लाख रुपैयाँ प्राप्त भएको नगरपालिकाले जनाएको छ । उक्त बजेटबाट विश्राम स्थल निर्माण गर्न लागेको श्रेष्ठले बताए ।"
नयाँ सहर बसाउनेमा अधिकारक्षेत्र विवाद,"प्रवक्ता न्यौपानेले भने, मेयरकै अध्यक्षतामा बेग्लाबेग्लै व्यवस्थापन समिति हुन्छ । ती सबैको समन्वयकर्ताका रूपमा समन्वय समिति प्रमुखलाई राख्ने गरी सिफारिस भएको हो । यो परिमार्जन पनि हुन सक्छ । उक्त बैठकमा यस बाहेक अर्को एक प्लानिङ परमिटबारे विस्तृत विवरण अर्को बैठकमा पेस गर्ने र ललितपुरको गोदावरी नगरपालिकामा बाटो प्रस्ताव गरिएको उनले जानकारी दिए । उपत्यका विकास प्राधिकरण ऐनको दफा १४ मा सञ्चालक समितिको व्यवस्था छ, जसमा विकास आयुक्त अध्यक्ष र नगरपालिका प्रमुखहरू सदस्यका रूपमा रहन्छन् । यसका साथै दुई महिनामा एक पटक बस्ने उक्त समितिमा नापी, पर्यटन, पुरातत्त्व विभागलगायत विभिन्न संघसंस्था सदस्य रहने व्यवस्था छ । ५० प्रतिशत सदस्य उपस्थित भएकामा गणपूरक संख्या पूरा भएको मानिने भएकाले सोहीअनुरूप निर्णय भएको प्राधिकरणको प्रस्टोक्ति छ । ती निर्णय भौतिक योजनामन्त्रीको अध्यक्षतामा बस्ने भौतिक विकास समितिको बैठकमा पेस गरिन्छन् तर प्राधिकरणको ऐनअन्तर्गतका कुनै पनि बैठकमा सहभागी नहुने तथा त्यहाँका निर्णय कार्यान्वयन गराउन कुनै भूमिका नखेल्ने जनप्रतिनिधिहरू बताउँछन् । त्यसको खारेजीका लागि औपचारिक रूपमै प्रधानमन्त्री कार्यालय, भौतिक विकासमन्त्री र प्रदेशका मुख्यमन्त्रीलाई लेखेर पठाउने तयारीमा छौं, मेयर फोरमका सचिव श्रेष्ठले भने, हाम्रो कार्यक्षेत्रभित्र प्राधिकरणका निर्णय कार्यान्वयन हुँदैनन् ।"
सर्वोच्चको सान,"यसबाहेक हिमाल नेपाललाई विश्वमा चिनाउने माध्यम पनि हुन् । तर, यसरी नै आरोहण अव्यवस्थित हुने र दुर्घटना बढ्दै जाने हो भने हामीले आफूलाई चिनाउनेभन्दा पनि दुष्प्रचार हुने सम्भावना ज्यादा हुन्छ । सर्वोच्चको सान राख्ने हामी आफैंले हो । त्यस्तो स्थिति आउन नदिन आरोहणमा सक्दो वैज्ञानिक व्यवस्थापन विधि अपनाउनुपर्छ । भरपर्दो मौसम पूर्वानुमान प्रणाली हुनुपर्छ । हिमालमा प्रदूषण नहोस् भन्नेमा चनाखो रहनुपर्छ । सकेसम्म कुनै पनि आरोहीको मृत्यु नहोस् भन्नेमा राज्य पूरै सचेत हुनुपर्छ ।"
आयातको थामिनसक्नु आयतन,"एक प्रतिशत निर्यात हुँदा उनान्सय प्रतिशत आयात हुनु कहालिलाग्दो अवस्था हो । आयातलाई प्रतिस्थापन गर्न निर्यातमूलक उद्योगहरू व्यापक स्थापना गर्नुपर्छ । यस्ता उद्योग खोल्न देशीविदेशी लगानीकर्तालाई आकर्षित गर्न वैदेशिक लगानी सम्मेलन नै आह्वान गरेको भए पनि सरकारी कर्मचारीहरू उद्योगमैत्री छैनन् । त्यसमाथि तमाम खाले संगठन र युनियनका दबाब र प्रभावमा नेपाली उद्योगहरू टाट पल्टिएका उदाहरण काफी छन् । नेपाली उद्योग चल्न नदिन वा चलिहाले पनि आयातितभन्दा सस्तो मोलमा उत्पादित वस्तु उपलब्ध हुन नदिन त्यस्ता उद्योगले मगाउने कच्चा पदार्थमा भन्सार लादिदिएर तिनलाई टिक्न नदिने खेल प्रशस्तै भए । सरकार स्वयम् उत्पादनमुखी छैन । जनताले उद्योग दर्ता गरी काम सुरु गरे पनि कर, भन्सार, भ्याटबाट अनावश्यक झमेलामा पारिरहन्छ । तसर्थ उद्योग खोल्नभन्दा भारत वा तेस्रो मुलुकबाट आवश्यक खाद्यान्न लगायतका तमाम सामग्री किनेर ल्याउने सजिलो मेसोमा सरकार देखिन्छ । श्यामसुन्दर कुइँकेल, हाँडीगाउँ, काठमाडौँ"
कहाँ हरायो त्यो मनोहरा ?,"विगतमा राजधानी उपत्यकाबाट बग्ने खोलामध्ये मनोहरा निकै सफा थियो । अब त्यो सम्झनामा मात्रै सीमित छ । कलकारखानाबाट निस्केको लेदो, ढल, बालुवा चाल्ने मेसिनबाट निस्केको फोहोर सिधै खोलामा मिसाएका छन् । यसले वातावरण समेत प्रदूषित बनाएको छ । मनोहरालाई पहिलेकै अवस्थामा ल्याउनु जरुरी देखिन्छ । वाग्मती नदी सफाइ अभियानजस्तै मनोहरा नदी सफाइ अभियान थाल्न तात्ने को होला ? नदी सफा भए वरपरको वातावरण हराभरा हुन्छ । गोविन्द चापागाईं, कागेश्वरी, मनोहरा काठमाडौं"
राजनीतिक हस्तक्षेपको छाया,"मान्छेलाई जागरुक बनाउने, असल तुल्याउने, चेतना अभिवृद्धि गरिदिने शिक्षाले हो । यसमै विकृति भित्र्याएपछि देशको अवस्था कस्तो होला ? जबसम्म शिक्षाको ज्योति जगाउन सकिँदैन, तबसम्म समृद्धि नेपालको कुरा गर्नुको अर्थ छैन । हाम्र्रा सरकारी स्कुल र कलेज राजनीतिक भर्तिकेन्द्र जस्ता छन् । बिभिन्न दलसँग आबद्ध युनियन कलेजमा खोलिएका छन् । ती विद्यार्थी युनियनको काम भनेको कलेजसँग बिभिन्न शीर्षकमा पैसा उठाउने बाहेक केही होइन । आजसम्म विश्वविद्यालयको हितका लागि कुनै पनि विद्यार्थी युनियनले बोलेको छैन । कतिपय शिक्षक पनि पढाउनभन्दा राजनीति गर्न नै रुचाउँछन् । अनि कहाँबाट पढाइमा सुधार आउँछ ? शिक्षक र विद्यार्थी राजनीति गर्ने अनि सरकार त्यसको संरक्षक बन्ने भएपछि कहाँबाट सुधार आओस् ? विश्वविद्यालय सम्बन्धी नयाँ विधेयक पास भयो भने विश्वविद्यालयहरू मसानघाट बन्छ भनेर केदारभक्त माथेमाले भनेको कुरालाई मनन गरौं । शिक्षाको गुणस्तरमा सम्झौता नगरौं । कलेजमा खुलेका सबै विद्यार्थी सगठन बन्द गरौं । पुरुषोत्तम घिमिरे, जोरपाटी, काठमाडौं"
नागरिकता बहकाउको बहस होइन,"युग पाठकद्वारा लिखित बहकाउमा नागरिकताको बहसं शीर्षकको आलेख केवल सरकारको विरोधमा मात्र केन्द्रित रहेको पाइयो । नागरिकताको प्रमाणपत्र गरिब वा धनीको कागजको खोस्टो वा कार्ड नभई यो अत्यन्त महत्त्वपूर्ण दस्तावेज हो । यस्तो महत्त्वपूर्ण दस्तावेज केवल सरकारलाई घुर्की र नकारात्मक आलोचना गर्दैमा आँखा चिम्लिएर जोसुकैलाई बाँड्न मिल्छ ? आजसम्म पहाडे प्रमुख जिल्ला अधिकारीबाट मधेसीले नागरिकता पाएकै छैनन् ? भारतीय हिमाली, पहाडी, मधेसी जोसुकै भए पनि राम्ररी केलाएर र प्रमाणका आधारमा मात्र नागरिकताको प्रमाणपत्र वितरण गरिनुपर्छ । गंगाराज अर्याल, पाणिनि८, पाली, अर्घाखाँची"
'जनजागरण अभियान' को अर्थ,"वैशाख २५ गतेदेखि नेपाली कांग्रेसको जनजागरण अभियान चल्दैछ । त्यसको प्रभाव खास जनतामतदाताहरूमा के कस्तो पर्योपर्दैछ, त्यो थाहा पाउन गाह्रै छ । गरिबी र कांग्रेसले यही बेला सरकार विरुद्ध मोर्चाबन्दी गर्ने सम्मका कुरा पनि ल्याएको छ । तर दुई तिहाइको बहुमत सरकार अगाडि त्यस्तो उपाय पनि कामयावी होला जस्तो लाग्दैन । साँच्चिकै कांग्रेसले आफ्नो साख बचाइरहन चाहन्छ भने उसले यतिखेर संघीयताका पक्षमा स्पष्ट धारणा राख्नु आवश्यक छ । संघीयता अति नै महँंगो देखिएको हुँदा यो हाम्रालागि अनुपयुक्त ठहरिएको प्रस्टै छ । यो चाहिंँदैनखारेज गर्नुपर्छ भनेर नेपाली कांग्रेसले भन्न थाल्यो भने ऊ संघीयता विरोधी ठहरिन्छ । त्यसैले यहाँ सर्प पनि मर्ने लट्ठी पनि नभाँचिने उपाय अपनाउनु आवश्यक छ । यस क्रममा संघीयतालाई अति नै मितव्ययी बनाउने सन्दर्भमा नेपाली कांग्रेसले बोल्नुपर्छ । भलै यस्तो कुरा सुविधामुखी सरकारलाई मन पर्दैन ।इन्द्रकुमार श्रेष्ठ, कमलाकुञ्ज, ओखलढुंगा"
बजेट : उस्तै कर्मकाण्डी त होला,"यो बजेटले खासै नयाँ कुरा ल्याउन सकेन ।यो बजेटमा दूरदर्शिता छैन ।बजेटमा धेरै कुराहरू भनिएका भए तापनि कार्यान्वयन गर्न सम्भव छैन ।बजेट बढी महत्त्वाकांक्षी भयो । बजेटले आम सर्वसाधारणलाई समेट्न सकेन ।बजेट कनिका छराइको रूपमा नै आयो ।बजेट बनाउँदा अर्थमन्त्रीको स्वेच्छाचारिताले मात्र काम गर्यो र अरुप्रति सरोकार राखिएन ।बजेट बनाउँदा पूर्णरूपले सरसल्लाह र सोधपुछ चलाइएन ।बजेट नाम माक्रको कार्यत्रमको पोकोमात्र भयो ।सरकारले दिएका नाराहरू फुरा गर्ने खास कार्यक्रम नै बजेटले दिएन ।नीति र कार्यत्रम एकातिर र बजेट अर्कातिर भयो ।यो बजेटले महगी बढाउने भयो ।बजेटले कसैलाई पनि सन्तुष्ट बनाउन सकेन ।बजेटमा भाषण बढी र कार्यक्रम कम भयो ।बजेट पुरानो ढर्राको छ र यसले कुनै नयाँपन ल्याएन ।यो बजेटले कसरी सुखी नेपाली र समृद्ध नेपाल बन्न सक्छ ?जनतालाई प्रत्यक्ष फाइदा हुने खालका कार्यक्रम बजेटले ल्याउन सकेन आदिआदि । नरनाथ पाण्डे, कावासोती८, नवलपुर"
दरबार स्कुलको साख जोगाऔं,"१ २०७२ को भूकम्पमा ध्वस्त भई निर्माणको पर्खाइमा रहेको यो विद्यालयले चिनियाँ सरकारको सहयोगमा निर्माण थालेको १० महिनामा नै भौतिक उपस्थिति देखाएको छ ।२ भलै जंगबहादुर राणाले विक्रम सम्वत् १९१० मा आफ्ना भाइभारदार पढाउने हिसाबले यो स्कुल खोलेको किन नहुन्, नेपालमा विद्यालय शिक्षाको दृष्टिकोणले यसलाई ऐतिहासिक धरोहरको रूपमा लिइनुपर्छ र यसको साख जोगाइराख्नुपर्छ ।३ तर विडम्बना, राजधानीको मुटुमा रहेको यस विद्यालयको शैक्षणिक उन्नति भने उत्साहजनक छैन र देशमा भएका कमजोर शैक्षिक प्रतिफल दिने विद्यालयमध्ये यो पनि पर्छ, जुन शिक्षा मन्त्रालयको लागि लज्जाको विषय हो ।४ अब पनि यो स्कुलमा पढ्ने विद्यार्थीको शैक्षिक उन्नयनतर्फ सम्वेदनशील नहुने हो भने यो ऐतिहासिक धरोहर केवल भवन बनेर ठडिइरहने बाहेक केही हुने छैन ।५ नयाँ भवन बोकेर फेरि अगाडि बढ्ने जमर्को गरेको यो विद्यालयलाई प्रतिनिधि सार्वजनिक विद्यालय बनाउन संघीय शिक्षा मन्त्रालय, प्रादेशिक सामाजिक विकास मन्त्रालय र स्थानीय सरकारको शिक्षा हेर्ने निकायले इमानदारी पहल गर्नुपर्ने देखिन्छ ।६ यो स्कुललाई प्रतिस्पर्धी र गुणस्तरयुक्त बनाउन २१ औं शताब्दी अनुरुपको साँचोमा चल्ने क्षमता भएकालाई मात्र शिक्षक र सक्षम व्यवस्थापकको उदाहरण देखाएको व्यक्तिलाई मात्र प्रधानाध्यापक बनाई दुवैथरीको कार्यसम्पादन करारसमेत गर्ने हो भने यसले आफ्नो काँचुली पक्कै फेर्नेछ ।७ यस्ता सार्वजनिक विद्यालयलाई अझ राम्रो बनाउन कार्यसम्पादन करार पुरा गर्ने शिक्षकलाई प्रोत्साहन र कार्यसम्पादन करार अनुसार अगाडि बढ्न नसक्ने शिक्षकलाई बिदाइ गर्नेगरी स्वतन्त्र र निष्पक्ष अनुगमन प्रणाली विकास गर्न स्थानीय र संघीय शिक्षा ऐन बनाउनु पनि त्यत्तिकै जरुरी छ ।८ अंग्रेजीमा सबै विषय पढाएर मात्रै गुणस्तर विकास हुने हैन । त्यसैले साना कक्षामा मातृभाषामा र माथिल्ला कक्षामा नेपाली भाषामै पढाए सिकाइ अर्थपूर्ण हुनगई अझ गुणस्तर बढ्छ ।९ अभिभावकको माग अनुसार विद्यार्थीमा अंग्रेजीको पढाइ र लेखाइ सीप विकास गर्न विद्यालयमा अंग्रेजी विज्ञको छुट्टै दरबन्दी सिर्जना गरी सबै कक्षामा अतिरिक्त अंग्रेजी कक्षा सञ्चालन गर्न सकिन्छ ।१० फ्रविधियुक्त सिकाइको व्यवस्था गरी विद्यार्थीको सर्वांगिण विकासका लागि खेलकुद र अन्य सिर्जनात्मक त्रियाकलापमा जोड दिने हो र एउटा व्यावसायिक विषय स्थानीय पाठ्यक्रमको रूपमा लागु गर्ने हो भने यो ऐतिहासिक स्कुलको छवि उज्यालिने कुरामा शंका रहन्न । मनप्रसाद वाग्ले, मीनभवन, काठमाडौँ"
देहातमा द्वन्द्वको पुनरागमन !,"सुरुमा माओवादीले पनि देहातका स्कुल शिक्षक, गाविसका अध्यक्ष र सचिवहरूलाई टार्गेट गरेर चन्दा उठाउँथे । स्थानीय निकायको बजेटमै उनीहरूले बढी आँखा गाड्ने गर्थे । आज पनि अवस्था त्यस्तै छ । मधेसी सशस्क्र समूहका नाममा बचेखुचेका समूहहरूले स्थानीय तहमा जान थालेको करोडौँको बजेटमाथि आँखा गाडेका हुन् । तिनमा न मधेस मुत्तिको कुनै राजनीतिक ध्येय छ, न त भ्रष्टाचार नियन्त्रणको चाहना । लुक्नका लागि खुल्ला सीमा र पारिको भारतीय भूमि छँदै छ । गाउँमा भ्रष्टाचार हुँदैन भन्ने मेरो जिकिर होइन, तर यस्तो विस्फोट गराउनेहरू भ्रष्टाचारका निवारक होइनन्, बरु चन्दा आतंक फैलाउनेहरू हुन् । यसकारण प्राध्यापक आदित्यको सेतुबन्ध अभियान सुन्नलाई कर्णप्रिय लागे पनि व्यवहारमा चुनौतीपूर्ण छ । गाउँमा बजेट पुगुन्जेल र खुल्ला सिमानाबाट निर्बाध आवतजावत रहुन्जेल मधेसमा सशस्त्र द्वन्द्वको पुनरागमनको सम्भावना रहिरहन्छ नै ।"
चालीस वर्षमा नबनेको नेपाल,:

शीर्षक,विवरण
पूर्वउपकुलपतिहरूले एक स्वरले भने 'विश्वविद्यालयमा हस्तक्षेप रोक,अहिले प्रधानमन्त्री विश्वविद्यालयहरूको कुलपति र शिक्षामन्त्री सहकुलपति रहँदै आएका छन् । सरकारले उपकुलपतिलगायत पदाधिकारी नियुक्ति गर्दै आएको छ । योग्यभन्दा राजनीतिक पहुँचका आधारमा पदाधिकारी नियुक्त हुने गरेका छन् ।
थिंकट्यांक संयोजक मिश्रद्वारा राजीनामा  विश्वविद्यालय ज्ञानको केन्द्र रहेन,"काठमाडौं (कास) मुलुकको आर्थिक, राजनीतिक, सामाजिक र प्रशासनिक मामिलामा नीतिगत सुधारसम्बन्धी सुझाव दिन ७ महिनाअघि गठित नीति अनुसन्धान प्रतिष्ठानका संयोजक प्राध्यापक चैतन्य मिश्रले राजीनामा दिएका छन् । मिश्रको राजीनामामा आफ्नै कारण उल्लेख छ । ३ वर्षे कार्यावधि रहेको प्रतिष्ठानमा कार्यालय स्थापना, कर्मचारी तथा रिसर्चर नियुक्ति प्रक्रियामै अघिल्लो ४ महिना बित्यो । प्रशासनव्यवस्थापनले अलिक बढी समय खायो । अलिकति व्यवस्थित भएर फागुनदेखि मात्रै अनुसन्धानको काम थालियो, संयोजक मिश्रले भने, नीति प्रतिष्ठान आफैंमा राम्रो ठाउँ हो । रिसर्च भनेकै अलिक समय लाग्ने काम हो । सबैले तत्कालै नतिजा खोजिरहेका हुन्छन्, त्यो असम्भव छ ।"
नियुक्तिको एक महिनामै विवादास्पद आदेश,"त्रिभुवन विश्वविद्यालयको निर्णयअनुसार, उपत्यकाभित्रका सम्बन्धनप्राप्त मेडिकल कलेजले नेपाली विद्यार्थीका लागि अधिकतम ३८ लाख ५० हजार रुपैयाँ शुल्क लिन पाउँछन् भने उपत्यकाबाहेक ४० लाख ४५ हजार तोकिएको छ । विदेशी विद्यार्थीका हकमा भने शुल्क तोकिएको छैन । आईओएमले विदेशी विद्यार्थीका लागि ७० लाख रुपैयाँ शुल्क तोकेको छ भने अरू मेडिकल कलेजहरूले पनि न्यूनतम त्यतिबाटै शुल्कको मोलमोलाइ गर्छन् । प्रवेश परीक्षा पास गरेको तुलनामा नगरेका विदेशी विद्यार्थीले बढी खर्च गर्ने हुनाले उनीहरू मेडिकल कलेज सञ्चालकको रोजाइमा पर्ने गरेका हुन् । नेपालीको साटो विदेशी विद्यार्थी भर्ना गर्दा प्रतिव्यक्ति कम्तीमा ३० लाख रुपैयाँ अतिरिक्त नाफा हुन्छ ।"
साइपालका अधुरा 'सुइना',"केही भएन नभनौं : जनप्रतिनिधि गाउँपालिकाका अध्यक्ष राजेन्द्र धामीले दुई वर्षको अवधिमा धेरै काम भएको र जनताले पहिलेको भन्दा धेरै सुविधा पाइरहेको दाबी गरे । आफ्नो कार्यकालमा दुई वटा वडामा बिजुली बलेको, खानेपानीलगायतका संरचनाहरू निर्माण भएको उनले बताए । दुर्गम भएका कारण जनताले सोचेजस्तो विकास गर्न सकिएको छैन, उनले भने, हामी सबै समस्या समाधानका लागि लागिरहेका छौं । उनले अरू ठाउँलाई साइपालसँग तुलना गर्न नमिल्ने बताए । भौगोलिक विकटता छ । एक बोरा सिमेन्ट पनि तीनदेखि पाँच हजारमा त्यहाँ पुग्छ, उनले भने ।"
खर्च गर्न सक्ने जिउँछन्,"स्वास्थ्य संस्थालाई प्राप्त हुने ३५ प्रकारका औषधि मात्र यहाँ पाइने भएकाले सबै खाले रोगको उपचार नहुने स्वास्थ्य चौकी प्रमुख डम्बर खडकाले बताए । उनले भने, कहिलेकाहीँ त्यही औषधि पनि सकिएको हुन्छ । उनले कतिपय अवस्थामा अन्य कारणले ज्वरो आएको भए पनि औषधिको अभावमा सिटामोलले नै काम चलाउनुपरेको अनुभव सुनाए । टाइफाइड भएर ज्वरो आएको हुन्छ । त्यसको औषधि हुँदैन । हामी सिटामोल दिएर पठाउँछौं, उनले भने, रोगी सन्चो हुँदैनन् । धामी, झाँक्री लगाउन थाल्छन् ।"
९ दिनदेखि डाक्टर आईसीयूमा,"त्यस दिन डा विमल एन्जियोग्राफी नगरी घर फर्किए । आफ्नो क्लिनिकमा बिरामीको स्वास्थ्य परीक्षण गरे । विमल मंगलबार बिहान श्रीमतीसहित आफैं गाडी चलाउँदै पुनः नोबेलमा पुगे । डा नेपालले उनको एन्जियोग्राफी गर्न हल्का बेहोस हुने औषधि प्रयोग गरेर परीक्षण सुरु गरे । एन्जियोग्राफी गर्दा विमल बोलिरहेका थिए, प्रत्यक्षदर्शी मेडिकल साइन्सका जानकार उनका मामा प्रदीप अग्रवालले भने, एन्जियोग्राफी गर्ने क्रममा डा नेपालले मुटुको रक्तधमनीमा रहेका ब्लकेज चलाएपछि विमल बेहोस भए । मामा प्रदीपका अनुसार मुटुको रक्तधमनीको ब्लकेज चलाउँदा विमलको ब्रेन स्ट्रोक भएको हुनुपर्छ । तीन घण्टाभित्र ब्रेन स्ट्रोकको उपचार गरिएको भए विमलको यस्तो स्थिति नहुने उनको दाबी छ । उनले भने, चिकित्सकको लापरबाहीले विमलको ज्यान जोखिममा परेको हो ।"
विधेयक खारेजी माग्दै प्रदर्शन,"यी तीनवटै विधेयक संघीय लोकतान्त्रिक गणतन्त्रात्मक संविधान, लोकतन्त्रको मूल्य र मान्यताविपरीत रहेकाले राजपाको गम्भीर ध्यानाकर्षण भएको छ, पार्टी संयोजक भण्डारीद्वारा जारी विज्ञप्तिमा भनिएको छ, तसर्थ यी तीनवटै विधेयक अविलम्ब फिर्ता लिन राजपा नेपाल माग गर्दछ, अन्यथा यसबाट उत्पन्न हुने परिस्थितिका लागि सरकार स्वयं जिम्मेवार हुनेछ ।"
त्रुटि भएको स्वीकार,मुख्यमन्त्री मोहम्मद लालबाबु राउतले पनि विधेयकमा एक करोड रुपैयाँ जरिवानाको प्रावधान भूलवश लेखिएको उल्लेख गर्दै संशोधनमार्फत सच्याइने बताए । विधेयकमा मिडियामाथि लगाउन खोजिएको अंकुश असहय हुने समाजवादी पार्टीका सांसद एवम् पत्रकार महासंघ धनुषा शाखाका अध्यक्षसमेत रहेका रामाआशिष यादवले बताए । राष्ट्रिय जनता पार्टीका सांसद मनीष सुमनले विधेयक बनाउँदा कपी पेस्ट गर्दा मन्त्रीले गल्ती गरेको आरोप लगाए । प्रमुख प्रतिपक्षी नेकपाका सांसद रामचन्द्र मण्डलले विधेयक पढ्न नपाएको भए पनि सञ्चार माध्यममार्फत जानकारी भएअनुसार एक करोडसम्मको जरिवाना अनुचित भएको बताए ।
"तीन आरोहीको मृत्यु, दुई बेपत्ता","यो सिजनमा अहिलेसम्म चारवटा हिमालमा ५ विदेशी आरोहीको मृत्यु भइसकेको छ भने तीन विदेशी बेपत्ता भएका छन् । यी घटनाबारे पर्यटन विभाग बेखबर छ । हाम्रा सम्पर्क अधिकृतहरू कता छन्, यथार्थ जानकारी पाउन सकिरहेका छैनौं, विभागका एक अधिकारीले भने । यसपटक विभागले १ सय १० जना सम्पर्क अधिकृतलाई ३० वटा हिमालमा खटाएको छ ।"
सचिव सरुवामा समूहगत बन्देज हट्ने,"'अदालत धाउने कि काम गर्ने'संघीय मामिला तथा सामान्य प्रशासनमन्त्री लालबाबु पण्डितले कर्मचारी सरुवाकै कारण आफू अदालतमा बयान दिन जाँदा काम गर्न समस्या भएको बताए । राज्य व्यवस्था समितिमा शुक्रबार सांसदहरूसँगको छलफलमा मन्त्री पण्डितले विधेयकमा सचिवको सरुवा खुला गर्ने प्रस्ताव ल्याउनुको बाध्यता राख्दै उनले कर्मचारीकै कारण आफूविरुद्ध २० वटाभन्दा बढी मुद्दा अदालतमा रहेको जानकारी दिए । कर्मचारी सरुवा गरेको, काममा लगाएको, बढुवा नगरेको जस्ता मुद्दा लिएर सर्वोच्चमा जाने गरेको भन्दै पण्डितले काम नगरे पनि सचिवले आफूलाई हटाउन कसैले सक्दैन भन्ने मानसिकताका कारण विभागीय मन्त्रीलाई हैरान हुने गरेको गुनासो पोखे । कर्मचारीले समवेदना दिने ठाउँमा बधाई दिएको प्रसंग जोडदै उनले विज्ञताको अर्थमा राज्यलाई बन्धक बनाउने परिस्थिति सिर्जना गर्न नहुने बताए । अल्जाइमर रोग लागेकालाई पनि सचिव बनाउनुपर्ने बाध्यता छ । उनीहरूलाई हटाउन पनि सकिँदैन, पण्डितले भने, सचिवले काम दिन सक्दैनन्, उनीहरूलाई अन्यत्र सरुवा गर्न पनि सकिँदैन । यस्तो जटिलता फुकाउन समूहगत परिपाटी हटाउन खोजिएको हो । राज्यलाई निरीह बनाउन हुँदैन भन्ने हो ।"
एउटै योजनामा ३ समिति,सार्वजनिक खरिद ऐनमा १ करोडसम्मका काम उपभोक्ता समितिमार्फत गराउन सकिने उल्लेख छ । जनसहभागिता र अपनत्वसमेत हुने तर्कसहित उपभोक्तामार्फत काम गराउने गरिए पनि राजनीतिकलगायत अन्य कारणले बखेडा भएर कामै प्रभावित हुने स्थिति देखिएको छ । पछिल्लो समय उपभोक्ता समितिमार्फत काम गर्ने गरी बजेट विनियोजन हुँदै आए पनि विवाद हुने गरेका छन् । पार्टीबाट टिकट पाएर जितेका जनप्रतिनिधिले आफूअनुकूलको समिति नबने सिफारिस नदिने र अर्को पक्षले बखेडा झिक्नाले काम नै प्रभावित हुँदै आएको छ ।
४ करोडको खेलाडी होस्टल,"हेटौंडा प्रदेश ३ को मुकाम भएको कारण पछिल्लो समय स्तरीय खेलमैदानको टड्कारो आवश्यकता महसुस गर्न थालिएको छ । हेटौंडा११ स्थित थानाभर्याङमा स्थानीय तह, व्यवसायी एवं ब्याडमिन्टन खेलाडीले आर्थिक संकलन गरी कभर्ड हलसमेत निर्माण गरेका छन् ।"
अन्तिम चरणमा साँधीखोल्सा बेलिब्रिज,साँधीखोल्सामा बेलिब्रिजसँगै भीरकुना र कोसिनडाँडाको पहिरो रोकथाम गर्न पहल नगरिँदा त्रास कायम रहेको स्थानीयको गुनासो छ । भीरकुनाको पहिरो रोकथाम नगरीकन साँधीखोल्सा नियन्त्रण कसरी हुन्छ ? बाह्रबिसे नगरपालिका ओखरेनीका हीरा खडकाले प्रश्न गरे । साँधीखोल्सा दिनहुँ बढदै गइरहेकाले अस्थायी कच्ची सडकको भर नभएको उनको कथन छ ।
उपमहानगरपालिकामा ३ झोलुंगे पुल,यस चालु आवमा १२ पुलमध्ये भीमफेदी गाउँपालिकामा पर्ने त्रिखण्डी मन्दिरस्थित भैसेखोलामा १ सय २५ मिटर लामो पुल बन्ने सम्भावना छ । यो पुल निर्माण गर्न आवश्यक प्रक्रिया अघि बढेको छ । अन्य ११ पुल आगामी चालु आवमा निर्माण हुने इन्जिनियर योञ्जन बताउँछन् । जिल्लाका विभिन्न स्थानमा गरी हालसम्म ६६ झोलुंगे पुल निर्माण भइसकेका छन् ।
किशोरीमै आमा,"यहाँ राईगाउँ, पाँचपाण्डव र फापरबारी बजारसहित तीन स्वास्थ्य चौकी छन् । यी तीनवटा स्वास्थ्य संस्थामा चालु आवको ९ महिनामा १ सय ३ जना सुत्केरी छन् । तीमध्ये ३० जना २० वर्षमुनिका किशोरी आमा बनेको तथ्यांक छ । गत वर्ष वाग्मती गाउँपालिकास्थित स्वास्थ्य संस्थाहरूमा १ सय ३६ जना सुत्केरी भएका थिए । उक्त गाउँपालिकामा ३ सय २४ जना गर्भवती हुने अनुमान गरिएको छ ।"
बलात्कार आरोपमा शिक्षक पक्राउ,हेटौंडा (कास) साढे ३ वर्षीया छात्रालाई बलात्कार गरेको आरोपमा एक शिक्षक पक्राउ परेका छन् । मकवानपुरको मनहरी गाउँपालिका ६ स्थित एक निजी विद्यालयमा एलकेजी पढ्ने ती नबालिकामाथि बलात्कार गरेको आरोपमा शिक्षक अमन लामा बिहीबार पक्राउ परेका हुन् । २२ वर्षीय लामाले छात्रालाई स्कुलको शौचालयमा सोमबार बलात्कार गरेको पीडित पक्षको आरोप छ । पीडितले बिहीबार इलाका प्रहरी मनहरीमा किटानी उजुरी दिएका थिए ।
जंगलमा मृत फेला,"काभ्रे (कास) महाभारत गाउँपालिकास्थित टुनीबास जंगलमा २ जना मृत फेला परेका छन् । खानेपानी मर्मत गर्न गएका रोशी गाउँपालिका १० का ५० वर्षीय सञ्चरसिं लामा र ४० वर्षीय नरबहादुर लामा मृत फेला परेका जिल्ला प्रहरी प्रमुख एसपी रविराज खड्काले जानकारी दिए । उनका अनुसार, साथमा रहेको कुकुर पनि मृत फेला परेको छ ।"
दुर्घटनामा एकको मृत्यु,"सिन्धुली (कास) बीपी राजमार्गअन्तर्गत कमलामाई नगरपालिका ८, सिस्नेरीनजिक भएको मोटरसाइकल दुर्घटनामा एक जनाको मृत्यु भएको छ । भिमानबाट सदरमुकाम सिन्धुलमिाढीतर्फ आउँदै गरेको ज ६ प ७४६१ नम्बरको मोटरसाइकल दुर्घटनामा परी कमलामाई नगरपालिका १० दोभानका २७ वर्षीय युवराज चौलागाईंको उपचारका लागि धनुषाको लालगढ लाने क्रममा बाटोमै मृत्यु भएको प्रहरीले जनाएको छ ।"
नर्सहरूको आन्दोलनले डायलसिस भएन,"अस्पतालको स्टाफ नर्स केन्द्रको गेटमै अनसनरत छन् । नर्सको आन्दोलनले बिरामीले डायलसिस गर्न नपाएको भन्दै शुक्रबार मृगौलापीडित सरोकार समाज, राष्ट्रिय मृगौलापीडित संघ तथा नेपाल किड्नी समाजले संयुक्त रूपमा जिल्ला प्रशासन कार्यालय भक्तपुरमा धर्ना दिए । राष्ट्रिय मृगौलापीडित संघका अध्यक्ष बलराम सुवेदीले मृगौला बिरामीलाई सम्बोधन गरिरहेको अवस्थामा आन्दोलनरत नर्सले माइक खोसेर अवरोध गरेका छन् । नेपाल नर्सिङ संघले भने सहिद धर्मभक्त राष्ट्रिय प्रत्यारोपण केन्द्रलाई परीक्षा स्थगित गर्न बिहीबार प्रेसविज्ञप्ति सार्वजनिक गरेको थियो । केन्द्रले ९६ जना स्टार्फ नर्सलाई स्थायी पदपूर्ति गर्न वैशाख १३ गते दरखास्त आहृवान गरेको थियो ।"
कीर्तिपुरमा प्लास्टिकको सडक,"वातावरणमैत्री हुने तथा पानी नरसाउने र टिकाउ हुने भएकाले पोखराको सिको गर्दै यो प्रविधि परीक्षण गरिएको नगरपालिकाको भनाइ छ । निर्माण कार्य निजी कम्पनीलाई दिएको हो । उहाँहरूले नै गर्नुभयो । हामीले समन्वय मात्र गरेका हौं, मेयर रमेश महर्जनले भने । ग्रिन रोड वेस्ट म्यानेजमेन्ट कम्पनीलाई तीनकुनेदेखि नयाँ बजार गेटसम्मको झन्डै २ सय मिटरको उक्त सडक निर्माणको जिम्मा दिइएको थियो । मेकानिकल इन्जिनियर विमल बाँस्तोला, सञ्जीव बाँस्तोला, निराजन घिमिरे, राजीव सुवेदी र अजय केसीको टोलीले यसको प्राविधिक पक्ष सम्हालेका थिए । सडक निर्माणमा खाद्यान्न तथा बजारमा पाइने खानेकुराका खोल मिसिएका छन् । विशेष गरी सहरी क्षेत्रमा उत्पादन हुने यस्ता नकुहिने फोहोर व्यवस्थापनमा यी सडक उदाहरणीय बन्ने उपमेयर खडकाले बताइन् । सडकमा झन्डै ६ सय किलो प्लास्टिक प्रयोग भएको नगपालिकाका प्राविधिकले बताए । १५ प्रतिशतभन्दा पनि कम प्लास्टिक प्रयोग गरेर यो सडक निर्माण भएको हो । बजारिया खानेकुराको खोल, काम नलाग्ने प्लास्टिकलाई उच्च तापक्रममा ढुंगागिटीसँगै पगालेर त्यसमा अलकत्रा हाली कालोपत्रे गरिएको हो ।"
"गिरिजाबाबु, मनमोहन र प्रचण्ड","मेरो भनाइ थोरै छ । इतिहासले भन्छ, नेपालमा लोकतान्त्रिक संघर्ष र नेतृत्व जनता र राजनीतिक दलहरूले ठूला दृष्टिले सम्पन्न गरेका हुन् । इतिहास भनेको बिर्सिने होइन, निरन्तर सिक्ने कुरा हो । मिडिया नियन्त्रण गर्ने आदि अनेकथरी विधेयक ल्याएर नहुने काममा समय नष्ट नगर्नोस् । विभाजन अनावश्यक नबढाउनुहोस् । घामको झुल्का संघारमा खसेको छ, टिप्नोस् ।"
एक कान दुई कान यौन,"त्यस्तो सम्बन्ध पो राम्रो जसले कसैको भावनामा ठेस नपुर्याओस् । कसैको जिन्दगीसँग खेलवाड नगरोस् । घरबार नबिगारोस् । यस्तो कार्यबाट आउन सक्ने समस्यालाई प्राथमिक तहमै रोकथाम गर्न हाम्रो गम्भीर सोचले महत्त्वपूर्ण भूमिका खेल्न सक्छ । यो हामीसँग नैसर्गिक रूपमा जोडिएको संवेदनशील विषय हो । हामीले लुकाउनुको साटो एकापसमा साटासाट गरेर अन्तरक्रिया, छलफल गरेर केही हदसम्म भए पनि समस्या निराकरण गर्न सकिन्छ । सडक नाटकको माध्यमबाट गाउँका कुनाकुनामा यसबारे सन्देश प्रवाह गर्न सकिन्छ । आफ्नो समस्या नलुकाऊँ । व्यक्तिगत घटना नै सार्वजनिक अर्थात समाजको घटना हो । हामीलाई थाहै छ, समाज हाम्रै विस्तारित रूप हो । हाम्रो सकारात्मक कदमले समाजमा शान्ति ल्याउन महत्त्वपूर्ण भूमिका निर्वाह गर्न सक्छ । त्यसैले यो शान्तिप्रिय देशमा वैवाहिक अशान्ति छाउन नदिऔँ ।"
'विश्वविद्यालय ज्ञानको केन्द्र रहेन',"हाम्रो नागरिक समाज कहाँ छ ? बोल्नैपर्ने कुरामा पनि बोली सुनिन छाडेको छ नि ? मूलतः यो समाजको जातै यस्तै हो । बोली हुदै नभएको होइन तर अलिक झिनो र मलिन भएको हो । स्वर एकदमै आइसोलेटेड भयो, आआफू मात्रै भयो । मेरो पनि यस्तो बोली उठाउने, बहस गर्ने सर्कल खासै छैन । कहिलेकाहीं चाबहिलमा चिया खान निस्कँदा यस्तो सर्कल भेटिन्छ, बरु कीर्तिपुर क्याम्पसमा भने यस्तो सर्कल थोरबहुत छँदै छ । त्यही कारण अवकाश पाइसकेको यो उमेरमा समेत एउटादुइटा क्लास लिने बहानामा भएपनि कीर्तपुर गैरहन मन लाग्छ ।"
पूर्ण बहुमतसहित फेरि भाजपा सरकार : मोदी,पत्रकारको प्रश्नको जवाफसँगै उपस्थित भाजपा अध्यक्ष अमित शाहले दिने भन्दै मोदी पन्छिएका थिए । त्यसपछि शाहले पत्रकारको प्रश्नको जवाफ दिने क्रममा मोदी चुपचाप बसेका थिए । मोदीको पत्रकार सम्मेलन भएकै समयमा भारतीय राष्ट्रिय कंग्रेस अध्यक्ष राहुल गान्धीले पनि पार्टी मुख्यालयमा पत्रकार सम्मेलन गरेका थिए । पत्रकार सम्मेलनमा बोल्दै गान्धीले निर्वाचन आयोग पक्षपाती बनेको आरोप लगाए ।
चिया बगानमा श्रममन्त्री,"खुले बगानश्रमिक आन्दोलनले डेढ महिना ठप्प इलाम र कन्यामका चिया बगान पनि खुल्ने भएका छन् । सरकारले तोकेबमोजिम सेवा सुविधा व्यवस्थापन पक्षले दिने जनाएपछि यी दुई बगान पनि सञ्चालनमा आउने भएका हुन् ।शुक्रबार इलाम र कन्याम बगानका आन्दोलनरत श्रमिकहरूसँग श्रम, रोजगार तथा सामाजिक सुरक्षामन्त्री विष्ट र नेपाल चिया विकास निगमका अध्यक्ष सुवास संघाईले संयुक्त रूपमा चिया बगान खुलेको घोषणा गरेका हुन् । यसअघि झापालगायत क्षेत्रका बगान र कारखाना खुलेर सञ्चालनमा आए पनि यी दुई बगान बन्द थिए ।श्रम मन्त्रालयका सचिव दाहाल, प्रदेशसभाका सभासदससहित स्थानीय जनप्रतिनिधिसमेत सम्मिलित भेलामा बगान खुल्ने घोषण गरिएपछि श्रमिक उत्साहित भएका छन् ।"
आयकर नलाग्ने सीमा बढाइदिन निजी क्षेत्रको सुझाव,"केन्द्रीय राजस्व बोर्डको स्थापना गरिनुपर्ने, कर संहिताको शीघ्र निर्माणमा पनि निजी क्षेत्रले जोड दिएको छ । भन्सार कार्यालयको कारणले हुने ढिलाइमा डेमरेज, डिटेन्सन तिर्नुपर्ने अवस्थाको निराकरण गर्नुपर्ने, बन्डेड वेयर हाउसको सुविधा आफ्नो उत्पादनको ५० प्रतिशत निकासीमा पाउने व्यवस्थालाई पुनरावलोकन गरी २ करोडभन्दा बढीको निकासी गर्ने उद्योगहरूले पाउनुपर्ने सुझाव दिइएको छ । विदेशबाट आउने यात्रुलाई १०० ग्रामभन्दा बढी सुन पैठारीमा दोब्बर दस्तुर लिई पैठारी गर्न पाउने व्यवस्था गर्न पनि सुझाव छ । उद्योग तथा निकासी प्रवर्द्धनका लागि कच्चा पदार्थ, सहायक कच्चा पदार्थ आयातमा तयारी वस्तुभन्दा कम्तीमा दुई तह कम भन्सार, गुणस्तर मापन गर्ने मेसिन तथा इक्विपमेन्टमा मेसिनसरह ५ प्रतिशत भन्सार तथा मूल्य अभिवृद्धि करमा छुट हुनुपर्ने सुझाव दिइएको छ । स्वदेशी वस्तु १५ प्रतिशत महँगो भए पनि खरिद गर्ने व्यवस्था सार्वजनिक खरिद ऐनमै उल्लेख गर्नुपर्ने सुझाव दिइएको छ ।"
महँगाइले मर्का,राज्यले नै कृषकको उत्पादनको प्रारम्भिक मूल्य नतोक्दासम्म यो समस्या रहिरहने उनले बताए । उत्पादनलाई बजारसम्म ल्याउँदा बिचौलियाले फाइदा लिने गुनासो आइरहने बताउँदै उनले समस्या घटाउन बुटवल कृषि उपजजस्तै अन्य स्थानमा समेत व्यवस्थित संकलन केन्द्र र थोक बजार सञ्चालन गरी साना बजारबाट ठूला बजारमा जाने लिंक तयार गरी बिचौलियाको मार्जिन घटाउन सकिने सुझाव दिए ।
अन्तर्राष्ट्रिय जेम एन्ड ज्वेलरी एक्स्पो सुरु,"स्वदेशी रत्न पत्थरको विकास गरी आयात प्रतिस्थापन गर्ने र आभूषणको निर्यात प्रवर्द्धन गर्ने उद्देश्य राखेका छौं, उनले भने । एक्स्पोमा गोल्ड, डायमन्ड ज्वेलरी ३६, लुज जेम्स ४, सिल्भर ज्वेलरी २, ल्यापिडरी (जेम कटिङ) २, रक एन्ड मिनिरल्स १२, एजुकेसन ४ गरी कुल ६० वटा स्टल रहेका छन् ।"
प्रसारण लाइन विस्तारमा ढिलाइ,आयोजनाका इन्जिनियर भारत थापाले जोखिम कम गर्न जमिनमुनि धेरै गहिरो र फराकिलो बेस बनाउने तयारी गरेको बताए । अवरोधबिना काम गर्न पाए थप एक वर्षमा विद्युत् विस्तार सकिने आयोजनाको दाबी छ । अवरोध हटाउन मुख्य भूमिका हुने स्थानीय तहले चासो देखाएका छैनन् । विद्युत् विस्तारको धेरै क्षेत्र पर्ने र विवाद देखिएको तिलोत्तमा नगरपालिका हो । नगर प्रमुख वासुदेव घिमिरेले भने पहिले जेजस्तो भए पनि अब ससाना विवादले विकासको काम रोक्न नदिने बताए ।
कहिले बन्ला सुक्खा बन्दरगाह ?,"उद्योग वाणिज्य संघ नेपालगन्जका अध्यक्ष नन्दलाल वैश्यले बन्दरगाह निर्माणलाई भारतीय पक्षले सोचे अनुरूप तीव्रता नदिएको बताए । भारतले काम गरेजस्तो गर्ने तर काम भएको छैन, उनले भने, सुक्खा बन्दरगाह अलपत्र पर्दै आएको छ । अध्यक्ष वैश्यले भारतमा निर्वाचन चलिरहेकाले पनि काममा ढिलाइ भएको हुन सक्ने सम्भावना व्यक्त गर्दै त्यहाँ निर्वाचन सकिएपछि छिटो काम हुने आशा व्यक्त गरे । उद्योग वाणिज्य महासंघका केन्द्रीय सदस्य कृष्णप्रसाद श्रेष्ठले नेपालगन्जमा एकीकृत जाँच चौकी निर्माणमा ढिलाइ भइरहेको बताए । मन्त्रालयबाट छिटो काम अगाडि बढाउनका लागि पहल गर्न आवश्यक देखिएको छ, उनले भने, हामी बारम्बार छलफल गरिरहेका छौं ।"
इन्धनको मूल्य २ रुपैयाँ घट्यो,काठमाडौं (कास) नेपाल आयल निगमले इन्धनको मूल्य घटाएको छ । निगमले शुक्रबार राति १२ बजेदेखि लागू हुने गरी पेट्रोलमा २ र डिजेलमटितेलमा ११ रुपैयाँ घटाएको हो । भारतीय आयल निगमले पठाएको मूल्यसूचीअनुसार इन्धनको मूल्य घटेको छ । पेट्रोलियम पदार्थको स्वचालित मूल्य प्रणाली कार्यान्वयन कार्यविधिअनुसार मूल्य घटाएको निगमका प्रवक्ता वीरेन्द्र गोइतले बताए । मूल्य समायोजनपश्चात् पेट्रोलको मूल्य प्रतिलिटर १०९ रुपैयाँ ५० पैसा कायम गरिएको छ । डिजेल र मट्टितेलको मूल्य प्रतिलिटर ९७ कायम गरिएको छ ।
सातदोबाटोमा भाटभटेनीको आउटलेट,"काठमाडौं (कास) भाटभटेनी सुपरमार्केटको १६ औं आउटलेट ललितपुरको सातदोबाटोमा खुलेको छ । भाटभटेनी ग्रुपका अध्यक्ष तथा प्रबन्ध निर्देशक मीनबहादुरले गुरुङले शुक्रबार आउटलेटको उद्घाटन गरे । उद्घाटनका अवसरमा विभिन्न सामानमा १० प्रतिशत छुट घोषणा गरिएको छ । नयाँ आउटलेट विस्तारको अवसरमा किचेन वेयर, रेडिमेड गार्मेन्ट, सारी, कुर्ता, जुत्ताचप्पल, इलेक्ट्रोनिक्स र कस्मेटिक सामानमा १० प्रतिशत छुट दिइएको छ ।"
पर्यटन प्रवर्द्धनका लागि सहकार्य,"काठमाडौं (कास) हिमालयन बैंक, नेपाल पर्यटन बोर्ड र अमेरिकन एक्सप्रेसको सहकार्यमा एक्स्पेरियन्स नेपाल अभियान सुरु भएको छ । अमेरिकन एक्सप्रेस कार्ड प्रयोगकर्तालाई नेपाल भ्रमण गर्न र यहाँको मौलिकता, विविधता र प्राकृतिक सौन्दर्यको अनुभूति गराउन अभियान सुरु गरिएको हो । यो अभियान अवधिमा नेपाल घुम्न आउने अमेरिकन एक्सप्रेस कार्डधारी पर्यटकले नेपालमा विभिन्न सुविधाका साथै हिमालयन बैंकको ८० भन्दा बढी मर्चेन्ट पार्टनर (होटल, रेस्टुराँ, साहसिक खेल पर्यटन, स्थानीय कलाकृति) खरिदमा विशेष छुट प्राप्त गर्न सक्नेछन् ।"
'गणतन्त्र कमजोर बनाउन खोजिँदै छ',"भ्रातृ संगठन एकतालाई औपचारिकतानेकपाले भ्रातृ संगठनहरूको एकतालाई शुक्रबार औपचारिकता दिएको छ । पार्टी एकता दिवसकै अवसरमा महासचिव विष्णु पौडेलले बिहीबार सचिवालयले टुंगो लगाएको भ्रातृ संगठनको संयोजक र सहसंयोजकको नाम औपचारिक रूपमा घोषणा गरेका थिए । ञ२२ वटा भ्रातृ संगठनमध्ये १६ वटामा तत्कालीन एमाले र ६ वटामा तत्कालीन माओवादीका संयोजक बनेका छन् । सहसंयोजकमा पनि दुई पक्षले भागबन्डा गरेका छन् । युवा, महिला, आदिवासी जनजाति, दलित, प्रेस, अपांगतासम्बन्धी संगठन माओवादी पक्षले लिएको छ ।"
कांग्रेसले कार्यकर्तालाई प्रशिक्षण दिने,"त्रियाशील सदस्यहरूका लागि एकदिने आधारभूत प्रशिक्षण कार्यक्रम सञ्चालन गर्ने निर्णय पनि प्रतिष्ठानले गरेको छ । पार्टीको सिद्धान्त, कार्यदिशाबारे प्रशिक्षण दिन लागिएको निधिले बताए । प्रतिष्ठानले काठमाडौं र देशका अन्य भागमा नेपाली कांग्रेस मेला आयोजना गर्ने तयारीसमेत गरेको छ ।"
झाडापखाला नियन्त्रणमा,"तीमध्ये लुम्बिनी मेडिकल कलेजमा भर्ना भएका नौ जनाको अझै उपचार भइरहेको छ । पाल्पा अस्पतालका निमित्त मेडिकल सुपरिटेन्डेन्ट डा पुष्पराज ज्ञवालीका अनुसार विषाक्त खानाकै कारण झाडापखाला फैलिएको हो । अब आत्तिनुपर्ने केही छैन, प्रभावित क्षेत्रमै पुगेका उनले भने, नियन्त्रणमा आइसकेको छ ।"
विश्वविद्यालयमा लाइभ पेन्टिङ,"कार्यक्रममा विभिन्न विषयमाथि निर्माण गरिएको वृत्तचित्र र छोटा चलचित्र पनि प्रदर्शन गरिएको थियो । शैलेश आरसीको लेखन र विकास पोखरेलको निदेर्शनमा रहेको एट कलर इन द रेन्बो फिल्मले नेपालको शिक्षा प्रणालीले सिर्जनात्मक क्षमता मारिरहेको सन्देश दिन खोजेको थियो । वृत्तचित्र सेल्टर ले सुकुम्वासी समस्यालाई उठाएको थियो । विद्यार्थीले मानविकी शिक्षाको विषयमा छलफल कार्यक्रम पनि सञ्चालन गरेका थिए । उनीहरूले गीत गाए, नाचे, कविता वाचन गरे, नाटक देखाए, शैक्षिक प्रदर्शनी गरे । विद्यार्थी आफैंले तयार पारेका खाना र पेय पदार्थका विभिन्न परिकारको पनि स्टल राखिएको थियो । यस्ता कार्यक्रमले विद्यार्थीको कला र क्षमता अभिवृद्धि गर्न सहयोग पुग्ने विश्वविद्यालयले विश्वास व्यक्त गरेको छ ।"
सामान्य कथामा अब्बल,"जात्रैजात्रानिर्देशक : प्रदीप भट्टराईकलाकार : विपिन कार्की, दयाहाङ राई, रवीन्द्रसिंह बानियाँ, वर्षा राउत, रवीन्द्र झा, राजाराम पौडेल"
पुस्तकमा बेलायती वित्तीय परिवेश,"बेलायतमा मात्रै दिनमा औसत करिब २७३ ट्रिलियन (२०७३ अर्ब) डलर बराबरको विदेशी विनिमयको कारोबार हुने गर्छ, जुन कुल विश्व कारोबारको ४०९ प्रतिशत हो । अमेरिकाको डाओ जोन्स र नस्डाकपछि लन्डन स्टक मार्केट आउँछ ।बेलायतको प्रतिष्ठित प्राइभेट स्कुल आर्डिंङलाए कलेजमा छात्रवृत्ति पाएर विसं २०५० मा बेलायत आएका हुन् । बेलायतमा उच्च शिक्षा अध्ययन गरेका आचार्यले शिक्षा, साहित्य तथा स्वास्थ्य क्षेत्रमा कलम चलाउँदै आएका छन् । उनका चार अरु पुस्तकहरू प्रकाशित भइसकेका छन् । गोरखा बजारमा ४५ वर्षअघि जन्मेका आचार्य सानै उमेरमा बेलायत आए पनि लेखनमा भने क्रियाशील छन् ।"
फस्टलुकमा घर,"साउन ३ गतेदेखि सार्वजनिक प्रदर्शनमा आउन लागेको घर को पटकथासमेत निर्देशक थापाले नै तयार पारेका हुन् । हरर जानरामा तयार पारिएको फिल्म निकै राम्रो बनेको दाबी गर्दै निर्मात्री पाण्डेले भनिन्, फिल्म हेर्दा दर्शक डराउने पक्का छ । हामीले उत्कृष्ट फिल्म बनाएका छौं । त्यसो त फस्टलुक पोस्टरमा पनि पन्तलाई डरलाग्दो अवतारमा प्रस्तुत गरिएको छ । फिल्मको छायांकन निरज कँडेल र सम्पादन मिलन श्रेष्ठले गरेका हुन् ।"
प्रसाईंको वरिपरि नै सर्वोपरि,"लेखक प्रसाईंले स्वास्थ्य, खानपान, वातावरणले मानिसको गुणस्तरीय जीवनयापनलाई बहुआयामिक प्रभाव पार्ने उल्लेख गर्दै भौतिक सुखले मात्र मानिस रहन नसक्ने जिकिर गरे । उसलाई बाँच्न नदी किनार र हरियाली वातावरण नै चाहिन्छ । खानेकुरामा विषादी कम गरौँ । हीरा नभए पनि कीरा चाहिन्छ । हरियो जगत् जोगाऔं । फूल फुल्छ, भमरा आउँछ, हरियाली भएमा मात्र हामी हरियो हुन सक्छौं, प्रसार्इंले भने । नेपालयले प्रकाशन गरेको पुस्तकमा हरियो जीवन, प्राणवायु अक्सिजन ताजा हावा, आआफ्नो भोजन जस्ता शीर्षकमा प्रकृति, जीवन, भोजन, संस्कृति, मानव जीवनबारे उल्लेख गरिएका छन् ।"
एपीएफ च्याम्पियन,"विजेतालाई अखिल नेपाल फुटबल संघका अध्यक्ष कर्माछिरिङ शेर्पा, धनकुटा नगरपालिकाका प्रमुख चिन्तन तामाङ, प्रमुख जिल्ला अधिकारी सीताराम कार्की, प्रदेश सांसद लीला सुब्बालगायतले पुरस्कार तथा ट्रफी प्रदान गरेका थिए । सहिद भीमनारायण श्रेष्ठको नाममा २०५५ सालमा स्थापना गरिएको प्रतियोगिता केही वर्ष स्थगित भए पनि २०६३ यता नियमित हुँदै आएको संस्थापक राजेश्वरबहादुर श्रेष्ठले जानकारी दिए ।"
नेपाली टोली सबैमा पराजित,"२ सय ४ रनको लक्ष्य पछ्याएको बंगलादेशले ७ विकेट गुमाएर १ सय ७३ रनमात्र बनाउन सक्यो । बंगालीका लागि शाज्जाद हुसेनले सर्वधिक ५० रन प्रहार गरे । ३६ बलमा उनले ९ चौका हानेका थिए । जावेद अहमदले ३०, महम्मद मिथुनले १३ र महम्मद मोहिदुल इस्लामले १३ रन बनाए पनि अन्यले गतिलो स्कोर बनाउन सकेनन् । बलिङमा भारतका विश्वनाथ गौरव र मुकेश त्यागीले २२ विकेट लिए ।"
बक्सिङ टोली गुवाहाटी प्रस्थान,"खेलाडीलाई शुक्रबार नेपाल ओलम्पिक कमिटीका अध्यक्ष जीवनराम श्रेष्ठले बिदाइ गर्दै पल्छिलो समय ब्याडमिन्टनको सफलताले सबैमा उत्साह जाग्नुका साथै १३ औं साग खेलकुदमा राम्रो नतिजा ल्याउने अपेक्षा व्यक्त गरे । ब्याडमिन्टन संघका अध्यक्ष रामजीबहादुर श्रेष्ठ, उपाध्यक्ष सुभाष श्रेष्ठ, महासचिव वीरेन्द्र श्रेष्ठ, सचिव लव श्रेष्ठलगायत खेलाडीलाई शुभकामना व्यक्त गरे ।"
नेपाल हेड टु हेडमा नवौं,"हेड टु हेडमा महिला खुलातर्फ पनि जापानी टिम रजतमा सीमित भयो । उसलाई फाइनलमा न्युजिल्यान्डले हराएर स्वर्ण जित्यो । चेक गणतन्त्रले कांस्य प्राप्त गर्यो । पुरुषतर्फ मास्टर्स (४० वर्षमाथि) जापानले स्वर्ण, चेक गणतन्त्रले रजत र अस्ट्रेलियाले कांस्य पदक हात पारे । महिलातर्फ कोस्टारिकालाई हराएर घरेलु टिम अस्ट्रेलियाले स्वर्ण कब्जा गर्यो । शुक्रबारै सम्पन्न यू२३ स्ललोमतर्फ पुरुषमा न्युजिल्यान्ड र महिलामा इन्डोनेसियाले स्वर्ण पदक हात पारे । यू१९ पुरुषको उपाधि चेक गणतन्त्रको पोल्टामा गयो ।"
गर्ल्समा पाँच खेलाडी अगाडि,"काठमाडौं (कास) पहिलो मेयर कप उमेर समूह चेस शुक्रबार सुरु भएको छ । पहिलो दिन दुई चरण समाप्तीमा यू१२ गर्ल्सतर्फ ५ खेलाडी २ अंकसहित शीर्षस्थानमा रहेका छन् । दुवै चरणका खेल जित्ने खेलाडीमा एलिशा तामाङ, स्नेहा बुढाथोकी, अनुष्का सुनार, सन्तोषी बिक र नुमा शेर्पा छन् । ब्वाइज यू१२ तर्फ १३ खेलाडीले दुवै खेल जितेर २ अंकमा बटुलेका छन् । यस समूहमा संयुक्त रूपमा शीर्षस्थानमा रहेका खेलाडीमा जसिम मोहम्मद, आयुश बोहरा, प्रसिद्धजंग कार्की, जीवन बराइली, कुशल बेलबासे, आश्चर्य चौधरी, रोशन लामा, सुयश भण्डारी, अंकित भुजेल, नीराजन कटुवाल, सुजल श्रेष्ठ, सुभाष बिक र उत्सव थापा मगर छन् । यू१६ खुलामा २ अंक बटुल्न सफल १५ खेलाडीमा कृतिसरा अधिकारी, प्रनीत जोशी, सुप्रिया बुढाथोकी, अनिष पाण्डे, विज्ञान घिमिरे, शिशिरकुमार घिमिरे, राजकुमार राई, प्रवेश लामा, आयुश रिजाल, मनोज घिसिङ, अभिनव कोइराला, अनिल लामा, विकास बिक, रामबहादुर थापामगर र अविश्रेय श्रेष्ठ छन् ।"
पिपुल्सलाई सफलता,"हिमालय, स्वर्णिम र इन्फ्यान्सी क्लब विजयी भए । जोनको १८ स्कोरमा हिमालयले काठमाडौं जेभियरलाई ५९४३ ले हरायो । जेभियरका प्रशान्तले २४ स्कोर गरे । स्वर्णिमले मोक्षदामाथि ४०२२ को जित पायो । विजेताका लागि कुङगा गुरुङले १५ स्कोर जोडे । इन्फ्यान्सीले विल्सन एकेडेमीलाई ५६५१ ले हराउँदा विशाल राईले २० स्कोर गरे । विल्सनका पेम्बा शेर्पाले २३ स्कोर गरे पनि टिमलाई जित दिलाउन सकेनन् ।"
बीएनए र ग्रीनल्यान्ड विजेता,घरेलु कोर्टमा जुनियर फाइनलमा बीएनएले लालीगुराँस नेसनल एकेडेमीलाई २५२० स्कोरले पराजित गर्यो । बीएनएका सन्देशजंग खड्काले २० स्कोर जोडे । इडेन ब्रिज एकेडेमी तेस्रो भयो । सिनियरको फाइनलमा ग्रीनल्यान्डले गोल्डेनपिकलाई २११४ ले हरायो । विजेताका राजीव आलेले ९ स्कोर गरे । फाइनलका सर्वाधिक स्कोरकर्ताद्वय सन्देश र राजीव मोस्ट भ्यालुएबल प्लेयर घोषित भए । जुनियरमा ईबीएका सुनील मल्ल (५०) र सिनियरमा ग्रीनल्यान्डका मिंगुर शेर्पा (२५) सर्वाधिक स्कोरकर्ता बने । जुनियरमा लालीगुराँसका रोशन घले इमर्जिङ प्लेयर ठहरिए ।
कान्तिपुर हाफ म्याराथन जेठ ११ मा,हाफ म्याराथनमा सहभागिताका लागि १८ वर्ष उमेर पुगेको हुनुपर्नेछ । यसपल्ट सबै विधामा गरी ३ हजार ५ सयभन्दा बढीले सहभागिता जनाउने अनुमान गरिएको कान्तिपुर पब्लिकेशन्सका एजीएम महेश स्वाँरले शुक्रबार आयोजित पत्रकार सम्मेलनमा बताए । प्रतियोगितामा सहभागी हुन इच्छुक व्यक्तिको नाम दर्ता वैशाख २२ देखि नै सुरु भइसकेको छ । उक्त प्रक्रिया जेठ ८ सम्म चल्नेछ । नाम दर्ताका लागि कान्तिपुरको थापाथलीस्थित कार्यालयमै आउनुपर्नेछ । २०६७ सालमा पहिलोपल्ट आयोजित कान्तिपुर हाफ म्याराथनको ७ संस्करण कान्तिपुर पब्लिकेशन्सको वार्षिकोत्सवको दिन फागुन ७ मा आयोजना भएको थियो । यस प्रतियोगितालाई राष्ट्रियस्तरमा स्थापित गर्न गत वर्षबाट मिति परिवर्तन गरिएको हो । गत वर्ष जेठ ५ मा प्रतियोगिता भएको थियो । कान्तिपुर हाफ म्याराथन नवौं संस्करणसम्म आइपुग्दा महिलामा एपीएफकी कान्छीमाया कोजु पाँचपल्ट र पुरुषमा आर्मीका हरिकुमार रिमाल चारपल्ट च्याम्पियन बनेका छन् ।
प्रदूषणविरुद्ध दौड,"उनले कान्तिपुर म्याराथन उपत्यकाका समग्र जनताको म्याराथन प्रतियोगिता बनाउन आफूहरू प्रयासरत रहेको बताए । म्याराथनको मुख्य प्रायोजक सिटिजन्स बैंककी प्रमुख प्रशासकीय अधिकृत उमंग शर्माले प्रदूषणविरुद्धको नारालाई मुख्य प्राथमिकता दिनुपर्ने बताइन् । निजी क्षेत्रबीचको सहकार्यले खेलकुद विकासमा योगदान दिन सकिन्छ र त्यसैले हामीले सहकार्य गरेका छौं, उनले भनिन्, तपाई हामी सबैले खेलकुद विकाससँगै प्रदूषणविरुद्धको अभियानलाई साथ दिऔं ।"
बाबुछोरालाई प्रोएम,"कस्मिराले महिलातर्फको उत्कृष्ट पुरस्कार पाइन् । उनले ३८ स्कोर गरिन् । वाङचेन ढोन्डुपले लङ्गेस्ट ड्राइभ र तुल्सी भट्टले क्लोजेस्ट टु द पिनको पुरस्कार पाए । स्टेबल ३४ ह्यान्डीक्याप फर्म्याट खेलाइएको प्रोएम इभेन्टमा कुल ९७ खेलाडी सहभागी थिए । त्यसमा २५ व्यावसायिक गल्फर थिए । विजयी खेलाडीलाई सूर्य नेपालका प्रबन्ध निर्देशक अभिमन्यु पोदार, मार्केटिङ उपाध्यक्ष दिप्रा लहिरी, नेपाल प्रोफेनसल गल्फर्स संघका अध्यक्ष रवीन्द्रमान श्रेष्ठ, गोकर्ण गल्फ क्लबका सुहृद घिमिरे र क्याप्टेन जोसेफ नाथानले पुरस्कृत गरे ।"
विश्वकपमा सर्वाधिक पुरस्कार,आयोजक तथा दाबेदार इङल्यान्ड पहिलोपल्ट विश्वकप ट्रफी जित्ने प्रयासमा छ । उसले दक्षिण अफ्रिकासँग मे ३० मा लन्डनमा खेलेर प्रतियोगिता सुरु गर्नेछ ।
बुद्धको विश्व यात्रा,"मुसलमान अतिवादीहरूले बौद्धहरूलाई निर्मूल पार्न हरेक विहार, चैत्य, स्तूपा भत्काइदिए, लाखौं लाख पुस्तकहरू खोजीखोजी जलाइदिए र हजारौं भिक्षु एवं बौद्ध आचार्यहरूलाई मारे । त्यसबेला बौद्धहरू लुक्दै, भाग्दै नेपाल र तिब्बतमा शरण लिन आएका थिए । यसप्रकार अतिचार हुँदासमेत बुद्ध धर्म र दर्शन जीवित रहन सक्नु उल्लेख्य छ । जेजति बौद्ध दर्शन, साहित्य र परम्परा जीवित छ त्यसलाई यथोचित संरक्षण र विस्तार गर्न सक्यौं भने पनि शान्त, सुखी र समतापूर्ण हुन सकिन्छ । भौतिक समृद्धि देखिसकेका देशहरूले आन्तरिक समृद्धिका लागि बुद्धको धर्मलाई चाखपूर्वक पछ्याउँदै गरेको देखियो । अन्ततः मानिसलाई चाहिने आन्तरिक सुखशान्ति नै रहेछ, हामीले बेलैमा बुद्धलाई चिन्न सके जाती हुन्थ्यो । बत्तीमुनि अँध्यारो हुनुमा केही दृश्यमान र केही अदृश्य कारण समेत होलान् । बुद्धको ज्ञानको आलोक कति गरिमापूर्ण छ भन्ने हामीलाई बोध भइसकेको हो भने त्यो आलोकलाई पुनः जगाउने सम्भावना छन् । हामी सबै मिलेर सम्भावनाहरू खोजी गर्न सकिन्छ । सुरुआत गर्नलाई राज्याधिकारीहरू नै सचेत हुनुपर्छ । कम्तीमा बुद्ध जयन्तीका दिनमा मञ्चमा उभिएर राजनीतिक भाषण दिनुको साटो कुनै वरिष्ठ बौद्ध भिक्षुलाई बुद्धको शिक्षाका बारेमा बोल्न समय दिने र प्रधानमन्त्री, राष्ट्रपतिलगायत उच्चपदस्थ अधिकारीहरू दर्शकदीर्घामा बसेर धर्म श्रवण गर्न सके जनजनमा बुद्धत्वको गरिमा स्वतः स्थापित हुनेथियो । सम्मानित भिक्षुसँगै एकाध घण्टा सबै ध्यानमा बस्ने हो भने त त्यसले मनमा जगाएको आलोकले बत्तीमुनिको अँध्यारो स्वतः विलीन हुने थियो । मंगल होस् ।"
आनन्द : बुद्धका छाया,"आनन्दले उनीहरूलाई भनेका थिए, नेपाल हिमालय पर्वतसँगै जोडिएको छ । त्यहाँ निकै चिसो छ । हिउँ र हावाले गर्दा मेरो हातखुट्टाको यो स्थिति भएको हो । भिक्षुहरूले फेरि प्रश्न गरे, नेपालका भिक्षुले जुत्ता लगाउने गर्छन् कि गर्दैनन् ? आनन्दको जवाफ थियो, लगाउँछन् । नेपाल छँदै आनन्दले किन जुत्ता लगाएनन् भने उनलाई बुद्धले यसको अनुमति दिएका थिएनन् । बुद्धले पछि सबै कुरा सुनेर नियम नै बनाए, जाडो र हिमाली ठाउँमा भिक्षुले जुत्ता लगाउन सक्छन् ।"
यौन कुण्ठाका कुरा,"यस्ता कुरा अझै धेरैलाई बेकारको गन्थन लाग्ने गर्छ । तर यो लेख लेख्दै गर्दा साथीले एउटा तीतो अनुभव सुनाई । एक वर्षभन्दा कम उमेरको बच्चा घरमा नै छोडर अफिस आउने ऊ टुटल सर्भिस को प्रयोगकर्ता हो । यसैलाई विवादको विषय बनाउँदै उसको लोग्ने भन्ने गर्छ रे, टुटल, पठाओ आदिले त तिमीहरूलाई पो मोज छ, दिनदिनै फेरी फेरी । कि कुण्ठा पुरुषमा नै बढी छ ?"
उत्तरआधुनिकतावादले भन्यो सङ्गीत श्रोताको मृत्यु भइसक्यो !,"र, तपाईंलाई थाहा छ कि छैन ?बिचरा सङ्गीत श्रोताको पनि अब मृत्यु भइसक्यो !"
सुविधा कि सास्ती ?,"बजारको नियम यही हो ।बजारबाहेक अर्को नियमचाहिँ सरकार, स्थानीय सरकार वा महानगरहरूका लागि छ । त्यो हो गतिलो सार्वजनिक यातायातका लागि पहल । चालीसपचास लाख जनसंख्या भएको काठमाडौं सहरको सार्वजनिक यातायात १० सिटे ट्याम्पु र १५ सिटे माइक्रोलाई लगाएर महानगर घुरेर सुत्न मिल्छ ? मुख्य रुटमा एकै पटकमा धेरै मानिस बोक्न सक्ने (कम्तीमा साझा बस जत्रा) ठूला बसलाई रुट र समयतालिका तोकेर नचलाउने हो भने अब काठमाडौंमा आफ्नै सवारी नहुनेले यात्रा गर्न मुस्किल छ । फुटपाथ यसै पनि छेउकै सटरवालाको कब्जामा छ, बाँकी ठाउँमा पार्किङ । सार्वजनिक यातायात नसुध्रेसम्म टुटल वा पठाओजस्ता सेवा क्षणिक सुविधाका मात्र कुरा हुन्, यी समाधान होइनन् ।"
"बुवा, बहिनी र समय","म सोँचेर कहालिन्छु, यदि आम्दा अस्पतालले दिएको सल्लाह सुझावलाई नै बुवाले अन्तिम सत्य मानिदिनुभएको भए के हुन्थ्यो ? फेरि, आफैंले मनलाई सम्झाउँछु, हैन, दुनियाका बाबुहरू गच्छेले भ्याएसम्म सन्तानको जीवन रक्षाको लडाइँमा एक्लो सिपाही भएरै पनि मोर्चामा डटिरहन्छन्लडिरहन्छन् ।२०७४ फागुन ४ गते, बुवाले अन्तिम सास फेरेर हामीलाई छाडिजानुभएको थियो । र म, उप्रान्त बुवालाई सशरीर कहीँकतै देख्न पाउँदिनँ, हिरिक्कै प्राण जान खोजे पनि बुवालाई छुन कहिल्यै पाउदिनँ र बुवाको वात्सल्यले भरिएको हातले मेरो शिर कहिल्यै सुम्सुम्याउने छैन भन्ने कल्पेर अधमरो भएकी थिएँ । तर मान्छेको जात सारै जब्बरे हुँदोरैछ ! बुवालाई केही भयो भने म कसरी बाँच्न सकुँला र ? म पनि उतिखेरै भुक्लुक्क मरिजान्छु नि ! भनेर जतिबेलै सोँचिरहने मैले, नचाहेर पनि बुवालाई धेरैजसो बिर्संदै एक वर्ष बढीको समय काटिसकेछु !"
चिनियाँ सफलताको वैकल्पिक व्याख्या,विशाल चालिसे
डायनोसर थेरम,"तथ्यहरू के हुन् ? कहाँ बस्छन् ? कस्ता स्थितिमा छन् ? त्यसका चालक शक्तिहरू के के हुन् ? निर्माण हुँदै गएको नयाँ यथार्थ के हुन् ? त्यसतर्फ दृष्टि नदिने हो भने, डायनोसरको पङ्क्तिमा थाहै नपाई हामी पनि उभिइने सम्भावना प्रबल छ । त्यसैले बेस् थेरमलाई डायनोसर थेरम भने । सचेत गराउने अर्थमा । सृजनात्मक लेखनमा लाग्नेहरूले बेस् थेरममा धेरै उपयोगी कुराहरू भेटाउन सक्छ ।"
फेरिएको कतार,"नेपालमा फुटबल गतिविधि कम भएपछि रोजगारीका लागि कतार आएका राष्ट्रिय खेलाडीहरू फर्केर ए डिभिजन टिमको कप्तानसम्म बन्दा हामीले कतारमा बसेर नेपाली फुटबलका लागि यति योगदान दिन सक्यौं भनेर गर्व लाग्छ, सञ्जीवले सुनाए । राजनीतिक र गैरराजनीतिक गरी कतारमा थुप्रै नेपाली संघसंस्था छन् । आफ्नो संस्थालाई अहिलेसम्म राजनीतिबाट टाढा राखेको बताउने सञ्जीवले यही कारण अन्य संस्थाबाट सहयोग नमिलेको गुनासो गरे । फुटबलका लागि केही गर्ने हो भने पद र पैसा खोजेर हुँदैन, गैरआवासीय नेपाली संघ कतारलगायत थुप्रै संस्थाले हामीलाई सहयोग गर्न चाहेनन्, उनीहरूको सहयोगबिना नै यो काम भइरहेको छ र भविष्यमा पनि हुनेछ, सञ्जीवले भने ।"
काशीरामका तीन चिठी,"शारदाले काशीरामका लागि भनेर चिठी पनि लेखेकी छन्, विगत जे भयो, अब बित्यो । पछुताउनुपर्ने कारण छैन । तिमी मात्रै फर्किएर आउँदामै हामीलाई लाख हुन्छ । तिमीले ५ महिनामा छोडेर गएको छोरीको अनुहार सम्झ । जन्मदिने बुवाआमालाई सम्झ । तिमीले जुन स्टेसनमा छोडेर गएको थियौं । म त्यही स्टेसनमा हरपल पर्खेर बसिरहेको छु । तर त्यो चिठीको खाममा लेख्न काशीरामको ठेगाना छैन । अनि उनी बाध्य भएर ठेगाना नभएको पतिको बाटो हेरिरहेकी छन्, बीस वर्षदेखि उसैगरी । :"
रेकर्ड ब्रेकर,"आरोहीहरूका अनुसार, वर्षमा चार सिजन खुला हुने सगरमाथामा वसन्तकालीन समयमा जेठको एक हप्ता मात्रै आरोहणका लागि अनुकूल वातावरण हुन्छ । यस सिजनमा ८ हजार मिटरभन्दा अग्ला हिमाल आरोहण गर्न ८ सय ५१ विदेशीसहित नेपालीले अनुमति लिएका छन् । उनीहरूले सगरमाथासहितका ३० वटा हिमाल आरोहण गर्दै छन् । सगरमाथाका लागि मात्रै ३ सय ८९ आरोहीले अनुमति लिएका छन् । वसान्तकालीन हिमाल आरोहण सिजनमध्ये फागुनबाट सुरु भई जेठमा टुंगिन्छ । सुरज कुँवर"

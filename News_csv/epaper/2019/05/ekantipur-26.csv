शीर्षक,विवरण
९० परिवार नदीले घेरिए,"हनुमाननगरकंकालिनी नगरपालिकाले गत साउनमै यस क्षेत्रको अवस्था र समस्याका विषयमा प्रधानमन्त्री तथा मन्त्रिपरिषद् कार्यालय, प्रधानमन्त्री, गृहमन्त्री र प्रमुख जिल्ला अधिकारीसमेतलाई लिखित रूपमा जानकारी गराएको थियो । हामीले समयमै संघीय सरकारलाई जानकारी गराइसकेका छौं, नगरप्रमुख साहले भने, संघीय सरकारबाट कुनै चासो भएन । अब पश्चिमी तटबन्धमाथि दबाब बढेर नेपालीको उठीबास हुने खतरा बढेको छ ।अढाई वर्षदेखि कोसी ब्यारेजको २८ नम्बर ढोका अगाडि दक्षिणी भागमा भारतीय पक्षले नदीमा पाइलट च्यानल खन्न सुरु गरेको थियो । पश्चिमतर्फ फर्किएको कोसीको धारले सीधै पश्चिमी तटबन्धलाई जोखिममा पार्ने निश्चित रहेको कोसीपीडित समाजका अध्यक्ष देवनारायण यादवले बताए । हाम्रा अधिकारीहरू मौन छन्, उनले भने, कोसीको मूलधारलाई मध्यभागमा नफर्काइए यो वर्षायाममा बाढीले पश्चिमी तटबन्धलाई जोखिम हुन्छ । पश्चिमी तटबन्धमा समस्या भए सप्तरीको हनुमाननगरकंकालिनी नगरपालिका र तिलाठी कोइलाडी गाउँपालिकालगायत राजविराज नगरपालिकाको केही भागका एक लाखभन्दा बढी जनताको उठीबास हुन सक्ने उनले बताए । पश्चिमी तटबन्ध नभत्किए पनि सिपेजकै पानीले तटबन्ध छेउका बस्ती जलमग्न हुने खतरा बढाएको छ, उनले भने । गतवर्ष नदीको बहाव पूर्वतर्फ हँॅदा पनि पश्चिमी तटबन्धमाथि पानीको दबाब थियो । कोसीले नेपालभारत दुवैतर्फका बस्तीलाई वर्षायाममा जोखिम हुन्छ, हनुमाननगरकंकालिनी नगरका प्रमुख साहले भने, जोखिम टार्ने भनेर बहाव पूरै नेपाली भूभागमा फर्काइदिनु पनि हुँदैन । पश्चिमी तटबन्ध कमजोर रहेकाले चिन्ता बढेको छ । सन् १९८८ मा योगिनियामा भत्केको तटबन्धको मर्मतसम्भार हालसम्म अपेक्षाअनुरूप हुन नसकेको उनले बताए । तटबन्ध जीर्ण छ, अनि फेरि पानीको चाप पनि तटबन्धतर्फ सोझ्याएपछि यो वर्षामा भत्किन सक्ने झन् खतरा बढेको छ । सप्तकोसी नदीमा ब्यारेज व्यवस्थापन र तटबन्ध मर्मतको काम भारतीय पक्षको जिम्मामा छ ।"
भ्रष्टाचार अभियोगमा कर्णेल बर्खास्त,सेनामा 'शून्य सहनशीलता'प्रधानसेनापतिमा थापा नियुक्त भएसँगै उनले संगठनभित्र हुन सक्ने भ्रष्टाचार र आर्थिक अनियमिततालाई नियन्त्रण गर्न शून्य सहनशीलताको नीति अख्तियार गरेको दाबी जंगी अड्डाले गरेको छ । थापाले बजेट विनियोजनलाई पारदर्शी बनाउँदै प्राथमिकतामा आधारित बजेट विनियोजन गर्न र प्रभावकारी कार्यान्वयनका लागि बजेट आचारसंहिता २०७५ र बजेटसम्बन्धी आन्तरिक निर्देशिकासमेत लागू गराएका छन् । थापाले वैशाख पहिलो साता मात्र सैनिक अधिकारीलाई जिम्मेवार बनाउन सैनिक आचारसंहिता संग्रह जारी गरेको जंगी अड्डाले जनाएको छ ।
"मन मिल्यो, जमिन मिल्यो","चक्लाबन्दीमा छनोट भएका सहकारी तथा समूहलाई आवश्यक यन्त्र, उपकरण र मल, बीउ खरिदका लागि मन्त्रालयले अनुदान उपलब्ध गराउने नीति लिएको छ । उक्त प्रयोजनका लागि मन्त्रालयले चालु आर्थिक वर्षमा ५० लाख रुपैयाँ बजेट विनियोजन गरेको थियो । यस वर्ष घाचोकसँगै फेवाताल पारिको पामे र स्याङ्जामा चक्लाबन्दी सुरु भएको छ । कयरबारी पञ्चासे कृषि सहकारी संस्था र पञ्चासे पोखरा बहुउद्देश्यीय प्रालिले पामेमा चक्लाबन्दी गरेको छ । स्याङ्जाको वालिङ नगरपालिका१ मा रहेको सागरदेवी किसान समूहले पनि चक्लाबन्दीका माध्यमबाट समूहीकृत खेती गर्न सुरु गरेको छ ।"
चुरेमा सेनाले कहाँ के गर्दै छ ?,सेनाले आफूसँग अनुभव नभए पनि जुनसुकै काममा हात हाल्दै आएको छ । निजगढकाठमाडौं द्रुतमार्गका रूख काट्ने जिम्मासमेत सेनाले लिएको छ । सेनाले जथाभावी रूख काटेकाले काठ बिक्री हुन सकेको छैन । सिमरा अन्तर्राष्ट्रिय विमानस्थलका लागि रूख काट्ने जिम्मा पनि सेनाले नै पाएको छ । यसअघि नेपाली सेनाले नै ३१ करोड रुपैयाँ ठेक्कामा जोखिममा रहेको सोलुखुम्बुस्थित इम्जा तालको सतह घटाउने काम गरेको थियो ।
'सरकार नियन्त्रित प्रेस अस्वीकार्य',महासंघका अध्यक्ष गोविन्द आचार्यले स्वतन्त्रताको पक्षमा भएका आन्दोलनहरू सफल भएको उल्लेख गर्दै महासंघले थालेको आन्दोलन पनि सफल हुने विश्वास व्यक्त गरे । उनले प्रेस तथा अभिव्यक्ति स्वतन्त्रताको आन्दोलनमा नलाग्ने र विरोध गर्नेहरू कमजोर सावित हुने उनको भनाइ थियो ।
४ सातामा ६ हिमाल आरोहण,"चुचुरोमा पुगेर उनी शुक्रबारै आधार शिविरमा आइपुगेका छन्, आरोही पुर्जाको आरोहण व्यवस्थापनको जिम्मा लिएको सेभेन समिट ट्रेक्सका अध्यक्ष मिङमा शेर्पाले भने । उनले अन्नपूर्ण वैशाख १०, धौलागिरि वैशाख २७, कञ्चनजंघा जेठ १, सगरमाथा र ल्होत्से जेठ ८ तथा मकालु जेठ १० गते आरोहण गरेका हुन् ।"
नियमावली मिचेर विधेयक,अर्थ मन्त्रालयसँग बारम्बार छलफल गरेर अनुमति लिएपछि मात्र विधेयक तयार गरिने गरेको मन्त्री जम्कट्टेलले बताए । उनले अनुमानित विवरणसहित विधेयक पेस गर्न तयार रहेको बताए । हालसम्म प्रदेशसभाबाट विभिन्न २८ वटा विधेयक पारित भइसकेका छन् । ३८ वटा विधेयक दर्ता भएकोमा २७ वटा कानुन प्रमाणित भएका छन् । ११ वटा विषयगत समितिमा छलफलको क्रममा रहेको प्रदेशसभा सचिवालयका उपसचिव राजेश थापाले बताए ।
किसानलाई गाई,चितवन (कास) रत्ननगर नगरपालिकाको वडा नम्बर १२ ले किसानलाई गाई वितरण गरेको छ । धेरै दुध उपादन गरेर बेच्ने किसानलाई अनुदान पनि दिएको छ । ४५ हजार मूल्य पर्ने गाई पाँच किसानलाई र वर्षमा तीन हजारभन्दा बढी लिटर दुध उत्पादन गर्ने १७ किसानलाई अनुदान रकम दिएको वडा अध्यक्ष वीरबहादुर पाख्रिनले बताए । किसानले १० हजार रुपैयाँ बेहोरेका छन् । अनुदान फाएकी किसान मीरा विकले गाईको दुध बिक्री गरेर आयआर्जन गर्ने विश्वास व्यत्त गरिन् । वडाभित्र १० हजारभन्दा बढी लिटर दुध उत्पादन गर्ने किसान किशोर बगालेले २५ हजार रुपैयाँ अनुदान बुझे । उपप्रमुख विमला दुवाडीले किसानको हितका लागि विभिन्न कार्यक्रम गरेको बताइन् ।
सुत्केरी पशुलाई भत्ता,"कमलामाई नगरपालिका पशु पालनका लागि उपयुक्त क्षेत्र मानिन्छ । पशु पालनबाटै यहाँका किसान जीविकोपार्जन गर्दै आएका छन् । नगरको भद्रकाली, जलकन्या, रानीचुरी, रानीवास, डाँडीगुराँसे लगायतका वडामा किसानले व्यावसायिक भैंसीपालन गर्दै आएका छन् । नगरपालिकाले उक्त क्षेत्रलाई भैंसी पकेट क्षेत्र बनाउने तयारी गरेको छ । नगरको ढकाल गाउँ, गैयाटार, पातीपरणलगायतका ठाउँमा भने गाईपालनका लागि उपयुक्त क्षेत्र मानिन्छ ।"
पार्क बनाउने भन्दै जग्गा रोक्का,"जग्गाधनीहरू गुनासो गर्न जिल्ला समन्वय समितिमा पटकपटक आएको संयोजक डल्लाकोटीले बताए । जग्गा अधिग्रहणको कागजपत्र समन्वय समितिमै छ । अब के गर्ने भनेर संघीय मन्त्रालयमा बुझेर कारबाही प्रक्रिया अगाडि बढाउँछु, संयोजक डल्लाकोटीले भने ।"
कर्मचारीमाथि दुर्व्यवहार,"नुवाकोट (कास) तारकेश्वर गाउँपालिका कार्यालयमा कर्मचारीमाथि हातपात भएको छ । बिहीबार अपराहृन उपाध्यक्ष तारादेवी रिमालले आफूले भनेको योजनाको बजेट नदिएको भन्दै प्रमुख प्रशासकीय अधिकृत अशोक दाहालमाथि कार्यकक्षमै हातपात गरेकी हुन् । नियमले मिल्दैनभन्दा एक्कासि हातपात गरी सर्ट च्यातिदिएर टाँक पनि चुँडाली दिनुभो, प्रशासकीय अधिकृत दाहालले भने । प्रमुख प्रशासकीय अधिकृत दाहालको कार्यकक्षमा बसेको कुर्सीमा रहेको अवस्थामा कँठालो समातेर कुटपिट गरेको कर्मचारीले बताए । चुनावपछि अध्यक्ष र उपाध्यक्षबीचमा मनमुटाव बढेकाले समन्वय नभएपछि कर्मचारीमाथि हातपातमा उपाध्यक्ष उत्रेको दाबी कर्मचारीको छ । प्रमुख प्रशासकीय अधिकृत दाहाल साविक दुईपीपल हाल बेलकोटगढी नगरपालिका६ का निवासीसमेत हुन् ।"
डाँडाका घरघरमा धारा,"धादिङ (कास) खानेपानीको अभाव झैल्दै आएका सिद्धलेक३, मुलाबारीमा अहिले घरैपिच्छे धारा जडान गरिएको छ । वर्षौंदेखि खानेपानीको समस्या झेल्दै आएका मुलाबारीका बासिन्दा अहिले खुसी भएका छन् । सिद्धलेक गाउँपालिका र फोकस नेपाल, धादिङको साझेदारीमा मुलाबारी डिप बोरिङ खानेपानी आयोजनाबाट त्यस क्षेत्रका २ सय ३४ घर परिवारमा एक घर एक धारो पुगेको छ । योजना १ करोडको लगानीमा भएको हो । खानेपानी आयोजनाका लागि गाउँपालिकाले विद्युतीय लाइन विस्तार, विद्युतीय तार विस्तार, ट्यांकी निर्माण, पानी तान्ने पम्प, डिप बोरिङको लागि मेसिन खर्च व्यहोरोको छ । बाँकी रकम अक्फाम र फोकस नेपालले व्यवस्था गरेका थिए । घरैपिच्छै खानेपानीको धारो पुगेपछि स्थानीय खुसी भएको खानेपानी आयोजनाका अध्यक्ष होमनारायण श्रेष्ठले बताए ।"
एकै दिन ८५ हजार विद्यार्थी,"काठमाडौं बर्नहार्ट कलेजका संस्थापक अध्यक्ष भूपेश छतकुली शैक्षिक मेला प्रभावकारी रहेको बताए । भने, सबैतिरका अभिभावक र विद्यार्थीलाई हाम्रा शैक्षिक संस्थाको भौतिक र शैक्षिक कार्यक्रम बारेमा विस्तृत जानकारी दिन पाइरहेका छौं । त्रिवि परीक्षा सहनियन्त्रक घनश्याम ठाकुर हरेक वर्ष शैक्षिक मेलाको अवलोकन गर्ने गरेको बताए ।"
अनिल सिंहले गाए गीत,"मेलाको तेस्रो दिन युवामाझ चर्चित गायक अनिल सिंहले आफ्नो लोकप्रिय गीत गाएर सहभागीलाई मनोरञ्जन दिलाए । सिंहले आफ्ना चर्चित गीत ओ माया, आई लभ यू, माया पहिलो, रुवाए पनि ठीकै र नाच हे नाच बोलको गीत गाएका थिए । गायक सिंहको सुरिलो स्वरसँगै युवा तथा दर्शकहरू उफ्रीउफ्री नाचे । दर्शकदीर्घाबाट वान्स मोर भन्ने आवाज गुन्जियो । तन्नेरी आवाजलाई सम्बोधन गर्दै सिंहले फेरि गाए नाच हे नाच गीत र आफ्नो सोमा साथ दिन उनले अनुरोध गरे ।"
समापनमा सेलिब्रिटी,"छैटौं कान्तिपुर हिसान एडुफेयर२०१९ मेला आइतबार सकिंदै छ । शैक्षिक मेलाको अन्तिम दिन आइतबार हास्य अभिनेता मनोज गजुरेल, जात्रै जात्रा फिल्मका कलाकार टोलीको उपस्थिति रहने मेलाका संयोजक युवराज शर्माले जनाए । देशभरिका माध्यमिक तहदेखि विश्वविद्यालय तहसम्म अर्थात् कक्षा ११ र १२ देखि स्नातक, स्नातकोक्तर तहसम्मका सबैखाले शैक्षिक कार्यत्रम र शिक्षालयहरूका बारेमा बुझ्ने मौका यही हो, शर्माले भने, यो वर्षको अन्तिम मौका आइतबारसम्म मात्रै छ । विद्यार्थी र अभिभावकले जसरी शैक्षिक मेलाको अवलोकन गर्न अनुरोध गर्छु ।"
धेरै जानकारी पाइयो,विद्यार्थीहरूलाई विभिन्न कलेजको बारेमा जानकारी दिन खोजिएको रहेछ । एकै ठाउँमा यति धेरै कलेजका विभिन्न पक्ष थाहा पाउनु राम्रो लाग्यो । कुन कलेजमा कुन विषयको पढाइ हुन्छ ? त्यहाँ के कस्तो सेवासुविधा पाइन्छ भन्ने कुरा सजिलो गरी थाहा पाइयो ।
"अर्बको निर्यात, खर्बको आयात","माग, उत्पादन र आयातको अध्ययन गरी दैनिक उपभोग्य वस्तुको खपत गर्ने सर्वसाधारणको बानीमा पनि मुलुक सुहाउँदो अभिरुचि जगाउने नीति अवलम्बन गर्नु आवश्यक छ । उपभोक्ताले कुनै सामान वा सेवा खरिद गर्नुअघि यसले मुलुकको अर्थतन्त्रमा के असर पार्छ होला भनेर सोच्ने शैली विकास गर्ने हो भने आयातमुखी अर्थतन्त्र निरुत्साहित हुनुपर्छ भन्ने धारणा जनस्तरसम्मै प्रबल हुनेछ । तबमात्र हामी खर्बको निर्यात, अर्बको आयात हुने दिन देख्न पाउने छौं ।"
कुलमानहरूका लागि जागौं,"देशका लागि काम गरिरहेका कुलमान घिसिङमाथि अहिले केही मान्छे खनिएका छन् । हुन सक्छ, कुलमानले घूस खुवाउन वा चाकडी बजाउन सकेनन् । कुलमानजस्ता निर्विवाद कर्मचारीलाई षड्यन्त्रपूर्वक तलमाथि पार्न सकिए आफ्ना हनुमान लगी फेरि लोडसेडिङ गरेर कमिसन खान यो हर्कत गरिएको होइन भन्न सकिन्न । २०६५ भदौमा १८ घण्टे लोडसेडिङको अन्धकारसहित प्रचण्ड युगको सुरुवात भएको थियो । पछि माधव नेपाल, बाबुराम भट्टराईले १४ घण्टासम्म झारेका हुन् । झलनाथ खनालका कालमा गोकर्ण विष्टले ६७ घण्टामा झारे पनि अरूले सकेनन् । उनलाई पार्टीका कमिसनखोरहरूले काम गर्नै दिएनन् । केही कालपछि ऊर्जामन्त्री भएका जनार्दन शर्माले राम्रो छवि भएका कुलमानलाई विद्युत् प्राधिकरणको हाकिम बनाएर सराहनीय काम गरे । कुलमानसँगै उज्यालो युगको सुरुवात भयो । सभ्य देशमा भएको भए अन्धकार युगका प्रणेताहरूले कुलमानसित माफी माग्थे होलान् तर नेपालमा नेताहरूबाट यस्तो अपेक्षा गर्नु नै मूर्खता हुन्छ । इमानदार राष्ट्रसेवकलाई पुरस्कृत गर्नु त कता हो कता, बदनामीमा रमिते बनिरहेको छ सरकार । कुलमानहरूका लागि काम गर्ने वातावरण बनिरहोस् भन्नका लागि सचेत नागरिक जाग्नुपर्ने भएको छ । ज्यो रत्ननिधि रेग्मी 'शुक्राचार्य', महाकवि देवकोटा आश्रम"
अनागरिक बन्नुपर्दाको पीडा,"युग पाठकको नागरिकता समस्यामा आधारित लेखले मन छोयो । पहाडिया नक्कली राष्ट्रवादी जाँतोमा मधेसका निरपराध युवायुवतीको लहलहाउँदो भविष्य पिसिएको छ । यसबाट मधेसका असंख्य नागरिक मर्कामा परिरहेका छन् । आफ्नै जन्मभूमिमा अनागरिक बन्नुपर्दाको पीडा कस्तो हुन्छ, भोग्नेलाई मात्र थाहा हुन्छ । नागरिकता अभावमा राज्यमा दिने अवसर र सेवामा पहुँचबाट वञ्चित हुनुपरिरहेको छ । यो पीडा कहिलेसम्म भोगिरहनुपर्ने हो ? रवीन्द्र गुप्ता, क्षिरेश्वरनाथ७, धनुषा"
मोदी विजयको अर्थ,"दोस्रोचोटि सत्तासीन हुने पक्का भएपछि भारतीय प्रधानमन्त्री नरेन्द्र मोदीले पहिलो भाषणमै सेक्युलरिज्मको कुरा गरेर जनतालाई भुलभुलैयामा राख्नेहरूको आवाज अब बन्द भएको छ भने । मोदीको भनाइ नेपालका सन्दर्भमा पनि मिल्दोजुल्दो छ । नेपालको माटोले पनि त्यस्तै नेतृत्व खोजिरहेको छ । यस्तो नेतृत्वको, जसमा आफ्नो धर्मसंस्कृतिप्रति माया होओस् । हामी नेपाली यसै पनि धर्मप्रति मार या मर को भावना राख्ने खालका होइनौँ । हामीलाई हिन्दु अधिराज्य अनि राजतन्त्र चाहिएको पनि होइन । महिला र दलित लगायतप्रति अनुदार केही संस्कार र संस्कृतिका विरोधी छौँ हामी । तिनलाई पुनरावलोकन गर्नैपर्छ, त्यस्ता कुरीतिमा टेकेर समग्र संस्कार र संस्कृतिकै विरोध गर्न चाहिँ हुन्न । हामीलाई यस्तो राजनीतिक नेतृत्व चाहिएको छ, जसले यो विषयलाई चुनावी घोषणापत्रमा उतार्ने मात्र हैन, आफैं पनि अनुसरण गरोस् तर हाम्रा दुई मुख्य पार्टी नेकपा र कांग्रेसलाई आफ्नो सनातन संस्कृतिप्रति प्रेम देखिँदैन । यीसँग भाडाका अजेन्डा छन्, जसबापत भाडा प्राप्त भइरहन्छ, त्यो पनि अदृश्य । अबका आठदस वर्षसम्म पनि हाम्रा मुख्य पार्टीमा यस्तो चेत आउने लक्षण छैन । यिनले भाडामा उचालेका केही नारा भुइँमा न भाँडामा भएपछि कुनै मौलिक शक्तिको उदय होला अनि भारतमा मोदीले झैं नेपालमा सनातन संस्कारप्रेमले सत्तासीन हुन पाउला । होमनाथ अधिकारी, चितवन, हाल ः ओस्लो, नर्वेभारतको निर्वाचनलाई विश्वकै ठूलो लोकतान्त्रिक अभ्यास मानिन्छ । यस्तो पछिल्लो अभ्यासको असर नेपालमा नपर्ला भन्न सकिन्न । मोदीले हामीलाई फेरि टेढो आँखा नलगाउलान् भन्न सकिन्न । यसबाट बच्न हामीले दूरदृष्टि र दरिलो कूटनीतिको आडमा भारतचीन समदूरी, समन्वय र सहकार्यमा जोड दिनुपर्छ । दुवै देशसँगको सहकार्यवाट कसरी आर्थिकसामाजिक फड्को मार्न सकिएला भन्ने ख्याल गर्नुपर्छ । दोबाटे कूटनीति, छिमेकीलाई गालीगलौजको अभ्यासलाई तिलाञ्जली दिनुपर्छ । घरी भारतीय त घरी चिनियाँ तुरूप देखाएर अघि बढ्ने कुचेष्टा गर्न हुन्न । भुवनेश्वर शर्मा, चन्द्रागिरि२, काठमाडौंहिन्दु धर्मदर्शनका अभियन्ता मोदीले जितेसँगै नेपालमा पनि राजनीतिक तरंग आउने अडकलबाजी भइरहेको छ । मोदी दोस्रो कार्यकालमा अझ बलियो भएर आएका छन् । यो उत्साहमा उनले नाकाबन्दीजस्तो दुष्कृत्य दोहोर्याएर फेरि दुःख देलान् कि भनेर हामी सचेत भइरहनु आवश्यक छ । पुरुषोत्तम घिमिरे, जोरपाटी, काठमाडौंनिर्वाचनमा सफल हुन जनतामा विश्वास जगाउन सक्नुपर्दो रहेछ भन्ने प्रस्ट भएको छ मोदीको विजयले । हिन्दुत्व र सुरक्षा पाटो प्रमुख अजेन्डा बनाएका मोदीले हाम्रा ओलीप्रचण्डकै शैलीमा एकतर्फी जित हासिल गरे । यो दम्भमा उनले नेपाललगायत छिमेकीलाई दुःख दिने नियत राख्न सक्छन् । त्यस्तै, अघिल्लो पटक मधेसवादी दलले उठाएका केही सवालमा यस पटक चासो नराख्लान् भन्न सकिन्न । त्यस्तो नहोओस् भन्न हाम्रा सत्तासीनहरूले परिपक्व कूटनीति प्रदर्शन गर्नु वाञ्छनीय हुन्छ । श्यामसुन्दर कुइँकेल, हाडीगाउँ, काठमाडौंनेपाल र छिमेकीहरूसँगको भारतको परराष्ट्र नीति साबिक वा संशोधित, कस्तो हुने हो, त्यो भविष्यले बताउनेछ तर हाम्रा सरकार प्रमुख र प्रतिपक्षीले मोदीलाई हतारहतार बधाई दिनुले हाम्रो नेतृत्ववर्गको चाप्लुसीपनलाई दर्साउँछ । द्विदेशीय सम्बन्धमा यस्तो केटाकेटीपन अपेक्षित हुन्न । आफू ठीक ठाउँमा बस्न सके अर्कोले हामीलाई हेप्ने हिम्मत गर्न सक्दैन । महेन्द्रसिंह बम, टीकापुर१, कैलालीगेरुवा गुफामा लोकतन्त्र लेख र सम्पादकीयमा नेपालको चस्मा लगाई मोदी विजयको विश्लेषण गरिएको रहेछ । मोदीको गेरुवा गुफामा भारतीय लोकतन्त्र गएको देख्नु पूर्ण सत्य होइन । ममता बनर्जीको उद्दण्डता नदेखेकाहरूले मात्र यस्तो संकथन फैलाउँछन् । भारतमा एक पटक फेरि पुरातन भारतीय संस्कृतिप्रेमको उदय भएको छ । भारतीय जनता कति परिपक्व रहेछन् भन्ने यसले साबित गरिदिएको छ । टुक्रे ग्याङहरूजस्ता दलप्रति भारतीय जनताले अविश्वास देखाएका छन् । पराजित भएर पनि भारतीय कंग्रेसले एउटा आशा बाँकी नै राखेको छ । उसले क्षेत्रीय दलसँग गठबन्धन नगरेर एक हिसाबले राम्रै गरेको छ । जब भारतका सबै क्षेत्रीय दल धराशायी हुन्छन्, तब मात्र कंग्रेसको उदय हुन्छ । अहिले जनताले मोदीको जनमतसंग्रह गरेका हुन् । त्यसैले यसलाई लोकतन्त्र गुफामा गएको हिसाबले बुझ्न हुन्न । जहाँसम्म त्यहाँका कम्युनिस्टको कुरा छ, ती भारतमा वाहियात साबित भइसकेका छन् । यिनलाई नेपालमा मात्र हामीले समातेर बसेका छौं ! डा शिवशंकर यादव, छपकैया, वीरगन्ज"
भारतीय चुनावको सन्देश,"चुनाव परिणामकै भरमा भारतको अन्तर्राष्ट्रिय नीति र परराष्ट्र सम्बन्धमा तात्त्विक अन्तर हुने होइन । यसका कतिपय पक्ष लामो समयदेखि स्थापित र स्थिर भएर रहेका छन् । नेहरू लिगेसीबाट मोदीको नीति पनि मुक्त हुन सकेको छैन । भारतको छिमेक नीति बेलाबखत क्षेत्रीय प्रभुत्वको अहंबाट प्रभावित हुने गरेको छ । साउथ ब्लकदेखि दूतावाससम्मले देखाउने कूटनीतिक व्यवहार पनि भद्दा र खस्रो लाग्छ । यसमा कति सुधार होला भन्न सकिन्न, ठूलोसानो छिमेकी मनोविज्ञान चलिरहनेछ । नाकाबन्दीले बिगारेको नेपाल सम्बन्धको कोर्स करेक्सन भएको छ, सम्बन्ध सामान्य ढंगले अघि बढेको छ । राजनीतिक नेतृत्वको उच्चतम तहमा राम्रो बुझाइ (र्यापोर्ट) कायम राख्न सके नाकाबन्दी जस्तो अनपेक्षित घटना अरू बेहोर्न नपर्ला । पाकिस्तानसँगको सम्बन्ध खास गरी कश्मीरकेन्द्रित आतंकवादी घटनाका कारण तनाव र मुठभेडका उतारचढावबाट बढी प्रभावित छ । यसको प्रत्यक्ष प्रभाव दक्षिण एसियाली सहयोग संगठन (सार्क) मा परेको छ । सार्कले कुनै उल्लेख्य गति लिन नसक्नुमा भारतपाक द्वन्द्व नै प्रमुख कारक मानिन्छ । मोदीको प्रचण्ड विजय र दोस्रो कार्यकालसँगै सबै ठीक हुन्छ भन्ने बुझाइ राख्न सकिन्न, सकिने पनि होइन । बलियो जनसमर्थन पाएको सरकारलाई विदेश सम्बन्धका क्षेत्रमा पनि केही नयाँ सुरुवात गर्न र थाती रहेका समस्यालाई अलि फरक ढंगबाट सम्बोधन गर्ने यो उपयुक्त अवसर हो तर चुनाव विजयका बेला आउने यस्ता अपेक्षा शिष्टाचार कूटनीतिमै सीमित हुने गर्छन् ।"
'यही विधेयक कानुन बने विश्वविद्यालय मसानघाट बन्नेछन्',"समाज र राज्यका गहन विषयमा आवाज उठाउने असली नागरिक समाज पनि आज कमजोर वा सुषुप्त भइराखेको अवस्था हो ? हो, यो अनौठो स्थिति हामीकहाँ छ । तल सडकपेटीमा धर्ना वा मैनबक्ती जुलुस गर्ने कार्यत्रम राखिएको हुन्छ, माथि घरको छतमा उभिएर, दाँतमा अड्केको मासु सिन्काले कोट्याउँदै काँधमा तौलिया राखेर मानिस भनिरहेका हुन्छन्, खोइ त नागरिक समाज भन्थे, कोही आएनछन् । छतबाट भुइँमा नझर्नेहरू यहाँ कति छन् कति ! अनि तिनैलाई चाहिएको छ नागरिक समाजको स्वर । थोमस जेफरसनले भनेका छन् इटर्नल भिजिलेन्स इज द प्राइस अफ डिमोक्रेसी (प्रजातन्त्रतको मूल्य भनेकै शाश्वत सचेतता हो) । यही कुरा लागू हुन्छ हामीकहाँ पनि । सुतेर बस्नेका अगाडि के भन्ने ? अस्ति विश्वविद्यालयको बेथितिबारे बोल्नैपर्ने अवस्था पनि त्यही भएर आएको हो । मैले पूर्वउपकुलपति साथीहरूलाई भनेको थिएँ ए बाबा, हामी मरेका त छैनौं नि ! केही त बोलौं न !"
वन मुद्दा चलाउने अधिकार कटौती,"डिभिजन वन कार्यालयहरू भने प्रदेशअन्तर्गतको उद्योग, पर्यटन, वन तथा वातावरण मन्त्रालयअन्तर्गत रहने उल्लेख छ । अहिले डिभिजन वन अधिकृत प्रदेशअन्तर्गत खटिएका छन् । विधेयक पारित भए प्रदेशका डिभिजन वन कार्यालयहरूमा खटिएका प्रमुखको खटनपटन संघको वन तथा वातावरण मन्त्रालयमार्फत हुनेछ ।"
ऊन ल्याएर तातोपानी खुलाइँदै,"सबै भौतिक संरचना तयार भइसकेकाले नाका खुल्नेमा द्विविधा नरहेको सांसद अग्नि सापकोटाले बताए । यहाँ गैरकानुनी क्रियाकलापमा कडाइ गर्दै नाका चल्नेछ, यसलाई चीनले संवदेनशील रूपमा लिएको छ, उनले भने । चीनतर्फको भूभाग लगभग तयार हुने अवस्थामा पुगिसक्दा सीमा भेग सडकको सामान्य मर्मत मात्रै सकिएको छ । सुक्खा बन्दरगाह तयार भइरहँदा मितेरी पुलको काम सकिन अझै साता दिन लाग्ने चिनियाँ प्राविधिकले बताएका छन् । यसअघि दर्जनौं पटक सरकारी अधिकारीबाट नाका निरीक्षण भइसकेको छ । गाउँपालिका अध्यक्ष पौडेलले जेठ १७ मा सुक्खा बन्दरगाह, मितेरी पुलसहित कोदारी राजमार्ग हस्तान्तरण गर्ने जानकारी आए पनि औपचारिक रूपमा कुनै पत्र नआएको बताए ।"
भजनको तालले तन्नेरी,संगीत नाट्य प्रज्ञा प्रतिष्ठानका सदस्यसचिव श्याम तमोटले उत्सवमार्फत संस्कृति संरक्षणका लागि केही प्रयासको थालनी गरेको दाबी गरे । नेपालमा १ सय २५ वटा बोलीचालीका भाषा छन् । प्रदेश नम्बर ३ मा मात्रै २५ जातजातिले विभिन्न भाषा प्रयोगमा रहेको उनले बताए । कार्यक्रम संयोजक हरिदेवी कोइरालाले पश्चिमा संस्कृतिको प्रभावले गर्दा नेपाली मौलिक लोक संस्कृति ओझेल परेको तर्क गरिन् ।
ग्रेटवालमा ताम्बा गीत,"उनले तामाङ समुदाय भोक बर्मेली सभ्यतासँग जोडिएको र यसको सम्बन्ध ग्रेटवालसँग पनि भएको कारण एसियन सिभिलाइजेसन परेड को सन्दर्भ पारेर ग्रेटवालमा ताम्बा व्हाई प्रस्तुत गरिएको बताए । यहाँ खिचिएको भिडियो पनि तामाङ सेलोको टिपिकल स्टेपमा मात्रै आधारित हुने छ, उनले भने, लोक संगीतको जरा खोतल्ने प्रयास हो यो । सेलोको टोलीले बेइजिङस्थित वर्ड नेस्ट ओलम्पिक पार्कमा आयोजित सांस्कृतिक परेडमा पनि अन्य नेपाली लोकनृत्यसँगै सेलो नृत्यको स्टेप प्रस्तुत गरेको थियो ।"
पहिले केटा जस्तै थिएँ,"आफूलाई केटाहरूले राम्रो लागेको भन्न डराउनुको कारण पनि सायद यही भएर हुन सक्ने दिशाको अनुमान रहेछ । आफूलाई अन्तर्मुखी स्वभावकी बताउने दिशाले कक्षामा पनि आफू लास्ट बेन्चर भएको खुलाइन् । टाइगर श्राफसँगको प्रेमसम्बन्धलाई भने उनले स्वीकार गर्न चाहिनन् । भनिन्, ऊ मेरो असल साथी हो । ऊबाहेक फिल्म उद्योगमा मेरो अरू कोही साथी पनि छैन । हामी दुवै महत्त्वाकांक्षी छौं र ठूलो लक्ष्य पनि छ । म रमाइलो गर्न रुचाउँछु तर टाइगर काममा एकदमै दत्तचित्त छ ।"
घुम्तीमा नआऊ है,"दूतावासमा प्रधानलाई सम्मान गर्न स्थानीय कलाकारहरू दीपक थापा, चोक गुरुङ, सितु खरेल, गंगा राज, थिर थापा, बिसी राई, प्रमोश शर्मा, आशिष राज, शर्मिला बर्देवा र सपनकुमार राईले एकएक गरी प्रधानका दस चर्चित गीत गाए । सयपत्री सांस्कृतिक समूहले उनकै गीतको धून प्रस्तुत गर्यो । गायक प्रधान ३० मेमा लन्डनस्थित नेपाली दूतावासले म्यानचेस्टरमा गर्न लागेको गणतन्त्र दिवस समारोह र १ जुनमा मगर संघ यूकेले फार्नबोरोमा गर्ने ओपन कन्सर्टमा समेत सहभागी हुने कार्यक्रम छ ।"
सयौं पुतली परिचर्चा,"साहित्यकार सरुभक्तले पछिल्लो समयमा नारी लेखकले पुरुष लेखकसरह हस्तक्षेपकारी उपस्थिति देखाएको बताए । नारी लेखकले समाजका विविध पक्षमाथि कलम चलाउँदा समाजका विविध पाटाको गहन पक्षलाई उजागर गरेको छ, उनले भने, नारीले लेख्दैमा नारीवादी मात्र सोच्नु साँघुरो सोच हो । नारी लेखकले निरन्तर साहित्यका विविध विधामा दह्रो उपस्थिति जनाउनु साहित्यको विकासका लागि सुखद् रहेको उनले जनाए ।"
चित्र र साहित्य एकै थलोमा,"बेलबारी साहित्य विकास समितिले गरेको महोत्सवमा दुई दर्जन चित्रकारहरूले नगरको प्राकृतिक, सांस्कृतिक महत्व झल्कने चित्र बनाएका थिए । यसैगरी अरू विभिन्न विषय र सन्दर्भमा सिर्जना गरिएका चित्रहरू पनि प्रदर्शन राखिएका थिए । प्रतियोगितात्मक प्रदर्शनमा सुमन तामाङ, निशा राई, शृंखला धिमालका चित्रलाई उत्कृष्ट मान्दै पुरस्कृत गरियो । यसैगरी रोहन धिमालको चित्रले प्रोत्साहन पुरस्कार पायो ।"
अविरल यात्रामा कवि,"काठमाडौं (कास) हरेक महिना हुँदै आएको रचना वाचन शृंखला अविरल जनसाहित्य यात्रा मा कवि सुधनकुमार पौडेल प्रस्तुत भएका छन् । शुक्रबार राजधानीमा सम्पन्न शृंखलाको ५७ औं संस्करणमा उनको एकल कविता वाचन भएको हो । कविता सुनाउने क्रममा उनले द्वन्द्वकाल सम्झे । बैनीलाई पत्र शीर्षकमा लेखिएका कवितामा द्वन्द्वकालीन समयमा एउटै घरका सदस्यहरूमा आएको बिछोड प्रस्तुत गरिएको थियो । जनसाहित्यिक मञ्च नेपालले गर्दै आएको कार्यक्रममा कवि पौडेलले १२ कविता सुनाए । उनलाई वाचनमा गायिका तथा सांसद कोमल वलीसहित कविहरू रमेश शुभेच्छु, यशोदा अधिकारी, देवु लुइँटेलले पनि सघाएका थिए ।"
मोदी सर्वसम्मत संसदीय नेता,लोकसभामा दोस्रो ठूलो दल भारतीय राष्ट्रिय कंग्रेसले ५२ सिट ल्याएको छ भने उसको गठबन्धन संयुक्त प्रगतिशील गठबन्धनले (यूपीए) ८५ स्थानमा विजयी भएको छ । अन्य साना दल तथा स्वतन्त्र उम्मेदवारले १०७ सिट ल्याएका छन् ।प्रमुख निर्वाचन आयुक्त सुनिद अरोराले शनिबार राष्ट्रपति रामनाथ कोभिन्दलाई भेटी चुनावको अन्तिम नतिजा औपचारिक रूपमा जानकारी गराएका हुन् ।
राहुलको राजीनामा अस्वीकृत,"कंग्रेस प्रवक्ता रन्दिप सुर्जेवालाले पार्टी कार्यसमिति सदस्यले गान्धीको राजीनामा अस्वीकृत गरेको बताए । उनका अनुसार कार्यसमितिका अधिकांश सदस्यले पार्टीका लागि राहुलको नेतृत्व र मार्गदर्शनक आवश्यक रहेको बताएका थिए । गान्धीले यसअघि आफू कंग्रेसको अनुशासित सिपाही भएको तर अध्यक्षको जिम्मेवारीमा नबस्ने निर्णय गरेको उल्लेख गर्दै राजीनामा दिएका थिए । राजीनामा पेस गर्ने क्रममा गान्धीले भनेका थिए, कंग्रेस अध्यक्ष गान्धी परिवारबाटै हुनुपर्ने कुनै आवश्यकता छैन ।"
नयाँ मन्त्रिमण्डल घोषणा गर्दै मरिसन,"अस्ट्रेलियाको कानुनमा विद्यावारिधि गरेका डा समशेरसिंह थापा लिबरको आर्थिक र आप्रवासी नीति विशेष गरेर दुर्गम क्षेत्रमा रहने मतदाताले मन पराएका कारण सर्वेक्षणविपरीत नतिजा देखिएको हो । लिबरलले अभिभावक भिसाको नीतिमा ल्याएको परिवर्तन दुर्गम भेगमा बस्ने नागरिकले मन पराएका कारणसमेत उनीहरूको मत निर्णायक देखिएको हो । अर्कोतिर आप्रवासीको वार्षिक कोटा ३० हजारले घटाएर, दक्ष आप्रवासीलाई प्राथमिकतामा राख्ने र आप्रवासीलाई दुर्गम भेगमा सीमित गराउनेलगायत नीति सार्वजनिक गरेकाले पनि लिबरल सफल भएको थापाको विश्लेषण छ ।"
"भेनेजुएलामा बन्दीबीच झडप, २९ को मृत्यु",सार्वजनिक सुरक्षा प्रमुख ओस्कार भलेरोले २५० जना क्षमताको थुनुवा कक्षमा ५४० बन्दी राखिएको थियो । भलेरोले झिडन्तका क्रममा गोली हानाहान तथा ग्रिनेड आत्रमणसमेत भएको दाबी गरे । भेनेजुएलाका थुनुवा कक्षमा क्षमताभन्दा बढी बन्दी राखिने कारण पटकपटक भिडन्त हुने गरेको छ । सन् २०१८ को मार्चमा कैदीहरूबीचको भिडन्तमा ६८ को मृत्यु भएको छ ।
पग्लिएन पाटनको हिउँ,"यार्चा खोज्न डोल्पा जान सिस्नेवासी तम्तयार छन् । हिउँ नपग्लेका कारण उनीहरू अघि बढ्न सकेका छैनन् । अन्यत्रका पनि केही सिस्नेमै अडकिएको ठूला सिस्नेका दलजित बुढाले बताए । हामी हिउँ पग्लने आशामा बसेका छौं, बुढाले भने, यही बाटो डोल्पा उक्लनेहरू पनि आउने क्रम जारी छ तर यहाँबाट अघि बढ्ने आँट आइरहेको छैन । हिउँ आफैं हटाएर अघि बढने कि भनेर पनि छलफल भइरहेको उनले बताए । थोरै भए पनि कमाउने सिजन भएकाले कुटोकोदालोले हिउँ हटाएर अघि बढौं भन्ने पनि छन् ।"
देवस्वमा ब्रह्मलुट,"दाहसंस्कार गर्नेका लागि घाट दर्ता शुल्क २ सय रुपैयाँ तोकिएको छ । शवदाह शुल्क १ हजार २ सय लाग्छ । चपरी सम्याउने, चिता प्रयोग गरेबापत वातावरण शुल्क ५ सय रुपैयाँ २ नम्बर चितामा र १ हजार भष्मेश्वर घाटमा शुल्क तिर्नुपर्छ । शुल्क विवरण घाटमा टाँसिएको छैन । शुल्क नटाँसेर मनोमानी शुल्क लिने गरिएको महालेखाले औंल्याएको छ । शवदाह गृहमा दाहसंस्कार गर्दा पनि दुई थरी शुल्क लिने गरेको पाइएको छ । कोषले ठूलो शवको ४ हजार र १० वर्ष मुनिका लागि २ हजार रुपैयाँ लिँदै आएको छ । त्यही शव असहाय र बेवारिस शवको दाहसंस्कार गर्ने जिम्मा मारबाडी सेवा समिति र आदर्श निर्माण सेवालाई दिएको छ । ती संस्थाले दाहसंस्कार गर्दा भने ठूलोको ३ हजार र १० वर्षमुनिका लागि १ हजार ५ सय लिने गरेका छन् । कोषका सदस्य सचिव प्रदीप ढकालले भने आउँदा दिनमा कमीकमजोरी सुधार गर्ने प्रतिबद्धता जनाए ।"
चलेन पिरामिड प्रयोगशाला,"नेपाललाई ठूलो अवसर : भेर्जा ईभीके२सीएनआरका प्रमुख टेक्निकल डाइरेक्टर जान पिटर भेर्जाले पिरामिड ल्याब नेपालका लागि ठूलो अवसर रहेको बताए । कान्तिपुरसँगको कुराकानीमा उनले नेपालले पिरामिड ल्याबमार्फत विश्वको ध्यान आफूतिर केन्द्रित गर्न सक्ने बताए । वैज्ञानिक जगतका लागि पिरामिड ल्याब ठूलो स्रोत हो, उनले भने, इटाली र नेपालले प्रयोगशालाको दायरालाई विश्वभर विस्तार गर्न सक्छन् । प्रयोगशालालाई दीर्घकालीन रूपमा सञ्चालन गर्न सबै गम्भीर हुनुपर्नेमा उनले जोड दिए । उनी पिरामिड ल्याब तथा अवलोकन केन्द्रका उपकरण मर्मत गर्नका लागि खुम्बु क्षेत्र पुगेका छन् ।"
२० मेगावाट माथिका आयोजना संघअन्तर्गत,"नेपाली सेना, सीमा सुरक्षा, राष्ट्रिय सूचना तथा सञ्चाल प्रणाली स्थापना, सञ्चालन र व्यवस्थापनजस्ता सबै कामको जिम्मा संघीय सरकारलाई तोकिएको छ ।"
अर्को वर्ष सबै जिल्लामा स्वास्थ्य बिमा,"आन्तरिक स्रोत साधनले मात्र बढ्दो जनआकांक्षालाई सम्बोधन गर्न पर्याप्त नहुने भएकाले बाह्य पुँजी आकर्षणका लागि विभिन्न विकल्पबारे छलफल भएको छ, स्रोतले भन्यो । बजारमा ठूला बैंकहरूको मर्जर (बिग मर्जर) बारेमा चर्चा चले पनि सो विषयमा पर्याप्त छलफल नभएको जनाइएको छ । यसैगरी सञ्चय कोष, नागरिक लगानी कोष, राष्ट्रिय बिमा संस्थानलगायत संस्थामा रहको पुँजी उत्पादनमूलक क्षेत्रमा लगानी गर्ने सम्बन्धमा छलफल भएको स्रोतले बताएको छ ।"
खेतमै सुक्यो उखु,"उखु नकाटेसम्म उद्योग बन्द नगराउन पटकपटक प्रशासनलाई आग्रह गरे पनि वास्ता नगरिएकाले त्यसको क्षतिपूर्ति सरकारले उपलब्ध गराउनुपर्ने किसानको माग छ । उद्योगलाई दैनिक रूपमा आवश्यक पर्ने उखु नभएकाले बन्द गरिएको वाग्मती चिनी उद्योगका महाप्रबन्धक टंक काफ्लेले बताए । उद्योगलाई आवश्यक उखु नै उपलब्ध हुन सकेन, उनले भने, केही उद्योग एक महिना अगाडि नै बन्द हुँदा किसानको उखु बारीमा नै रहेको हो । किसानले उखु समयमै उद्योगमा नल्याउँदा मजदुर, मेसिन सञ्चालनको लागत बढ्न जाने भएकाले बन्द गर्नुपरेको उनले बताए । किसानले अहिलेसम्म उद्योगलाई १३ लाख ८ हजार क्विन्टल उखु बेचेका छन् । सरकारले यस वर्ष उखुको प्रतिक्विन्टल ५ सय ३६ रुपैयाँ ५६ पैसा मूल्य निर्धारण गरेको छ । ढिलो गरी सञ्चालनमा आएका उद्योगले उखु सुकेको भन्दै ५ देखि ५० प्रतिशतसम्म कटौती गरेर खरिद गरेका छन् । एक सय क्विन्टल उखुलाई सुकेको भन्दै ५० क्विन्टलको मात्र पुर्जी दिएर ठगी गरेको किसानको आरोप छ ।"
धानको बीउमा कालोबजारी,यसबाहेक ग्रामीण भेगमा रहेका विभिन्न सहकारीले उत्पादन गरेको बीउ पनि वितरण भएको छ । कृषकहरू नेपालमा प्रतिबन्धित बीउ नै लगाउन रुचाउँछन् । व्यापारीहरूले पनि एउटा जातलाई अर्कै भनेर विभिन्न तरिकाले कृषकलाई ठगिरहेका छन् । त्यस्ता बीउले विभिन्न किसिमका रोग किरा भित्रिनुका साथै महामारीसमेत फैलिन सक्ने प्राविधिकहरूले बताए ।
वर्षमा एक बाली मात्रै,"बारंगे मात्रै होइन डाँडागाउँ, लुस, गैरीगाउँ, चैतीखारालगायत ठाउँमा पनि वर्षमा एक बाली मात्रै लाग्छ । यो भूगोल त्यस्तै हो, वडाध्यक्ष देवबहादुर घर्ती मगरले भने, उहिल्यैदेखि यसरी नै बाली लगाउने गरिएको छ । उनले त्यस क्षेत्रका सबै बस्ती जग्गामा पुरानै बाली लाग्ने गरेको पनि बताए ।"
अलमलमा अलैंची किसान,ताप्लेजुङमा अलैंचीसम्बन्धी तीन वर्ष अध्ययन गरेको इसिमोडले नेपालको अलैंची चीनमा बिक्रीका लागि पहलसमेत गरेको थियो । कुनै प्रगति नभएको इसिमोडका सुरेन्द्र जोशीले बताए । जोशीका अनुसार तीन देशको अलैंची एकैखाले भएको र बजारको समस्या पनि समान किसिमको भएकाले समन्वयका लागि भेला गरिएको हो ।
खेर जान्छ लेकाली आलु,"उच्च पहाडी उपत्यका भएकाले खलेसबाङमा आलुबाहेक अरू उत्पादन हुँदैन, उनले भने, त्यसैले सबैले बाध्यताले आलु लगाउँछौं । चिसो हावापानीमा फलेको आलु धेरै मिठो हुने भन्दै उपभोक्ताले मन पराउने भए पनि मोटरबाटो नहुँदा बेच्न समस्या परेको घर्तीले बताए ।"
कृषि औजार कारखानालाई ४ विकल्प,"कृषि यान्त्रीकरण प्रवर्द्धन गर्नका लागि नीतिगत व्यवस्था, कच्चा पदार्थको सहज उपलब्धता, उत्पादनका लागि आवश्यक दक्ष जनशक्ति सजिलै उपलब्ध हुनुपर्नेलगायत सुझावसमेत प्रतिवेदनले दिएको छ । कारखाना वीरगन्जको महानगरपालिका मजडिहा, पिपरा वडा नम्बर ८ र ९ मा ९५ बिघा जग्गामा रहेको छ । कारखानाको चुक्ता पुँजी १ करोड ९५ लाख २० हजार रुपैयाँ हो ।"
कुलेखानी३ असार मसान्तसम्म,"चिनियाँ ठेकेदार कम्पनी जेजियाङ जियालिङको ढिलासुस्तीका कारण ४४ महिनामा सक्नुपर्ने काम करिब सय महिनाभन्दा पछाडि धकेलिएको छ । कम्पनीले विभिन्न वहाना बनाएर ढिलासुस्ती गरेकाले समयमा निर्माण कार्य सम्पन्न नभएको हो, आयोजनाका एक अधिकृतले भने । २ अर्व ४३ करोडमा निर्माण सम्पन्न गर्ने लक्ष्यका साथ ११ वर्षअघि निर्माण कार्य सुरु गरेको उक्त आयोजनाको लागत वृद्धि भएर अहिले ४ अर्ब ६३ करोड पुगेको छ ।"
जलविद्युत्मा आकर्षण,"यो साता नेप्से परिसूचक ०३२ प्रतिशतले ऋणात्मक छ । साताको पहिलो दिन आइतबारको तुलनामा नेप्से परिसूचक २०७ अंकले ऋणात्मक छ । गत आइतबार १ हजार ३ सय १६८४ विन्दुमा रहेको नेप्से बिहीबार १ हजार ३ सय १४५५ विन्दुमा पुगेको नेप्सेले जनाएको छ । साप्ताहिक कारोबारमा होटल, जलविद्युत् र अन्य बाहेक सबै समूहका लगानीकर्ताको सम्पत्ति घट्यो ।"
प्रसारण लाइन विस्तारमा अवरोध,"नारायणीपूर्वका आयोजनामध्ये झापाको घैलाडुब्बामा निर्माण सम्पन्न भइसकेको छ भने सप्तरीको बाधेबर्साइनमा एक साताभित्र सञ्चालनमा आउने ढकालले बताए । पर्साको सेढुवा, रौतहटको मौलापुर, मोरङको उर्लाबारी, झापाको जुरोपानीलगायतका सबस्टेन निर्माण भइरहे पनि विभिन्न अवरोध झेल्नुपरेको उनले बताए । गिदनीया बस्तीका स्थानीयले भनेजस्तो ३३ केभी प्रसारण लाइनका कारण स्वास्थ्यमा कुनै असर नपर्ने वितरण प्रणाली सुदृढीकरण तथा विस्तार आयोजनाका इन्जिनियर प्रमोद खरेलले बताए । म आफैं इलेक्ट्रिकल ईन्जिनियरिङमा मास्टर्स डिग्री गरेको विद्यार्थी हुँ, गिदनीयाका स्थानीयले भनेजस्तो ३३ केभी प्रसारण लाइनका कारण गर्भपतन हुने वा स्वास्थ्यमा कुनै खाले समस्या आउने विषयमा मैले पढेको या सुनेको छैन आजसम्म, उनले भने, यो सबै भ्रम फैलाइएको हो ।"
एनसेलको 'अनलिमिटेड रोमिङ डेटा प्याक',काठमाडौं (कास) एनसेलका ग्राहकले अब भारत भ्रमणमा जाँदा बिना कुनै झन्झट सुलभ दरमा डेटा रोमिङ सेवाको मजा लिन सक्नेछन् । एनसेलको सिममा १०० रुपैयाँमै त्यस्तो सेवा लिन पाइने भएको हो । सबै प्रिपेड तथा पोस्पेड मोबाइलका ग्राहकले भारत भ्रमणमा रहँदा हरेक दिन करबाहेक १०० रुपैयाँमै सेवा लिन सक्ने र यात्रामा जानुअघि एस्ट्रिक्स १७१२९ ह्यास डायल गरी निर्देशनअनुसार यो रोमिङ सेवा सुचारु गर्न सक्ने एनसेलले जनाएको छ ।
दस संस्था पुरस्कृत,काठमाडौं (कास) एसिया नेटवर्क फर सस्टेनबल एग्रिकल्चर एन्ड बायोरिसोर्सेजले कार्यान्वयन प्राइज अर्न्तगत् १ लाख पाउन्ड जितेको छ । यसै साता होटल हिमालयमा आयोजित कार्यक्रममा एसिया नेटवर्कसँगै दस वटा नेपाली एनजीओले बेलायती सहयोग नियोगअर्न्तगतको इन्नोभेसन इन क्लाइमेट अडप्टेसनका लागि नगद पुरस्कार पाएका थिए । स्थानीय एनजीओमा कम्युनिटी डेभलपमेनट एन्ड एड्भोकेसी फोरम नेपालले पनि पहिलो हुँदै १ लाख पाउन्ड जितेको थियो । इथाका इन्स्टिच्युट अफ क्लाइमेट फार्मिङ र पार्टनरसिप एड सेन्टरले ७५ हजार पाउन्ड राशिको पुरस्कार पाए भने शिखर इन्स्योरेन्स र सुन्दर नेपाल संस्थाले ५० हजार पाउन्ड जितेका थिए । उनीहरूलाई जलवायु परिवर्तनको प्रभाव झेल्न सामुदायिक पहलको सुरुवात गरेकामा स्केल आउट र स्थानीय एवं प्रादेशिक नीति तथा कार्यक्रम निर्माणमा सहयोग गरेकोमा स्केल अप विधाको पुरस्कार दिइएको जारी विज्ञप्तिमा छ ।
टीभीएसको स्कुटर हस्तान्तरण,काठमाडौं (कास) टीभीएस स्कुटर तथा मोटरसाइकलको आधिकारिक बितरक जगदम्बा मोटर्सले चान्स टु विन थ्रु क्लिक अभियानअन्तर्गत पोखराकी लक्ष्मी पोखरेललाई स्कुटर प्रदान गरेको छ । पोखरेललाई जगदम्बा मोटर्सका भाइस प्रेसिडेन्ट दीपक अग्रवालले स्कुटरको साँचो हस्तान्तरण गरे । अग्रवालले टीभीएस ब्रान्डसँग सहकार्य गरेर भाइबरले ग्राहकहरूलाई डिजिटल्ली जोड्दै उत्साह र खुसीयाली बाँडन मद्दत गरेको बताए ।
नाइस अवार्ड वितरण,"जलविद्युत्तर्फ पटेल इन्जिनियरिङ कम्पनी, रेलवेतर्फ जनक कन्सट्रक्सन र वाटर सप्लाईतर्फ टुन्डी कन्ट्रक्सनलाई सम्मानित गरीएको छ । विमानस्थल निर्माणमा भने चाइना नेसनल एरोप्लेन रनिङ इन्टरनेसनल इन्जिनियरिङ कोअप्रेसनलाई सम्मान गरियो ।"
लेकसाइडमा किंग्स लाउन्ज,"काठमाडौं (कास) किंग्स लाउन्जले पोखरामा पहिलो शाखा सञ्चालनमा ल्याएको छ । पोखराको लेकसाइडमा पारिवारिक वातावरणमा आधुनिक शैलीको लाउन्ज सञ्चालनमा ल्याएको हो । लाउन्जका अध्यक्ष रामचन्द्र श्रेष्ठले एक समारोहमा सेवा विस्तार भएको घोषणा गरे । विभिन्न पेसा र व्यवसायमा आबद्ध केही युवाहरूको सामूहिक लगानीमा सञ्चालनमा आएको लाउन्जमा हरेक दिन चाइनिज, थाई, इन्डियन, नेपाली तथा कन्टिनेन्टल खानाको फरकफरक स्वाद लिन पाइनेछ ।"
अर्जुनधारामा सिभिल बैंक,काठमाडौं (कास) सिभिल बैंकले झापाको अर्जुनधारामा शाखा सञ्चालनमा ल्याएको छ । अर्जुनधारा नगरपालिकाका मेयर हरिकुमार राना मगरले शाखा उद्घाटन गरे । मेयर रानामगरले अपांग बालशिक्षा सरोकार केन्द्रका बालबालिकाहरूको स्कुल पोसाकका लागि बैंकको तर्फबाट प्रदान गरीएको नगद सहयोगसमेत हस्तान्तरण गरे । उद्घाटन समारोहमा बैंकका प्रमुख माइक्रो बैंकिङ युवराज गुरागाईलगायतको उपस्थिति थियो ।
प्रभु बैंकको नयाँ शाखा,"उद्घाटन कार्यक्रममा कपिलवस्तु जिल्लास्थित विभिन्न सरकारी कार्यालयका प्रतिनिधि, राजनीतिक दलका प्रतिनिधि, उद्योग वाणिज्य संघका पदाधिकारीलगायतको उपस्थिति रहेको थियो ।"
एपीएफको जित,एपीएफका पृथुले पनि ५८ बलमा ५९ रनको अर्धशतकीय योगदान गरे । आफ्नो इनिङ्समा पृथुले ३ चौका र १ छक्का प्रहार गरे । एपीएफका प्रदीप ऐरीले पनि ४० रन जोडे । अन्त्यतिर अमरसिंह रौटेलाले १८ बलमा २ चौका र २ छक्काको सहयोगमा नटआउट २७ रन बनाएपछि एपीएफले ठूलो योगफल खडा गरेको हो । बलिङतर्फ प्रदेश ३ का नन्दन यादव र जितेन्द्रसिंह ठकुरीले ३३ विकेट लिए । सुमित म्यान अफ द म्याच चुनिए ।
सूर्योदय विजयी,सोमबार इलाम नगरपालिका र झापाको कन्काई नगरपालिकाबीच प्रतिस्पर्धा हुनेछ । विजेताले २ लाख र उपविजेताले १ लाख रुपैयाँ पुरस्कार प्राप्त गर्नेछन् । इलामका ४ र झापाका ५ नगरपालिका टिमको सहभागिता छ ।
सातबुँदे घोषणापत्र जारी,"नेपाल ओलम्पिक कमिटीका अध्यक्ष तथा सांसद जीवनराम श्रेष्ठले विधेयकलाई खेलमैत्री बनाउन सबैले लविङ गर्नुपर्नेमा जोड दिए । कमिटीका पूर्व अध्यक्ष ध्रुवबहादुर प्रधानले विगतमा खेलकुदमा भएको अस्थिरताका कारण संघ, ओलम्पिक, खेलाडी, प्रशिक्षकले पीडा भोगेको स्मरण गराउँदै त्यसलाई सच्चाउने गरी कानुन बन्नुपर्ने धारणा राखे । कार्यक्रममा १३ औं सागको तयारी विषयमा कार्यपत्र प्रस्तुत गर्दै राष्ट्रिय खेलकुद परिषद्का सदस्यसचिव केशवकुमार विष्टले भौतिक पूर्वाधारको हिसाबले साग नरोकिने प्रतिवद्धता व्यक्त गरे । एनओसी अध्यक्ष श्रेष्ठले खेलकुदको कानुन, खेलकुद मन्त्रालयका सचिव कृष्णप्रसाद देवकोटाले खेलकुद ऐन, नेपाल ओलम्पिक एकेडेमीका रवि राजकर्णिकारले रणनीतिक योजना, विनिता अधिकारीले लैगिंक हिंसाको विषयमा कार्यपत्र प्रस्तुत गरेका थिए ।"
झापालाई उपाधि,"इनरुवा (कास) इनरुवामा सम्पन्न दोस्रो प्रदेशस्तरीय मेयर कप भलिबलको उपाधि झापाले जितेको छ । फाइनलमा झापाले शिखर सुज इटहरीलाई २५२८,२५१७, २५२२ को सेटमा हराएर उपाधि जितेको हो । विजेता झापाले एक लाख र उपबिजेता शिखरले ५० हजार रुपैयाँ पुरस्कार पाए । विजेता खेलाडीलाई प्रदेश १ का प्रमुख प्रतिपक्षी दलका नेता राजीव कोइराला र इनरुवा नगरपालिकाका प्रमुख राजन मेहताले पुरस्कृत गरे । उत्कृष्ट दर्शकलाई समेत सम्मान गरियो । खेल अवधिभरको मूल्यांकनमा आधारमा उत्कृष्ट दर्शक ठहरिएका इटहरी घर भई इनरुवामा अध्यापन गर्दै आएका शिक्षक कृष्णप्रसाद ढकाललाई ५ हजारसहित सम्मान गरियो ।"
बालकुमारी साकोस विजयी,भक्तपुर (कास) मध्यपुर थिमि नगरपालिका अन्तर सहकारीव्यापी दोस्रो सूर्यदर्शन कप फुटसलमा बालकुमारी बचत तथा ऋण सहकारी संस्था विजयी भएको छ । शनिबार फाइनलमा बालकुमारी साकोसले माछापुच्छ्रे साकोसलाई ६० ले हराएको थियो । आयोजक सूर्यदर्शन साकोस तेस्रो भयो । स्पर्धामा मध्यपुर थिमिका ७ सहकारीले भाग लिएका थिए । बालकुमारीका उज्वल श्रेष्ठ उत्कृष्ट गोलकिपर र सौरभ श्रेष्ठ सर्वाधिक गोलकर्ता भए ।
भलुवा गोल्डकप जेठ १६ देखि,"विराटनगर (कास) सुनसरीको भलुवामा हुने सातौं भलुवा गोल्डकप फुटबल जेठ १६ देखि २५ सम्म हुने भएको छ । स्थानीय गोल्डेन स्टार युथ क्लबको आयोजनामा हुने प्रतियोगितामा विभिन्न ८ टोलीले प्रतिस्पर्धा गर्नेछन् । बिर्तामोड युनाइटेड र उदयपुर ११ बीच उद्घाटन खेल हुनेछ । अन्य टोलीमा रेडहर्स क्लब इलाम, आयोजक गोल्डेन स्टार, रारा फुटबल क्लब, चारतारे क्लब, संयुक्त युवा क्लब, गोधुलि क्लब, मदन भण्डारी स्पोर्टस एकेडेमी र रोयल क्लब सिलिगुढी छन् । विजेताले ३ लाख र उपविजेताले १ लाख ५० हजार रुपैयाँ पुरस्कार पाउने छन् ।"
रामबहादुर र यामीकै गति,"यस प्रतियोगितामा ६ वर्षदेखि एकक्षत्र राज गरेका रामबहादुरले अर्को वर्षबाट सहभागिता नजनाउने बताएका छन् । अबको दिनमा अन्तर्राष्ट्रियस्तरको एसियन प्रतियोगितामा सहभागी हुन्छु । त्यतै व्यस्त रहनुपर्ने भएकाले यता समय दिन सक्दिनँ । अरुलाई पनि मौका दिनुपर्छ, उनले भने, बास्केटबल प्रशिक्षकको रूपमा रहने सोच छ ।लगातार दुई संस्करण जितेकी यामीको जीवनमा पनि त्यस्तै अपत्यारिलो घटना घटेको थियो । घर प्युठानबाट २०६३ सालमा स्पाइनल ट्युमर (मेरुदण्डको रोग) को शल्यक्रिया गर्न काठमाडौं आएकी थिइन् । उनले स्मरण गर्दै भनिन्, १८ वर्षको थिएँ, त्यति बेला मेरुदण्डको उपचार नगरी नहुने थियो । गर्दाखेरि कम्मरदेखि तलको भाग नचल्ने हुन्थ्यो । आधा भाग नचल्ने भए पनि ऊनले शल्यक्रिया गर्ने अठोट गरिन् । शल्यत्रियापछि सुरुमा निकै समस्या भए पनि पछि विस्तारै बानी पर्दै गएको उनले सुनाइन् । परिवारको साथ र सहयोगले आफू यो सफलतामा आइपुगेको बताउँछिन् यामी । उनी भन्छिन्, मेरो संघर्षमय जीवनमा परिवारसँगै श्रीमान चन्द्र घर्तीमगरको साथ र माया उत्तिकै महत्त्वपूर्ण छ । अब यामीले ह्विलचियर बास्केटबलमा केही गर्ने लक्ष्य बनाएकी छन् । म बास्केटबल खेल्छु । यसै खेलबाट आफ्नो छुट्टै परिचय स्थापना गर्ने सोच छ, उनले लक्ष्य सुनाइन् । प्रशिक्षार्थी"
चेसका उदाउँदा तारा,"त्रियोग मावि कक्षा ८ मा अध्ययनरत १२ वर्षका कुशल नामले मात्र होइन, खेलमा पनि नामजत्तिकै सिपालु छन् । आमा शान्ता बेल्बासे र बुवा योगराजका छोरा उनी यू१२ छात्रतर्फका विजेता हुन् । काठमाडौं धापासीका कुशलले कक्षा ६ बाट चेस खेल्न थालेका थिए । उनले घरमा बहिनी, स्कुलमा सर र साथीहरूसँग खेल्ने गरेको बताए । सुरुमा खेल्दा हारेको हार्यै गर्थेँ, उनले भने, यही हारले गर्दा झनै रुचि बढ्दै गयो । अघि बढ्ने प्रेरणा मिल्यो । धेरैवटा हारको अनुभवसँगै अब भने जित्छु भन्ने विश्वास यो खेलबाट पाएको सफलताबाट मिलेको उनले सुनाए । यो खेल जितेर निकै खुसी र उत्साहित छु, उनले भने, यसले अझ प्रेरणा मिलेको छ । भविष्यमा अन्तर्राष्ट्रिय स्तरको चेस प्लेयर बन्ने उनको सपना छ । सफ्टवेयर इन्जिनियर बन्ने लक्ष्य पनि उनले लिएका छन् ।"
बुद्ध र शान्ति,"सविना गुरूङ, कक्षा४भूपू सैनिक स्कुल, धरान"
पुतली,"सुयान्स पाण्डे, कक्षा३नवोदय शिशु सदन, हेटौंडा"
सानाको सहयोग,"आहा १ थ्यांक यु बाबा समिता बुरुक्क उफ्रेर बाबालाई अँगालो मार्न पुगिन् । भोलिपल्ट सबै स्कुलमा भेला भए । सबैबाट पैसा संकलन गरेर आवश्यक सामान किने । बालबालिकाका लागि प्रायः सामानहरू किने उनीहरूले । लुगा, जुत्ता, कापीकलम, खानेकुरा आदि सहयोग गरेर फर्किए । अहिले उनीहरूले एउटा सानाको बचत भनेर समूह बनाएका छन् । त्यसमा उनीहरू आफूले गर्ने खर्च कटाएर बचत गर्छन् । यसमा उनीहरूलाई घरपरिवारबाट सक्दो सपोर्ट छ । सुनिँदै छ, उनीहरूको त्यो कार्यलाई मन पराएर अरू स्कुलका साथीले पनि बचत गर्न थालेका छन् रे । समिता र उनका साथीहरूको बुद्धि विवेकको चारैतिर प्रशंसा भइरहेको छ । त्यसले गर्दा उनीहरूलाई नयाँनयाँ कार्य गर्न थप हौसल्ला मिलेको छ । यमुना पराजुली अधिकारी"

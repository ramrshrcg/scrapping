शीर्षक,विवरण
मुलुक साढे १० खर्ब ऋणमा,"ऋणले पुँजी निर्माण र उत्पादनशील क्षेत्रमा लगानी बढाइरहेको धारणा राखे । पुँजी परिचालन र लगानी बढाउन सरकारले आन्तरिक वा बाह्य ऋण लिनुपर्छ, उनले भने, यदि आन्तरिक राजस्वले चालु खर्च धान्दैन भने समस्या हुन्छ । हालसम्म आन्तरिक राजस्वले नै चालु खर्च धानिरहेको छ । त्यसकारण अहिलेसम्मको ऋणले नेपालजस्तो देशलाई केही समस्या गरेको छैन । निरपेक्ष गरिबी १८७ प्रतिशतमानिरपेक्ष गरिबी २९ प्रतिशतले घटेको छ । निरपेक्ष गरिबीको रेखामुनि रहेको जनसंख्या १८७ प्रतिशतमा झरेको छ, अर्थमन्त्री खतिवडाले भने, यसअघि २१६ प्रतिशत थियो । भूकम्प र नाकाबन्दीका कारण ३ देखि ५ प्रतिशत गरिबी बढेको अनुमान गरिएको थियो । सर्वेक्षणमा आर्थिक वृद्धि, सामाजिक तथा आर्थिक पूर्वाधारमा भएको लगानी र विप्रेषण आप्रवाहमा वृद्धिका कारण गरिबी क्रमिक रूपले घट्दै गएको उल्लेख छ ।आम्दानी र बचत बढे पनि लगानी पुगेनआर्थिक सर्वेक्षणअनुसार यस वर्ष आम्दानी र बचत अनुपात बढ्नेछ । बचतभन्दा लगानी वृद्धिदर उच्च रहेकाले लगानीयोग्य पुँजी अभाव देखिन्छ । यस वर्ष प्रचलित मूल्यमा प्रतिव्यक्ति राष्ट्रिय आय १ हजार ४७ अमेरिकी डलर (हालको विनिमय दरअनुसार १ लाख १८ हजार ९ सय १८ रुपैयाँ) पुग्ने अनुमान छ । गत वर्ष १ हजार ५ अमेरिकी डलर मात्रै थियो । पछिल्ला वर्ष उपभोगमा आधारित खर्च घट्दो र राष्ट्रिय बचत बढ्दै गएको सर्वेक्षणले देखाएको छ । आर्थिक वर्ष २०७३७४ मा कुल गार्हस्थ उत्पादन (जीडीपी) मा बचत १३३४ प्रतिशत मात्र थियो । २०७४७५ मा बढेर १७८१ प्रतिशत पुग्यो । यो वर्ष २०८४ प्रतिशत हुने अनुमान सर्वेक्षणको छ । बचतभन्दा लगानीको वृद्धि उच्च छ । आर्थिक वर्ष २०७५७६ मा कुल लगानी २१ खर्ब ५७ अर्ब १८ करोड हुने अनुमान छ । गत वर्षको सोही अवधि तुलनामा लगानी २९ प्रतिशतले बढेको हो । गार्हस्थ बचतको वृद्धिभन्दा पुँजी लगानी वृद्धि उच्च रहँदा बचत र लगानीको अन्तर बढदै गएको छ, सर्वेक्षणमा भनिएको छ ।निजी क्षेत्रको हिस्सा बढ्दैआर्थिक सर्वेक्षणअनुसार स्थिर पुँजी निर्माणमा निजी क्षेत्रको हिस्सा बढ्दै छ । स्थिर पुँजी निर्माणमा यस वर्ष २१६ प्रतिशतले वृद्धि भई १२ खर्ब ७९ अर्ब ५१ करोड रुपैयाँ रहने अनुमान छ । यसमा निजी क्षेत्रको अंश ७८४ प्रतिशत रहनेछ । बाँकी २१६ प्रतिशत सरकारी क्षेत्रको हुनेछ । अघिल्लो आर्थिक वर्षमा निजी क्षेत्रको अंश ७५१ प्रतिशत र सरकारीको २४९ प्रतिशत थियो । सरकारी क्षेत्रको तुलनामा निजी क्षेत्रको पुँजी निर्माण वृद्धिदर उच्च रहेको सर्वेक्षणमा उल्लेख छ ।आर्थिक वृद्धि ७ प्रतिशत अर्थमन्त्री खतिवडाले आर्थिक वृद्धिदर ७ प्रतिशत हुने बताए । चालु आर्थिक वर्षमा मुलुकका अधिकांश आर्थिक, सामाजिक तथा भौतिक पूर्वाधार विकासका परिसूचकहरू उत्साहजनक छन्, उनले भने । राजनीतिक स्थायित्व कायम भएसँगै लगानीको वातावरणमा आएको सुधार, विद्युत्को नियमित उपलब्धता तथा स्थानीय तहबाट पनि विकासका गतिविधि बढेकाले अर्थतन्त्र उच्च आर्थिक वृद्धिको मार्गमा अघि बढेको दाबी उनले गरे । उनले आधारभूत वा उत्पादकको मूल्यमा भन्ने छुट्याएनन् । आर्थिक वृद्धिदर मापन गर्दा आधारभूत मूल्यलाई प्रयोग गरिन्छ । आधारभूत मूल्यमा ६८ प्रतिशतले आर्थिक वृद्धि हुने अनुमान छ । तथ्यांक विभागको अनुमानअनुसार उत्पादकको मूल्यमा ७ प्रतिशत आर्थिक वृद्धि हुनेछ । उत्पादकको मूल्यअनुसार यस वर्ष अर्थतन्त्रको आकार ४ खर्ब ३३ अर्ब २८ करोड रुपैयाँले बढ्ने भएको छ । यो आर्थिक वर्षको नौ महिना (साउनचैत) सम्मको वास्तविक तथ्यांक र बाँकी ३ महिना (वैशाखअसार) सम्मको अनुमानका आधारमा अर्थतन्त्रको आकार ३४ खर्ब ६४ अर्ब ३१ करोड रुपैयाँ पुग्ने प्रक्षेपण छ । गत वर्ष ३० खर्ब ३१ अर्ब ३ करोड थियो ।बाह्य क्षेत्रमा दबाबरेमिट्यान्स वृद्धि भइरहे पनि आयातमा उच्च वृद्धि, निराशाजनक निर्यात, वैदेशिक लगानी निरुत्साहितलगायत कारणले मुलुकको बाह्य क्षेत्रमा दबाब देखिन्छ । यस अवधिमा चालु खाता १ खर्ब ९१ अर्बले घाटामा रहेको कारण विप्रेषण अप्रवाह २३४ प्रतिशतले वृद्धि भई ५ खर्ब ८२ अर्ब पुग्दा पनि हाम्रो भुक्तानी सन्तुलनमा केही चाप परेको छ, अर्थमन्त्री खतिवडाले भने । १० महिनामा व्यापार घाटा करिब ११ खर्ब रुपैयाँ पुगेको छ । कुल विदेशी विनिमय सञ्चिति गत फागुनसम्म ९ अर्ब ५७ करोड अमेरिकी डलर छ, सर्वेक्षणमा भनिएको छ, आर्थिक वर्ष २०७५७६ फागुनसम्मको आयातलाई आधार मान्दा बैंकिङ क्षेत्रसँग रहेको विदेशी विनिमय सञ्चितिले ९१ महिनाको वस्तु आयात र ७९ महिनाको वस्तु तथा सेवा आयात धान्न पर्याप्त रहने देखिन्छ । सर्वेक्षणले यसलाई पर्याप्त भने पनि विगत वर्षहरूको तुलनामा न्यून हो । आउँदा दिनमा बाह्य क्षेत्रमा दबाब झन् बढ्ने देखिन्छ ।वैदेशिक रोजगारीमा जानेहरू ३५९ प्रतिशतले घटेको सर्वेक्षणमा देखाएको छ । स्वदेशमै रोजगारीका अवसर सिर्जना भएको सरकारको दाबी रहे पनि वैदेशिक रोजगारीको प्रमुख गन्तव्य मलेसियालगायत केही देशसँग श्रमशक्ति निर्यातमा देखिएको समस्याका कारण रोजगारीमा जानेको संख्यामा गिरावट आएको हो । यसले आउँदा दिनमा रेमिट्यान्स आप्रवाहमा गिरावट आई अर्थतन्त्रलाई असर गर्ने अनुमान गरिएको छ । ६ अर्ब लगानी आउँदा २३ अर्ब लाभांश बाहिरियोप्रत्यक्ष वैदेशिक लगानीमा आइरहेको गिरावटले अर्थतन्त्रमा समस्या सिर्जना गर्ने देखिन्छ । २०७५७६ फागुनसम्म खुद वैदेशिक लगानी ६ अर्ब ६६ करोड प्राप्त भएको छ, सर्वेक्षणमा भनिएको छ । गत वर्ष १४ अर्ब २४ करोड रुपैयाँ वैदेशिक लगानी थियो । ६ अर्ब रुपैयाँ विदेशी लगानी आउँदा २३ अर्ब रुपैयाँ लाभाशंका रूपमा बाहिरिएको छ । २०७५७६ को फागुनसम्म वैदेशिक लगानीबापत २३ अर्ब ८९ करोड लाभांश भुक्तानी भएको छ, सर्वेक्षणमा भनिएको छ । गत वर्ष यही अवधिमा ३४ अर्ब भुक्तानी भएको थियो ।"
प्रधानमन्त्रीको आत्रोश,"काठमाडौं प्रधानमन्त्री केपी शर्मा ओलीले संघीय राजधानीमा शृंखलाबद्ध बम विस्फोट गराउने कार्यको भर्त्सना गर्दै नेक्रवित्रम चन्द समूहफ्रति आक्रोश व्यत्त गरेका छन् । उनले चुनावबाट सत्तामा पुगेर चाहिएको सुधार गर्ने ल्याकत नभएकाले चन्द समूहले हिंसाको बाटो रोजेको टिप्पणी गरे । राष्ट्रिय मानव अधिकार आयोगको १९ औं वार्षिकोत्सवमा सोमबार आयोजित समारोहमा प्रधानमन्त्रीले भने, कोसँगको आक्रोश ? केमा विरोध ? चाहिएको के हो ? म त्यही आतंककारी समूहलाई सोधिराखेको छु, तिमीहरूको माग के हो ?चुनावअनुसार सरकार बन्ने, संविधानअनुसार सरकार चल्ने, संविधानअनुसारै कानुन बन्ने अहिलेको लोकतान्त्रिक अभ्यासभन्दा भिन्न कुन प्रणाली चन्द समूहले ल्याउन खोजेको भनी उनले प्रश्न गरे । आउनुस् न चुनावमा ! उनले भने, उहाँहरू चुनावमा आउनुहुन्न किनभने चुनावमा जित्ने सम्भावना छैन । जनता मारेर आतंकित गर्नुहुन्छ ।क्रान्ति र परिवर्तनका नाममा बम पड्काएर मान्छे मार्नु मानव अधिकारको सबभन्दा ठूलो उल्लंघन भएको उनले बताए । चन्द समूहले सर्वसाधारणलाई आतंकित बनाएर पैसा कमाउने काम गरेको पनि उनले बताए । यो संविधान र कानुनविपरीत छ, उनले भने, पैसा उठाउने र तर्साउनेबाहेक अन्य कुनै उद्देश्य देखिँदैन ।नेपाललाई अशान्त राख्ने, विकास हुन नदिने र बाह्य लगानी भित्रिन नदिने षड्यन्त्रमा चन्द समूह लागेको प्रधानमन्त्रीको भनाइ छ । शान्तिपूर्ण ढंगले कसैले काम गर्न नपाओस्, सबै त्रसित र आतंकित होऊन्, सरकारले छुट्याएको बजेट आयोजनामा नगएर बीचमा लुटपाट होस् भनेर यो समूह लागेको छ, उनले भने, यो गम्भीर कुरा हो र सरकार यस कुरामा चिन्तित पनि छ ।चन्द समूहका गतिविधिले मानव अधिकारलाई मात्रै नभएर मानव सभ्यतालाई नै खुलेआम चुनौती दिइरहेको ओलीको भनाइ थियो । यसलाई रोक्नुपर्छ, सरकारले रोक्छ, उनले भने । प्रधानमन्त्रीले प्रेसका नाममा छाडापनलाई स्वीकार्न नसकिने पनि बताए । सामाजिक सञ्जाल एक्लै हेर्दा पनि लाज लाग्ने अवस्था छ, कसैको मर्यादा र प्रतिष्ठालाई भयंकर ढंगले उडाउने काम भइरहेको छ । यस्तो कार्य सह्य छैन, उनले भने ।"
चन्द समूहसँग जनसेनाका ४ कम्पनी,"विश्वास छ, यही दोहोरो नीतिबाट समस्या समाधान गर्न सफल हुनेछौं, उनले भने । स्थानीय, प्रदेश र प्रतिनिधिसभा चुनावयता चन्द समूहले गरेका हिंसात्मक गतिविधिको फेहरिस्त प्रतिनिधिसभामा पेस गर्दै उनले भने, अहिले उनीहरूले उपत्यकालाई मूल निसाना बनाएका छन् । आइतबारको विस्फोटमा मारिएका मानिस नेकपाकै कार्यकर्ता हुन्, आमनागरिकको मृत्यु भएको छैन । गृहमन्त्रीले मारिएका ४ जना नागरिक होइनन् भनेपछि बैठकमा केहीबेर विवाद भएको थियो । गृहमन्त्री थापाले बोलेलगत्तै कांग्रेसकी पुष्पा भुसालले उनीहरू नागरिक नभए को हुन्, प्रस्ट पार्न आग्रह गरेकी थिइन् । अधिकांश प्रतिपक्षी सांसदले त्यस विषयमा गृहमन्त्रीलाई प्रश्न गरेका थिए । नेकपाका महेश बस्नेतले भने उनीहरू सर्वसाधारण नभई अपराधी भएको दाबी गरे । कांग्रेस सांसदले सिंहदरबारको छेवैमा विस्फोट हुँदा दुई तिहाइको सरकार कता हरायो भन्दै व्यंग्य कसेका थिए । कांग्रेसका सीतादेवी यादव र सुजाता परियारले शान्ति सुरक्षाको सवालमा सरकारको आश्वासन झूटा सावित भएको बताए । सांसद जितेन्द्रनारायण देवले चन्द समूहबाट उत्पन्न समस्यालाई दमन वा वार्ता कसरी समाधान गर्ने हो भन्नेमा सरकार स्पष्ट हुनुपर्ने बताएका थिए । सांसद बद्री पाण्डेले पनि मिलाउने वा तह लगाउने विषयमा सरकारमा अस्पष्टता देखिएको तर्क गरे ।"
बढ्दै हिमखाडल,"सन् २००३ र अहिलेको आधारशिविर मात्र हेर्ने हो भने अहिले हिउँ छैन भन्दा फरक पर्दैन । क्लाइम्बिङ शेर्पा छिरिङजाङ्बु शेर्पाले भने, यसरी हिउँ पग्लिँदै जाने हो भने ग्लेसियर कत्रो हुने हो, अनुमान पनि गर्न सकिन्न ।सगरमाथामै हिउँको मात्रा बर्सेनि घटेको २४ पटक सगरमाथा आरोहण गरेका कामीरिता शेर्पाले बताए । उनले अहिले सगरमाथामा हिउँभन्दा बढी चट्टानमात्र देखिन थालेको बताए । पर्यटन व्यवसायीले भने आधारशिविर जाने बाटोको जोखिम कम गर्न खुम्बुपासाङल्हामु गाउँपालिकाले कम्तीमा पर्यटकीय मौसमका बेला भए पनि बाटो मर्मत गर्नुपर्ने बताए । गोरक्सेप पुग्नुअघि पहिरोमा याकसमेत हिँड्न नसक्ने अवस्थामा बाटो भए पनि गाउँपालिकाले कुनै काम गर्न नसकेको उनीहरूको आरोप छ ।"
ओलीलाई मोदीको निम्ता,सन् २०१४ मा पहिलो पटक प्रधानमन्त्री बन्दा मोदीको शपथग्रहणमा सार्क राष्ट्रका सरकार प्रमुखलाई निम्तो गरिएको थियो । त्यतिबेला नेपालबाट तत्कालीन प्रधानमन्त्री सुशील कोइराला सहभागी थिए । यस पटक भने मोदीले बिमस्टेक राष्ट्रका सरकार प्रमुखलाई बोलाउने तयारी गरेका छन् । सार्क राष्ट्रमा निम्तो पठाउँदा पाकिस्तानलाई पनि बोलाउनुपर्ने भएकाले बिमस्टेक राष्ट्रका सरकार प्रमुखलाई बोलाउन लागिएको स्रोतको दाबी छ । औपचारिक निम्तो भने सम्बन्धित मुलुकका सरकार प्रमुखको समयतालिका हेरेर मात्र पठाउने जनाइएको छ । स्रोतका अनुसार बंगलादेशकी प्रधानमन्त्री शेख हसिना वाजेदले व्यस्तताका कारण उपस्थित हुन असमर्थ हुने जानकारी गराएकी छन् । बंगलादेशबाट राष्ट्रपति अब्दुल हमिद कार्यक्रममा सहभागी हुने बताइएको छ । श्रीलंकाका राष्ट्रपति मैथ्रीपाला सिरिसेनाले शपथग्रहणमा आउने निश्चित गरिसकेका छन् । शपथग्रहणमा बिमस्टेक सदस्य राष्ट्रबाहेक किर्गिस्तान र मोरिससलाई पनि निम्तो पठाइएको छ ।
भिडियोमा अमेरिकी राजदूत,"काठमाडौं नेपालका लागि अमेरिकी राजदूत र्यान्डी बेरीले राजदूतसँग गफगाफ को पहिलो भिडियो सार्वजनिक गरेका छन् । अमेरिका पढ्न जान चाहने विद्यार्थीका लागि एक प्रश्नकर्ताको जवाफ दिएर उनले गफगाफ सुरुवात गरेका हुन् । कूटनीतिज्ञले नेपाली समाजसँग प्रत्यक्ष अन्तरसंवाद गर्न लागेको भन्ने समाचार बाहिर आएपछि परराष्ट्र मन्त्रालयले गत साता राजदूत बेरीलाई स्पष्टीकरणमा बोलाएको थियो । स्रोतका अनुसार परराष्ट्र सचिव शंकर बैरागीले राजदूत बेरीलाई गफगाफ कार्यक्रममा पुनर्विचार गर्न आग्रह गरेका थिए । सामाजिक सञ्जालमा सोझै प्रश्नोक्तर गरिने कार्यत्रम रहेकाले राजदूत बेरीको कदम कूटनीतिक परम्परा र मर्यादा बाहिर भनेर आलोचना पनि भएको थियो । प्रश्नकर्ताका सरोकार र जिज्ञासा अनेक हुन सक्छन्, त्यसमध्ये छनोट गरेर मात्रै प्रश्नोत्तर सम्भव छ, सोमबार राजदूत बेरीको पहिलो भिडियो सार्वजनिक गरेलगत्तै दूतावासका एक अधिकारीले भने, यस्ता भिडियो नियमित रूपमा आउन सक्नेछन् । सबैमा रेकर्डेड र सम्पादित श्रव्यदृश्य हुनेछ । राजदूतको भिडियो आफूखुसी सार्वजनिक भइसकेपछि भने परराष्ट्र मन्त्रालयका अधिकारीले यसबारेमा प्रतिक्रिया दिन चाहेनन् । अमेरिकी दूतावासको टवीटर, फेसबुक, इन्स्टाग्रामसहितका सामाजिक सञ्जालमा जोडिएका ४० लाख फलोअरसँग प्रत्यक्ष भेटघाट गर्न असम्भव भए पनि उनीहरूबाट आउने जिज्ञासा र सरोकारलाई सम्बोधन गर्न आफू राजदूतसँग गफगाफ अन्तरसंवादमा आउन लागेको राजदूत बेरीले जनाएका थिए ।"
स्वास्थ्यको तथ्यांक त्रुटिपूर्ण,"काठमाडौं गत वर्षको आर्थिक सर्वेक्षणमा सुरुको आठ महिनामा स्वास्थ्य संस्थामा पुगेर आकस्मिक स्वास्थ्य सेवा लिनेको संख्या ११ लाख १७ हजार थियो । त्यो अवधिमा एक करोड २३ लाखले बहिरंग सेवा लिएका थिए भने भर्ना हुनेको संख्या ६ लाख ८५ हजार थियो । चालु आर्थिक वर्षको आठ महिनामा यो संख्या घटेको देखिन्छ । आकस्मिक स्वास्थ्य सेवा लिनेको संख्या ८ लाख ७५ हजारमा सीमित छ । त्यो अवधिमा एक करोड ५ लाखले बहिरंग सेवा लिएका थिए भने भर्ना हुनेको संख्या ४ लाख ८३ हजार थियो । स्वास्थ्य संस्थाहरूले गर्ने सेवा प्रवाहको यो आधारभूत तथ्यांक हेर्ने हो भने गत वर्षको तुलनामा अस्पताल जाने नागरिकको संख्या स्वात्तै घटेको छ । आकस्मिकदेखि बहिरंग र अस्पतालमा भर्ना हुने बिरामी निकै घटेका छन् । के यो यथार्थ विवरण हो ? जति संख्यामा नागरिकले स्वास्थ्य संस्थाबाट सेवा लिए, त्यो विवरण रिपोर्टिङ भएन । अनि संख्या कम देखियो, स्वास्थ्य सेवा विभागका महानिर्देशक डा गुणराज लोहनीले कान्तिपुरसित भने, स्वास्थ्य संस्थाबाट सेवा लिनेको संख्या अन्डर रिपोर्टेड भयो, किन यस्तो भयो भनेर हामीले समेत सोधखोज गरिरहेका छौं । गत वर्षको तुलनामा मुलुकभर २०३ वटा स्वास्थ्य संस्था थपिएका छन् । सवारीसाधन लगायतको सुविधाले स्वास्थ्य निकायमा नागरिकको पहुँच केही बढदो छ । तर सरकारी निकायकै तथ्यांकले ठीक उल्टो अवस्था चित्रण गरेको हो । गत वर्षको पूरै तथ्यांक तुलना गर्ने हो भने यो वर्ष सरकारी तथा निजी स्वास्थ्य संस्थाबाट सेवा लिनेको संख्या एक तिहाइभन्दा बढीले घटेको भेटिनेछ । केहीमा त यो संख्या झन्डै आधा हुनेछ । उदाहरणका लागि, १२ लाख ४१ हजार व्यक्ति गत वर्ष विभिन्न अस्पताल तथा स्वास्थ्य संस्थामा भर्ना भए । यो वर्षको पहिलो आठ महिनामा यो संख्या ४ लाख ८३ हजारमा सीमित भयो । यही अनुपातमा हेर्ने हो भने बाँकी चार महिनामा ७ लाख २४ हजार जनाले उपचार गराउनेछन् । यो संख्या गत वर्षको तुलनामा झन्डै आधा हो । आर्थिक सर्वेक्षणको तथ्यांकअनुसार बहिरंग र आकस्मिक सेवा लिने बिरामी पनि यसैगरी घटिरहेका छन् । स्वास्थ्य अर्थशास्त्री शिव अधिकारीका अनुसार अस्पताललगायत स्वास्थ्य निकायमा जाने बिरामीको संख्या घटदो छ भने सरकारी तथ्यांक कुनै पनि दृष्टिकोणले पत्यारिलो छैन । विभिन्न कारण र आधारबाट हेर्ने हो भने स्वास्थ्य निकायमा जाने नागरिकको संख्या केही वर्षदेखि बढदो छ, उनले कान्तिपुरसित भने, घटेको तथ्यांक पत्यारिलो देखिँदैन, झनै ठूलो अनुपातमा घटेको विवरण त विश्वासै गर्न नसकिने छ ।स्वास्थ्य अर्थशास्त्री अधिकारीका अनुसार पहुँचका कारण नागरिक अस्पताललगायत स्वास्थ्य संस्थामा जाने क्रम बढदो छ । एकातिर बाटो, सवारीसाधन लगायतको अनुकूलता छ भने अर्कोतर्फ वैदेशिक रोजगारीलगायत अवसरले मानिस आर्थिक रूपमा समेत सम्पन्न हुँदै गएका छन् । शिक्षाको अवसरका कारण मानिसमा बढेको जनचेतनाले पनि अस्पताल जाने व्यक्तिहरूको संख्या बढ्दो छ । अधिकारी भन्छन्, सरकारले स्वास्थ्य संस्थाको पनि क्षमता विकास गरिरहेको छ । निःशुल्क औषधिदेखि बिमालगायतका अवसर छन् । त्यसले पनि अस्पताल जानेको संख्या बढेकै छ । पछिल्ला ५ वर्षकै अवधिमा स्वास्थ्य संस्थाको अनुपात भने खासै बढ्न सकेको छैन । पाँच वर्षको अवधिमा स्वास्थ्य संस्थाको संख्या १० प्रतिशत हाराहारीमा बढेको छ । आर्थिक वर्ष २०६७६८ मा कुल स्वास्थ्य संस्था ४ हजार ३ सय ९३ रहेकामा गत आर्थिक वर्षमा ४ हजार ५ सय १३ मात्रै पुगेको छ । यस पटक दुइटा अस्पताल र दुइटा स्वास्थ्य चौकी थपिएको तथ्यांकले देखाउँछ । अस्पतालको बेडको संख्यासमेत उही छ । नर्सबाहेक स्वास्थ्य क्षेक्रको कुल जनशत्ति पनि खासै बढेको छैन । पाँच वर्षमा डाक्टरहरूको संख्या करिब ५ सयले बढेको छ । नर्सको संख्या करिब ९ हजारबाट २० हजार पुगेको छ । नर्स, कविराज, वैद्य, स्वास्थ्य सहायकलगायतको संख्या पनि करिब उस्तै छ । स्वास्थ्य क्षेत्रको प्राविधिक तथा विशेषज्ञ जनशक्तिको संख्यात्मक वृद्धिको अनुपातमा अस्पताल धाउने बिरामीको बढ्दो अनुपातले सेवाबाट वञ्चित संख्या बढदै गएको देखाउँछ । पाँच वर्षको अवधिमा करिब ७ सय शय्या थपिएका छन् । वार्षिक एक सयको हाराहारीमा अस्पतालमा शय्या थपिँदा भर्ना हुने बिरामीको चाप भने दुई वर्षको अन्तरालमा दोब्बर हाराहारी बढ्ने गरेको छ । सरकारी अस्पतालमा क्षमता विस्तार नहुँदा बिरामी महँगो शुल्क तिरेर निजीमा उपचार गराउन बाध्य हुन्छन् । चालु आर्थिक वर्षको आठ महिनामा अस्पताल भर्ना भएका ४ लाख ८३ हजारमध्ये २ लाख ६१ हजार बिरामी राजधानी काठमाडौं र वरपरको क्षेत्रका छन् । यो कुल बिरामीको करिब आधा हिस्सा हो ।"
सहरको जनसंख्या ५९ प्रतिशत,"काठमाडौं सहरमा बसोबास गरेकाको जनसंख्या ५९ प्रतिशतभन्दा बढी पुगेको छ । २ सय ९३ नगरपालिका घोषणापछि सहरी क्षेत्रमा बसोबास गरेकाको संख्या १७ बाट बढेर ५९ प्रतिशत पुगेको आर्थिक सर्वेक्षण ०७५७६ ले देखाएको छ । यसअघि ५८ वटा नगरपालिकामा ०६८ को जनगणनाअनुसार सहरी जनसंख्या १७ प्रतिशतमात्र थियो । आर्थिक सर्वेक्षणअनुसार जनता आवासअन्तर्गत १७ हजार ३९ आवास इकाई निर्माण सम्पन्न भएका र ३८ हजार ८ सय ८४ निर्माणको चरणमा छन् । सरकारले काठमाडौं उपत्यकामा रहेका वाग्मती, विष्णुमती, इच्छुमती, मनोहरा, हनुमन्ते, नख्खुखोलालगायत नदीलाई प्रदूषणमुक्त बनाउन ढल निर्माण कार्य सम्पन्न गरेको दाबी गरेको छ । सुन्दरीजलबाट ५ किमिभन्दा माथि धापमा भइरहेको ड्यामको काम ४५ प्रतिशत सम्पन्न भइसकेको छ । गोकर्णदेखि सिनामंगलसम्मको ब्युटिफिकेसन ६७ प्रतिशतले सम्पन्न भइसकेको छ । एमोनिया नक्सा संकलन भूमि व्यवस्था तथा सहकारी मन्त्रालयले भूसंरचनामा देखिएको अन्योल हटाउन एमोनिया नक्सा संकलन प्रक्रिया अघि बढाएको छ । जसमा सबै भूमिको अभिलेख स्पष्ट रूपमा देखिनेछ । सर्वेक्षणअनुसार विभिन्न जिल्लाका नापी कार्यालय ७ सय २७ सिट एमोनिया नक्सा संकलन तथा ३७ हजार कित्ता फिल्ड बुक स्क्यानिङ गरिएको छ । नापी कार्यालयबाट प्रवाह हुने सेवालाई व्यवस्थित र विश्वसनीय बनाउन भौगर्भिक प्रयोग प्रणाली तयार गरिएको छ । १० जिल्लाका ९२ गाउँपालिकानगरपालिकाको नक्सा डाटा तयार गरिएको छ । प्रदेश तथा स्थानीय तहको प्रशासनिक नक्साको डाटाबेस तयार गरिएको छ । टोपोग्राफिकल डाटाबेसलाई राष्ट्रिय मापदण्डमा परिवर्तन गरिएको छ । झूमिसुधार कार्यक्रमअन्तर्गत २७ हजार २ सय ३६ मुत्त कमैया र ७ हजार २ सय २८ हलिया पुनःस्थापना भएका छन् । मुक्त कमैया परिवारमध्ये ७४ परिवारलाई जग्गा खरिद गर्न, ४८ परिवारलाई घर निर्माण गर्न, ११ हजार ४ सय ३६ मध्ये ६ हजार ३ सय १७ परिवारलाई काठ खरिद गर्न अनुदान दिइएको छ । मुक्त हलिया परिवारमध्ये १ हजार परिवारलाई जग्गा खरिद गर्न, १ हजार ५ सय ३१ परिवारलाई घर निर्माण गर्न र ५ हजार ७ सय १८ परिवारलाई घर मर्मत गर्न अनुदान उपलब्ध गराइएको छ ।"
दुई दिनमा चन्द समूहका १५ पक्राउ,"काठमाडौं प्रहरीले आइतबार र सोमबार देशभरिबाट चन्द समूहका १५ नेताकार्यकर्ता पक्राउ गरेको छ । प्रहरी प्रधान कार्यालयका अनुसार पक्राउ परेकामा काठमाडौंबाट ७, ललितपुरको पाटनबाट ४, सुर्खेतबाट २, झापाको बिर्तामोड र रुकुमबाट ११ जना रहेका छन् । सरकारले फागुनको २८ मा प्रतिबन्धको घोषणा गरेपछि देशैभरि गरी ४ सय १८ चन्द समूहका नेताकार्यकर्ता पक्राउ परिसकेका छन् । सवारीहरूमा आगजनीप्रहरी प्रधान कार्यालयले प्रतिबन्धित नेक्रवित्रम चन्द समूहका कार्यकर्ताले मुलुकभर विभिन्न स्थानमा सवारीमाथि आगजनी गरेको जनाएको छ । प्रहरीका अनुसार रामेछापमा ना८ख ३७७० नम्बरको टिपर, मकवानपुरमा ना७ख ९४९३ र ना६ख ८०७९ नम्बरको दुइटा ट्रकमा पनि आगजनी भएको छ । यसैगरी सुर्खेतमा मध्यपश्चिम यातायात समितिको ना२ख ७४४४ नम्बरको खाली बस र नवलपरासीको कावासोतीमा बा३च ९३ नम्बरको खाली जिपमा पेट्रोल छर्केर आगजनी गरिएको छ । सुर्खेतको गोचे खोलामा गुर्भाकोट नगरपालिका(१४ को गुमीबाट छिन्चु आउँदै गरेको ना२ख ७४४४ नम्बरको बसमा समूहले आइतबार राति १ः३० बजे आगजनी गरेको हो । जिल्ला प्रहरीका डीएसपी प्रदीप क्षत्रीका अनुसार बसका चालक, सहचालक र साहुलाई झारेर पेट्रोल खन्याएर पाँचछ जनाको हतियारसहितको समूहले आगजनी गरेको हो । आगजनीबाट बस पूर्ण रूपमा क्षति भएको छ, उनले भने, बस जलेको ठाउँ नजिकै शंकास्पद वस्तु फेला परेको छ । उक्त क्षेत्रलाई प्रहरीको निगरानीमा राखिएको उनले जनाए । प्रदेश प्रहरी प्रमुख महेशविक्रम शाहले कुनै अप्रिय घटना हुन नदिन प्रदेशभरको सुरक्षा निकै कडा पारिएको बताए । ठाउँठाउँमा विस्फोटक वस्तु फेला झापाको दमकसहित तीन ठाउँमा विस्फोटक वस्तु फेला परेको छ । दमकस्थित रतुवा पुल छेउ पूर्वपश्चिम राजमार्गमा बिहान साढे ११ बजेतिर शंकास्पद वस्तु फेला परेको थियो । त्यसअघि, पाडाजुँगीगौरीगन्ज सडक खण्डको गौरादहस्थित गणेश मन्दिर छेउमा शंकास्पद वस्तु फेला परेको थियो । गौरादहमा रक्सीको बोतलमा बालुवा हालेर राखिएको थियो । दमकमा भेटिएको शंकास्पद वस्तुमा कुकरभित्र बालुवा हालेर राखिएको थियो ।शिवसताक्षी नगरपालिकास्थित दूधे बजार पूर्वपट्टिको पुल छेउ पूर्वपश्चिम राजमार्गमा सुतली बम फेला परेको थियो । कार्टुनभित्र पोको पारेर राखिएको शंकास्पद वस्तु सुतली बम भएको प्रहरीले जनाएको छ । तीनै स्थानको शंकास्पद वस्तु चारआलीस्थित श्रीनाथ गणबाट खटिएको सेनाको टोलीले डिस्पोज गरेको थियो । नेक्रवित्रम चन्द नेतृत्वको माओवादीले सोमबार आहवान गरेको बन्दको प्रभाव जिल्लामा पनि परेको थियो । बन्दका कारण जिल्लामा सार्वजनिक सवारी साधन तथा निजी स्कुल, क्याम्पसहरू पनि ठप्प रह्यो । यसैगरी मोरङको सुन्दरहरैंचा ७ ढडियास्थित पूर्वपश्चिम राजमार्गमा राखिएको प्रेसरकुकर बम सेनाको टोलीले निष्क्रिय पारेको थियो । राजमार्गछेउ बिजुलीका खम्बानजिक भेटिएको थियो । विराटनगर महानगरपालिका प्रवेश गर्ने ढाट चोक, सुनसरीको इटहरी, सेउती खोला पुलनजिक पनि विस्फोटक पदार्थ राखिएको फेला परेको थियो ।"
अदालतमै कुटिए वकिल,नवलपरासी पूर्वी नवलपरासीको जिल्ला अदालत परिसरभिक्रै अधिवत्ता चेतनाथ डुम्रे कुटिएका छन् । सोमबार दिउँसो अदालतमा बहसका लागि जाँदै गर्दा डुम्रेलाई गैंडाकोटका नेकपाका नेता दुर्गा ढुंगानाले कुटपिट गरेको जिल्ला बार एसोसिएसनका उपाध्यक्ष अधिवक्ता गणेश अधिकारीले जानकारी दिए । डुम्रे नवलपरासी बारका पूर्वअध्यक्ष हुन् । अधिकारीले विज्ञप्ति निकालेर गाडी दुर्घटनासम्बन्धी मुद्दाको साक्षी बस्न आएका गैंडाकोट नगरपालिका ८ का ५८ वर्षीय ढुंगानाले डुम्रेमाथि हातपात गरेको जनाउँदै कारबाहीको माग गरेका छन् । ढुंगानाले वकिलमाथि हातपात गरेर दुर्व्यवहार गरेको भन्दै बारले अदालतको काम प्रभावित गर्न खोजेको र अभद्र व्यवहार गरेको आरोपमा मुद्दा दायर गर्ने भएको छ । अदालतमै वकिल कुटिएको यो पहिलो घटना हो ।
सांसद बजेटसम्बन्धी रिट दरपीठ,"काठमाडौं निर्वाचन क्षेत्रको पूर्वाधार विकासका लागि सांसदहरूका नाममा बजेट छुट्याउने परम्परा अन्त्य गर्न माग गर्दै परेको रिट सर्वोच्च अदालतले दर्ता गर्न अस्वीकार गरेको छ । अधिवक्ता पारसमणि भट्टराईले पेस गरेको रिट सोमबार सर्वोच्च अदालतका रजिस्ट्रार लालबहादुर कुँवरले दरपीठ गरिदिएका हुन् । भट्टराई जेठ १५ मा प्रस्तुत हुने आगामी आर्थिक वर्षको बजेटमा संसदीय निर्वाचन क्षेत्रका लागि बजेट छुट्याउन लागिएको उल्लेख गर्दै त्यसलाई रोक्न माग गर्दै सर्वोच्च गएका थिए । उनले अघिल्लो बजेटमा ४ करोड रुपैयाँ निर्वाचन क्षेत्र पूर्वाधार विकासका नाममा सांसदलाई छुट्याइएको र यसपालि बढाएर १० करोड पुर्याउन लागिएको उल्लेख गर्दै त्यसरी बजेट विनियोजन गर्नु संविधानविपरीत हुने जिकिर रिट निवेदनमा गरेका थिए । सर्वोच्चका रजिस्ट्रार कुँवरले भने आशंकाका आधारमा रिट पेस भएको दाबी गर्दै दर्ता गर्न अस्वीकार (दरपीठ) गरेका हुन् । प्रत्येक निर्वाचन क्षेत्रलाई सरकारले केबल बाँड्न सक्ने भन्ने आशंकाका आधारमा निवेदन लिई आएको देखिँदा परिपक्व भइनसकेको विषयमा प्रस्तुत निवेदन दर्ता गर्न मिल्ने देखिएन, कुँवरले गरेको दरपीठ आदेशमा उल्लेख छ । भट्टराईले रिटमा सांसदलाई विकास खर्च दिँदा स्थानीय, प्रदेश र संघीय सरकारको काम र अधिकारमाथि हस्तक्षेप हुने जिकिर गरेका थिए ।"
निगमबाट बाहिरिए कंसाकार,काठमाडौं नेपाल वायुसेवा निगमका लागि दुइटा वाइडबडी विमान खरिद गरेका महाप्रबन्धक सुगतरत्न कंसाकार चारवर्षे कार्यकाल सकेर सोमबार बिदा भएका छन् । ०७२ जेठ १४ गते नेपाल सरकारले उनलाई निगमको महाप्रबन्धकमा नियुक्त गरेको थियो । कंसाकारअघि खुला प्रतिस्पर्धाबाट मदन खरेल महाप्रबन्धक छानिएका थिए । त्यसताका निगमले खरिद गरेका दुइटा न्यारोबडी विमानलाई समयमै उडाउन नसकेपछि खरेल विवादमा तानिएका थिए । भारतको नयाँदिल्लीका लागि तय गरिएको पहिलो उडान तोकिएकै दिन गराउन नसकेपछि तत्कालीन सरकारले देशकै प्रतिष्ठामा आँच पुगेको जनाउँदै मुख्यसचिव लीलामणि पौडेलको नेतृत्वमा छानबिन समिति गठन गरेको थियो । सरकारको उक्त कदमप्रति असहमति जनाउँदै खरेलले ०७१ चैतमा ४ वर्षे कार्यकाल पूरा नगरी २९ महिनामै राजीनामा दिएका थिए । मन्त्रिपरिषद्ले संस्थानको नेतृत्वसम्बन्धी नियम संशोधन गरेर कंसाकारलाई महाप्रबन्धकमा ल्याएको थियो । पूरा कार्यकाल सकेर जाने पहिलो महाप्रबन्धकका रूपमा रहेका कंसाकार वाइडबडी विमान खरिद प्रक्रियामा तानिएका छन् । यस प्रकरणबारे अख्तियार दुरुपयोग अनुसन्धान आयोगले छानबिन गरिरहेको छ ।
"घूस खान्न भन्ने, रंगेहात समातिने","काठमाडौं म भ्रष्टाचार गर्दिनँ, भ्रष्टाचार हुन दिन्न, म देश र जनताका लागि इमानदार भएर काम गर्ने प्रतिज्ञा गर्छु, सरकारले यो प्रतिबद्धतासाथ कर्मचारीलाई काममा खटाउने गरेको छ । शासकीय स्वच्छता अभियान अन्तर्गत यसरी प्रतिबद्धता व्यक्त गरेर काममा खटिने कर्मचारी दिनहुँजसो अख्तियार टोलीबाट रंगेहात पक्राउ पर्ने परेका छन् । सरकारले सोमबार सार्वजनिक गरेको आर्थिक सर्वेक्षणको सुशासनसम्बन्धी विवरणमा कर्मचारीको शपथलाई महत्त्वका साथ प्रस्तुत गरेको छ । त्यसका बाबजुद तिनै कर्मचारी घूस खाएको आरोपमा समातिने क्रम रोकिएको छैन । अख्तियारको वार्षिक प्रतिवेदनअनुसार ९७ वटा घूसकाण्डमा १ सय ५४ जनाविरुद्ध र भ्रष्टाचार आरोपमा १ सय २७ जनामाथि मुद्दा दायर भइसकेको छ । सुशासन नारामा सीमित भएको छ, प्रधानमन्त्री कार्यालयका एक सहसचिवले कान्तिपुरसँग भने, विभिन्न प्रतिवेदन र सर्वेक्षणमा भ्रष्टाचार नियन्त्रण र सुशासनका विषय प्राथमिकतामा छन् भनेर लेखे पनि व्यवहारमा लागू भएको छैन । सरकारले प्रदेशका मुख्यमन्त्रीसँग प्रत्यक्ष संवाद तथा राष्ट्रिय गौरवका आयोजनाको सघन अनुगमनका लागि प्रधानमन्त्री कार्यालयमा अत्याधुनिक उपकरणसहित एक्सन रुम निर्माण अन्तिम चरणमा पुगेको जनाएको छ ।"
वार्ताबाटै निकास,"काठमाडौं  नेक्रवित्रम चन्द समूहले संघीय राजधानीमा गरेको शृंखलाबद्ध विस्फोट र सोमबारको बन्दले हिंसा पुनरावृत्ति हुने शंका बढाएको छ । आइतबार राजधानीमा विस्फोट हुँदा चार जनाको ज्यान गयो । सोमबार पनि मुलुकका विभिन्न स्थानमा बम भेटिए, सवारीसाधनमा आगजनी भयो । यसले सर्वसाधारणमा भय सिर्जना भएको छ । गृहमन्त्री रामबहादुर थापाले संघीय संसदको बैठकमा चन्द समूहले लडाकु दस्ता रहेको चारवटा कम्पनी निर्माण गरेको र उपत्यकालाई कारबाहीको निशाना बनाएको जानकारी दिएका छन् । यो सूचनाले चन्द समूहको शक्ति विस्तार हुँदै गएको संकेत दिन्छ । सरकारले त्यस समूहका गतिविधिलाई गत फागुनमा प्रतिबन्ध घोषणा गरेको थियो । यसपछि चन्द समूह झन् आक्रोशित बनेको देखिन्छ । चन्द समूहले गत फागुनमै एनसेलको कार्यालयअघि एक जनाको ज्यान जाने गरी विस्फोट गराएपछि सरकारमाथि शान्ति सुरक्षा कायम गर्नुपर्ने चुनौती थियो । त्यसैले चन्द समूहका गतिविधिमाथि प्रतिबन्ध लगाइएको थियो । प्रतिबन्धपछि वार्ताको माहौल बन्ने भन्दै केही नेताले आन्तरिक पहलसमेत गरिरहेको सूचना बाहिर आएको थियो । गत साता भोजपुरमा उक्त समूहका एक जना कार्यकर्ता तीर्थराज घिमिरे प्रहरीको गोली लागी मारिए । त्यसको विरोधमा आइतबार र सोमबार आतंक फैलाउने घटना गराइएका छन् । यो घटनापछि प्रधानमन्त्री केपी ओलीले चन्द समूहलाई आतंककारी को संज्ञा दिएका छन् । हिजो बम पड्काउने आतंककारी समूहलाई सोध्न चाहन्छु माग के हो ? राष्ट्रिय मानव अधिकार आयोगको कार्यक्रममा प्रधानमन्त्री ओलीले भने, संविधानबमोजिम भएको निर्वाचनबाट बनेको सरकार छ, अब के चाहियो ? चन्द समूहको उद्देश्य नै पैसा उठाउनेबाहेक केही पनि नभएको प्रधानमन्त्रीको टिप्पणी थियो । नेपाललाई अशान्तितिर लैजाने प्रयासलाई सरकारले रोक्छ, उनले भनेका छन् । यस्ता घटनाक्रम बढदै गए सरकार र चन्द समूहको दूरी झन् बढ्ने भएकाले दुवै पक्ष तत्काल वार्तामा बस्नुको विकल्प नभएको सत्तारुढ दलका नेताहरू नै बताउँछन् । उनीहरूले वार्ताबाटै समस्याको समाधान खोज्नुपर्नेमा जोड दिएका छन् । यस्तो गतिविधिले कहीँ पुगिन्न, वार्तामा बस्नुपर्छ, नेकपाका स्थायी समिति सदस्य एवं चन्द समूहलाई वार्तामा ल्याउन आन्तरिक पहल गरिरहेका नेता जनार्दन शर्माले कान्तिपुरसँग भने, विप्लव (चन्द) जीले आफ्नो माग ठोस रूपमा प्रस्तुत गर्नुपर्छ, हामी सहजीकरण गर्छौं । हिंसात्मक गतिविधि गरिरहेको अवस्थामा वार्तामा बस्न समस्या हुने भन्दै उनले यस्ता गतिविधि रोकेर चन्द समूहले माग प्रस्तुत गर्नुपर्ने बताए । सरकारले गत फागुनमा चन्द समूहको गतिविधिमा रोक लगाएपछि नेकपाभित्रै पनि नेताहरूको ठूलो समूहले राजनीतिक ढंगबाटै समस्या समाधान गर्न पहल गर्नुपर्ने भन्दै नेतृत्वलाई दबाब दिएको थियो । त्यसपछि तत्कालीन माओवादी पृष्ठभूमिका नेताहरू चन्द समूहलाई मूलधारमा ल्याउन सकिने विश्वाससहित अनौपचारिक सम्पर्कमा छन् । चन्द समूहप्रति नेकपाको पूर्वमाओवादी खेमा केही नरम छ । शर्मालगायतका दोस्रो तहका नेता मात्र होइन, अध्यक्ष पुष्पकमल दाहालको बोली पनि अध्यक्षसमेत रहेका प्रधानमन्त्री केपी ओलीको भन्दा फरक छ । सोमबार प्रधानमन्त्री ओलीले चन्द समूहलाई आतंककारी को संज्ञा दिइरहँदा अर्का अध्यक्ष दाहालले भने चन्द समूहका गतिविधि अब धेरै अघि नजाने र पछिल्लो घटना वार्ताको एउटा प्रस्थान विन्दु हुनसक्ने बताए । मलाई लाग्छ यो अन्तिम हुनुपर्छ । उहाँहरू अन्ततः वार्तामा आउनुको विकल्प छैन, उनले भने, उहाँहरूले गरिरहेको बन्द इत्यादि प्रकारान्तरले वार्ताको वातावरण बनाउनकै लागि हो भन्ने मलाई लागिरहेको छ । उनले भित्रभित्रै वार्ताको पहल भइरहेको हुनसक्ने पनि संकेत गरेका छन् । चन्द समूह पूर्वमाओवादीबाट छुट्टिएको हो । त्यसैले चन्दको राजनीतिक रसायन नेकपाभित्रको पूर्वमाओवादी समूहलाई बढ्ता थाहा छ । त्यही पृष्ठभूमिका रामबहादुर थापा गृहमन्त्री छन् । सरकारले आफ्नो ढंगले पनि पहल गर्ला, हामी पनि वार्ताका लागि पहल गर्छौं । मुख्य कुरा माग स्पष्ट रूपमा आउनुपर्यो, नेकपा नेता शर्माले भने । सरकारले गत साउनमा पूर्वमन्त्री तथा सांसद सोमप्रसाद पाण्डेको संयोजकत्वमा राजनीतिक वार्ता टोली बनाएको थियो । उक्त टोलीले चन्द समूहसँग अनौपचारिक पहल गरेको थियो । उक्त समूहबाट पक्राउ परेका खड्गबहादुर विश्वकर्मालगायत नेतालाई छुटाउन वार्ता टोलीले लबिइङ गरेको थियो । पक्राउ परेका व्यक्ति छुटेपछि उहाँहरू अलिक फरक ढंगले अघि बढ्नुभयो, वार्तातर्फ ध्यान दिनुभएन, तत्कालीन सरकारी वार्ता टोलीका संयोजक पाण्डेले भने । उनका अनुसार त्यसबेला चन्द समूहका झन्डै एक दर्जन केन्द्रीय नेतासँग कुराकानी भएको थियो । पक्राउ परेका विश्वकर्मालगायतका नेता छुटेपछि चन्द समूह शक्ति सञ्चय गर्नतर्फ लाग्यो । व्यक्तिहरू नै मारिन थालेपछि सरकारले पनि बाध्य भएर गतिविधिमा प्रतिबन्ध लगाएको हो । त्यसैका कारण वार्ता नै नगर्ने भन्ने अडानमा कोही पनि रहनुहुन्न, पाण्डेले भने, सरकार पनि केही लचिलो बन्नुपर्छ र हिंसात्मक काम चन्द समूहले पनि बन्द गर्नुपर्छ, वार्ताबाटै निकास निकाल्नुपर्छ । हिंसात्मक गतिविधि जति नै ठूलो भए पनि त्यसको निकास वार्ता र शान्तिपूर्ण प्रयासबाट मात्र निस्किन्छ भन्ने माओवादी आन्दोलनभित्रै एउटा ठूलो उदाहरण छ । त्यसैले चन्द समूह सधैँ हिसात्मक गतिविधि जारी राखेर वार्ताबाट निरपेक्ष बसिरहन कठिन छ । वार्ता समाधानको विधि हो भन्ने बुझाई चन्द समूहमा पनि छ । यसको पुष्टि गत जेठ ३ गते महासचिव चन्दले इरातोखबर टीभी लाई दिएको अन्तर्वार्ताबाट हुन्छ । गुणराज लोहनीसँगको उक्त अन्तर्वार्तामा चन्दले भनेका छन्, जनता र राज्य, विद्रोही र सत्ता पक्ष, एऊटा राज्य र अर्को राज्य, संघर्षशील शक्ति र दमन गरिराखेको शत्तिका बीचमा वार्ता हुने र भइराखेका छन् । यसको हामी निरपेक्ष विरोध वा समर्थन गर्दैनौँ । वार्ता हुँदै हुँदैन भन्ने कुरा होइन र सजिलै भइहाल्छ भन्ने पनि होइन । प्रयोगले के साबित गरेको छ भने समस्या आएपछि, संघर्ष र विद्रोह भएपछि वार्ता हुन्छ । वार्ता पनि राजनीतिको एक भाग हो ।"
बन्द वार्ताको वातावरण बनाउन,"विराटनगर  नेकपा अध्यक्ष एवं पूर्वप्रधानमन्त्री पुष्पकमल दाहालले नेक्रवित्रम चन्द समूहले वार्ताको वातावरण बनाउनकै लागि बन्दलगायत गतिविधि गरिरहेको बताएका छन् । उहाँहरू (चन्द समूह) ले बन्द इत्यादि गरिरहनुभएको छ, यो वार्ताको वातावरण बनाउनकै लागि गरिएको हो भन्ने मलाई लागिरहेको छ, विराटनगर विमानस्थलमा सोमबार सञ्चारकर्मीसित दाहालले भने, मलाई लाग्छ यो अन्तिमतिर हुनुपर्छ । उहाँहरू अन्ततः वार्तामा आउनुको विकल्प छैन । अध्यक्ष दाहालले चन्द समूहसँग वार्ता पहल भइरहेको संकेत पनि गरे । पहल भइरहेको होला नि, उनले भने, सीके राउतसँग भइरहेको पहल एकैचोटि परिणाम आएपछि थाहा भयो । बम आतंक फैलाएर राजनीतिक उद्देश्य प्राप्त नहुने र एकदुइटा बम विस्फोट हुँदैमा राजनीतिक अस्थिरता पनि नहुने उनले बताए । सरकारको नेतृत्व परिवर्तनबारेको प्रश्नमा उनले यो विषय अहिले सान्दर्भिक नभएको प्रतिक्रिया दिए । चुनाव र पार्टी एकताका बेला एउटा समझदारी गरेका थियौं, दाहालले भने, यो सबैलाई थाहा छ, मेरो मुखबाट नबोलाउनुस् । आफू प्रधानमन्त्री हुनेनहुनेबारे सोधिएको प्रश्नमा उनले मुस्कुराउँदै यतिमात्र भने, हाम्रै पार्टीको नेतृत्वमा पाँच वर्ष सरकार चल्नेछ । सरकार पुनर्गठनको कुरा प्रधानमन्त्रीको तजबिजमा हुने जनाउँदै उनले बजेटअघि यस्तो केही नहुने बताए । अहिले सरकार अगाडि बढिरहेको छ, चलिरहेको छ, दाहालले भने, त्यही ठूलो कुरा हो । पार्टीमा पोलिटब्युरो गठनको गृहकार्य अन्तिम चरणतिर पुगेको जानकारी दिँदै उनले भने, जेठ १८ गते सचिवालयको बैठकसम्म यो विषयको टुंगो लगाउँछौं । कार्यविभाजन र एकताका बाँकी विषय पनि सोही मितिसम्म टुंग्याउने उनले जनाए । मिडिया काउन्सिल विधेयकबारे दाहालले भने, यसबारे राष्ट्रिय छलफल पनि चलिरहेको छ, संसदभित्र पनि छलफल चल्छ । आवश्यक परिमार्जनसहित अगाडि जान्छ । पत्रकार आफैंले आफ्नो आचारसंहिता निर्धारण गर्नु सबैभन्दा ठूलो कुरा भएको उल्लेख गर्दै उनले राष्ट्रको अहित हुने गरी लेख्न नहुनेमा सतर्क रहनुपर्ने औंल्याए ।"
डाक्टर बन्न हिँडेका थिए प्रज्वल,"काठमाडौं  आइतबार साँझ ५ बजेतिर सत्य थापा काठमाडौं मलको क्याफेमा कफी पिइरहेका थिए । मोबाइलमा नेक्रवित्रम चन्दनिकट एक व्यक्तिको फोन आयो, प्रज्वल पनि बम विस्फोटमा पर्यो जस्तो छ । घाइतेहरूलाई अस्पताल पुर्याइएको छ रे । उसलाई ओम अस्पतालमा लगिएको छ रे, गएर स्थिति बुझिदिनुपर्यो । यति भनेर फोन काटियो । लगत्तै सत्यले प्रज्वलको मोबाइलमा फोन गरे । बारम्बार गर्दा पनि फोन नउठेपछि उनी ओम अस्पतालतर्फ दौडिए । ओम अस्पतालदेखि वीर ट्रमा सबैतिर गएँ, कतै भेटिनँ उसलाई । टिचिङमा एउटा क्षतविक्षत शव ल्याएको भन्ने सुनियो, फेरि उतै दौडिएँ, उनले सुनाए । त्यो क्षतविक्षत शव प्रज्वलको हो भनेर निश्चित हुन उनले सोमबार बिहानसम्म कुर्नुपर्यो । नाकदेखि माथिको भाग नभएको, हातखुट्टा नभएको र घाँटी छिनिन लागेजस्तो अवस्थामा उनले प्रज्वललाई भेटाएका थिए । उनले भने, उसको गोरो अनुहार, जीउडाल र कपडा देखेरै चिनें । अरू हेर्न सकिनँ । प्रज्वल शाही उनै हुन् जसले आइतबार साँझको बम विस्फोटमा ज्यान गुमाए र सत्य उनका सबैभन्दा नजिकका मित्र हुन् ।उनका अनुसार प्रज्वल ५ वर्ष अघिदेखि नेक्रवित्रम चन्द समूहसँग नजिक भएर राजनीति गर्थे । उनको फेसबुक वालमा पोस्टिएका फोटो र स्टाटसबाट पनि यो प्रस्टै हुन्छ । बझाङको जयपृथ्वी नगरपालिका १ का २६ वर्षीय उनी अध्ययनका लागि राजधानी छिरेदेखि नै राजनीतिमा लागेका थिए । डाक्टर बन्ने उद्देश्य लिएर राजधानी छिरेका उनले भर्खरै ओम समाज कलेज अफ हेल्थ साइन्सबाट एचए सकेका थिए ।साथमा भाइबहिनी पनि सँगै राखेर उनी कलंकीमा डेरामा बस्दै आएका थिए । प्रज्वल र सत्य प्रायः सँगै बस्थे, सँगै खान्थे र दुःखसुख बाँड्थे । साथी सम्झँदै सत्य भन्छन्, एकपटक उसको नजिक आएको मान्छे सधैं उसकै वरिपरि हुन्थे । साह्रै मिजासिलो थियो । परिवर्तन युवाबाटै सम्भव छ भन्दै कुनै रोजगारी नगरी उनी फुल टाइम राजनीतिमा होमिएका थिए । यसैबीचमा उनी धेरैपटक प्रहरीको हिरासतमा पनि परेका थिए । एकपटक त २४ दिन जेल बसेका थिए । सत्यलाई भने साथीले राजनीतिभन्दा पनि पढेर स्वास्थ्य पेसामै भविष्य बनाए हुन्थ्यो जस्तो लाग्थ्यो । उनले भने, कतिपटक मैले सम्झाएको पनि थिएँ । यस्तै कुराले पछिल्लो समय हाम्रो भेटघाट अलि पातलिएको थियो ।बम विस्फोट घटनाको दुई दिनअघि उनीहरू सँगै बसेका थिए । शनिबार दिउँसोसम्म पनि सँगै थिए । पार्टीको काम छ भनेर निस्केका उनीहरूबीच त्यही अन्तिम भेट भयो । प्रज्वलको मृत्युको खबर सुनेपछि गाउँमा उनकी आमा, हजुरआमा र बुबा बेहोस भएको एक आफन्तले बताए । उनले भने, भाइ राजनीतिमा लागेको छ भनेर गाइँगुइँ मात्रै सुनिएको थियो । राजनीतिक यात्राले उसलाई यहाँसम्म पुर्याउला भनेर हामीले सोचेका पनि थिएनौं ।सोमबार साँझ महाराजगन्जस्थित फरेन्सिक मेडिसिन विभागले प्रज्वलको पोस्टमार्टम गरिदिएर शव फिर्ता दिएको छ । सोमबार साँझै पशुपति आर्यघाटमा उनको अन्तिम संस्कारसमेत गरिएको छ । केही नचिनिने अनुहार घर लगेर बेकार आमाबुबालाई किन थप रुवाउने भनेर यहीँ अन्तिम संस्कार गर्ने निर्णय गरियो, आफन्तले भने ।अन्य घाइतेको उपचार हुँदैबम विस्फोटमा परेर घाइते भएका अन्यको भने राजधानीको ट्रमा सेन्टर र ओम अस्पतालमा उपचार भइरहेको छ । विस्फोटमा परेर गम्भीर घाइते भएका छोटु ठाकुरको ट्रमा सेन्टरमा उपचार भइरहेको अस्पतालका सूचना अधिकारी अर्जुन भेटवालले बताए । उनले भने, सामान्य घाइते भएका रवीन केसी र बुद्ध लामा पनि आकस्मिक कक्षमा उपचाररत छन् ।"
चन्दले लिए विस्फोटको जिम्मा,"काठमाडौं  नेक्रवित्रम चन्द समूहले मुलुकभर भएका विस्फोटको जिम्मा लिएको छ । भोजपुरखोटाङको सिमानामा पर्ने पैयुङटारमा युवा संगठनका नेता तीर्थराज घिमिरेको राज्य पक्षबाट हत्या गरेको आरोप लगाउँदै महासचिव नेक्रवित्रम चन्दले त्यसको विरोधमा संघर्षमा उत्रनुपरेको विज्ञप्तिमा दाबी गरेका छन् । चन्द समूहले सोमबार विज्ञप्ति जारी गरी आइतबार संघीय राजधानीमा बम विस्फोटमा मृत्यु भएका तीन जना आफ्नो पार्टी कार्यकर्ता भएको उल्लेख गरेको छ । चन्द समूहले सरकार नागरिक स्वतन्त्रता, वाक् स्वतन्त्रता र मानव अधिकारका विषयमा निरंकुश बन्दै गइरहेको भन्दै त्यसविरुद्ध संघर्ष जारी राख्ने उल्लेख गरेको छ । चन्दद्वारा जारी विज्ञप्तिमा प्रधानमन्त्री केपी ओली नेतृत्वको सरकारले गैरकानुनी, गैरराजनीतिक र कायरतापूर्ण अमानवीय हर्कत गरेको आरोप लगाइएको छ । सरकारी दमन, गिरफ्तार, झूटा मुद्दा र हत्याले आन्दोलन नरोकिने विज्ञप्तिमा दाबी गरिएको छ । चन्दले यस्ता क्रियाकलाप तुरुन्त बन्द गर्न र गिरफ्तार नेताकार्यकर्तालाई बिनासर्त ससम्मान रिहा गर्न माग गरेका छन् ।'चारै जना चन्दका कार्यकर्ता'प्रहरीले आइतबारका शृंखलाबद्ध विस्फोटमा मृत्यु भएका चारै जना चन्द समूहका कार्यकर्ता भएको पुष्टि गरेको छ ।महानगरीय प्रहरी कार्यालयका अनुसार सुकेधाराको विस्फोटमा कालीकोटको सानीत्रिवेणी गाउँपालिका९ का विभुराम भनिने दिपिन विक, दाङको बबई गाउँपालिका३ का गोकुल रानामगर र निरन्तर मल्लको मृत्यु भएको थियो । घट्टेकुलोको विस्फोटमा प्राविधिक शिक्षा तथा व्यावसायिक तालिम परिषद् (सीटीईभीटी) इकाईका प्रज्वल शाहीको ज्यान गएको थियो । उनीहरू चारै जना चन्द समूहमा आबद्ध रहेको पुष्टि भए पनि कुन हैसियतमा थिए भन्ने खुल्न बाँकी रहेको डीआईजी शैलेश थापाले बताए ।प्रहरीसँग सम्पर्कमा आएका मृतकका आफन्तले पनि उनीहरूको आबद्धताबारे बताएको डीआईजी थापाले जनाए । प्रहरीले कुकर, पर्चासहित आइतबार कोटेश्वरको नरेफाँटबाट ७ जना चन्द समूहका कार्यकर्तालाई पक्राउ पनि गरेका थियो ।"
गाँजा विस्थापित कृषिमा आकर्षित,"राक्सिराङ, मकवानपुर  दुई वर्षअघिसम्म गाँजाको बोटले सबै बारी ढाक्थे । अहिले स्थानीयले गाँजा खेती गर्न छाडेका छन् । दुई सालदेखि औषधिका लागि पनि एउटा गाँजाको बोट पाइँदैन, ५८ वर्षीय दिलबहादुर रुम्बाले बारीमा हलक्क आएको हरियो मकैको बोट देखाउँदै भने, अहिले त्यसको खेती गर्न छाडेका छौं । मकवानपुरको विकट राक्सिराङ गाउँपालिकाको अत्यन्त दुर्गम क्षेत्रमा पर्ने टोडे, जुरेथुम र काम्लेमा गाँजा खेती विस्थापित भएको छ । गाउँमा साँघुरो र जोखिमयुक्त मोटरबाटो पुगेपछि गाँजा खेती विस्थापित भएको हो । गाउँपालिका र वडा कार्यालयले लगानी गरेर राक्सिराङ गाउँपालिकाको ८ नम्बर वडामा पर्ने जुरेथुम, काम्ले र टोडेसम्म पुर्याए, जसले गर्दा गाँजा खेतीलाई विस्थापित गर्न सहयोग पुग्यो । उक्त क्षेत्रबाट गाँजा खेतीलाई पूर्ण रूपमा विस्थापित गर्न र स्थानीयलाई नगदेबालीतर्फ आकर्षित गर्न प्रदेश सरकारले योजना बनाएको छ । प्रदेश३ को कृषि, भूमिव्यवस्था तथा सहकारी मन्त्रालयले तीन वटा कृषि सडकका निम्ति चालु आवमा एक करोड रुपैयाँभन्दा बढी रकम विनियोजन गर्यो । उपभोक्तामार्फत मोटरबाटो बनाउने काम गरिरहेको छ । यो क्षेत्रबाट अवैध खेती गाँजालाई पूर्ण रूपमा विस्थापित गर्न प्रदेश सरकारले कृषि सडकको निम्ति बजेट विनियोजन गरेर काम सुरु गरेको कृषि भूमिव्यवस्था तथा सहकारीमन्त्री दावा दोर्जे लामाले बताए । राक्सिराङ गाउँपालिका८ टोडेमा शनिबार आयोजित कार्यक्रममा कृषिमन्त्री लामाले यस्तो सुन्दर हावापानीमा किवीलगायत तरकारी खेती व्यापक हुने भएकाले गाँजा खेती नगरी फलफूल तथा तरकारी खेती गर्न आग्रह गरे । यस विकट र दुर्गम क्षेत्रलाई राजमार्गसँग जोड्न कृषि सडकको काम भइरहेको कार्यक्रममा उनले जानकारी गराए । उक्त गाउँका बासिन्दाले जोखिमयुक्त मोटरबाटो बन्नेबित्तिकै गाउँलेहरूले गाँजा खेती गर्न छाडेको स्थानीयवासी होमबहादुर तितुङले कार्यक्रममा बताए । प्रदेश सरकारले जोखिमयुक्त र साँघुरो सडकलाई फराकिलो र स्तरयुक्त बनाउन लागेकाले यहाँका बासिन्दा खुसी भएको उनले सुनाए । मोटरबाटो अभावले गर्दा बाध्य भएर गाँजा खेती गर्नुपरेको स्थानीयवासीले सञ्चारकर्मीलाई बताएका थिए । मोटरबाटो बन्नेबित्तिकै गाँजा खेती मासिँदै गएको छ, एक युवकले मकैबारी देखाउँदै भने, गाँजा खेती गर्ने भएको भए यतिबेला मकैबारीभित्र गाँजाको ब्याड राखिन्थ्यो, अहिले एउटा पनि गाँजा ब्याड छैन । यतिबेला गाँजाको ब्याड राख्ने समय हो । मकवानपुरको लोथर बजारबाट टोडे करिब ३० किलोमिटर दूरीमा छ । यहाँका बासिन्दको आवतजावत चितवनको भण्डारा हुँदै लोथर बजारमा हुन्छ । टोडे आउने मोटरबाटो बनेको छैन । चितवनको भण्डाराबाट चेपाङमार्ग हुँदै मकवानपुरको राक्सिराङ गाउँपालिकाको ६ मा पर्ने सिलिङे, सिलाधुनी र ८ मा पर्ने जुरेथुम, काम्ले र टोडेमा आवतजावत गर्छन् । गाँजा खेतीलाई विस्थापित गर्ने उद्देश्यले प्रदेश३ को सरकारले सिलाधुनी, मानेडाँडा, थाहा पहरा हुँदै टोडेसम्मको ५ किलोमिटर लामो सडकलाई फराकिलो र जोखिमुक्त बनाउन ४० लाख रुपैयाँ विनियोजन गरेको थियो । अहिले उपभोक्तामार्फत धमाधम काम भइरहेको स्थानीयवासी एवं पूर्वर्सविधानसभाका सदस्य गोविन्द चेपाङले बताए । प्रदेश सरकारको कृषि मन्त्रालयद्वारा निर्माण भइरहेको कृषि सडकका कारणले यो क्षेक्र अब गाँजामुत्त हुनेछ, उनले थपे, गाउँमा राजमार्गसँग जोडिने मोटरबाटो पुगेपछि स्वतः गाउँबाट गाँजा खेती हराउँछ । विगतमा गाँजा खेती विस्थापित गर्न गाउँगाउँमा मोटरबाटो पुर्याउनुपर्ने माग गाउँका अगुवाले गर्दै आएका थिए । गाउँमा मोटरबाटो पुग्नेबित्तिकै स्थानीय कृषक तरकारी र फलफूलतर्फ आकर्षित भएका छन् । विगतमा गाँजा खेतीको निम्ति उर्वर राक्सिराङ गाउँपालिको सरिखेत होस् वा कैलाश गाउँपालिकाको डाँडाखर्क, दुम्सीखर्कमा मोटर बाटो पुग्नेबित्तिकै गाँजा खेती विस्थापित भएको छ । सरिखेत, दुम्सीखर्क र डाँडाखर्कको ४ वर्षअघि नै मोटरबाटो पुगेको थियो । मोटरबाटो पुग्नेबित्तिकै उक्त क्षेत्रका बासिन्दा तरकारी खेती गर्न थाले, जसले गर्दा उक्त बस्ती र बासिन्दाको पहिचान नै फेरिएको छ । मोटरबाटो नपुगेका दुर्गम गाउँपालिकाका विकट बस्तीका बासिन्दा अझै पनि गाँजा खेती गरिरहेका छन् । गाँजा खेती विस्थापित गर्न गाउँगाउँमा मोटरबाटो पुर्याउनुपर्छ, राक्सिराङ गापास्थित सिलिङे माविका प्रअ तारानाथ दुवाडीेले भने, गाउँगाउँमा मोटरबाटो पुर्याएपछि स्थानीवासीलाई गाँजा खेती नगर भन्नै पर्दैन, उनीहरू गर्दै गर्दैनन्, अरू नै खेती गर्न थाल्छन् ।मोटरबाटो नभएको दुर्गम बस्तीमा उत्पादित तरकारी बजार फुर्याएर बिक्री गर्न समस्या हुने गरेको छ । तरकारी बित्री गरेर ढुवानी भाडासमेत तिर्न पुग्दैन । त्यसैले उनी गाँजा खेती गर्छन् । उत्पादित गाँजा खरिद गर्न कारोबारी घरघर नै पुग्ने गर्छन् । जब मोटरबाटो गाउँ पुग्छ, स्थानीय कृषकहरू तरकारी र फलफूल खेतीमा रमाउने गरेका छन् । प्रदेश सरकारसँगै स्थानीय गाउँपालिकाले आफ्नो पालिकाबाट गाँजा खेती विस्थापित गर्न मोटरबाटो बनाउने काम गरिरहेका छन् । मकवानपुरको विशेष गरी कैलाश र राक्सिराङ गाउँपालिकाका दुर्गम क्षेत्रमा गाँजा खेती हुने गरेको छ । उक्त पालिकाद्वयका अधिकांश जनप्रतिनिधि आफ्नो गापालाई गाँजामुक्त क्षेत्र बनाउन २ वर्षदेखि क्रियाशील छन् ।"
३ सबस्टेसनको काम अन्तिम चरणमा,"मकवानपुर  हेटौंडा११, थानाभर्याङमा निर्माणाधीन तीनवटा विद्युत् प्रसारण लाइनको सबस्टेसन निर्माण कार्यको विश्व बैंक र नेपाल विद्युत् प्राधिकरणको टोलीले संयुक्त स्थलगत अवलोकन गरेको छ । विश्व बैंकको सहुलियतपूर्ण ऋण तथा नेपाल सरकार र नेपाल विद्युत् प्राधिकरणको लगानीमा निर्माण भइरहेको सबस्टेसनको नेपाल विद्युत् प्राधिकरणका कार्यकारी निर्देशक कुलमान घिसिङ तथा विश्व बैंकका राष्ट्रिय प्रबन्धक फारिस हढाद जर्भोससहितको टोलीले आइतबार अनुगमन गरेका थिए । तीनवटा सबस्टेसन निर्माण कार्यमध्ये १३२ केभी हेटौंडाभरतपुरबर्दाघाटको काम अन्तिम चरणमा पुगेको छ । ठेक्का सम्झौता भएको पाँच महिनापश्चात् आइतबारदेखि विश्व बैंकको ऋणमा निर्माण सुरु गरिएको हेटौंडाभरतपुरबर्दघाट २२० केभीको काम सुरु भएको छ । यसअघि दस वर्षअगाडि चिनियाँ कम्पनीले सम्झौता गरे पनि काम अगाडि नबढाएपछि प्राधिकरणले उक्त ठेक्का सम्झौता तोडेर नयाँ ठेक्काबाट पुनः सबस्टेसन निर्माणको काम सुरु गराएको हो । एक वर्षभित्र सक्ने गरी भारतीय कम्पनी सिमोन्स एन्ड टेलोमोसले सबस्टेसन निर्माणको काम सुरु गरेको छ । यस सबस्टेसनको करिब १२ करोड २० लाख अमेरिकी डलर लागत छ । नेपाल सरकारको लगानीमा निर्माण सुरु भएको ४०० केभी हेटौंडाढल्केबरइनरुवा सबस्टेसनको काम भने २०२० को सेप्टेम्बरसम्ममा सकिने गरी सोही भारतीय कम्पनीले निर्माण कार्य अगाडि बढाइरहेको छ । तीन करोड २० लाख डलरको यस कार्य तोकिएको समयमा सकिने दाबी ठेकेदारको छ । ठेक्का सम्झौता भए पनि विविध कारणले काम सुरु हुन नसकेको भन्दै आयोजनाले अब कुनै पनि समस्या नरहेको दाबी गरेको छ । आवश्यक सामग्री पनि निर्माणस्थलमा आइसकेको भन्दै आयोजनाले काम अब तीव्र गतिमा हुने विश्वास व्यक्त गरे ।विश्व बैंकका राष्ट्रिय प्रबन्धक जमौसले कामदार बढाएर भए पनि समयमा काम सक्न आग्रह गरे । यहाँ काम गर्न केही पनि समस्या देखिएको छैन, उनले भने, तपाईंहरू कामदार थप गरेर समयमा नै सक्नुहोला । उक्त क्षेत्रमा अहिले ३५ जनाले काम गरिरहेका छन् । दुवै प्रसारण लाइनका लागि २ सय कामदारले काम गर्ने जानकारी ठेकेदार कम्पनीले जनाएको छ । प्राधिकरण प्रमुख घिसिङले सबस्टेसन निर्माणसँगै पूर्वपश्चिम विद्युत् प्रसारणमा सहयोग पुग्ने बताए । यो सबस्टेसन निर्माणसँगै स्थानीयको भोल्टेजमा देखिने समस्या हट्छ । उद्योगहरूलाई विद्युत् पूर्ति गर्न सहज हुन्छ । घिसिङले निर्देशन दिँदै भने, एक हजार कामदार ल्याएर भए पनि समयमा काम सक्नुहोस् ।"
करेन्ट लागेर २ को मृत्यु,"मकवानपुर मकवानपुरको इन्द्रसरोवर गाउँपालिका३ सिस्नेरी कुइन्टारमा ११ हजार भोल्टेजको करेन्ट लागेर २ जनाको मृत्यु भएको, तीन घाइते भएका छन् । काठमाडौंबाट इपा खानीखोला हाइड्रोपावरको निम्ति ट्रान्समिटर बोकेर जाँदै गरेको टेलर गाडीका चालक र जेसीबीका चालकको करेन्ट लागेर मृत्यु भएको हो । टेलर सिस्नेरी कुइन्टार आइपुग्दा पोलको तारमा ट्रान्समिटरले छोएपछि चालक र सहचालकलाई करेन्ट लागेको थियो । चालकलाई करेन्ट लागेको अवस्थामा बचाउन जाँदा जेसीबीका चालकको पनि मृत्यु भएको हो । करेन्ट लागेर मृत्यु हुनेमा टेलर चालक नुवाकोट बेलकोटगढी मझुवाका ३५ वर्षीय विशाल तामाङ र सिन्धुली तीनपाटन गापा आम्बोटेका जेसीबी चालक वीरबहादुर मगर छन् । घाइते हुनेमा तीनपाटन ९ बस्ने २५ वर्षीय गोपाल रामुनी र दाङ घर भई ललितपुर बस्ने ४५ वर्षीय महेश बस्नेत रहेका छन् । उनीहरूलाई उपचारका लागि काठमाडौं लगिएको जिल्ला प्रहरी कार्यालय मकवानपुरले जनाएको छ ।"
बैंकद्वारा ५ लाख सहयोग,चितवन भरतपुरको बसेनी गणेश मन्दिर क्षेत्रमा बन्ने गणेश धामका लागि कृषि विकास बैंकले पाँच लाख रुपैयाँ सहयोग गरेको छ । बैंकले आइतबार गणेश मन्दिरमा आयोजित कार्यक्रममा पाँच लाख रुपैयाँको चेक मन्दिर व्यवस्थापन समितिलाई हस्तान्तरण गरेको थियो । भरतपुरको पुरानामध्येको गणेश मन्दिरलाई धाम बनाउने योजना छ । झन्डै ८० करोड रुपैयाँ खर्च गरेर बन्ने धामका लाथि जनस्तरबाटै धेरैभन्दा धेरै सहयोग जुटाउने योजना रहेको संस्थाका संयोजक दिनेशकुमार चुकेले बताए ।
आगलागीबाट क्षति,"दोलखा कालिञ्चोक गाउँपालिका सुनखानी सोती बजारको व्यावसायिक भवनमा आगलागी हुँदा दुई करोडको क्षति भएको छ । जिल्ला प्रहरी कार्यालय दोलखाका अनुसार कृष्ण सेढाईंको घरबाट बिजुलीका कारण उत्पन्न आगोले इलेक्ट्रोनिक पसल, होटल र गाडीसहित घर जल्दा क्षति भएको हो । आगलागीले घनश्याम उप्रेतीको इलेक्ट्रोनिक पसल, चित्र खरेल, नारायणप्रसाद शिवाकोटी, बासु खरेलसहित तीन वटा होटल र पदमप्रसाद शिवाकोटीको किराना पसल जलेका छन् । विद्या विकास इङलिस बोर्डिङ स्कुलको बा१३च ३४८४ नम्बरको विंगर भ्यानमा समेत क्षति पुगेको प्रहरीको विज्ञप्तिमा उल्लेख छ । आगाले खसी, बाख्रा खाद्यन्न, लत्ताकपडामा पनि क्षति पुगेको प्रहरीको झनाइ छ ।"
सम्याउने नाममा प्लटिङ,"भक्तपुर  केही वर्ष अघिसम्म झौखेलबासीको पानीको मुख्य स्रोत ढुङ्गेधारा थियो । मृत्यु संस्कार यही ढुङ्गेधाराकै पानीबाट चल्थ्यो । हाल धार्मिक, सांस्कृतिक महत्त्वको ढुङ्गेधारा पुरेर प्लानिङ गरेको छ । चाँगुनारायण नगरपालिका ३ झौखेलस्थित जग्गा व्यापारीले जग्गा सम्याउने नाममा मनोमानी ढंगमा स्वीकृतिबिना जग्गा प्लानिङ थालेको हो । त्यस्तै, चाँगुनारायण ३, ४, ५, ६, ७, ८ र ९ वडाका विभिन्न स्थानमा सार्वजनिकपर्ती जग्गा, खोला, राजकुलो, ढुङ्गेधारालगायत सार्वजनिक सम्पक्ति अतित्रमण गरी जग्गा व्यवसायीले नगरपालिका, नगर विकास प्राधिकरणको स्वीकृति नै नलिई डाँडा, ढिस्को भासेर जग्गा प्लानिङ गरेको छ । जग्गा व्यापारीले नगरपालिकाले तोकेको न्यूनतम मापदण्डसमेत पूरा नगरी प्लटिङ गरेका छन् । जग्गा प्लटिङ गर्दा आधारभूत आवश्यकता बाटो, ढल निकास, फोहोरमैला व्यवस्थापन, खानेपानी, सामुदायिक क्षेत्र, परम्परागत आवासीय क्षेत्र, संस्थागत क्षेत्र, विकासशील क्षेत्र, सुरक्षित क्षेत्र, हरित क्षेत्रलगायतमा ध्यान दिन जरुरी हुन्छ तर उनीहरूले व्यापारका नाममा सार्वजनिकपर्ती जग्गा, खोला, राजकुलो, ढुङ्गेधारालगायत संरचना मिचेर प्लानिङ गरेको स्थानीय बासिन्दा बताउँछन् । व्यवसायीले जग्गा पासै नगरी, जग्गावालालाई नगरपालिकामा निवेदन लेख्न लगाएर प्लटिङ गरिरहेको छ, चाँगुनारायण झौखेलका रामहरि खत्रीले भने, जग्गा दलालले चोर बाटोबाट डाँडा फाँडेको छ । त्यसैगरी, सूर्यविनायक नगरक्षेत्रभित्र अव्यवस्थित जग्गा प्लानिङ गर्ने क्रम बढेको छ । नगरपालिकाभिक्र व्यत्तिगत वा व्यावसायिक तवरका लागि जग्गा प्लानिङ गर्दा भवन संहिता अपनाउनुपर्ने हुन्छ । नगरपालिकालाई कुनै जानकारी नै नदिई जथाभावी रूपमा सयौं रोपनी जग्गामा प्लानिङ गर्ने क्रम बढेको छ । बिनास्वीकृत प्लानिङ गरिएको जग्गा खरिद नगर्न नगरपालिकाले आहवान गरेको जनाएको छ । जग्गा खरिद गर्नुअघि ती क्षेत्रमा नगरपालिकाले स्वीकृत दिए नदिएको र घर बनाउन पाइने कि नपाइने बुझेर मात्रै जग्गा खरिद गर्न नगरपालिकाहरूले आग्रहसमेत गरेका छन् । आफूखुसी प्लानिङ बढेको छ, अब प्लानिङ गर्दा सुरक्षालाई ध्यान दिनु जरुरी छ, सूर्यविनायक नगरपालिका पूर्वाधार समिति संयोजक एवं ७ नम्बर वडाका वडाध्यक्ष रवीन्द्र सापकोटाले भने, तर जग्गा बिक्री गर्ने र खरिद गर्ने दुवैले मापदण्डको ख्याल गरेको पाइँदैन । नयाँ नगरमा जग्गाको कारोबार बढेको छ तर नगरपालिकालाई जानकारीसमेत गरेको छैन, उनले भने । जग्गाको खण्डीकरण रोक्न, बस्ती व्यवस्थापनका लागि नगरपालिकाले नगरभित्र जग्गा प्लानिङ गर्दा प्रतिआना १० हजार रुपैयाँ राजस्व तिर्नुपर्ने नियम बनाएको उनले बताए ।सार्वजनिक जग्गा, कुलो अतिक्रमण भएको खबर पाउनासाथ निर्माणसम्बन्धी मापदण्ड ०६४ अनुसार कुनै पनि सरकारी वा गैरसरकारी स्तरबाट योजनाबद्ध आवासीय वा व्यापारिक घडेरी र प्लटका लागि प्लटिङ गर्दा प्लानिङ क्षेत्रभित्र आवश्यक पूर्वाधारको समेत व्यवस्था गरी सरकारबाट स्वीकृति लिनुपर्छ ।सूर्यविनायक नगरपालिकाको जग्गा प्लटिङ कार्यविधि २०७४ र चाँगुनारायण नगरको जग्गा विकास निर्देशिका २०७४ अनुसार व्यवसायीले नगरपालिकाको कार्यविधि विपरीत स्वीकृति नै नलिई प्लटिङ गरेका छन् । कार्यविधिअनुसार प्लटिङ गर्दा प्लटिङ नक्साको आवेदन नगरपालिकामा दर्ता भएको मितिले ७ दिनभित्र भवन इजाजत शाखाले स्थलगत सर्जमिन गरी सम्बन्धित सँधियारहरू र रोहबरमा वडा कार्यालयका प्रतिनिधि तथा अन्य ७ जना व्यक्तिलाई समेत राखी प्रक्रिया पूरा गरी नगरपालिकामा पेस गर्नुपर्ने हुन्छ । प्लटिङ गर्न इजाजत प्राप्त भएपछि सम्बन्धित व्यक्ति वा संस्थाले सम्बन्धित मालपोतनापी कार्यालयबाट नगरपालिकामा पेस गरेको उक्त प्लटिङ नक्साका आधारमा प्रमाणित एवं आधिकारिक फाइल नक्सा बनाई नगरपालिकामा पेस गर्नुपर्ने हुन्छ । प्लटिङ इजाजत लिएपछि प्रस्तावित स्वीकृत नक्साबमोजिम बाटो, ढल, विद्युत् पोल, तार, कल्भर्ट, खुला जग्गा, हरियाली वृक्षरोपणसहितका सम्पूर्ण पूर्वाधार निर्माण कार्यको ५० प्रतिशत काम सम्पन्न भइसकेपछि नगरपालिकाका प्राविधिकबाट स्थलगत निरीक्षण गरी प्राप्त प्रतिवेदनका आधारमा माक्र जग्गा खरिद बित्रीको सिफारिस प्रक्रिया अघि बढाइने प्रावधान कार्यविधि तथा निर्देशिकामा उल्लेख छ । जग्गा प्लटिङ गर्दा मुख्य सडकबाट प्लटिङ गरिने जग्गासम्म जोड्ने बाटो अनिवार्य ८ मिटर चौडाइको हुनुपर्ने र अन्य सबै बाटा ६ मिटर चौडाइका हुनुपर्ने, खरिद बिक्री गर्दा ६ मिटर बाटो फायल नक्सामा कित्ताकाट गरी नेपाल सरकारका नाममा चढाउनुपर्ने हुन्छ । कुनै पनि बाटोको घुम्ती वा मोडको न्यूनतम अर्धव्यास बाटाको चौडाइभन्दा ३ दशमलव ५ मिटरभन्दा बढी चौडा भएको हुनुपर्ने कार्यविधिमा उल्लेख छ । प्लानिङ क्षेत्रभित्रका बाटा अनिवार्य ६ र १ दशमलव ५ सेटब्याक मिटर चौडाइको कायम हुनुपर्ने निर्देशिकामा उल्लेख छ तर जग्गा व्यापारीले मापदण्डको बेवास्ता गर्दै प्लाटिङ गर्दा ढिस्को भासिएको छ । जग्गा प्लटिङका नाममा व्यवसायीले मनोमानी ढंगमा जथाभावी डोजरइस्काभेटर चलाएको स्थानीयको गुनासो छ । प्लटिङका नाममा व्यवसायीले स्थानीयका आँखामा छारो हाल्ने काम गरेको छ, स्थानीय कलिका थापाले भनिन्, सस्तोमा जग्गा किनेर महँगोमा बेच्नलाई ढिस्को ताछेर सम्याउने काम गरेको छ । प्लटिङका नाममा जथाभावी ढिस्को ताछ्ने, सडक खन्ने गर्दा बस्ती भासिने जोखिम बढेको उनले बताइन् । नगरपालिकाले भने स्वीकृतिबिना प्राकृतिक संरचनाको ख्याल नगरी बनेको प्लानिङलाई मान्यता नदिने जनाएको छ । नगरपालिकासँग अनुमति नलिई नगरपालिकाले तोकेको मापदण्डविपरीत जग्गा प्लानिङ गर्ने क्रम बढेको छ, चाँगुनारायण नगरपालिका इन्जिनियर रुपेश गेलालले भने, मापदण्डविपरीत प्लानिङ गरेका जग्गामा नगरपालिकाले घर बनाउने स्वीकृति दिँदैन । नगरपालिकामा जग्गा प्लानिङका लागि स्वीकृति लिन कोही आएको छैन, उनले भने । नगरक्षेत्रभित्र देखिएको डोजर आतंक रोक्न चाँगुनारायण नगरपालिकाले ९ वटै वडा कार्यालयलाई पत्राचार गरेको जनाएको छ । बिनास्वीकृति घडेरी तथा जग्गा सम्याउने नाममा माटो खन्ने, ओसारपसार गर्ने, जथाभाबी डोजर चलाउने कार्य नियन्त्रण गर्न वडाध्यक्षहरू, जिल्ला समन्वय समिति, जिल्ला प्रशासन, प्रहरीलगायतलाई नगरपालिकाले पत्राचार गरी जनाएको छ ।"
बालकोटविरुवा सडक विस्तार,"भक्तपुर बालकोट सिरुटार हुँदै बिरुवा पुग्ने सडक विस्तार र कालोपत्रे गर्ने काम सोमबारदेखि सुरु भएको छ । संघीय सरकारले छुट्याएको ६ करोड रुपैयाँ बजेटले उक्त सडक विस्तार हुन लागेको हो । पूर्वउद्योगमन्त्री एवं भक्तपुर२ का प्रतिनिधिसभा सांसद महेश बस्नेतको पहलमा उक्त सडक विस्तार भएको हो ।बस्नेतले सोमबार ऊक्त सडक विस्तार शिलान्यास गरेका हुन् । त्यस त्रममा बोल्दै उनले भक्तपुरमा विकासको लहर आएको र त्यसैको एक उदाहरण सूर्यविनायकको विकासका काम रहेको उल्लेख गरे । उपत्यकाभित्रका ३ जिल्लामा ललितपुरको सैंबु भैंसेपाटी, काठमाडौंको बुढानीलकण्ठ र भक्तपुरको बालकोट क्षेत्र सम्भावना क्षेत्रमा रहेपनि वर्षौंदेखि बालकोट उपेक्षामा रहेको उनले बताए । आजकल त्यस्तो छैन । देशमा मात्र होइन, अन्तर्राष्ट्रिय रूपमै बालकोटको चर्चा हुन्छ । मुलुकको प्रधानमन्क्री बस्ने स्थान हो बालकोट, कार्यत्रममा बोल्दै सांसद बस्नेतले भने, कुनै राजनीतिक सन्दर्भ बुझ्न परे पनि बालकोटको धारणा के रैछ भन्ने गरिन्छ । त्यो प्रधानमन्त्री केपी ओलीको निवास बालकोट भएको कारण हो । त्यसैले पनि यो ठाउँ पहिले जस्तो पछाडि पर्छ भनेर नसोचौं ।पूर्वमन्त्री बस्नेतले बालकोटलाई कैलाश हिमालको संज्ञा दिँदै सिंगो भक्तपुर मानसरोवर रहेको बताए । काठमाडौंको बालकुमारीदेखि भक्तपुरको रानीकोटसम्मको भित्री बाटाको टेन्डर हुन लागेको जानकारी दिँदै उनले भक्तपुरले विकासको मुहार फेर्न लागेको दाबी गरे । अरनिको राजमार्ग जोड्ने भित्री बाटा १३ वटाभन्दा बढी विस्तार भइरहेका छन्, बस्नेतले भने, बालकोट केन्द्रबिन्दुमा छ । अब बालकोटले बजेट खोज्नु पर्दैन । बजेटले बालकोट खोज्छ । त्यसको राम्रो सदुपयोग गरौं । सूर्यविनायक नगरपालिकाअन्तर्गत पर्ने बालकोटमा पछिल्लो समय विकास निर्माणका काम तीव्र ढंगले बढिरहेका छन् । त्यस्तै केही सातापछि प्रधानमन्क्री रोजगार कार्यत्रमअन्तर्गत २ करोड ५० लाख रुपैयाँको कार्यक्रम सुरु हुन लागेको जानकारी पनि उनले दिए । यो पैसाले बेरोजगार युवाले विभिन्न काम गरेर पैसा लिन सक्छन् । त्यसमा हामी कुनै भेदभाव गर्दैनौं, पूर्वमन्त्री बस्नेतले राजनीतिमा प्रतिस्पर्धा भए पनि विकासमा सबैको ऐक्यबद्धता हुनुपर्ने उल्लेख गर्दै भने, जितेकाले त जनताका लागि काम गर्नैपर्छ । चुनावमा हार्नेले पनि काम गरेर देखाउनुपर्छ । राजनीति समाजसेवा हो । कमाउनका लागि राजनीति गर्ने होइन । कार्यक्रममा प्रदेश सांसद शशिजंग थापाले सूर्यविनायकमा जता हेर्यो, त्यतै विकासका काम भइरहेको उल्लेख गर्दै सघाउनका लागि जनमानसलाई आग्रह गरेका थिए । सूर्यविनायक नगरपालिकाका उपप्रमुख जुना बस्नेतले केन्द्र, प्रदेशसँग समन्वय गरेर नगरपालिकाले विकासका काम अघि बढाएको जानकारी दिइन् ।"
गोकर्णेश्वरमा स्थानीय पाठ्यक्रम,"काठमाडौं राजधानीको गोकर्णेश्वर नगरपालिकाले आधारभूत तह (कक्षा १८) का लागि स्थानीय पाठ्यक्रम तयार पारेको छ । पाठ्यक्रमको आइतबार शिक्षा, विज्ञान तथा प्रविधिमन्त्री गिरिराजमणि पोखरेलले विमोचन गरेका छन् । विमोचन क्रममा पोखरेलले स्थानीय पाठ्यक्रममा आधारित पाठ्यपुस्तक लागू गर्दा मुलुकको संघीयता झन् बलियो हुँदै जाने बताए । स्थानीय धर्म, संस्कृति र परम्परालाई जीवन्त राख्न स्थानीय पाठ्यक्रम लागू गर्न लागिएको जानकारी नगरपालिकाका मेयर सन्तोष चालिसेले जनाए । स्थानीय कला, साहित्य तथा संस्कृतिका विविध पक्ष पाठ्यक्रममा समेटिएका छन् । सोहीअनुसारको पाठ्यपुस्तक तयार पारेर नगर क्षेत्रका विद्यालयमा पठनपाठन गराइने नगरपालिकाले जनाएको छ ।"
दोहोरी र डान्सबारमा पुरुष पनि पीडित,"काठमाडौं  सिन्धुलीका १२ वर्षीय इमान तामाङले सात वर्षअघि काठमाडौंको एक होटलमा काम गर्न सुरु गरे । चार वर्ष अरू विभिन्न होटलमा चहार्दै अन्ततः उनी एउटा डान्सबारमा आइपुगेका छन्, जहाँ आफू आर्थिक र शारीरिक दुवै शोषणमा पर्ने गरेको गुनासो उनको छ । रातिसम्म हरेक दिन १० घण्टा वेटरका रूपमा काम गर्ने उनले पारिश्रमिक महिला सहकर्मीको भन्दा कम पाउने गरेका छन् । होटलमा भन्दा काम गर्न सजिलो हुन्छ भनेर डान्सबारमा काम सुरु गरेँ, भन्छन्, तर, यहाँ व्यवहार र पारिश्रमिक महिला र पुरुषबीच असमान रहेछ । कामअनुसारको तलब नपाउँदा काठमाडौं बस्न नै धौधौ भएको उनले बताए । तामाङका अनुसार मनोरञ्जन क्षेत्रमा काम गर्ने महिला मात्रै नभएर पुरुष पनि हिंसामा पर्ने गरेका छन् । भिन्न सोच भएका मानिस मनोरञ्जन लिन यहाँ आउँछन्, उनले भने, समलिंगीहरूबाट प्रत्यक्ष अप्रत्यक्ष रूपमा पुरुष पनि यौन हिसांमा र श्रम शोषणमा परेका छन् ।मनोञ्जन क्षेत्रमा काम गर्नेलाई श्रमिकका रूपमा व्यवहार नगरिएको भनेर गुनासो गर्नेमा पर्छन् बाग्लुङका रेशम बुढाथोकी मगर । दोहोरी साँझमा काम गर्न सुरु गरेको उनले ३ वर्ष भयो । तीन वर्ष अवधिमा धेरै पटक काम परिर्वतन गरे । मनोरञ्जन क्षेत्रमा काम गर्ने युवालाई सजिलो नभएको उनले बताए । स्टेजमा बसेर महिलासँगै गाउने, नाच्ने गरे पनि महिलालाई साहुले प्राथमिकता दिन्छ, उनले भने, पुरुषलाई विभिन्न बहानामा कामबाट निकालिदिन्छन् । मगरका अनुसार महिला पुरुषले सँगसँगै ४ घण्टा गाउने काम गरे पनि पारिश्रमिक महिलाको धेरै हुन्छ । गाउँबाट सहर पढाइ सँगसँगै गायनमा प्रवेश गर्ने उद्देश्यले काठमाडौं आएका मगरले आर्थिक अभावका कारण पढाइलाई निरन्तरता दिन नपाएको गुनासो गरे । लोकसंगीतलाई मन पराउनेभन्दा पनि प्रत्यक्ष अप्रत्यक्ष रूपमा यौन स्वार्थ पूरा गर्ने उद्देश्य लिएर दर्शक आउँदा मनोञ्जन क्षेत्रमा काम गर्ने युवा निराश बनेको उनले बताए । श्रमशोषण र असमान व्यवहार भोग्ने रोल्पाका खबप्र चन्चल मगरको व्यथा पनि उस्तै छ । उनले मनोञ्जन क्षेत्रमा काम गर्न सुरु गरेका साढे ३ वर्ष भयो । प्रत्येक रात ६ घण्टा स्टेजमा नाच्ने गाउने गर्छन् । मेलै स्टेजमा बसेर नाच्ने गाउने गरे पनि वेटरको काम गर्ने महिलाले कामको श्रेय र पैसा बढी कमाउँछन्, उनले भने, साहुले पुरुषलाई बेवास्ता गर्छन् । मनोरञ्जन क्षेत्रमा काम गर्ने पुरुषलाई पनि हेय भावनाले समाजले हेर्ने गरेको उनको भनाइ छ ।डान्सबार, क्लब र दोहोरी साँझमा काम गरेर यौनशोषण र श्रमशोषणमा पर्ने थुप्रै घटनामध्ये प्रतिनिधि पात्र हुन् उनी । श्रम ऐनअनुसार न्यूनतम पारिश्रमिक १३ हजार ४ सय ५० रुयैयाँ हरेक कामदारले पाउनुपर्ने हो तर मनोञ्जन क्षेत्रमा काम गर्ने युवायुवतीले सरकारले निर्धारण गरेको न्यूनतम पारिश्रमिक नपाएको गुनासो गर्छन् । रेस्टुरेन्ट, डान्सबार, क्लब र दोहोरी साँझमा काम गर्ने महिलाले मात्रै होइन, पुरुषले पनि काठमाडौंमा कोठा नपाउने अवस्था छ । समाजले मनोरञ्जन क्षेत्रमा काम गर्नेलाई नस्विकारे पनि मनोरञ्जन लिन डान्सबार र दोहोरी साँझमा जानेको संख्या कमी भने छैन । नेपाल ट्रेड युनियनका महासचिव जनक चौधरीका अनुसार डान्सबार, रेस्टुरेन्टहरूमा काम गर्ने पुरुषको संख्या कम भए पनि महिलाजस्तै उनीहरू पनि पीडित छन् । पुरुषले ती क्षेत्रमा दोहोरो काम गर्छन्, उनले भने, श्रमशोषण र असमान व्यवहारमा उनीहरू पर्छन् । डान्सबार, रेस्टुरेन्ट र दोहोरी साँझ सञ्चालकलाई संगठित बनाउन प्रयास गरिरहेको उनले बताए । यी क्षेत्रमा अनुगमन गर्ने निकाय नहुँदा समस्या भयो, उनले भने, काम गर्नेले श्रम ऐनअनुसार पारिश्रमिक पाएका छैनन् ।"
हिंसा वर्जित छ,"हिंसाप्रतिहिंसाको दशक लामो दुश्चक्रबाट मुलुकले त्राण पाएलगत्तैजसो फेरि द्वन्द्वकालकै झल्को दिने गरी संघीय राजधानीमा आइतबार शृंखलाबद्ध बम विस्फोट झए । तत्कालीन विद्रोही माओवादीबाट टुक्रिएको नेत्रवित्रम चन्द समूहको संलग्नतामा ४ जनाको ज्यान जाने गरी भएका विस्फोटले सर्वसाधारणमा आतंक सिर्जना गरेको छ । शान्ति प्रक्रिया सम्पूर्ण रूपमा टुंगोमा पुगिनसक्दै द्वन्द्वरत पक्षको एउटा चोइटोले फेरि हिंसा ब्युँताउन खोज्नु खेदजनक छ । यो घटनाले बल्लतल्ल शान्तिको सास फेर्न लागेका आम नागरिकमा पुनः त्रास छाएको छ । घोषित युद्ध सुरु गरिसकेको नभए पनि चन्द समूहका गतिविधि हिंसात्मक राजनीतितर्फ उन्मुख देखिन्छन् । गृहमन्त्री रामबहादुर थापाले सोमबार संसद्मै यो समूहसित चार कम्पनी जनसेना भएको जानकारी दिए । तथ्यपूर्ण हो भने, यो देशका लागि त्यो अर्को दुर्भाग्यपूर्ण हो । जानीजानी मुलुकलाई मुठभेडतर्फ धकेल्ने यस्तो छुट कसैलाई छैन । जुनजुन पक्ष द्वन्द्वमा भिडे पनि त्यसको मारमा पिल्सिने सर्वसाधारण नै हुन् । जनतालाई पीडित बनाएर गरिने राजनीतिको लोकतन्त्रमा कुनै स्थान हुँदैन । वर्तमान राजनीतिक परिवर्तन र भएगरेका तमाम गतिविधिप्रति चन्द या अन्य कुनै पनि समूह असन्तुष्ट हुन पाउँछ । यदि कसैले आम जनजीविकामा वास्तविक रूपमै सकारात्मक फेरबदल ल्याउने अभीष्ट राख्छ भने त्यो कहिल्यै अन्यथा हुन सक्दैन । तर त्यसका लागि अपनाउनुपर्ने बाटो हिंसा होइन, मूलधारको शान्तिपूर्ण राजनीति हो । हिंसा कुनै पनि व्यवस्था वा पद्धतिको पूर्वसर्त हुनै सक्दैन । यसै पनि संविधानले आफ्ना राजनीतिक एजेन्डाहरूलाई जनअनुमोदित गराएर शान्तिपूर्ण बाटोबाटै शासनसत्तामा पुग्ने अधिकार दिएकै छ । हरेक राजनीतिक दल वा समूहले हिँड्नुपर्ने बाटो यही हो । संविधानसित असन्तुष्ट र पछिल्ला चुनावी प्रक्रियाहरूमा सहभागी नभएको चन्द समूहले मुलुकमा एकपछि अर्को आपराधिक घटना मच्चाइरहेको थियो । व्यक्तिको जग्गामा कालो झन्डा गाड्ने, गैरसरकारी संस्थामा आक्रमण गर्ने, व्यापारिक प्रतिष्ठानका भौतिक संरचनामा क्षति पुर्याउने, सरकारी अधिकारीहरूलाई मोसो दल्नेजस्ता अराजनीतिक क्रियाकलापमा संलग्न हुँदै आएको थियो । त्यसैबीच सरकारले असन्तुष्ट पक्ष र समूहहरूसित वार्ता गर्न गत भदौमा पूर्वमन्त्री सोमप्रसाद पाण्डेको संयोजकत्वमा एउटा समिति गठन गर्यो । त्यसले चन्द समूहसित अनौपचारिक संवादको पहल पनि थाल्यो । वार्ताकै लागि जेलमा रहेका खड्गबहादुर विश्वकर्मालगायत एक दर्जन नेता रिहा गरिए । तैपनि चन्द समूह वार्ताप्रति इच्छुक देखिएन । समितिले उक्त समूहलाई राजनीतिक बाटो भुलेको अतिवादी करार गर्दै सरकारलाई वार्ताको ढोका चाहिँ खुलै राख्न सुझाव दिएको थियो । तर तत्काल वार्तामा आउने छनक नदेखेपछि सरकारले गत फागुनमा समूहका गतिविधिमाथि प्रतिबन्ध लगायो ।चन्द समूहको हिंसात्मक राजनीतिका पछाडि एउटै मात्र नभई विभिन्न कारण हुन सक्छन् । कतिको जस्केलाबाट छिरेर छिटै उपल्लो तहमा स्थापित हुने महत्त्वाकांक्षा होला त कतिलाई धनदौलत जोडेर बिनामिहिनेत आफूलाई नवसम्भ्रान्तमा बदल्ने मौका यही हो भन्ने लागेको होला । अझ कति त मुलुकलाई अस्थिर राखिराख्ने आफ्नो अभीष्टको रोटी यही समूहको असन्तुष्टिका आगामा सेक्ने दाउमा समेत होलान् । सम्भावना विभिन्न भए पनि संक्रमणकालीन न्यायलाई टुंगोमा पुर्याउन सरकारले देखाइरहेको उदासीनताले आपराधिक मनोवृत्ति भएकाहरूको आत्मबल बढाएको चाहिँ यथार्थ हो । सत्य निरूपण र बेपत्ता छानबिन आयोगमा दर्ता भएका ६० हजार घटनाका द्वन्द्वपीडित अझै पनि न्यायको पर्खाइमा छन् । यी घटनाको निरूपण गरी दोषीलाई कारबाही नहुँदा दण्डहीनता मौलाएको छ । सेवा वितरणमा विफलप्रायः सरकारी अकर्मण्यताले पनि विभिन्न स्वार्थहरूको गठजोडलाई सघाइरहेकै छ । जसले जे गरी पनि कुनै कारबाही नहुने भएपछि कानुनी शासन धर्मराउने नै भयो ।लोकतान्त्रिक बाटो बाहिर गएर कुनै अन्तुष्टिको उपचार खोज्न सकिन्न । हिजोका दिनमा विखण्डनको माग बोकेर हिँडेका सीके राउत त शान्तिपूर्ण राजनीतिमा आए भने चन्दले मात्रै संयम र सहिष्णुताको मार्ग अवलम्बन गर्न किन नहुने ? जति छिटो उनी शान्तिपूर्ण मूलधारको राजनीतिमा फर्कन्छन्, त्यति छिटो जनसाधारणमाझ सर्वस्वीकार्य हुनेछन् । चन्द समूहलाई शान्तिपूर्ण राजनीतिको मूलधारमा ल्याउन सरकारका तर्फबाट पनि तत्काल संवादको सार्थक पहल थाल्नुपर्छ । उक्त समूहसित मात्रै वार्ता गर्ने गरी उच्चस्तरीय समिति बनाउनुपर्छ भने पनि बनाइहाल्नुपर्छ । वार्ताबाट भाग्ने बहानाबाजीहरूको अवसर सरकारले सकेसम्म उपलब्ध गराउनु हुँदैन । यसको अर्थ गैरकानुनी क्रियाकलापमा संलग्नहरूलाई उन्मुक्ति दिनुपर्छ वा हिंसात्मक गतिविधिहरूप्रति पनि मौनता साध्नुपर्छ भन्ने चाहिँ विल्कुल होइन । हिंसा, आतंक र दण्डहीनता कुनै पनि कुराको पूर्वसर्त हुन सक्दैनन् । आम नागरिकको सुरक्षा र समाजमा शान्ति कायम राख्नमा हदैसम्म दृढ र संवादमार्फत समस्याको समाधन खोज्नमा हदैसम्म लचक हुनुको सरकारसँग विकल्प छैन ।"
प्रजाले बनाएको कि राजाले ?,"२०६२६३ को जनआन्दोलनका क्रममा कवि श्रवण मुकारुङको कविता बिसे नगर्चीको बयान अत्यन्त लोकप्रिय रह्यो । कवितामा शासकबाट अपहेलित बिसे नगर्चीले राज्य बन्नुमा आफ्नो पनि योगदान रहेको दाबी गर्दै मालिकको निरंकुशतालाई ठाडो चुनौती दिएको छ ।राज्यशक्तिको नशाबाट मात्तिएका त्यस बेलाका राजा ज्ञानेन्द्र र उनका मुखाले मन्त्रीहरूको क्षुद्र व्यवहारबाट वाक्क भएका हामीले मुकारुङको कविता सयौं पटक सुन्यौँ । मेचीदेखि महाकालीसम्मका जनताले मुकारुङलाई बोलाएर आफ्ना गाउँठाउँमा कविता भन्न लगाए । बिसेका ठाउँमा आफूलाई राखेर राज्यबाट सम्मानको कल्पना गरे । मुकारुङका शब्दमा कोरिएको बिसेको हुँकारले आन्दोलनमा पाइन थप्यो । कविताको तेजलाई शक्तिशाली शाही सरकारले निस्तेज पार्न सकेन ।जनआन्दोलनको आँधीबेहरीले ज्ञानेन्द्रको निरंकुश शासनसत्ता ढाल्यो । माओवादीको हिंसात्मक आन्दोलन नयाँ संविधान लेख्ने प्रक्रियामा रूपान्तरित भयो । आन्दोलनमा संलग्न राजनीतिक दलहरूले उठाएका युगान्तकारी परिवर्तनका मागहरू जननिर्वाचित संविधानसभामा छलफलका विषय बने । निरंकुश चरिक्रको हिन्दु राजतन्त्रात्मक एकात्मक संरचना एक दशकको कष्टकर संत्रमणपछि लोकतान्त्रिक संघीय गणतन्त्रमा रूपान्तरण भयो ।दोस्रो जनआन्दोलन र मधेस आन्दोलनको भावनालाई संविधानमा लिपिबद्ध गर्दा आम जनतालाई अधिकारसम्पन्न बनाउने र राज्यलाई नागरिकप्रति जवाफदेही बनाउने उन्नत लोकतान्त्रिक अवधारणालाई आधार मानियो । संविधानमा विद्यमान कतिपय अपूर्णता र अस्पष्टताका बावजुद यसले आम जनतालाई सार्वभौमसत्ताको स्रोत मान्यो र उनीहरूलाई स्वशासनको अधिकार दियो ।राज्य र नागरिकको परिभाषा नै फेर्ने यो युगान्तकारी परिवर्तनपछि राज्यसत्ताको चरित्र पनि फेरिनुपर्ने थियो । आम जनताका रहर, अपेक्षा र प्रश्नहरूले राज्यका नीति र कार्यक्रममा स्थान पाउनुपर्ने थियो । सर्वसाधारणले यथोचित सम्मान र सुरक्षा पाउनुपर्ने थियो । व्यक्तिकेन्द्रित शासन ढलेपछि विधिकेन्द्रित शासन स्थापना हुनुपर्ने थियो । आजको परिस्थिति यसको उल्टो छ ।बिसे नगर्चीको बयान मा मुकारुङले राज्यको हिंसा र अपहेलनाबाट आजित भएर विद्रोहको मनस्थितिमा पुगेको बिसे नगर्चीको वेदनालाई मार्मिक ढङ्गले प्रस्तुत गरेका छन् । कवितामा बिसेले महाराजसँग केही प्रश्न गरेको छ । ती विशेष प्रश्नमध्ये एउटा अझ विशेष छ ःयस राज्यलाईप्रजाले बनायो कि राजाले ?बिसेको यो प्रश्नले राज्य र नागरिक बीचको सम्बन्धको केन्द्रीय अन्तरविरोधलाई समातेको छ ।आफूलाई सक्ताको केन्द्र ठान्ने ज्ञानेन्द्र शत्तिको स्रोत आफू स्वयंलाई मान्थे । देश चलाउन प्रहरी, सेना र आफ्ना नोकरचाकर भए पुग्छ भन्ने उनको बुझाइ थियो । राज्यकोषमा पैसा कसरी जम्मा हुन्छ, प्रहरी र सेनाले कहाँबाट खर्च पाउँछन्, आफ्नो नौरङ्गी दरबार कसरी चल्छ, बाटाघाटा र पुलपुलेसा कसका खर्चले बन्छन् भन्ने प्रश्नहरूमा उनको रुचि थिएन । राज्यमा बिसेहरूको स्थानबारे उनी सचेत थिएनन् ।उनले राज्यको संरचनामा केवल निरञ्जन, निराकार सरकार र आफ्नो छहारी खोजिरहेका प्रजारूपी दासहरू देखे र यसको केन्द्रमा आफू रहेको कल्पना गरे । यही अहङ्कारले राजतन्त्र हेर्दाहेर्दै इतिहासको डस्टबिनमा पुग्यो ।जनआन्दोलन सकिएको १० वर्ष बित्न नपाउँदै ज्ञानेन्द्रप्रवृत्ति फर्किएर आएको छ ।वर्तमान केन्द्रीय सत्ताका अधिकारीहरू आफूलाई निरपेक्ष, पूर्ण र सर्वशक्तिमान भनी व्याख्या गर्न थालेका छन् । काठमाडौँको सरकार सर्वज्ञानी र सर्वाधिकार सम्पन्न निर्णयकर्ता भएको छ । आम जनता र तिनका अपेक्षा समृद्धि र स्थिरताका अवरोध भएका छन् ।अचम्मको कुरा के छ भने संघीय सरकारका मन्त्रीहरू सार्वजनिक रूपमा प्रस्तुत हुँदा त्यही घमन्ड र क्षुद्रता प्रस्तुत गरिरहेका छन्, जसका कारण ज्ञानेन्द्रको निरंकुश सत्ताका टीके मन्त्रीहरू हाँसोका पात्र बनेका थिए ।त्यसैले आज सबैले विचार गर्नुपर्ने भएको छ नेपाल कहाँ चुक्यो ? समस्या केमा छ ?राजनीतिक आन्दोलनहरूले बिसे नगर्चीले उठाएको प्रश्नको सार्थक समाधान खोजेनन् । राज्य के हो र जनता को हुन् भन्ने विषयमा शासक र जनताका बुझाइ सदैव समस्यापूर्ण रहिरहे ।राज्य र नागरिकका सम्बन्धमा सामन्तवादी र भेदभावपूर्ण सामाजिकआर्थिक संरचनाको प्रतिच्छाया छ । जसरी समाजमा उचनीच, मालिकदास, ठूलोसानोको विभेद कायम छ, त्यसै गरी राज्य संरचनामा शासक र जनताको सम्बन्ध परिभाषित छ । शासक सर्वशक्तिमान छ, महाज्ञानी छ, सर्वगुणसम्पन्न छ, दयालु छ । जनता कमजोर, अज्ञानी, अवगुणहरूले भरिएको, परनिर्भर छ । शासक माथि छ, जनता तल । शासक केन्द्रमा छ, जनता किनारमा ।अरूलाई रोकेर खाली गराइएको बाटोमा सानका साथ गुड्ने शासकको सवारी यो प्रवृत्तिको सानो सूचक मात्र हो । राज्य नामको आधुनिक संस्थाको विकास नागरिक र राज्य बीचको सम्झौताको अवधारणाबाट भएको हो । नागरिकले आफूसँग भएका केही अधिकार र आफ्नो सम्पत्तिको अंश राज्यलाई बुझाउँछन्, राज्यले यसका आधारमा नागरिकलाई सुरक्षा र सेवा प्रदान गर्छ । नागरिकले राज्यको अस्तित्व स्वीकार गर्छ, राज्यले नागरिकको सम्प्रभुताको सम्मान गर्छ । राज्य नागरिकमा निर्भर रहन्छ, नागरिक राज्यमा ।यो अवधारणामा कुनै केन्द्र छैन । शासक र जनता एउटा घेराभित्र घुमिरहन्छन् । शासक जनताप्रति जवाफदेही हुन्छ, जनताले शासकको अस्तित्वको सम्मान गर्छ । किनकि राज्यसँग जेजति स्रोत हुन्छ, त्यसको आधार आम जनता नै हुन् । गरिब देशले अन्य देशबाट ऋण र अनुदानका रूपमा केही सहयोग प्राप्त गर्लान्, तर सरकार चल्ने मुख्य आधार जनताले विभिन्न नाम र बहानामा तिरेको कर, शुल्क, जरिवाना नै हो । उनीहरूका आर्थिक गतिविधि हुन् । राज्यका विभिन्न निकाय र संस्थामा उनीहरूको संलग्नता हो । तसर्थ राज्यको शक्ति भनेकै आम जनता हो ।यसो हुँदाहुँदै राज्य र जनतालाई अलग राखेर दृष्टिकोण बनाउने प्रवृत्तिको अन्त्य हुन सकेको छैन ।युगान्तकारी परिवर्तनपछि स्थापित संघीय लोकतान्त्रिक गणतन्त्रका मन्त्रीहरूले चिसोबाट बच्न सरकारले गरिब जनतालाई कम्बल बाँड्नेछ भनी भाषण गर्दा सुन्नेले ताली बजाउँछन् । तर सरकारसँग कम्बल किन्ने पैसा कहाँबाट आएको हो ? भन्ने प्रश्नको उत्तर खोज्दैनन् । नेपालको शिर उचो बनाउन हामी खोलामा पानीजहाज चलाउछौँ भनी भाषण गर्ने प्रधानमन्त्रीले पनि पानीजहाज किन्ने र खोलाका किनार काट्ने पैसा आम जनताले तिरेको कर नै हो भन्ने हेक्का राख्दैनन् ।जनताले तिरेको करबाट तलब, सेवासुविधा लिने सत्ताका अधिकारीहरूलाई जनताको करको रकमबाट गरिने कामका लागि आम मानिसले अनुगृहीत हुनुपर्ने र उनीहरूको जयजयकार गरिनुपर्ने भाष्य स्थापित गर्न खोजिएको छ ।डाक्टर र औषधीको अभावमा सामान्य रुघाखोकीका कारण मर्न सहयोग गर्ने, सडक पिच गर्ने, झोलुंगे पुल बनाउने, सामाजिक सुरक्षा कार्यक्रम लागू गर्ने जस्ता काम गरेर शासकहरूले जनतालाई गुन लगाइरहेका छन् । यसो गरेबापत शासकहरूलाई अहोरात्र स्तुतिगान चाहिएको छ । सरकारले गर्ने परोपकारका लागि आम मानिसले धन्य हुनुपर्ने भाष्यलाई स्थापित गर्न खोजिएको छ ।यो भाष्यको समस्या के हो भने गुणी, परोपकारी राज्यले आफ्ना कुनै पनि कामका लागि कसैसँग जवाफदेही हुनुपर्दैन ।करोडौँ खर्च गरेर पनि पानीजहाज चल्न सकेन भने ? के साँच्चै चिनियाँ रेल नेपालसम्म आइपुग्ला त ? आइहाले पनि यसबाट कसलाई के फाइदा ? गुगल ब्वाईको प्रतिष्ठानलाई सरकारले किन पैसा दिएको ? दमकमा अर्बौंको भ्युटावर कसको आवश्यकता थियो ? नेपालभारत सिमानाका बजार आउनजान बनाइएको रेलबाट कसलाई फाइदा हुन्छ र यसको इन्जिन नेपालले किन किन्नुपर्ने ? माइतीघर मण्डलको सौन्दर्य नै ओझेल पर्ने गरी गाडिएको बडेमानको झन्डा किन चाहिएको थियो ?सरकारलाई परोपकारी मालिक र आम जनतालाई उसको निगाहमा निर्भर दास भएको स्वीकार गर्दा यस्ता प्रश्नहरू असान्दर्भिक हुन्छन् । यति बेला सरकारका गतिविधिमा नागरिकका प्रश्न वर्जितजस्तै भएका छन् । सेवाप्रदायकको स्वरूपमा नभएर परोपकारीको अवतारमा प्रकट भएको सरकार आफूले गरेको कुनै पनि काममाथि अरूले गर्ने शंकालाई अवैध ठानिरहेको छ । तत्कालीन राजा ज्ञानेन्द्रप्रतिको वितृष्णा चुलिनुमा उनी स्वयं जिम्मेवार थिए । उनी र उनका भारदारले जनतासँग नम्र भएर संवाद गर्न चाहेनन् । सबै समस्याका कारक अरू र समाधानको स्रोत आफूलाई ठाने । आफ्नो नेतृत्वलाई निरपेक्ष र सर्वशक्तिमान ठाने, जुन कुरा आम जनतालाई पचेन । राजतन्त्र राजाकै मूर्खताका कारण नेपालबाट सदाका लागि बिलायो ।निरंकुश राजतन्त्र त गयो, तर लोकतान्त्रिक भनिएको शासन व्यवस्था पनि निरंकुश चरित्रको भए के गर्ने त ? नेपालले आज सामना गरिरहेको मूल प्रश्न यही हो ।केन्द्रीय सत्ता निरंकुश हुने सम्भावनालाई ध्यानमा राखेरै जनआन्दोलन र मधेस आन्दोलनमा स्थानीय स्वायत्तता र स्वशासनको माग घनीभूत रूपमा उठ्यो । यो भावनाको सम्मान गर्दै अधिकारसम्पन्न स्थानीय सरकार सहितको संघीय प्रणाली स्थापना भएको हो । अहिले संविधानले तोकिदिएका जिम्मेवारी निर्वाह गर्ने तीन तहका स्वशासित सरकार छन् । प्रदेश सरकार र स्थानीय सरकारको संरचनाले आम जनतालाई आफ्ना लागि आफ्नै शासन स्थापना गर्ने अपूर्व अवसर दिएको छ ।यो प्रबन्ध केन्द्रीय सत्तालाई भने पचेको छैन । आज त प्रदेश र स्थानीय तहको नेतृत्वमा आफ्ना कार्यकर्ता छन्, भोलि आफ्नो आदेश नमान्नेहरू ती ठाउँमा पुगे के गर्ने भन्ने चिन्ताले उसलाई सताएको छ । त्यसैले स्थानीय सरकारलाई सकेसम्म आफ्नो चंगुलमा राख्ने, प्रदेशलाई भूमिकाविहीन बनाउने र भूमिका तथा जिम्मेवारी क्रमशः केन्द्रमा सार्दै लाने प्रक्रिया केन्द्रको सत्ता दत्तचित्त भएर लागेको छ ।केन्द्रीय सत्ता चाहन्छ आम नागरिक डिपोलिटिसाइज्ड नै भइरहून् । उसको बुझाइ छ विकास प्राविधिक विषय हो, जुन हामीबाट मात्र सम्भव छ । हामी जनताका लागि विकास गरिदिन्छौँ, उनीहरूले यसका लागि हामीप्रति अनुगृहीत रहनुपर्छ । आम जनताले हाम्रा कुरा सुन्ने हो, प्रश्न गर्ने होइन ।तर बिसे नगर्ची हाम्रो प्रेरणा हो । हामीले शासकलाई प्रश्न गर्न छाड्नु हुन्नयस राज्यलाईप्रजाले बनायो कि राजाले ?"
सांसदको द्रव्यमोह,"सांसदलाई सोझै बजेट, खारेज गर्न नेताहरूकै दबाब खबरले मुलुकको भविष्यप्रति पुनः अनगिन्ती प्रश्न खडा गरेको छ । सहरबजारदेखि गाउँसम्म नेतृत्वको हुल बढेपछि असहाय, निमुखा, गरिब जनतामा ठूलो आशा पलाएको थियो । मिठा भाषण, बोलीबाट जनता मन्त्रमुग्ध बन्ने गरेका थिए । अहिलेको तस्बीर नियाल्ने हो भने राजनीति अब तमासाजस्तो बनेको छ । हात्तीको देखाउने दाँतभन्दा फरक देखिएको छैन । नवीन नीति अघि सारेर सांसदले गाउँगाउँसम्म विकासको लहर फैलाउन कुनै कसर बाँकी नराख्ने जनअपेक्षा थियो, प्रादेशिक सरकारको भूमिका इतिहासमै अद्वितीय बन्ने आशा राखिएको थियो । तर सांसदको द्रव्यमोह यसरी बढ्यो कि उनीहरू नीति बनाउने र समष्टि विकासमा भन्दा जथाभावी डोजर आतंक मच्चाएर डाँडाकाँडा जोत्ने, बोलकबोल र लेखापरीक्षण समेत नगराई करोडौं रुपैयाँ अपचलन गर्न तल्लिन हुनथाले ।निर्वाचन क्षेक्र कार्यत्रमको नाममा सांसदलाई रकम दिने काम गलत हो । चालु आर्थिक वर्षमा पनि स्थानीय पूर्वाधार विकास साझेदारी कार्यक्रम को नामबाट संघका निर्वाचित सांसदलाई ४४ करोड बाँडिएको र आगामी आर्थिक वर्षमा सो रकम १० करोड नपुर्याई नहुने भनी सांसदहरूले टेबुलमा मुड्की बजार्न थालेको विषय इतिहासमै आलोचित सन्दर्भ बनेको छ । केन्द्रको देखासिकी गर्दै प्रदेश ६ र ७ का सांसदले पनि १०१० करोड रुपैयाँ माग राखेको, अन्य प्रदेशकाले ३ करोडदेखि केन्द्र सांसदले पाउनेको ७० प्रतिशत पाउनुपर्ने दबाब दिन थालेपछि मुलुभरका सांसदको नियत छर्लङ्ग बनेको छ । भुवनेश्वर शर्मा, चन्द्रागिरि२, काठमाडौं संविधानमा व्यवस्था भए बमोजिम जेठ १५ गते सरकारले संसदमा आगामी आर्थिक वर्ष २०७६७७ को बजेट पेस गर्नेछ । बजेट पेस गर्ने दुई दिन अघिसम्म सरकारको नीति प्रस्ट देखिएको छैन । सांसदलाई सोझै बजेट दिने कि स्थानीय तहमार्फत दिने भन्नेमा अन्योल छ । यतिबेला तीनै तहका निर्वाचित सरकार सक्रिय अवस्थामा छन् । हामीले व्यवस्था परिवर्तन गरिसकेका छौं । फेरि पनि पुरानै तरिकाले सांसदको क्षेत्रमा जाने बजेट सिधै सांसदको हातमा दिँदा त्यो बजेट लगभग खेर गए जस्तो हुनेछ । विगतमा सिधै सांसदको हातबाट बजेट वितरण हुँदा कुन सांसदको ठाउँमा के कति विकास भयो, त्यो हामीले देख्दै आइरहेका छौं । विगतलाई नजरअन्दाज गर्दै अब सांसदलाई सिधै बजेट नदिई स्थानीय तहमार्फत बजेट दिने व्यवस्था गर्नुपर्छ । सांसदका नाममा बजेट विनियोजन नगर्दा नै ठिक हुन्छ । सुजन देवकोटा, पालुङटार४, गोरखा"
फेरि पनि हत्याहिंसा,"हत्याको अन्त्य छैन । हिंसाले प्रतिहिंसा जन्माउँछ । माओवादीहरूले १० वर्ष जनयुद्ध गरे । अन्तिममा वार्ता नगरी सुख भएन । हत्या, हिंसा, आतंक मच्चाएर केही समय रजाइँ गरिएला । तर अन्त्यमा त्यसको पराजय हुन्छ । आइतबार विप्लव माओवादीले बिभिन्न ४ ठाउँमा बम विस्फोट गराएको छ । विस्फोटमा परी ४ जनाको ज्यान गएको छ भने ७८ जना घाइते भए । सरकारलाई तर्साउन विस्फोट गराइयो कि जनतालाई ? जनतालाई हो भने उनीहरू त सधैं राज्य होस् या विद्रोही दुबै पक्षबाट त्रसित नै छन् । आम नागरिकको मनमा भय उत्पन्न गरेर के फाइदा ? सार्वजनिक स्थालमा बम विस्फोट गराउँदा सर्वसाधारणलाई नै क्षति हुने हो । सरकारले विप्लव माओवादीसित वार्ता गरी समाधान खोजोस् । राज्य र माओवादी दुबैले अहम्ता त्यागेर वार्ता गरुन् । देशलाई फरि द्वन्द्वमा नधकेलुन् । पुरुषोत्तम घिमिरे, जोरपाटी, काठमाडौं"
सौन्दर्य प्रतियोगिताको मर्म,"तामझामसाथ लाखौं खर्चमा गरिने सौन्दर्य प्रतियोगिताले के नारीको सम्मान बढाउँला ? अधिकांश नारी लक्षित प्रतियोगिता के उद्देश्यका लागि गरिन्छ ? ती प्रतियोगिता चलाउने रकम कहाँबाट आउँछ ? कार्यक्रमको पारदर्शिताको मापदण्ड के छ ? यी कुराको समीक्षा आउँदा दिनमा हुनुपर्छ । एक्काइसौं शताब्दीका सक्षम नारीलाई बिभिन्न कार्यक्रमको बहानामा सजिसजाउ गरी खेलौनाको रूपमा प्रदर्शन गर्नु सान्दर्भिक होला कि नहोला ? नारीलाई विज्ञापनको साधनको रूपमा प्रयोग गर्न बन्द गरिनुपर्छ । नारीको हकहितमा कार्यक्रम गर्नेहरूको हिम्मत छ भने विकट कर्णालीतिरका गाउँमा घाँसदाउरा, कुटोकोदालो गरेर जीवन धुलोमाटोमा बिताउने नारीहरूलाई समेटने कार्यक्रम बनाएर चलाउन अनुरोध छ । पूर्ण थापा 'शिव', सालु४, मन्थली, रामेछाप"
निगरानी बढाऔँ,"सोमबार प्रकाशित विदेशीको ओभरस्टे चक्कर पढेपछि नेपाल र नेपालीलाई विदेशीले दुरुपयोग गरिरहेको ज्ञात भयो । नेपालमा आएर तिनैहरू नै साँढे पल्टी उल्टै हामीलाई धम्क्याउने अनि आफ्नै मनमर्जी गर्ने गरेका छन् । विदेशी आएर मनपरी गर्न पाउने स्थिति आउनु दुर्भाग्यपूर्ण हो । नेपाली सजग हुनुपर्ने बेला आइसकेको छ । गैरकानुनी काममा संलग्न विदेशीबारे प्रहरीमा खबर गरिदिनुपर्छ । पर्यटक भिसामा नेपाल आएर गैरकानुनी काम गर्ने विदेशीहरूको संख्या उल्लेख्य छ । अङ्ग्रेजी भाषा सुधार्ने नाममा विदेशीलाई कुनै पनि प्रकाशनले प्रेसमा काम गर्न दिनु देशको निम्ति घातक हुन्छ । त्यसैले प्रकाशक, सम्पादकहरू पनि सजग हुनु आवश्यक छ । ऋषिराम पौडेल, पर्वत"
'म्याट' बिछ्याएर क्रिकेट,"काठमाडौंमा जारी एक दिवसीय प्रधानमन्त्री कप राष्ट्रिय क्रिकेट प्रतियोगितामा म्याट बिछ्याएर खेल खेलाइएको समाचारले अचम्म लाग्यो । निर्माणाधीन मूलपानी क्रिकेट रंगशाला नेपाली क्रिकेटका लागि आकाशको फल आँखा तरी मर् साबित भइसकेको छ । मूलपानी र त्रिवि मैदान दुवै ठाउँबाट खेल खेलाएर सकाउने सोचले प्रतियोगिताको मिति दुईदुईपटक सारे पनि आयोजकको देखावटी प्रयास उदांगो भएको छ । आधारभूत पूर्वाधारसमेत तयार भइनसकेको अवस्थामा प्रतियोगिता उद्घाटन गरेर भद्दा मजाक गरेको छ । प्रतियोगिताको समय लामो हुँदा खेलाडीले खेल्ने, सिक्ने मौका पाउँथे । प्रतियोगिता छिट्टै सकाएर फाइदा गर्ने सोचका घरेलु क्रिकेट प्रतियोगिता आयोजकले यस्ता साना तर ठूलो महत्त्व राख्ने विषयमा ध्यान पुर्याए शान बढ्थ्यो कि ? सन्तोष सागर, कीर्तिपुर, काठमाडौं"
नेतृत्वमा सामन्तवादी चिन्तन,"उप्रान्तराजनीतिको केन्द्रमा कि जमिन छ कि नगद । गोर्खा राज्य विस्तारको अभियान अघि बढ्दै जाँदा ब्रिटिस फौजसँग टकराएपछि भएको सुगौली सन्धिपछि नेपाली राज्यका भारदारहरूमा देशका लागि जमिन जोड्ने अभियानमा आएको अवरोधसँगै आफ्ना लागि जमिन जोड्ने अभियानको मोह जागेको देखिन्छ । सुगौली सन्धि अघिको नेपाली शासकहरूमा देशका लागि एक बित्ता भए पनि जमिन जोड्ने लालसा देखिन्छ । चाहे त्यो गोर्खा विस्तार भएपछिको नेपाल होओस् या कबिला अवस्थाका भुरेटाकुरे राज्यहरू नै किन नहोऊन्, हरेकको प्रयास सकेको राज्य बढाउने हुन्थ्यो । चाहे शासक होऊन् या नागरिक, राष्ट्रराज्यको जमिन बढाउन जीवनाहुति दिन पनि पछि नपर्ने समर्पण हुन्थ्यो । सुगौली सन्धि यताको दुई शताब्दी शासकहरूमा मात्रै होइन, नागरिकहरूमा पनि आफ्ना लागि सकेको जमिन जोड्ने लालसाले दपेटिएको देखिन्छ । त्यसयताको सारा नेपाली सपना, तागत र स्रोत जमिनकेन्द्रित रहिआएको छ । आज पनि हरेक नागरिक सुविधासम्पन्न स्थानको चार आना जमिनको लालसामा आफ्नो श्वासको लगाम मुठीमा कसेर दौडिरहेका छन् । जमिनमाथिको यो हदको सामन्तवादी लालसाले उत्पादन गर्ने नेतृत्व दलालसँग मिलेर बालुवाटारको या टुँडिखेलको या सार्वजनिक मन्दिर, धारा, विद्यालय, वनको जमिनको लालपुर्जा निजी गराउने नभए को हुन्छ ?बालुवाटारको जग्गाको लालपुर्जा पार्टीका महासचिवको हातलागी भएको सञ्चार माध्यमले के लेखेका थिए, मिडिया कस्ने विधेयक ल्याउने हतारोमा सरकार लाग्यो । उप्रान्त, सत्ताधारी योजनाबद्धताको पोल नखुलोस् र नागरिक असन्तोषले आकार लिन नपाओस् भनेर गरिने अनेक हतकण्डामा राणाकालीन समयदेखि नै अपनाइएको समाजलाई मुठीमा कैद गर्ने प्रयास तीव्रतर हुँदै जानेछ । त्यसको अनिवार्य सर्तको रूपमा रहेको सार्वजनिक सञ्चार माध्यमको गला निमोठ्न अनेक कानुनी छिद्रको तर्जुमा गर्नमा सत्ताधारी यत्न परिचालन भइसकेको छ । मिडियालाई वफादार भजनमण्डलीमा रूपान्तरण गर्नसके, सत्ताको आडमा मञ्चित अनेक भ्रष्टाचार र घोटाला प्रकरणमा मिडियामार्फत मुखरित हुने सूचनालाई डम्पिङ गर्नसके नागरिकमा रामराज्यको भ्रम बेचिरहन सकिन्छ भनी पञ्चायती स्कुलमा दीक्षित हाम्रा शासक नेताहरूले प्रस्टै बुझेका छन् । डर, त्रास, भ्रमको बलमा शासन चलाउँछु भन्ने सोच सामन्ती बन्द समाजको चेतना हो, जो सभ्य समाजमा असान्दर्भिक भैसकेको छ ।"
बेलायतका ब्यारिस्टर र श्रीमद्भगवद्गीता,"बेलायतसहित अधिकांश पाश्चात्य मुलुकमा विद्यालयको पढाइ सक्दा धेरै लब्धांक पाएका विद्यार्थीले मात्र कानुन पढ्न पाउँंछन् । नेपाल र दक्षिण एसियामा जस्तो डाक्टर र इन्जिनियर पढ्न नपाएकाले कानुन पढ्ने परम्परा बेलायतमा छैन । त्यसमाथि पनि बेलायतका प्रतिष्ठित विश्वविद्यालयबाट कानुन पढिसकेकामा पनि उत्कृष्ट विद्यार्थीले मात्रै ब्यारिस्टर हुने मौका पाउंँछन् । त्यसैले बेलायतको ब्यारिस्टर हुनुलाई बेलायतमै फलामे च्युरा चपाए जस्तो हो भनिन्छ र कुशाग्र दिमाग, परिष्कृत भाषा, अनुकरणीय व्यवहार भएको व्यक्ति भनेर संसारमै बेलायती ब्यारिस्टरको सम्मान गरिन्छ । त्यस्ता ब्यारिस्टर र न्यायाधीशहरूको एउटा संस्था मिडल टेम्पलले, जसको सदस्य यो पंक्तिकार पनि छ, प्रत्येक साताको एक दिन बिहान श्रीमद्भगवद्गीताको प्रवचन कार्यक्रम सञ्चालन गर्दै आएको निकै समय भइसक्यो । कानुनका यस्ता विद्वानहरूले आफ्ना चुनौतीपूर्ण दैनिक कार्यभार सम्हाल्नु अघि जिन्दगी र कामको उद्देश्य के हो, सुखी र सफल जिन्दगी कसरी बिताउन सकिन्छ र सन्तोषजनक न्याय सम्पादन र कानुन व्यवसायीको जीवन कसरी सार्थक बनाउन सकिन्छ भनेर प्रातःकाल गीताको प्रवचन सुन्ने गर्छन् । ब्राह्मणहरूले टुप्पी राखेजस्तै बेलायतका ब्यारिस्टरहरूले टाउकामा लगाउने विगमा पनि टुप्पीजस्ता दुइटा लुर्का बनाइएको हुन्छ । हिन्दु ब्राह्मण र कानुनका अंग्रेजी ब्राह्मणहरू बीचको यो समानताको पछाडि के कारण छ, त्यो खोजकै विषय हो । गीताले सदाचार र सत्कर्मको मार्ग निर्देशन गर्छ । गीता यस्तो ग्रन्थ हो, जसबाट विद्वान होऊन् वा सामान्य शिक्षित, सबैले राम्रो पाठ सिक्न सक्छन् । गीता हिन्दुले मात्र पढ्ने ग्रन्थ होइन । जसरी बेलायतका न्यायाधीश र ब्यारिस्टरहरूले गीताको महत्त्व बुझेका छन्, त्यसै गरी नेपालीहरूले, खास गरी न्यायपालिका र कार्यपालिकामा काम गर्नेहरूले पनि गीता पढे र त्यसको सन्देश मनन गरे तिनको जीवन सार्थक बन्नमा मद्दत पुग्न सक्छ र तिनीहरू सुशासनका सारथि बन्न सक्छन् । नेपालमा जुन सांस्कृतिक विचलन आएको छ, त्यो हिंसामा विश्वास गर्नेहरू वा हिंसाको राजनीतिक पृष्ठभूमि भएका व्यक्तिहरू र मूल्यमान्यताविहीन सत्ताकेन्द्रित राजनीति गर्नेहरूको व्यवहारले ल्याएको हो । नेपालको हालको कुनै पनि राजनीतिकर्मीलाई जनताले उच्च नैतिक धरातलमा उभिएको व्यक्ति भनेर सम्मान गर्नसक्ने स्थिति छैन । राष्ट्रपति, प्रधानमन्त्री, विभिन्न दलका सभापति वा अध्यक्ष लगायतका सबै राजनीतिकर्मीले त्यो सम्मान आर्जन गर्न सक्नुपर्छ । नेपालमा हालका प्रमुख दलका अधिकांश शीर्षस्थ नेता बाहुन भनेर केही लेखकले टिप्पणी गरेको पाइन्छ । तर तीमध्ये धेरैमा ब्राह्मणको संस्कार छैन । झुट, झ्रष्ट, अनैतिक र हिंसामा विश्वास गर्ने व्यक्ति ब्राह्मण हुन सक्दैन । ब्राह्मण संस्कार हो, जात होइन । जन्मले र जातले वा जनैको धागो लगाएर मात्र कोही व्यत्ति ब्राह्मण हुंँदैन । शास्त्रमा भनिएकै छ जन्मना जायते शूद्रः कर्मणा द्वीज उच्यते । अहिंसा, सत्कर्म, सदाचार, उच्च नैतिक धरातल, वसुधैव कुटुम्बकं, सर्वे भवन्तु सुखिनः जस्ता भावना बोकेको र सबैलाई आदर गर्नसक्ने जोकुनै व्यक्ति ब्राह्मण हो । बेलायती न्यायाधीश र ब्यारिस्टरहरूले झैं नेपालका न्यायाधीश, कानुन व्यवसायी, राजनीतिकर्मी, सबै वर्ग, सम्प्रदाय र आस्था भएका व्यक्तिले गीताको महत्त्व बुझ्नसके नेपालको हालको सांस्कृतिक विचलन, न्यायपालिका र कार्यपालिकामा देखिएको भ्रष्टाचार र आपराधिक शृंखला धेरै हदसम्म रोकिन सक्छ, कार्यपालिका र न्यायपालिकाको भ्रष्टाचार कम हुनसक्छ । नेपालको वर्तमान बेथितिको प्रमुख कारण हो न्यायपालिका र कार्यपालिकाका उच्च तहमा न सनातन न आधुनिक कुनै पनि संस्कारलाई आत्मसात् गर्न नसकेका व्यक्तिहरू हावी हुनु । त्यसैले हिन्दु वा गैरहिन्दु सबैले सदाचार, सत्कर्म र उच्च नैतिक धरातलमा बस्न प्रोत्साहित गर्ने गीताजस्ता ग्रन्थ पढेर त्यसलाई व्यवहारमा उतार्न सके सबै लाभान्वित हुनेछन् । नेपाललाई हिन्दु राष्ट्र राख्न आवश्यक छ कि छैन भन्ने बहस सकिएको छैन । त्यो राख्नु र नराख्नुले आम नेपालीलाई खासै फरक पार्दैन । पञ्चायतकालमा पनि जनताले पूर्ण रूपमा राजनीतिक अधिकार उपभोग गर्न नपाए पनि यथेष्ठ धार्मिक सहिष्णुता थियो, अनि सबै धर्म, वर्ग र सम्प्रदायका मानिसले आफ्नो धार्मिक संस्कार अनुसारको क्रियाकलाप गर्न पाएकै थिए । हिन्दु धर्म वा बेदान्त दर्शनले परम्परागत रूपदेखि नै सर्वधर्म समभाव, सर्वजन समभाव, सर्वजन हिताय सर्वजन सुखाय को आदर्श अनुरूप धार्मिक सहिष्णुतालाई मान्यता दिएकै थियो । लोकतान्त्रिक मुलुकहरूमा अधिकांश मानिसको धार्मिक आस्था जस्तो भए पनि सबै धर्म र सम्प्रदायका मानिसले आफ्नो धार्मिक संस्कार अनुसारको क्रियाकलाप गर्न छुट पाएका छन् र पाउनुपर्छ । उदाहरणार्थ, क्रिस्चियनहरूको बाहुल्य भएको बेलायतमा मजस्तो शुक्लयजुर्वेदाध्यायी वेदान्ती हिन्दुले आफ्ना मेरा पिताजीको शतवार्षिकी अवसरमा अर्को महिना श्रीमद्भागवत महाफुराणको आयोजना गर्दै छु । यो मेरो व्यक्तिगत मान्यता र त्रियाकलापमा बेलायत सरकारले कुनै चासो राख्दैन र हस्तक्षेप पनि गर्दैन । धार्मिक सहिष्णुता लोकतन्त्रको अभिन्न अंग हो, तर त्यो भनेर गीताजस्ता अनुपम ग्रन्थमा भएका अमृतरूपी सन्देशलाई पनि तिलाञ्जली दिंँदै जाने हो भने नेपालमा भ्रष्टाचार कम गर्ने, सुशासन कायम गर्ने र आपराधिक शृंखला रोक्ने कार्य गाह्रो हुंँदै जानेछ ।लेखक बेलायतको लिड्स विश्वविद्यालयका अन्तर्राष्ट्र्रिय कानुनका प्राध्यापक र ब्यारिस्टर पनि हुन् ।"
'इच्छुक' का नाममा प्रेमपत्र,"प्रिय कवि इच्छुकतिमी यो पत्र पढ्न सक्दैनौ, तर तिम्रो नामबाट केही कुरा भन्नु छ । तिमी हाम्रो बीचमा सशरीर छैनौ तथापि हामीभिक्र छौ । हामीसँगै छौ । तिमी शासकका त्रूर दमन र हत्याको सिकार भयौ । शब्दको सिपाही तिमी, शब्दकै शक्तिका कारण बलिदान भयौ । जसरी बलिदान भए मकैको खेती लेख्ने कृष्णलाल अधिकारी । जसरी बलिदान भए एक बुलफाइटरको मृत्युमाथि शोकगीत लेख्ने स्पेनी जनकवि गार्सिया लोर्का । जसरी बलिदान भए भारतीय क्रान्तिकवि अवतार सिंह पाश आदि । विचारको चमक र सौर्यले धपक्क बलेको तिम्रो अनुहार छ, आँखाअघि । तिम्रा शब्दहरू छन्, यी ओठमा र तिनको घना कोरस छ, छातीमा । तिम्रा शब्दका चुम्बकले तानिएर, तिम्रो बलिदानको गुरुत्वले खिचिएर बनेका भावका गुम्बजहरू छन्, मथिङ्गलमा । तिमी आज पनि उत्तिकै प्रासंगिक, उत्तिकै आवश्यक छौ । तिम्रा कविताको जरुरत आजको समयलाई पनि उत्तिकै छ, जति हिजो थियो । व्यवस्थाको नाम फेरियो । शासकका अनुहार फेरिए, तर नियत र प्रवृत्ति फेरिएन । त्यो राणाजीलाई पनि मात खुवाइदिने भएर निस्कियो । पञ्च र मण्डले भनिनेभन्दा पनि दलाल र भ्रष्ट भएर निस्कियो । र सबैभन्दा दुःखद त के भने आज पनि सयौं इच्छुकहरू प्रतिबन्ध का सिक्वेल लेख्दैछन् । अराष्ट्रिय तत्त्व र आतंककारी का बिल्ला भिराइने अवस्थामा छन् । लेनिन र चे ग्वेभाराका किताब सिरानीमा राख्दै निदाउने कुनै कवि, कुनै कलाकार सुरक्षित छैन यो मुलुकमा, जबकि आफूलाई तिनैका सन्तति दाबी गर्नेहरूको छ शासन । एउटा कठोर जुग थियो, तिमीले बाँचेको र हाम्रो भुक्तमानमा अर्को कठोर जुग छ । यद्यपि यो कठोरताको उन्नायक तिम्रै रगतले लेखिएको संविधानको रक्षक ठान्छ आफूलाई । तिम्रै चिहानमाथि फुलेको लोकतन्त्रको अनन्य माली ठान्छ आफूलाई । ऊ बेलाकुबेला तिम्रो नाम लिइरहन्छ र आवश्यकतापिच्छे तिम्रो बलिदानलाई साक्षी राखेर क्रान्तिको उत्तरदानमाथि निर्लज्ज बयानबाजी गर्छ । लेनदेन सत्ताको सट्टाबजारी गरुन्जेल कथम् सम्झन्न ऊ तिमीलाई । जब आफ्नो छद्म इरादालाई ढाकछोप गर्नुपर्ने हुन्छ, एकाएक उसलाई तिमीजस्ता अनेक सहिदको नाम सम्झना आउँछ । सबैभन्दा बढी सहिदको व्यापार फस्टाएको यो देशमा यतिखेर तिमी पनि एउटा माल बनेका छौ कवि । खास्साको माल ।यतिबेला तिमीलाई सम्झनु केवल तिम्रो भौतिक कदकाटी सम्झनु निश्चय पनि होइन । तिम्रा कविता र बलिदानको चर्चा गरेर श्रद्धाकर्म दोहोर्याउनु मात्रै पनि होइन । यसको जब्बर अर्थ छ । यतिबेला तिमीलाई सम्झनु सत्य र न्यायको पथमा तिमीजस्तै दृढ र प्रतिबद्ध भएर उभिने संकल्प गर्नु हो । तिम्रोजस्तै विचारको सिपाही हुने अभ्यास गर्नु हो । मैले सुनेको हो, संसारको सबैभन्दा ठूलो क्रान्ति हो प्रेमको आँट गर्नु । किनभने घृणा गर्न धेरै सजिलो छ, प्रेम गर्न बहुतै कठिन । प्रेमले प्राप्तिको सुख त अवश्यै खोज्छ, त्यसभन्दा बढी खोज्छ प्राप्तिका जोखिममा आइफर्ने सारा अवरोध विरुद्ध लड्ने धैर्य र इच्छाशक्ति । तिमी त्यस्तै धैर्य र इच्छाशत्तिको धनी थियौ । जहाँ पाउनुको अर्थ भौतिक रूपले आफ्नै अञ्जुलीमा खस्ने दुई मुठी खुसी र उज्यालो मात्रै हुन्न । जहाँ गुमाउनुको अर्थ हाडमासुको एउटा ज्यान गुमाउनु मात्रै पनि हुन्न । तिमीले साँच्चै विरल कोटीको प्रेम गर्यौ । देशको प्रेम, उज्यालोको प्रेम । यथास्थिति र जडता विरुद्ध आम मानिसको आँखामा नाच्ने उन्मुक्त घामसँगको प्रेम । वर्ग, जात र लिङ्गका पर्खालले घेरिएको समाजलाई स्वतन्त्रताको सास फेराउने सपनामाथिको प्रेम । तिमीले मानिसहरूलाई उदात्त हृदयले प्रेम गर्यौ र नै शब्दको हतियारले क्रान्तिको मोहरीमा हामफाल्न सक्यौ । कवि भएर, सम्पादक भएर, एउटा प्रतिबद्ध शब्दप्रेमी भएर । तिम्रो त्यो प्रेम निजी सुख र आह्लादको मात्रै प्रेम भएको भए, आफ्नै घेराको सीमित प्रेम भएको भए तिमी यसरी भौतिक अवसानपछि पनि कहाँ सम्झिइन्थ्यौ होला र ?गत वर्ष माओवादी केन्द्र निकट सांस्कृतिक संगठनले कवि इच्छुकको स्मृतिसभामा बोल्न निम्तो गर्यो । मैले सोधेंँ, त्यहाँ कोको आउनुहुन्छ ? आयोजकले उच्चारण गरेका नामहरू प्रायः तिनैतिनै थिए, जसले आजसम्म आइपुग्दा इच्छुक लगायत सहिदका सपनामाथि तेजाब छर्किने बेहिसाब उद्यम गरेका छन् । मैले फेरि सोधेँं, इच्छुकजस्ता सहिदको रगतको व्यापार गर्ने पार्टी र नेतृत्वको आलोचना गर्न पाइने कि नपाइने ? आयोजकले रन्केर जवाफ दिए, फार्टीमाथि आलोचना किन गर्ने ? यो शुद्ध साहित्यिक कार्यक्रम हो, राजनीति नमिसाइकन इच्छुकको व्यत्तित्व, कृतित्वमाथि मात्रै बोल्ने हो । मलाई झनक्क रिस उठ्यो । आवेशमै उनीसँग भनेँं, कृृष्ण सेन इच्छुक जक्तिको त्रान्तिकारी कविमाथि राजनीति बाहिरको सपाट बहस सम्भव छैन । यस्तो कसरी हुनसक्छ कि इच्छुकमथि बोलियोस् र त्यसमा आजको राजनीतिक बहस गायब होस् । इच्छुकले ज्यान अर्पेको आन्दोलन कुन गतिमा दुर्गत हुँदैछ ? त्यसको चर्चा नगरी इच्छुक एक्लैको निख्लो टिप्पणी कसरी हुनसक्छ ?राजनीति र साहित्य गोलार्द्धका दुई छेउ हुन् भन्ने धारणा त कलावादी लेखक, समालोचकको मात्रै हो भन्ने मेरो कत्रो भ्रम । आजकल म आफ्ना कतिपय भ्रमको निर्मम शल्यक्रिया गर्न थालेकी छु । साहित्यलाई राजनीतिक संघर्षमा अन्धकार विरुद्धको सलेदो ठान्ने संस्कृतिकर्मी जमात नै पछिल्लो समय साहित्यकारलाई केवल साहित्यकै घेरामा सीमित पारेर गरिने व्याख्या चाहन्छन् । जनयुद्ध बन्दुकले मात्रै लडिएको थिएन भन्नेहरू नै जनयुद्धको लिस्नो चढेर सत्ताको अटालीमा रम्नेहरूको पक्षमा उभिँदा आफू कहाँ कुन अवस्थामा छु भन्ने कुरा बिर्सन्छन् । यसरी त मूर्ति पूजन गर्ने धर्मभीरु र शालिक पूजा गर्ने तथाकथित भौतिकवादी बीच कति पो अन्तर छ र ? तर सत्य यही हो । कविजी, सत्तापोषक चिन्तनका अधिकांश लेखक र संस्कृतिकर्मीहरू तिमीलाई केवल शालिकका रूपमा पुज्नुपर्ने तर्क गर्छन् । तिनलाई तिम्रा विचारले बेहोरेको पहिरो र धरापसँग कुनै लिनुदिनु छैन । प्रिय कवि, तिम्रो बलिदान र तिम्रा कविताहरूलाई आजको कुरूप राजनीतिको प्रासंगिकताभित्र तान्नु आलोचनाको एउटा छुच्चो हर्कत मात्रै बन्छ, यतिबेला । तर पनि यो छुच्याइँ बारम्बार गरिरहनुपर्छ भन्छु म । साहित्य र संस्कृतिको हवाला दिएर हिमवत्खण्ड साहित्योत्सव जस्ता प्रहसनलाई राजकीय मान्यता दिइएको यो बेला जब रुद्राक्ष मालाले सुशोभित कवि शासकहरू जन्मछन्, जनताको कवि स्वतः अप्रासंगिक र बुच्चो लाग्छ । अझ नमज्जाको कुरा के भने जनतासँग जोडिएको दाबी गर्ने सांस्कृतिक संगठनकै जिम्मेवारहरू उर्दी गर्छन्, इच्छुकलाई केवल कविका रूपमा चिन र चिनाऊ । केवल पत्रकारका रूपमा चिन र चिनाऊ । यो विपर्यास नै आजको सबैभन्दा अश्लील व्यंग्य होइन ?तीन दिनअघि तिम्रो स्मरणमा आयोजित चितवनको एउटा साहित्यिक सभामा आलोचक प्रेम रिमालले भने असल र इमानदार कवि, लेखकहरू छिटै मरून् । उनले दोहोर्याएर भने इच्छुकलाई भौतिक दुःख र कष्ट त अवश्य भोग्नुपर्यो, तर तिनले मानसिक मृत्यु मर्नुपरेन । तिनले प्रत्येक दिन किस्ताकिस्तामा इमान डगाएर मर्नुपरेन । तिनी महान् बन्ने गौरवसाथ मरे । आजसम्म बाँचेका भए तिनी यति नै महान् बन्थे कि बन्थेनन् ? शंका गर्नुपर्छ ।आजको चेतनाका इच्छुकहरूलाई मर्ने हिम्मत जुटाउनभन्दा अघि कविको इमानमा बाँच्नुकै भयानक सकस छ । सत्यको सामना गर्नु र सही बाटो पहिल्याएर ठीक समयमा ठीक दिशामा हिँड्नु हिजोका दिनमा भन्दा चुनौतीपूर्ण छ । तर पनि यो बाटोमा इच्छुकहरू जन्मिँदै छन्, हुर्किंदै छन् । प्रतिबन्ध का पर्खालहरू विरुद्ध तिनले गर्ने संकल्प र तिनको लडाइँ कम पेचिलो देखिन्न । त्यसकारण पनि यतिखेर तिम्रो स्मरण पाइलापाइलामा हुँदैछ । लक्ष्मीप्रसाद देवकोटा भन्छन् सहिद कीर्तिपिपासु झिल्के पुतली हो (वीरहरू) । मानिलिऊँ, तिमी कीर्तिपिपासु नै हौला तर तिमीजस्तै चोखो हृदयका मानिसहरूको त्यो पिपासाले चेतनाको नयाँ प्रहर जुरुक्क ब्युँतेको जति सत्य हो, तिमीजस्ता मानिसहरू मर्न तयार नभएको भए आज पनि मजस्ता कैयौं मान्छेहरूका ओठ र औंलामा भाषाको क्रान्ति सम्भव थिएन भन्ने पनि उत्तिकै सत्य हो । प्रिय कवि इच्छुक, मानवतामाथि तिम्रो प्रेम, तिम्रा कविता, तिम्रो संकल्प र तिमीले बुनेर छाडेका सपनालाई सलाम ।"
सिकार आरक्ष अतिक्रमणमा,"बागलुङ  ढोरपाटन सिकार आरक्षले संरक्षित क्षेक्रको जमिनमा अतित्रमण भएको भन्दै ५ वर्षदेखि बर्सेनि घरटहरा हटाउने सूचना जारी गर्दै आएको छ । त्यस्तो सूचना हालैमात्र पनि प्रकाशित भएको छ । आरक्षको जग्गा अतिक्रमण गरी बनेका भनिएका घरटहरा भने कसैले पनि हटाएका छैनन् । कहाँ, कसले, कति अतिक्रमण गरेको भन्ने यकिन नहुँदा स्थानीय पनि अनभिज्ञ छन् । अतिक्रमण गर्ने को हुन् भनेर यकिन नगरेकाले सूचनाले स्थानीय किसान त्रसित भएको शिक्षक चकबहादुर अदैले बताए । बर्सेनि बस्तीमा लगेर सूचना टाँसिन्छ तर व्यक्ति तोकिएको छैन, उनले भने, सेना लगाएर हटाइन्छ भन्ने सूचनाले किसान डराएका छन् । यहाँका किसानले भने वर्षौंदेखि आलु र स्याउ खेती गरेर जीवन निर्वाह गरिरहेका छन् । मुख्य कार्यालय बागलुङमा भए पनि आरक्ष रुकुम र म्याग्दी जिल्लासम्म फैलिएको छ । २०४७ को परिवर्तनपछि यहाँ अतिक्रमण बढेको आरक्षको ठहर छ । तीन वर्षयता सुरक्षार्थ सेना खटाइएकाले थप अतिक्रमण नभएको स्थिति छ । सेना आउनुअघिको अतिक्रमण हटाउने योजना जारी रहेको प्रमुख संरक्षण अधिकृत सरस्वती सापकोटाले बताइन् । आरक्ष कार्यालयको तथ्यांकमा ५५ बस्ती छेउको २ सय ४० हेक्टर जमिन गुमिसकेको छ । कार्यालयले तयार गरेको तथ्यांकअनुसार बागलुङमा सबैभन्दा धेरै १ सय ७७ हेक्टर, म्याग्दीमा ४० हेक्टर र रुकुममा १६ हेक्टर जग्गा अतिक्रमण भएको छ तर व्यक्तिगत रूपमा कसले कति भनेर नाम नतोक्दा सर्वसाधारण त्रसित भएको स्थानीय धनबहादुर कुमाईंले बताए । कसले कति अतिक्रमण गरेको भनिदिए सजिलो हुन्थ्यो, उनले भने, वर्षौंदेखि आलु लगाएको जमिनलाई अतिक्रमण भनिदिए के गरेर खाने हो ? आरक्ष आसपासको जमिन अतिक्रमण भएको भन्दै केही वर्षअघि आरक्षले पर्खाल भत्काएको थियो । जमिन अतिक्रमण गर्नेले जंगली जनावरको सिकार गर्ने आरक्षको ठहर छ । ढोरपाटनमा सिकार गर्न पाउनेबाहेक दर्जनौं संरक्षित जनावर छन् । चोरी सिकारका घटना बढेपछि सेना खटाइएको थियो । हामीले पटकपटक अझै पनि केही सिकारीहरू भेट्ने गर्छौं, केही पशुपक्षी मरेका भेट्छौंं, सेनाको हनुमानध्वन गुल्मपति रविजंग खड्काले भने, हामीले सिकारी रुटहरूमा बढी निगरानी गरिरहेका छौं । रेडपाण्डा ढोरपाटनको आकर्षण हो । सिकार गर्न नपाइने जीव चोरीसिकारमै परिरहेको छ । आरक्षले केही वर्षअघि रेडपाण्डाको गणना गर्दागर्दै छाडेपछि कति छन्, कति सिकार भए भन्ने यकिन नभएको प्रमुख संरक्षण अधिकृत सापकोटाले बताइन् । केही समयअघिको हिमपातले पनि धेरै पशुपक्षी मरेका छन्, उनले भनिन्, आरक्षले यसअघि गरेका कामको अध्ययन गरेपछि सबै बताउन सकिन्छ । ढोरपाटन साहसिक सिकारी पर्यटकको गन्तव्य हो । यहाँ हरेक वर्ष युरोप, अमेरिका र अस्ट्रेलियालगायतका सिकारी लाखौं रुपैयाँ राजस्व तिरेर नाउर र झारलको सिकार गर्न आउँछन् । २०३३ सालमा नेपाल सरकारले १ हजार ३ सय २५ वर्गकिमि क्षेत्रफललाई सिकारका लागि छुट्याएर आरक्षको स्थापना गरेको थियो ।"
१० जनाविरुद्ध भ्रष्टाचार मुद्दा,"काठमाडौं अख्तियार दुरुपयोग अनुसन्धान आयोगले सोमबार १० जनाविरुद्ध विशेष अदालतमा भ्रष्टाचार मुद्दा दायर गरेको छ । चन्द्रागिरि नगरपालिकामा पर्ने पाताल तथा ठोट्ने खोला र चिसापानी वन उपभोक्ता समूहले उपभोग गरिरहेको ९२ रोपनीभन्दा बढी सरकारी जग्गा व्यक्ति विशेषको स्वामित्वमा रहेको सुयल हाउजिङ कम्पनीका नाममा स्रेस्ता खडा गरी पुर्जासमेत उपलब्ध गराएकाले मालपोत कार्यालय कलंकीका मालपोत अधिकृत शिवप्रसाद रिमालसहित ७ जनाविरुद्ध भ्रष्टाचार मुद्दा दायर गरिएको अख्तियारले जनाएको छ ।२ करोड २१ लाख १० हजार रुपैयाँभन्दा बढीको सरकारी जग्गा गैरकानुनी रूपमा भूमाफियाका नाममा दर्ता गरी अनियमितता गरेको भन्दै रिमाल, नायब सुब्बा हरिप्रसाद आचार्य, नक्कली जग्गाधनी मीनाकुमारी थापा, सुयल हाउजिङ कम्पनीका सञ्चालक सुयल थापा, दीफेन्द्रविक्रम शाह, अधिवत्ताद्वय बाबुराम रेग्मी र योगेन्द्र पोखरेलविरुद्ध अख्तियारले मुद्दा दायर गरेको हो । अभियोगपत्रमा उनीहरूलाई बिगो बराबर जरिवाना र जेल सजाय गर्न मागदाबी गरिएको छ । अख्तियारले नापी कार्यालय, नवलपरासी (बर्दघाट सुस्ता पश्चिम) का नापी सर्भेक्षक छत्रबहादुर ठकुल्लाविरुद्ध पनि भ्रष्टाचार मुद्दा दायर गरेको छ । ठकुल्लाले जग्गाको क्षेत्रफल बढाइदिने भनी सेवाग्राहीसँग २० हजार रुपैयाँ घूस लिएको पुष्टि भएकाले मुद्दा दायर गरिएको अख्तियारले जनाएको छ । यसैगरी, सप्तरीमा अख्तियारले वडाध्यक्षसहित दुई जनाविरुद्ध सोमबार विशेष अदालतमा भ्रष्टाचार मुद्दा दायर गरेको छ । सेवाग्राहीसँग मोहियानी जग्गा छुट्याउने सिफारिसका लागि लिएको २५ हजारसहित पक्राउ परेका सप्तरी सुरुंगा५ का वडाध्यक्ष सिल्टु मियाँविरुद्ध मुद्दा दायर गरिएको अख्तियारले जनाएको छ । नागरिकताको प्रमाणपत्र बनाउन सहज गराइदिएबापत सेवाग्राहीसँग लिएको ४ हजारसहित पक्राउ परेका इलाका प्रशासन कार्यालय रामगोपालपुर, महोत्तरीका कम्प्युटर अपरेटर अशोककुमार सिंहविरुद्ध पनि मुद्दा दायर गरेको छ ।घूससहित पक्राउ झापा भद्रपुरस्थित व्यावसायिक तथा सीप विकास तालिम केन्द्रका नायब सुब्बा राजकुमार धिमाल र ललितपुरको लगनखेलस्थित नापी कार्यालयमा कार्यरत सर्वेक्षक उपेन्द्रप्रसाद यादव तथा कार्यालय सहयोगी राजन विष्ट घूससहित पक्राउ परेको अख्तियारले जनाएको छ ।त्यस्तै, पोखरामा एक्साभेटरको लाइसेन्स बनाइदिने भन्दै सर्वसाधारणसँग घूस लिएको आरोपमा अख्तियार टोलीले सोमबार एक प्राविधिकलाई पक्राउ गरेको छ । पक्राउ पर्नेमा डिभिजन सडक कार्यालयको हेभी इक्विपमेन्ट शाखाका प्राविधिक कुमार लामिछाने छन् । उनलाई घूस लिएको ४० हजार रुपैयाँसहित पक्राउ गरिएको अख्तियार पोखरा कार्यालयले जनाएको छ ।"
कांग्रेस पुरानै संरचनामा,"काठमाडौं  कांग्रेसले नयाँ संरचनाअनुरूप संगठन नबनाउँदा एउटै वडा, निर्वाचन क्षेत्र, गाउँपालिकानगरपालिकाका कार्यसमितिमा दुई वा दुईभन्दा बढी अध्यक्ष छन् । यसले फार्टी कार्यक्रममा कसले अध्यक्षता गर्ने, कसले कार्यत्रम चलाउनेदेखि को वरिष्ठ भन्ने विवाद हुने गरेको छ । संविधान जारी भएपश्चात नयाँ संरचनाअनुसार ७ प्रदेश र ३ सय ३० प्रदेश निर्वाचन क्षेत्रमा पार्टीको संगठन बनेको छैन । १ सय ६५ संघीय संसद्का निर्वाचन क्षेत्र, ७ सय ५३ पालिका र ६ हजार ७ सय ४३ वडामा नयाँ कार्यसमिति बनेका छैनन् । नयाँ संरचनामा २ सय ४० निर्वाचन क्षेत्र घटेर १ सय ६५ भएको छ । स्थानीय तहमा साविकका धेरै गाविस र नगरपालिका गाभिएका छन् । कांग्रेस पुरानै संरचनामा रहँदा एउटै क्षेत्र, वडा र पालिकामा एकभन्दा बढी अध्यक्ष हुन पुगेका हुन् । केन्द्रीय कार्यसमितिले केही समयअघि केन्द्र रहेको सम्बन्धित गाउँपालिका, नगरपालिकाका अध्यक्षलाई नेतृत्व स्विकारेर जाने निर्णय सर्कुलर गरेको थियो । अन्य अध्यक्षलाई सहअध्यक्ष मान्ने परिपत्रमा उल्लेख थियो । तैपनि तीक्तता मेटिएको छैन । धेरैजसो वडा र पालिकामा वरिष्ठ र कनिष्ठको विवाद कायमै छ । क्षेत्रीय कार्यसमितिमा नेतृत्व विवादले तत्कालीन २ सय ४० निर्वाचन क्षेत्रकै कार्यसमितिले काम गर्दै आएका छन् । निर्वाचन हारबाट निरुत्साहित कार्यकर्ताको मनोबल उच्च बनाउन भनेर कांग्रेसले वैशाख २५ देखि सञ्चालन गरिरहेको जागरण अभियानमा समेत यस्ता खालका विवाद देखिएका छन् । नेविसंघ विघटन भएको चार महिना पुग्न लाग्दासमेत गठन हुन सकेको छैन । तरुण दल चार जना पदाधिकारीमा निर्भर छ । अधिकांश भ्रातृ संस्थाको म्यादभित्र अधिवेशन गर्न नसकेर तदर्थ समितिमा चलेका छन् । पार्टीको संगठन चुस्त हुन सके मात्रै प्रतिपक्ष बलियो देखिने हो तर अहिले सबै तदर्थवादमा चलेका छन्, कांग्रेस केन्द्रीय सदस्य प्रदीप पौडेलले भने, जागरण अभियानमै एकभन्दा बढी अध्यक्षका कारण कार्यक्रमको व्यवस्थापन कसले गर्ने ? सभापतित्व कसले गर्ने र कार्यक्रम कसले चलाउने जस्ता विवाद निस्केका छन् । यसबाट कार्यकर्ताको मनोबल उकास्न सकिएको छैन । स्थानीय तहसँग नजिक रहेर काम गर्ने संरचना नहुँदा पार्टी कसरी बलियो हुन्छ ? प्रदेश संरचना पनि बनेन तीनै तहको निर्वाचन सम्पन्न भएको दुई वर्ष पुग्दासमेत कांग्रेसले प्रदेश संरचना गठन गर्न सकेको छैन । प्रदेश संरचनाको अभावमा प्रदेश सरकारसँग समन्वय गर्ने र निगरानी बढाउने काम भएको छैन । तीन वर्षअघि सम्पन्न पार्टीको १३ औं महाधिवेशनबाटै प्रदेश संरचना बनाउने बाटो विधानबाट खुलाइएको थियो । गत पुस पहिलो साता सम्पन्न महासमिति बैठकबाट नयाँ विधानसमेत आइसकेको छ । नयाँ विधान जारी भएको पाँच महिना बित्दासमेत प्रदेश संरचना गठनलाई लिएर नेतृत्वले छलफलसम्म गरेको छैन । केन्द्रीय सदस्यसमेत रहेका राष्ट्रिय सभा संसदीय दलका नेता सुरेन्द्र पाण्डेले विधान भर्खरै पारित भएकाले रातरात प्रदेश संरचना खडा गर्न नसकिने बताए । जिल्लाका कार्यक्रमहरूमा भएकै संरचनाबाट काम भइरहेको छ, केन्द्रले विवाद पनि मिलाइसकेको छ, पाण्डेले भने, विधानको प्रक्रियाअनुसार अब प्रदेश संरचना बन्नेछ, रातारात गठन गर्न सकिँदैन भन्नेमा तल्ला पंक्तिका कार्यकर्ता पनि जानकार भइसकेका छन् । प्रदेशमा ३ सय ३० प्रदेश निर्वाचन क्षेत्रमा प्रदेश निर्वाचन क्षेत्रीय कार्यसमिति र सात प्रदेशमा प्रदेश कार्यसमितिको संरचना हुनेछ । केन्द्रीय कार्यसमितिपछि प्रदेश कार्यसमिति पार्टीको दोस्रो संरचना हो । प्रदेश कार्यसमितिमा एक सभापति, दुई उपसभापति, दुई महामन्त्री, एक महिलासहित तीन सहमहामन्त्री, कोषाध्यक्ष हुनेछन् । अन्य सदस्य भौगोलिक जनसंख्या, समानुपातिक र समावेशी सिद्धान्तका आधारमा चुनिन्छन् । पार्टी विधानको संक्रमणकालीन व्यवस्थाअन्तर्गत २ नम्बरमा पार्टीको केन्द्रीय कार्यसमिति, सीमांकन परिवर्तन नभएका स्थानीय तहका कार्यसमितिहरू यथावत् रहने तर सीमांकन परिवर्तन भएका स्थानीय तहमा अधिवेशन गरेर नयाँ कार्यसमिति गठन गर्ने व्यवस्था छ । विधानको यो व्यवस्थाले प्रदेश कार्यसमिति मात्रै नभएर स्थानीय तहका संरचनासमेत नयाँ अधिवेशनबाट चुन्न सकिने प्रावधान छ । नेताहरूकै असमझदारीका कारण प्रदेश संरचना बनाउन ढिलाइ हुने गरेको र त्यसले पार्टीलाई ठूलो क्षति पुगेको केन्द्रीय सदस्य गुरुराज घिमिरे बताउँछन् । उनका अनुसार प्रदेश संरचना नबन्दा सदन बाहिरसमेत पार्टीले बलियो प्रतिपक्षको भूमिका निर्वाह गर्न सकेको छैन । प्रतिपक्षीय भूमिकालाई बलियो बनाउन केन्द्रमा संसदीय दलले छाया सरकार गठन गरेको छ । प्रदेश संरचना भएको भए विगतका तीन (स्थानीय, प्रदेश र प्रतिनिधिसभा) वटै निर्वाचनमा सकारात्मक प्रभाव पार्न सकिन्थ्यो । संगठन परिचालन हुन्थ्यो, टिकट वितरणमा सकारात्मक योगदान पुर्याउन सक्थ्यो, घिमिरेले भने, प्रदेशका संरचना नहुँदा प्रदेश सरकारसँग समन्वय हुन सकेको छैन । प्रदेश संसदीय दललाई व्यवस्थित गर्न सकिएको छैन । प्रदेश संसदीय दलको विधान निर्माणमा कठिनाइ परेको छ, सबैभन्दा ठूलो त सत्तापक्षसँग प्रतिवाद गर्नसमेत समस्या परेको छ ।साढे तीन वर्षअघि संविधान जारी गरेलगत्तै गठन गर्नुपर्ने संरचना बन्न नसक्नुका पछि नेताहरूको असमझदारीमा मात्रै सीमित देखिएको छैन । पछिल्लो समय भावी नेतृत्वको अंकगणितको स्वार्थ पनि जोडिएको छ । केन्द्रीय सदस्य पौडेल आफू हाबी हुन नसकिने भयले प्रदेश संरचना गठन गर्न नेतृत्वले नरुचाएको बताए । सभापति शेरबहादुर देउवा प्रदेश संरचनामा तत्काललाई तदर्थ समिति बनाउन चाहन्छन् । तदर्थ समिति बनाएर आफ्ना निकटका नेता तथा कार्यकर्तालाई पदीय जिम्मेवारी दिन सके १४ औं महाधिवेशनलाई आफूअनुकूल लग्न सकिने बुझाइ सभापति देउवामा छ । त्यसलाई चिरेर अघि बढ्नुपर्ने मान्यतामा वरिष्ठ नेता रामचन्द्र पौडेल र पूर्वमहामन्त्री कृष्णप्रसाद सिटौला पक्ष छन् । उनीहरूको माग विधानको व्यवस्थाअनुसार अधिवेशनबाटै नेतृत्व चयन हुनुपर्ने माग छ । विधानमा प्रदेश निर्वाचन क्षेत्रीय कार्यसमिति १३ औं महाधिवेशनका क्षेत्रीय प्रतिनिधि र प्रदेश कार्यसमिति केन्द्रीय महाधिवेशनबाट प्रतिनिधिबाट चयन हुने व्यवस्था छ । देउवाको कार्यकाल आगामी फागुनमा सकिँदै छ । दस महिनापछि केन्द्रीय कार्यसमितिकै आयु सकिँदै छ, अब किन तदर्थ समिति बनाउने ? नियमित महाधिवेशनकै प्रक्रिया अघि बढाएर प्रदेशको अधिवेशन सुरु गर्नुपर्छ, पौडेलले थपे, तर नेतृत्वले ढिलो गर्ने र अर्को पक्षलाई गलाएरै तदर्थ समिति बनाउन सहमति गराउने मानसिकता देखिन्छ । संस्थापन पक्षको भनाइ केन्द्रीय कार्यसमितिको अवधि थप एक वर्ष बढ्ने भएकाले खर्चको दृष्टिले पनि तत्कालका लागि तदर्थ समिति नै बनाउनुपर्नेमा जोड छ ।"
पार्टीको मूल नै सफा गर,"पर्वत जनजागरण अभियानक्रममा गाउँ पसेका कांग्रेस नेतालाई कार्यकर्ता र मतदाताले पार्टीको मूल सफा गर्न सुझाव दिएका छन् । नेताहरू नातावाद, कृपावाद र पदीय लालचमा लिप्त हुँदा मतदाताको मन कुँडिएको भन्दै उनीहरूले अभियान नेतृत्व गरिरहेका चीनकाजी श्रेष्ठलगायतका नेतालाई गुटउपगुट अन्त्य भएको घोषणा गर्न सुझाए । वैशाख २५ देखि गाउँगाउँमा अभियान जारी छ । दुई दशकभन्दा बढी समय सत्तामा बस्दा पदका लागि मात्रै सोचेका नेताहरू अहिले किन गाउँ जागरणमा आउनुपर्यो ? जलजला७ का बुद्धिप्रसाद सुवेदीले भने । नाङ्लीबाङका रामजी उपाध्यायले निर्वाचनका बेला गोजीबाट उम्मेदवार निकाल्दाको परिणाम भोग्नुपरेको बताए । उनले टाउको मिलाएर मात्रै पुच्छर मिलाउन नेताहरूलाई सुझाव दिए । धाइरिङका ७० वर्षीय दण्डपाणी रिजालले केन्द्रमा राजनीतिक संस्कार नसुध्रिएसम्म जिल्ला तहमा प्रचार गरेर उपलब्धि हात नलाग्ने बताए । कार्यकर्ताले माओवादीलाई जंगलबाट ल्याउनु र हिन्दुराज्यको मुद्दा छाड्नु कांग्रेसको गल्ती भएको दाबी गरे । राजसंस्था र धर्मबारे जनमतसंग्रह हुनुपर्छ, बाँसखर्कका पुण्यबहादुर खत्रीले भने, जनताको मत बुझ्न नसक्दा कांग्रेस पछि परेको हो । मोदी गाउँपालिकामा आयोजित कार्यक्रममा पनि कार्यकर्ताले केन्द्रीय नेतालक्षित गुनासो मात्रै गरे । केन्द्रदेखि जिल्ला र गाउँसम्म गुटकै कुरा हुन्छ, स्थानीय रामचन्द्र तिमिल्सिनाले भने, चुनावमा भागबन्डाका आधारमा टिकट दिइन्छ । गुटकै कारण चुनाव हारिन्छ । नेता श्रेष्ठले केन्द्रको समस्याबारे कार्यकर्ताको गुनासो जायज भएको बताए । हाम्रो पार्टीमा समस्या छ, उनले भने, केन्द्रमा देखिएको विवाद मिलाउन लागिपरेका छौं, आगामी निर्वाचनसम्म सबै मिलिसक्छ ।"
किन भाग्छन् किशोरकिशोरी ?,"दोलखा  तीन किशोरी हराएको सूचना पाउनासाथ प्रहरी खोजीमा खटिए । चौबीस घण्टापछि चरिकोटस्थित खोर्थली जंगलमा तिनीहरू सकुशल भेटिए । बयानमा उनीहरूले प्रहरीलाई भने, घरदेखि स्कुलसम्म असुरक्षाका अनगिन्ती समस्या भोगेकाले के गरुँगरुँ भएर रातभर जंगलमै बितायौं । जीवन त्याग्नेसम्मका निष्कर्षमा पुगेका तिनीहरूलाई प्रहरीले सम्झाउँदै आफन्तलाई बुझायो । किशोरकिशोरी उमेरसम्म पहिलो आश्रय आफ्नो घरपरिवार हो । दोस्रो स्कुल र शिक्षक हुन् । दुवैतिरबाट माया नपाउने र दुर्व्यवहारको भागीदार हुने यो उमेर समूहबाट गम्भीर र अनौठा क्रियाकलाप हुन थालेको छ । प्रहरी तथ्यांकमा यस आर्थिक वर्षमा ३१ किशोरकिशोरीले घर छाडेर भाग्न खोजे । प्रहरीको फन्दामा परेपछि उनीहरूमध्ये कतिपयले घर फर्कन इच्छा नदेखाएको पाइयो । कतिपयलाई बाबुआमाले घर फर्काउनसमेत अनिच्छा देखाएको भेटियो । आठ र नौ कक्षामा अध्ययन गर्ने १५ देखि १६ वर्षका तीन किशोरी दोस्रो पटक घरबाट भागेका थिए । जिल्ला प्रहरी प्रमुख डीएसपी वासुदेव पाठकले घर, समाज र स्कुलमा माया, हौसला र आड नपाएपछि किशोरकिशोरी उमेर समूह असुरिक्षत हुने क्रम बढेको बताए । त्यसरी नै १० देखि १२ वर्षका तीन जना किशोरी भागेको अर्को दिन फेला परेको उनले बताए । घरबाट भागेर रातभर हिंड्ने, अरूको घरमा गएर बास खोज्ने, जे पायो त्यही खाइदिने समस्या किशोर र किशोरीमा बढ्दै गएको प्रहरीले तयार पारेको विवरणमा उल्लेख छ । विवरणमा किशोर १५ जना र किशोरी १३ जनाले त्यस्तो क्रियाकलाप देखाएको पाइएको प्रनाउ पाठकले जनाए । घरेलु किचलोका सिकार भएका किशोरकिशोरीमध्ये धेरैले गलत बाटो रोजेको पाइएको छ । बाआमाका झगडाले उनीहरूलाई घरमा हीनताबोध बढेको अनुसन्धानले देखाएको छ । गरिबी र यौन हिंसाले किशोरकिशोरी घर छाड्न बाध्य भएको बयानमा उल्लेख छ । हाडनाताभित्रको यौन दुर्व्यवहारले पनि तिनीहरूमा समस्या थपिएको छ । विद्यालयभित्र पनि यौन हिंसा र अपमानका कारण किशोरकिशोरीमा विचलन बढ्दै गएको प्रहरीले सञ्चालन गरेको फायर ब्याक सर्भेक्षणले देखाएको छ ।जिल्लाबाहिर जाने मुख्य नाका खरिढुंगा चेक पोस्टले १० जना किशोरकिशोरीलाई नियन्त्रणमा लिई आफन्तलाई बुझाएका छन् । चोरी गरी भाग्ने किशोरको संख्या पनि बढिरहेको छ । बाआमा दुवै गुमाएकाहरूले त्यस्तो अपराध गर्ने गरेको प्रहरी रेकर्डमा छ । सबैतिरबाट खुसी छिनिएका १६ वर्षमुनिका दुई जना आफन्तबाटै मारिएका छन् । दुई जना जबरजस्ती करणीमा परेका छन् । अपांगताका कारण आफ्नै बाबुबाट मारिनुपरेका घटनालाई प्रहरीले जघन्य अपराधका रूपमा लिएको छ । काका पर्नेबाट १० वर्षका बालकको हत्या भएको प्रहरी प्रतिवेदनमा छ ।"
मानसिक समस्याको उपचार भएन,"इलाम आर्थिक अभावमा उपचार गर्न नसक्दा माई नगरपालिका१ पाल्टारका एक किशोर कष्टपूर्वक बाँच्न विवश छन् । उपचारका लागि परिवारसँग आर्थिक स्रोत नभएकै कारण १५ वर्षीय मोहनप्रसाद गिरी रोग पालेर बस्न बाध्य छन् । सुरुमा टोलाउने, नबोल्ने गर्दागर्दै उनमा मानसिक समस्या सुरु भएको थियो । सानै उमेरमा त्यस्तो समस्या देखिएपछि परिवार चिन्तामा पर्यो ।घरी हाँस्ने र घरी रुने गर्दागर्दै घर छाडेरै हिँड्ने अवस्थामा पुगेपछि समस्या बढेको परिवारको भनाइ छ । मानसिक समस्याले छोराको अवस्था बिग्रँदै गएको थाहा भयो तर उपचार गर्न खर्च अभावले सकिएन, बुवा उमारामले भने, ४ वर्षको उमेरदेखि नै उसमा असामान्य व्यवहार देखिन थालेको थियो । मोहनप्रसादकी आमा वैदेशिक रोजगारीका क्रममा बाहिर रहेकाले छोराको हेरचाह उमारामले नै गर्नुपरेको छ । छोरा हेर्दै घरव्यवहार पनि थाम्नुपर्दा कठिनाइ भएको छ । कुनै समय घरमै थुनेरै राख्नुपर्ने बाध्यता उनलाई छ । उनलाई कुनै परोपकारी संस्था वा व्यक्तिले सहयोग गर्छन् कि भन्ने आशा छ । छाक टार्नकै लागि मोहनप्रसादकी आमा टंकमाया ३ वर्षदेखि वैदेशिक रोजगारीका लागि जोर्डनमा छिन् ।"
काठमा हिँड्दै बुद्ध,"रूपन्देही  टक टक आवाज, परपरसम्म मानिसको भीड देखिन्थ्यो । कतै घ्यारघुर त कतै काठ काटिरहेको दृश्य । नजिकै जाँदा काठमा सुन्दर दृश्य कुँदिरहेका एकजना भेटिए । सबैले उनको काम निहाल्न थाले । एक जनाले सोधे, के बनाउन लाग्नुभएको ? जवाफ आयो, गौतम बुद्ध जन्मिएको सात दिनमा सात पाइला हिँडेको अवस्थाको मूर्ति काठमा बनाउँदै छु । उनी थिए चितवनका मूर्तिकार लालकाजी लामा । २६ वर्षदेखि यही काम गर्दै आएका उनी नेपाल ललितकला प्रज्ञा प्रष्ठिानको मूर्तिकला विभागका प्रमुख पनि हुन् । उनीलगायत १७ जना मूर्तिकारयतिबेला देवदहमा सञ्चालित काष्ठकला कार्यशालामा धमाधम मूर्ति बनाउँदै छन् । केही अघि मात्रै काठमाडौंको कीर्तिपुरमा मूर्तिहरूको जंगल निर्माण गरेपछि उनको टोली बुद्धभूमिमा झरेको हो । अलिक पर ठडिएको काठे मुढामा अर्का स्रष्टा छिनो हान्दै थिए । पिर्काको सहारामा उभिएरै शान्ति र अशान्तिबीचको भिन्नता छुट्याउने दृश्य काठमा कुँदिरहेका उनी थिए झापाका केडी याक्खा । पूर्वमा राम्रो पहिचान बनाएका उनलाई लालकाजीकै मूर्तिकला विभागले पश्चिम निम्त्याएको थियो । मुलुकका धेरै मूर्तिकारमध्ये छानिएर उक्त कार्यशालामा प्रतिष्ठानका तर्फबाट उनी आइपुगेका हुन् । सानैबाट यो मूर्तिकलामा लागेका याक्खाको झापामा आर्ट ग्यालरी पनि छ । मन लागेको विषयमा काम गर्दा सन्तुष्टि मिल्छ, एकैछिन थकाइ मार्दै उनले भने, सीप जान्नेलाई देशमै भ्याइनभ्याइ छ ।सिर्जना कलेज अफ फाइन आर्टस्मा मास्टर्स लेभल अध्ययनरत अनमारी तामाङचाहिँ मूर्तिकारहरूको यत्रो भीडमा एक मात्र महिला प्रतिभा हुन् । काठमाडौंकी उनी इलस्ट्रेटर र क्रिएटर दुवैको काम गर्छिन् । चित्र कोर्ने कलामा अब्बल उनको यो सिकाइमा परिवारको भरपुर सहयोग छ । कलाका माध्यमबाट सन्देश दिने वा भाव दर्साउने काममा आनन्द लाग्छ, उनले भनिन्, पढ्ने बेलामै यो विषय रोजेर राम्रो गरेको महसुस भइरहेको छ अहिले । महिला मूर्तिकार यसै पनि कम छन्, सहभागिता बढाउनसके यस क्षेत्रमा सम्भावना पनि राम्रो भएको उनले बताइन् । गौतम बुद्धको मावली तथा ससुराली स्थल देवदहमा मुलुकका विभिन्न थलोका मूर्तिकार पहिलोपटक यसरी जम्मा भएका हुन् । उनीहरूले ठूलाठूला काठमा बुद्धको सन्देश प्रवाह गर्ने खालका मूर्ति बनाइरहेका छन् । देवदहका पार्कलाई कलाले सजाऔं, ऐतिहासिक देवदहलाई विश्वमा चिनाऔं भन्ने सन्देशसहित नेपाल ललितकला प्रज्ञा प्रतिष्ठान र बुद्ध सामुदायिक वनले काष्ठकला कार्यशाला आयोजना गरेका हुन् । कार्यशालामा प्रतिष्ठानबाट प्राज्ञ लालकाजीसहित प्राज्ञ सभा सदस्यद्वय यमबहादुर थापा, गोविन्द चौधरी, काठमाडौं विश्वविद्यालयका उपप्राध्यापक भुवन थापा, मूर्तिकार राजन काफ्ले, लक्ष्मण भुजेल, राजु पिठाकोटे, प्रथमराज बज्राचार्य, बुद्ध चौधरी, भीमबहादुर श्रेष्ठ, हरिराम अधिकारी, दिनेश्वर महतो, विशाल सारु मगर, कुमार थापा, हरिबहादुर थापालगायतको सहभागिता छ । बुद्ध सामुदायिक वनको ८ हेक्टर जमिनमा गौतम बुद्ध राष्ट्रिय उद्यान निर्माण गरी ती मूर्तिलाई व्यवस्थित तरिकाले राखिने मूल आयोजक समितिका अध्यक्ष टेकबहादुर रानाले जनाए । प्राचीन कोलीय राज्यको राजधानी देवदहलाई उद्यान सहरका रूपमा चिनाउने उद्देश्य हो, उनले भने, पर्यटकीय गन्तव्यका रूपमा समेत विकास गर्ने लक्ष्य राखेका छौं । वनको जमिनमा मूर्ति राख्ने बाहेक वाटर फाउन्टेन र फूलको बगैंचासमेत निर्माण गरिने उनले जनाए । देवदह नगरपालिकाको पर्यटन पूर्वाधार विकासमा पनि कार्यशालाले सघाउने समितिका सदस्य तथा ड्रिम देवदह युनिटी फर चेन्जका अध्यक्ष सिद्धिचरण भट्टराईले बताए । मूर्तिकला कार्यशाला हेर्न स्थानीयको पनि भीड लाग्ने गरेको छ । काठमा कुँदिएका मूर्तिमा पनि बुद्धको सन्देश पाउनु निकै रोचक र खुसीको कुरा रहेको स्थानीय सुष्मा पौडेलले बताइन् । उद्यान घुम्दै मूर्तिको माध्यमबाट बुद्धको सन्देश लिनुको मजा बेग्लै हुनेछ, पौडेल खुसी भइन् । कार्यशाला १६ गतेसम्म चल्नेछ ।"
दर्शकलाई नबुझी हुन्न,"हुन त सन् २०१२ मै फिल्म विक्की डोनर बाट डेब्यु एक्टरको फिल्मफेयर अवार्ड जितिसकेका थिए, आयुष्मान खुरानाले । त्यसपछिका चारपाँच वर्ष उनी खासै नोटिस हुन सकेनन् । गत वर्ष उनको करिअरका लागि भने टर्निङ प्वाइन्ट नै बन्यो । ब्याक टु ब्याक आएका अन्धाधुन र बधाई हो बाट अभिनेता खुराना साँच्चिकै बधाईका हकदार बने । त्यसअघिका पनि दुई फिल्म बरेलीकी बर्फी र शुभ मंगल सावधान पनि उनको सफल फिल्मको खातामा रहे । लगातार चार फिल्म दिएका खुराना यति बेला फिल्मको पोस्टर आकर्षणमा पर्ने भइसकेका छन् । उनकै कारण पनि फिल्म बिक्ने अवस्था बनेको छ । जब कि दुई वर्षअघिसम्म खुराना वा नवाजुद्दिन सिद्दिकी वा राजकुमार रावहरू फिल्मका सहायक पात्रका लागि फिलर मात्रै हुँदै आएका थिए । ऊर्जावान् र उत्कृष्ट विषयवस्तुको छनोटकै कारण यति बेला आयुष्मान दर्शकको मनमा स्थान बनाउन सफल भएका छन् । जबकि स्टारडम चल्ने बलिउडका लागि उनी उदाउनु भनेको ढुंगाको कापबाट पीपल उम्रनु बराबर मानिन्छ । यति बेला आयुष्मानले खेल्ने फिल्मप्रति चासो र प्रतीक्षाको पारो हृवात्तै बढ्न थालेको छ । अभिनेताका लागि यो अवसर पनि हो, चुनौती पनि । जी स्टुडियोको फिल्म आर्टिकल १५ मार्फत पुनः दर्शकसमक्ष आउन लागेका आयुष्मानले भनेका छन्, चारचारवटा हिट फिल्म दिइसकेको एउटा अभिनेतालाई देशले नै चिन्तन गर्ने खालको सामाजिक उत्तरदायित्व बोकेको फिल्म खेल्न ठूलै साहस गर्नुपर्ने रहेछ । सायद अभिनेताको मनसाय व्यावसायिक फिल्मकर्मीले दिने दबाबतर्फ पनि लक्षित हुन सक्छ । त्यस्ता बिकाउ कन्टेन्टवाला फिल्मबाट आफूलाई बिटुलो नपार्ने धारणा राख्दै आयुष्मान भन्छन्, म आफूले खेल्न लागेको फिल्मले बक्सअफिसमा कति पैसा कमाउला भन्ने सोच्दिनँ । त्यस्तो फिल्म गर्न चाहन्छु जुन समाजसँग कत्तिको सान्दर्भिक छ । गतिलो फिल्मले बहस र संवाद पैदा गर्छ । मेरो प्रयास पनि यस्तै फिल्ममा हुन्छ । आयुष्मानले आफू एउटा फिल्मले राम्रो गर्यो भन्दैमा त्यसपछिको फिल्मले झनै राम्रो गर्नुपर्छ भन्ने मानसिकता पालेर आफूलाई असुरक्षित महसुस कहिल्यै नगर्ने दाबी गर्दै थप्छन्, बरु म आफ्नै काम र चरित्रलाई सानो छिद्रबाट हेरिरहेको हुन्छु ताकि आफ्नै स्टेरियोटाइपलाई तोडदै अघि बढ्न सकूँ । र, मेरो यही धारणाले भारतमा सफल फिल्मको मूल्यांकन पद्धतिलाई पनि भत्काओस् भन्ने चाहन्छु । आयुष्मान फिल्ममा प्रायः सर्वसाधारणको प्रतिनिधित्व गर्ने खालका चरित्र रोज्ने गर्छन् र त्यसलाई उचाइमा पुर्याउँछन् । फिल्म भनेको आम मानिस र तिनका मुद्दाको बारेमा हुने गर्छ । त्यसैले पनि फिल्महरू आम दर्शकको नजरमा पर्छन् । म ती आम दर्शकको भावनालाई राम्रोसँग बुझ्न सक्छु । त्यसैले पनि मैले उनीहरूको मनमा छुट्टै स्थान बनाएको हो जस्तो लाग्छ ।"
सफारीसँगै संस्कृति,"चितवन  धेरैले सोच्छन्, पर्यटकहरू चितवनमा दुर्लभ वन्यजन्तु हेर्नकै लागि आइपुग्छन् । हात्ती चढेर जंगल घुम्दै र वन्यजन्तु हेर्दैमा भने उनीहरूको धित मर्दैन । दिनभरि राष्ट्रिय निकुञ्जको जंगल डुल्दा जतिसुकै थाकेको भए पनि साँझपख होटल वा कल्चर हाउसमा थारू समुदायको सांस्कृतिक नाचमा ताल मिलाउन पुगेकै हुन्छन् पर्यटक । गाडा चढेर थारू गाउँ डुल्ने र संग्रहालय पुगेर थारू संस्कारसंस्कृति बुझ्नेहरू पनि उत्तिकै हुन्छन् । निकुञ्जको आडैमा बसोबास रहेको आदिवासी थारू समुदायको संस्कार संस्कृतिले पर्यटकलाई राम्रैसँग लोभ्याएको छ । होटलहरूले पनि थारू संस्कार संस्कृतिलाई प्राथमिकतामा राखेको देखिन्छ । होटल मेघौली सराई ले त नमुना थारू गाउँ नै बनाएको छ । होटल छिर्दा आधुनिक वास्तुकलाको नमुना देखिन्छ । डुल्दै पूर्वी कुनामा पुग्दा थारू गाउँको कुनै पुरानो घरभित्र छिरेझैं लाग्ने संरचना छन् ।गोरुगाडा अहिले चलनचल्तीबाट हराउँदै गइरहेका बेला पटिहानीस्थित थारू गाउँ पटलारामा गोरुगाडाको भरपुर उपयोग भइरहेको छ । निकुञ्ज डुल्न आउने पर्यटक जंगल घुमेपछि गाडा चढेर गाउँको एक फन्को मार्छन् । थारू समुदायले सरसामान र उस्तै परे मान्छे ओसार्न र कृषि कर्ममा प्रयोग गर्दै आएको गाडा अहिले सात समुद्रपारिबाट नेपाल घुम्न आउने पर्यटक डुल्ने साधनमा परिणत भएको छ । प्रचलनमा आउन छाडेका थारू समुदायका अनेकौं गहना र परम्परागत सामग्री चाहिँ सौराह नजिकको बछौली गाउँको संग्रहालयमा सुरक्षित छन् । १२ वर्षअघि संग्रहालय सञ्चालनमा थियौं । सुरुको वर्ष तीन हजार पर्यटक संग्रहालय आए । गत वर्ष यहाँ आउने पर्यटकको संख्या ३० हजार थियो, बछौलीको थारू सांस्कृतिक संग्रहालयका अध्यक्ष वीरेन्द्र चौधरीले सुनाए । सौराहका होटलमा पनि पर्यटकले थारू समुदायको गीत र नाच हेरेर आनन्द लिन्छन् । २० वर्षअघि एकै ठाउँमा धेरै पर्यटक राखेर थारू नृत्य र गीत प्रस्तुत गर्ने गरी सांस्कृतिक घर (कल्चर हाउस) नै खुलेको थियो । चार वर्षअघि सौराहमा अर्को कल्चर हाउस पनि थपिएको छ । यी कल्चर हाउसहरूमा लाठी नाच (स्टिक डान्स) पर्यटकमाझ लोकप्रिय छ । महिलाको झाम्टा नाच र होलीको डम्फु नाच पनि चितवनको सांस्कृतिक चिनारी बनेको छ । क्षेत्रीय होटल संघ चितवन सौराह पूर्वअध्यक्ष गिरिधारी चौधरीले सौराहमा चार दशकअघि होटल खोलेका थिए । सुरुमा लोकगीत पनि गाउने गरिन्थ्यो तर पछिल्लो समय झाम्टा र स्टिक डान्स बढी प्रचलित छ, उनले भने, अहिले कल्चर हाउसबाहेक प्रायः होटलले पनि थारू समुदायका गीत र नृत्य प्राथमिकतामा राखेका छन् । चितवन निकुञ्ज २०३० मा स्थापना भएको हो । होटलहरू खुल्ने क्रम पनि त्यही बेलादेखि सुरु भएको मानिन्छ ।पछिल्ला वर्षमा चितवन निकुञ्ज घुम्न आउने स्वदेशी र विदेशी पर्यटकको संख्या वर्षमा दुई लाख हाराहारीमा पुग्न थालेको तथ्यांक छ । निकुञ्ज नजिकै थारू बस्ती छ, गिरिधारीले भने, यहीँका आदिवासी थारूहरू औलो रोगको प्रकोपसमेत पचाएर जंगलकै आडमा बसेका हुन् भन्ने सुन्दा विदेशी छक्क पर्छन् । उनीहरूमा थारू संस्कृति बुझ्ने चाहना पलाउँछ । थारू समुदायको घरको बनोट पनि नौलो खालको छ । पोसाक र गहना पनि पृथक् छ । जन्मदेखि मृत्यु संस्कार अलग छ । औजार उपकरण पनि अरूका लागि नौला लाग्छन् । त्यसैले पर्यटक थारूको संस्कार, संस्कृति र कलाप्रति आकर्षित भएको दाबी गर्छन् चौधरी । थारू संग्रहालयका वीरेन्द्र चौधरीका अनुसार ४२ प्रकारका गहना देख्दा संग्रहालय आउने पर्यटक छक्क पर्छन् । भरतपुर महानगरपालिका२२ स्थित पटिहानी गाउँको माहोल अहिले भिन्न लाग्छ । थारू समुदायप्रति पर्यटकको अभिरुचि बढेको देखेपछि वडा कार्यालयको पहलमा तीन चार बिघा क्षेत्रफलमा फैलिएको नमुना थारू गाउँ बनाउने योजना नै अघि बढाइएको वडाध्यक्ष विष्णु महतोले बताए । थारू समुदायको रहनसहन, संस्कार संस्कृति, औजार उपकरण, गीत गहना, खेतीपाती, खानपान सबै एकै ठाउँ देख्न पाइने गरेर गाउँ नै बनाउन लागेको उनले जनाए । उनका अनुसार घर, गाडा, गहना, गीत नाच सबैलाई पर्यटकले रुचाए पनि थारूका खानातिर पनि उति रुचि जागेको देखिँदैन । थारू स्टाइलमा खाना खाने हो भने गाउँमा गएर गुन्द्रीमा बसेर पलेटी मारेर खानुपर्छ । पर्यटक यसरी खान अलि अप्ठ्यारै मान्छन्, चौधरीले भने, फेरि थारूको खाना पिरो पनि हुन्छ । खाने शैली र खानाको विशेषताले गर्दा खोजी खोजी थारू परिकार खाने कमै भएको होटेल व्यवसायी गिरिधारीको अनुभव छ । धेरैजसो हाँसको परिकार, माछाको परिकार घोंगीको परिकार खोज्न आउँछन् । पाएसम्म खान्छन् पनि तर ठूला होटलका नियमित मेनुमा ट्रिपिकल थारू परिकार अझै अटाउन भने सकेको छैन, उनले भने, एक त लोकल माछा कम छ, घोंगी पनि कम छ । यो संकलन गर्न सजिलो छैन । यी सबै कारणले गर्दा त्यसो भएको होला ।"
गीतको खोजी,"काठमाडौं दुई पात्र प्रेम र गीत को कथामा आधारित रहेर बनेको थियो नेपाली कथानक चलचित्र प्रेम गीत । यसको तेस्रो सिरिजका लागि प्रेम मा प्रदीप खड्काकै अनुबन्ध भए पनि गीत का लागि भने अभिनेत्री खोजी गरिएको छ । पहिलोमा पूजा शर्मा थिइन् भने प्रेम गीत २ मा अश्लेषा ठकुरी देखिएकी थिइन् । प्रेम गीत ३ मा मुख्य अभिनेत्रीका लागि आवेदन आह्वान गरिएकामा २ हजार ७ सय १४ जना युवतीले भाग लिएको र तीमध्येबाट २५ जनाको सर्ट लिस्ट बनाइएको आसुसेन फिल्म्सले जनाएको छ । निर्माता सन्तोष सेन, निर्देशक छेतेन गुरुङ, सिनेम्याटोग्राफर राजेश श्रेष्ठलगायतको टिमले उत्कृष्ट २५ छानेको हो । यिनैमध्येबाट गीतको चरित्र खोजिने निर्माता सेनले जनाए । यसपछि छायांकनमा जाने फिल्मले रिलिज मिति भने आउँदो चैत २८ गतेलाई रोजेको छ ।"
विजयको थरी थरी माया,"लेखनाथ पहिलो भ्वाइस अफ नेपालका विजेता गायक सीडी विजय अधिकारीको स्वरमा आधुनिक गीत थरी थरी माया सार्वजनिक भएको छ । गीतमा घनश्याम श्रेष्ठको शब्द र प्रकाश नेपालीको संगीत छ । गीतको भिडियोसमेत तयार भएको छ । म्युजिक भिडियोको निर्देशन निकेश खडकाले गरेका छन् । छायांकन सरोज अधिकारी र सम्पादन विकास धमलाको छ । भिडियोमा अनील अधिकारी, मेलिसा खतिवडा र पुरुषोत्तम भारतीले अभिनय गरेका छन् ।"
ब्रेक्जिट पार्टी पहिलो,"लन्डन युरोपेल संघ (ईयू) का सांसद चयनका लागि बेलायतमा चुनावमा प्रमुख दल पराजित भएका छन् । चुनावमा ब्रेक्जिट पार्टीले स्पष्ट बहुमत हात पारेको छ भने ईयू पक्षधर लिबरल डेमोक्र्याट दोस्रो स्थान हासिल गरेको छ । बेलायतको सत्तारूढ दल कन्जरभेटिभ र प्रमुख विपक्षी लेबरले भने चुनावमा निकै कम मत प्राप्त गरेका छन् । चुनावी परिणामअनुसार कन्जरभेटिभले १० प्रतिशत भन्दा पनि कम मत प्राप्त गर्ने लगभग निश्चित भएको छ । चुनावी परिणामपछि उत्साहित ब्रेक्जिट पार्टी नेता निगेल फरागले आफ्नो दल आमनिर्वाचनमा कन्जरभेटिभ र लेबर दलको सामना गर्न तयार रहेको बताएका छन् । बीबीसीका अनुसार ब्रेक्जिट पार्टीले २९ सिट प्राप्त गरेको छ । लिबरल डेमोक्र्याटले १६, लेबरले १०, ग्रिनले ७, कन्जरभेटिभले ४, एसएनपीले ३ र प्लेइड साइम्रुले १ सिट प्राप्त गरेका छन् । दोस्रो स्थानमा रहेको लिबरल डेमोक्र्याटका उपनेता जो स्विन्सनले प्रमुख दुई दल ब्रेक्जिट मुद्दामा असफल भएको चुनावी नतिजाले प्रस्ट पारेको बताइन् । उनले बेलायत युरोपेली संघमा रहनुपर्ने पक्षमा रहेका जनतालाई केही राहत मिलेको दाबी गर्दै ब्रेक्जिटबारे टुंगोमा पुग्न दोस्रो जनमतसंग्रह आवश्कय हुने धारणा राखिन् । सन् २०१९ को मार्च २९ मा युरोपेली संघ छाड्नुपर्ने समयसीमा गुज्रारेपछि बेलायत युरोपेली संसदको चुनाव गर्न बाध्य भएको हो । ईयूअन्तर्गतका सबै २८ देशले युरोपेली संसद्का सदस्य चुन्न चुनाव गरेका हुन् । चुनावमा युरोपका विगतको नतिजाको विपरीत मध्य दक्षिणपन्थी र मध्य वामपन्थी दलहरू अन्य साना दलसँग निकै पछि परेका छन् । मध्य दक्षिणपन्थी युरोपियन पिपल्स पार्टी सबैभन्दा ठूलो दलका रूपमा उदाएको छ । उक्त दलले युरोपेली संघ समर्थक गठबन्धन बनाउने अपेक्षा गरिएको छ । इटली र फ्रान्समा राष्ट्रवादी पार्टीहरूले बढी मत पाएका छन् । जर्मनीमा दुवै मध्यफन्थी दलले नराम्रो हार बेहोरेका छन् । चान्सलर एंगेला मर्केलको क्रिस्चन डेमोत्र्याटसले सन् २०१४ को तुलनामा कम मत पाएको छ । त्यस्तै मध्यवामपन्थी दल सोसल डेमोक्र्याटिक युनियनले पनि विगतको तुलनामा झन्डै आधा मत ल्याएको छ ।"
अस्ट्रेलियाको विपक्षी नेतामा अल्बानिज,"अस्ट्रेलिया  अस्ट्रेलियाको विपक्षी दलको नेतामा एन्थोनी अल्बानिज चयन भएका छन् । दुई साताअघि भएको चुनावमा लज्जास्पद हारसँगै विपक्षी दल लेबर नेता बिल सर्टनले राजीनामा दिएपछि रिक्त पदमा अल्बानिज चयन भएका हुन् । दुई दशकभन्दा लामो समयदेखि संसद्मा रहेका अल्बानिज लेबर पार्टीका वरिष्ठ नेता हुन् । एकल अभिभावकद्वारा हुर्काइएका उनी केभिन रुड नेतृत्वको सरकारमा छोटो समयका लागि उपप्रधानमन्त्री बनेका थिए । उनले विभिन्न समयमा भएका लेबर सरकारमा सूचना, यातायात, पुनर्निर्माण मन्त्रालय सम्हालिसकेका छन् । नेतृत्व चयनका लागि पार्टीकी उपनेत्री तानिया पिल्बरसेक, नेता क्रिस ब्राउन, क्लेर ओनिल र अर्का युवा नेता जिम चार्मरले उम्मेदवारी दिने बताए पनि प्रतिस्पर्धाबाट बाहिरिएपछि अल्बानिज निर्विरोध भएका हुन् । निर्वाचित भएलगत्तै उनले जनताको मन जित्न अझ धेरै गर्नुपर्ने बताउँदै आफू सरकारसँग मिलेर देशको हितका कार्य गर्न तयार रहेको बताए ।दुई साताअघि भएको निर्वाचनमा लेबरले जित्ने अनुमान र सर्वेक्षणका बाबजुद अप्रत्याशित हार बेहोरेपछि उनले पार्टीको नीति तथा कार्यक्रममा परिवर्तन आवश्यक भएको बताएका छन् । उनले लेबरलाई प्रतिस्पर्धामा खरो उतारेर सरकारलाई जिम्मेवार बनाउँदै आफ्नो पार्टीलाई सत्तामा फर्काउने दाबी गरेका छन् । अस्ट्रेलियास्थित राजनीतिक विश्लेषक भरतराज पौडेल लेबरले धेरै पहिलेदेखि चाहेको नेतृत्व र अग्रपंक्ति पाउने भएकाले अबको दिनमा सरकारलाई आफ्ना प्रतिबद्धता पूरा गर्न र प्रतिष्ठा जोगाउन दबाब पर्ने बताउँछन् । लेबरले कुशल अग्रपंक्तिका नेता तयार गर्ने संकेत युवा नेता जिम चार्मर, क्लेर ओनिल, रिचार्ड मार्लसलगायतलाई अघि सारेर दिइसकेकाले समेत लेबर फरक ढंगले अघि बढेको संकेत मिलेको उनको विश्लेषण छ । सरकार गठन नहुँदै प्रधानमन्त्री मरिसनले आफ्ना प्रतिबद्धतामध्ये केही महत्त्वपूर्ण योजना स्थगित गर्ने संकेत दिइसकेकाले एसिया प्रशान्त क्षेत्रमा बढ्दो चिनियाँ प्रभाव कम गर्न अमेरिका र पश्चिमी शक्तिको दबाबसमेत झेल्नुपर्ने देखिएको छ । यसको फाइदा लेबरलाई जनमत निर्माणमा हुनेछ ।अल्बानिज सन् २०१३ मा लेबर पार्टीभित्रै भएको नेतृत्व चयनको आन्तरिक निर्वाचनमा बिल सर्टनबाट पराजित भएका थिए । उनले यसपटकको आमनिर्वाचनमा भएको हारलाई अत्यन्तै दुःखदायी समेत भनेका छन् । अल्बानिजले आफ्नो दललाई मत नदिने जनतालाई समेत भेट्ने र नीति तथा कार्यक्रम निर्माणमा कुनै हतारो नगर्ने जनाएका छन् ।"
नागरिकता कानुन उदार बनाऊ,"लन्डन  बेलायतमा भेला भएका एनआरएन नेता तथा कानुनविद्हरूले प्रवासी नेपालीका लागि गैरआवासीय नागरिकतासम्बन्धी कानुन उदार र समयानुकूल बनाउन नेपाल सरकारलाई आग्रह गरेका छन् ।अल्डरसटमा आयोजित छलफलमा बोल्दै गैरआवासीय नेपाली संघका संरक्षक तथा नागरिकतासम्बन्धी कार्यदल संयोजक रामप्रताप थापाले विभिन्न मुलुकले विदेशस्थित नागरिलाई स्वदेशको विकासमा सघाउन आहान गरे पनि प्रवासी नेपाली मातृभूमिको सेवाका लागि आफैं संगठित भएको बताए । उनले संसारभरि छरिएका नेपालीको नागरिकता निरन्तरता गर्दा नेपाललाई कुनै घाटा नहुने बताए ।२४ न्युज प्रेस डटकम ले आफ्नो पहिलो वार्षिकोत्सव अवसरमा आयोजना गरेको कार्यक्रम उद्घाटन गर्दै बेलायतका लागि नेपालका राजदूत दुर्गाबहादुर सुवेदीले आन्दोलन, घेराउ, संघर्षजस्ता दुई देशबीचको सम्बन्धमा असर पार्ने कुराले गोर्खा समस्या समाधान नहुने बताए । एनआरएन बहस मा भाग लिँदै गैरआवासीय नेपाली संघ केन्द्रीय उपाध्यक्ष कुल आचार्यले भारत, चीनजस्ता मुलुकको विकासमा प्रवासी नागरिकको भूमिकाबारे चर्चा गरे । उनले हाल संसदमा विचाराधीन नागरिकता विधेयकमा संवैधानिक व्यवस्थाबमोजिम गैरआवासीय नेपाली नागरिकता दिने व्यवस्था गरिएको तर त्यस्तो व्यवस्था झन्झटिलो हुन नहुनेमा जोड दिए । छलफलमा अधिवक्ता गोविन्द बेलबासेले नागरिकता ऐन २०६१ को दफा १० प्रवासी नेपालीका लागि भेदभावपूर्ण रहेको भन्दै खारेजीका लागि मुद्दा दायर गरेको जनाए । अन्तर्राष्ट्रिय मानव अधिकार अध्येता नारायण कँडेलले संसारका ४२ मुलुकले दोहोरो नागरिकता दिने गरेको बताए । अधिवक्ता सुरेन्द्र श्रेष्ठले प्रवासी नेपालीलाई सामाजिक, आर्थिक र सांस्कृतिक अधिकार मात्र दिइनु भेदभावपूर्ण हुने दाबी गरे । कार्यक्रममा गैरआवासीय नेपाली संघ यूकेका उपाध्यक्ष शेरबहादुर सुनार, न्यु साउथ वेल्स अस्ट्रेलियाका लागि नेपालका अवैतनिक महावाणिज्यदूत दीपक खडका, गैरआवासीय नेपाली संघ आईसीसीका सहकोषाध्यक्ष सोम सापकोटा, एनआरएन यूकेका पूर्वअध्यक्ष योगेन क्षत्री, एनआरएनए पोर्चुगलका अध्यक्ष कुवेर कार्कीलगायतले सरकारले लगानीका लागि पूर्वाधार बनाउनुपर्ने तथा लगानी नीति परिवर्तन गर्नुपर्ने सुझाव दिए ।"
गोले सिक्किमका मुख्यमन्क्री,"दार्जिलिङ सिक्किमका नवनियुत्त मुख्यमन्त्री पीएस गोलेले मुख्यमन्त्रीको पद तथा गोपनीयताको शपथ लिएका छन् । सिक्किममा हालै भएको विधासभा चुनावमा सिक्किम क्रान्तिकारी मोर्चा (एसकेएम) ले १७ सिटसहित बहुमत ल्याएपछि गोले मुख्यमन्त्री बन्ने बाटो खुलेको हो । एसकेएम नेता गोलेले दलले सिक्किम प्रजातान्त्रिक पार्टीलाई १५ सिटमा सीमित पार्दै पवन चाम्लिङको २५ वर्षे शासन ढालेका हुन् । सिक्कमका राज्यपाल गंगा प्रसादले उनलाई पाल्जर स्टेडियममा सोमबार शपथ गराए । चुनावमा पराजय भोगेसँगै पवन चाम्लिङले मुख्यमन्त्रीको पदबाट आइतबार राजीनामा दिएका थिए । गोले सिक्किमका छैटौं मुख्यमन्त्री हुन् । गोलेसँगै मन्त्रिपरिषदका सदस्य कुंगा निमा लेप्चा, सोनाम लामा, बेदुसिंह पन्त, डा मणिकुमार शर्मा, अरुणकुमार उप्रेती, साम्डुप लेप्चा, लोकनाथ शर्मा, कर्मा लोडे भोटिया, मिङ्मा नर्बु शेर्पा, भीमहाङ सुब्बा र सञ्जित खरेलले पनि पद तथा गोपनीयताको शपथ लिएका छन् । उनीहरूको जिम्मेवारी भने तोकिएको छैन । जनसपना सम्बोधन गर्नु मेरो पहिलो प्राथमिकता हो, नवनियुक्त मुख्यमन्त्री गोलेले भने, सिक्किममा भोटेलेप्चा, नेपाली र व्यापारी एकबद्ध बन्नेछन्, जुन अवसर अघिल्लो सरकारबाट प्राप्त थिएन । अब सिक्किमको सर्वोपरी विकास हुनेछ ।पीएस गोले पवन चाम्लिङको दल सिक्किम प्रजातान्त्रिक मोर्चा (एसडीएफ) पार्टीमा सन् १९९३ मा प्रवेश गरेका थिए । उनी एसडीएफ संस्थापक सदस्यसमेत हुन् । चाम्लिङको दलमा लागेलगत्तै तत्कालीन मुख्यमन्त्री नरबहादुर भण्डारीले शिक्षण पेसाबाटै गोलेलाई निष्कासन गरेका थिए । राजनीतिमा लाग्नुअघि उनी सिक्किमको याङसुम विद्यालयका शिक्षक थिए ।१९९४ मा राज्य विधानसभा चुनाव जितेलगत्तै उनलाई चाम्लिङ सरकारले पशुपालन, धर्म र उद्योग विभागमन्त्री बनाएको थियो । उनले दुई पटक उक्त मन्त्रालयको जिम्मेवारी सम्हाले ।दुई कार्यकाल सत्तामा रहेसँगै उनको चाम्लिङसँग खटपट सुरु भयो । चाम्लिङ सरकारको विरोध गर्दै गोलेले छुट्टै दल गठन गरे । त्यसलगत्तै गाई वितरणमा धाँधली गरेको भन्दै चाम्लिङले उनलाई मुद्दा हाले । एक वर्षको कारावास सजाय काटेर निस्केका उनी चाम्लिङ सरकार ढाल्न लागिपरे । दुईपल्टको प्रयासपछि गोलेले वैधानिक रूपमै चाम्लिङको मुख्यमन्त्रीको कुर्सी खोसे ।सिक्किमेली जनताले आफूलाई पूर्ण रूपमा अस्वीकार नगरेको दाबी गर्दै आइतबार चाम्लिङले गान्तोकस्थित मुख्यमन्त्रीको सरकारी निवास मिन्तोकगाङ छोडे । उनले भ्रष्टाचारमा दोषी प्रमाणित भई जेल सजाय भोगेर छुटेको वर्ष दिन नबित्दै गोलेले जनप्रतिनिधि ऐनको प्रावधान तथा आशय र सर्वोच्च न्यायालयको निर्णयलाई नजरअन्दाज गरेका छन्, जाँदाजाँदै चाम्लिङले भने, गोलेलाई न्यायालयको आदेशविपरीत मुख्यमन्त्री पदको शपथग्रहण गराइएको छ ।"
२१ वर्षदेखि बाटो बनाउँदै,"सोलुखुम्बु  गाला मुजा परिसके । दाँत झर्न थालिसक्यो । नाडीमा पहिले जस्तो शक्ति छैन । दुई नातिनी हुर्किसके । तीन छोरा र दुई छोरी आफैं कमाएर खान्छन् । तर, खुम्बुपासाङल्हामु ३ का आङकामी शेर्पालाई आरोहणको मौसम लागेपछि घरमा बसुँ जस्तो लाग्दैन । उनी झोला भिरेर सगरमाथातिर लागिहाल्छन् । हिमालमा काम गर्न थालेको ३९ वर्ष बितिसकेछ । आइसफल डाक्टर को काम गर्ने उनी सबैभन्दा पुराना शेर्पा हुन् । उनले काम गर्दै आएको २१ वर्ष भयो । आइसफल डाक्टरको काम बर्सेनि आरोहण मौसममा आधारशिविरदेखि दोस्रो शिविरसम्म बाटो बनाउनु हो । जहाँ अधिकांश ठाउँमा आल्मुनियमका फलाम जोड्नुपर्ने हुन्छ । खुम्बु आइसफल जस्तो जोखिमयुक्त ठाउँमा सबैभन्दा पहिले उनीहरूको पाइलाले डोब बनाउँछ ।फलामको किला गाड्ने, भर्याङ टाँग्ने, झुन्ड्याउने, डोरीले बाँध्ने काम उनीहरूको जिम्मामा हुन्छ । कतिपय आइसफल डाक्टरले बाटो बनाउने क्रममै ज्यान गुमाएका छन् । धन्न उनी आफ्नो भाग्य बलियो भएकाले बाँचिरहेको बताउँछन् । यसपालिदेखि उनले उक्त जिम्मेवारी बिसाएका छन् ।२१ वर्ष त आइसफल डाक्टरको काम गरेँ, आधारशिविरमा सगरमाथा प्रदूषण नियन्त्रण समितिको कार्यालयमा भेटिएका आङकामीले भने, अबदेखि चाहिँ आधारशिविरमै बसेर व्यवस्थापनमा सहयोग गर्ने र नयाँलाई सल्लाह सुझाव दिने काम गर्छु । उनी अहिले ६६ वर्षका भइसके । उनले सन् सन् १९७५ देखि हिमालमा काम गर्न थालेका हुन् । काम उनले दिनको २८ रुपैयाँबाट थालेका थिए । अहिले पनि त्यति धेरै त पारिश्रमिक छैन । दैनिक १२ सयदेखि १५ सयसम्म पाउने गर्छन् ।हिमालमा ज्यानै जोखिममा पारेर काम गर्नेले धेरै पैसा कमाउँछन् भन्ने भ्रम अझै धेरैमा छ । धेरैमा तीनदेखि चार महिनामा कमाएको पैसाले वर्षभरि जीवन धान्नुपर्ने बाध्यता उनीहरूमा छ । हिमालमा जिन्दगीको धेरै वर्ष बिताइसकेका उनलाई पुरानो सम्झना ताजै छ । पहिले सगरमाथामा ५ फिटसम्म हिउँ पर्थ्यो । अहिले एक फिट पर्न पनि गाह्रो छ । जो पायो त्यही आएर हिमाल चढेका छन्, आङकामी भन्छन्, यो त हाम्री देवी हुन् । जुठो पर्यो होला । अहिले हिउँ पर्नै छोड्यो । खुम्बु ग्लेसियर गहिरिएर खाल्डो भइसक्यो । सगरमाथा सफाइको कुरामा चाहिँ पहिलेभन्दा अहिले सफा भएको उनको दाबी छ । एसपीसीसीले निरन्तर गरेको कामले गर्दा पहिलेभन्दा सफा भएको उनले बताए ।दुर्भाग्य भनौं वा के उनले सगरमाथाको चुचुरोमा भने पाइला टेक्न सकेनन् । ८ हजार ५ सय मिटरसम्म बाटो बनाउन ५ पटक पुगे । उनी चुचुरोमा भने पुगेनन् । उनले बनाएको बाटोबाट बर्सेनि सयौंले शिखर चुमे । कसैले त्यही प्रमाणपत्र देखाएर करोडौं, अर्बौं कमाए । तर आङकामीको जीवन भने उस्तै छ ।"
खाँडो समस्या,"राजविराज  सीमा क्षेत्रको तिलाठी खाँडो नदीका कारण वर्षायाममा सधैं डुबानमा पर्ने गरेको छ । समस्या समाधानमा नेपाली र भारतीय पक्षबीच मतभेद भइरहँदा यसपटकको वर्षायाममा पनि खाँडोको निकासको समस्या ज्युँका त्युँ रहने निश्चित छ । नेपालभारतका अधिकारीहरूको उच्चस्तरीय प्रतिनिधिमण्डलले सोमबार तिलाठी पुगेर स्थलगत अवलोकन गरेको छ । सन् २०१४ देखि हालसम्म स्थलगत अवलोकन भएको यो पाँचौंपटक हो । दुवै पक्षबीच हालसम्म पनि खाँडोको उचित निकासका लागि सीमा क्षेत्रमा व्यवस्थापन कसरी गर्ने भन्नेमा कुरा मिल्न सकेको छैन । चुरे क्षेत्र हुँदै सप्तरीको रूपनी गाउँपालिका, राजविराज नगरपालिका र तिलाठीकोइलाडी गाउँपालिका भएर खाँडो नदी भारततर्फ जान्छ । ३ वर्षअघि सीमा क्षेत्रको तिलाठीमा भारतीय पक्षले खाँडो नदीको बहाव थुनेको थियो । आफ्नो गाउँ डुबानमा पर्ने भएपछि असन्तुष्ट स्थानीय विरोधमा उत्रँदा झडप पनि भएको थियो । वर्षामा बढ्ने पानीको निकास सहज छैन । नेपालभारत दुवैतर्फ यसले डुबानको समस्या निम्त्याउँदै आएको छ । पाँच वर्षयता उचित निकास पहिल्याउन दुवै देशका सम्बद्ध अधिकारीबीच छलफल हुने गरे पनि दिगो योजना छैन । खाँडोको उचित निकासकै लागि साझा अवधारणा बनाउन सोमबार पुनः स्थलगत अवलोकन गरिएको टोलीका सहभागीले बताएका छन् । टोलीमा जलस्रोत तथा सिँचाइ विभागका महानिर्देशक सरिता दवाडी, उपमहानिर्देशकद्वय प्रदीप थापा र कृष्ण बेल्वासे, विभागका सिनियर डिभिजनल इन्जिनियरद्वय कृष्ण पाठक र किशोरकुमार भट्टराई, जलस्रोतविज्ञ अरविन्दकुमार गुप्ता, सप्तरीका प्रमुख जिल्ला अधिकारी सुरेन्द्र पौडेल, खाँडो नदी नियन्त्रण आयोजनाका प्रमुख विष्णुदेव यादव र इन्जिनियर कुलदीप यादवलगायत थिए । भारतीय पक्षबाट गंगा बाढी नियन्त्रण आयोगका प्रमुख सीकेएल दासको नेतृत्वमा केन्द्रीय जल संसाधन मन्त्रालयका सहसचिव पोपेजा, निर्देशक अजयकुमार र प्रमुख इन्जिनियर विपिनकुमारलगायत सहभागी थिए । अवलोकनकै क्रममा पनि खाँडो नदीको समस्या समाधान गर्ने विषयमा दुवै देशका अधिकारीबीच साझा धारणा बन्न सकेन । नदीको प्राकृतिक बहावलाई बाधा नपारी निकास खोज्नुपर्ने धारणा नेपाली अधिकारीहरूको थियो भने भारतीय पक्ष दशगजा नजिक पश्चिमतर्फ अर्को नदीमा खाँडोको बहाव मिल्ने पुरानो बाटो खोल्नुपर्ने पक्षमा उभियो । नेपाली पक्षले पुरानो धारलाई जीवित पारे नदीको पानीलाई सहज रूपमा त्यसबाट बहाब गराउन सकिने अवस्था नरहेको र सोझै बहावलाई मोडे तटबन्ध भत्केर थप क्षति हुन सक्ने जोखिम औंल्याएको थियो । सन २०१४ को मार्चमा दुई देशका प्राविधिकहरू स्थलगत अवलोकनपछि पटनामा भएको बैठकमा खाँडो र जिता खोलालाई हाल विवादित रहेको बाँधस्थल हुँदै पश्चिमतर्फ च्यानल खनेर भलुवाही खोलामा खसाल्ने सहमति भएको थियो । दुवै देशका प्राविधिकले संयुक्त सर्वे गरेर योजना बनाई काम गर्ने सम्झौता भएको थियो । १४ करोडको खाँडो खोला व्यवस्थापनसम्बन्धी उक्त तत्कालिक योजना भारतीय पक्षले सहमति गरे पनि प्रशासनिक स्तरमा स्वीकृति नदिँदा काम हुन सकेको थिएन । त्यसबेलाको समाधानका उपायबारेको सहमतिमा जिता र खाँडोको बहावलाई च्यानल खनेर सप्तरीकै लालापटी नजिक भलुवाही खोलामा खसाल्ने र त्यहीँबाट पानीको निकास दिने उल्लेख छ । सहमतिअनुसार भारतले सन् २०१५ को जनवरीमै पटनामा भएको बैठकमा नेपालका तर्फबाट खाँडो खोला नियन्त्रणसम्बन्धी विस्तृत योजना प्रतिवेदन (डीपीआर) निर्माण गरिदिइसकेको भए पनि त्यसको कार्यान्वयनमा पनि भारतीय पक्षले चासो देखाएको थिएन । तीन वर्षअघि तिलाठीमा तनाव भएपछि दुई देशका स्थानीय प्रशासनिक अधिकारीको बैठकले नेपालतर्फबाट जल उत्पन्न प्रकोप व्यवस्थापन विभागका प्राविधिक र बिहार सरकार जल संसाधन विभागका प्राविधिकहरू सम्मलित एउटा संयुक्त प्राविधिक टोली गठन गर्ने र सो टोलीले सक्दो चाँडो तत्काल उक्त क्षेत्रमा गर्न सकिने निकासका उपायबारे प्रतिवेदन पेस गर्नुपर्ने सहमति भएको थियो । तर ती सहमतिसमेत कार्यान्वयन हुन सकेको छैन । तत्कालीन अवस्थामा नदीको पानीलाई दशगजा नजिकबाट निकास खोलेर पश्चिम मोडेर लग्ने अवस्था भए पनि अहिले नदीको बहाव दशगजा नजिक सिधा दक्षिणतर्फ छ । यसलाई अन्यत्र मोड्न खोजे थप क्षति हुन सक्ने नेपाली पक्षको दाबी छ । प्राकृतिक बहावलाई अन्यत्र मोडे थप समस्या आउने भएकाले अहिले बगिरहेकै बहावमा खाँडोको पानी बग्ने गरी व्यवस्थित गरिनुपर्ने नेपाली पक्षको तर्क छ । भारतीय अधिकारीहरू यसमा सहमत छैनन् । हामीले स्थलगत अध्ययन र अवलोकनपछि वस्तुस्थिति बुझने कार्य गरेका छौं, भारतीय टोलीको नेतृत्व गरेका सीकेएल दासले भने, अब दुई देशको प्राविधिक रहेको संयुक्त समिति बनाएर थप छलफल गरेपछि डीपीआर निर्माणको कार्य अघि बढ्नेछ ।"
खाद्यबालीको क्षेत्रफल घट्यो,"कफीको क्षेत्रफल र उत्पादन बढ्नेसर्वेक्षणअनुसार कफीको क्षेत्रफल ६६ प्रतिशतले बढेर २८७६ हेक्टर पुगेको छ । चिया लगाएको क्षेत्रफल ०७ प्रतिशतले बढेर २८ हजार ७ सय ३२ हेक्टर कायम भएको छ । यस अवधिमा कफीको उत्पादन ३४५ प्रतिशतले वृद्धि हुने र चियाको उत्पादन २२ प्रतिशतले वृद्धि भएको जनाएको छ । यस अवधिमा कफी र चियाको उत्पादकत्व क्रमशः २६३ प्रतिशत र १५ प्रतिशतले बढेको उल्लेख छ । माछा पोखरी बढ्नेमाछा पोखरीको क्षेत्रफल ३१ प्रतिशतले वृद्धि भई १६ हजार ७ सय १९ हेक्टर पुग्ने आकलन गरिएको छ । सर्वेक्षणअनुसार आर्थिक वर्ष २०७५७६ मा माछाको उत्पादन ३८ प्रतिशतले वृद्धि भएर ७१ हजार ७ सय २६ मेट्रिक टन हुने उल्लेख छ । उत्पादकत्व ०६ प्रतिशतले बढेर प्रतिहेक्टर ४३ मेट्रिक टन कायम हुने उल्लेख छ । खसीबोका बढ्यो, राँगाभैंसी घट्योचालु आर्थिक बर्षको फागुनसम्म पशुपन्छीको संख्यामध्ये गाईगोरु, बाख्राबोकाखसी, सुंगुरबंगुरको संख्या बढेको छ । दुधालु गाईभैंसी, फुल दिने कुखुराफुल दिने हाँसको संख्या ०२ देखि ३७ प्रतिशतले बढेको सर्वेक्षणमा उल्लेख छ । भैंसीराँगा, भेडाभेडी, हाँस, याकचौंरीको संख्यामा भने सोही हाराहारीमा कमी आएको छ । तरकारीको उत्पादकत्व बढ्ने अनुमानसरकारले तरकारी लगाइएको क्षेत्रफल १७५ प्रतिशतले बढेर २ लाख ९७ हजार १ सय ९१ हेक्टर पुग्ने अनुमान गरेको छ । आर्थिक वर्ष २०७५७६ मा उत्पादन १८६ प्रतिशतले वृद्धि भई ४१ लाख ७५ हजार ६ सय २१ मेट्रिक टन पुग्ने देखिएको छ, आर्थिक सर्वेक्षणमा भनिएको छ, प्राविधिक सेवामाथिको पहुँच तथा उन्नत बीउबिजनको उपलब्धताले गर्दा तरकारीको उत्पादकत्वमा समेत ०११ प्रतिशतले वृद्धि हुने अनुमान छ । तरकारी उत्पादन बढ्ने अनुमान गरिए पनि वार्षिक करोडौंको तरकारी आयात भएको छ ।"
वित्तीय सेवा प्रदेश तीनमै केन्द्रित,"काठमाडौं  केन्द्रको अधिकार स्थानीय तहसम्म पुर्याउने उद्देश्यले मुलुक संघीयतामा गए पनि वित्तीय सेवा अझै काठमाडौं उपत्यका (प्रदेश तीन) मै केन्द्रित छ । कुल वित्तीय कारोबार (निक्षेप तथा कर्जा) मा अधिकांश हिस्सा प्रदेश तीनमै केन्द्रित रहेको छ । यो वर्ष बैंक तथा वित्तीय संस्थाले संकलन गरेको कुल निक्षेपको करिब ७१ प्रतिशत र ऋणको करिब साढे ५५ प्रतिशत अंश प्रदेश तीनमै रहेको आर्थिक वर्ष ०७५७६ को आर्थिक सर्वेक्षणमा उल्लेख छ । गत वर्षको तुलनामा कुल निक्षेप र कर्जा प्रवाहमा प्रदेश तीन हिस्सा केही घटेको हो । आर्थिक वर्ष ०७४७५ को आर्थिक सर्वेक्षणअनुसार कुल निक्षेपको करिब ७२ प्रतिशत र ऋणको करिब ५७ प्रतिशत अंश प्रदेश तीनमा रहेको थियो । कुल निक्षेप र कर्जा प्रवाहमा बाँकी ६ वटा प्रदेशको कुल हिस्सा क्रमशः २९ र ४४५ प्रतिशतमात्र छ । गत वर्ष ती ६ वटा प्रदेशको यस्तो हिस्सा क्रमशः २८ र ४३ प्रतिशत थियो । सबै स्थानीय तहमा कम्तीमा एउटा वाणिज्य बैंकको शाखा पुर्याउने सरकारी लक्ष्य छ । जसमध्ये गत चैतसम्म ७ सय २४ स्थानीय तहमा बैंक पुगिसकेका छन् । बाँकी २९ स्थानीय तह अझै बैंक विहीन छन् । हालसम्म प्रदेश पाँचको सबै स्थानीय तहमा बैंक पुगिसकेका छन् । बाँकी ६ वटा स्थानीय तहमध्ये प्रदेश एकमा ३, दुई र तीनमा २२, चारमा ३, छमा १२ र प्रदेश साताका ७ स्थानीय तहमा अझै बैंक पुगेका छैनन् । गत वर्षको तुलनामा यस वर्ष बैंकको शाखा विस्तार धेरै भए पनि ती क्षेत्रमा अपेक्षित रूपमा वित्तीय सेवा विस्तार हुन नसकेको सर्वेक्षणले देखाएको छ । पछिल्ला वर्षमा मुद्रा आपूर्ति, निजी क्षेत्रतर्फ प्रवाहित कर्जा, कुल निक्षेपको कुल गार्हस्थ्य उत्पादन (जीडीपी) सँगको अनुपात लगायत वित्तीय पहुँचका सूचकमा निरन्तर सुधार भइरहेको छ, आर्थिक सर्वेक्षणमा भनिएको छ, अर्थतन्त्रको मौद्रिकीकरण र वित्तीय पहुँच बढ्दै गएको छ ।वित्तीय सेवाको हिसाबले प्रदेश ६ सबैभन्दा पछि छ । बैंक तथा वित्तीय संस्थाको कुल निक्षेपमा यो क्षेत्रको अंश ०८७ प्रतिशत मात्र छ । कुल कर्जा उपयोगमा पनि यो क्षेत्र सबैभन्दा पछि छ । चालु आर्थिक वर्षको कुल कर्जा उपयोगमा यो क्षेत्रको हिस्सा १०२ प्रतिशत मात्र छ । न्यून वित्तीय पहुँचका हिसाबले प्रदेश ६ पछि प्रदेश ७ रहेको देखिन्छ । कुल निक्षेपमा यो प्रदेशको हिस्सा १९८ र कर्जामा २८७ प्रतिशत छ । यसैगरी, वित्तीय सेवा उपयोगका हिसाबले प्रदेश ३ सबैभन्दा अघि छ । दोस्रोमा ५, तेस्रोमा १, चौथोमा ४ (गण्डकी), पाँचौंमा २, छैटौंमा सुदूरपश्चिम र सातौंमा ६ (कर्णाली) प्रदेश रहेको आर्थिक सर्वेक्षणले देखाएको छ ।बैंक तथा वित्तीय संस्था उपलब्धताका हिसाबले पनि प्रदेश तीन सबैभन्दा अघि छ । बैंक तथा वित्तीय संस्थाको कुल संख्यामध्ये करिब ३२ प्रतिशत हिस्सा यो प्रदेशमा छन् । गत वर्ष यस्तो हिस्सा ३५ प्रतिशत थियो । वित्तीय संस्थाको संख्याका आधारमा पाँच नम्बर प्रदेश दोस्रो स्थानमा छ । यो प्रदेशमा कुल संख्याको १७५ प्रतिशत वित्तीय संस्था छन् । प्रदेश एकमा १५६, दुईमा १०६, चारमा १३९ र सातमा ६५ प्रतिशत वित्तीय संस्था छन् । शाखा संख्याका आधारमा पनि कर्णाली प्रदेश सबैभन्दा पछाडि छ । यो प्रदेशमा कुल संख्याको ३८ प्रतिशत मात्र वित्तीय संस्थाका शाखा छन् । बैंक तथा वित्तीय संस्थाका शाखाहरूले पुर्याएको वित्तीय सेवालाई हेर्दा प्रदेश दुई सबैभन्दा कमजोर देखिएको छ । यो प्रदेशमा प्रतिशाखा १२ हजार १ सय ५० जनाले वित्तीय सेवा लिइरहेका छन् । गत वर्ष प्रतिशाखा १७ हजार ९ सय ७३ जनाले वित्तीय सेवा लिएका थिए । गण्डकी प्रदेशमा प्रतिशाखा सबैभन्दा कम जनसंख्या आश्रित देखिन्छ । यो प्रदेशमा एउटा शाखाले ३ हजार ८ सय २६ जनाले वित्तीय सेवा लिइरहेका छन् । गत वर्ष यो संख्या ४ हजार ६ सय ४० जना थियो । यसैगरी, कर्णाली प्रदेशमा प्रतिशाखा ९ हजार ८ सय ६३ जना, सातमा ९ हजार २ सय ६९ जना, पाँचमा ६ हजार २६, तीनमा ४ हजार १ सय ३८ र एकमा ६ हजार ६ सय ५ जना प्रतिशाखा जनसंख्या अनुपात रहेको सर्वेक्षणमा उल्लेख छ । यो वर्ष कुल जनसंख्याको २० प्रतिशतमा बिमा पहुँच पुग्ने अनुमान सरकारले गरेको छ । गत फागुनसम्म बिमा पहुँच १८ प्रतिशतमा पुगिसकेकाले आउँदो असारसम्म २० प्रतिशतमा पुग्ने अनुमान गरिएको हो । वित्तीय पहुँच जस्तै बिमा सुविधाका हिसाबले पनि प्रदेश तीन सबैभन्दा अघि छ ।"
भारतीय कम्पनीसँग तोडियो ठेक्का,"काठमाडौं  नेपाल विद्युत् प्राधिकरणले हेटौंडाभरतपुरबर्दघाट २२० केभी प्रसारण लाइन आयोजनाअन्तर्गत हेटौंडाभरतपुर खण्डको ठेक्का तोडेको छ । भारतीय कम्पनी आईकम टेलसँगको ठेक्का तोडिएको हो । कम्पनीको काम सन्तोषजनक नभएको प्राधिकरणले जनाएको छ । ठेक्का सम्झौता तोडिएलगत्तै कार्यसम्पादन जमानतबापत कम्पनीले राखेको ३० लाख ५७ हजार अमेरिकी डलर पनि जफत गरिएको छ । काम ढिला गरेबापत करिब १६ लाख डलर विलम्ब शुल्क पनि लगाउने निर्णय भएको प्राधिकरणले जनाएको छ । प्राधिकरणले यसअघि आयोजनाअन्तर्गतको भरतपुरबर्दघाट खण्डको सेन्ट्रल चाइना पावर ग्रिड (सीसीपीजी) सँगको ठेक्का पनि तोडेको थियो । प्राधिकरणको सिफारिसमा केही दिनअघि सार्वजनिक खरिद अनुगमन कार्यालयले नेपालको ठेक्कापट्टामा तीन वर्षसम्म भाग लिन नपाउने गरी सीसीपीजीलाई कालोसूचीमा राख्ने निर्णय गरिसकेको छ । हेटौंडाभरतपुर खण्डको ठेक्का तोडेपछि कार्यकारी निर्देशक कुलमान घिसिङ, दातृ निकाय विश्व बैंकको नेपाल कार्यालयका देशीय प्रबन्धक फारिस जर्भोससहितको टोलीले आइतबार र सोमबार आयोजना निर्माणस्थलको निरीक्षण गरेका छन् । कार्यकारी निर्देशक घिसिङले भारतीय कम्पनीले निर्माण कार्य ठप्प पारी ठेक्का सम्झौताको उल्लंघन गरेकाले ठेक्का तोडिएको जानकारी दिए ।काममा सुधार गर्न पटकपटक निर्देशन दियौं, तर ठेकेदार कम्पनीले हामीले दिएको निर्देशन पालना नगर्ने, गल्ती नसुधार्ने, काम अलपत्र पार्ने, पत्रको जवाफ नदिने काम गर्यो, कम्पनीको काम सुरुबाटै सन्तोषजनक थिएन, त्यसैले ठेक्का तोडिएको हो, घिसिङले भने, नयाँ ठेक्कापट्टको प्रक्रिया अन्तिम चरणमा छ, छिट्टै टेन्डर आह्वान गर्छौं । प्राधिकरण र कम्पनीबीच ७४ किलोमिटर हेटौंडाभरतपुर २२० केभी डबल सर्किट प्रसारण लाइन निर्माणका लागि ०६५ को फागुनमा ३० लाख ५७ हजार अमेरिकी डलरमा ठेक्का सम्झौता भएको थियो । यस खण्डमा पर्ने २ सय २६ टावरमध्ये १ सय ६८ को जग हालिएको छ भने १ सय १९ वटा खडा गरिएको छ । १२ किलोमिटर मात्रै तार तानिएको छ । आयोजनाअन्तर्गतको भरतपुरबर्दघाट निर्माणका लागि नयाँ टेन्डर गरी चिनियाँ कम्पनी हेङटन अप्टिक्स इलेक्ट्रिकसँग २०७५ साउनमा ५५ लाख ७५ हजार डलरमा ठेक्का सम्झौता भएको थियो । यो खण्डमा पर्ने २ सय ४६ टावरमध्ये १ सय ३७ को जग हालिएको छ र १ सय १ खडा गरिएको छ । तार भने तानिएको छैन । यो खण्डको निर्माण २०७६ को माघभित्रमा सक्ने लक्ष्य राखिएको छ । कार्यकारी निर्देशक घिसिङले ठेकेदार कम्पनीका आयोजना प्रमुखसँग छलफल गरी तोकिएकै समयमा काम सम्पन्न गर्न निर्देशन दिए । नेपालभित्रको प्रसारण लाइन सुदृढ तथा विश्वसनीय बनाउन र पश्चिम क्षेत्रमा निर्माण हुने जलविद्युत् आयोजनाको विद्युत् प्रवाहका लागि हेटौंडाभरतपुरबर्दघाट प्रसारण लाइनको निर्माण गर्न लागिएको हो ।"
६ प्रतिशत सडक मात्रै कालोपत्रे,"काठमाडौं  स्थानीय तहले ६० हजार १ सय ६२ किलोमिटर सडक निर्माण गरे पनि ३ हजार ९ सय ४६ किलोमिटर मात्रै कालोपत्रे भएको छ । यो ६ दशमलव ५५ प्रतिशत मात्र हो । अर्थ मन्त्रालयले सार्वजनिक गरेको आर्थिक सर्भेक्षणअनुसार स्थानीयस्तरमा सुरक्षित र गुणस्तरीय सडकको पहुँच बढाउन निर्माण गरिएका अधिकांश कच्ची सडकलाई क्रमिक रूपमा स्तरोन्नति गर्नुपर्ने देखिएको छ । तथ्यांकले गाउँगाउँमा सडक पुगेको देखाउँछ । स्थानीय तहले पहिलो प्राथमिकता सडक निर्माणलाई दिए पनि कालोपत्रेमा भने ध्यान नदिएको देखिएको हो ।आव ०७४०७५ मा ५८ हजार ३ सय ९८ किमि सडक निर्माण भएको थियो । त्यसमध्ये २ हजार ६ सय ६६ किमि कालोपत्रे भएको थियो । जसअनुसार ०७५०७६ को फागुनसम्म १ हजार ७ सय ६४ किमि नयाँ सडक र १ हजार २ सय ८० किमि कालोपत्रे थप भएको हो । थोरै बनाऊँ, राम्रो बनाऊँ भन्ने छलफल हुन्छ, गाउँपालिका महासंघका केन्द्रीय अध्यक्ष होमनारायण श्रेष्ठले भने, अहिले भौगोलिक हिसाबले विकट ठाउँमा रहेका समुदायलाई सडक आवश्यकता छ, जहाँ जनघनत्व बढी छ, त्यहाँ सडक निर्माण हुनु स्वाभाविक हो । उनका अनुसार १ किमि कालोपत्रे गर्ने बजेटले धेरै किमि सडकको ट्र्याक खोल्न सकिन्छ । ग्रामीण भेगमा कालोपत्रे गर्नेभन्दा नयाँ ट्र्याक खोल्ने बढी छ, उनले भने, हाम्रो आवश्यकता धेरै किमि सडकको छ, स्रोत साधन कम छ, १० किमि सडक नालीसहित कालोपत्रे गरेर बलियो बनाउनुपर्यो भने करोडौं खर्च लाग्छ । कालोपत्रे गरेर मात्र सडक बनाउने भनेर पर्खिए ५६ वर्षमा पनि सडक बन्दैन ।उनले धेरै घरधुरी भएको ठाउँसम्म सडक पुर्याउन आवश्यक रहेको बताए । छरिएर बसेको बस्तीमा करोडौं मूल्यको जग्गा मासेर सडक लग्नु राम्रो हुँदैन, उनले भने, तर धेरै बस्तीहरू दूरदराजमै छन्, बाक्लो बस्ती भएको ठाउँमा सडक पुर्याउनैपर्छ । आर्थिक वर्ष ०७५०७६ को फागुनसम्ममा संघअन्तर्गत १४ हजार १ सय २ किलोमिटर कालोपत्रे, खण्डास्मित ७ हजार ८ सय ८१ र कच्ची सडक ९ हजार ४ सय १० किमि गरी सडकको लम्बाइ ३१ हजार ३ सय ९३ किमि पुगेको छ । ०७४०७५ मा ३० हजार ८८ किमि कालोपत्रे भएको थियो । सर्भेक्षणअनुसार हुम्लाबाहेक सबै जिल्ला सदरमुकाम सडक सञ्जालसँग जोडिएका छन् । भौतिक पूर्वाधार तथा यातायात मन्त्रालयका सचिव देवेन्द्र कार्की कालोपत्रे गर्न बजेट पर्याप्त नहुने बताउँछन् । पहिलो प्राथमिकता नै सडकको ट्र्याक ओपन हुन्छ, यसमा सामान्य गाडी मात्र चल्ने गर्छन्, उनले भने, कालोपत्रे गर्न ठूलै बजेट चाहियो, यसका लागि भित्तामा वाल लगाउनुपर्यो, नाली बनाउनुपर्यो, कलभर्ट बनाउनुपर्ने हुन्छ, जसले गर्दा ट्र्याक ओपन गर्नुभन्दा कालोपत्रे गर्न चारपाँच गुणा बढी खर्च लाग्छ । स्थानीय स्तरमा धूलाम्य सडक बढी छन् । वडावडासम्म सडक पुर्याइएको छ । सबैलाई सकेसम्म सडकको ट्र्याक खोलौं भन्ने नै हुन्छ, उनले भने, ट्र्याक खोल्न प्रतिस्पर्धा गरे पनि स्तरोन्नतिको कामलाई भने बजेटले गर्दा थाँती राखिन्छ । ०७५०७६ को फागुनसम्म ८७ वटा पुल निर्माण भएका छन् । ०७५०७६ फागुनसम्म स्थानीयस्तरमा सञ्चालन गरिने विभिन्न पूर्वाधार विकास तथा कृषि सडकअन्तर्गत जिल्ला सडक मुख्य सञ्जाल, गाउँस्तरीय र सहरी सडक सञ्जाल गरी हिमाली क्षेत्रमा कुल सडकको १३ दशमलव ७ प्रतिशत, पहाडमा ५४ दशमलव ७ र तराईमा ३१ दशमलव ६ प्रतिशत सडक रहेको छ । ०७५०७६ को फागुनसम्म १ सय ९ वटा झोलुंगेपुल निर्माण भएका छन् । पुल निर्माण भएसँगै १ सय १८ वटा तुइन विस्थापन भएका छन् । ०४६०४७ देखि ०७४०७५ सम्ममा ३२ लाख २१ हजार ४२ सवारी साधन रहेका थिए । आर्थिक वर्ष ०७५०७६ को फागुनसम्म ३५ लाख ३९ हजार ५ सय १९ पुगेको छ । कुल सवारी साधनमध्ये मोटरसाइकलको संख्या सबैभन्दा बढी ७८ दशमलव ६ प्रतिशत रहेको छ । आर्थिक वर्ष ०७४०७५ सम्म २ लाख ९८ हजार ७५ सवारी चालक अनुमतिपत्र (इलेक्ट्रिक स्मार्ट कार्ड) वितरण भएकोमा ०७५०७६ को फागुनसम्म ५ लाख ५७ हजार २ सय ९८ चालक अनुमतिपत्र वितरण भएको छ । संघीय मामिला तथा सामान्य प्रशासन मन्त्रालयका अनुसार प्रदेश १ मा जम्मा सडक १२ हजार १ सय १ किमि रहेको छ, जसमा कालोपत्रे ५ सय ३० किमि मात्र भएको छ । प्रदेश २ मा जम्मा सडक ५ हजार ७ सय ६० किमि र कालोपत्रे २ सय ५ किमि भएको छ । प्रदेश ३ मा जम्मा सडक १५ हजार ७५ किमि र कालोपत्रे ९ सय २६ किमि गरिएको छ । गण्डकी प्रदेशमा जम्मा सडक ११ हजार १ सय किमि कालोपत्रे ४ सय ३१ किमि छ । प्रदेश ५ मा सडक ८ हजार ७ सय किमि कालोपत्रे ६ सय ५५ किमि छ ।"
नांगो डाँडामा जडीबुटी,"गोरखा  स्थानीयस्तरमा त्यसै खेर गएका जडीबुटी पहिचान गरी यहाँ व्यावसायिक खेती थालिएको छ । गोरखा नगरपालिका १४ देउरालीस्थित गोर्बुङको झन्डै सय रोपनी क्षेलफलमा व्यावसायिक जडीबुटी थालेपछि नांगो डाँडामा हरियाली छाएको छ । लज्जावती झार, असुरो, घिउकुमारी, निम, रिठ्ठा, तुलसी, अमला, शीतल चिनी, कोइराला, तेजपातलगायत ५० भन्दा बढी जडीबुटी लगाइएको छ ।वनस्पतिविज्ञ खेमराज भट्टराई नेतृत्वको ४ जनाको टोलीले गोरखा आर्गानिक हर्बल फार्म दर्ता गरी जडीबुटी खेतीमा जुटेको हो । सुरुआती चरणमै खेती फस्टाएपछि समूह हौसिएको छ । गाउँघरमा देखिने जडीबुटीको व्यावसायिक रूपमै खेती भएको देखेका गाउँले पनि दंग छन् । बारीका कान्ला, आँगनमा त्यसै उम्रने झार पनि यति बहुमूल्य हुँदो रहेछ, बिक्री गर्दा पैसा पाइँदो रहेछ, स्थानीय रूपलाल रिजालले भने, लज्जावती झार हाम्रा बारीका कान्लैपिच्छे हुन्छ, यहाँ फार्म आएपछि यसको महत्त्व बुझ्यौं । पाँच रोपनी क्षेत्रफलमा लज्जावती झार लगाइएको भट्टराईले बताए । आयुर्वेदमा लज्जावतीको छुट्टै महत्त्व छ, सुगर मुटुसम्बन्धी रोगका औषधि बनाउन यसको प्रयोग गरिन्छ, उनले भने, यही झार पनि भारतबाट आयात हुन्छ भन्ने सुन्दा लज्जित बनायो । आयात घटाउन व्यावसायिक खेती थालेका हौं । दुई रोपनी क्षेत्रफलमा घिउकुमारीको खेती छ । घिउकुमारी उत्पादन गर्न सके बजारको कुनै समस्या नरहेको उनको ठम्याइ छ । जुस बन्छ, कस्मेटिक प्रोडक्ट पनि बन्ने भयो, भट्टराईले भने, आयुर्वेदिक औषधि बनाउँदा घिउकुमारी नभई हुँदैन । घरघरै पाइने तुलसीको व्यावसायिक खेती नहुँदा परनिर्भर बन्नुपरेको उनको बुझाइ छ ।तुलसी मात्र वार्षिक ५ टन उत्पादन गर्ने लक्ष्य राखेका छौं, उनले भने, यसलाई २० देखि २५ रोपनी क्षेत्रफलमा विस्तार गर्दै छौं । तुलसी डाँठ र पातको प्रतिकिलो २२५ रुपैयाँमा बिक्री हुँदै आएको छ । चिया बनाउन, छाती र खोकीको औषधि बनाउन पनि तुलसी प्रयोग हुन्छ, भट्टराईले भने । भट्टराईले झन्डै ४० रोपनी क्षेत्रफलमा भारतको कोलकाताबाट बीउ ल्याएर अमला खेती गरेका छन् । सुकाएको अमलाको हाल बजार मूल्य सयदेखि २५० रुपैयाँ प्रतिकिलो छ । ठूलो जातको अमला हो, यसको उत्पादन भइसकेको छैन, उत्पादन भए बजारको समस्या देखेका छैनौं, उनले भने । विश्वकै बहुमूल्य अगारुडका लागि पनि हावापानी सुहाउँदो रहेको उनले बताए । आठ वर्षमा तयार हुने अगारुड प्रतिकिलो ५० लाखसम्म पर्छ, उनले भने । अगारुड प्रफिम, धुप, औषधिलगायत विभिन्न सामग्री बनाउन प्रयोग हुने उनले बताए । चारपाँच सय बिरुवा अगारुड लगाउने भट्टराईको योजना छ । दुई हजार मिलिलिटरभन्दा बढी पानी पर्ने ठाउँमा यसको खेती फस्टाउँछ, उनले भने । महत्त्वपूर्ण पौष्टिक तत्त्वका रूपमा परिचित चियासिडको खेती पनि थालिएको छ । हड्डीलाई मजबुत बनाउने खालको पौष्टिक तत्त्व पाइने भएकाले यसलाई सुपरफुड पनि भनिन्छ, भट्टराईले भने, चार महिनामै यसले उत्पादन दिन्छ । फार्ममा एक सय बोट रिठ्ठा रोपिएको छ । निमपत्ता, असुरोलगायत स्थानीयस्तरमै पाइने जडीबुटी खेतीबाट मनग्गे आम्दानी हुने उनले बताए । जडीबुटी खेती गर्न चाहने किसानका लागि जानकारी प्रदान गर्ने गरेको पनि उनले सुनाए । जडीबुटीको खेती गर्छु भन्दा सोध्ने ठाउँ पनि नेपालमा छैन, भट्टराईले भने, यो फार्मबाट व्यावसायिक खेती गर्ने सोच बनाएका किसानलाई तरिकाबारे जानकारी पनि लिन सक्छन् ।जडीबुटी खेतीले जनमानसमा व्यावसायिक सन्देश जाने गोरखा आयुर्वेदिक कम्पनीका कविराज जीवन रेग्मीले बताए । हाम्रै कम्पनी ९० प्रतिशत कच्चा पदार्थमा भारतसँग निर्भर छ, उनले भने, यसरी व्यावसायिक खेति भए यहीँका स्थानीयको आम्दानी पनि हुने भयो, हामीलाई पनि बजार खोज्दै दोस्रो मुलुक धाउन परेन । १०५ थरीका औषधि उत्पादन हुने कम्पनीले १५० प्रजातिका जडीबुटी खरिद गर्दै आएको छ ।"
निजी क्षेत्रका समस्या सम्बोधन नभए लगानी भित्रिँदैन,"विराटनगर नेपाल कम्युनिस्ट पार्टी (नेकपा) का अध्यक्ष एवं पूर्वप्रधानमन्त्री पुष्पकमल दाहालले निजी क्षेत्रका समस्यालाई राज्यले सम्बोधन नगरे विदेशी लगानी भित्रिन नसक्ने र स्वदेशी पुँजी पनि पलायन हुने बताएका छन् । मोरङ व्यापार संघको ६४ औ वार्षिक साधारणसभामा सोमबार दाहालले सरकारले निजी क्षेत्रको पुँजी र व्यवसायको सुरक्षा गर्दै आयातलाई प्रतिस्थापन गरी निर्यातलाई प्रोत्साहन दिनुपर्ने बताए ।पुँजी र नाफाको सुरक्षा नभएसम्म विकास सम्भव छैन, अध्यक्ष दाहालले भने, जबसम्म नाफा कमाउने स्वतन्त्रता उद्योगी व्यवसायीलाई हुँदैन, तबसम्म मुलकमा विकासले गति लिन सक्दैन । निजी क्षेत्रसँग राज्यले कस्तो विश्वास राख्छ, त्यसकै आधारमा मुलुकमा विकासका गतिविधि अगाडि बढ्ने दाहालले बताए । राज्य र निजी क्षेत्र दुवैले आफ्नो व्यवहारमा परिवर्तन गर्नुपर्ने दाहालको भनाइ थियो । ब्युरोक्रेसीले जहिले पनि निजी क्षेत्रलाई निचोर्ने नियत राख्छ । निजी क्षेत्रले पनि अलिकति ठाउँ पाउनेबित्तिकै राज्यलाई ठगिहाल्छ, दाहालले झने, ब्युरोक्रेसीले निजी क्षेत्रलाई हेर्ने र निजी क्षेत्रले राज्य ठग्ने व्यवहारमा सुधार गरे मुलुकमा आर्थिक त्रान्तिको सुरुआत हुन्छ ।"
ओपो उत्कृष्ट घोषित,"काठमाडौं काउन्टरपाइन्ट रिसर्चले ओपोलाई सन् २०१८ का लागि स्मार्टफोन ब्रान्डको प्रिमियम सेग्मेन्टमा सर्वाधिक वृद्धिदर हात पार्न सफल कम्पनी घोषित गरेको छ । ८६३ प्रतिशत वृद्धिका साथ कम्पनीले प्रिमियम श्रेणीमा ६ प्रतिशत बजार हिस्सा ओगटेको जनाएको छ । उच्च वृद्धिदरका लागि नयाँ बजारहरूमा प्रवेश, क्यारियर पार्टनर्ससँगको सहकार्यलगायत विभिन्न कारक भए पनि त्यसको प्रमुख कारण भने कम्पनीका उत्पादन नै रहेको ओपोको दाबी छ ।"
सेलकमको थप नयाँ फिचर,काठमाडौं नेपाल राष्ट्र बैंकबाट अनुमति प्राप्त भुक्तानी सेवाप्रदायक सेलकम प्राइभेट लिमिटेडले आफ्नो सेवामा थप स्तरोन्नति गर्न थालेको छ । थप केही शीर्षकहरूमा सेवा प्रदान गर्ने निर्णयका साथ भुक्तानी सेवा सेलपे सुरुआत गर्न लागेको कम्पनीले जनाएको छ । भुक्तानी सेवाको प्रतिस्पर्धी बजारमा सेलकम सबै आधारभूत स्ट्यान्डर्ड सेवासहित थप नयाँ फिचर र सहज सुविधा प्रदान गर्ने प्रणाली लिएर बजारमा आउन लागेको सेलकमका प्रबन्ध निर्देशक पवन प्रधानले बताए । यस्तै सेलेपले आफ्नो ब्रान्ड एम्बेस्डरमा कलाकार मदनकृष्ण श्रेष्ठ र हरिवंश आचार्यलाई नियुक्त गरेको समेत जनाएको छ ।
झलारीमा प्रभु बैंक,"काठमाडौं प्रभु बैंकले कञ्चनपुरको शुक्लाफाँटा नगरपालिका १०, झलारी बजारमा सोमबारदेखि शाखा कार्यालय सञ्चालनमा ल्याएको छ । शाखाको शुक्लाफाँटा नगरपालिकाका मेयर दिलबहादुर ऐरले एक समारोहका बीच उद्घाटन गरे । कार्यक्रममा कञ्चनपुर जिल्लास्थित विभिन्न सरकारी कार्यालयका प्रतिनिधि, राजनीतिक दलका प्रतिनिधि, उद्योग वाणिज्य संघका पदाधिकारीलगायतको उपस्थिति थियो । प्रभु बैंकले देशका विभिन्न ठाउँमा पुगेर बैंकिङ सेवा विस्तार गरिरहेको छ ।"
मेगायुनाइटेड बैंकास्योरेन्स सम्झौता,"काठमाडौं मेगा बैंक र युनाइटेड इन्स्योरेन्सबीच बैंकास्योरेन्स सम्झौता भएको छ । मेगा बैंकको प्रधान कार्यालयमा मेगा बैंककी सहायक नायब प्रमुख कार्यकारी अधिकृत रविना देशराज श्रेष्ठ र युनाइटेड इन्स्योरेन्स कम्पनीका कायममुकायम प्रमुख कार्यकारी अधिकृत रमेशकुमार भट्टराईले बैंकास्योरेन्ससम्बन्धी सम्झौतापत्रमा हस्ताक्षर गरे । यो सम्झौतापछि मेगा बैंकका ग्राहकहरूले घर, गाडी, उद्योग व्यवसाय, स्टकलगायतका निर्जीवन बिमा गर्न चाहने र गरिरहेका ग्राहकहरूलाई सुविधा हुने मेगा बैंकले जनाएको छ ।"
विराटनगर र धरानमा एनआईसी,"काठमाडौं एनआईसी एसिया बैंकले विराटनगर र धरानमा सोमबार दुई नयाँ शाखा कार्यालय विस्तार गरेको छ । विराटनगर महानगरपालिका १५ स्थित रानी मिल्स एरिया शाखाको बैंकका सञ्चालक राजेन्द्रप्रसाद अर्याल र धरान उपमहानगरपालिका १८ मा रहेको बुद्धचोक शाखाको बैंककै अर्का सञ्चालक सदस्य विनोदकुमार प्याकुरेलले उद्घाटन गरे । देशभर एनआईसीका २८४ शाखा कार्यालय, २८९ एटीएम, ४१ वटा एक्सटेन्सन काउन्टर एवं २८ वटा शाखारहित बैंकिङ एकाइ रहेका छन् ।"
कर्णाली र सुदूरपश्चिम विद्युत् पहुँचमा पछाडि,"काठमाडौं  विद्युत् सेवा पहुँचका हिसाबले कर्णाली र सुदूरपश्चिम प्रदेश पछि छन् । सोमबार सार्वजनिक आर्थिक सर्वेक्षणका अनुसार कर्णालीका ४३ स्थानीय तहमा विद्युत् पहुँच शून्य छ । सुदूरपश्चिमको १५ वटा स्थानीय तहमा विद्युत् पहुँच पुगेको छैन ।अन्य ५ वटै प्रदेशका सबै नगरपालिकामा विद्युत् पहुँच पुगेको छ । कर्णाली र सुदूरपश्चिमका क्रमशः ६ र ४ वटा नगरपालिकामा विद्युत् पहुँच नपुगेको सर्वेक्षणमा जनाइएको छ । दिगो विकासको लक्ष्यअनुसार सन् २०३० सम्म सबैका लागि ऊर्जाको सहज पहुँच पुर्याउन यस क्षेत्रमा लगानी गर्नुपर्ने देखिन्छ, सर्वेक्षणमा भनिएको छ ।विद्युत् उत्पादन शून्य भए पनि प्रदेश २ का सबै स्थानीय तहमा विद्युत् पहुँच पुगेका छन् भने सबैभन्दा बढी विद्युत् उत्पादन गर्ने गण्डकी प्रदेशको ६ वटा गाउँपालिकामा अझैं विद्युत् पहुँच पुगेको छैन ।विद्युत् पहुँच प्रतिशतका हिसाबले पनि कर्णाली र सुदूरपश्चिम पछि परेका छन् । कर्णाली प्रदेशमा २७ प्रतिशत जनसंख्यामा मात्रै विद्युत् सुविधा पुगेको छ भने सुदूरपश्चिममा यो प्रतिशत करिब ५८ छ । प्राधिकरणबाट विद्युत् उपभोग गर्ने ग्राहकको संख्या ४२ लाख ८४ हजार छ । नेपालमा निजी क्षेत्र र सरकारी आयोजनाबाट उत्पादित विद्युत्मध्ये करिब आधा विद्युत् गण्डकी प्रदेशबाट उत्पादन हुन्छ । जडित क्षमता १ हजार ७४ मेगावाटमध्ये ४ सय ८१ मेगावाट क्षमताका आयोजना गण्डकी प्रदेशमा रहेको आर्थिक सर्वेक्षणमा जनाइएको छ ।चालु आर्थिक वर्षको फागुनसम्ममा करिब ७८ प्रतिशत जनसंख्यामा मात्रै विद्युत् पहुँच पुगेको छ । सबैभन्दा बढी विद्युतको पहुँच प्रदेश ३ मा रहेको आर्थिक सर्वेक्षणमा जनाइएको छ । प्रदेश ३ का ९० प्रतिशत जनसंख्यामा विद्युत् पहुँच पुगेको छ ।प्रदेश २ का करिब ८० प्रतिशत र प्रदेश १ का ७६ प्रतिशत जनसंख्यामा विद्युत् पहुँच पुगेको छ । सरकारले सन् २०३० सम्ममा सबै जनतामा विद्युत् पहुँच पुर्याउने लक्ष्य लिएको छ ।आन्तरिक रूपमा केही आयोजनाले विद्युत् उत्पादन थालेपछि ऊर्जाको माग र आपूर्तिबीचको अन्तर पनि घटेको सर्वेक्षणमा भनिएको छ । आर्थिक वर्ष २०७०७१ को फागुन मसान्तसम्ममा विद्युतको माग र आपूर्तिबीचको असन्तुलन ५ सय ८५ मेगावाट थियो । चालु आर्थिक वर्षको फागुन मसान्तसम्ममा माग र आपूर्तिको सन्तुलन २० मेगावाटमा झरेको सर्वेक्षणमा भनिएको छ । अघिल्लो फागुनमा यो असन्तुलन ३ सय ५७ मेगावाट थियो । प्राधिकरणले गत जेठदेखि उद्योगसहित सबै क्षेत्रमा लोडसेडिङ अन्त्य भएको घोषणा गरेको थियो । केही साताअघि मात्रै ६० मेगावाट क्षमताको माथिल्लो त्रिशूली थ्री ए जलविद्युत् आयोजनाको पहिलो युनिटबाट ३० मेगावाट उत्पादन सुरु भएको छ । आयोजनाको पहिलो युनिटले उत्पादन थालेपछि विद्युत् आपूर्तिको असन्तुलन शून्यमा झार्न मद्दत पुगेको प्राधिकरणले जनाएको छ । योबाहेक मकवानपुर र तथा ललितपुरमा अवस्थित वाग्मती सानो हाइड्रोपावरबाट २२ मेगावाट विद्युत् राष्ट्रिय प्रणालीमा चैतमा जडान भएको थियो । योबाहेक, कास्कीको रुडी खोला विद्युत् आयोजनाबाट ८ दशमलव ८ मेगावाट पनि फागुनपछि राष्ट्रिय प्रणालीमा जोडिएको छ ।चालु आर्थिक वर्षको फागुन मसान्तसम्म भारतबाट १ हजार ८ सय ३४ गिगावाट घण्टा बराबरको विद्युत् आपूर्ति गरिएको सर्वेक्षणमा जनाइएको छ । अघिल्लो आर्थिक वर्षमा कुल २ हजार ५ सय ८१ गिगावाट आवर बराबरको विद्युत् आयात भएको थियो ।आगामी आर्थिक वर्षमा १ हजार २ सय ६४ मेगावाट उत्पादन क्षमता रहने ४२ वटा विद्युत् आयोजनाहरू सम्पन्न हुने आकलन गरिएको छ । यसमा दोलखामा निर्माणाधीन माथिल्लो तामाकोसी विद्युत् आयोजना, दोलखामै निर्माणाधीन ४० मेगाावटको खानीखोला१ विद्युत् आयोजना, लमजुङको दोर्दीखोला विद्युत् आयोजना, रसुवागढीको साढे ४२ मेगावाटको साञ्जेन, सोलुखुम्बुमा निर्माणाधीन ८२ मेगावाटको ओअर सोलुजस्ता आयोजना छन् । फागुनसम्ममा २९ हजार ५ सय ७८ मेगावाट क्षमता बराबरका जलविद्युत् आयोजनाका लागि विभिन्न प्रकारका अनुमतिपत्र जारी भएको सर्वेक्षणमा उल्लेख गरिएको छ । विद्युत् प्राधिकरणले फागुनसम्ममा ७० आयोजनाबाट १ हजार ३ सय ५ मेगावाट विद्युत् खरिद सम्झौता गरिसकेको छ । योसँगै प्राधिकरणले हालसम्म विद्युत् खरिद सम्झौता गरेका आयोजनाको संख्या २ सय ४६ र कुल जडित क्षमता ५ हजार ३ सय २० मेगावाट पुगेको छ ।"
२६ संस्थानले कमाए ४४ अर्ब,ि ि
आन्तरिक रोजगारीलाई प्रोत्साहन,"काठमाडौं  सरकारले वैदेशिक रोजगारीलाई निरुत्साहित गर्दैर् लगेको छ । प्रमुख गन्तव्य मुलुकका जोखिमयुक्त कम्पनीमा कामदार पठाउन रोक लगाएको छ । आन्तरिक रोजगार प्रवर्द्धनलाई भने प्राथमिकता दिएको छ । सोमबार सार्वजनिक आर्थिक प्रतिवेदनअनुसार चालु आव ०७५७६ को ८ महिनामा एक लाख ५६ हजार ७३ कामदार विदेश गएका छन् । गत आर्थिक वर्षमा ३ लाख ६१ हजार कामदार वैदेशिक रोजगारीमा गएका थिए ।चालु वर्षदेखि श्रम, रोजगार तथा सामाजिक सुरक्षा मन्त्रालयले गन्तव्य मुलुकमा रहेका नेपाली दूतावासबाट कम्पनीको निरीक्षण गरेपछि मात्रै कामदार भर्ना प्रक्रियाका लागि अनुमति दिने प्रणाली लागू गरेको छ । यसअघि कम्पनीलाई जथाभावी नेपाली कामदार लैजाने अनुमति थियो । नियमित तलब र उपयुक्त बसोबास भएका कम्पनीलाई मात्रै नेपाली कामदार लैजान दिने सरकारको नीति छ । वैदेशिक रोजगारमा जाने कामदारको सबै लागत खर्च पनि रोजगारदाता कम्पनीकै हुनुपर्ने पक्षमा सरकार अडिग छ । कामदारलाई अनावश्यक आर्थिक भार परेको भन्दै एक वर्षदेखि बन्द गरेको मलेसिया खुलेको छैन । आन्तरिक श्रम बजारमा झन्डै ५ लाख युवाशक्ति आउने गरेका छन् । पछिल्लो श्रम सर्वेक्षणअनुसार बेरोजगारी दर ११४ प्रतिशत छ । १५ औं राष्ट्रिय योजनाले सबै नागरिकलाई मर्यादित र उत्पादनशील रोजगार दिने लक्ष्य लिए पनि आन्तरिक श्रम बजारमा आवश्यक पर्ने रोजगार उपलब्ध छैन । वैदेशिक रोजगार विकल्प बन्दै आएको छ । श्रम मन्त्रालयले आन्तरिक बजारमा सीपमूलक जनशक्तिको अभाव पूरा गर्न तालिममा जोड दिएको छ । चालु आवको ८ महिनामा एक लाख ८८ हजार युवालाई सीपमूलक तालिम दिइएको छ । अघिल्लो वर्षमा १९ हजारलाई मात्रै तालिम दिइएको थियो ।सरकारले आन्तरिक श्रम बजारमा युवाहरूलाई आकर्षित गर्न न्यूनतम तलब बढाऊनुको साथै योगदानमा आधारित सामाजिक सुरक्षा कार्यक्रम लागू गरेको छ । सामाजिक सुरक्षा कार्यत्रममा २ हजार १ सय ९५ रोजगारदाता सूचीकरण भइसकेका छन् । कोषमा २० अर्ब ३८ लाख रुपैयाँ जम्मा भइसकेको छ । मर्यादित श्रम बजार विकासका लागि भन्दै श्रम निरीक्षणलाई अगाडि बढाइएको छ । ५ सय ६९ प्रतिष्ठानको निरीक्षण भएको छ । नेपालमै विदेशबाट श्रम गर्न आउने विदेशीको संख्या भने बढिरहेको छ । यस वर्ष ५ सय ८० जनाले श्रम स्वीकृति लिएका छन् भने ५ सय ५२ जनाको श्रम नवीकरण भएको छ । वैदेशिक रोजगारको बढदो परनिर्भरतालाई कम गर्न गाउँघरमै रोजगार सिर्जना गर्नका लागि प्रधानमन्क्री रोजगार कार्यत्रम कार्यान्वयनमा ल्याइएको सरकारको दाबी छ । यसले स्थानीय तहमार्फत गाउँघरमा आवश्यक पुर्वाधार विकास निर्माण गरी उपलब्ध जनशक्तिको प्रयोग गर्ने लक्ष्य राखेको छ । सरकारले स्थानीय तहमार्फत बेरोजगार पहिचान भएकालाई रोजगार दिन नसके वर्षमा सय दिनको ज्याला दिने नीतिसमेत कार्यान्वयनका क्रममा छ । वैदेशिक रोजगारीमा जाने कामदारको शोषण र मृत्युदर भने बढेको बढ्यै छ । चालु आवको ८ महिनामा पनि १५ महिलासहित ५ सय ४ मृतकका परिवारलाई ३३ करोड ४१ लाख रुपैयाँ क्षतिपूर्ति प्रदान गरिएको छ । घाइते तथा अंगभंग भएका एक सय ७५ जना स्वदेश फर्किए । उनीहरूलाई चार करोड २४ लाख रुपैयाँ उपचार क्षतिपूर्ति दिइएको छ ।"
निकुञ्ज र संरक्षित क्षेत्रमा बढे पर्यटक,"काठमाडौं  निकुञ्ज र संरक्षित क्षेत्रमा पर्यटकको आकर्षण बढेको आर्थिक सर्वेक्षण प्रतिवेदनले देखाएको छ । २०६६६७ मा ३ लाख ८१ हजार पर्यटकले संरक्षित क्षेत्रको भ्रमण गरेकामा २०७४७५ मा करिब सात लाखले भ्रमण गरेको आर्थिक सर्वेक्षण प्रतिवेदनमा उल्लेख छ । यस अवधिमा आरक्षित क्षेत्रको राजस्व १४ करोडबाट वृद्धि भई ७१ करोड रुपैयाँ पुगेको छ । नेपालमा १२ निकुञ्ज, एक सिकार आरक्ष, एक वन्यजन्तु आरक्ष र ६ वटा संरक्षण क्षेत्र छन् । चालु आर्थिक वर्ष २०७५७६ को फागुनसम्म ४ लाख ४० हजार पर्यटकले निकुञ्ज र संरक्षित क्षेत्र भ्रमण गरेका छन्् । यसबाट ३९२ करोड रुपैयाँ राजस्व संकलन भएको छ । २०७३७४ मा ६ लाख ४ हजार ९१, २०७२७३ मा ३ लाख ८९ हजार २ सय २३, २०७१७२ मा ५ लाख १७ हजार ९५, २०७०७१ मा ५ लाख ५८ हजार ५ सय ७७ जनाले भ्रमण गरेका थिए । २०६९७० मा ५ लाख १० हजार २ सय ५, २०६८६९ मा ५ लाख २ हजार ९२ र २०६७६८ मा ४ लाख ५५ हजार २ सय ३७ जनाले निकुञ्ज र संरक्षित क्षेत्र भ्रमण गरेको प्रतिवेदनमा उल्लेख छ । काठ उत्पादन लक्ष्यभन्दा आधाचालु आवमा ६० लाख क्युबिक फिट काठ उत्पादन गर्ने लक्ष्य लिइएकामा फागुनसम्म त्यसको आधामात्र काठ उत्पादन भएको प्रतिवेदनमा उल्लेख छ । वनमन्क्री शत्तिबहादुर बस्नेतले वार्षिक ६० लाख क्युबिक फिट काठ उत्पादन गर्ने घोषणा गर्दै कार्यक्रम अघि बढाएका थिए । तर फागुनसम्म ३२ लाख १३ हजार ६ सय ८४ क्युबिक फिट मात्र काठ उत्पादन भएको छ । यसबीचमा ५ हजार २ सय ८८ चट्टा दाउरा उत्पादन भएको छ । अघिल्लो आर्थिक वर्ष १ करोड ७५ लाख ५२ हजार क्युबिक फिट काठ उत्पादन भएको थियो । वन क्षेत्रलाई समृद्धिको आधार बनाउन सरकारले वैज्ञानिक वन व्यवस्थापन कार्यक्रम लागू गरेको छ । विदेशबाट हुने काठ आयात घटाउन सरकारले वैज्ञानिक वन व्यवस्थापन कार्यक्रममार्फत उत्पादन बढाउने उद्देश्य राखेको थियो । आव २०७४७५ सम्म १५ साझेदारी वन, ३२६ सामुदायिक वन र ६ चक्ला वनमा वैज्ञानिक वन व्यवस्थापन प्रणाली लागू भएको छ । सामुदायिक वनमा ३० लाख जनता आव २०७४७५ सम्म २२ हजार २ सय ६६ सामुदायिक वन हस्तान्तरण भएका छन् । अहिलेसम्म २२ लाख ३७ हजार ६ सय ७१ हेक्टर वन समुदायमा हस्तान्तरण भएको छ । यसबाट २९ लाख ८ हजार ७ सय ८१ घरधुरी लाभान्वित भएका छन् । करिब १ लाख ९१ हजार हेक्टर क्षेत्रफलमा १० वटा संरक्षित वन छन ।वन र बुट्यान ४४७ प्रतिशतनेपालमा प्रतिव्यक्ति ०२ हेक्टर वन क्षेत्र र १११ रूख भागमा पर्ने देखिएको छ । आर्थिक सर्वेक्षणअनुसार वन क्षेत्रले ५९ लाख ६२ हजार हेक्टर र अन्य काठ तथा बुट्यान क्षेत्रले ६ लाख ४८ हजार हेक्टर भूभाग ओगटेको छ । दुवै गरी ४४७ प्रतिशत हुन आउँछ । मुलुकको वनमा रूखको कुल स्टेम आयतन ९८ करोड २३ लाख ३२ हजार क्युबिक मिटर छ । कुल स्टेम आयतनमध्ये साल प्रजातिमा १९ प्रतिशत छ । जसमा कुल बायोमास ११ हजार ५ सय ५७ टन छ । सबभन्दा बढी वन मध्यपहाडमा छ भने कम तराईमा छ । प्रदेशगत हिसाबले सबभन्दा बढी वन क्षेत्र कर्णाली प्रदेशमा छ भने सबभन्दा कम प्रदेश २ मा छ । औसत रूख संख्या प्रतिहेक्टर ४ सय ३० छ । दक्षिण एसियाली मुलुकमा वनका हिसाबले नेपाल दोस्रो स्थानमा छ । सबभन्दा बढी वन क्षेत्र भुटानमा ७२५ प्रतिशत छ भने नेपालमा ४०३६ (बुट्यानबाहेक) प्रतिशत छ । श्रीलंकामा ३३, भारतमा २१५४, बंगलादेशमा १०९६, अफगानिस्तानमा २१० र पाकिस्तानमा १८५ प्रतिशत वन क्षेत्र छ ।"
लुम्बिनी सर्वाधिक भ्रमण गरिने गन्तव्य,"काठमाडौं  नेपालभित्र रहेका पर्यटकीय स्थलमध्ये लुम्बिनी सर्वाधिक भ्रमण गरिने गन्तव्यमा परेको छ । आर्थिक सर्वेक्षणअनुसार सन् २०१८ मा १५ लाख १७ हजार आन्तरिक तथा बाह्य पर्यटक लुम्बिनी पुगेका थिए । सन् २०१७ मा पनि लुम्बिनी सर्वाधिक पर्यटक पुग्ने गन्तव्यमा थियो । सन २०१८ मा ११ लाख ५५ हजार नेपाली, १ लाख ९२ हजार भारतीय र १ लाख ८० हजार अन्य मुलुकका पर्यटक लुम्बिनी पुगेका थिए । सन् २०१८ को अगस्टदेखि सन् २०१९ को मार्चसम्म पर्यटक आगमन अघिल्लो वर्षको यही समयको दाँजोमा २७ प्रतिशतले वृद्धि भएको छ । ०१८ मा नेपालमा ११ लाख ७३ हजार पर्यटन आए । यिनमा ८२ प्रतिशत हवाई मार्गबाट र १७ प्रतिशत स्थलमार्गबाट नेपाल छिरेका थिए । नेपालमा बढी पर्यटक आउने प्रमुख ५ मुलुकमा भारत, चीन, अमेरिका, श्रीलंका, बेलायत छन् । यी मुलुकबाट आउने पर्यटकको हिस्सा कुल संख्यको करिब ५० प्रतिशत हाराहारी छ । नेपाल राष्ट्र बैंकको तथ्यांकअनुसार, पहिलो आठ महिना पर्यटन क्षेत्रबाट ४७ अर्ब ५९ करोड रुपैयाँ बराबरको विदेशी मुद्रा आर्जन भएको छ । यो कुल आर्जित विदेशी मुद्राको तुलनामा करिब ५ प्रतिशत हाराहारी हो भने वस्तु निर्यातबाट प्राप्त विदेशी मुद्राको अनुपातमा ६७ प्रतिशत हो । प्रतिदिन प्रतिपर्यटकको खर्च अमेरिकी डलर ४४ रहेको छ । अघिल्लो वर्षको दाँजोमा प्रतिपर्यटकको प्रतिदिन खर्च १० डलरले घटेको देखिन्छ । पर्यटकको सरदर बसाइ अवधि अघिल्लो वर्षको दाँजोमा थोरै घटेको छ । अघिल्लो वर्ष १२६ थियो । यस वर्षको पुससम्म १२४ मा झरेको छ । नेपाल घुम्न आउनेमध्ये ६० प्रतिशत मनोरञ्जनका लागि, १६ प्रतिशत पदयात्रा तथा पर्वतारोहणका लागि, १४ प्रतिशत तीर्थयात्रीलगायत छन् । सर्वेक्षणले आन्तरिक पर्यटनसमेत क्रमिक रूपमा विस्तार हुँदै गएकाले होटल तथा रेस्टुरेन्ट क्षेत्रको क्षमता उपयोग बढेको जनाएको छ । कुल गार्हस्थ्य उत्पादनमा होटल तथा रेस्टुरेन्टको योगदान २ प्रतिशत रहने सरकारले अनुमान गरेको छ । पर्यटन क्षेत्रमा तारेहोटलको संख्या १ सय २९ पुगेको छ । तारेबाहेकका अन्य ११ सय २५ पर्यटकस्तरीय होटलसमेतलाई जोडा १२ सय ५४ होटल पुगेका छन् । यिनमा ४० हजार ८ सय शय्याको संख्या पुगेको छ । पर्यटन विभागले हालसम्म ३ सय २४ निजी तथा सामुदायिक घरलाई होमस्टे (घरबास) को अनुमति दिएको छ । जसमा १ हजार कोठा छन् । यस्तै सर्वेक्षणले अबको अढाई महिनापछि भैरहवास्थित गौतम बुद्ध अन्तर्राष्ट्रिय विमानस्थल सञ्चालनमा आउने भनेको छ । मुख्य टर्मिनल भवनको काम ०७६ असारसम्म सम्पन्न भइसक्नेछ । भदौदेखि नियमित उडान सञ्चालनमा ल्याइने लक्ष्य रहेको आर्थिक सर्वेक्षणमा उल्लेख छ । यसैबीच बाराको निजगढमा निर्माण गरिने दोस्रो अन्तर्राष्ट्रिय विमानस्थलको वातावरणीय प्रभाव मूल्यांकन प्रतिवेदन स्वीकृत भइसकेको छ भने विमानस्थल निर्माणका लागि आवश्यक पर्ने ११० बिघामध्ये ६५ बिघा अधिग्रहण गर्ने कार्य सकिएको छ । पोखरा क्षेत्रीय अन्तर्राष्टिय विमानस्थल निर्माणको कार्य तोकिएकै समयमा हुने भएको छ । यस्को लक्ष्य सन् २०२१ रहेको छ । काठमाडौं विमानस्थल २२ घण्टा सञ्चालनमा ल्याइएको छ । हाल तीन महिनाका लागि धावनमार्ग विस्तार र सुधार कार्य सञ्चालन भइरहेकाले यो आंशिक रूपमा सञ्चालन भइरहेको छ । पर्वतारोहणबाट सरकारले अघिल्लो वर्ष ४६ करोड सलामी दस्तुर संकलन गरेको थियो । यस वर्ष ५० करोड हाराहारी पुगेको छ । नेपाल सरकारले ६५ सय मिटरभन्दा उचाइका हिमाल आरोहणको अनुमति दिन्छ । यसभन्दा मुनिका हिमाल आरोहणको अनुमति नेपाल पर्वतारोहण संघले दिने गरेको छ । यी दुवै निकायले सन् २०१८ मा ५८ करोड १५ लाख सलामी दस्तुर संकलन गरेका थिए । जसमा प्रदेश १ अन्तर्गतका हिमालबाट संकलन भएको सलामी दस्तुरको हिस्सा ९० प्रतिशत छ भने ९ प्रतिशत गण्डकी प्रदेशका हिमालको रहेको छ ।"
न्याय खोज्दै राधिका,"काठमाडौं  मकवानपुरकी राधिका गौतमले हेटौंडा सुपारीटार ब्यारेकका तत्कालीन एक मेजरले आफूलाई वर्षौंसम्म यौनदासी बनाएर राखेको आरोप लगाएकी छन् । उनले ब्यारेकका मेजर भुवन अधिकारीले ०५६ को अन्ततिर घरबाटै थुतेर लगी यौनदासी बनाएको बताएकी हुन् । हेटौंडाको सीमा लजमा लगी पहिलोपल्ट सतीत्व लुटेको उनको आरोप छ । त्यसपछि ब्यारेकमा मेजर भुवनले नियमित रूपमा बलात्कार गर्ने गरेको उनी बताउँछिन् । कसैलाई भनिस् भने मारेर बोरामा हालेर फालिदिन्छु भनेर धक्याउने गर्थ्यो, बाहिर पनि निक्लन पाइनँ, उनी भन्छिन्, दुई वर्षपछि घरमा बाआमालाई बोलाएर मैले ऊसँग बिहा गरेको कबुल गर्न लगायो, डरले मैले बाआमालाई ढाँटे र उसले भनेजस्तै गरेँ । त्यसपछि भुवनले राधिकालाई काठमाडौंको बुद्धनगरमा डेरामा ल्याएर राखिदिए । अरूका अघिल्तिर मलाई भिनाजु हो भन्न लगाउँथ्यो, चाहिएका बखत आएर मेरो शरीर लुछ्थ्यो र रिस उठेका बेला बेस्सरी कुट्थ्यो, राधिका भन्छिन्, बबरमहलमा उसको घर रहेछ र स्वास्नी, छोराछोरी पनि रहेछन् । मलाई उसकी पत्नीले पनि आएर कुटपिट गर्थी ।संकटकाल भएकाले आफू केही बोल्न र कसैलाई भन्न नसक्ने अवस्थामा काठमाडौं आएपछि पनि ५ वर्ष अधिकारीकै कब्जामा बस्नुपरेको उनले बताइन् । यस क्रममा मेरो पाठेघर खस्यो र म कहिल्यै आमा हुन नसक्ने भएँ, उपचार गर्ने पैसा नभएर आजसम्म पनि धेरै दुःख झेल्दै आइरहेकी छु, राधिका भन्छिन्, त्यस राक्षसले मेरो जिन्दगी नै नर्क बनाइदियो । हाल सैनिक मुख्यालयमा मेजर जर्नेलका रूपमा कार्यरत भुवन अधिकारीले राधिकासँगको सम्बन्ध सर्वोच्चमा विचाराधीन भएको स्वीकारे पनि त्यसबारे थप बोल्न मानेनन् । बलात्कारको उजुरीमा ३५ दिने म्याद कटेपछि नालिश दिन नपाइने तत्कालीन मुलुकी ऐनको व्यवस्थाले गर्दा पीडकविरुद्ध उनले उजुरी हाल्न सकिनन् । यस्तो अवस्थामा करिब ५ सयभन्दा बढी महिला भएको पीडितहरूको साझा संगठन द्वन्द्वपीडित साझा चौतारीका अध्यक्ष भागीराम चौधरीले बताए । घरपरिवार र समाजको डरले यौनहिंसापीडित महिलाहरू खुलेर निक्लन सकेका छैनन्, सरकारले पनि उनीहरूलाई पीडितको परिचयपत्र नदिएकाले कुनै राहत पनि पाएका छैनन्, उनी भन्छन्, राधिकाजी आफूमाथि परेको अन्यायविरुद्ध खुलेर लाग्नुभएको छ तर न्याय भने उहाँले पनि पाउनुभएको छैन ।बलात्कारमा उजुरी दिने हदम्याद नाघेकाले राधिकालाई कानुन व्यवसायीहरूले अधिकारीसँग पत्नीको नाता देखाएर काठमाडौं जिल्ला अदालतमा माना चामल भराई पाऊँ भनी मुद्दा हाल्न लगाए । न्यायाधीश लिप्तबहादुर थापाको इजलासले राधिकालाई महिनाको ५ हजार रुपैयाँ माना चामलका रूपमा अधिकारीले दिनुपर्ने फैसला गर्यो । अधिकारीले भने आफूमाथि अन्याय भएको भन्दै जिल्ला अदालतको फैसलाविरुद्ध पुनरावदेन गरे । पुनरावेदन अदालतले जिल्लाकै फैसला सदर गरेपछि उनी सर्वोच्च पुगेका छन् जहाँ मुद्दाको छिनोफानो हुन बाँकी नै छ । मलाई अंश र सम्पत्ति दिएर पुग्दैन, आइतबार पूर्वप्रधानमन्त्री झलनाथ खनाल र सांसदहरू रामनारायण बिडारी, राधेश्याम अधिकारीलगायत उपस्थित द्वन्द्वपीडितहरूले आयोजना गरेको एक कार्यक्रममा राधिकाले भनिन्, मलाई बलात्कार गर्नेलाई सजाय हुनुपर्छ तर सरकार कानुन छैन भन्छ, यसरी पन्छिन पाइन्छ ?"
प्लटिङ रोक्न मापदण्ड,"रूपन्देही बढ्दो जग्गा प्लटिङले निम्त्याएको समस्या रोक्न तिलोत्तमा नगरपालिकाले भूउपयोग मापदण्ड तयार गरेको छ । मापदण्डले खेतीयोग्य जमिनमा नयाँ सडक बनाउन रोकेको छ । मापदण्ड तयार गर्न कृषि, वन, नापी तथा सरोकारवाला प्रतिनिधिसहितको समिति गठन गरिएको थियो । उक्त समितिले जग्गा उपयोगिताको विश्लेषण गरेर प्राविधिक समितिले तयार गरेको प्रतिवेदनका आधारमा भूउपयोग मापदण्ड२०७६ तयार गरेको हो । त्यसले जग्गालाई कृषियोग्य र आवासीय क्षेत्रमा वर्गीकरण गरेको छ । नगरका १७ वटै वडाले मापदण्डका आधारमा सिफारिस गर्ने र त्यसका आधारमा नगरपालिकाले स्वीकृति गरेपछि मात्र जमिन प्लटिङ र किनबेच हुनेछ । नगरपालिकाले मुख्य सडकको क्षेत्राधिकार निर्धारण गरेर त्यस आसपासलाई आवासीय र बाहिरको जग्गालाई कृषियोग्य जमिनका रूपमा तोकेको छ । मापदण्डअनुसार ६ लेनको सिद्धार्थ राजमार्गको दायाँबायाँ १२ सय मिटरलाई आवास क्षेत्र तोकिएको छ । त्यस्तै ६० देखि ८२ फुटसम्म चौडा शाखा सडकको दायाँबायाँ ८ सय मिटर, ३६ फुट चौडा सडकमा ५ सय मिटर र २६ फुटमाथिका सडकको दायाँबायाँ ३ सय मिटरको क्षेत्रफल आवास क्षेत्र हुनेछ । त्यसबाहिरका सबै जमिन खेतीयोग्य हुने मापदण्डमा उल्लेख छ । अब निर्माण हुने सडक २६ फुटभन्दा कम चौडा गर्न नपाइने उल्लेख छ । संघीय सरकारको निर्देशन र कानुनलाई मुख्य आधार तथा मन्त्रालयको निर्देशनसमेत मान्दै मापदण्ड तयार गरिएको समिति संयोजक एवं १३ नम्बरका वडाध्यक्ष गणेश न्यौपानेले बताए । सम्बन्धित वडाका जनप्रतिनिधिको सुझाव, प्राविधिक समितिको अध्ययन तथा सरोकारवालासमेतको छलफलका आधारमा मापदण्ड निर्धारण गरिएको हो, उनले भने, सडक क्षेत्रका आधारमा जग्गाको वर्गीकरण गरिएको छ । फिल्डबुकमा अबल, दोयम, सिम वा चाहर भन्ने उल्लेख भए पनि मापदण्डले सडकको दूरी निर्धारण गरेर कृषियोग्य जग्गा होइन भनी सिफारिस गर्न सक्नेगरी स्पष्ट व्याख्या गरेको उनले बताए । उनका अनुसार १ सय ३३ सडकलाई मुख्य सडकका रूपमा तोकिएको छ । ४३ फुटका ५५ सहायक सडक छन् । ती सडकलाई आधार बनाएर प्लटिङ गर्न पनि नगरपालिकाबाटै स्वीकृति लिनुपर्छ, उनले भने, त्यसमा पनि व्यवसायीले धरौटी राखेर मात्र प्लटिङ गर्न पाउने व्यवस्था छ । नगरपालिका आफैंले बनाएको २०७४ साउनअघिको सडक मापदण्ड खारेज गरेको छ । नयाँ मापदण्डअनुसार अब जग्गा प्लटिङ गर्ने व्यवसायीले पहिलो चरणमा वडा कार्यालयबाट जग्गा आवासयोग्य हो भन्ने सिफारिस लिनुपर्नेछ । त्यसपछि नगरपालिकामा धरौटी राखेर मात्र प्लटिङको प्रक्रियाअघि बढाउन सक्ने नगरप्रमुख वासुदेव घिमिरेले बताए । नगरले १० कट्ठादेखि १० बिघा माथिसम्मकै जमिन प्लटिङ गर्न पाइने व्यवस्था गरेको छ । व्यवसायीले जमिन प्लटिङ गर्दा धरौटी अनिवार्य राख्नैपर्छ, उनले भने, त्यसले जथाभावी प्लटिङलाई रोक्दै व्यवस्थित सहरीकरण गराउने विश्वास छ । १० कट्ठासम्मको जग्गा प्लटिङ गर्दा २ लाख, डेढ बिघासम्मको प्लटिङमा ५ लाख, ५ बिघासम्म ८ लाख र १० बिघामाथिको जग्गा प्लटिङ गर्दा १० लाख रुपैयाँ नगरपालिकामा धरौटी राख्नुपर्छ । तोकिएअनुसारको सडक, नाली, पानी, बिजुलीको सुविधा उपलब्ध नगराई प्लटिङ भए व्यवसायीको त्यही धरौटीबाटै त्यस्ता सुविधा निर्माण गरिने उनले बताए ।"
आर्मीको नाटकीय जित,काठमाडौं  राष्ट्रिय टिमका कप्तान सदीश प्रधान र विजय बुर्जाले निर्णायक चरणमा फ्री थ्रो मिस गरेको फाइदा त्रिभुवन आर्मी क्लबले उठाउँदै टाइम्स क्लबसँग बदला लिएको छ । घरेलु कोर्टमा आर्मीले टाइम्सलाई ६७६६ स्कोरको झिनो अन्तरले पराजित गर्दै पहिलो लेगमा बदला लिएको हो । यसअघि नै प्लेअफमा स्थान सुरक्षित गरिसकेका दुई टिमबीचको रोचक प्रतिस्पर्धामा दुवैले कुनै पनि क्वाटरमा ५ भन्दा बढी अंकको अग्रता लिन सकेन । श्रीलंकाका प्रनीत उदुमालागालाले २ स्कोर र फ्री थ्रोमा १ स्कोर बटुलेपछि ४४ सेकेन्डको खेल बाँकी छँदा टाइम्सले ६६६४ को अग्रता बनाएको थियो । प्रनीतले फ्री शट मिस गरेपछि ४१ सेकेन्डको खेल बाँकी छँदा दुई फ्री थ्रोबाट १ अंक हासिल गरी आर्मीका कप्तान रोबिन खत्रीले स्कोर अन्तर १ मा झारे । खेलमा टाइम्सले प्रभाव जमाउने प्रयास गरेको थियो । २८ सेकेन्ड बाँकी हुँदा सदीशलाई अजय कुशवाहाले ब्लक गरिदिए ।१० सेकेन्ड रहँदा आयुश सिंहले बुर्जालाई जानीजानी फाउल गरिदिए । तर यी युवा स्टारले दुवै थ्रोमा स्कोर गर्न सकेनन् । लगत्तै आयुशले पुनः फाउल गरे । यसपल्ट सदीशको थ्रो पनि स्कोर हुन सकेन । सिद्धार्थ महर्जनले सानदार प्रदर्शन गरी २ स्कोर गरेसँगै आर्मी खेलमा अगाडि फुग्यो । त्यसक्रममा टाइम्सका वित्रम जोशीले उनलाई फाउल गरेका थिए । करिब ३५ सेकेन्ड बाँकी हुँदा सिद्धार्थ एउटा फ्री थ्रोमा चुक्न पुगे । समय सकिएको घण्टी बज्नुअघि टाइम्सका बुर्जाको ३ प्वाइन्ट शट रिङमा घुम्दै बाहिरिएपछि टाइम्स प्रतियोगितामा पहिलो हार बेहोर्न बाध्य भयो । १२ खेलमा आफ्नो पहिलो हारको बावजुत टाइम्सले २३ अंकसहित लिगमा अग्रता लिइरहेको छ । मंगलबार साउथ साइडर्सविरुद्धको खेलमा जित हासिल गरे आर्मी स्कोरअन्तरका आधारमा शीर्षस्थानमा आउन सक्छ । टाइम्सको घरेलु कोर्टमा भएको पहिलो लेगको तनावपूर्ण खेलमा १०३९६ को स्कोरमा टाइम्स विजयी भएको थियो । सोमबार आर्मीले पहिलो क्वाटरमा २०१९ को अग्रता लियो । दोस्रो क्वाटरमा टाइम्सले १५१४ को अग्रता लिएपछि स्कोर बराबरी भएको हो । आर्मीले तेस्रो क्वाटर १६१३ ले आफ्नो पक्षमा पारेर अन्तिम क्वाटरअघि ३ अंकको महत्त्वपूर्ण अग्रता बनाएको थियो । नाटकीय बनेको चौथो क्वाटरमा टाइम्सले १९ स्कोर गर्दा आर्मीले १७ स्कोरमात्र गर्न सक्यो । अन्ततः एक अंकको झिनो स्कोरमा घरेलु कोर्टमा आर्मीले आफ्नो लाज बचायो । म्यान अफ द म्याच विनोद महर्जनले लामो समयपछि आर्मीको जितमा महत्त्वपूर्ण भूमिका निभाए । उनले ५ रिबाउन्ड र ५ असिस्टसहित १४ स्कोर थरे । अजय कुशवाहाले १४ र कृष्ण घतानेले १३ स्कोर जोडेर टिमका लागि महत्त्वपूर्ण योगदान गरे । श्रीलंकाली बास्केटबल स्टार प्रनीतले फेरि एकपल्ट टाइम्सका लागि उच्च योगदान गरे । उनले ११ रिबाउन्डसहित २० स्कोर गरे । सदीश र बुर्जाले समान १२ स्कोर जोडे । साँझको खेलमा गोल्डेनगेट क्लबले साउथ साइडर्सलाई १०४६५ को सहज स्कोरमा पराजित गर्ने क्रममा विनोद श्रेष्ठले ६ असिस्ट र ३ रिबाउन्डसहित २१ स्कोर गरे । गोल्डेनगेटले घरेलु कोर्टमा पूरै हाबी बन्दा पहिलो क्वाटरमा २७८ को अग्रता बनाएको थियो । दोस्रो क्वाटरमा पनि २७२१ ले आफ्नो पक्षमा पारेर उसले दुई क्वाटरको समाप्तिमा २५ अंकको अग्रता बनायो । गोल्डेनगेटले तेस्रो क्वाटरमा २६१५ ले जित्दा लगभग प्रतियोगिताबाट बाहिरिइसकेको साउथ साइडर्स अन्तिम क्वाटरअघि ३६ अंकले पछि परेको थियो । अन्तिम क्वाटरमा पनि २४२१ को अग्रतामा गोल्डेनगेटले सहज जित हासिल गर्यो । गोल्डेनगेटका भारतीय खेलाडी अंकित कडेरियाले पनि १९ स्कोर गरे । चार थ्री प्वाइन्टरसहित राजीव जोशीले १८ स्कोर गरे ।
केभीएस कप फुटबल,"काठमाडौं काठमाडौं विनायक शिक्षालय (केभीएस) को आयोजनामा प्रथम केभीएस कप उपत्यकाव्यापी अन्तरस्कुल फुटबल बुधबार सुरु हुने भएको छ । १६ ब्वाइज टिमले लिगकम नकआउटका आधारमा प्रतिस्पर्धा गर्ने केभीएसले जनाएको छ । विजेताले ५० हजार, उपविजेताले ३० हजार र तेस्रोले १० हजार रुपैयाँ पुरस्कार प्राप्त गर्ने छन् । चौथोले ७ हजार हात पार्नेछ । जेठ २५ सम्म चल्ने स्पर्धाका खेल सानोगौचरन मैदानमा हुनेछ ।"
न्युस्टार विजयी,काठमाडौं न्युस्टार पोलले दोस्रो कौस्तुभ कप फुटबलमा सोमबार पिस प्वाइन्ट स्कुललाई ४२ ले पराजित गरेको छ । विजेताका सन्देश मगर म्यान अफ द म्याच घोषित भए । मोनास्टिकले नवजीवनलाई ३० र विनायकले जेन्युनलाई २० गोलले हराए । मोनास्टिकका युवराज अधिकारी र विनायकका प्रणव राई म्यान अफ द म्याच चुनिए ।
वादोरियोको विशेष प्रशिक्षण,काठमाडौं नेपाल वादोरियो कराँते डो संघको आयोजनामा चौथो अन्तर्राष्ट्रिय कराँते विशेष प्रशिक्षण सोमबार भएको छ । एकदिने प्रशिक्षणमा ७५ जनाले सहभागिता जनाएका थिए । यूएसए वादोरियो कराँतेका प्रमुख प्रशिक्षक सोजी निसिमुराले प्रशिक्षण दिएका थिए । वादोरियो कराते डो संघकै आयोजनामा चौथो अन्तर्राष्ट्रिय कराँते प्रतियोगिता मंगलबार सुरु हुँदै छ । दुईदिने प्रतियोगिताका खेल बसुन्धारास्थित यति इभेन्टमा हुनेछ ।
एपीएफ र प्रदेश ३ विजयी,"काठमाडौं  दोस्रो प्रधानमन्त्री कप एकदिवसीय राष्ट्रिय क्रिकेटका उपाधि दाबेदार टोली साबिक विजेता एपीएफ क्लब र प्रदेश ३ ले सोमबार आआफ्नो खेलमा जित हासिल गरेका छन् । एपीएफको लगातार दोस्रो जित हो भने प्रदेश ३ ले दोस्रो खेलमा पहिलो जित निकाल्यो । क्रिवि त्रिकेट मैदान कीर्तिपुरमा एपीएफले सुदूरपश्चिम प्रदेशविरुद्ध ३ विकेटको जित निकाल्दा मुलपानी मैदानमा प्रदेश ३ ले प्रदेश ५ लाई ६ विकेटले हरायो । कीर्तिपुरमा कप्तान शेर मल्लले टस जितेपछि ब्याटिङ गरेको सुदूरपश्चिमले ३७१ ओभरमा अलआउट हुँदै १ सय २५ रनको योगफल खडा गरेको थियो । सुदूरपश्चिमका लोकेश बमले सर्वाधिक ३० रन बनाए पनि अन्यले अपेक्षाकृत प्रदर्शन गर्न सकेनन् । विपिन रावलले २१, खडक बोहराले १९, रोशन कार्कीले १६ र शेरले ११ रनको योगदान गरे । अन्य ६ ब्याट्सम्यानले दोहोरो अंकमा रन जोड्न सकेनन् । पाँच ब्याट्सम्यान रनआउटको सिकार बने । एपीएफका अभिनाश बोहोराले २ विकेट लिँदा पृथु बाँस्कोटा, शरद भेषावकर र भुवन कार्कीले ११ विकेट बाँडे । एपीएफले ३४४ ओभरमा लक्ष्य भेट्टायो । ओपनिङमा आएका शरद भेषावकरले २५ रन बनाए । त्यसपछिका तीन ब्याट्सम्यानले कमजोर प्रदर्शन गरे । मध्यक्रममा सन्दीप जोरा २२ रन बनाएर आउट भए । कप्तान पृथुले ४७ बलमा अविजित ३२ रनको इनिङ्स खेलेपछि एपीएफ विजयी भयो । अलराउन्ड प्रदर्शन गरी म्यान अफ द म्याचसमेत बनेका पृथुले ५ चौका प्रहार गरे । मुलपानी मैदानमा राष्ट्रिय टोलीका महत्त्वपूर्ण सदस्यद्वय कप्तान पारस खड्का र उपकप्तान ज्ञानेन्द्र मल्लसम्मिलित प्रदेश ३ ले १ सय २३ रनको लक्ष्य २१५ ओभरमा भेट्टायो । प्रदेश ३ का ओपनर रित गौतम र रविन जोशीले पहिलो विकेटमा ७२ रनको साझेदारी गरे । रितले २९ बलमा ७ चौकासहित ३७ रन बनाउँदा रविनले ४१ बल खेलेर ३५ रन जोड्नेक्रममा ५ चौका प्रहार गरे । पारस १ रनमै आउट भए । इशान पाण्डेले २१ र आदिल खानले अविजित १२ रन बनाई टिमलाई जित दिलाए । प्रदेश ५ का अनिल खरेल र सिद्धान्त शाहीले २२ विकेट लिए । पारसले ४ र सूर्य तामाङले ३ विकेट लिएपछि टस हारेर ब्याटिङ गरेको प्रदेश ५ टिम ४२ ओभरमा १ सय २२ रनमै अलआउट भयो । प्रदेश ५ का चार खेलाडीले मात्र दोहोरो अंकको रन छुन सके । सुवेन्दु पाण्डे २०, सन्दीप सुनार १४, सुरज दराल १८ र सौरभ खनालले १३ रन बनाए । पारसले १० ओभरमा ३ मेडन राख्दै २४ रन खर्चिए । युवा बलर सूर्य तामाङले १० ओभरमा ३ मेडन राख्दै मात्र १६ रन खर्चेर म्यान अफ द म्याच प्रदर्शन गरे । नन्दन यादवले २ र प्रतिस जिसीले १ विकेट झारे ।"
प्रदेशस्तरीय खेलकुद ठाउँठाउँमा,"विराटनगर  प्रदेश १ सामाजिक विकास मन्त्रालयको आयोजनामा जेठ १५ देखि प्रदेशस्तरीय खेलकुद हुने भएको छ । मन्त्रालयले सोमबार पत्रकार सम्मेलन गर्दै प्रतियोगितामा महिला र पुरुष कबड्डी, क्रिकेट, ब्याडमिन्टन, टेबलटेनिस, तेक्वान्दो, एथलेटिक्स, कुस्ती, उसु, कराँते र डोरीतान गरी ११ खेलमा प्रतिस्पर्धा हुने जनाएको छ ।मन्त्रालय युवा तथा खेलकुद महाशाखा प्रमुख राजेन्द्र बुढाथोकीका अनुसार महिला कबड्डी खाँदबारीमा, पुरुष कबड्डी झापाको काँकडभिट्टामा, क्रिकेट इनरुवामा, ब्याडमिन्टन सोलुखुम्बुमा, टेबलटेनिस उदयपुरको गाईघाटमा, तेक्वान्दो झापामा, एथलेटिक्स इटहरीमा, कुस्ती विराटनगरको जतुवामा, उसु इलाममा, कराँते विराटनगरमा र डोरीतान बुढीगंगा गाउँपालिकामा गर्ने तयारी भएको छ । महिला र पुरुष फुटवल तथा भलिबल प्रतियोगिता भने धनकुटामा र तेह्रथुमको बसन्तपुर र मोरङ लक्ष्मीमार्गमा सम्पन्न भइसकेको मन्त्रालयले जनाएको छ । प्रतियोगितालाई १ करोड ७९ लाख ८४ हजार ६ सय ५० रुपैयाँ खर्च लाग्ने अनुमान मन्क्रालयको छ ।मन्त्रालयले राष्ट्रिय स्तरको बहिरा त्रिकेट पनि गर्ने जनाएको छ । जेठ १५ देखि विराटनगरको सहिद मैदानमा प्रतियोगिता आयोजना गर्न लागिएको हो । बहिरा क्रिकेट प्रतियोगिताका लागि २७ लाख ५४ हजार ६ सय रकम खर्च हुने अनुमान मन्त्रालयको छ । मन्त्रालयले अहिलेसम्म खेलकुदमा गरेका कार्यप्रगतिबारे जानकारी गराएको थियो । यसै वर्ष मुख्यमन्त्री कप फुटबल र मुख्यमन्त्री कप प्रदेश लिगको तयारीसमेत अन्तिम चरणमा रहेको सामाजिक विकासमन्त्री जीवन घिमिरेले जानकारी दिए । प्रदेश सरकारले १३ जिल्लामा जिल्लास्तरको खेल मैदान निर्माण र ८८ गाउँपालिका र ३५ नगरपालिकामा मैदान निर्माणका लागि बजेट निकासा भइसकेको मन्त्री घिमिरेले बताए । मन्त्रालयले गाउँपालिका र नगरपालिकाको हरेक खेल मैदान निर्माणका लागि ८ लाखका दरले रकम निकासा गरेको छ भने जिल्ला सदरमुकाममा निर्माण हुने खेल मैदानका लागि प्रत्येक जिल्लामा ५० लाखका दरले रकम निकासा गरेको छ ।चालु आर्थिक वर्षमा राष्ट्रिय स्तरको क्रिकेट मैदान निर्माणका लागि विराटनगर १९ मा रहेको बैजनाथपुर मैदानलाई ८५ लाख निकासा गरेको मन्त्रालयले जनाएको छ ।"
बिच भलिबल हुने,"लेखनाथ फेवाताल किनारमा असार पहिलो साता राष्ट्रिय बिच भलिबल प्रतियोगिता हुने भएको छ । कास्की जिल्ला भलिबल संघले बाराही चोक मैदानमा असार ५ देखि ७ सम्म छैटौं महिला तथा सातौं राष्ट्रिय पुरुष बिच भलिबल गर्ने भएको हो । संघले सोमबार पत्रकार सम्मेलन गरी प्रतियोगितामा ४० टिम सहभागी हुने जनाएको छ । सात प्रदेश र ३ विभागका २२ महिला र पुरुष टिम सहभागी हुनेछन् । संघका अध्यक्ष भीम पराजुलीले प्रदेशमा खेलाडी छनोट सुरु भइसकेको बताए । पहिलो, दोस्रो र तेस्रो हुने टिमले क्रमशः ३० हजार, २० हजार र १० हजार रुपैयाँ पुरस्कार पाउने प्रतियोगिता सम्पन्न गर्न २२ लाख रुपैयाँ खर्च लाग्ने संघको अनुमान छ । प्रतियोगिताबाट १३ औं दक्षिण एसियाली खेलकुद (साग) का लागि समेत खेलाडी छनोट हुने नेपाल भलिबल संघका उपाध्यक्ष यामबहादुर गुरुङले बताए ।"
६ महिने महिला लिग भदौदेखि,"काठमाडौं  एक सातामा सकिने महिला फुटबल लिगको परम्परा तोड्दै अखिल नेपाल फुटबल संघ (एन्फा) ले ६ महिना लामो उपराष्ट्रपति महिला फुटबल लिगको आयोजना गर्ने भएको छ । छनोट चरणसहित प्रतियोगिता भदौदेखि माघसम्म चल्नेछ । गत वर्ष कर्माछिरिङ शेर्पा एन्फा अध्यक्षमा निर्वाचित भएपछि महिला फुटबलमा लगानी बढाउने उद्घोष गरेका थिए । एन्फा प्रवक्ता किरण राईले महिला फुटबल विकासका लागि लिग कोसेढुंगा हुने अपेक्षा गरेका छन् । हामीले पुरुष फुटबलसँगै महिला फुटबलको विकासका लागि लामो समयसम्म चल्ने लिगको अवधारणा ल्याएका हौं, प्रवक्ता राईले थपे, भदौदेखि छनोट प्रक्रिया सुरु हुन्छ । जिल्ला छनोट हुँदै प्रदेश टिम तयार गरी अन्तिम प्रतियोगिता आयोजना गरिनेछ ।एन्फाले सात प्रदेश र तीन विभागीयसहित १० टोलीसम्मिलित मुख्य लिग एउटै मैदानमा खेलाउने तयारी गरेको छ । प्रवक्ता राईले भने, हामीले एउटै मैदानमा खेलाउनेबारे सोचेका छौं । निर्णय भइसकेको छैन । काठमाडौं, विराटनगर वा पोखरामा पनि हुनसक्छ । सम्पूर्ण व्यवस्थापन एन्फाले गर्ने उनले जानकारी दिए । छनोट प्रतियोगिता भदौ २० बाट सुरु हुनेछ । महिला लिग माघ २८ मा सकिने एन्फाले जनाएको छ ।"
भेरोनिकाको सनसनी,"पेरिस विश्व वरीयता ६८ की रसियाली भेरोनिका कुदेर्मेटोभाले सोमबार फ्रेन्च ओपन टेनिसको पहिलो चरणमा पूर्व विश्व नम्बर एक डेनमार्ककी कारोलिन वोज्निआकीलाई हराएर सनसनी मच्चाएकी छन् । २२ वर्षीया उनले पहिलो सेट ६० ले गुमाउनुका बावजुद ६३, ६३ ले पछिल्लो दुई सेट जितेर कारोलिनलाई पहिलो खेलमै पेरिसबाट घर फर्काइन् ।"
महादेवलाई ट्रेल रनको उपाधि,"मुगु  छायाँनाथ रारा नगरपालिकाले आयोजना गरेको प्रथम मेयर कपअन्तर्गत १४ किलोमिटर ट्रेल रनको उपाधि महादेव साउदले जितेका छन् । उनले निर्धारित दुरी ५० मिनेट ४८ सेकेन्डमा पार गरे । उनी जिल्ला प्रहरी कार्यालयमा कार्यरत छन् ।छायाँनाथ रारा१ का रमेश मल्लले ५१ मिनेट २२ सेकेन्डबाट दोस्रो र गमगढीका हरिमुन भण्डारी ५१ मिनेट ३० सेकेन्डबाट तेस्रो भए । गमगढी माविको मैदानबाट सुरु रेस चैनखोला, चैनगाउँ हुँदै बुटुधारा बालै बगरको पुल पुगेर सोही रुटबाटै फर्किएको थियो । दौडमा ५० खेलाडीले भाग लिएको नगरपालिकाले जनाएको छ ।प्रशिक्षक पदमराज मल्लका अनुसार गमगढीमा पहिलोपल्ट आयोजित ट्रेल रनबाट खेलाडी उत्साही भएका छन् । हिमालयन म्याराथन दौडका लागि खेलाडी उत्पादन गर्न हरेक वर्ष हाफ म्याराथन प्रतियोगिता गरिने नगर प्रमुख हरिजंग शाहीले जनाए ।"
उपराष्ट्रपति चिल्ड्रेन गेम्स सुरु,"काठमाडौं राष्ट्रिय खेलकुद परिषद् (राखेप) को आयोजनामा दोस्रो उपराष्ट्रपति चिल्ड्रेन गेम्स सोमबार सुरु भएको छ । ललितपुरस्थित आर्मीको शारीरिक तथा प्रशिक्षण केन्द्रमा सुरु प्रतियोगितामा कराँते, तेक्वान्दो, उसु, एथलेटिक्स, टेबलटेनिस र कबड्डी खेल समावेश छ । पहिलो संस्करणमा ४ खेलमा प्रतिस्पर्धा भएकोमा यो संस्करणदेखि टेबलटेनिस र कबड्डी थप गरिएको आयोजक राखेपले जनाएको छ ।पहिलो दिन ब्वाइज १०० मिटर दौडमा प्रदेश १ का सुशील वली विजेता भए । उनले ११४४ सेकेन्डमा दुरी पूरा गरे । प्रदेश ५ का तुल्सीराम थारु दोस्रो र प्रदेश २ का अभिनाश सहनी तेस्रो भए । सोही दुरीको गर्ल्समा प्रदेश ६ की सैस्ना सिर्पाली १३३० सेकेन्डबाट विजेता बनिन् । प्रदेश २ की रोशना पोखरेल दोस्रो र प्रदेश ५ की रेशु थारु तेस्रो भए । ब्वाइज लङजम्पमा प्रदेश ५ का सुदीप थारु विजेता हुँदा प्रदेश २ का नितेशसिंह दनुवार दोस्रो र गण्डकी प्रदेशका जयन्त प्रकाश तेस्रो भए ।प्रतियोगिताको पूर्व सभामुख सुवासचन्द्र नेम्वाङले उद्घाटन गर्दै सीमित स्रोत र साधनबीच नेपाली खेलाडीले उल्लेख्य सफलता हासिल गरिरहेको चर्चा गरे । राखेप सदस्यसचिव केशवकुमार विष्टले कम उमेरका बालबालिकाबाट क्षमतावान खेलाडीको पहिचान गर्न सहज होस् भनी गत वर्षदेखि चिल्ड्रेन गेम्सको सुरुआत गरेको बताए ।"
टुरिनबाट एलेग्रीको बिदाइ,"मिलान मासिमिलियानो एलेग्रीले आइतबार युभेन्ट्सको प्रशिक्षकका रूपमा आफ्नो अन्तिम खेलको जिम्मेवारी लिएका छन् । लगातार आठौंपल्ट सिरी ए को उपाधि जिते पनि च्याम्पियन्स लिगमा असफलताको मूल्य उनले चुकाउनुपर्यो । पोर्चुगिज सुपरस्टार क्रिस्टियानो रोनाल्डोको सनसनीपूर्ण अनुबन्ध च्याम्पियन्स लिग सफलताकै लागि थियो । युभेन्ट्समा एलेग्रीको युग साम्पडोरियासँगको २० को हारसँगै सकिने क्रममा रोनाल्डोलाई आराम दिइएको थियो । रोनाल्डोले सिजनमा ३८ मध्ये ३१ खेल खेले । त्यसमा उनी २१ गोलसाथ टिमको सर्वाधिक गोलकर्ता बने । तर युभेन्ट्सले रोनाल्डोलाई सिरी ए को उपाधिसंख्या बढाउन अनुबन्ध गरेको थिएन । रोनाल्डोले रियल म्याड्रिडमा ९ सानदार सिजन बिताएका थिए । इटाली जानुभन्दा अगाडिको पाँचमध्ये चार सिजन उनले च्याम्पियन्स लिगको उपाधि जितेका थिए । उनी १ सय मिलियन युरोमा टुरिन आएका थिए । त्यसबाहेक वार्षिक ३० मिलियन पाउन्ड अतिरिक्त दिने भनिएको थियो । इटालीका सञ्चारमाध्यमले उनको अनुबन्धलाई द डिल अफ द सेन्चुरी भनेका थिए । तर एक सिजनपछि युभेन्ट्सको योजना कमजोर बनेको छ । उसले यस सिजन अघिल्लो सिजनभन्दा कम खेल जितेको छ । कोपा इटलियाको क्वाटरफाइनलमै एटलान्टासँग ३० ले पराजित हुनु चार वर्षयताकै कमजोर प्रदर्शन थियो । रोनाल्डोको एकल प्रदर्शनमा युभेन्ट्सले च्याम्पियन्स लिग क्वाटरफाइनल यात्रा तय गरेको थियो । उनले एट्लेटिको म्याड्रिडविरुद्ध ह्याट्रिक पूरा गरेका थिए । क्वाटरफाइनलमा युभेन्ट्सले अयाक्ससँग पराजय बेहोर्यो । रोनाल्डोले त्यति बेलै एलेग्रीको रणनीतिमा घुमाउरो पाराले आलोचना गरेका थिए । च्याम्पियन्स लिगको १ सय ६० खेलमा १ सय २४ गोल गरेका रोनाल्डोले भनेका थिए, म चमत्कार गर्न सक्दिनँ ।अनुभवी डिफेन्डर आन्द्रेय बार्जाग्लीले भनेका छन्, रोनाल्डोले देखाइसकेका छन् कि उनी हरेक खेलमा गोल गर्न सक्छन् । तर उनीसँगै टिम पनि बलियो हुनुपर्छ ।"

शीर्षक,विवरण
सरकारपार्टी नेता फाटो,"शिक्षासम्बन्धी विधेयक, सुरक्षा परिषदको काम, कर्तव्य र अधिकारसम्बन्धी विधेयक, विज्ञापनसम्बन्धी विधेयक विवादमा । पार्टीले बदनामी भोग्नुपर्ने अवस्था आएको नेताहरूको भनाइ ।एसिया प्यासिफिक सम्मेलन को आयोजनामा सरकारको सहभागिता । बदनामी भएको भन्दै नेताहरूद्वारा आपत्ति । स्थायी समिति बैठकमा प्रधानमन्त्रीले आत्मालोचना गर्नुपर्ने माग । आइन्दा यस्ता विवादित काम नगर्न सरकारलाई सचेत गराइयो ।दूरसञ्चार प्राधिकरणको अध्यक्षमा दिगम्बर झालाई पुनः नियुक्त गर्ने निर्णय । स्थायी समिति बैठकमा नेताहरूको आपत्ति । सडकमै उत्रिने ११ केन्द्रीय सदस्यको चेतावनीपछि झाको राजीनामा गराइयो ।अघिल्लो वर्ष नीति तथा कार्यक्रम र सरकारको वार्षिक बजेट । पार्टीसँग छलफल नगरेको र सुझाव नमागेको भन्दै संसद्मै पार्टीका सांसदहरूको विरोध ।"
सुमार्गीको कम्पनीलाई साढे ४ अर्ब कर तिर्न ताकेता,पुस २६ मा सर्वोच्च अदालतले अघिल्लो आदेश खारेज गर्दै सुमार्गीको रकम यथास्थितिमा राख्न भनेको थियो । सुमार्गीले अघिल्लो आदेशका आधारमा रकम झिकिसकेकाले राष्ट्र बैंकले सर्वोच्चले दिएको दोस्रो आदेश कार्यान्वयन गर्न सकेको छैन ।
तरकारीमा ५ तह बिचौलिया,"तरकारी ढुवानीकर्ता सहदेव बस्नेतले पनि कालीमाटी र जिल्लाका व्यापारीले बढी मुनाफा राखेको बताए । उनी चित्लाङबाट काउली ढुवानी गरेर कालीमाटीका पसल नम्बर ४०२ मा पुर्याउने गर्छन् । किसानसँग ३० रुपैयाँमा खरिद भएको तरकारी काठमाडौंमा कतिमा बिक्री हुन्छ, थाहा हँॅदैन । सबै कालीमाटीले खाने हो, उनले भने, हामी ढुवानी मात्रै गर्छौं । व्यापारीले कति पैसा लिन्छन्, हामीलाई थाहा हँॅुदैन ।"
'प्रदेशहरू किन छटपटाएका ?',"संघीयताको नाम नलिई उनले परिपाटी बस्दै जाने जिकिर गर्दै भने, नेपाल एउटा राष्ट्र हो, एउटा देश, एउटा सरकार नेपाल सरकार, त्यसका विभिन्न अवयव छन्, निकाय छन्, सात वटा प्रदेश, ७५३ वटा स्थानीय तह छन्, स्थानीय सरकार छन् ।उनले थपे, तर ती सबै नेपाल सरकारका विभिन्न इकाईहरू हुन् ।"
'स्कुलको जग्गामा कार्यालय नबनाउनू',"वडा नम्बर ८ का अध्यक्ष दिनेशकुमार डंगोलले कोषले उपलब्ध गराएको जग्गामा बाध्य भएर भवन बनाउन लागिएको प्रतिक्रिया दिए । २०५८ सालमा कोषले वडाको जग्गा अधिग्रहण गरेको थियो । त्यसको सट्टा अर्को जग्गा दिने सहमति छ । हामीले अन्यत्रै जग्गा मागेका थियौं, कोषले विद्यालयसँगैको जग्गा दियो, उनले भने । कोषका सदस्य सचिव प्रदीप ढकालले पशुपति क्षेक्रको गुरुयोजनाअनुसार जग्गा वडालाई दिने निर्णय गरेको दाबी गरे ।"
नारायणी किनारमा व्यत्तिको दाबी,"मसानघाट र तत्कालीन नगरपञ्चायतदेखि सार्वजनिक भनेर संरक्षण गर्दै आएको जग्गा मेरो हो भन्दैमा कुनै व्यक्तिलाई दिन मिल्दैन, उनले भने । भरतपुर३ का वडाध्यक्ष चन्द्रमित्र पण्डितले पनि लालपुर्जा नभएकाले पन्त परिवारले दाबी गरेको जग्गा सर्वाजनिक नै भएको बताए ।"
१२ कट्ठा कब्जा,"निजी स्रोतका शिक्षक र कर्मचारीलाई तलब खुवाउन पनि सटर भाडामा दिनुपर्ने अवस्था आयो, विद्यालय व्यवस्थापन समितिका अध्यक्ष भीम भट्टले भने, तल्लो तलाका सटर सस्तोमा दिइएकाले माथिल्लो तलामा पनि सस्तोमै दिनुपर्यो । उनले बजार क्षेत्रमा चलनचल्तीको दरभन्दा निकै सस्तो भाडा रहेको बताए ।महेन्द्रनगर बजार क्षेत्रका बैजनाथ र महेन्द्रनगर माविसँग करिब १० बिघा हाराहारी जमिन छ । दुवै विद्यालयले खेल मैदानसमेत बाँकी नराखेर जमिन भाडामा दिएका छन् । प्रतिबिघा वार्षिक २०२५ हजार मात्र भाडा लिने गरी उक्त जमिन भाडामा दिइएको हो । वर्षौंदेखि सस्तो मूल्यमा जमिन भाडामा दिइए पनि विद्यालय व्यवस्थापन समिति र प्रधानाध्यापकले यसतर्फ चासो दिएका छैनन् ।"
पाँच विधेयक संसद्मा,"प्रधानमन्त्री केपी शर्मा ओलीका तर्फबाट कानुन, न्याय तथा संसदीय मामिला मन्त्री भानुभक्त ढकालले महालेखा परीक्षकको ५६ औं प्रतिवेदन र आर्थिक वर्ष २०७४२०७५ को सुशासन प्रतिवेदन पेस गरे । उनले राज्यका निर्देशक सिद्धान्त, नीति र दायित्व कार्यान्वयन सम्बन्धमा गरेका काम र प्राप्त उपलब्धिसहितको २०७४२०७५ को वार्षिक प्रतिवेदन पनि संसद्मा पेस गरे । अर्थ समितिका सभापति कृष्णप्रसाद दाहालले प्रिबजेट छलफलसम्बन्धी प्रतिवेदन प्रस्तुत गरे । अर्थ समितिले पूर्वअर्थमन्त्रीहरू ज्ञानेन्द्रबहादुर कार्की र सुरेन्द्र पाण्डेको संयोजनमा गठित उपसमितिले मुलुकका ११ स्थानमा गरेको छलफलबाट प्राप्त सुझावसहितको प्रतिवेदन संसद्मा पेस गरेको हो । कृषि सहकारी तथा प्राकृतिक स्रोत समितिका सभापति पूर्णाकुमारी सुवेदीले कृषि सहकारी तथा प्राकृतिक स्रोत समितिको वार्षिक प्रतिवेदन संसदमा पेस गरेकी छन् ।"
'चम्चाले खान जान्दैमा परराष्ट्र सचिव ?',"झन्डै डेढ वर्ष परराष्ट्रमा सचिव रिक्तताको अवस्था देखियो, कोइरालाले भने, लामो समय निमित्त वा कायममुकायम दिएर कामचलाउ प्रशासन हाँक्नु सरकारको र प्रशासनिक संयन्त्रको असफलता हो, दूरगामी सोचाइ नराख्दा आएको रिक्तता हो । संसदको राज्य व्यवस्था सुशासन समितिमा गत शुत्रबार प्रस्तुत विधेयकमा सामान्य प्रशासनमन्त्री लालबाबु पण्डितले अल्जाइमर भएको व्यक्तिसमेत सचिव बनाउनुपरेको भन्दै बहस सुरु गरेका थिए । मन्त्रीज्यूको भनाइलाई आत्मसात् गर्ने हो भने मैले यहाँ (सचिव पदमा) गल्ती गरेँ भने मभन्दा काबिल व्यक्ति यहाँ आउन सक्छ । परराष्ट्रमा पनि भन्न खोजेको यत्ति हो, कोइरालाले भने ।"
कांग्रेसको छाया सरकारमा पूर्वमन्त्रीहरू,"श्रम, रोजगार तथा सामाजिक सुरक्षा डिला संग्रौला पन्त, सञ्चार तथा सूचना प्रविधि बहादुरसिंह लामा, भूमि व्यवस्था, सहकारी तथा गरिबी निवारण लक्ष्मी परियार, संघीय मामिला तथा सामान्य प्रशासन अतहर कमाल मुसलमान, कृषि तथा पशुपक्षी पद्मनारायण चौधरी महिला, बालबालिका तथा ज्येष्ठ नागरिक उमा रेग्मी, रक्षा भीमसेनदास प्रधान, भौतिक पूर्वाधार तथा यातायात सञ्जयकुमार गौतम, वन तथा वातावरण राजेन्द्रकुमार केसी र कानुन, न्याय तथा संसदीय मामिला राधेश्याम अधिकारी नेतृत्वको समितिले हेर्नेछन् ।"
वन क्षेक्र अतित्रमण,पछिल्लो समयमा केबलकारले लिएको जग्गामध्ये २५ रोपनी जति क्षेत्रभित्र सुरक्षाका निम्ति कम्पाउन्ड लगाउन थालिएको केबलकारको दाबी छ । कालिञ्चोक क्षेक्र अतित्रमणको मारमा पर्दै गएपछि स्थानीय प्रशासनले यसअघि नै थप संरचना बनाउन नपाउने सूचना जारी गरेको थियो ।
कर्मचारी अभाव टार्न स्वयंसेवक,उनले प्रदेश सरकारले बालविवाह मुक्त प्रदेश र सहयोगापेक्षी सडक मानवमुक्त प्रदेश बनाउने अभियानमा जुटेको र आवश्यक गृहकार्य गरिरहेका कारण तथ्यांक संकलन र आवश्यक समन्वयका लागि सहजकर्तालाई स्वयंसेवकको रूपमा खटाइएको बताए । मन्क्री दुलालले सामाजिक विकास मन्त्रालयले यसै आर्थिक वर्षबाट सुरु गरेको एक विद्यालय एक नर्स कार्यत्रम प्रभावकारी रूपमा अगाडि बढेको स्मरण गराउँदै स्वयंसेवक परिचालन कार्यक्रम पनि सफल हुने विश्वास व्यक्त गरे ।
चेपाङलाई निःशुल्क स्वास्थ्य बिमा,"उक्त गाउँपालिकामा बसोबास गर्ने अधिकांश चेपाङ समुदायको आफ्नो स्वामित्वमा जग्गाजमिन छैन । यस गापामा सबैभन्दा बढी वडा नं ६ को उर्लाघारीमा चेपाङको बसोबास छ । सदियौंदेखि उनीहरू त्यही बसोबास गर्दै आएका छन् । बसेको छाप्रो र रगतपसिनाले सिँचेको जमिन उनीहरूको स्वामित्वमा छैन । बिहान बेलुका हातमुख जोर्न धौधौ पर्ने यो समुदायले रोगको उपचार गर्न स्वास्थ्य चौकी र अस्पताल पुग्ने सम्भावना नै थिएन । गाउँपालिकाले यो समुदायको निम्ति निःशुल्क स्वास्थ्य बिमा गरिदिएकाले अब उनीहरू स्वास्थ्य चौकी र अस्पतालमा उपचारका निम्ति आउने आशा गर्न सकिन्छ, स्थानीय समाजसेवी सुरेन्द्र थिकेले भने । उनीहरूको उपचारको एक मात्र विधि धामीझाँक्री नै हो । धामीझाँक्रीको कारण यो समुदायका बासिन्दाको ज्यान अकालमा जाने गरेको छ । बिमाले यस क्षेत्रका चेपाङ समुदायको धामीझाँक्रीप्रति रहेका अन्धविश्वास क्रमशः टुट्दै जाने र उपचारको निम्ति स्वास्थ्य संस्थामा आउने क्रम बढ्ने छ, गापा अध्यक्ष लामाले भने ।"
गैंडा मुद्दामा पनि कैद माफी,"कैद मिनाहा पाएर छुटेका चोरी सिकारी पनि त्यस्तो काममा फर्केको देखेपछि माफी नहुने व्यवस्था आएको थियो, हाल राष्ट्रिय निकुञ्ज विभागमा कार्यरत चितवन राष्ट्रिय निकुञ्जका पूर्वप्रमुख संरक्षण अधिकृत कमलजंग कुँवरले भने ।गैंडा संरक्षण र चोरी सिकारीको विषयमा लेखिएको चर्चिच पुस्तक गैंडालाई चार वर्ष का लेखक पनि रहेका कुँवरका अनुसार माफी पाएर छुटेपछि बुद्धि प्रजाले १३ र रामशरण विकले एउटा गैंडा मारेका थिए । केही वर्षयता गैंडाको चोरी सिकार नियन्त्रणमा आएको छ । कुनै बेला वर्षमा ३८ वटासम्म गैंडा पर्ने चितवन राष्ट्रिय निकुञ्जमा अहिले चोरी सिकार ठप्पजस्तै छ ।"
"योग्यता अनमीको, काम मिडवाइफको","राष्ट्रिय दक्ष प्रसूति नीति २००६ ले सुरक्षित मातृत्वका लागि मिडवाइफ जनशक्ति उत्पादन गर्ने रणनीति लिएको छ । यसै रणनीतिअनुसार चिकित्सा विज्ञान राष्ट्रिय प्रतिष्ठान (न्याम्स) मा मिडवाइफ कक्षा सञ्चालनमा छ । न्याम्सबाट १६ विद्यार्थीले यो विषय पढिरहेका छन् । काठमाडौं विश्वविद्यालय र पीसीएल नर्सिङ पास गरेकाले मिडवाइफ पढ्न पाउने व्यवस्था छ । सरकारी सेवामा दरबन्दी नहुँदा पढ्दै गरेका विद्यार्थी रोजगार नपाइला भन्ने चिन्तामा छन् । मिडवाइफको दरबन्दी राख्न सके मातृशिशु मृत्युदर दुई तिहाइसम्म घटाउन सकिने नर्सिङ विशेषज्ञ बताउँछन् । सर्वेक्षणअनुसार नेपालमा मातृशिशु मृत्यु दर प्रतिलाख २ सय ३९ छ । दिगो विकास लक्ष्यले सन् २०३० सम्ममा प्रतिलाख ७० मातृ मृत्यु दर र प्रति हजारमा एक नवजात शिशु मृत्युदर घटाउने लक्ष्य लिएको छ । यो लक्ष्य प्राप्तिका लागि मिडवाइफ जनशक्ति उत्पादन र परिचालन गर्नुपर्ने बज्राचार्य बताउँछिन् । उनी भन्छिन्, नेपालजस्तै विकासोन्मुख मुलुकमा मिडवाइफ जनशक्ति उत्पादन गरेरै मातृशिशु मृत्यु दर घटेको हो । थाइल्यान्ड, मलेसिया यसका उदाहरण हुन् । उनका अनुसार दुईमहिने तालिम लिएका नर्सबाट सुत्केरी गराइने गरिएको छ ।"
बार्गेनिङ रोक्न इजी ट्याक्सी एप्स,सीमा तामाङ
सडकमै पार्किङ,"सर्भिस ट्र्याकमै पार्किङ सूर्यविनायकतीनकुने सडकखण्डको सर्भिस ट्रयाक पार्किङस्थलका रूपमा परिणत भएको छ । अरनिको राजमार्गअन्तर्गत पर्ने सूर्यविनायकतीनकुने ६ लेन खण्डअन्तर्गतको ९१ किमि सडकको दायाँबायाँको करिब १८ किलोमिटर सर्भिस ट्रयाक मुख्यमुख्य चोकमा दुरुपयोग भइरहेको हो । सर्भिस ट्रयाकलाई स्थानीयबासी तथा व्यापारीहरूले पार्किङ र व्यापार गर्ने थलो बनाएका छन् । मध्यपुर थिमि शंखधर चोक (नयाँ थिमि) मा त झन् सर्भिस ट्रयाकलाई नै सूर्यविनायक नगरपालिकादधिकोट, गाम्चा चल्ने बस, रत्नपार्क चल्ने माइक्रोबस पार्क स्थापित छ । पैदलमैत्री सर्भिस ट्रयाकमै पार्किङ गर्दा सर्वसाधारणले सास्ती झेल्दै आएका छन् ।"
"कूटनीति, राजनीति होइन राज्यनीति","राज्यका धेरै निकायमा राजनीतीकरण जारी छ । जसरी हुन्छ, हरेक निकायभित्र राजनीतिक नझए व्यक्तिगत आग्रहका आधारमा नियुत्तिले गुणदोष प्रणाली कुण्ठित हुने गरेको छ । बचेखुचेका ठाउँको पनि व्यवस्था भत्काउने यो नियतले परराष्ट्र सेवालाई संकुचित पार्ने खतरा छ । कूटनीति राजनीतिले भन्दा राज्यनीतिले सञ्चालन गर्ने सोच हुनुपर्छ, संसद्ले यसमा सरकारलाई सम्झाउन सक्नुपर्छ ।"
संसद् व्यवस्थापक होइन,"संसद् विधायिका हो, व्यवस्थापक होइन । शक्ति पृथकीकरणको सिद्धान्त अनुसार यसले बनाएका ऐनकानुन कार्यपालिकाले कार्यान्वयन गर्ने हो । ऐनकानुन दीर्घकालीन हुने भएकाले त्यसमा विपक्षीको पनि सहमति आवश्यक हुन्छ । सरकारमा विपक्षी हुँदैन भने संसद्मा हुन्छ । कानुनमा सबैको सरोकार हुने भएकाले नागरिक समाजका सरोकारवालाबीच पनि विधेयकमाथि बहस हुन आवश्यक छ । सरकारले सुटुक्क विधेयक ल्याउँदै पास गराउने हैन । सरकारले दर्ता गराएकै विधेयकलाई सदरमात्र गर्ने भए, संसद्को के काम ? हामीले देखिसक्यौं, सरकारले बनाएको कानुन सदैव आफ्नो शक्ति बढाउने र राजनीतिक पूर्वाग्रह राख्ने भएकाले विवादित हुँदै आएको छ । शुक्रराज आचार्य, नयाँबजार, कीर्तिपुर"
सहयोगको अपिल,काभ्रेपलाञ्चोक जिल्ला पनौती नपा वडा नं १२ निवासी म २१ वर्षीय सरोज तामाङको दुवै मृगौलाले काम गर्न छोडेको हुँदा बयोधा अस्पताल बल्खुमा हेमोडाइलासिस गरिरहेको छु । डाक्टरको सल्लाहअनुसार जतिसक्दो छिटो मृगौला प्रत्यारोपण गर्नुपर्छ । मेरो घरको आर्थिक अवस्था अत्यन्त कमजोर छ । आजसम्मको उपचारमा जो भएको सम्पत्ति सबै सकिइसक्यो । अब कसैको सहयोगविना थप उपचार गर्न असमर्थ छु । तसर्थ देशविदेशमा रहनुभएका सहयोगी व्यक्ति तथा संघसंस्थासँग सहयोगको अपेक्षा गरेको छु । मलाई सहयोग गर्न चाहनुहुने व्यक्ति तथा संघसंस्थाले राष्ट्रिय बाणिज्य बैंकको बनेपा शाखामा रहेको खाता नं १८१०००५३१६१० मा आफूले सकेको रकम जम्मा गरी सहयोग गरिदिनु हुन अनुरोध गर्छु । साथै ९८१०३३९४४० मा सम्पर्क गरी थप जानकारी लिन सकिनेछ ।
स्थानीय सरकारको बलमिच्याइँ,"१ सरकारले नीति तथा कार्यक्रममा विद्यालय तथा विश्वविद्यालयको खाली जग्गा उपयोग गर्ने बताइरहँदा शिक्षाप्रेमीहरूले शिक्षाको उन्नयनका थप कार्यक्रम खाली जग्गामा हुने र ती विद्यालय र विश्वविद्यालयका विद्यार्थी लाभान्वित हुने आस गरे ।२ स्थानीय सरकारले झने विद्यालयको जग्गा धमाधम अतिक्रमण गर्ने काम सुरु गर्नलागेको छ । त्यसमा गैरशैक्षिक त्रियाकलाप गर्ने निर्णय गर्दै शैक्षिक वातावरण धमिलो पार्ने काम गर्दैछ ।३ बूढानीलकण्ठ स्कुलको जग्गामा बसपार्क बनाउने कुरा हास्यास्पद छ । यसबाट विद्यालयको वातावरण के र कस्तो हुनुपर्ने भन्ने सामान्य ज्ञान पनि स्थानीय सरकारलाई नभएको पुष्टि हुन्छ । खोज्ने हो भने बूढानीलकण्ठ क्षेत्रमा मनग्गे सरकारी जग्गा छ । तिनको उपयोग गरेर बसपार्क बनाउन सकिन्छ ।४ शिक्षा मन्त्रालयका पदाधिकारी पनि कस्ता ? विद्यालयको जमिन हडपेर स्थानीय सरकारले व्यापारिक प्रयोजनमा लगाउनलाग्दा पनि ठिकै हो भनेर स्वीकृति प्रदान गरिरहेछ, लाजै नमानी । ५ पशुपति विकास कोषले पनि बुझ्दैनबुझी वेद विद्याश्रम रहेको जग्गा स्थानीय सरकारको कार्यालय बनाउन स्वीकृति दिएको छ । हाँसो उठ्दो कुरा त के भने यो हाम्रै जग्गा हो, त्यसैले स्कुलले गुनासो गर्नु जरुरी छैन रे । विद्यालय र सार्वजनिक भिड लाग्ने वडा कार्यालय सँगै राख्दा बालबालिकाको पढाइमा के असर पर्छ भन्ने सामान्य ज्ञान पनि पशुपति विकास कोष र स्थानीय सरकारमा देखिएन ।६ जुद्धोदय पब्लिक स्कुलको जग्गा प्रधानाध्यापक र विद्यालय व्यवस्थापन समिति मिलेर व्यापारिक भवन ठड्याउन दिएकै कारणले अहिले त्यहाँ पढ्ने गरिब परिवारका विद्यार्थीलाई कति सास्ती भएको छ भन्ने कुरा के स्थानीय सरकारले कहिल्यै बुझ्ने कोसिस गरेको छ ?७ संविधानले हामीलाई विद्यालय शिक्षाको एकल अधिकार प्रदान गरेको छ भन्ने झ्याली पिट्ने तर विद्यालयको जमिन गैरशैक्षिक क्रियाकलापमा लगाउन बलजफ्ती गर्ने स्थानीय सरकारको हर्कत असह्य रूपमा बाहिर आइरहेछन् ।८ के बूढानीलकण्ठ स्कुलको ५७० रोपनी जग्गालाई विकास गरेर प्राविधिक र व्यावसायिक शिक्षा दिने प्रादेशिक विश्वविद्यालय खोल्न सकिन्न ? के सरकारको प्राथमिकता विद्यालयको जग्गा व्यापारिक प्रयोजनमा लगाई नाफा खाने माक्रै हो ?९ शिक्षण संस्थालाई दिइएको जग्गा सरकारले जबर्जस्ती अतित्रमण गर्दै जाने हो र विद्यालय र विश्वविद्यालयलाई साँघुरो वातावारणमा निसास्सिन बाध्य पार्ने हो भने यो सरकारले शिक्षाको नाममा व्यापार गर्ने उद्देश्य लिएको छ । शैक्षिक उन्नयन उसको प्राथमिकतामा पर्दैन भनेर बुझ्ने हो ?१० विद्यालय र विश्वविद्यालयहरूले नाफा लिने ऊद्देश्यले निर्माण गरेका सटरसमेत हटाई विद्यार्थीका लागि खेल मैदान र अन्य अतिरिक्त त्रियाकलाप गर्ने वातावरण बनाउने कि स्थानीय सरकारले बलमिच्याइँ गरी आफैं व्यापार चलाउने ? मनप्रसाद वाग्ले, मीनभवन, काठमाडौं"
थिंक ट्यांकको भुलभुलैया,"अनेक निजी स्वार्थसमूहका हितलाई ध्यानमा राखेर संस्था र सार्वजनिक वृत्तलाई नियन्त्रण गर्ने त्रममा अख्तियारदेखि अदालतसम्म, विश्वविद्यालयदेखि मानव अधिकार आयोगसम्म, सडकदेखि मिडिया काउन्सिलसम्म सरकारले प्रभुत्वकारी शक्तिका नीति, नियत र निर्णय छर्लंगै प्रकट गर्दै छ । ती स्वायत्त संस्था र संयन्त्रलाई सत्ताधीशहरूले निजीकरण गर्ने अभियानमा सरकारकै अंगजसरी नियन्त्रण गर्न खोज्दा तिनका स्वायत्त, स्वतन्त्र र आलोचनात्मक भूमिका कमजोर हुने मात्रै होइन, सरकार निरंकुश र राज्यतन्त्र तानाशाही बन्न पुग्छ । सार्वजनिक वृत्त र संस्थाका स्वायत्तता, स्वतन्त्रता र आलोचनात्मक मतलाई खुम्च्याइयो भने लोकतन्त्र खुम्चिएर दलतन्त्रमा, दलतन्त्र पनि खुम्चिएर ओलीतन्त्रमा सीमित हुने खतराको तरबार आम जनताको शिरमाथि झुन्डिने पक्का छ । दुईतिहाइको महान् दम्भ र सिंहदरबारको सदाबहार शासकको महाभ्रमका कारण ओली सरकार सर्वत्र नियन्त्रणकारी भूमिका खेल्न अग्रसर रहेका बेला प्रतिष्ठानका संयोजकको राजीनामा प्रकरण सार्वजनिक भएको हो । मिश्रको राजीनामाले ओलीतन्त्र स्थापना गर्ने प्रधानमन्त्रीको सपनामा ठेस लागेको हुनुफर्छ ।ट्वीटर :"
तगारा छल्दै उद्यममा महिला,"हामीकहाँ सिलाइबुनाइ, बुटिक र हस्तकलाको व्यवसायमा मात्र महिलाहरूको उल्लेख्य सहभागिता छ । विकसित मुलुकमा जस्तो दैनिक उपभोग्य वस्तु उत्पादन गर्ने उद्यममा महिलाहरूको उपस्थिति नगण्य देखिन्छ । तीनै तहका सरकारले महिलाहरूको क्षमता पहिचान गरी आवश्यक तालिम दिने गरे यो अपवाद हट्दै जानेछ ।"
समाजवादी मुखुन्डोमा पुँजीवाद,"पुँजीवादी राजनीतिका माध्यमले गरिब र विपन्नको हित गर्छु भन्नु आडम्बरी राजनीति मात्रै हो । यसबाट समाजवाद प्राप्त हुँदैन । विकास, राजनीतिक स्थायित्व र राष्ट्रियताका लागि पनि यो बाधक हो । अहिलेको यस्तो पृष्ठभूमिमा नयाँ पुस्ताले देशको राजनीतिक अर्थतन्त्रमा पहुँच, प्रभाव र नियन्त्रण गर्न सक्यो भने अर्धसामन्ती समाजको अन्त्य भई प्रगतिशील, देशभक्त र क्षमतामा आधारित समाज स्थापना हुन सक्ला । नत्र सिद्धान्त र व्यवहार भुलेको पुँजीवादी राजनीतिको राइँदाइँ चलिरहनेछ । लेखक सांसद तथा नेपाली कांग्रेसका नेता हुन् ।"
बुटवलका ललित बुद्धिजीवी,"सारमा, सबैभन्दा सजिलो हुन्छ, बगेको धारमा बगिदिनु । यसो गर्दा लाभका पद वा सम्मान अवसरहरू पनि प्राप्त होलान् । तर राज्यलाई जनमुखी बनाउनु छ भने समाजमा सधैं प्रतिपक्षी विचारको आवश्यकता हुन्छ । राज्य सत्ताधारी विचार थोपर्न उद्यत हुन्छ, त्यसलाई सन्तुलनमा राख्न प्रतिपक्षी विचार आवश्यक पर्छ । तपाईंलाई सत्ताको भाषाको सुगारटाइ प्रिय छ वा समयले सुम्पेको दायित्व ? रोजाइ आआफ्नो ।"
विपक्षीद्वारा सर्वेक्षण नतिजा अस्वीकार,"चुनाव अघिसम्म खण्डित मतादेशको चर्चा भइरहेका बेला सार्वजनिक सर्वेक्षणले उत्तरप्रदेश, विहार, उडिसा र पश्चिम बंगालमा भाजपा हावी हुने देखाएको छ । अधिकांश सर्वेक्षणले उत्तरप्रदेशको कुल ८० सिटमध्ये एनडीएले ३८ देखि ६८ सिट जित्ने अनुमान गरेका छन् । एबीपीएसी नेल्सनले भने एनडीएले २२ सिट जित्ने दाबी गरेको छ । विपक्षी समाजवादी पार्टी (सपा) र बहुजन समाज पार्टी (बसपा) बीच चुनावी गठबन्धन भएका कारण चुनाव अघिबाटै उत्तरप्रदेशमा भाजपाले ठूलो क्षति बेहोर्ने अनुमान गरिँदै आएको थियो । चुनावअघि सार्वजनिक कतिपय मत सर्वेक्षणले २०१४ को चुनावमा लोकसभामा ८० मध्ये ७१ सिट जितेको भाजपाले यसपटक बढीमा ३५ देखि ४० ल्याउने भविष्यवाणी गरेका थिए । त्यसका पछाडि केही ठोस कारण थिए । पाँच वर्षअघिको चुनावमा सपा र बसपाले प्राप्त गरेको मतलाई जोड्ने हो भने त्यो भाजपाले पाएको ४२ प्रतिशतकै नजिक हुन्थ्यो । यादव जातिमा पकड राख्ने सपा र जाटभमा एकलौटी पकड भएको बसपाबीचको गठबन्धनमा मुस्लिमको समेत मत थपिने अुनमानका आधारमा यसपटकको नतिजा उनीहरूका पक्षमा आउने आकलन गरिएको थियो ।"
कान्तिपुर हिसान शैक्षिक मेला जेठ ९ देखि,"मेलामा त्रिभुवन विश्वविद्यालय, पूर्वाञ्चल विश्वविद्यालय, मध्यपश्चिम विश्वविद्यालय, सुदूरपश्चिमाञ्चल विश्वविद्यालय, प्राविधिक तथा व्यावसायिक तालिम परिषद् (सीटीईभीटी) को सम्बन्धनमा सञ्चालित १ सय ५० भन्दा बढी शैक्षिक संस्थाको सहभागिता रहनेछ । विभिन्न संस्थाको प्रस्तुतिका साथै विज्ञहरूको सहभागिता शिक्षा तथा प्रविधिलगायत विविध शैक्षिक जानकारीमूलक र विषयगत सेमिनारसमेत हुनेछ । प्रवेश निःशुल्क हुनेछ । विभिन्न कलेजहरूले निःशुल्क छात्रवृत्तिसमेत दिने जनाइएको छ ।"
भीभीआईपी क्षेत्रमा ड्रोन उडाउन रोक,"ड्रोन उडाउन नेपाल नागरिक उड्डयन प्राधिकरणको पूर्वस्वीकृति अनिवार्य गरिएको छ । प्राधिकरण नागरिक उड्डयनसम्बन्धी निकायको नियामक निकाय हो । कार्यविधिमा अनुमतिबिना उडाइएका ड्रोन जफत गरी लिलामी गर्ने अधिकार प्राधिकरणलाई नै दिइएको छ । सामान्यतया अन्तर्राष्ट्रिय नागरिक उड्डयन संगठन (आईकाओ) ले स्वचालित ड्रोन उडानको अनुमति दिँदैन । नेपालमा पनि आईकाओले उडान अनुमति नदिएका ड्रोन उडाउन नपाइने व्यवस्था कार्यविधिमा गरिएको छ । सरकारले साना ड्रोन (बढीमा २ किलो तौलसम्म) को उडान भने खुकुलो बनाएको छ । यस्ता ड्रोन शैक्षिक संस्था, विश्वविद्यालयको परिसरमा बढीमा २ सय फिट उचाइसम्म उडाउन कुनै पनि निकायबाट अनुमति लिनुपर्ने छैन । तर, नजिकको सुरक्षा निकायमा त्यसको जानकारी भने गराउनुपर्ने प्रावधान कार्यविधिमा राखिएको छ । विभिन्न सरकारी कार्यालयले पनि यस्ता साना ड्रोन स्थानीय प्रशासनलाई जानकारी दिएर उडाउन सक्ने व्यवस्था कार्यविधिमा छ ।"
जसको पानी चल्दैन,"कानुनमा के छ ?संविधान २०७२ को धारा २४ मा छुवाछूत तथा भेदभावविरुद्धको हकलाई मौलिक हकमा राखेको छ । त्यसमा भनिएको छ, कुनै पनि व्यक्तिलाई निजको उत्पत्ति, जात, जाति, समुदाय, पेसा, व्यवसाय वा शारीरिक अवस्थाका आधारमा कुनै पनि निजी तथा सार्वजनिक स्थानमा कुनै प्रकारको छुवाछूत वा भेदभाव गरिनेछैन । यस धाराको प्रतिकूल हुने गरी भएका सबै प्रकारका छुवाछूत तथा भेदभावजन्य कार्य गम्भीर सामाजिक अपराधका रूपमा कानुनबमोजिम दण्डनीय हुनेछ र त्यस्तो कार्यबाट पीडितलाई कानुनबमोजिम क्षतिपूर्ति पाउने हकसमेत हुनेछ । मुलुकी ऐनको अदलको महलमा कसैले कसैलाई जातिपाति, धर्म, वर्ण, वर्ग वा कामका आधारमा छुवाछूतको भेदभावपूर्ण व्यवहार, बहिष्कार वा निषेध गरे तीन महिनादेखि तीन वर्षसम्म कैद वा एक हजारदेखि ३५ हजारसम्म जरिवाना वा दुवै सजाय हुन सक्ने उल्लेख छ ।अर्जुन राजवंशी (बिर्तामोड), देवनारायण साह (मोरङ), सुम्निमा चाम्लिङ (इटहरी) र पर्वत पोर्तेल (काँकडभिट्टा)"
राउत नेतृत्वको दल दर्ता,"काठमाडौं (कास) चन्द्रकान्त (सीके) राउतले नेतृत्व गरेको राजनीतिक समूहले निर्वाचन आयोगबाट सोमबार राजनीतिक दल दर्ताको प्रमाणपत्र पाएको छ । पृथकतावादी अभियान त्यागेको घोषणा गरेका राउतले दर्ता गराएको दलको नाम हो जनमत पार्टी । आयोगका प्रवक्ता सहसचिव शंकरप्रसाद खरेलले आवश्यक छानबिन र सबै प्रक्रिया पूरा गरेपछि आयोगले सीके राउत नेतृत्वको दल दर्ता गरिदिने निर्णय लिएको बताए । संविधान, ऐन र नियमअनुसार पार्टीको विधान, उद्देश्य सबै मिलेको पाइएपछि मात्रै दल दर्ताको निर्णय भएको हो, उनले भने । राउतले वैशाख १५ मा दल दर्ताका लागि आयोगमा निवेदन दिएका थिए । ३५ सदस्यीय कार्यसमितिमा उनी अध्यक्ष र अरू सबैजना केन्द्रीय सदस्य छन् । केन्द्रीय सदस्य चन्दन सिंहले पार्टीका अन्य पदाधिकारी चयन तथा समिति विस्तारलगायत काम क्रमशः हुँदै जाने बताए । गत फागुन २४ मा सरकारसँगको सम्झौतापछि राउतले मूलधारको राजनीतिमा आउने घोषणा गरेका थिए ।"
१४ जनाविरुद्ध भ्रष्टाचार मुद्दा,सशस्त्रका जवान रंगेहात पक्राउबुटवलमा सशस्त्र प्रहरीका जवान सेवाग्राहीसँग घूस लिँदै गर्दा पक्राउ परेका छन् । सशस्त्र प्रहरीका घुमुवा जवान भेषेन्द्र केसीलाई सेवाग्राहीबाट लिएको १० हजार रुपैयाँसहित दीपनगरमा आइतबार साँझ ६ बजे पक्राउ परेका हुन् । भन्सारमा सामान छुटाइदिने भन्दै सेवाग्राहीसँग उनले रकम लिएको अख्तियारले जनाएको छ ।
मनाङमा हिमपात,"लमजुङ (कास) कहिलेकाहीँ पुसमाघमा समेत हिउँ पर्दैन । वैशाखजेठमा पनि हिउँ पर्यो । अलिअलि मात्रै नभई गाउँबस्ती ढाकिने गरी ।तराईमा ४० डिग्री सेन्टिग्रेडमाथि तापक्रम छ । हिमाली जिल्ला मनाङमा भने हिमपात भइरहेको छ । ४५ वर्षअघि वैशाखमा अलिअलि हिउँ परेको थियो, नारगाउँका फुर्पा ठेले लामाले भने, यसपालि जेठमा समेत हिउँ पर्यो । नार्पाभूमि गाउँपालिका१ का अध्यक्ष रितार छिपेल लामाले जेठमै हिउँ पर्नु नयाँ कुरा भएको बताए । माघफागुनको हिमपातले धेरै नोक्सान पुर्यायो । वैशाखजेठमा पनि हिउँ परेको छ, उनले भने, बेमौसमको हिमपातले बिउबालीलाई समस्या पारेको छ । जलवायु परिवर्तनका कारण अहिले हिउँ परेको हुन सक्ने उनले बताए । नारमा पछिल्लो समय जेठ २, ३ र ४ गते हिमपात भएको हो । स्थानीयका अनुसार पुसमाघको हिमपातले बालीनाली सप्रिने भए पनि बेमौसममा परेको हिउँले बालीनाली बिगार्छ ।"
सरकारी खर्चमा सपरिवार घुमघाम,"उपप्रमुख तथा न्यायिक समिति संयोजक गिरीले महाकाली नगरपालिकामा हुने न्यायिक समितिका मुद्दा, न्यायिक अधिकारी, समस्या र समाधान कसरी गरिन्छ भन्ने विषयमा छलफल भएको बताइन् । सभाबाट निर्णय भएअनुसार न्यायिक समितिका पदाधिकारी, उद्योग वाणिज्य संघका प्रतिनिधिले महकालीको अनुगमन र छलफल गरेको उनको भनाइ छ । त्यसपछि वडाको बजेटबाट भारतका ऐतिहासिक स्थलको अवलोकन भ्रमण गरेका हौं, उनले भनिन्, अवलोकनबाट धेरै कुरा जानकारी लिएर फर्केका छौं । मथुराको कृष्ण मन्दिर, दिल्ली र आगराको ताजमहल भ्रमण गरेको टोलीका एक सदस्यले बताए । भारत भ्रमण सार्वजनिक नगर्ने सहमतिअनुसार फेसबुकमा समेत फोटो अपलोड नगरिएको हो, उनले भने । नगरपालिका टोलीले विगतमा अनुगमन गर्दा तत्कालै फेसबुकमा फोटो खिचेर अपलोड गर्ने गरिन्थ्यो । उपप्रमुख गिरीले अनुगमन, छलफल गर्ने नगरपालिकाको अधिकार क्षेत्रभित्र भएकाले सोहीअनुसार भ्रमण गरेको दाबी गरिन् । गुलरियाको वार्षिक बजेटमध्ये २५ लाख रुपैयाँ अनुगमन भ्रमणका लागि छुट्याइएको छ ।"
अनभिज्ञताले स्वतन्क्र तिब्बतसम्बन्धी कार्यत्रममा,"लाटभियाको राजधानीको रिगामा गत वैशाख २४ देखि २७ सम्म आयोजित स्वतन्त्र तिब्बत पक्षधर सांसदहरूको कार्यक्रममा प्रतिनिधिसभाका सांसद यादव र मियाँ सहभागी भएका थिए । उनीहरूले जानकारी हुनासाथ आफूहरू कार्यक्रम छाडेर फर्किएको बताएका छन् । नेपालको संविधान तथा प्रतिनिधिसभा नियमावली २०७५ ले प्रतिनिधिसभाका सदस्यका लागि निर्धारण गरेका सर्त बन्देजलगायत प्रतिनिधिसभाका सदस्यले पालना गर्नुपर्ने आचार संहितासम्बन्धी व्यवस्थालाई पूर्ण पालना गर्न प्रतिबद्ध छौं, उनीहरूले विज्ञप्तिमा भनेका छन् ।"

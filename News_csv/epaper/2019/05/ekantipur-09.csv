शीर्षक,विवरण
विकास प्राधिकरण खारेजी माग्दै १८ मेयर,"चाँगुका मेयर मिश्रले भने, न ती कर्मचारी प्रविधिसँग नजिक छन् न त नगरका कामसँग । उनले आवश्यक कर्मचारी मात्र नगरले राख्ने, बाँकीलाई फिर्ता पठाइने जनाए । वरिष्ठताका आधारमा ठाउँ छान्ने जिम्मा दिइएकाले अधिकांश ५० वर्ष नाघेका कर्मचारी उपत्यकाका नगरपालिकामा समायोजन भएका तर तिनले काम गर्न नसकेको उनले आरोप लगाए ।"
विश्वविद्यालयमा राजनीतिक नेतृत्व हाबी गराइँदै,"संशोधन विधेयकले आर्थिक रूपमा विपन्न, दलित र अपांगता भएकालाई उच्च शिक्षा निःशुल्क दिने ग्यारेन्टी गरेको छ । विधेयकमा भनिएको छ, विश्वविद्यालयले तोकेको मापदण्ड पूरा गरी विश्वविद्यालय वा मातहतका आंगिक शैक्षिक संस्थामा भर्ना भएका आर्थिक रूपले विपन्न, विपन्न दलित र अपांगता भएका विद्यार्थीका लागि उच्च शिक्षा निःशुल्क हुनेछ । आर्थिक रूपले विपन्न भन्नाले जीवनयापन गर्ने कुनै आधार, आयस्रोत वा सम्पत्ति नभएको व्यक्ति सम्झनुपर्ने व्याख्यात्मक टिप्पणीमा उल्लेख छ ।"
भियतनामसँग परामर्श संयन्त्र बन्ने,काठमाडौं (कास) प्रधानमन्त्री केपी शर्मा ओलीले बिहीबारदेखि गर्न लागेको भियतनाम भ्रमण क्रममा द्विपक्षीय नियमित परामर्शका लागि संयन्त्र बन्ने भएको छ । परराष्ट्रमन्त्री प्रदीप ज्ञवालीका अनुसार कूटनीतिक तथा कर्मचारी तहमा भिसा छुट प्रबन्ध तय गर्न पनि सहमति हुनेछ । तत्कालै द्विदेशीय हवाई सम्झौताको सम्भावना कम भए पनि केही विषयमा लेटर अफ एक्सचेन्ज हुनसक्ने जानकारी उनले दिए । भियतनाम र कम्बोडिया मामिला हेर्ने बैंककस्थित नेपाली राजदूत खगनाथ अधिकारीका अनुसार दक्षिणपूर्वी एसियाली यी मुलुकमा नेपाली प्रधानमन्त्रीको तहमा हुन लागेको यो पहिलो भ्रमण हो । भियतनामको ४ दिने भ्रमण पूरा गरेर प्रधानमन्त्री सोमबार कम्बोडिया पुग्नेछन् । ७ दिने भ्रमण पूरा गरेर प्रधानमन्त्री जेठ १ गते फर्कनेछन् ।
राष्ट्रसंघको सीएनडीमा नेपाल निर्वाचित,"काठमाडौं (कास) लागूऔषधको विश्वव्यापी नियन्त्रणका लागि गठित राष्ट्रसंघीय आयोगमा नेपाल सदस्य निर्वाचित भएको छ । सन् २०२००२३ का लागि नेपाल संसारभरका ३३ देशमध्येबाट निर्वाचित भएको हो । न्युयोर्कस्थित नेपालको राष्ट्रसंघीय नियोगका अनुसार राष्ट्रसंघको कमिसन अन नार्कोटिक ड्रग्स (सीएनडी) को सदस्य राष्ट्रका रूपमा पहिलो पटक चुनिएको हो । उक्त आयोग लागूऔषधलाई विश्वबाटै नियन्त्रण गर्ने नीति बनाउने मूल निकाय हो । नेपालसँगै एसिया प्रशान्त क्षेत्रका बहराइन, चीन, जापान, कजाकिस्तान, पाकिस्तान र तुर्किस्तान पनि चुनिएका छन् ।"
वाइडबडी प्रतिवेदन समितिमा,"काठमाडौं (कास) वाइडबडी विमान खरिद प्रक्रियाबारे छानबिन गर्न संघीय संसदको अन्तर्राष्ट्रिय सम्बन्ध समितिद्वारा गत मंसिरमा गठित उपसमितिले बुधबार प्रतिवेदन बुझाएको छ । उपसमिति संयोजक दीपकप्रकाश भट्टबाट प्रतिवेदन बुझ्दै सभापति पवित्रा निरौलाले यसमाथि जेठमा छलफल गरिने बताइन् । समितिमा प्रतिवेदन प्राप्त भयो, छलफलपछि सार्वजनिक गर्नेछौं, उनले भनिन् । २३ अर्ब २० करोड रुपैयाँमा नेपाल वायुसेवा निगमले किनेको दुईवटा एयरबस कम्पनीका वाइडबडी खरिद प्रक्रियामा त्रुटि रहेको भन्दै मंसिर ७ गतेको बैठकले कांग्रेस नेता प्रकाशमान सिंहको संयोजकत्वमा उपसमिति गठन गरेको थियो । सिंह नबसेपछि एमाले सांसद भट्टलाई संयोजक तोकिएको थियो । उक्त समितिलाई निगमले पछिल्ला वर्ष खरिद गरेका चिनियाँ विमान, दुईवटा एयरबस ३२० र दुईवटा एयरबस ३३० को प्रक्रियाबारे अध्ययन गरेर एक महिनाभित्र प्रतिवेदन बुझाउन भनिएको थियो । समितिले ५ महिनापछि बुधबार प्रतिवेदन बुझाएको हो ।"
नागरिकता वितरण रोकियो,"नागरिकताका विषयमा पटकपटक कानुनी लडाइँ लडेका अधिवक्ता दीपेन्द्र झा नागरिकता दिनु भनेर सर्वोच्च आफैंले गरेको परमादेशविपरीत आदेश आएको बताए । प्रदेश २ का मुख्य न्यायाधिवक्ता झाले नागरिकता पाउने प्रक्रियामा पुगिसकेका बेला वञ्चित हुनुपर्ने अवस्थाले युवामा निराशा बढाएको उल्लेख गरे । गृहको परिपत्रपछि केहीले नागरिकता पाए, केही वञ्चित भए, उनले भने, सँगै लामबद्ध भएका युवामै समान व्यवहार हुन सकेन ।संविधान र कानुनले तोकेको नागरिकताका विभिन्न प्रकारमध्ये जन्मका आधारमा नागरिकता प्राप्त गरेका व्यक्तिका सन्तानले नागरिकता प्राप्ति पटकपटक जटिल बन्दै गएको छ । सर्वोच्चले पनि कहिले नागरिकता दिन र कहिले रोक्न विरोधाभासपूर्ण आदेश गर्दै आएको अधिवक्ता सुनिलरञ्जन सिंह बताउँछन् । सर्वोच्चको परमादेशकै आधारमा कतिपयले नागरिकता पाएका छन्, अहिले सर्वोच्चले नै रोक्न खोजिरहेको छ, उनले भने, गृहको परिपत्रमा पनि सर्वोच्चको आदेशलाई आधार बनाइएको छ ।"
जन्मसिद्धमा सधैं विवाद,"संविधानमा रहेको व्यवस्थाअनुसार विधेयक आएकाले संसदको राज्यव्यवस्था समितिमा त्यस विषयमा सहमति जुटिसकेको छ । समितिले तयार गरेको प्रारम्भिक मस्यौदामा भनिएको छ, ०६५ मंसिर १० गतेभित्र निवेदन दिई नेपालको संविधान प्रारम्भ हुनुभन्दा अघि जन्मका आधारमा नेपालको नागरिकता प्राप्त गरेको व्यक्तिको सन्तानले बाबु र आमा दुवै नेपालको नागरिक रहेछन् भने निज बालिग भएपछि वंशज आधारमा नागरिकता प्राप्त गर्नेछ ।"
चीनसँगका नाका जोड्न समितिमा दबाब,"समिति सभापति पवित्रा निरौलाका अनुसार मन्त्री ज्ञवालीलाई उत्तरी नाकाको भौतिक संरचना निर्माणमा जोड दिन ध्यानाकर्षण गराइएको छ । सदस्यहरूले मुलुकको प्रतिनिधित्व गरेर विदेश भ्रमणमा जाँदा समितिलाई जानकारी हुनुपर्ने बताएका थिए । भ्रमण गरिसकेपछि जानकारी दिनेभन्दा पनि पहिले नै छलफल हुँदा राम्रो भन्ने सुझाव सदस्यहरूले दिनुभयो, सभापति निरौलाले भनिन्, समितिमा पहिल्यै छलफल हुँदा राम्रो हुने विषयमा मन्त्री ज्ञवाली पनि सहमत हुनुहुन्छ ।"
"टाकुरीमा घर, पोखरीमा बारी","पहिल्यैदेखि व्यक्तिगत रूपमा कमाइ गर्दै आएका क्षेत्र छन्, उनले भने, कति सार्वजनिक छन्, तिनको संरक्षण र चिनारीका लागि भने केही हुन सकेको छैन । चिनारीका लागि सम्बन्धित टाकुरी र पोखरीमा केही चिनो राख्ने र नाम उल्लेख गर्दा अवलोकन गर्न आउनेलाई सजिलो हुने उनको भनाइ छ ।गाउँपालिकाले ५२ पोखरी र ५३ टाकुरीको प्रचारप्रसार प्रवर्द्धनका लागि गुरुयोजनामा समेत यी क्षेत्रलाई समेटेको छ । पालिकाले बनाएको २० वर्षे गुरुयोजनामा ५२ पोखरी र ५३ टाकुरी उल्लेख छ । त्यसका आधारमा कार्यक्रम र बजेट बनाएर अघि बढ्ने योजना रहेको गाउँपालिका अध्यक्ष कुमारी बरालले बताइन् । ५२ पोखरी र ५३ टाकुरी हाम्रो गाउँपालिकाको मात्रै कुरो होइन, समग्र रुकुमको पहिचान हो, उनले भनिन्, यसका लागि प्रवर्द्धनका कार्यक्रम गर्ने योजनामा छौं । कुन टाकुरी हो, कुन पोखरी हो भनेर प्रस्ट पार्नलाई त्यस ठाउँमा नाम उल्लेख गरिने अध्यक्ष बरालले बताइन् ।"
पहिले काम अनि सहयोग,"दैनिक १७ करोड लिटर पानी उपत्यकामा ल्याउने खानेपानी मन्त्रालयको लक्ष्य अन्योलमा परेको छ । मेलम्चीमा खनिसकिएको साढे २७ किमि सुरुङमध्ये २ किमिमा फाइनल फिनिसिङ (पिच गर्ने), भेन्टिलेसन सफ्ट निर्माण, हाइड्रो मेकानिकल जडान, सुन्दरीजल सप्लाई पाइप जडान, इन्ट्युमेन्टेसन जडान, पानी प्रशोधन केन्द्र २ को निर्माण र मेलम्चीको पानी सुरुङमा लग्न बाँध (इन्टेक) निर्माण बाँकी छ । साढे ८ करोड लिटर पानी प्रशोधन गर्न सक्ने केन्द्रको निर्माण सम्पन्न भइसकेको र अर्को प्रशोधन केन्द्र पनि निर्माण भइरहेको मन्त्रालयले जनाएको छ ।"
'औद्योगिक क्षेत्रमा बिचौलियाको चलखेल',संघीय सरकारबाट चारवटै औद्योगिक क्षेत्र प्रदेश सरकारमातहत ल्याउन पहल भइरहेको उनले जानकारी दिए । पाटन औद्योगिक क्षेत्र आवास क्षेत्रमा परिणत हुँदै गएको र हेटौंडा औद्योगिक क्षेत्रका जमिन बिचौलियाले ओगटेको उनले बताए । उद्योगीहरूको सहयोग र साथ रहे औद्योगिक क्षेत्रभित्र रहेका विसंगति हटाउन प्रदेश सरकार तयार रहेको उनले जनाए । काठमाडौं उपत्यकाभित्र रहेका उद्योगलाई बाहिर ल्याएर स्थापना गर्नुपर्ने उनको तर्क थियो ।
सभामुखप्रति देउवा आक्रोशित,"हिमाल, पहाड, तराईमधेस, नेपाली कांग्रेस नाम दिएर पार्टीको संगठन सुदृढीकरण र विस्तारका लागि सुरु भएको अभियानमा देशभर केन्द्रीयस्तरका नेताहरू परिचालित छन् । ७७ जिल्लामै एउटै शैलीमा एकैपटक अभियानको सुरुवात गरिएको थियो । सांसदसमेत रहेका केन्द्रीय नेताहरू भने अधिकांश राजधानीमै केन्द्रित छन् । मंगलबार बजेटको नीति तथा कार्यक्रममाथिको मतदान भएकाले उनीहरूलाई राजधानी नछाड्न पार्टीले ह्वीप जारी गरेको थियो । सांसदबाहेकका नेताहरू भने राजधानी बाहिर परिचालित छन् । केन्द्रीयस्तरका पदाधिकारी सातै प्रदेशमा खटिएका छन् । वरिष्ठ नेता रामचन्द्र पौडेल प्रदेश २ को जनकपुर पुगेका छन् । जनकपुरको सभामा सम्बोधन गर्दै उनले प्रधानमन्त्री ओलीको भूमिकाको आलोचना गरे । स्वतन्त्र निकाय र संस्थामाथि हस्तक्षेप गरी ओलीले लोकतान्त्रिक प्रणालीलाई कमजोर बनाउन लागेको आरोप उनले लगाए । उपसभापति विजयकुमार गच्छदार प्रदेश १ को विराटनगर पुगेका छन् । सुदूरपश्चिम प्रदेशमा उपसभापति विमलेन्द्र निधि, गण्डकी प्रदेशमा महामन्त्री पूर्णबहादुर खड्का, प्रदेश ५ मा महामन्त्री शशांक कोइराला र कर्णाली प्रदेशमा कोषाध्यक्ष सीतादेवी यादव खटिएका छन् । शीर्ष नेताहरू यी प्रदेशका जिल्लाहरूमा आयोजना हुने कार्यक्रममा प्रमुख अतिथिका रूपमा पुग्नेछन् । जिल्लाकेन्द्रित यो अभियानपछि कांग्रेसले भदौ २४ देखि असोज १० सम्म ३ सय ३० प्रदेश निर्वाचन क्षेत्रमा दोस्रो चरणको अभियान थाल्ने भएको छ । पुस ७ देखि १६ गतेसम्म ७ सय सय ५३ फालिकामा तेस्रो चरणको कार्यक्रम हुनेछ ।"
तत्कालीन नयाँ शत्तिका असन्तुष्टको भेला,"फोरमसँगको एकतामा यसअघि नै सल्टिइसकेको प्रदेशको विषयलाई पुनः गिजोल्न खोजेकामा नेताहरूले असन्तुष्टि व्यक्त गरेका छन् । दुई दलको एकता प्रक्रियामा ११ प्रदेशको राज्य पुनःसंरचनाको मोडलमा जाने सहमति भएको छ । अहिले प्रादेशिक मोडलमा कतिपयले प्रश्न उठाइरहेका बेला पुनः विगतमा विवादित बनेको ११ प्रदेशको मोडल कसरी कार्यान्वयन गर्न सकिन्छ भन्नेमा असन्तुष्ट नेताहरूको प्रश्न छ । भेलाले एक पटक भट्टराईसहितका नेतालाई ज्ञापनपत्र बुझाउने र त्यसबाट चित्तबुझदो अवस्था नभए वैकल्पिक बाटो पक्रिने निष्कर्ष निकालेको छ । तत्कालीन माओवादी पृष्ठभूमिमा रहँदा यी सबै नेताहरू भट्टराईका निकट सहयोगी थिए । तिनै सहयोगीमध्येका देवेन्द्र पौडेललगायत नेता पहिले नै नेकपामा फर्केर अहिले सांसद भइसकेका छन् । पराजुली, धमला, यादव, कुमाललगायत भने भट्टराईसँग थिए । यसैबीच, तत्कालीन नयाँ शक्ति पार्टीकी केन्द्रीय सदस्य सीमा विक बुधबार नेकपामा प्रवेश गरेकी छन् । पार्टी कार्यालय धुम्बाराहीमा अध्यक्ष पुष्पकमल दाहाललगायत नेताहरूले उनलाई प्रवेश गराए । भट्टराई नेतृत्वको पार्टीले लिएको एजेन्डा पूरा नगरेकाले नेकपामा आएको उनले बताइन् ।"
मिर्गौला प्रत्यारोपण रोकियो,"मिर्गौला प्रत्यारोपणसम्बन्धी निर्देशिका२०७४ अनुसार मिर्गौला प्रत्यारोपणका लागि सरकारले एक जना बिरामी बराबर ४ लाख ५० हजार रकम दिने व्यवस्था गरेको छ । बिरामी र मिर्गौला दान गर्ने व्यक्तिलाई भने प्रत्यारोपणपछि औषधि उपचारका लागि थप डेढ लाख रुपैयाँ पनि सरकारले दिने गरेको छ । यस्तो व्यवस्था भएसँगै बिरामी प्रत्यारोपणतर्फ आकर्षित भएका छन् । सरकारले निःशुल्क मिर्गौला प्रत्यारोपणका लागि तोकेका केन्द्रमा समस्या आइरहेका कारण बिरामी मर्कामा पर्ने गरेका छन् । निःशुल्क प्रत्यारोपणका सरकारले नेपालभर तीन अस्पताल तोकेको छ । वीर अस्पताल, सहिदभक्त राष्ट्रिय प्रत्यारोपण केन्द्र भक्तपुर, महाराजगन्जस्थित त्रिवि शिक्षण अस्पताल टिचिङ । तीनै केन्द्रबाट बिरामीको चापअनुसार सेवा दिन सकिएको छैन । विश्व स्वास्थ्य संगठनको तथ्यांकअनुसार नेपालमा प्रतिदस हजारमध्ये एक जनाको मिर्गौला फेल हुने गरेको छ । यसअनुसार नेपालमा बर्सेनि तीन हजार व्यक्तिको मिर्गौला फेल हुन्छ । यस्ता बिरामीलाई उपचारको दुई विकल्प छ डाइलासिस गर्ने र मिर्गौला प्रत्यारोपण गर्ने । नेपालमा दुवै सेवा प्रभावकारी नहुँदा बिरामीले दुःख पाइरहेका छन् ।"
काठमाडौं महानगरमा लुटैलुट,"वडा नं २६ मा कार्यपालिका सदस्य कान्ता अधिकारी गौतमले सञ्चार खर्च लिनै नपाउने २० हजार रुपैयाँ भुक्तानी लिए । डंगोलले भने, प्रदेशले तोकेको खर्च शीर्षकमा यथावतै कायम गरी खर्च गरेको, त्यसबाहेकमा भने महानगरले नगरपरिषद्बाट पास गराएअनुसार खर्च गरेको बताए ।"
सार्वजनिक जग्गा मिच्दै घर,"सावर्जनिक जग्गा धेरै अतिक्रमण हुने नगर र गाउँपालिकामा विदुर नगरपालिका, शिवपुरी गाउँपालिका, ककनी गाउँपालिका रहेका जिल्ला प्रशासन कार्यालयको तथ्यांकमा छ ।त्यसैगरी, सदरमुकाम विदुर नगरपालिकाको देवीघाट, पिलटारमुनि, सिम्बुटार, सिमचौरलगायत स्थानमा सार्वजनिक जग्गा अतिक्रमण भएको छ । हटाउन हामीसँग डन्डा छैन, विदुर नगरपालिकाका मेयर सञ्जु पण्डितले भने, कसरी उनीहरूलाई हटाउने ? सामुदायिक उपभोक्ता महासंघ नुवाकोटका नारायण नेपालले स्थानीय तहले ऐन बनाएर अतिक्रमण रोक्नुपर्ने बताए । जिल्लामा सार्वजनिक जग्गा कति छ भन्ने तथ्यांक मालपोत कार्यालयले राखेका छैन ।"
विद्यालय कि सटरालय,"सरकारी विद्यालयमा सरकारले सहजीकरण गर्नेमात्र हो । रेखदेख समुदायले नै गर्नुपर्छ । विद्यालयले अनिवार्य सामाजिक लेखापरीक्षण गराउनुपर्छ । अभिभावक शिक्षा बढाइनुपर्छ, उनीहरूमा विद्यालयको पारदर्शिता खोज्ने क्षमता विकास गर्नुपर्छ । विद्यालयको सम्पत्ति संरक्षणलगायतका यस्ता दायित्व स्थानीय जनप्रतिनिधि र राजनीतिकर्मीको हो । समुदायसित अपनत्व छैन, व्यवस्थापन समिति र विद्यालय प्रशासन जवाफदेही छैनन् । विद्यालय सुधार्ने र त्यसको समग्र व्यवस्थापन गर्ने जिम्मा स्थानीय सरकारले लिनुपर्ने हो । संघीय सरकारले नै सामुदायिक विद्यालयको औचित्यको सिद्धान्त नबुझेपछि के लाग्छ ?"
पानी व्यवसायीको गैरजिम्मेवारी,"सारा देशवासीलाई रंगीन सपना बाँड्दै आएको काठमाडौँ उपत्यका काकाकुलको सहर पनि बन्दै गएको छ । यसको तिर्खा मेट्न राज्यले अन्य क्षेत्रलाई उपेक्षित गरी मेलम्चीमा ध्यान केन्द्रित गरेको छ । राष्ट्रिय गौरवको योजना भएकैले जतिसुकै भ्रष्टाचार र ढिलासुस्ती भए पनि देशबासीले सहेकै छन् । जार र बोटलको पानीलाई पनि उपत्यकावासीले सहँदै आएका छन् । जारको पानी पिएर अस्पताल धाउनुपरे पनि उपत्यकावासीले यो बाध्यताबाट उन्मुक्ति पाउने संकेत देखिएको छैन । घरबेटीसँग दुई बाल्टीको लागि आलापविलाप गर्नुभन्दा नजिकको किराना पसलमा अर्डर गरेपछि डेलिभरी हुने पानीको जारले सहुलियत दिएकैले यसको निन्दनीय हर्कत पनि उपत्यकावासीले सहेकै छन् । उपत्यकाको अर्को हैरानी पानी ट्याङकरको दादागिरी हो । काकाकुल सहरबासीलाई अत्यावश्यक पानी सप्लाई गराएका छन् भन्दैमा यिनलाई सडक र नाली बिगार्ने लाइसेन्स कसले दिएको छ ? यिनले पिच सडकलाई दयनीय बनाएका छन् अनि ढलान सडकलाई ध्वस्त । भूमिगत जलस्रोतको दोहन गर्न यिनलाई छुट दिनु भएन । उज्ज्वल श्रेष्ठ,"
सरकारलाई हस्तक्षेप,"संसदीय बहुमतको सीमा लेख पढेपछि कृष्ण खनाल आफैंले केही वर्षअघि घोषणा गरेजस्तै स्वतन्त्र नै हुनुहुन्छ कि अझै पुरानो वफादारीमै नै कायम हुनुहुन्छ भन्ने जिज्ञासा उत्पन्न भयो । संसदले कानुन बनाएर गठन हुने संवैधानिक निकाय र आयोगहरू संसददेखि पर हुन्छन् पो भन्नुहुन्छ ! कुनै समय योगी विकासानन्दले लेख्थे, विज्ञान र अध्यात्मदेखि पर । खनाल पनि यस्तै कुरो गर्नुहुन्छ, तर यसको कन्थो मिल्दैन । माइतीघर मण्डलामा गरिने विरोध प्रदर्शनहरू अचेल आफ्नो अक्षमता लुकाउने, आफू कर्तव्यच्युत भएको लुकाउने सही माध्यम भएका छन् । समायोजनमा प्रदेश र स्थानीय तह परेपछि त्यहाँ नजान त्यहीँ हो कर्मचारी जम्मा हुने, सरकारले सातआठ पटकसम्म आन्तरिक परीक्षा लिँंदासमेत सफल हुन नसक्ने शिक्षकहरू जम्मा भई हल्ला गर्ने थलो पनि त्यही हो । सशस्क्र द्वन्द्वको त्रममा भागेका भगौडा प्रहरीहरू कराउने थलो पनि त्यही भएको छ । सुशीलकुमार गौतम, चन्द्रागिरि१३, काठमाडौं"
अटेरी सिंहदरबार,"सिंहदरबारकै वडाध्यक्षका बिलौना र आक्रोश पढ्नुपर्दा अनौठो लाग्यो । सिंहदरबारले वडाभित्र कुकुर, बिराला मरे हतारहतार वडालाई खबर गर्दो रहेछ । सबै सरकारी कनिष्ठदेखि वरिष्ठहरू, भीआईपी, भीभीआईपी रहने त्यो ठाउँमा मरेका कुकुरलाई समाधिस्थ र दसगात्र गर्ने कोही नभएकाले यसो भएको होला । तर यहाँभित्र कुनै प्रशासनिक भवन बनाइँदा नक्सा नबनाई निर्धक्क निर्माण गरिँदो रहेछ । घरबहाल कर जग्गाबहाल तिर्न यो दरबार हदैसम्म आनाकानी गर्दो रहेछ । त्यति ठूलो सरकारी निकायले वडालाई सुको पैसा नतिर्नु लाजमर्दो हो । प्रमुख प्रशासनिक जिम्मेवारी वहन गर्नेभन्दैमा सिंहदरबारभित्र वडाको कुनै नसनाता नै नहुने ? भित्र जाँदा दस जनाबाट चिट, पास बक्साउनुपर्ने हो ? श्यामसुन्दर कुइँकेल, हाँडीगाउँ, काठमाडौँ"
भ्रष्टाचार रोक्न जग्गाको राष्ट्रियकरण,"वीरगन्जस्थित सिर्सिया खोलाको जग्गा पनि व्यक्तिहरूले नामसारी गरेको हुनसक्ने आशंका व्याप्त हुनथालेको छ । किनभने सिर्सिया खोला साँघुरिँदै गइरहेको छ । खोलाका दायांँबायाँं घर बन्ने क्रम जारी हुनाले सम्बन्धित निकाय समयमै सचेत हुनु अत्यावश्यक छ । उक्त खोलाले चर्चेको क्षेत्रबारे २०२१ सालको नापीले गरेको सीमांकनलाई आधार मानी खोलाको उद्गम स्थलदेखि नेपालभारत सिमानासम्म बग्ने खोलाको सरकारी जग्गाको संरक्षण गर्नु जरुरी भइसकेको छ । प्रदेश सरकारले जतिसक्दो चाँडो सरकारी जग्गाको खोजीलाई अगाडि बढाई सरकारी जग्गाको संरक्षण गर्नु जरुरी छ । प्रमोद पौडेल, श्रीपुर११, वीरगन्ज"
समृद्धि सपनामा कहाँ चुक्दै छौं ?,"आगामी बजेट प्रस्तुत गर्नुअघि यो वर्षको बजेट कार्यान्वयनमा देखिएका चुनौतीको समीक्षा गरियो कि गरिएन ? विगतबाट शिक्षा लिँदै बजेट कार्यान्वयनलाई प्रभावकारी बनाउन के कदम चालियो ? बजेटले अर्थतन्त्रको कस्तो संरचनात्मक परिवर्तनको लक्ष्य राखेको छ ? बजेटका मुख्य प्राथमिकता के हुन् ? यसबारे प्रस्ट हुन जरुरी छ । नीति तथा कार्यक्रमको घोषणा हेर्दा करिब दुई दशक पहिलेदेखि सुरु भएका योजनाहरू सम्फन्न हुनुलाई यो सरकारले क्रेडिट लिएर जनमत क्यास गर्न खोजेको देखिन्छ । लामो राजनीतिक संत्रमणपछि बनेको नेकपाको शक्तिशाली सरकारलाई विगतमा सुरु भएका कामको मात्र श्रेय लिने छुट छैन । सामाजिक भत्ताको सस्तो लोकप्रियताले मात्रै समुन्नत, स्वाधीन र समाजवादोन्मुख अर्थतन्त्र स्थापना गर्न पनि सकिँदैन ।सुखी नेपाली र समृद्ध नेपालको सपना साकार बनाउन नयाँ बजेटमा आत्मसमीक्षा सहितको ठूलो छलाङको आवश्यकता छ, ताकि धेरै नेपालीलाई विकासको नयाँ युग सुरु भएको महसुस हुन सकोस् । नोट : लेखकका यी निजी विचार हुन् ।"
प्रधानमन्त्रीलाई सडकबाट खुलापक्र,"प्रधानमन्त्रीज्यू, मैले अनुरोध गरेका बुँदाहरू केवल हालको समस्यालाई समाधान गर्ने खालका हुन् । भविष्यमा सडक यातायातमा हुने वृद्धिलाई ध्यानमा राखी मुख्य सरोकारवाला निकाय र विज्ञहरूको सहकार्यमा दीर्घकालीन रणनीति बनाउनु पनि आवश्यक छ । अरू देशका राम्रा अभ्यासलाई हामीले अनुकरण गर्न सक्छौँ । त्यस्तो हुन सके सडकमा अनुशासन कायम हुन सक्छ । मैले उठाएका विषयलाई कुनै दल विशेषको बनाएर नहेरिदिनु म आग्रह गर्छु । यो सिंगो सदनले स्वामित्व लिएको सार्वजनिक सरोकारको विषय बनिसकेकाले अब प्रधानमन्त्रीज्यूले अविलम्ब सबै सरोकारवाला मन्त्री, विभाग, यातायात सञ्चालकहरू, संसदमा प्रतिनिधित्व भएका सबै राजनीतिक दलका प्रतिनिधि, यातायात सुरक्षा सम्बन्धी विज्ञ र उपभोक्ताहरूलाई सिंहदरबारमा बोलाएर बृहत् मन्थन गर्न र हाम्रा सडकहरूलाई सुरक्षित बनाउन तत्काल निर्देशन दिन अत्यावश्यक छ । सबै काम थाती राखेर भए पनि सडक सुरक्षालाई हामीले पहिलो चासो बनाउनुपर्छ । हरेक दिन जनताले अनाहकमा सडकमा ज्यान गुमाउनुपर्दा समृद्ध नेपाल, सुखी नेपाली को तपाईंको परिकल्पना कसरी साकार हुन सक्ला ?"
वैकल्पिक शक्तिको बाह्रखरी,"वैकल्पिक शक्तिको संकथनका साथ आएको समाजवादी पार्टी पहाडमधेस जोड्ने गतिशील पुल बन्न सक्ला ? ओली सरकार विरुद्धको समीकरण निर्माणमा कारगर भूमिका खेल्न सक्ला ? कि सत्तासँगै सहकार्य गर्दै प्र्रतिपक्षी कित्तालाई कान्तिहीन बनाउला ? यी प्रश्नहरूको जवाफ सहज छैन । मधेस आन्दोलनले जुन अभीष्ट बोकेको थियो, त्यसलाई यसैसँग आबद्ध अगुवाहरूले निस्तेज पारे । उता यो एकीकरणमा सामेल हुन राजपाभित्र पनि र्याल चुहाउनेहरू कम छैनन् । कतिपयलाई लाग्छ, रेल छुट्यो । मधेस भित्रकै थारु, मुस्लिम, कोच, दलितहरूको सार्थक ऐक्यबद्धता विकास गर्नसके राजपाले आफ्नो अस्तित्व बचाउने अन्तिम मौका पाउँछ । संघीय सरकारलाई घेराबन्दी गर्न र त्यसलाई संवैधानिक ढाँचाभित्र हिँड्न बाध्य पार्न बाँकीका शक्तिसँग सहकार्य गर्नु त छँदैछ । क्षेत्रीय राजनीतिको सम्भावना टरेको छैन । तर त्यो राजनीतिक संवादमुखी हुनुपर्छ अर्थात् आफ्ना र अन्य क्षेत्रका बीच सामञ्जस्य सूत्र पहिल्याउनुपर्ने हुन्छ । जोसुकै राजनीतिक रूपले महक्त्वाकांक्षी शत्तिले भुइयाँको आवाज सुन्नुसट्टा आकाशवाणीलाई प्राथमिकता दिनथाले मधेसी राजनीतिमा नयाँ बाह्रखरी लेखिने पक्का छ ।"
हामी किन बिर्सिन्छौं ?,"मस्तिष्कमा केही कुरा घुस्नु स्नायुहरूको पुनर्निर्मित गतिविधि हो भन्ने अर्को वैज्ञानिक धार छ । यसमा फ्रक्रियागत त्रियाकलाप हुन्छन् । ती हुन् सेन्सेसन (चाल पाउने), इन्कोडिङ (संकेतमा बदल्ने), स्टोरिङ (भण्डारण गर्ने), डिकोडिङ र रिट्राइभिङ (अभिव्यक्ति दिने) । स्नायुको कामगराइ मेसिनको जस्तै हुन्छ । सम्झने र अभिव्यक्त गर्ने सन्दर्भमा विद्युतीय सर्किटमा करेन्ट चलेझैँ इम्पल्स (सन्देश) चलिरहन्छ । त्यसैले स्नायु प्रणालीलाई स्वस्थ एवं दुरुस्त राख्न आराम, अझ सुताइ र उपयुक्त ऊर्जाशील खान्की आवश्यक पर्छ । दिमागमा घुसेका कुरा सुतेका बेला व्यवस्थित भई बस्छन् । लेखक स्नातकोत्तर क्याम्पस, विराटनगरका उपप्राध्याफक हुन् ।"
बालबालिकालाई दिवा खाजाको सट्टा नगद,झन्डै ९ वर्षदेखि परीक्षणका रूपमा दिवा खाजाको सट्टा नगद मोडेल अघि सारिएको हो । शिशु कक्षादेखि ५ कक्षासम्मका बालबालिकाले खाजाको सट्टा एकमुष्ट नगद पाउनेछन् । कर्णाली (अञ्चल) का पाँच जिल्लाका १ लाख ९१ हजार ४ सय ३२ बालबालिकाले दैनिक २० रुपैयाँ पाउँछन् । त्यसबाहेक अरू जिल्लाका बालबालिकाले दैनिक १५ रुपैयाँका दरले पाउँछन् । वार्षिक पठपाठन हुने १ सय ८० दिनका निम्ति ऊक्त कार्यत्रम लागू छ । ऐनमा व्यवस्था भएअनुसार कार्यान्वयन बाँकी रहेको अर्यालले बताए ।
गीतकार सधैं ओझेलमा,"नयाँ पुस्ताका रचनामा अझै बढी अन्याय भइरहेको साउद र धौराली बताउँछन् । सकेसम्म निःशुल्क वा थोरै रकममा उत्कृष्ट रचना खोज्छन् । फिल्ममा गीत गाउने, संगीत दिने र अभिनेताहरूको मूल्य बढिरहँदा गीतकारहरूलाइ दिने मूल्य भने कहिल्यै बढैन, साउद भन्छन्, जसले गर्दा स्रष्टाको रचनाप्रति नै अपमान भइरहेको छ । अहिलेको प्रविधिको विकासले पनि स्रष्टाको रचना जथाभाबी रूपमा प्रयोग भइरहेका छन् । विभिन्न युट्युब च्यानलमा गीतहरू राखी अनुमतिबिनै चलाइरहेका छन् । बालसाहित्य र बालगीतहरू रचना गरेका रामबाबु सुवेदीको आइतबार बिहानै घामसित उठेँ म रचनालाई युट्युबमा राखिएको छ । उनको अनुमतिबिनै राखिएको यो गीतमा एक करोडभन्दा बढीको भ्युज छ । यसरी खुलमखुला रूपमा स्रष्टा मार्ने काम भइरहँदा पनि नीतिगत रूपमा प्रतिलिपि अधिकार ऐनको कार्यान्वयन नभएकामा उनले गुनासो गरे । पहिलेको दाँजोमा लेखनमा स्रष्टाको सम्पत्तिमाथि नीतिगत रूपमै केही प्रगति देखिएको भए पनि अझै पूर्ण रूपमा सुधार हुनुपर्ने बरालको मत छ ।"
मैदानमा मिस नेपाल,"मिस नेपाल २०१८ शृंखला खतिवडाले पहिलेभन्दा व्यवस्थापनका पक्षमा सुधार हुँदै गएको प्रतिक्रिया दिइन् । मिस नेपाल भइसकेपछि जिम्मेवारी थपिने भन्दै आफ्नो धरातल नबिर्सीकन जिम्मेवारी पूरा गर्नुपर्ने सुझाव दिइन् । यो उपाधि यात्रामा रहेका २५ जना युवतीमा निशा पाठक, एलिशा जोशी, सोफिया भुजेल, रिया बस्नेत, संस्कृति घिमिरे, अनुष्का श्रेष्ठ, जेनी महर्जन, अस्मिता महर्जन, किरण थापा, प्रदीप्ता अधिकारी, नीतिका सराह कर्माचार्य, रोज लामा, सारा बजिमय, लक्ष्मी राउत, रक्षा उप्रेती, मीरा कक्षपति, जेनिशा थपलिया, पूजा श्रेष्ठ, विपना सुवेदी, शुभेच्छा अधिकारी, प्रकृति कटवाल, न्यान्सी बोगटी, शिवानी घिमिरे, सान्त्वना मालाकार तथा प्रथा अधिकारी छन् ।"
पद्मरत्न अर्थात सर्वरत्न,"काठमाडौं (कास) मानव अधिकारवादी नेता पद्मरत्न तुलाधरको जीवनीमा आधारित पुस्तक सर्वरत्न राजधानीमा बुधबार सार्वजनिक गरियो । जितेन्द्र रसिकले लेखेको पुस्तकलाई पूर्वप्रधानमन्त्री पुष्पकमल दाहाल, आदिवासी तथा जनजाति अभियन्ता स्टेला तामाङ, मल्ल के सुन्दर, गौरी प्रधानलगायतले लोकार्पण गरे । पूर्वप्रधानमन्त्री दाहालले दिवंगत तुलाधार आफ्नो पनि अभिभावक भएको दाबी गरे । पुस्तकमाथि बोल्दै पूर्वसभामुख दमननाथ ढुंगानाले नेपाली राजनीतिमा तुलाधरले पुर्याउनुभएको महत्त्वपूर्ण योगदानलाई सरकारले बिर्सिन नहुने बताए । पुस्तकमा तुलाधरको जीवनी, राजनीतिक आरोहअवरोह, उनका महत्त्वपूर्ण भाषण, उनका बारेमा राजनीतिक दलहरूका वक्तव्य पनि छन् ।"
सुनीताप्रकाशको लुरूरू हुरूरू,"काठमाडौं (कास) गायिका सुनीता अधिकारी र गायक प्रकाश सपुतले नयाँ दोहोरी गीतमा सहकार्य गरेका छन् । पश्चिम नेपालमा बोलिने ठेट शब्द समेटेर यी दुईले लुरुरु हुरुरु बोलको गीत गाएका हुन् । युट्युबमा रिलिज भएको चार दिनमै ४ लाख दर्शकले यो गीत हेरिसकेका छन् भने सयौंले टिकटक भिडियो बनाइसकेका छन् । सपुतकै शब्द तथा लय रहेको गीतमा यी दुईले अभिनय पनि साथसाथै गरेका छन् । साता बित्न नपाउँदै धेरै दर्शकले रुचाउनुले लोकदोहोरीप्रतिको मोह बढै गएको पुष्टि भएको अधिकारीले दाबी गरिन् । पानको मिसी, क्यारम माया लाई जस्ता दर्जन गीतबाट चर्चामा रहेकी गायिका अधिकारीले भविष्यमा पनि लोकदोहोरीमै काम गर्ने बताइन् ।"
गिरीका दुई समालोचना कृति,"काठमाडौं (कास) कवि तथा समालोचक अमर गिरीले कवितामा वर्गद्वन्द्व र साहित्य विमर्श नामक समालोचना विधाका दुई पुस्तक प्रकाशनमा ल्याएका छन् । प्रज्ञाप्रतिष्ठानमा चार वर्ष काव्य विभागको नेतृत्व सम्हालेका गिरीको कवितामा वर्गद्वन्द्व मा वर्गद्वन्द्वसम्बन्धी प्रगतिवादी मान्यता, कवितामा वर्गद्वन्द्व र निष्कर्षसहितका तीन परिच्छेद छन् । यसैगरी, साहित्य विमर्श भित्र समकालीन नेपाली कवितामा भूमण्डलीकरण, नेपाली दलित साहित्य, कोइरालाको साहित्य चिन्तन, आधुनिक नेपाली समालोचनाः समसामयिक प्रवृत्ति र चुनौती, समकालीन नेपाली साहित्यको अवस्था, प्रवृत्ति र चुनौती, सिनेमा र संस्कृति, समालोचनाको समालोचना, साहित्यमा सीमान्तीकृत समुदाय र स्तरीयताका दृष्टिले समकालीन नेपाली कविता गरी नौ वटा समालोचना समेटिएका छन् ।"
वानीरा अभिनन्दित,काठमाडौं (कास) डेढ वर्षअघिदेखि डिमेन्सिया रोगबाट पीडित कविनिबन्धकार वानीरा गिरीलाई गैरआवासीय नेपाली संघ अमेरिकाले अभिनन्दन गरेको छ । संघको नेपाली भाषासाहित्य प्रवर्द्धन समितिले ५१ हजार रुपैयाँसहित दोसल्ला ओढाएर सम्मानपत्र प्रदान गरेको हो ।
इरानअमेरिका तनाव बढ्यो,"उक्त युद्ध एउटा सम्झौतापछि समाप्त भएको थियो । युद्धमा कम्तीमा पाँच लाख इरानी र इराकी मारिएका थिए । इराकले इरानमा रासायनिक हतियारको समेत प्रयोग गरेको थियो, जसको असर इरानमा लामो समयसम्म परेको थियो । यो त्यही समय थियो, जब इरानले परमाणु बमको सम्भावना हेर्न सुरु गरेको थियो ।"
मुक्तिनाथमा अश्वयात्रा,"घोडामा यात्रु डुलाएर मनग्य पैसा कमाइ भए पनि पाल्नचाहिँ महँगो छ । गाडी नचलाए इन्धन बच्छ । तर घोडालाई जहिले पनि खुवाउनुपर्छ । घोडाको दाना र घाँसमा मात्र दैनिक ५ सय खर्च लाग्छ । घोडा सुसारेको ज्याला र खाना खर्च छुट्टै छ । दैलोमै मोटर पुगेपछि मुस्ताङका तबेलाबाट घोडा हराउँदै गएका छन् । मोटर पुग्नुअघिसम्म मुस्ताङ्गीका लागि घोडा यातायातका प्रमुख साधन थिए । भौगोलिक दुर्गमताले घोडासँग मुस्ताङ्गीको दैनिकी, संस्कृति र बाध्यता दुवै जोडिएको थियो । मोटरको पहुँच नपुगेका बस्ती र क्षेत्रमा अहिले पनि घोडा मुस्ताङ्गीका निर्विकल्प यातायातका साधन हुन् । मुस्ताङ्गीको जीवन तथा संस्कृति बोकेका घोडा पछिल्ला केही वर्षदेखि पर्यटनसँग जोडिन पुगेका छन्, बाह्रगाउँ मुक्तिक्षेत्र गाउँपालिका अध्यक्ष फेन्चोक छेक्तेन गुरुङ (धारा गुरुङ) ले भने, घोडाले यात्रुलाई पवित्र मन्दिरसम्म मात्र बोकेको छैन, धार्मिक पुण्यसहित रोमाञ्चक सम्झना पनि थपेको छ ।"
१ करोडको वातावरण दिवस,यसअघि पनि मन्क्रालयअन्तर्गतका कार्यत्रम दातृ निकायकै आर्थिक सहयोगमा सम्पन्न भएका छन् । मन्क्रालयले हरियो वन कार्यत्रमडब्लूडब्लूएफ नेपाललगायत दातृ निकायकै खर्चमा फेब्रुअरी २ मा पोखराको ग्रान्ड होटलमा सिमसार दिवसको कार्यक्रम आयोजना गरेको थियो । २१ मार्चमा मनाइएको वन दिवस पनि एफएओलगायत दातृ निकायकै आर्थिक सहयोगमा वन तथा भूसंरक्षण विभागले मनाएको थियो ।
सरकारी जग्गामा निजी विद्यालय,"(धनकुटा)  छथरजोरपाटी गाउँपालिका २, जोरपाटीमा एक निजी विद्यालयले सरकारी जमिनमा भवन निर्माण थालेको छ । स्थानीय सेतो गुराँस इंग्लिस बोर्डिङ स्कुलले अघिल्लो महिनादेखि निर्माण थालेको हो ।गाउँपालिका कार्यालयसामु रहेको विद्यालयले निर्माणाधीन भवन नक्सापाससमेत गरेको छैन । सरकारी जमिन भए पनि खाली रहेको स्थानमा सामूहिक भावना ले भवन निर्माण गरेको स्कुलका व्यवस्थापक यज्ञप्रसाद ओझाले बताए । वडा कार्यालयले सरकारी जग्गा अतिक्रमण गर्न नहुने भन्दै गाउँपालिकामा परिपत्र गरेको छ । खेलमैदानका रूपमा प्रयोग गरिएको खाली जमिन डोजरले सम्याएर निजी विद्यालय भवन बनाइएको वडाध्यक्ष कृष्णकुमार मगरले जनाए । सरकारी जमिन अतिक्रमण रोक्न जरुरी छ, मगरले भने, सरकारी जग्गामा निजी विद्यालय भवन बनाउन छुट छैन । उक्त जमिनमा विद्यालयले चारकोठे भवन निर्माण थालेको हो । गाउँपालिका अध्यक्ष शेरबहादुर लिम्बूले वडा र स्थानीयस्तरबाट समेत प्रश्न उठेपछि निर्माण रोक्न निर्देशन दिएको बताए । गाउँपालिकाले निर्माण रोक्नेछ, उनले भने, सरकारी जमिन संरक्षण गर्नेछौं । वडाको पत्रका आधारमा निर्माण रोक्ने निर्णय गरिएको उनले जनाए । यसैबीच पाख्रिबासमा पनि सरकारी स्वामित्वको भवनमा एक विद्यालय सञ्चालनमा रहेको पाइएको छ । कृषि अनुसन्धान केन्द्रको स्वामित्वमा रहेको भवनमा शीतलादेवी बोर्डिङ स्कुल सञ्चालनमा छ ।२०३६ सालमा बेलायत सरकारले २० वर्षका लागि अनुसन्धान केन्द्र सञ्चालन गर्दा त्यहाँ विद्यालयसमेत स्थापना गरिएको थियो । नेपाल सरकारलाई हस्तान्तरण गरिसकिएको भवनमा पछिल्लो समय सार्वजनिक शैक्षिक गुठीमा दर्ता गरी निजी विद्यालय सञ्चालनमा छ । १० कक्षासम्म पठनपाठन हुने विद्यालयमा साढे २ सयभन्दा बढी बालबालिका अध्ययनरत छन् । साझेदारी कार्यक्रमअन्तर्गत ७८ बालबालिकासमेत अध्ययन गर्दै आएको विद्यालय व्यवस्थापन समितिका प्रमुख ज्ञानबहादुर गुरुङले बताए । विद्यालयले प्याब्सनले निर्धारण गरेबमोजिम शुल्क लिएर पढाउने गरेको छ, उनले भने, ट्रस्टमा रूपान्तरित गरिएकाले गैरकानुनी छैन ।"
हत्यारा पक्रन दबाब,जनकपुर (कास) अढाई वर्षीय आर्यन साहको हत्यामा संलग्नलाई पक्राउ गर्न विद्यार्थीले बुधबार दबाबमूलक प्रदर्शन गरेका छन् । धनुषाको ढल्केबरका शम्भु साहका छोरा आर्यन सोमबार साँझ घरबाटै बेपत्ता भएका थिए । घाँटी रेटिएको अवस्थामा मंगलबार बिहान घरपछाडिको आँपघारीमा उनको शव फेला परेको थियो । मिथिला नगरपालिकाका निजी विद्यालयका विद्यार्थी तथा मिथिला प्याब्सनले हत्यारा पत्ता लगाउन दबाब दिँदै र्याली र कोणसभा आयोजना गरेका हुन् ।
बालिका बलात्कारको आरोप,काठमाडौं (कास) महानगरीय प्रहरी वृत्त बानेश्वरमा करिब सात वर्षीया बालिका बलात्कारको उजुरी परेको छ । घरायसी काम गर्न गएका बेला घरधनीले बालिकामाथि बलात्कार गरेको भन्दै आमाले उजुरी गरेकी हुन् । बानेश्वर वृत्तका डीएसपी गोविन्द काफ्लेले घटनाको ४५ दिनपछि उजुरी परेको बताउँदै बालिकाको थापाथलीस्थित प्रसूतिगृहमा स्वास्थ्य परीक्षण गराइएको बताए । उनले स्वास्थ्य परीक्षणको रिपोर्ट नआइसकेको र आरोपित व्यक्ति फरार रहेको बताए । प्रहरीका अनुसार आरोपित ४० वर्षमाथिका व्यक्ति हुन् ।
दुर्घटनामा दुईको मृत्यु,सिन्धुपाल्चोक (कास) जिल्लाका छुट्टाछुट्टै स्थानमा मंगलबार राति र बुधबार भएका दुर्घटनामा दुई जनाले ज्यान गुमाएका छन् । मृत्यु हुनेमा इन्द्रावती गाउँपालिका४ का शूरबहादुर तामाङ र बाह्रबिसे नगरपालिका७ का विजय श्रेष्ठ छन् । मेलम्चीबाट नवलपुर जाँदै गरेको बा४ख ७०१८ नम्बर आइचर ट्रक सडकबाट खस्दा त्यसमा सवार तामाङको घटनास्थलमै ज्यान गएको हो । त्यस्तै बलेफी गाउँपालिकामा श्रेष्ठ सवार बा७२प ९०२४ नम्बर स्कुटरलाई बसले ठक्कर दिएको जिल्ला प्रहरी कार्यालयले जनाएको छ । ठक्कर दिएर भागेको ना३ख ९३४ नम्बरको बस काभ्रे सीमामा बसेको प्रहरीले नियन्त्रणमा लिएको थियो ।
दुईविरुद्ध भ्रष्टाचार मुद्दा,"काठमाडौं (कास) अख्तियारले भूमिसुधार तथा मालपोत कार्यालय बाराका खरिदार रामजीप्रसाद साह र बिचौलिया खड्गभक्त शर्मा खरेलविरुद्ध बुधबार विशेष अदालतमा भ्रष्टाचार मुद्दा दायर गरेको छ । विचाराधीन मुद्दामा जग्गाको मोहीकट्टा गरिदिन्छु भनी सेवाग्राहीसँग लिएको २३ हजार रुपैयाँ घूससहित पक्राउ परेका उनीहरूविरुद्ध मुद्दा दायर गरिएको अख्तियारले जनाएको छ । यसैगरी अख्तियारले इलाका प्रशासन कार्यालय रामगोपालपुर, महोत्तरीमा कार्यरत कम्प्युटर अपरेटर अशोककुमार सिंहलाई सेवाग्राहीसँग नागरिकताको प्रमाणपत्र बनाउन सहज गराइदिएबापत लिएको ४ हजार रुपैयाँसहित पक्राउ गरेको छ ।"
गाडीबाट खसेर मृत्यु,बागलुङ (कास) पिकअप भ्यानको पछाडि झुन्डिएका निसीखोला३ बोहरागाउँका १२ वर्षीय लघु सुनारको खसेर मृत्यु भएको छ । १२ वर्षकै विष्णु सुनार गम्भीर घाइते छन् । उनीहरू बुधबार लु१च ६७५२ नम्बरको भ्यानबाट खसेका हुन् । घाइतेलाई पाल्पास्थित मिसन अस्पताल पठाइएको प्रहरी उपरीक्षक कृष्णहरि शर्माले बताए । तीव्र गतिको भ्यान स्पिड ब्रेकरमा उफ्रिँदा दुवै बालक खसेका थिए । इलाका प्रहरी कार्यालय बुर्तिबाङले भ्यान र चालकलाई नियन्त्रणमा लिएको छ ।
सुरक्षित खानेपानी परियोजना सुरु,"यो परियोजनालाई स्थानीय तहमा नेपाल महिला उद्यमी महासंघ, व्यवसाय तथा पेसागत महिला महासंघ, मानुषी लघुवित्त वित्तीय संस्था र नेपाल साना तथा घरेलु उद्योग महासंघले कार्यान्वयन गर्नेछन् । बुधबार आयोजित कार्यक्रममा टाटा प्रोजेक्ट लिमिटेड, मञ्च र वाणिज्य बैंकबीच सम्झौता भएको छ भने मञ्च, वाणिज्य बैंक र अन्य साझेदार संस्थाबीच बहुपक्षीय सम्झौता पनि भएका छन् । कार्यक्रममा खानेपानीमन्त्री विना मगरले महिला पहलमा सञ्चालन हुने परियोजना सफल भएको आफूले हेर्न चाहेको बताइन् । मञ्चकी अध्यक्ष प्रमिला आचार्य रिजालले ५ वर्षको परियोजनाअन्तर्गत पहिलो २ वर्षमा महिलाद्वारा सञ्चालित २ सयवटा उद्यम स्थापना गरिने बताइन् ।"
बासविहीन जनता आवास,"बागलुङमा १ सय ९ वटा घर बनाइसक्ने यो वर्षको योजना थियो । तर अधिकांश घर अलपक्र छन् । बागलुङ जिल्ला जनता आवास कार्यत्रमका अध्यक्ष इन्द्रलाल सापकोटाले प्रदेश सभा र मन्त्रालयमा पटकपटक यो विषय उठाए पनि बजेट पाउन नसकेको बताए । केन्द्रीय अर्थ मन्त्रालयले बजेट नदिएकाले यहाँबाट केही काम हुन सकेको छैन, सापकोटाले भने, दैनिक दर्जनौं फोन आउँछन् । लाभग्राहीलाई न्याए दिन सकिएन ।"
प्राधिकरणका आयोजनाबाट लक्ष्यभन्दा कम उत्पादन,गण्डक जलविद्युत् केन्द्रका लागि आवश्यक पानीको बहाव भारतको नियन्त्रणमा रहेकाले प्राधिकरणले चाहेअनुसार उत्पादन गर्न नसक्ने प्राधिकरणको भनाइ छ ।चतरा र पनौतीजस्ता साना विद्युत् आयोजनाबाट पनि लक्ष्यभन्दा कम विद्युत् उत्पादन भएको छ । चतरा विद्युत् आयोजनाको सुदृढीकरणको काम भइरहेको र पनौतीबाट उत्पादित पानी स्थानीयको सिँचाइमा निर्भर रहने प्राधिकरणले जनाएको छ । पनौती २ दशमलव ४ मेगावाट क्षमताको आयोजना हो ।
'भ्याएसम्म' राजनीतिक कार्यक्रमलाई बजेट,"हरेक प्रदेशमा कम्पनी रजिस्ट्रारको कार्यालय स्थापना, निर्यातजन्य उद्योगको पहिचान र कर छुट दिनुपर्ने प्रतिवेदनमा उल्लेख छ । सडक पूर्वाधर निर्माण गर्दा तयारीकै चरणमा विद्युत्, खानेपानी, ढल, दूरसञ्चार, केबलतारसँग सम्बन्धित निकायबीचमा समन्वयात्मक रूपमा छलफल गरी एकीकृत कार्यक्रम र बजेटको व्यवस्था गर्नुपर्ने जनाएको छ । जलविद्युतका पूर्वाधार निर्माण गर्दा उत्पादन प्रसारण र वितरणको याोजना एकैचोटि तयार गर्नेलगायतका पक्षमा जोड दिई पूर्वाधार निर्माणलाई गुणस्तरीय र प्रभावकारी बनाउनुपर्ने उल्लेख छ । राजस्व व्यवस्थापन सम्बन्धमा चोरी पैठारी मुख्य समस्या रहेको उल्लेख छ । भन्सारमा न्यून बिजकीकरण हुने गरेको छ ।"
कान्तिपुरको एक लाख अधिकारीलाई,रकम बुझेपछि अधिकारीले वसन्त मावि वसन्तपुर तेह्रथुममा बाली विज्ञान अध्ययन गर्ने छात्रछात्रालाई हजुरबुबा नवराज पोखरेलको जन्मदिनमा दिइँदै आएको २५२५ हजार रुपैयाँ छात्रवृत्तिका लागि अक्षयकोषका रूपमा प्रयोग गर्ने बताए । कान्तिपुर करोडपति योजनाअन्तर्गत वर्षभरि हरेक हप्ता एकजनाले लक्की ड्रमार्फत १ लाख र मासिक रूपमा एकजनाले १० लाख रुपैयाँ जित्छन् । वर्षको अन्त्यमा एकजनालाई बम्पर उपहार १ करोड रुपैयाँ प्रदान गरिनेछ ।
लुम्बिनी घुम्न निम्तो,"यसका अलवा लुम्बिनी क्षेत्रका महत्त्वपूर्ण गन्तव्यहरू पवित्र उद्यान, पवित्र पोखरी, जन्म स्मारक शिला, मायादेवी मूर्ति, अशोक स्तम्भ, बिहार क्षेत्र, नयाँ लुम्बिनी ग्रामजस्ता त्यस क्षेत्रका पुरातात्त्विक महत्त्वका स्थलका सम्बन्धमा पर्यटकलाई विस्तृत रूपमा जानकारी गराउने योजनासमेत प्रदेश सरकारको छ । लुम्बिनीका अलवा कपिलवस्तु क्षेत्रमा पर्ने नजिकका अन्य पर्यटकीय क्षेत्रहरू जितगढी किल्ला, तानसेन, रानीमहल, रेसुङ्गा, सुपादेउराली, स्वर्गद्वारी, सिस्ने, ढोरपाटन, रिडी, रुरुजस्ता ठाउँमा पनि पर्यटन प्रवर्द्धन गर्ने आयोजकको योजना छ ।"
प्रदेशको लक्ष्यअनुसार राजस्व उठेन,"उनले सवारी साधन कर संघीय सरकारको सञ्चित कोषमा जम्मा भएको तर त्यो करमा प्रदेश सरकारले कति र संघीय सरकारले कति पाउने विषयको टुंगो लागिनसकेकाले समस्या भएको बताए । अर्थविद् भेषप्रसाद धमलाले राजस्व लक्ष्य बढाएर मात्रै नहुने बताए । राजस्व लक्ष्य वास्तविकतामा आधारित हुनुपर्छ र सोहीअनुसारको राजस्व असुलीको संयन्त्र पनि हुनु आवश्यक हुन्छ, उनले भने, प्रदेश सरकारको राजस्व लक्ष्य वास्तविकतामा आधारित र राजस्व असुलीको म्याक्यानिजम नभएकाले लक्ष्य पूरा हुनेमा शंका छ । ठूलो आकारको बजेट प्रस्तुत गरेर जनताको महत्त्वाकांक्षा बढाउने तर काम नगर्ने प्रवृत्ति केन्द्रदेखि स्थानीय तहसम्मै व्याप्त भएको उनले बताए । बजेटको आकार बढाएर धेरै काम गरेको प्रचार गरी क्षणिक आत्मरतिमा रमाउन छाडेर वास्तविकतामा आधारित कार्यान्वयन गर्न सक्ने लक्ष्य राखेर काम गर्ने परिपाटीको विकास गर्नु अलिहेको आवश्यकता रहेको धमलाको भनाइ थियो ।"
१३ अर्बको औषधि आयात,पर्सा (कास) चालु आर्थिक वर्षको ९ महिनामा वीरगन्ज नाकाबाट १२ अर्ब ८० करोड रुपैयाँ बराबरको औषधि आयात भएको छ । गत आवको यसै अवधिमा यो नाका हुँदै ११ अर्ब ९७ करोड रुपैयाँ बराबरको औषधि आयात भएको थियो । मूल्यको आधारमा चालु आवमा यो नाकाबाट आयात भएका मुख्य १० वस्तुको सूचीमा एलोपेथिक औषधि आठौं नम्बरमा परेको छ । एलोपेथिक औषधि आयात गर्दा ५ प्रतिशत भन्सार शुल्क लाग्छ । भिटामिन औषधिमा भने १५ प्रतिशत भन्सार शुल्क र १३ प्रतिशत मूल्य अभिवृद्धि कर लाग्छ । भन्सारले ६७ करोड १२ लाख रुपैयाँ राजस्व संकलन गरेको छ ।
यार्चा टिप्न समयसीमा,"यार्चा संकलनको समय तोकिएसँगै स्थानीयवासी व्यवस्थापनको काममा जुटेका छन् । यार्चा संकलनको समयमा जिल्लाका अधिकांश गाउँ सुनसान रहन्छन् । पाटन क्षेत्रमा जानका लागि खर्च र खाद्यान्नको जोहो गर्ने, घर कुरुवाको व्यवस्था गर्ने, पशु चौपायाका लागि घाँसको व्यवस्थापन गर्नेलगायत काममा स्थानीय जुटेका हुन् । जिल्लाका अधिकांश बासिन्दाको वर्षभरिको खर्चको जोहो यार्चा संकलनकै रकमले गरिने भएकाले बालबालिकादेखि वृद्धसम्म पाटन जाने गर्छन् ।"
'गिग जब' मा युवा आकर्षण,"फ्रिलेन्सिङ गर्दा दुई पक्षबीच लिखित सम्झौता हुन नसक्नु, समयमा पारिश्रमिक नपाइने जस्ता समस्या रहेको पराजुलीले सुनाए । फ्रिलेन्स अनलाइन साइटमार्फत काम पाउन उत्तिकै गाह्रो हुने सुमीतको अनुभव छ । संसारभरका फ्रिलेन्सरले अप्लाई गर्ने भएकाले धेरै प्रतिस्पर्धा हुन्छ, उनले भने, सीभी बलियो हुनुपर्छ । धेरैवटा जबमा अप्लाइ गरेपछि बल्लतल्ल काम पाइन्छ । अनलाइन अन्तर्वार्ता लिन्छन् । एकपल्ट काम पाएपछि बाटो खुल्दै जान्छ । कतिपय कम्पनीहरूले समेत फुल टाइम कामदारको सट्टा फ्रिलेन्सर राख्न थालेका छन् । भारतमै यस्तो प्रचलन बढिरहेको द फाइनान्सियल एक्सप्रेसले जनाएको छ ।"
माछापालनमा एकल महिला आत्मनिर्भर,"निरन्तरको कामले घुँडा दुख्ने समस्या भएपछि गत वर्षदेखि आम्दानी घटेको छ । खुट्टा दुख्न थालेपछि पोखरीमा पस्न सक्दिनँ, उनले भनिन्, दाना दिन र सफा गर्न भने पोखरीमा पस्नैपर्छ । माछाबाटै उनको वार्षिक आम्दानी चार लाख रुपैयाँ छ । उनी पनि एकल महिला हुन् । श्रीमान्को मृत्युपछि विद्यालयमा छोराछोरीलाई बाबाको कमाइ सोधेको कुरा अहिले पनि छोराले सम्झिरहन्छन् । त्यही पीडा भुलाउन उनले माछापालन सुरु गरेको बताइन् । परिवारको आर्थिक अभाव टार्न सुरुमा बाख्रा र कुखुरापालन व्यवसाय पनि गरिन् । त्योभन्दा बढी आम्दानी माछाबाट हुने देखेपछि उनले जग्गा भाडामा लिएर माछा व्यवसाय सुरु गरिन् । उनले जग्गाको भाडा माक्र वार्षिक ८० हजार तिर्छिन् । मत्स्य जोन कार्यत्रमका संयोजक रमेश जैसवालका अनुसार गोमा र शान्ति माछापालनमा रूपन्देहीकै अब्बल महिला हुन् । दुःख गर्नु भएको छ, उनले भने, हिम्मत र आँटले दुवैजनालाई सफल पनि बनाएको छ । (प्रशिक्षार्थी)"
प्रभावित क्षेत्रका बासिन्दा विरोधमा,"डोल्पाको सेफोक्सुन्डो, उपल्लो डोल्पा, घुमन्ते जीवन शैली, आदिवासी जनजातिको वास्तविक संस्कृति, उच्च हिमाली पर्यटनको सम्भावना ढोरपाटन भएकाले यसलाई मास्ने गरी आयोजना बनाउन नहुने ढोरपाटन उत्तरगंगा नदी स्थानीय सरोकार समितिका संयोजक लक्ष्मीप्रसाद पुन मगरले बताए । नदीको बहाव फर्काएर आयोजना बनाउँदा ढोरपाटन उपत्यका नष्ट हुने र त्यस आसपासका जिल्लालाई नकारात्मक प्रभाव पर्ने उनको भनाइ छ । सरकारले बनाउन तयारी गरेकैतर्फ आयोजना बनाउँदा ढोरपाटन उपत्यकाका स्यालापाखे, नौथर, अस्थायी एयरपोर्ट, नब्बे क्षेत्र, छ्याकुम क्षेत्र डुबानमा पर्नुका साथै तिब्बती शरर्णार्थी क्याम्पमा समेत असर पार्छ । बाँध बाँधेर उत्तरगंगा बहाव फर्काएर आयोजना बनाउँदा २५० हेक्टर खेतीयोग्य जमिन नष्ट हुने पुनले दाबी गरे ।"
"फलामे बिलेटको आयात बढ्यो, क्लिंकर घट्यो","मुलुक संघीयतामा गएपछि संघीय र प्रादेशिक आयोजनाबाहेक स्थानीय गाउँपालिका तहको अधिकांश योजना सडक निर्माण रहेकाले अलकत्रा बिटुमिनको आयात बढेको छ, सडक डिभिजन बुटवलका प्रमुख मेघराज मरासिनीले भने, भैरहवा नाका मुलुकको मध्य भागमा पर्ने र यहाँबाट जताततै आपूर्ति गर्न पायक पर्ने कारणले पनि यस नाकाबाट आयात बढेको हुन सक्छ ।एक दशकअघिसम्म नेपालका सरकारी दुई सिमेन्ट उद्योगबाहेक निजी क्षेत्रबाट सञ्चालित सबै सिमेन्ट उद्योग निर्भर रहनुपरेको भारतबाट आयातित क्लिंकरको आयात भने पछिल्ला वर्षमा घटदै गएको छ । यसको मुख्य कारण हाल नेपालमा आफ्नै क्लिंकरसहितका ठूला सिमेन्ट उद्योगको स्थापना हुनु र क्लिंकर उत्पादन नगर्ने उद्योगले पनि स्वदेशी उत्पादित क्लिंकर प्रयोग गर्नु हो । आव ०७६०७७ सम्ममा नेपाल क्लिंकरमा पूरै आत्मनिर्भर हुने अर्घाखाँची सिमेन्ट उद्योगका सञ्चालक राजेश अग्रवालले दाबी गरे ।"
चक्लाबन्दी गरी खेती,"यहाँका किसानले नौ आनादेखि सात रोपनीसम्मको जग्गा एकीकरण गरेर सामूहिक खेती गरी प्रदेशमै नमुना बन्ने अठोट लिएका छन् । प्रदेश सरकारले जग्गा चक्लाबन्दीलाई प्रोत्साहन गर्ने र चक्लाबन्दी गरिएको जमिनमा सिँचाइ, प्रविधि तथा उन्नत बीउबिजनका लागि सहयोग गर्ने नीति लिएपछि किसान यसतर्फ थप आकर्षित भएका हुन् ।"
टाइम्सको जित,बुधबारको दुवै खेल अतिरिक्त समयमा पुगेको थियो । नेपाल पुलिस क्लब २० अंकले पछि रहेको स्थितिबाट पुनरागमन गरे पनि कीर्तिपुर बास्केटबल टिमसँग ८८८६ को स्कोरमा पराजित भयो । निर्धारित समयमा समान ७३ स्कोर थियो । लगातार ५ हारपछि कीर्तिपुरले २ अंकको अग्रतासाथ लिगमा पहिलो जित निकाल्यो । यो हार पुलिसका लागि निराशाजनक थियो । जसले बंगलादेशी राष्ट्रिय टोलीका तीन खेलाडी अनुबन्ध गरेर उपाधिमा दाबेदारिता पेश गरेको थियो । पछिल्लो खेलमा साबिक विजेता गोल्डेनगेट क्लबलाई हराएको पुलिसले बुधबार घरेलु कोर्टमा पहिलो क्वाटरमा कमजोर प्रदर्शन गरेपछि तुलनात्मक रूपमा कमजोर मानिएको कीर्तिपुरसँग झिनो अन्तरले हार बेहोर्यो । पुलिसको पछिल्लो ५ खेलमा तेस्रो हार हो । निर्धारित समयमा बराबर अंक भएपछि ५ मिनेटको ओभर टाइममा कीर्तिपुरले १५१३ को स्कोरमा जित पाएको हो ।
सेमिफाइनल समीकरण,"जवाफमा बुद्धले ९ विकेट क्षतिमा १ सय २५ रनमात्रै बनायो । इमरान अलीले ३६, अमर मिश्राले २३ रन बनाए । साई ग्लोबलका दुर्गेश कुर्मी र सुवास बिकेले २२ विकेट लिए । ग्लोबलका अजय म्यान अफ द म्याच भए । बिहीबार सेमिफाइनलमा लुम्बिनी खुकुरी र शिवशक्ति तथा तिरुपति र साई ग्लोबलबीच प्रतिस्पर्धा हुनेछ ।"
सावित्राको सनसनी कायमै,"४० औं मिनेटमा सन्धिया रंगनाथनले गोल गरेपछि पहिलो हाफमा सेतुले २० को अग्रता बनाएको थियो । दोस्रो हाफमा वैकल्पिक खेलाडी भएर भारतीय लिगमा डेब्यु गरेकी अनिता बस्नेतले पहिलो खेलमै गोल गरेकी हुन् । उनले ७५ औं मिनेटमा गोल गरिन् । सन्धिया प्लेयर अफ द म्याच बनिन् । समूह बी मा रहेको सेतुले ६ अंक बनाएको छ । समूहमा सेतुले साई एसटीसी कट्टक, कोल्हापुर सिटी र बरोदा फुटबल एकेडेमीसँग खेल्न बाँकी छ ।"
गोर्खा ब्वाइज फाइनलमा,"पेनाल्टीमा एपीएफका रवि थिंक र गोलरक्षक अमृत चौधरीको प्रहार चुकेको थियो । गोर्खा ब्वाइजका रूपेश केसी, उत्तम गुरुङ, भरत शाह र सकल रेग्मीले गोल गरे । एपीएफबाट रामकुमार कुमाल, हरि कार्की र प्रदीप लामा मात्रै गोल गर्न सफल भए । म्यान अफ द म्याच गोर्खा ब्वाइजका रूपेश केसी घोषित भए । उनले ५ हजार रुपैयाँ पुरस्कार पाए ।"
एनफिल्डमा एक अविस्मरणीय रात,"अब कोपा डे रे जित्नु भनेको खाली सान्त्वना जितमात्र हुनेछ । नो क्याम्पमा खेल जित्दा पनि बार्सिलोनाकै खेलाडीले एनफिल्डमा गाह्रो हुनसक्ने बताएका थिए । उनीहरूलाई पनि लागेको थियो, एनफिल्डमा खेल्नु अगाडि खेल मध्यान्तरमै पुगेको हो । नभन्दै सातौं मिनेटमा डिभोक ओरिगीले लिभरपुललाई अग्रता दिलाए । यो यस्तो गोल थियो, जुन टिमका दोस्रो रोजाइका फरवार्डले बुनेको थियो । त्यसयता जर्जिनियो विज्नाल्डमले दुई गोल थपे ।चौथो गोल पनि ओरिगीकै नाममा रह्यो । यो खुबै चलाखीपूर्ण थियो कर्नरबाट सम्भव । खेल सकिएलगत्तै मेसीले मैदान छाड्न हतार गरिहाले, पछाडि फर्केर हेर्ने आवश्यकता नै ठानेनन् । बार्सिलोनाका केही सहायक प्रशिक्षकले उनलाई सान्त्वना दिन खोजे । मेसीलाई पनि साँच्चै विश्वास भइरहेको थिएन, खेलको नतिजा कसरी आफूबाट लिभरपुलतिर मोडियो भनेर । उनले मैदान छाड्दै गर्दा टाउकोमा हात हाले । यो संकेत हो, खेलमा कहिलेकाहीं यस्तो नतिजा पनि हुन्छ, जसमा चित खानुबाहेक अर्को विकल्प हुन्न ।(न्युयोर्क टाइम्स)"
इमोर्टल्सलाई उपाधि,"सुनसरी (कास) धरान बास्केटवल संघद्वारा आयोजित प्रथम महिला बास्केटबल प्रतियोगिताको उपाधि धरान१५ बाँझगराको इमोर्टल्स क्लबले जितेको छ । बुधबार फाइनलमा उसले डिपो कलेजलाई ४८२५ स्कोरले पराजित गर्दै उपाधिमाथि कब्जा जमायो । राष्ट्रिय खेलाडी उतारेको इमोर्टल्सले सुरुआती तीन क्वाटरमा १२४, १४८, १७४ को खेल स्थिति बनाएको थियो । चौथो तथा अन्तिम क्वाटरमा डिपोले ९५ को अग्रतामा खेल टुंग्यायो । विजेताले १० हजार र उपविजेताले ५ हजार रुपैयाँ पुरस्कार पाए । मोस्ट भ्यालुएबल प्लेयर इमोर्टल्सकी अनुषा मल्ल ठकुरी घोषित भइन् । उनले २ हजार पाइन् । प्लेयर अफ द म्याच डिपोकी आशा राई र उदीयमान खेलाडी डिपोकी प्रीति राई घोषित भए । विजेतालाई नेपाल बास्केटबल संघका उपाध्यक्ष सुरजकुमार लामा, धरान १८ का वडाध्यक्ष प्रवीण राई, झुनाज डिपो क्याम्पस प्रमुख राजकुमार राई लगायतले पुरस्कृत गरे ।"
डीएभी र सैनिक फाइनलमा,१ सय ३२ रनको लक्ष्य पछ्याएको मोर्डन इन्डियनले १७४ ओभरमा ७९ रनमात्र बनाउन सक्यो । सैनिकका प्रशान्त भट्टराई एक्लैले ५ विकेट लिएपछि घरेलु टोली सस्तैमा समेटियो । उसका अनुराग तिवारीले २१ रनमात्र जोड्न सके । दोस्रो सेमिफाइनलमा त्रियोगले दिएको १ सय ११ रनको लक्ष्य डीएभीले मात्र १ विकेट गुमाएर भेट्टायो । रौनक गोयलले ४५ रन बनाए । यसअघि टस जितेको त्रियोगले १२ ओभरमा सबै विकेट गुमाई १ सय १० रन खडा गरेको थियो । त्रियोगविरुद्ध डीएभीका शेखर बोहराले ३ विकेट लिए । काठमाडौं उपत्यकाका ८ टोलीसम्मिलित प्रतियोगिताको फाइनल शुक्रबार हुनेछ ।
वेलकमलाई सफलता,"बुधबारै समूह सी अन्तर्गत शिलापत्र मिडिया समूह विजेता र जनता टिभी उपविजेता भएर प्रिक्वाटरफाइनल पुगे । शिलापत्रले जनता टिभीविरुद्ध ३१ र एबीसी टिभीविरुद्ध ५० को सहज जित निकाल्यो । गोरखापत्र संस्थानले वाकओभर दिएपछि शिलापत्र समूह विजेता बन्यो । सो समूहबाट उपविजेता बनेको जनताले एबीसी टिभीलाई १० ले हरायो भने गोरखापत्रबाट वाकओभर पायो । बिहीबार समूह ए र बीका खेल हुनेछ । समूह ए मा हिच हाइकर ट्राभल्स, सगरमाथा टिभी, सफ्ट नेप र सर्वोत्तम सिमेन्ट तथा समूह बी मा भोग एड एन्ड इभेन्ट, बराह ज्वेलर्स, आउटरिच र म्याक्स मिडिया छन् ।"
पाथीभरामा भिड्दै आर्मी र पुलिस,"विभागीय भिडन्त निकै रोचक बन्यो । आर्मीले २५२१, २५२०, २०२५, २६२४ को सेटमा जित निकालेको हो । आर्मी ७ राष्ट्रिय टोलीका खेलाडीसहित उत्रिएको थियो । म्यान अफ द म्याच आर्मीका धनबहादुर भट्ट घोषित भए ।मैवाखोला गाउँपालिकाको साँघुस्थित नारायणी माविको कोर्टमा जारी प्रतियोगितामा बुधबार दर्शकको बाक्लो उपस्थिति थियो । गुराँसको राजधानी तीनजुरे, मिल्के, जलजले क्षेत्रको प्रचार र पर्यटन प्रवर्द्धन गर्ने उद्देश्यले आयोजित प्रतियोगिताको फाइनल बिहीबार हुनेछ । विजेताले ३ लाख ५१ हजार र उपविजेताले १ लाख ७६ हजार रुपैयाँ प्राप्त गर्नेछन् ।"
बीएनए कप आजदेखि,काठमाडौं (कास) बसुन्धारा नेसनल एकेडेमी (बीएनए) को आयोजनामा चौथो बीएनए कप अन्तरस्कुल बास्केटबल बिहीबार सुरु हुँदै छ । सिनियर ब्वाइजमा १६ र जुनियरमा २४ टिमको सहभागिता रहने जनाइएको छ । सिनियरमा ४ र जुनियरलाई ८ समूहमा विभाजन गरी लिगकम नकआउट आधारमा प्रतिस्पर्धा गराइने छ । सिनियरमा भ्याली पब्लिक र जुनियरमा लालीगुराँस एकेडेमी साबिक विजेता हुन् ।
मेलम्चीमा कराँते हुने,काठमाडौं (कास) नेपाल गोजुरियो कराँते डो संघ र मेलम्ची डोजोको आयोजनामा मेलम्ची मेयर कप खुला कराँते जेठ ३ र ४ मा हुने भएको छ । प्रतियोगितामा ४० स्पर्धामा विभिन्न उमेर समूहमा ३ सय महिला र पुरुष खेलाडीले भाग लिने छन् । खेलकुदबाट मेलम्चीलाई चिनाउने र युवालाई खेलक्षेत्रमा आकर्षित गराउने उद्देश्यसाथ प्रतियोगिता गरिएको आयोजकले जनाएको छ ।
इलाममा आमन्त्रित भलिबल,इलाम (कास) सदरमुकामस्थित टुँडिखेलमा बिहीबार प्रथम इलाम आमन्त्रित पुरुष नकआउट भलिबल प्रतियोगिता सुरु हुँदै छ । उद्घाटन खेलमा आयोजक र ताप्लेजुङ भिड्ने छन् । बिहीबारै नव चेतना भलिबल क्लब बरबोटे र झापा गाउँपालिका भलिबल संघबीच प्रतिस्पर्धा हुनेछ । सबै तयारी पूरा भएको आयोजकले जनाएको छ । विजेताले १ लाख ५० हजार र उपविजेताले ८० हजार रुपैयाँ जित्ने छन् । जिल्ला भलिबल संघद्वारा आयोजित प्रतियोगिता वैशाख २९ सम्म चल्नेछ ।
वडा ३ लाई उपाधि,"स्याङ्जा (कास) भीरकोट नगरपालिकाद्वारा आयोजित दोस्रो मेयर कप भलिबलको उपाधि वडा नम्बर ३ ले जितेको छ । बुधबार फाइनलमा उसले वडा २ लाई हरायो । वडा ९ तेस्रो र वडा ८ ले सान्त्वना स्थानमा चित्त बुझाए । विजेताले ५० हजार, उपविजेताले ४० हजार, तेस्रोले ३० र सान्त्वना हुनेले २० हजार रुपैयाँ पाए । ९ वडा टिमको सहभागिता थियो ।"
विराट र इटहरी विजयी,विराटनगर (कास) तेस्रो अमरदह ढल्केजोवन गोल्डकप भेट्रान फुटबलमा बुधबार टेकबहादुर लिम्बुको २ गोलप्रेरित विराटचोक भेट्रानले सिमिसी चन्द्रगढी भेट्रानलाई ४० ले हराएर क्वाटरफाइनल तय गर्यो । पथरीलाई ३२ ले हराउँदा इटहरी भेट्रानका लागि तीर्थ बस्नेतले २ र लीलाराम मगरले १ गोल गरे ।

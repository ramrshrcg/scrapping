शीर्षक,विवरण
"मनग्गे वितरण, अनुशासनमा विचलन",तस्बिर : इलिट जोशी चित्र : कृष्णगोपाल श्रेष्ठइन्फोग्राफिक्स : दीपेन्द्र कर्णविश्व श्रेष्ठ
संघीयताप्रति उदासीन,"अर्थ मन्त्रालय आफैंले बजेटको अर्ध वार्षिक समीक्षा गर्दा इमान्दारिताका साथ कार्यान्वयनसँग सम्बन्धित पेचिला मुद्दाहरूबारे अवगत भएको छनक दिएको थियो । यस बजेटमा भने यी कुराहरू ओझेलमा परेको देखिन्छ । विद्यालयहरूको समायोजन र एकीकरण कार्यक्रम, नेपाललाई उच्च शिक्षाको गन्तव्य बनाउने लक्ष्य, स्वास्थ्य बिमाको विस्तार, बाल संरक्षण अनुदान, प्रधानमन्त्री कृषि आधुनिकीकरण आयोजना र राष्ट्रपति चुरे संरक्षण कार्यक्रमको संरचनागत परिवर्तन, वित्तीय समावेशितामा विस्तार, सूचना प्रणालीमा ओपन डाटा, ठेक्का व्यवस्थापनमा केही सुधार, ठूला आयोजनाहरूको अनुगमनका लागि वार रूम जस्ता अवधारणाहरू स्वागतयोग्य छन् । तर यो बजेटमा निरन्तरता दिन खोजिएका सयौं आयोजनाहरूको व्यवस्थापन कुशलता र मितव्ययी ढंगले हुन्छ भन्ने प्रत्याभूति दिलाउन सरकारले भगिरथ प्रयत्न गर्नुपर्नेछ । वास्तवमा उल्लेख्य क्रमभंगता र विश्वसनीय महत्त्वाकांक्षाका लागि नै हामीले बलियो र स्थिर सरकार खोजेका हौं । दोस्रो वर्षमा नै सरकारले आफ्नो राजनीतिक पुँजी गुमाउनु र विज्ञ अर्थमन्त्री पनि आर्थिक अनुशासनको कसीमा गलेको जस्तो देखिनु मुलुकका लागि सुखद अवस्था पक्कै होइन ।"
कर्मचारीको तलब २०५ सम्म बढ्यो,"सबभन्दा तल्लो तहको कर्मचारी कार्यालय सहयोगीको तलब १६ हजार २ सय ३० बाट ३ हजार २ सय ४६ बढेर १९ हजार ४ सय ७६ रुपैयाँ पुगेको छ । सबभन्दा माथिल्लो तह मुख्यसचिवको तलब ५५ हजार २ सयबाट ९ हजार ९ सय ३६ बढेर ६५ हजार १ सय ३५ रुपैयाँ पुगेको छ । खरिदारको तलब २२ हजार १ सय ७० बाट ४ हजार ४ सय ३४ बढेर २६ हजार ६ सय ४ रुपैयाँ पुगेको छ । सबै तहका कर्मचारीलाई दिइँदै आएको मासिक २ हजार रुपैयाँ महँगी भत्ता, वार्षिक ७ हजार ५ सय कपडा भत्ता बजेटमा यथावत् राखिएको छ ।"
दुई वर्षभित्र सबैलाई परिचयपत्र,"तथ्य र वैज्ञानिक प्रमाणमा आधारित अपराध अनुसन्धान र अभियोजन प्रणाली विकास गरिनेछ, बजेट भाषणमा अर्थमन्त्री युवराज खतिवडाले भने, अनुसन्धान र अभियोजनमा संलग्न जनशक्तिको क्षमता वृद्धि गरिनेछ । कारागारको क्षमताभन्दा बढी कैदीहरू व्यवस्थापन गर्नुपरेको भन्दै अर्थमन्त्री खतिवडाले कारागारहरूको भौतिक पूर्वाधारको सुधार गर्ने बताए । उनले कैदी बन्दीको श्रम र सीपलाई उत्पादन काममा लगाउनेसमेत घोषणा गरे । विपत् व्यवस्थापनका लागि सरकारी निकायहरूको क्षमता वृद्धि गरिने भन्दै उनले सम्भावित ठाउँमा विपत्को पूर्वानुमान र सूचना प्रणाली जडान गरिने सरकारको योजना छ । सरकारले सबै प्रदेशमा आपत्कालीन सामग्री भण्डार केन्द्र स्थापना गर्ने घोषणा गरेको छ ।"
शिक्षक अभाव टार्न स्वयंसेवक,"त्यस्तै, बजेटमा विज्ञान प्रविधि क्षेत्रतर्फ मदन भण्डारी विज्ञान तथा प्रविधि विश्वविद्यालय स्थापना गर्न प्रस्ताव गरिएको छ । यसका लागि १ अर्ब १० करोड विनियोजन गरिएको छ ।"
ब्युँतियो आफ्नो गाउँ आफैं बनाऔं,चालु आवमा वैदेशिक रोजगारीमा ३९ प्रतिशतले गिरावट आएको छ । विप्रेषण भने २१ प्रतिशतले वृद्धि भएको खतिवडाले बताए । सार्वजनिक तथा निजी क्षेक्रबाट हुने त्रियाकलापबाट आगामी वर्ष ५ लाख रोजगारी सिर्जना गर्ने सरकारको लक्ष्य राखेको छ । नयाँ श्रम सर्वेक्षणअनुसार श्रम बजारमा ९ लाख ८ हजार श्रमशक्ति बेरोजगार छन् ।
"प्रतिपक्षको आलोचना, सत्ताको बचाउ","गाउँ, प्रदेश, संघ सबै स्तरका योजना छन् । त्यसैले यो बजेट लामो निबन्ध जस्तो छ । संघीयताका स्पिरिटमा आएन । नत्र गाउँको आयोजना गाउँलाई नै हस्तान्तरण हुनुपर्ने थियो । दुईभन्दा बढी प्रदेशमा जोडिएका आयोजना मात्र केन्द्रमा हेर्नुपर्ने थियो । तर प्रदेशलाई हस्तान्तरण गरिएन, सबै आफैंले हेरियो ।"
हुलाकी राजमार्गमा २७ आधुनिक सहर,सरकारले आगामी आर्थिक वर्षभित्र ९२ प्रतिशत जनतामा खानेपानी पहुँच पुर्याउने उल्लेख गरेको छ । खानेपानी तथा सरसफाइका लागि करिब ४३ अर्ब रुपैयाँ विनियोजन गरिएको छ । मेलम्ची खानेपानी आयोजनालाई ७ अर्ब रुपैयाँभन्दा बढी विनियोजन गरिएको छ ।
पर्यटनमा पुरानै कार्यक्रम,"अर्थमन्त्री युवराज खतिवडाले यसपटक प्रधानमन्क्री ओलीको जन्मथलो चुहानडाँडालगायत स्थानमा विमानस्थल निर्माण गर्ने कार्यत्रम ल्याएका छन् । चुहानडाँडा अवलोकन गर्न गएका पर्यटनमन्त्री रवीन्द्र अधिकारीसहित ७ जनाको हेलिकप्टर दुर्घटनामा मृत्यु भएको थियो । यस्तै दशकौंदेखि बन्द गोकुलेश्वर, कमलबजार, स्वर्गद्वारी विमानस्थल सञ्चालन गरिने भनिएको छ । विगतमा पनि यी विमानस्थल सञ्चालन गर्ने कार्यक्रम आएका थिए । तर सरकारी ध्वजावाहक कम्पनीमा हुने चरम गुटबन्दी र राजनीतीकरणले यी स्थानमा नियमित उडान हुन सकेनन् । पर्यटक बढाउन पर्यटक उद्गम हुने देशसँग हवाई सेवा सम्झौता गरिने भनिएको छ । नयाँ हवाई प्रवेश विन्दुहरू र तदनुरूप नयाँ हवाई मार्ग प्रयोगका लागि छिमेकी राष्ट्रहरूसँग समझदारी एवं सम्झौता गरिने कार्यक्रम बजेटमा छ । यी कार्यत्रममा निजी क्षेत्रको पनि साझेदारी र सहकार्यलाई प्रोत्साहन गरिने भनिएको छ ।"
'दोहनविरुद्ध कठोर बन्छौं',"वाइडबडी विमान खरिद प्रकरण, तारागाउँ विकास समितिको जग्गा भाडा प्रकरण उदाहरण हुन् । ललिता निवासको जग्गा व्यक्तीकरण गरिएको विषयमा समेत कारबाही हुन सकेको छैन । सार्वजनिक पदाधिकारीको जवाफदेहिता खोजिने भन्दै सरकारले सरकारी सेवाको यथार्थ जानकारी पाउन सक्ने परिपाटी विकासका लागि पहल गर्ने र हेलो सरकारलाई प्रदेश तथा स्थानीय तहसम्म कार्यान्वयन गर्ने जनाएको छ । मन्त्रालयका कामकारबाहीको विद्युतीय प्रणालीबाट अनुगमन गर्ने बजेट भाषणमा उल्लेख छ ।"
वातावरणको १ अर्ब १९ करोड कटौती,मौसम पूर्वानुमान अत्याधुनिक बनाइनेसरकारले मौसम पूर्वानुमान प्रणाली थप अत्याधुनिक र व्यवस्थित बनाउन जोड दिने घोषणा गरेको छ । आगामी आवमा आधुनिक तथा स्वचालित जल तथा मौसम प्रणाली विकास गर्ने सरकारको योजना छ । सुर्खेतमा स्थापना गरिएको मौसमी राडारलाई आगामी आर्थिक वर्षबाट पूर्ण रूपमा सञ्चालनमा ल्याइनेछ । यसैगरी पाल्पा र उदयपुरमा पनि मौसमी राडार स्थापनाका लागि ६९ करोड रुपैयाँ विनियोजन गरिएको छ । यी राडार सञ्चालनमा आएपछि मौसम पूर्वानुमान प्रणाली प्रभावकारी हुने जल तथा मौसम विज्ञान विभागको अपेक्षा छ ।
सन्दिग्ध लगानीको छानबिन,"व्यवसायी सुमार्गीसँग जोडिएको सम्पत्ति शुद्धीकरणसम्बन्धी मुद्दा मुलुककै साखसँग जोडिन्छ । सम्पक्ति शुद्धीकरण र आतंककारी त्रियाकलापमा वित्तीय लगानी निवारणबारे अनुगमन गर्ने अन्तर्राष्ट्रिय संस्थाहरू छन् । उनीहरूले विश्वव्यापी मापदण्ड तय गरेका छन् । सन् १९८९ मा स्थापना भएको वित्तीय कारबाही कार्यदल (एफएटीएफ) र एसिया प्रशान्त क्षेत्र समूह (एपीजी) जस्ता अन्तर्राष्ट्रिय संगठनहरूले यस्ता क्रियाकलाप भएनभएको, भए अनुसन्धान गरेनगरेको भनी मूल्यांकन गर्छन् । नेपाल यी संस्थाको सदस्य राष्ट्र हो । नेपालको मूल्यांकन आउँदो वर्ष हुँदै छ । मापदण्ड पूरा नगरेको भेटिए कालोसूचीमा राखिदिन सक्छन् । सन् २०१२ मा नेपाल बल्लबल्ल कालोसूचीमा रहनबाट जोगिएको थियो । कालोसूचीमा परे यहाँ विदेशी बैंकले कारोबार गर्दैनन् । आधुनिक बैंकिङ प्रणालीमा कुनै एउट बैंकले कारोबार नगरे आयातनिर्यातको व्यापार बन्द हुन्छ । विदेशी लगानी, सहायता तथा ऋण पनि आउँदैन । सुमार्गीको सम्पत्तिमाथि अविलम्ब अनुसन्धान यी सबैबाट जोगिन मात्रै होइन, पारदर्शी आर्थिक प्रणाली र सुशासन स्थापित गर्नका लागि पनि अत्यावश्यक छ ।"
निर्यात बढाउने नीति,"वर्षैपिच्छे व्यापार घाटा बढिरहेको समयमा यस आर्थिक वर्षको बजेट बुधबार संसद् भवनबाट सार्वजनिक हुँदैछ । आयातलाई घटाउनुपर्ने र निर्यातलाई बढाउनुपर्ने देखिन्छ । नेपाललाई कृषिप्रधान मुलुक भनिन्छ, तर कृषिप्रधान मुलुकमै धान, गहुँ, चामल, मकै, तरकारी लगायत अर्बौंको सामान आयात गरिन्छ । जुन देशले बाहिर कामदार पठाइरहेको छ, त्यही देशमा कामदारको खाँचो छ । बाहिरिरहेका युवा जनशक्तिलाई कृषिमा आकर्षित गर्ने नीति ल्याउनु जरुरी छ । कृषिमा आकर्षित गराउन पहिलो कुरो समथर जमिनमा सिंचाइको व्यवस्था गर्ने र मलबीउ, किसानलाई आवश्यक पर्ने उपकरण समयमै उपलब्ध गराउनुपर्छ । कृषिमा आकर्षक हुनेगरी आनुदान व्यवस्था आवश्यक छ । पेट्रोलियम पदार्थको आयातमा अर्बौं रकम विदेशिएको सरकारी तथ्यांकले देखाएको छ । त्यसलाई विस्थापित गर्न जलविद्युतमा ध्यान दिनुपर्छ । बिजुलीबाट चल्ने बस सञ्चालन गर्नुपर्छ । शृंगार लगायत विलासिताका सामान आयातमा कमी गर्नुपर्छ । स्वदेशीकै लगानीमा उद्योग लगायत अन्य उत्पादनलाई प्रोत्साहन दिनुपर्छ । एक्कासी आयात बन्द गर्न खोज्दा तत्काल समस्या आउन सक्छ । त्यसकारण आयात बन्द गर्नेभन्दा पनि निर्यात बढाउनेतर्फ बजेटले ध्यान दिनुपर्ने देखिन्छ । तिलप्रसाद न्यौपाने, बालाजु, काठमाडौं"
पराईको नक्कल गर्ने बढे,"नेपालीपनमाथि चारैतिरबाट हमला भइरहेको छ । तोतेबोली बोल्न थालेदेखि अंग्रेजीकरणको मार, पश्चिमा शैलीमा ढाल्ने प्रवृत्ति, उच्च तहदेखि शिशु कक्षा सञ्चालन गर्ने शिक्षण संस्थाहरूको मौलिकतादेखि विमुख हुने प्रवृत्ति, समाजमा पूर्वीय संस्कार, धर्म, संस्कृति, नैतिक शिक्षा, भाषा, साहित्यमाथिको तिरस्कार, प्राचीन सभ्यता, तपस्वी, ऋषिमुनीहरूको उद्गमस्थल भए पनि इतिहास मेटाउन खोजिएको स्थिति छ । अधिकांश मठमन्दिरको संरक्षण, सम्बर्द्धन र प्रबर्द्धन हुन सकिरहेको छैन । लुम्बिनी, जनकपुरजस्ता विश्वविख्यात तीर्थस्थलहरूलाई मागीखाने भाँडो बनाइएको छ । राष्ट्रिय गौरवका उद्योगधन्दामा ताण्डव मच्चाइएको विषय कतैबाट लुकेको छैन । न ग्रामीण, सहरी क्षेत्रमा रोजगारीको अवसर छ, न कुनै ठोस योजना । यावत कारणबाट राष्ट्रप्रेमको मर्म विपरीत अधिकांश नागरिकको तन र मन कुण्ठाग्रस्त बनेको छ । सर्वत्र निराशा छाएको छ । मातृभूमिमाथिको प्रहार बढ्दै जाँदा सपनाको ठाउँमा सन्त्रास थपिएको छ । प्रकृतिमाथिको नकारात्मक प्रभाव पनि वर्णन गरेर साध्य छैन । सधैं मुस्कुराउने हिमाल टोलाएझैं देखिएको छ । उता इतिहासभन्दा टाढा रहेर एउटा जमात हाँसिरहेको छ, नमिठो रागमा नाचिरहेको छ र राष्ट्रिय अस्मितामाथि विध्वंस मच्चाइरहेको छ । भुवनेश्वर शर्मा, चन्द्रागिरि२, काठमाडौं"
'परीक्षणमा मेरो संलग्नता छैन',"छोरी परीक्षार्थी हुँदाहुँदै परीक्षाको मर्यादा र आचारसंहिता विपरीत प्रश्नपत्र छपाइ, परीक्षा र उत्तरपुस्तिका परीक्षणमा बदनियतपूर्ण तरिकाले परीक्षा नियन्त्रक संलग्न रहेको विषय समाचारमा उठाइएको हो । तपाईले भनेजस्तो आफैं जिम्मेवारीबाट अलग हुनुभएको हैन । बोर्डकै कर्मचारीले असन्तुष्टि जनाएपछि शिक्षा मन्त्रालयको निर्देशनमा तपाईलाई जिम्मेवारीबाट हटाइएको हो । हटाउँदासमेत तपाईले अंग्रेजी विषयकै परीक्षाको दिन नियन्त्रकको हैसियतमा हस्ताक्षर गर्नुभएको प्रमाणको प्रतिलिपि मसँग सुरक्षित छ । परीक्षा नसकिंँदै जिम्मेवारीबाट फर्कन किन हतारो गर्नुभयो भन्ने तथ्य समाचारमा उल्लेख छ । सुदीप कैनीसंवाददाता"
"व्यवस्था फेरियो, सोच फेरिएन","लोकतान्त्रिक संविधान पनि बन्यो । स्थानीय, संघीय ससद र प्रदेश संसदसम्म गठन भए । तीनै तहका सरकार बने । तर लोकतान्त्रिक गणतन्त्रको फल उपभोग गर्न जनताले पाएका छैनन् । जनतालाई करमाथि कर थोपरिएको छ । विकास खर्चको नाममा नेताहरू पैसा असुलिरहेका छन् । १ वर्षमा सकिन पर्ने काम १० वर्षमा सक्दा पनि ठेकेदारलाई कारबाही हुँदैन । असली लोकतान्त्रिक गणतन्त्र भनेको यही हो ? जसले जे गरे नि हुने ? नेतालाई मस्ती जनतालाई सास्ती कहिलेसम्म हो ? व्यवस्था त फेरियो, तर नेताको नियत र सोचाइ फेरिएन । संस्कार फेरिएन । आफू माथि जनतालाई तलको ठान्ने प्रवृत्ति फेरिएन । बिचौलिया संस्कृतिले राजनीति दुर्गन्धित बन्यो । जनता दिनप्रतिदिन निराश बन्दैछन् । गणतन्त्रलाई नेताहरूले कमाइखाने भाँडो बनाए । विलासितामा रमाउने नेताहरूले आफ्नो कर्तव्य भुले । भोगविलासमा लिप्त भए । गणतन्त्रसँगै राम्रा संस्कार बस्नुपर्थ्यो, त्यसो हुन सकेन । यो नै हाम्रो दुर्भाग्य भयो । पुरुषोत्तम घिमिरे, जोरपाटी, काठमाडौं"
"लक्ष्य एकातिर, विनियोजन अर्कातिर","विगतका बजेट कार्यान्वयन सन्तोषजनक नभएको पृष्ठभूमिमा पुँजीगत खर्च बढाउने, लगानी बढाउन नीतिगत र संरचनात्मक सुधार गर्ने र राष्ट्रिय गौरवका आयोजनालाई प्राथमिकता राख्ने कुरा सराहनीय छन् । सरकारले सार्वजनिक खर्च पुनरावलोकन आयोग गठन गरेर बजेट विनियोजन, ठेक्का प्रणाली र परियोजना छनोटमा सुधार गर्ने र वर्षौंदेखि विद्यमान न्यून विकास खर्चको समस्या हल गर्ने लक्ष्य राखेको छ तर विगतभन्दा बजेट कार्यान्वयनमा कस्तो सुधार हुन्छ ? यसैमा यो बजेटको सफलता निर्भर गर्नेछ । लेखकका निजी विचारसँग लेखकसम्बद्ध संस्थाको सम्बन्ध छैन ।"
बरालिएको बजेट,"तुलनात्मक रूपले यस पालिको बजेटको कुनै निर्देशक सिद्धान्त थिएन, यो खालि प्रोजेक्टहरूको टिपोट थियो । ती प्रोजेक्ट पनि अन्तरिक्ष, पानीजहाज र स्याटलाइट जस्ता कुरालाई हल्का रूपमा लिई तयार गरिएका थिए, कुनै गुरुयोजनाका अंग थिएनन् । सरकार मितव्ययितामा विश्वास गर्छ कि, सरकारलाई घट्दै गएको रिजर्भ बारे कुनै चिन्ता छ कि, सरकारको दूरगामी विकासबारे सर्वांगीण दृष्टिकोण के हो भन्ने सवालको जवाफ यो बजेटले भन्दैन । यो बजेटले ऋण बोकाएन भने आगामी पुस्ताले यसलाई बरालिएको टिपनटापन बजेटका रूपमा सम्झिनेछन् । यो कनिकाछराइले मुलुकलाई असर नपार्ने भएको भए केही थिएन, तर स्थिर सरकारको दुई वर्ष यत्तिकै बाँडचुँडमा जाने संकेत देखिनु चाहिँ दुःखद पक्ष हो ।"
सबै प्रदेशबाट विशिष्टीकृत स्वास्थ्य सेवा,हरेक स्थानीय तहमा कम्तीमा एउटा प्राथमिक अस्पताल स्थापना गर्ने घोषणा गर्दै सरकारले सबै स्थानीय तहमा एक चिकित्सकको व्यवस्था गर्ने भनेको छ । यसअघि हरेक स्थानीय तहमा एउटा प्राथमिक स्वास्थ्य केन्द्रको अवधारणा थियो । प्राथमिक अस्पतालमा २४ सै घण्टा टेलिमेडिसिनको सेवा उपलब्ध हुनेछ । त्यसको स्तरोन्नति गरी अस्पतालको अवधारणा अघि सारिएको हो । हरेक वडा तहमा स्वास्थ्य संस्था हुनुपर्ने भन्दै सरकारले नभएका ठाउँमा निर्माणका लागि ५ अर्ब रुपैयाँ विनियोजन भएको जनाएको छ ।
७ वर्षीयको अपहरणपछि हत्या,"प्रहरीको प्रारम्भिक अनुसन्धानमा शम्भुको घर नजिकै बस्दै आएका विकास शर्माले बालक अपहरण गरी कलैयाका सिकेन्द्र साह र रामविनेश महतोको जिम्मा लगाएका थिए । कबाड कारोबारी शम्भु तुरहाका छोरा करण गत शुक्रबार विद्यालय छुट्टी भएर घर फर्कने क्रममा अपहरणमा परेका थिए । अपहरणकारीले शम्भुलाई त्यही दिन फोन गरी ३० लाख रुपैयाँ फिरौती मागेका थिए । मोलमोलाई पछि ५ लाख रुपैयाँमा झरेका थिए, शम्भुले भने, सरसापट गरी २ लाख रुपैयाँ जति जम्मा गरेको थिएँ । उनका अनुसार अपुग पैसा प्रहरीले जोहो गरिदिने र एक हातले पैसा र अर्को हातले बच्चा लिने कुरा भएको थियो । तर, अपहरणकारीले यो कुरा मानेन, उनले भने, पैसा लिएको केही समयपछि करणलाई बसमा पठाइदिन्छौं भन्थे । बुधबार बिहान त लास भेटियो भनेर प्रहरीले भन्यो । एसपी ढकालले पैसा दिएर बच्चा नदिने सम्भावना पनि रहेकाले एक हातले पैसा र अर्कोले बच्चा लिने कुरा भएको थियो । अपहरण गरेको दुई घण्टापछि नै बालकको हत्या गरिसकेका थिए, उनले भने, बच्चाको रेकर्डेड आवाज परिवारलाई सुनाएर बार्गेनिङ गरिरहेका थिए । शम्भुका अनुसार अपहरण गरेकै दिन छोरालाई मारिदिएका थिए भने ५ दिनसम्म प्रहरीले शव किन पत्ता लगाउन सकेन ।"
११०९ लाई संविधानसभा पदक,"अपहरण काण्डमा अदालतबाट दोषी ठहर भएका पूर्वमन्त्री श्यामसुन्दर गुप्ताको नाम पनि विभूषित हुने सूचीमा छैन । माओवादीका तत्कालीन नेता एवं संविधानसभा सदस्य मोहन वैद्यको नामसमेत विभूषित हुनेको सूचीमा परेको छैन । समानुपातिक सदस्य वैद्यले संविधानसभाको कार्यकाल नसकिदै पदबाट राजीनामा दिएकाले उनको नाम सूचीमा नराखिएको दाबी गृह मन्त्रालय स्रोतले गरेको छ । तर, वैद्यले आफू संविधानसभाबाट निर्मित संविधानकै विपक्षमा भएकाले पदक अस्वीकार गरेको जानकारी उनी निकट स्रोतले दिएको छ ।सरकारले विभूषण प्रदान गर्न लागेको सूचीमा भ्रष्टाचारमा मुद्दा चलिरहेका दुई पूर्वमन्त्री टेकप्रसाद गुरुङ र बद्री न्यौपानेसमेत छन् । भृकुटीमण्डपको जग्गा भाडामा दिँदा भ्रष्टाचार गरेको अभियोगमा अख्तियारले दुवै जनाविरुद्ध विशेष अदालतमा मुद्दा दायर गरेको छ ।बैंकको लकरमा १४ थान गोली भेटिएपछि पक्राउ परेका ल्हारक्याल लामाले भने संविधानसभा पदक पाउने भएका छन् । उनलाई अख्तियारले अकुत सम्पत्ति आर्जनको मुद्दासमेत चलाएको थियो ।"
मोदीसँग भेटवार्ता हुने,डेढ वर्षयता भएका उच्च राजनीतिक भ्रमण र दुवै देशका उच्च अधिकारीहरूबीचको बाक्लो संवाद र अन्तक्रियाले दुई देशबीच देखिएको अविश्वास घटदै देखिन्छ । ओली १५ सदस्यीय टोलीसँगै बिहीबार दिउँसो १ः३५ को नेपाल वायुसेवा निगमको नियमित उडानबाट दिल्ली ओर्लनेछन् । त्यहाँ डिप्लोमेटिक इन्कलेभस्थित होटल ताज प्यालेसमा बस्ने उनी शुक्रबार ३ः४० को निगमकै नियमित उडानबाट स्वदेश फर्कने कार्यक्रम छ ।
आर्थिक वर्ष २०७६७७ को बजेट,४२ उच्च शिक्षालाई व्यावसायिक र रोजगारमूलक बनाउन राष्ट्रिय प्राथमिकताका क्षेक्रमा नयाँ शैक्षिक कार्यत्रम तर्जुमा गरिनेछ । उच्च शिक्षामा प्रदान गरिने विद्यमान अनुदानको ढाँचामा सुधार गरी नतिजामा आधारित बनाइनेछ । स्नातक र स्नातकोत्तर तहमा विज्ञान विषय पठनपाठन हुने क्याम्पसहरूका प्रयोगशाला सुधार गरिनेछ । प्रत्येक जिल्लामा एक प्राविधिक धारको आंगिक क्याम्पस हुने गरी क्रमशः व्यवस्था मिलाइनेछ ।
आर्थिक वर्ष २०७६७७ को बजेट,१०० स्थानीय तहमा घुम्ती प्रयोगशालामार्फत माटो परीक्षण र माटोको गुणस्तर परीक्षण गर्ने व्यवस्थालाई निरन्तरता दिइनेछ । विषादीजन्य पदार्थको प्रयोगको नियमन र व्यवस्थापनका लागि आवश्यक प्रबन्ध गरिनेछ । सहरी क्षेत्रमा घरबाट निस्कने फोहोर व्यवस्थापन गरी अर्गानिक तरकारी उत्पादन गर्न कौसी खेतीलाई प्रोत्साहन गरिनेछ ।
आर्थिक वर्ष २०७६७७ को बजेट,१५० दलित समुदायको सामाजिक एकीकरण गर्दै उनीहरूलाई सहकारी तथा सामुदायिक उत्पादन प्रणाली मार्फत आधुनिक व्यवसाय गर्न कार्यविधिको आधारमा कर्जामा व्याज अनुदान उपलब्ध गराइनेछ । परम्परागत सीप र पेसालाई संरक्षण गर्न भगत सर्व्जित शिल्प उत्थान तथा विकास केन्द्रका लागि बजेट व्यवस्था गरेको छु ।
आर्थिक वर्ष २०७६७७ को बजेट,"२०० रुकुम पूर्व र नवलपरासी पूर्व जिल्ला सदरमुकामको भौतिक विकास योजना तर्जुमा गरी नमूना सदरमुकामका रूपमा निर्माण गर्न बजेट विनियोजन गरेको छु । हुलाकी र मध्यपहाडी लोकमार्गको आसपासमा सम्भाव्यताको आधारमा २७ स्थानमा आधुनिक नयाँ सहरहरूको पूर्वाधार विकासका लागि रु १ अर्ब ९८ करोड विनियोजन गरेको छु । उपत्यका भित्रको प्राकृतिक स्रोत, नदी कोरिडोर, सडक, यातायात, फोहोरमैला, ढल, साँस्कृतिक सम्पदा र धरोहरहरूको एकिकृत विकास र व्यवस्थापन गर्न बृहत्तर गुरुयोजना तयार गरिनेछ ।"
आर्थिक वर्ष २०७६७७ को बजेट,"सम्माननीय सभामुख महोदय, सम्माननीय अध्यक्ष महोदय,अब म वित्तीय सेवा, सार्वजनिक संस्थान र निजी क्षेत्रको लगानी प्रवर्द्धन सम्बन्धी क्षेक्रगत कार्यत्रम तथा विनियोजनको प्रस्ताव प्रस्तुत गर्दछु । वित्तीय क्षेत्र २३३ वित्तीय क्षेत्रमा सुशासन र स्थायित्व कायम गर्दै वित्तीय पहुँच अभिवृद्धि गरिनेछ । वित्तीय साधन उत्पादनमुखी बनाइनेछ । बैंक तथा वित्तीय संस्थाहरू एक आपसमा गाभ्ने नीतिलाई निरन्तरता दिंदै ठूला बैंक तथा वित्तीय संस्थाहरू समेत एक आपसमा गाभ्न प्रोत्साहित गरिनेछ । यो व्यवस्था बिमा कम्पनीको हकमा समेत लागू गरिनेछ । २३४ खोलौं बैंक खाता अभियान सञ्चालन गरी आगामी आर्थिक वर्षको अन्त्यसम्ममा सबै बालिग नेपालीको बैंक खाता खोलिनेछ । सरकारी निकायबाट नागरिकलाई प्रदान गरिने आर्थिक सुविधा लगायत सबै प्रकारका भुक्तानी बैंक खाता मार्फत मात्र गरिनेछ । नेपाली नागरिकले सम्पतिका रूपमा आर्जन गरेको सुन र चाँदी लगायत बहूमूल्य धातुहरू बैंकमा निक्षेपका रूपमा जम्मा गर्ने व्यवस्था मिलाइनेछ । २३५ सबै स्थानीय तहका केन्द्रमा बैंकिङ सुविधा सुनिश्चित गरिनेछ । दुर्गम क्षेत्रमा बैंकिग सेवाको पहुँच अभिवृद्धि गर्न मोबाईल, इन्टरनेट र शाखा रहित बैकिंग सेवालाई प्रोत्साहित गरिनेछ । २३६ सहूलियतपूर्ण कर्जा कार्यक्रम प्रभावकारी बनाई मापदण्ड पुगेका व्यक्ति वा समूहलाई यस्तो कर्जामा पहुँच सुनिश्चत गरिनेछ । यस्तो कर्जा कार्यक्रमका लागि नेपाल सरकारले ५ प्रतिशत व्याज अनुदान र बिमा तथा कर्जाको सुरक्षणमा ७५ प्रतिशत अनुदान उपलब्ध गराउने व्यवस्थालाई प्रभावकारी तुल्याउँदै कार्यान्वयन गर्न पर्याप्त बजेट व्यवस्था गरेको छु । २३७ बिमाको पहुँच विस्तार हुने गरी बिमा सेवा प्रदायक निकायहरूको संस्थागत र प्रणालीगत सुधार गरिनेछ । कृषि र लघु उद्यम सेवामा बिमा सेवा सहज गर्न घुम्ती बिमा कार्यक्रम सञ्चालन गरिनेछ । पूनर्बीमा नीति परिमार्जन गरी पुनर्बीमा व्यवसायलाई थप प्रभावकारी एवं व्यवस्थित गरी विदेशी संस्थाहरूलाई नेपालमा पुनर्बीमा गर्न प्रोत्साहित गरिनेछ । २३८ नेशनल पेमेण्ट गेटवेको व्यवस्था गरी भुक्तानी प्रणालीको फरफारक नेपालमा हुने व्यवस्था मिलाइनेछ ।नगद कारोवारलाई क्रमशः न्यूनीकरण गर्दै भुक्तानी प्रणालीमा सुरक्षित कार्ड र इन्टरनेटको प्रयोगलाई प्राथमिकता दिइनेछ । खानेपानी र विद्युत सेवा शुल्क भुक्तानी विद्युत्तीय माध्यमबाट हुने व्यवस्था मिलाइनेछ । २३९ सबै प्रकारका धितोपत्र र ऋणपत्रका दोस्रो बजार कारोबार विद्युत्तीय प्रणाली मार्फत गर्न विद्युत्तीय कारोबार प्रणालीलाई सुरक्षित र पारदर्शी बनाइनेछ । सरकारी ऋणपक्र खरिदबित्रीका लागि अनलाईन प्रणाली विकास गरिनेछ । धितोपत्रको दोस्रो बजारमा निश्चित रकम भन्दा बढी कारोबार गर्ने लगानीकर्ताहरूको स्थायी लेखा नम्वर सहितको विवरण नेप्से तथा सिडिएससी राफसाफ प्रणालीमा आबद्ध गरिनेछ । २४० धितोपत्र बोर्ड र नेपाल स्टक एक्सचेन्जको संस्थागत सुधार गरिनेछ । गैरआवासीय नेपालीहरूले दोश्रो बजार मार्फत पनि लगानी गर्न सक्ने गरी पुँजी बजारलाई फराकिलो बनाइनेछ । कर्मचारी सञ्चय कोष, नागरिक लगानी कोष र निक्षेप तथा कर्जा सुरक्षण कोषको वित्तीय विवरण एकिकृत रूपमा प्रकाशन गर्ने व्यवस्था मिलाइनेछ । कर्जा सूचना र सुरक्षित कारोबार ऐनमा परिमार्जन गरिनेछ । ट्रस्टी ऐन तर्जुमा गरी सामूहिक लगानी कोष, सेयर अभौतिकरण र सिडिएससी लगायतको कार्य व्यवस्थित गरिनेछ ।२४१ सार्वजनिक र संगठित संस्थाहरूले आफ्ना कर्मचारीहरूको अवकाश कोषको व्यवस्थापन त्यस्तो कोष सञ्चालन गर्ने उद्देश्यले स्थापना भएका सहायक संस्था वा अवकास कोष सञ्चालन गर्न स्थापित विशिष्टिकृत संस्थाहरूबाट मात्र गर्नु पर्ने व्यवस्था गरिनेछ । सार्वजनिक संस्थान२४२ सार्वजनिक संस्थानहरूको दक्षतापूर्वक व्यवस्थापन गरी कुशलता र प्रभावकारिता बढाउन एकीकृत कानुन बनाइनेछ । सार्वजनिक संस्थानहरूमा रणनीतिक साझेदार भित्र्याई व्यावसायिकता विकास गर्ने तथा संरचनागत सुधार र नियमनलाई प्रभावकारी बनाइनेछ । सार्वजनिक संस्थानको प्रयोगमा नआएको जमिन तथा अन्य सम्पत्ति व्यावसायिक रूपमा उपयोग गर्ने नीति लिइनेछ ।२४३ औद्योगिक क्षेत्रका रुग्ण सार्वजनिक संस्थान पुनः सञ्चालन गर्न निजी क्षेत्रसँग सहकार्य गरिनेछ । सार्वजनिक संस्थानमा नागरिकको अपनत्व अभिवृद्धि गर्न सार्वजनिकनिजी सहकारी साझेदारीमा सञ्चालन गरिनेछ । निजी क्षेत्रको लगानी प्रवर्द्धन२४४ राष्ट्रिय पुँजी निर्माणको परिपोषकका रूपमा वाहृय लगानी आकर्षित गर्दै नेपाललाई अन्तर्राष्ट्रिय लगानी गन्तब्यका रूपमा स्थापित गरिनेछ । निजी लगानीकर्ताको व्यावसायिक लागत कम गर्न उद्योग तथा व्यवसाय दर्ता प्रक्रिया, पूर्वाधार निर्माण, जग्गा प्राप्ति, कर भुक्तानी, श्रम कानुनको परिपालना तथा विवाद निरूपण प्रणाली सुधार गरिनेछ । बौद्धिक सम्पत्तीको संरक्षण र व्यावसायिक करारको कार्यान्वयनलाई प्रभावकारी बनाइनेछ । २४५ हालै सम्पन्न लगानी सम्मेलनमा लगानीकर्ताहरूबाट देखाइएको उत्साहजनक सहभागितालाई लगानीमा रुपान्तरण गर्न आवश्यक कानुन तथा संगठन संरचनामा सुधार गरिनेछ । लगानीकर्ताहरूलाई एकल पोर्टल सेवाको माध्यमबाट लगानीसंग सम्बन्धित सबै प्रकारका सूचना उपलब्ध गराइनेछ । नेपाल राष्ट्रिय एकद्धार प्रणाली कार्यान्वयनमा ल्याई व्यवसायमा सहजीकरण गरिनेछ । लगानी बोर्ड मार्फत ठूला आयोजनाका लागि प्रदान गरिने एकल विन्दु सेवाको आरम्भ यसै आर्थिक वर्षभित्र गरिनेछ । २४६ कम्पनी कानुन, बौद्धिक सम्पत्ती कानुन, बैंकिङ तथा बिमा कानुन, विदेश विनिमय सम्बन्धी कानुन, दामासाही तथा सुरक्षित कारोवार कानुन, वैदेशिक लगानी तथा प्रविधि हस्तान्तरण नियमावली, लगानी बोर्ड नियमावली र औद्योगिक व्यवसाय ऐन तर्जुमा तथा संशोधन गरी कार्यान्वयन गरिनेछ । हेजिङ नियमावलीको व्यवस्थालाई प्रभावकारी बनाई वैंदेशिक लगानीमा विदेशी विनिमयको जोखिम व्यवस्थापन गरिने छ । २४७ नेपालमा लगानीको वातावरण अनुकुल बनाई अन्तर्राष्ट्रिय जगतमा नेपालको वित्तीय साख अभिवृद्धि गर्न सम्पत्ति शुद्धीकरण तथा आतङ्ककारी कार्यमा वित्तीय लगानी निवारण सम्बन्धी अन्तर्राष्ट्रिय प्रतिबद्धताहरू पुरा गरिनेछ । सम्पक्ति शुद्धीकरण तथा आतङ्कवादी त्रियाकलापमा वित्तीय लगानी निवारण सम्बन्धी रणनीतिक कार्ययोजना कार्यान्वयन गरिनेछ । सुशासन र सार्वजनिक सेवा प्रवाह२४८ शासकीय स्वच्छता र सुशासन प्रवर्द्धनलाई सर्वोपरी प्राथमिकतामा राखी सबै क्षेत्रमा सदाचार पद्धति अवलम्बन गरिनेछ ।राज्यको सम्पत्ति अनधिकृत दोहन गर्ने प्रवृत्ति प्रति कठोर बन्ने नीति लिइनेछ । भ्रष्टाचार रोक्न कानुनी सुधार गर्दै नियामक निकायको क्षमता अभिवृद्धि गरिनेछ । २४९ सार्वजनिक प्रशासनको कार्य संस्कृतिमा आमूल परिवर्तन गरी सङ्गीय शासन प्रणाली अनुरूपको सोच र कार्य शैलीको विकास गरिनेछ । सार्वजनिक पदाधिकारीहरूको जवाफदेहिता सुनिश्चित गरिनेछ । सरकारी सेवाको प्रक्रिया सम्बन्धमा यथार्थ जानकारी पाउन सक्ने परिपाटीको विकास गर्न हाल सञ्चालनमा रहेको हेलो सरकारको पोर्टलमा स्तरोन्नति गरी सबै प्रदेश र स्थानीय तहसम्म कार्यान्वयनमा ल्याइनेछ । २५० मन्त्रालयहरूबाट भइरहेको कार्य प्रगतिको एकीकृत विद्युतीय अनुगमन प्रणालीमार्फत प्रतिवेदन गर्ने र अनुगमन गर्न सक्ने व्यवस्था मिलाइने छ ।प्रधानमन्त्री तथा मन्त्रिपरिषद्को कार्यालय एक्सन रुमबाट विकास आयोजनाको अप्रत्यक्ष अनुगमन गर्ने व्यवस्था मिलाइनेछ ।२५१ सरकारी सेवामा नतिजामा आधारित कार्यसम्पादन प्रणाली अवलम्बन गरिनेछ । उच्च व्यवस्थापन तहमा कार्यरत कर्मचारीहरूसँग कार्यसम्पादन करार सम्झौता गरी करारका सर्तहरूलाई कार्यसम्पादन मूल्याङ्कनको आधार बनाइनेछ । कार्यसम्पादन मूल्याङ्कन संगठनको कार्यसम्पादन स्तर अनुरूपको हुने व्यवस्था गरिनेछ ।२५२ नागरिकलाई मानवअधिकारका आधारभूत पक्षमा सजग र क्रियाशील बनाउन जनचेतना अभिवृद्धिका कार्यक्रम सञ्चालन गरिनेछ । संवैधानिक आयोगहरूको कार्य प्रभावकारी बनाउन क्षमता अभिवृद्धि गरिनेछ । संवैधानिक निकायहरूलाई साधन स्रोत सम्पन्न गरी क्षमता विकास गरिनेछ ।यी निकायहरूका निर्माणाधीन भवनहरूलाई आवश्यक रकम विनियोजन गरेको छु । संघ, प्रदेश र स्थानीय तहका व्यवस्थापिकामा रिक्त स्थानका लागि उपनिर्वाचन गरिनेछ । कानुन तथा न्याय २५३ न्यायमा सबैको पहुँच सुनिश्चित गर्न न्याय प्रशासनलाई सरल, मितव्ययी र प्रभावकारी बनाइने छ । मौलिक हक, संघीयता कार्यान्वयन, विकास निर्माण, लगानी प्रवर्द्धन तथा सुशासन लगायतका क्षेत्रमा आवश्यक पर्ने कानुन निर्माण र सुधार गरिनेछ ।न्यायपालिकाको चौथो पञ्चवर्षीय रणनीतिक योजना र महान्यायधिवक्ता कार्यालयको दोश्रो पञ्चवर्षीय रणनीतिक योजना कार्यान्वयन गरिनेछ ।२५४ अदालत र अन्य न्यायिक निकायको भौतिक तथा संस्थागत सुदृढीकरण र जनशक्तिको क्षमता विकासमा जोड दिइनेछ । अदालत भवनहरू, सरकारी वकिलका कार्यालयहरूको निर्माण कार्य अगाडि बढाइनेछ । विधि विज्ञान प्रयोगशालालाई प्रादेशिक तहमा विस्तार गर्ने क्रममा आगामी आर्थिक वर्षमा थप दुई वटा प्रयोगशाला स्थापना गरिनेछ ।२५५ देवानी र फौजदारी संहिताको प्रभावकारी कार्यान्वयन गरिनेछ । हिंसापीडित महिला, एकल महिला, अपांगता भएका व्यक्ति, दलित, बालबालिका र ज्येष्ठ नागरिक पक्षलाई निःशुल्क कानुनी सहायता उपलब्ध गराइनेछ । सम्बन्धित कानुनमा संशोधन र फदाधिकारीको नियुक्ति गरी संत्रमणकालीन न्याय सम्बन्धी बाँकी काम पुरा गरिनेछ । अन्तर्राष्ट्रिय सम्बन्ध२५६ नेपालको परराष्ट्र नीति राष्ट्रिय हित, पारस्परिक लाभ र सम्मान, अन्तर्राष्ट्रिय प्रतिबद्धता तथा दायित्व र न्यायमा आधारित हुनेछ । स्वतन्त्रता, सार्वभौमसत्ता, भौगोलिक अखण्डता, स्वाधीनता र राष्ट्रिय सुरक्षा कायम गर्दै अन्तर्राष्ट्रिय जगत्मा राष्ट्रिय प्रतिष्ठा को अभिवृद्धि गरिनेछ । छिमेकी मित्रराष्ट्रहरू, विकास साझेदारहरू, श्रम गन्तव्य मुलुकहरूलगायत अन्य सबै मित्रराष्ट्रहरूसँगको सम्बन्धलाई थप सुदृढ गर्दै राष्ट्रिय हित प्रवर्द्धन गरिनेछ ।२५७ राष्ट्रिय, क्षेत्रीय र विश्वव्यापी सरोकार र चासोका विषयहरूमा सघन छलफल गरी साझा दृष्टिकोण बनाउन अन्तर्राष्ट्रिय स्तरको सगरमाथा सम्वाद आयोजना गरिनेछ । नेपाल सदस्य भएका क्षेत्रीय मञ्चहरूलाई अझ प्रभावकारी बनाउन जोड दिइनेछ । विश्वकै लागि अनुकरणीय रहेको नेपालको मौलिक शान्ति प्रक्रियाका अनुभवहरूलाई अन्तर्राष्ट्रियस्तरमा आदानप्रदान गरिनेछ ।२५८ नेपालको आर्थिक कूटनीतिलाई देशगत र क्षेत्रगत लक्ष्य तोकी परिचालन गरिनेछ । विकास सहायता, व्यापार, लगानी, श्रम र पर्यटन प्रवर्द्धनमा अन्तर्राष्ट्रिय सहयोग बढाउने गरी आर्थिक कूटनीति सञ्चालन गरिनेछ । २५९ राहदानी सेवालाई थप प्रभावकारी बनाउँदै विद्युतीय राहदानी लागु गर्न तयारी कार्य सम्पन्न गरिनेछ । विदेशी नागरिकलाई आगमनमा दिइने प्रवेशाज्ञा अनलाइन माध्यमबाट उपलब्ध गराइनेछ । गैर आवासीय नेपालीहरूको अन्तर्राष्ट्रिय संजाल, ज्ञान, सीप, पुँजी र प्रविधिलाई नेपालको आर्थिक सामाजिक विकासमा उपयोग गर्न आकर्षित गरिनेछ । राष्ट्रिय सुरक्षा२६० देशको शान्ति सुरक्षालाई सुदृढ तुल्याउदै नागरिकको जीउधन र सार्वजनिक सम्पत्तीको सुरक्षामा विशेष ध्यान दिइनेछ । नागरिकलाई भयरहित वातावरणमा पेसा व्यवसाय गर्न सक्ने गरी सुरक्षाको अनुभूति गराइनेछ । तथ्य र वैज्ञानिक प्रमाणमा आधारित अपराध अनुसन्धान र अभियोजन प्रणाली विकास गरिनेछ । अनुसन्धान र अभियोजनमा संलग्न जनशक्तिको क्षमता वृद्धि गरिनेछ ।२६१ सबै सुरक्षा निकायहरूलाई सबल, सक्षम र उत्तरदायी बनाई राष्ट्र्यि सुरक्षा प्रणालीलाई थप सुदृढ बनाइनेछ । राष्ट्रिय अनुसन्धान विभागलाई व्यावसायिक इन्टेलिजेन्स संस्थाका रूपमा विकास गरिनेछ । सीमा सुरक्षा एवं सीमा पार अपराध र तस्करी नियन्त्रणका लागि सुरक्षा इकाईहरूको भौतिक र प्राविधिक क्षमता विस्तार गरिनेछ ।२६२ मुलुकका विभिन्न जिल्लामा अवस्थित कारागारहरूमा क्षमता भन्दा बढी कैदीहरू भएको अवस्थालाई ध्यानमा राखी कारागारहरूको विद्यमान भौतिक पूर्वाधारको निर्माण र सुधारमा उल्लेख्य रकम वृद्धि गरेको छु । कैदी बन्दीहरूको श्रम र सीपलाई उत्पादन कार्यमा उपयोग गराउने व्यवस्था गरिनेछ ।२६३ विकास प्रक्रियामा विपद जोखिम संवेदनशीलतालाई मूलप्रवाहीकरण गरिनेछ । विपद जोखिम न्यूनीकरण तथा उत्थानशीलता अभिवृद्धि गर्न स्थानीयकरण तथा क्षमता अभिवृद्धि, सार्वजनिक तथा निजी लगानी र साझेदारी तथा सहकार्य वृद्धि गरिनेछ ।२६४ सबै नेपालीको बायोमेट्रिक पहिचान र पृथक नम्बर सहितको राष्ट्रिय परिचयपत्र वितरणको कार्य सुरु गरी दुई वर्षभित्र एक नेपालीले एकभन्दा बढी परिचयपत्र बोक्नु नपर्ने व्यवस्था गरिनेछ ।२६५ सुरक्षा निकायहरू रहेको स्थान लगायत अन्य संभावित स्थानमा विपदको पूर्वानुमान तथा पूर्व सूचना प्रणाली जडान गरी सञ्चालनमा ल्याइनेछ ।विपद्को पूर्वतयारी, खोज, उद्धार, राहत र पुनःस्थापनामा सबै संयन्त्रहरू तयारी अवस्थामा राखी परिचालन गरिनेछ ।"
आर्थिक वर्ष २०७६७७ को बजेट,"३२२ आगामी वर्षको यो बजेट कार्यान्वयनमा सबै पक्षको पूर्ण सहयोग रहने अपेक्षा गरेको छु । साथै, मुलुक भित्र र वाहिर रहनु भएका सवै नेपालीलाई सवल, समृद्ध र न्यायपूर्ण राष्ट्र निर्माणको यस महान यात्रामा सहभागी हुन आह्वान गर्दछु । धन्यवाद ।"
पूर्वाधारलाई डेढ खर्ब,"नेपाल निर्माण व्यवसायी महासंघका अध्यक्ष रवि सिंह बजेटले भएजति आयोजनाको स्रोत सुनिश्चित गरेको बताउँछन् । सरकारले साँच्चै बजेट विनियोजन गरेर टेन्डर निकाल्ने हो भने भइरहेको समस्याको ८० प्रतिशत समाधान हुन्छ, उनले भने, जनमानसमा निर्माण व्यवसायीले काम गरेन भन्ने भ्रम छ । व्यवसायीले नगरेर काम नभएको होइन । बजेट नहुने, जग्गा प्राप्ति गर्न नसक्ने अवस्थामा ठेक्का लगाइदिने प्रवृत्तिले समस्या भएको हो ।"
४ लाखसम्म आयमा कर नलाग्ने,"राजस्व विद्युतिय माध्यमबाटआगामी आर्थिक वर्षदेखि सवै किसिमको राजस्व भुक्तानी विद्युतिय माध्यमवाट हुने भएको छ । विद्युतीय माध्यमवाट बिजक जारी गर्ने र त्यसलाई आन्तरिक राजस्व विभागको केन्द्रिय बिजक अनुगमन प्रणालीमा आबद्ध गर्ने व्यवस्था गरी मूल्य अभिवृद्धि करको कार्यान्वयनलाई थप प्रभावकारी बनाइने सरकारले बताएको छ । आयकर फिर्ताको प्रक्रिया सरलीकरण गरी सम्बन्धित कार्यालय मार्फत कर फिर्ता हुने व्यवस्था मिलाएको छु, बजेटमा भनिएको छ, करको बाँकी बक्यौता नभएका करदाताले आन्तरिक राजस्व विभागको प्रणालीबाट स्वतः करचुक्ता प्रमाणपत्र प्राप्त गर्नसक्ने छन् ।"
विवादित कार्यक्रमलाई ८ अर्ब,"आगामी ५ वर्षभित्रमा फलफूल बालीले ढाकेको क्षेत्रफल दोब्बर बनाउने गरी फलफूलको बिरुवा उत्पादन र वितरण कार्यक्रम सञ्चालन गर्ने सरकारी योजना छ । सार्वजनिक र निजी साझेदारीमा हावापानी तथा धरातलीय सम्भावनाअनुरूपका फलफूल खेती विस्तार गरिनेछ, उनले भने, उच्च मूल्यका नगदे र बेमौसमी बाली उत्पादन तथा प्रशोधन, प्याकेजिङ र ब्रान्डिङ गरी निर्यात गर्न प्रोत्साहन गरिनेछ । कृषकलाई कृषि सूचना र बजार मूल्यको जानकारी सर्वसुलभ बनाउन मोबाइल एप्सलगायतका सूचना प्रविधिको विकास तथा प्रयोगमा जोड दिइने उल्लेख छ । सबै प्रदेशमा खाद्य गुणस्तर प्रयोगशाला स्थापना, गुणस्तरहीन कृषिजन्य वस्तुको आयात नियन्त्रण गरिने बजेटमा उल्लेख छ । विषादीजन्य पदार्थको प्रयोगको नियमन र व्यवस्थापनका लागि आवश्यक प्रबन्ध गरिने जनाएको छ । सहरी क्षेत्रमा घरबाट निस्कने फोहोर व्यवस्थापन गरी अर्गानिक तरकारी उत्पादन गर्न कौसी खेतीलाई प्रोत्साहन गरिने बजेटमा उल्लेख छ ।"
सबै प्रदेशमा २ ठूला आयोजना,राष्ट्रिय ग्रीड प्रणाली नपुगेका दुर्गम स्थानहरूमा वैकल्पिक ऊर्जा प्रवर्द्धन केन्द्रमार्फत विद्युतीकरणको कार्यक्रम सञ्चालन गर्ने घोषणा बजेटमा गरिएको छ । वैकल्पिक ऊर्जामार्फत दुर्गममा विद्युतीकरण गर्न ३ अर्ब ४७ करोड रुपैयाँ विनियोजन गरिएको छ ।
प्रोत्साहन छैन,"विद्युत् उपभोगको नीति नहुदा हामी फेरिन पनि खनिज इन्धनकै भर पर्नुपर्ने देखन्छि । बजेटमार्फत विद्युतीय सवारीको आयात बढाउने, खाना पकाउने ग्यासको आपूर्ति घटाउनेजस्ता बिषयमा ध्यान पुगेको देखिएन ।"
कार्यान्वयन नै चुनौती,"बजेटमा धेरै समस्या देखेँ । सरकारले निजी क्षेत्रसँग सहकार्य गर्ने कुरा बजेटमा उल्लेख गरेको छ । त्यो कस्तो सहकार्य हो अनि कसरी गर्ने ? सहकार्य गर्ने भनिए पनि कानुनी रूपमा निजीले धेरै अप्ठ्यारासँग झेल्नुपर्छ । हामीलाई धेरै चुनौती छ । अर्थमन्त्रीले सबै क्षेत्रलाई खुसी पार्ने खालको बजेट प्रस्तुत गर्नुभयो । सरकारीमा सुविधा बढाएपछि हामी निजी क्षेत्रले पनि कर्मचारीलाई त्यहीअनुसार सुविधा दिनुपर्छ, जुन हाम्रा लागि सहज छैन । कृषि, पर्यटन, शिक्षा, विकास निर्माणका बारेमा पनि मीठामीठा कुरा राखियो तर कार्यान्वयनमा हामी कति चुक्छौं भन्ने कुरा यसअघिको अनुभवले बताउँछ । कार्यान्वयनको पाटो बलियो नभएसम्म सरकारले चाहेजस्तो समृद्धिको बाटोमा जान सम्भव छैन ।"
स्टार्टअप लाई राहत,"युवाहरू सन्दर्भमा सरकारले तिनको क्षमता अभिवृद्धिलाई प्राथमिकतामा राखेको पाइयो । स्वरोजगार कोष र राष्ट्रिय युवा परिषद्को संस्थागत संरचना परिवर्तन गरी रोजगारी सिर्जना प्रभावकारी बनाइने बजेटमा उल्लेख गरिएको छ । युवाहरूको प्रतिभा पहिचान, परिचालन र प्रवर्द्धनका लागि नियमित रूपमा सिर्जनात्मक गतिविधि सञ्चालन गरिने अर्थमन्त्रीको भनाइ थियो ।"
ठूला मर्जरलाई प्रोत्साहन,"धितोपत्र बोर्ड र नेपाल स्टक एक्सचेन्जको संस्थागत सुधार गरिने पनि बजेटमा उल्लेख छ । गैर(आवासीय नेपालीले दोश्रो बजार मार्फत लगानी गर्न सक्ने गरी पुँजी बजारलाई फराकिलो बनाउने बताइएको छ । यस्तै, कर्मचारी सञ्चय कोष, नागरिक लगानी कोष र निक्षेप तथा कर्जा सुरक्षण कोषको वित्तीय विवरण एकिकृत रूपमा प्रकाशन गर्ने व्यवस्था मिलाउने पनि सरकारी योजना छ ।"
बजेटबारे सर्वसाधारण,कृणदेवी राई (मेडिकल सञ्चालक)आज सरकारले ल्याएको बजेटले माध्यमिक विद्यालयका छात्रालाई स्यानेटरी प्याडको व्यवस्था गर्ने कुरा सारै राम्रो लाग्यो । विकट गाउँहरूमा महिनावारी भएको समयमा कपडाका टालाहरू प्रयोग गर्न बाध्य दिदीबहिनीका लागि यो खुसीको कुरा हो । महिनावारी भएको समयमा सावधानी अपनाउन नजानेर धेरै महिलाहरूले समस्या झेलेका छन् । प्रस्तुति ः सीमा तामाङनुमा थाम्सुहाङमाया श्रेष्ठ
पेट्रोलियममा थप १ रुपैयाँ,सरकारले प्रतिलिटर ५ रुपैयाको दरले उठाइएको रकम बुढीगण्डकी जलविद्युत आयोजनाको निमार्ण कार्यमा खर्च गर्ने व्यवस्था मिलाउने जनाएको थियो । उक्त शिर्षकबाट करिब २९ अर्ब रुपैया सकलन भएको छ । अर्बो रुपैया सकलन भएपनि बुढीगण्डीको लागि खर्च भएको छैन ।
'बजेटको सफलता कार्यान्वयनमै निर्भर',"अर्थशास्त्रका प्राध्यापक लेखनाथ भट्टराईले वितरणमुखी र लोकप्रिय बजेट आएको बताए । पोहोरकोभन्दा २ खर्ब १७ अर्ब रुपैयाँ वृद्धिबाहेक उल्लेखनीय कार्यक्रम नआएको उनको भनाइ छ । बजेट निरन्तरताकै भए पनि सन्तुलित भने रहेको उनको तर्क छ । रोजगारी, पूर्वाधार विकास, कृषि, पर्यटन, शिक्षा र सुशासनका कार्यक्रमलाई प्राथमिकता दिइनु राम्रो हो, उनले भने, विकास खर्च बढी गर्न कसरी सकिन्छ भनेर संस्थागत व्यवस्था र कानुनी अडचन फुकाउने बाटो बजेटले खोलेको छ । पोखरा उद्योग वाणिज्य संघका वरिष्ठ उपाध्यक्ष नारायण कोइराला बजेट समग्रमा राम्रो भए पनि कार्यान्वयनमा आशंका व्यक्त गरे । गत वर्ष ३० प्रतिशत मात्रै विकास बजेट खर्च भएको छ, उनले भने ।"
दक्षिण अफ्रिकाको सामना गर्दै इंग्ल्यान्ड,"वेस्ट इन्डिजका पूर्व बलर रहेको गिब्सन मान्छन्, विश्वकप जित्न नम्बर एक वरीयताकै टिम हुनुपर्छ भन्ने छैन । सबै टिमसामु उपाधि जित्ने समान अवसर छ । फाफ डु प्लेसिसको नेतृत्वमा रहेको टिममा यसपल्ट एबी डी भिलियर्स जस्ता स्टार खेलाडी छैनन् । तर टिमसँग क्विन्टन डी ककजस्ता प्रतिभाशाली खेलाडी छ । चोटका कारण डेल स्टेयन पनि टिममा छैनन् । तर पछिल्लो समय दक्षिण अफ्रिकालाई उनीबिना खेल्ने बानी भइसकेको छ ।"
गावस्करको अनुमान,"उनको आलोचना कप्तानीलाई लिएर हुने गर्छ । पण्डितहरूले भन्ने गरेका छन् कि ३० वर्षीय यी कप्तानलाई अझै पनि स्टम्पको पछाडि बस्ने महेन्द्रसिंह धोनी आवश्यक हुन्छ । कोहलीले हालै इन्डियन प्रिमियर लिग (आईपीएल) मा ४ सय ६४ रन प्रहार गरे । तर उनले टिम रोयल च्यालेन्जर्स बैंग्लोरले भने ८ टोलीसम्मिलित प्रतियोगितामा सबैभन्दा तल रह्यो ।व्यक्तिगत रूपमा उनी इंग्ल्यान्डमा गत वर्षजस्तै सफल हुन सक्छन्, टेस्ट क्रिकेटमा १० हजारभन्दा बढी रन प्रहार गरेका गावस्करले भने, तर, कप्तान भनेको त्योभन्दा माथि हुनुपर्छ । मैदानमा धोनीको उपस्थितिले कोहलीको धेरै दबाब कम हुन्छ । सन् १९८३ मा कपिल देवको कप्तानीमा गावस्करसहितको टिमले विश्वकप उपाधि जितेको थियो ।"
आयोजकलाई भारत र अस्ट्रेलियाको चिन्ता,"बार्वाडोसमा जन्मेर इंग्ल्यान्डका लागि भर्खरै खेल्न योग्य भएका जोफ्रा आर्चरको आगमनले पनि टिमको बलिङ धारिलो बनेको छ । सन् १९८३ को विश्वकप फाइनलमा कपिल देवको भारतले अविश्वसनीय रूपमा वेस्ट इन्डिजलाई हराएर उपाधि जितेको थियो । कोहली अहिले यस्तै जादुयी नेतृत्व गर्नसक्ने कप्तान रहेको छ भारतसँग । स्मिथ र वार्नरको प्रतिबन्ध र त्यससँग जोडिएको काण्डका कारण अस्ट्रेलियाको उद्देश्य हुनेछ, मैदानकै खेलबाट चर्चा बटुल्ने ।"
अमितको शतकले पुलिसलाई राहत,हरिशंकरको अविजित ५५ रनमा प्रदेश २ ले १६ ओभरमै ९६ रन बनायो । उनले ६४ बल खेली ७ चौका प्रहार गरे । अर्का अविजित ब्याट्सम्यान रवि शाहले १६ रन बनाए । हसिम अन्सारी १७ रन बनाई प्रकाशको बलमा आउट भए ।
'बजेट पर्याप्त छैन',काठमाडौंको मुलपानीमा निर्माणाधीन अन्तर्राष्ट्रियस्तरको क्रिकेट मैदान २ वर्षमा सम्पन्न गर्न १० करोड विनियोजन गरिएको छ । २०७१ सालयता यस मैदानका निर्माणका लागि २४ करोडभन्दा बढी खर्च भइसकेको छ ।निजी क्षेक्रको अग्रसरतामा हुने त्रिकेट लगायतका खेल मैदान निर्माण कार्यलाई सरकारले फ्रोत्साहन गर्ने तथा क्रिकेटको विकासका लागि त्रिकेट एकेडेमी स्थापना गरिने बजेटमा उल्लेछ छ । अर्थमन्त्री खतिवडाले १३औं दक्षिण एसियाली खेलकुदको पूर्वाधार विकास तथा नवौं राष्ट्रिय खेलकुदका लागि आवश्यक रकम विनियोजन गरिएको जानकारी दिएका छन् । त्यस्तै राष्ट्रपति शैक्षिक सुधार कोष स्थापना गरी हरेक विद्यालयमा खेल मैदान र खेलकुद शिक्षक अनिवार्य गरिने बजेटमा उल्लेख छ ।
साबिक विजेताको हार,"फुटबल मैदानमा क्रिकेटआयोजकले विराटनगरमा छुट्टै त्रिकेट मैदान हुँदाहुँदै अन्तर्राष्ट्रिय फुटबल मैदान सहिद रंगशालामा क्रिकेट खेलाएको भन्दै फुटबलसम्बद्ध पदाधिकारीले आपत्ति जनाएका छन् । सहिद रंगशालालाई विराटनगर महानगरपालिकाको १ करोड र प्रदेश सरकारको ४० लाखको लगानीमा अन्तर्राष्ट्रिय स्तरको फुटबल मैदानका रूपमा विकसित गरेर केही समयअगाडि पाँचौं महिला साफ च्याम्पियनसिप आयोजना गरिएको थियो ।महानगरपालिका १९ बैजनाथपुरमा क्रिकेटको बेग्लै पिच र मैदान छ । त्यहाँ हाल मर्मत भइरहेकाले यो प्रतियोगिता सहिद रंगशालामा गरिएको क्षेत्रीय खेलकुद विकास समितिका अध्यक्ष रविन नगरकोटीको भनाइ छ । त्यहाँ अहिले प्रदेश सरकारको एक करोड लागतमा क्रिकेट पिच र मैदान मर्मत भइरहेको छ । नगरकोटीले भने, त्यसैले फुटबलको अन्तर्राष्ट्रिय स्तरको मैदान सहिद रंगशालामा म्याट ओछ्याएर क्रिकेट प्रतियोगिता गरिएको हो । रंगशालामा खन्ने र माटो चलाउने गरिएको काम गरिएको छैन । केवल म्याट ओछ्याएर तीनवटा स्टम्पमात्र गाडिएको छ ।"
सुमन र सानुमाया च्याम्पियन,"म्याराथन र अल्ट्रा विधाका उत्कृष्ट तीन विजेता खेलाडीले क्रमशः १ लाख, ७५ हजार र ५० हजार रुपैयाँ पुरस्कार पाएका छन् । खुला र हाफ म्याराथनका उत्कृष्ट तीनले क्रमशः ५०, ३५ र २५ हजार रुपैयाँबाट पुरस्कृत गरिएको आयोजक एक्सपिडिसनका प्रबन्धक शिखर पाण्डेले जनाएका छन् ।"
भलिबल लिगको प्रायोजन सम्झौता,"भलिबल संघले यस वर्ष यो प्रतियोगिताको मिति र खेलस्थल टुंगो लगाएको छैन । मंसिरसम्म नियमित प्रतियोगिता भइराख्ने भएकाले फागुन वा चैत महिनामा काठमाडौं र पोखरामध्ये एक सहरमा प्रतियोगिता हुने संघका महासचिव जितेन्द्रबहादुर चन्दले जानकारी दिए । सम्झौतापछि वाणिज्य बैंकका कार्यकारी प्रमुख श्रेष्ठले नेपालको राष्ट्रिय खेल र राष्ट्रको बैंकबीचको सहकार्य सकारात्मक परिणाममुखी हुने र त्यसले भविष्यमा पनि निरन्तरता पाउने बताए । उनले राष्ट्रिय क्लब लिग नेपाली भलिबलमा स्थापित प्रतियोगिता भइसकेको र यससँग सहकार्य गर्न पाउँदा खुसी लागेको बताए । महासचिव चन्दले संघलाई राज्यको सहयोग आइनसकेको अवस्थामा निजी क्षेत्रबाट भएको सहयोगले भलिबललाई जीवन्त बनाएको बताए । राष्ट्रिय बैंकको यो सहयोगले राष्ट्रिय खेलको विकास र विस्तारमा सहयोग पुग्नेछ, उनले भने ।"
पहिलो चरणमा ७ खेल,सदस्यसचिव विष्टले १३ औं सागमा ऐतिहासिक नतिजा ल्याउन विशेष प्रशिक्षण सुरु गरिएको बताए । उनले नाम बुझाउन ढिलाइ गर्ने संघलाई पाठ होस् भनेरै ७ खेलको मात्र भए पनि पहिलो चरणमा विशेष प्रशिक्षण थालनी गरिएको बताए ।
राष्ट्रपति रनिङ सिल्ड सुरु,"तेह्रथुम (कास) छथर गाउँपालिकाको शुक्रबारे बजारमा ११ औं तेह्रथुम जिल्लास्तरीय राष्ट्रपति रनिङ सिल्ड बुधबार सुरु भएको छ । प्रतियोगितामा जिल्लाका ४७ विद्यालयका ३ सय ८१ खेलाडीको सहभागिता छ । तीनदिने प्रतियोगितामा भलिबल, एथलेटिक्स, कबड्डी र कराँते खेलमा प्रतिस्पर्धा हुने आयोजक जिल्ला खेलकुद विकास समितिका अध्यक्ष केशवकुमार भट्टराईले जानकारी दिए ।"
नवप्रतिभालाई उपाधि,"दमौली (कास) गणतन्त्र दिवसको अवसरमा नवप्रतिभा युवा क्लब भिमाद६ मालेबगरद्वारा आयोजित प्रथम सेभेन ए साइड फुटबलको उपाधि आयोजक क्लबले नै जितेको छ । म्याग्देको माझीलाङ युवा क्लबलाई बुधबार फाइनलमा १० ले हराउँदै नवप्रतिभाले उपाधि जित्यो । विजेताले ३० हजार र उपविजेताले १५ हजार रुपैयाँ पुरस्कार जिते । प्रतियोतिगामा तनहुँ, स्याङजा, कास्की, पाल्पा र नवलपुर जिल्लाका गरी २४ टिमको सहभागिता थियो ।"
एन्जल्स हर्ट विजयी,"बुधबारै न्युटन हाइस्कुलले मनासलु पब्लिकविरुद्ध २५४, २५११ को जित पायो । पोखराको स्पाइरल ग्यालेक्सीले बुटवलको मणिमुकुन्द माविलाई २५२०, २५२१ ले, आरुणि हाइस्कुलले मानसिंह धर्मा माविलाई २५११, २५९ ले र गीताञ्जली कलेजले कल्याणी माविलाई २५१५, २५२२ ले र हिमश्मीले त्रिसहिद माविलाई २५१८, २५१८ को सोझो सेटमा हराए । जेठ २१ सम्म चल्ने प्रतियोगितामा देशका ५३ विद्यालयको सहभागिता छ । एन्जल्स स्पोर्ट्स एकेडेमी एन्ड रिक्रिएसन सेन्टरले आयोजना गरेको हो ।"

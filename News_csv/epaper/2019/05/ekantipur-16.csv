शीर्षक,विवरण
त्रिवि कर्मचारी परीक्षामा अनियमितता,"आयोगले विज्ञापन नम्बर १८२०७३२०७४ मा विभिन्न पदमा खुला विज्ञापन गरेको थियो । उपप्रशासक, आर्थिक नियन्त्रक, शाखा अधिकृत, लेखा अधिकृत, पुस्तकालय अधिकृत, प्राविधिक अधिकृत, मुख्य कार्यालय सहायक, कार्यालय सहायक, लेखा सहायकलगायत १६ पदमा विज्ञापन गरिएको थियो । तीमध्ये शाखा अधिकृत, लेखा अधिकृत कार्यालय सहायक, लेखा सहायकको पदमा अनियमितता गरेर नातेदारलाई पास गराइएको आशंका छ । नतिजा प्रकाशनमा बदमासी गरेको भन्दै प्राध्यापक र विद्यार्थी संघसंगठनले छानबिन गरी कारबाही गर्न माग गरेका छन् ।"
घोचपेचमै उत्रिए दाहाल र पोखरेल,"राजनीतिक वैचारिक कार्यदिशाका बारेमा आवश्यक छलफल गर्नुपर्छ, नेपालले भने, जनताको दुःखकष्टमा साथ दिएनौं भने जनताले हामीलाई मन पराउँदैनन् । उनले अर्काले भनेको सुन्ने बानी हटेको उल्लेख गर्दै बोल्ने कम, सुन्ने बढी गर्न नेतृत्वलाई सचेत गराए । अर्का वरिष्ठ नेता झलनाथ खनालले दुवै पार्टीले तय गरेको इतिहासको जगमा अब नयाँ वैचारिक बहस अघि बढाउनुपर्ने बताए । उनले समाजवादी क्रान्तिका लागि बहस केन्द्रित हुनुपर्ने धारणा राखे ।"
"मन्त्रीले कर्मचारीलाई थर्काए, 'थुन्दिम् ?'","उनले ती कर्मचारीलाई कारबाहीको दायरामा ल्याउने बताए । कर्मचारी संगठनमा भएकाहरू मन्त्रालयमा आएर दादागिरी गर्ने काम भइरहेको छ, त्यो मेरो मन्त्रालयमा चल्दैन, उनले भने, जुनसुकै पक्ष होस् काम गर्नुपर्छ । गृह मन्त्रालयबाट हटाइएका उपसचिव विनोद खड्कालाई उद्योग मन्त्रालयले आर्थिक चलखेल गरी उद्योग विभागमा पदस्थापन गरेको, शाखा अधिकृत आर्जन राईलाई अध्ययन बिदा सकेको वर्ष दिन नपुग्दै उद्योग विभागमा सरुवा गरेको भन्दै कर्मचारीहरूले विरोध जनाएका छन् ।"
सर्वोच्च शिखरमा २३ औं पटक,"उनी यो कम्पनीमा अनुबन्ध हुनुअघि अमेरिकी कम्पनी अल्पाइन एसेन्टसँग आबद्ध थिए । कामीरितापछी सर्वाधिक सगरमाथा आरोहण गर्नेमा सोलुखुम्बुकै आप्पा शेर्पा, फुर्वातासी शेर्पा र ङिमा नुरु शेर्पा छन् । उनीहरूले २१ पटक चुचुरामा पाइला राखिसकेका छन् । सन् २०११ मा २१ औं पटकको कीर्तिमानी राखेर आप्पाले आरोहणबाट विश्राम लिइसकेका छन् । उनीपछि २०१३ मा फुर्वातासी आप्पाकै हाराहारीमा पुगेका थिए । २४ वर्षको उमेर छँदा २०५१ सालमा पहिलो पटक सगरमाथा आरोहण गरेका कामीरिताले २५ पटक आरोहण गरेर मात्रै विश्राम लिने सार्वजनिक गरेका छन् । एक पटक तिब्बततर्फको उत्तरी मोहोडाबाट चुचुरामा पुगेका कामीरिताले २२ पटक नेपालतर्फको दक्षिणी मोहोडाबाट सगरमाथा चुचुरामा पाइला राखेका हुन् । कामीरिता चाबहिल सरस्वतीनगरमा पत्नी, छोरा र छोरीका साथ बस्दै आएका छन् ।"
विश्वविद्यालयमा राष्ट्रपतिलाई कुलपति बनाउन सुझाव,"कार्यदलमा स्वास्थ्य तथा जनसंख्या मन्त्रालयका सहसचिव दीपेन्द्ररमण सिंह, अधिवक्ता इन्द्रप्रसाद अर्याल, बीपी कोइराला स्वास्थ्य विज्ञान प्रतिष्ठान पदाधिकारी मधुर बस्नेत, शिक्षा मन्त्रालयका कानुन उपसचिव शंकरबहादुर केसी, विश्वविद्यालय अनुदान आयोगबाट डुलराज चिमरिया र शिक्षा मन्त्रालयका उपसचिव उपसचिव विष्णुप्रसाद मिश्र सदस्य थिए । कार्यदलले सिफारिस गरेअनुसार पदाधिकारी नियुक्तिका लागि विश्वविद्यालय र प्रतिष्ठानहरूको ऐन संशोधन गर्नुपर्नेछ । प्रतिवेदन शिक्षा विज्ञान तथा प्रविधिमन्त्री गिरिराजमणि पोखरेललाई बुझाइएको संयोजक लम्सालले जानकारी दिए । सरकारले संसद्मा लगेको शिक्षासम्बन्धी केही नेपाल ऐन संशोधन विधेयकमा भने सबै विश्वविद्यालयमा कुलपति प्रधानमन्त्री हुने प्रावधान छ । राष्ट्रिय सभाबाट पारित भइसकेको उक्त विधेयक प्रतिनिधिसभामा छलफल हुन बाँकी छ ।"
स्वार्थ समूहको खेलमै अल्झियो,"उक्त बैठकले अहिले देखिएका जटिलता चिर्न सके मात्रै मलेसियामा पहिलेजस्तै नेपाली कामदार जान पाउनेछन् । मलेसिया खुलेन भनेर चिन्तित हुनुपर्ने जरुरी छैन, त्यहाँ कमाउने ज्याला नेपालकै श्रम बजारमा पाउने स्थिति छ, नेपाल ट्रेड युनियन महासंघ (जिफन्ट) का उपाध्यक्ष रमेश बडाल भन्छन्, सीफयुक्त श्रम शत्ति नेपाली श्रमबजारमा निकै अभाव छ । कानुनी हैसियतमा मलेसियामा हाल ३ लाख ८५ हजार नेपाली कामदार कार्यरत छन् ।"
'मिडिया विधेयक हचुवामा ल्याएको होइन',"काठमाडौं प्रधानमन्त्री केपी शर्मा ओलीले मिडिया काउन्सिललगायतका विधेयक हचुवाका भरमा नल्याएको बताएका छन् । कम्बोडिया र भियतनाम भ्रमणबाट फर्किएपछि बुधबार साँझ त्रिभुवन विमानस्थलमा आयोजित पत्रकार भेटघाटमा प्रधानमन्त्री ओलीले सरकारले अघि सारेका विधेयकमा संसदमा छलफल हुनुपूर्व बाहिर फरक रूपमा व्याख्या गर्नु र दस्तावेज च्यात्नु ठीक नभएको बताए । ती विधेयकलाई संसद्ले यथोचित रुपमा पारित गर्ने उनको भनाइ छ । सरकारले हालै राष्ट्रिय सभामा दर्ता गराएको मिडिया विधेयकप्रति नेपाल पत्रकार महासंघलगायत सरोकारवालाले विरोध गरेका छन् । असभ्यतालाई बहादुरी ठान्नु समाजका लागि चुनौती हो । विधेयकहरूमा छलफल र परिमार्जन गर्न सकिन्छ, आवेग र उत्तेजनामा आउन आवश्यक छैन, उनले भने, सरकारले कुनै पनि कानुन हचुवाका भरमा ल्याउँदैन । आक्रोशपूर्ण, निराधार र अनुचित कुराहरूले समाजलाई विकृतितर्फ लैजान्छ । वर्तमान सरकार जननिर्वाचित भएकाले यसलाई कोष्ठभित्रको कम्युनिस्ट सरकार भनेर कुटिल व्याख्या नगर्न पनि उनले आग्रह गरे ।"
'संविधानविपरीतका विधेयक फिर्ता गर',"कांग्रेसले प्रस्तावित मिडिया काउन्सिलले पार्ने असरका सम्बन्धमा दलको बैठकमै पत्रकार महासंघका पूर्वअध्यक्ष र वर्तमान पदाधिकारीसँग छलफल गरेको थियो । मानव अधिकार आयोगको स्वायत्तता र स्वतन्त्रतालाई समेत संकुचन बनाएर सरकारले विधेयक ल्याएको भन्दै कांग्रेसले आपत्ति प्रकट गरेको छ । संवैधानिक आयोगलाई महान्यायाधिवक्ताको कार्यालयअन्तर्गत राख्न खोजिएको भन्दै कांग्रेसले रोष प्रकट गरेको हो । जनताको मानव अधिकार संरक्षण र रक्षा गर्ने आयोगलाई सबल र सक्षम बनाउनुपर्नेमा निरीह, कमजोर र निष्प्रभावी गर्ने कोसिस गरिएको छ, निर्णयमा उल्लेख छ ।"
बूढानीलकण्ठ स्कुलको जग्गामा आँखा,"शिक्षाविद् मनप्रसाद वाग्लेले सबै जिल्लाबाट गरिब तथा जेहेन्दार विद्यार्थी छानेर निःशुल्क पढाउने विद्यालय बूढानीलकण्ठ र कास्कीको गण्डकी बोर्डिङमात्र भएको बताए । यस्ता नमुना स्कुललाई सातै प्रदेशमा खोल्नुपर्छ । तर दूरदृष्टिसहित स्थापना भएको विद्यालयलाई अतिक्रमण गर्नु मनासिव होइन, उनले भने, त्यसको सट्टा बूढानीलकण्ठ स्कुललाई प्रादेशिक विश्वविद्यालय बनाउन पहल गर्नु उचित हुन्छ ।"
श्रीमतीमाथि एसिड प्रहार,काठमाडौं (कास) राजधानीको कालोपुलमा आमा र बहिनीसँग डेरा गरी बस्ने २० वर्षीया जेनी खड्कामाथि बुधबार एसिड प्रहार भएको छ । काभ्रे फूलबारीका २८ वर्षीय विष्णु खड्काले कुरा गर्नु छ भन्दै डेरा बाहिर बोलाएर एसिड छ्यापेका हुन् । युवतीको अनुहार र छातीमा एसिड परेको छ । उनको चिन्ताजनक अवस्थामा उपचार भइरहेको छ । विष्णुलाई प्रहरीले राति १० बजे काँडाघारीबाट पक्राउ गरेको प्रहरी परिसर काठमाडौंका प्रवक्ता होबिन्द्र बोगटीले बताए । झन्डै ३ वर्षअघि विष्णुले जेनीसँग बिहे गरेका थिए । घर पुगेपछि विष्णुको पहिल्यै बिहे भएको थाहा पाएकी उनी माइत बस्दै आएकी थिइन् ।
सामुदायिक विद्यालयमा चाप,राजकुमार कार्की रानीवास
विनियोजन विधेयक प्रस्तुत,प्रदेशमा रहेका औद्योगिक क्षेत्रको क्षमता तथा प्रभावकारिता अभिवृद्धि गरी लघु एवं मझौला उद्योग प्रवर्द्धनमार्फत स्वरोजगार सिर्जना गर्ने कार्यका लागि स्रोतको व्यवस्था गर्ने र स्वदेशी कच्चा पदार्थको प्रयोगबाट सञ्चालन हुन सक्ने उद्योगहरूको विकासमा जोड दिइने मन्त्री ढुंगेलले बताए ।
सडक ३ वर्षदेखि अलपत्र,सडक डिभिजन कार्यालयले उक्त सडक निर्माण कार्य गरेको भनेर ५ करोड ८२ लाख रुपैयाँ भुक्तानी दिइसकेको छ । कामको प्रगति साढे ४५ प्रतिशत देखाइएको छ । स्थानीयबासीले भने २० प्रतिशत पनि काम नभएको आरोप छ । यही ठेकेदार कम्पनीले तीनपिप्ले ओखरपौवा १७ किमि सडकसमेत काम नगरेर अलपत्र पारेको छ ।
बाल संगठनको जग्गामा अरूकै रजाइँ,बाल संगठनले छोड भन्दा छोड्नुपर्ने जग्गा भन्ने जानकारी हुँदाहुँदै त्यति धेरै लगानी गर्नुहुन्थ्यो कि हुँदैनथ्यो ? बहसको विषय बनेको छ । संगठनले आफ्नो जग्गाबारे अहिलेसम्म खोजबिन नगरेको विद्यालय प्रशासनले जनाएको छ । बाल संगठन आफ्नो जग्गा खोजबिन गर्न नआएका कारण विद्यालयले आफ्नो योजनाबमोजिम जग्गाको उपयोग गर्दै आएको स्थानीयको बुझाइ छ । स्थानीय भीमबहादुर कार्की उक्त जग्गामा बाल संगठनको आयआर्जनका लागि हाटबजार सञ्चालन गर्नुपर्ने बताउँछन् । रामेछापमा सदियौंदेखि साप्ताहिक हाट लाग्दै आएको जमिनमा नगरपालिकालगायतका भवन निर्माण भएकाले हाटेचौर साँघुरिएको बेला उक्त स्थानलाई हाटघर बनाउनुपर्ने धारणा उनको छ । आफ्नो नाममा रहेको जग्गा जमिन संरक्षण गर्न नसक्ने बाल संगठनको कार्यसमिति कागजमा सीमित छ । कार्यसमितिको अध्यक्ष खाँडादेवी गाउँपालिकाका नारायण कार्की चुनिएका छन् । उनको पालामा एउटा बैठकसमेत भएको छैन । गाउँमा करोडौंको निजी विद्यालय सञ्चालन गरेका उनले बाल संगठनलाई समय दिन सकेका छैनन् ।
तिलगंगागुहेश्वरी सडक बन्द,"भौतिक योजना तथा निर्माण मन्त्रालयले गौशलाचाबहिल सडकको सवारी चाप घटाउने उद्देश्यले विकल्पका रुपमा यो सडक खोलेको दाबी गरेको थियो । यही ठाउँमा सुरुङ मार्गसमेत बनाउने योजना सरकारले बनाएको थियो । २०६६ पुसमा भौतिक योजना तथा निर्माण मन्त्रालयको बैठकले उक्त क्षेत्रमा सुरुङमार्ग र सडक बनाउने निर्णय गरेको थियो । त्यही निर्णयअनुसार सुरुङ मार्ग बनाउन ठेकेदारसमेत नियुक्त भइसकेका थिए । निर्माणको ठेक्का लुम्बिनी पीएस, गोल्डेन गुड जेभीले पाएका थिए । निर्माणका लागि ६५ लाख रुपैयाँ पेस्कीसमेत दिइएको थियो ।"
सुनाकोठीचापागाउँ अझै अवरुद्ध,"समस्या समाधान नगरी जबर्जस्ती बाटो विस्तार गर्न खोज्दा समस्या भएको र सरकारले मागसमेत पूरा गर्न नसकेपछि ठेकेदारले काम अलपत्र छाडेका छन् । स्थानीयले भने तत्काललाई यथास्थितिमै कालोपत्रे गर्न माग राख्दै आएका छन् । स्थानीयको यो मागमा सडक विभाग र ठेकेदार दुवैले अटेर गरिरहेका छन् । नियमविपरीत जान मिल्दैन, विभागका प्रमुख शर्माले भने । मन्त्रिपरिषद्को निर्णय नभएसम्म केही गर्न नसक्ने उनको अडान छ । ठेकेदार कम्पनीले भने करोडौं रुपैयाँ लिइसकेका छन् । दिवा र शैलुङ कन्स्ट्रक्सन जेभीले २ करोड ८३ लाख १८ हजार, कन्टेकका सञ्चालकले ३ करोड ३० लाख ९८ हजार, पप्पुमहालक्ष्मीवर्ल्डवाइड जेभीले ३ करोड ९० लाख ७५ हजार लिइसकेका छन् ।"
ताबेदारी खातिर खातिरदारी,"राजनीतिक इसारामा नाच्ने हो भने हाम्रा स्कुलहरू अझै बढी राजनीतिक द्वन्द्वमा फस्ने सम्भावना हुन्छ । स्थानीय सरकारमा प्रतिनिधित्व गर्ने राजनीतिक दलका प्रतिनिधिहरूले आफ्नो दलीय रुझानअनुसार विद्यालयलाई प्रयोग गर्न सक्छन् । विद्यालय आफैँ सार्वभौम स्थल हुन्, जसले स्थानीय समुदायमा शिक्षाका शाश्वत गुणहरू सञ्चार गर्छन् । शक्तिको ताबेदारी गर्नु शिक्षा होइन ।"
फेवाताल कसरी जोगाउने ?,"बुधबार प्रकाशित समाचार पढेपछि फेवातालको दुर्दशा बुझ्न सहयोग पुग्यो । फेवाताल मुलुकको दोस्रो ठूलो ताल हो । पर्यटकीय हिसाबले नेपालीका लागि मुटु नै हो । ताल पुरिने समस्या समाधाननिम्ति तालमा बगेर आउने खोलामा चेक ड्याम बनाउनुपर्छ । साथै ताल वरिपरि जसलाई हामी तालको जलाधार क्षेत्र भन्छौं, जहाँबाट पानी बगेर तालमा पुग्छ, ती बस्तीको खेती प्रणाली र जीवनशैलीमा पनि परिवर्तन गर्नुपर्ने देखिन्छ । त्यस क्षेत्रमा अन्नबाली, तरकारी बाली, मसला बाली र अन्य त्यस्ता बाली जसलाई धेरै खनजोत गरिरहनुपर्छ, तिनीहरूको खेती गर्नु हुँदैन । त्यहाँ वर्षेनि लगाउन नपर्ने र कम खनजोत गर्ने बाली लगाउनुपर्छ । जस्तै फलफूल, कफी, चिया, अलैंची, बांँस, निगालो, अम्रिसो, रुद्राक्ष आदि । त्यो खेती प्रणाली पूर्णरूपमा प्राङ्गारिक हुनु पनि जरुरी छ । नभए रसायन बगेर तालमा मिसिँदा फेरि जलीय पर्यावरणमा नकारात्मक असर पर्न जान्छ । त्यस क्षेत्रमा मौरीपालन, रेशम खेती, बाँंस, निगालो, बेतमा आधारित घरेलु उद्योग, घरबुना कपडा, पर्यटन उद्योगजस्ता व्यवसाय गर्दा उपयुक्त हुन्छ । बस्ती वरिपरि ठूला फराकिला सडकहरू बनाउनु हुँदैन । ठूला मेसिनको प्रयोगमा पनि प्रतिबन्ध लगाउनुपर्छ । यसरी फेवातालको दिगो संरक्षण गर्न सकिन्छ । बुद्घिजीवी कहलिएका मानवजातिले प्रकृतिको अत्यधिक दोहन गरिसक्यौं । अब यस्ता प्राकृतिक सम्पदा जोगाउनतर्फ बेलैमा सचेतना नपनाए पछुतो मान्नु सिवाय केही रहँदैन । रामबहादुर केसी, सिंहदरबार प्लाजा, काठमाडौं"
बेथितिको पहिलो अध्याय,"मधु राईको बुधबार प्रकाशित निर्मला बिर्सिइन्, रिना त्यही बाटोमा लेख सामाजिक चिन्तन र महिला हिंसासँग जोडिएको तितो यथार्थमा केन्द्रित छ । १० महिनाअघि भएको निर्मला पन्तको हत्यारा नजिकसम्म सरकार पुग्न नसकेको अवस्थामा मोरङको पथरीमा रिना बस्नेतले पनि सोही प्रकृतिको मृत्युवरण गर्नुपर्दा मुलुकभरका महिला आतंकित बनेका छन् । यस्ता अपराधका घटना अनियन्त्रित हुनथालेसँगै प्रधानमन्त्री केपी शर्मा ओलीले भिडले कराएर न्याय दिने होइन, न्याय त सरकारले दिन्छ भन्न नभ्याएका होइनन्, तर यो आश्वासन पदीय हुँकारमा सीमित हुनपुग्यो । यावत कुरालाई लिएर सरकारको अकर्मण्यताको लेखाजोखा गर्दै लेखिकाले गाउँसहर सबैतिर भ्रष्टाचार, महिला हिंसा र सामाजिक अपराधका घटना अनियन्क्रित हुँदै जाँदा चिन्ता व्यत्त गर्नु सान्दर्भिक छ । केन्द्रदेखि गाउँसम्म बढेको लखनउ लुटको भयावह रूप, अन्यत्रबाट लखेटिएका निर्माण कम्पनीले कमिसन बाँडेको भरमा गरेको रजाइँ, प्राज्ञिक स्थलमा मूर्खहरूको ताण्डव, भागबन्डाको कुरूप संस्कार, अनावश्यक काममा जन्तीझैं विदेश जाने पदाधिकारीको लर्को, काम गर्नेभन्दा निर्देशन दिनेको भीड, कमाइ हुने भौतिक निर्माणलाई विकासको संज्ञा दिने अदूरदर्शी नेतृत्व, छिमेकनीतिमा फाटेको धाँजा देख्दा समृद्धि सपना पूरा हुने अवस्था देखिँदैन । भुवनेश्वर शर्मा, चन्द्रागिरि२, काठमाडौं"
बालअधिकारको हनन,"४० डिग्रीको प्रचण्ड गर्मीमा १ घन्टा पैदल हिँडाएर बालबालिकालाई उपराष्ट्रपतिको स्वागतमा उभ्याउनु अमानवीय कार्य हो । रौतहटको गर्मीमा खाली खुट्टा स्कुल आउने बालबालिकालाई नगरपालिकाले लिखित उर्दी गरेर विद्यालयबाट कार्यक्रम स्थलमा निम्त्याउनुको औचित्य के ? फेरि कार्यक्रम स्थलमा पुग्दा तिर्खा लागेर, बस्ने ठाउँ नपाएर प्याकप्याक्ती भएको भन्ने खबरले बाल अधिकारको धज्जी उडाएको छ । राजनीतिक स्वार्थपूर्तिका लागि ससाना बालबालिकाको दुरुपयोग किन ? पढ्न छाडेर दबाबमूलक तरिकाले तातो घाममा नेतालाई स्वागत गर्न हिँड्नुपर्दा बालबालिकामा पर्ने मनोवैज्ञानिक असरबारे आयोजकले केही सोचेको छ ? बालबालिकाको अधिकार हनन हुनेगरी गरिने यस्ता दुरुपयोग बन्द गर्नुपर्छ । उपराष्ट्रपति सहभागी कार्यक्रमको उपलब्धिबारे मुख्य समाचार पढ्नुपर्ने ठाउँमा बालबालिकाको पीडाबोधले अग्रस्थान पाउनुपर्ने लज्जाबोध स्थिति अब नदोहोरियोस् । नोदनाथ त्रिताल र कृष्ण बस्ताकोटी त्रिवि, सूचना तथा जनसम्पर्क महाशाखा, कीर्तिपुर"
गैरदलीय स्थानीय सरकार,"बाबुराम र वैकल्पिक राजनीतिबारे केशव दाहालको टिप्पणी चित्तबुझ्दो छ । विलखबन्द नेताहरू कुहिराका कागजस्तै गन्तव्यविहीन यात्रामा उडिरहे जस्तो लाग्छ । काम, क्रोध, लोभ, मोह, मद र मात्सर्यबाट ग्रसित मान्छेका झुन्डमध्ये जोसँग मात्रा बढी छ, उसैले देशको नेतृत्व गर्न पाउँछ । कसैको आड लागे खान मिल्ला कि भनेझैं बाबुरामको वैकल्पिक राजनीतिले ११ प्रदेश बनाउने उद्देश्यसहित उपेन्द्र यादवसँग विलय हुनु निराशा बाहेक केही होइन । सिंहदरबारको अधिकार स्थानीय तहमा भन्दै दलका प्रतिनिधिहरू चुनिए । घुस नखाई काम नगर्ने कर्मचारीहरूले आम नागरिकको कसरी सेवा गर्लान् ? कुन दलको कार्यकर्ता हो, आफ्ना नेताको इच्छा अनरूपका काम गर्नैपर्यो । पुराना कर्मचारीसंँग मिलेर आफ्नो दुनो पनि सोझ्याउनैपर्यो । नापी, प्रहरी, पत्रकार, ठेकेदार लगायतसँंग राम्रो सम्बन्ध स्थापित गरी सोझा निमुखा नेपालीको आर्थिक शोषण गर्नु, लोभ र मोहले लठ्ठिएका कुहिराका कागजस्ता नेताहरूलाई खुसी पार्नु जनप्रतिनिधिका मुख्य काम हुन्, यतिबेला । यस्तो विसंगतिबाट मुक्त गर्न स्थानीय सरकारलाई गैरदलीय बनाउनु जरुरी छ । गोविन्दराज कोइराला, हर्कपुर, नवलपुर"
नो बीउ नो मल,"अब प्रत्येक नागरिकमा आयातित मल र बीउको भूत उत्रनैपर्छ । मल या बीउका लागि गाउँपालिकासरकारी कार्यालय धाउने कार्य व्यर्थ बन्नुपर्छ । आफ्नै परम्परागत बीउका लागि बीउ संरक्षण केन्द्र तथा मल तथा कीटनाशक औषधिका लागि अर्गानिक मल तथा कीटनाशक औषधि पसल धाउने वातावरण सिर्जना गर्नुपर्छ । सबै नेपालीले रासायनिक मल र नयाँ प्रयोग तथा अनुसन्धानका लागि ल्याउने बीउ बाहेकको लागि भन्न सक्नुपर्छ नो मल, नो बीउ । दीपेश खनाल, रत्नराज्यलक्ष्मी क्याम्पस, काठमाडौं"
'जनता जवाफदेही होऊ',"उनीहरूले गरिदिए हुने भनेको आफैले बिगारेको कुरालाई सच्याउने हो, चाहे त्यो सुशासनको क्षेत्र होस् वा भ्रष्टाचार नियन्त्रण वा अन्य । त्यसो गर्न उनीहरूले धेरै ज्ञानगुनका कुरा, सीप र कौशल हासिल गर्नु जरुरी छैन । केवल आफूलाई केके थाहा छैन भन्ने थाहा पाउनसके भने केके गर्नुपर्ने हो आफैँ थाहा हुँदै जाने थियो ।"
खेतबारी हुँदै समृद्धि,"अर्कातिर, कुनै पनि समाज रूपान्तरणका लागि सही ज्ञान अनिवार्य सर्त हुन्छ । यसले समाजलाई सही दिशानिर्देश गर्नुका साथै विभिन्न बाह्य र आन्तरिक वेभहरूलाई नियन्त्रण र सदुपयोग गर्न समाजभिक्र शत्ति सन्तुलन गर्छ । अनि सही दिशामा सकारात्मक परिवर्तनका लागि उत्प्रेरित गर्छ ।सर्वप्रथम त विभिन्न शैक्षिक निकायलाई राजनीतिक हस्तक्षेफमुक्त गरी सही व्यत्ति सही ठाउँमा राखिनुपर्छ । अनि मात्र समाज र देशलाई चाहिने ज्ञानको उपयोग, वितरण र उत्पादन हुनसक्छ । यसो गर्दा दुइटा फाइदा हुन्छन् एकातिर देशसँग बौद्धिक सम्पन्नता बढ्छ, अर्कातर्फ ज्ञानसँगै अवसरहरू पनि सिर्जना हुन्छन् । यी तत्त्वले एउटा देशलाई विश्वसामु चिनाउन र गौरवान्वित बनाउन सक्छन् । यसका लागि सरकारसँग पर्याप्त आधारहरू छन् । त्रिभुवन विश्वविद्यालयमै आबद्ध सयौं विद्वान् छन् । हरेक वर्ष तिनका विज्ञताको क्षेत्रमा नयाँनयाँ अध्ययनअनुसन्धान गराई तिनको प्रज्ञालाई समृद्ध नेपाल निर्माणमा सदुपयोग गर्न सकिन्छ । लेखक समाजशास्त्री हुन् ।"
नागरिकको मानसिक सीमांकन,"नेपालको इतिहाससँग जोडिएको ठाउँ हो रामनगर । अहिले रामनगरमा जायजेथा हुँदाहुँदै त्यहाँका उल्लेख्य मानिसले वैधानिक रूपमा नेपाली नागरिकता लिइसकेका छन् । यसरी नागरिकताको परिदृश्यमा दुई अतिवादी धार छन् । एउटा, नेपालीभाषी भित्रिँदा मौन बस्ने । अर्को, रैथानेको हकभन्दा पनि पछाडि आएकाहरूको सुविधालाई लिएर बढी चिन्तित हुने । यसैले यहाँका सीमान्तीकृतले अहिले पनि नागरिकताविहीनताको अवस्था भोगिराखेका छन् । एउटा मूल बासिन्दा नागरिकताबाट वञ्चित भइराख्नु भनेको गणतान्त्रिक राज्यका निम्ति उपहासको विषय हो । नागरिकतालाई भूराजनीतिको विषय नबनाऔँ । यसलाई चीनमुखी र भारतमुखीभन्दा नेपालधरतीमुखी भएर हेरियो भने त्यो उज्यालोमा देखापरेका काला टीकाहरू हट्दै जान्छन् । अनि पो मुलुकको मानसिक क्यानभासभित्र मधेसी अनुहार टल्किन्छ !"
टुंगो लाग्दै छ सगरमाथाको नयाँ उचाइ,"अवसर सगरमाथा मापनकार्य चुनौती र जोखिमपूर्ण भए पनि यसमा अवसरसमेत जोडिएको छ । नेपालका सर्भेयर प्राविधिक तथा वैज्ञानिकहरू मापनकार्यमा निपुण रहेछन् भनी विश्वसमक्ष कौशल देखाउने मौका हो यो । नेपालमा रहेका हिमालयको अध्ययनअनुसन्धान गर्ने तथा हिमाली भूकम्पको जोखिमको लेखाजोखा राख्ने विश्वका फिजिसिस्ट, सिस्मोलजिस्ट, जियोलजिस्ट, क्लाइमेटोलजिस्ट, इन्भाएरन्टलजिस्ट, जियोडेसिस्ट, जियोमर्फोलजिस्ट सन्तुष्ट हुने विधि तथा प्रविधि अपनाउनुपर्छ । १९५३ मे २९ का दिन तेन्जिङ र हिलारीले सफल आरोहण गर्दा सगरमाथाको थाप्लोमा तेन्जिङले पहिले पाइला टेके कि हिलारीले भन्ने कौतूहल सबैलाई भयो । ती दुवैले हातेमालो गरी एकैपटक टेकेको जवाफ दिए । उचाइ मापन प्रक्रियामा पनि सबै विधि पुर्याइएको छ भनी विश्वलाई आश्वस्त तुल्याउने अवसर हो यो ।"
मेलम्चीमा बहुपक्षीय सहमति खोजिने,मेलम्ची आयोजना रोकिएको विषयमा केही दिनअघि सत्तारूढ दल नेकपाका अध्यक्ष पुष्पकमल दाहालले मुलुकभिक्रैका शत्तिहरू आयोजनालाई अघि बढ्न नदिन लागिपरेको आरोप लगाएका थिए । त्यसकै कारण आयोजना रोकिइरहेको भन्दै उनले माथिबाटै हस्तक्षेप गरेर भए पनि आयोजना अघि बढाउने बताएका थिए ।
देउवा पहिलो पटक बैठकमा,कांग्रेस सभापति शेरबहादुर देउवा बुधबार पहिलो पटक विकास समितिको बैठकमा उपस्थित भएका छन् । संसद् चलेको एक वर्ष बितिसक्दा पनि उनी आफू संलग्न समितिको बैठकमा कहिल्यै गएका थिएनन् । समितिमा अर्का पूर्वप्रधानमन्त्री पनि सदस्य छन् । नेकपा वरिष्ठ नेता एवं पूर्वप्रधानमन्त्री झलनाथ खनाल अधिकांश बैठकमा उपस्थित हुन्छन् भने देउवा अनुपस्थित रहन्थे । विकास समितिका हालसम्म ३५ वटा बैठक भइसकेका छन् । करिब १५ मिनेट बसेर देउवा बाहिरिएका थिए ।
१० दिनमा १० हजार डढेलो,"देशभरमा डढेलो नियन्क्रणसम्बन्धी तालिम लिएका ७१ वटा दस्ता छन् । यति जनशत्तिले देशभर लाग्ने डढेलो नियन्त्रण गर्न नसकिने विज्ञहरू बताउँछन् । नियन्त्रणका लागि आवश्यक पर्ने प्रविधि र उपकरण अपरिहार्य भए पनि त्यसको व्यवस्थापनतिर सरकारले ध्यान नदिएको शर्माले बताए । वन तथा भूसंरक्षण विभागले डढेलो नियन्त्रणका लागि यो वर्षदेखि अलग्गै कक्ष सञ्चालनमा ल्याएको छ । अध्ययनअनुसार नेपालमा ६४ प्रतिशत डढेलो मानिसले घाँस पलाउने आसले जानीजानी लगाउने गरेका छन् । ३२ प्रतिशत डढेलो लापरबाही र ४ प्रतिशत अन्जानका कारण लाग्ने गरेको छ । विदेशमा ज्वालामुखी विस्फोट, चट्याङबाट पनि डढेलो लाग्ने गरेको छ । हामीकहाँ चट्याङबाट डढेलो लागेको रेकर्ड छैन । सरकारले करिब दशकअघि डढेलो नियन्त्रण रणनीति जारी गरेको थियो । रणनीतिले डढेलोबारे प्रचारप्रसार गर्दै सचेत गराउन मद्दत गरेको सरकारको दाबी छ । वन तथा वातावरण मन्त्रालयका प्रवक्ता सहसचिव सिन्धुप्रसाद ढुंगानाले डढेलोले उग्र रूप लिए पनि प्रविधि नभएकाले नियन्त्रण गर्न नसकिएको तर्क गरे । जंगलमा लागेको डढेलो नियन्त्रण गर्न हामीसँग उपकरण छैन, तालिमप्राप्त जनशक्ति पनि छैन, उनले भने, आफैं सचेत हुनुको विकल्प छैन ।"
खुल्यो हिल्सा नाका,हिल्सा नाकामा गत वर्ष अध्यागमन कार्यालय स्थापना भइसकेको छ । हिउँदमा बन्द भए पनि नाका खुलेपछि भारतीय तीर्थयात्रु आउनुअगाडि नै कार्यालय पुनःस्थापना हुनुपर्नर् ेहो तर नाका खुले पनि भन्सार र अध्यागमन दुवै कार्यालय पुनःस्थापना भएका छैनन् ।
एक चीनमा प्रतिबद्ध छौं,"न पार्टीलाई सांसद यादवको त्यससम्बन्धी कार्यक्रममा हुने सहभागिताबारे थाहा थियो, न पार्टीले अनुमति नै दिएको थियो, समाजवादी अध्यक्ष यादवले विज्ञप्तिमा भनेका छन्, उनको सहभागिता पार्टीको औपचारिक पोजिसनसँग मेल खाँदैन । उनले सांसद यादवसँग स्पष्टीकरण सोधिएको र त्यसमा चित्त नबुझे अनुशासनविपरीत कारबाही गर्ने प्रतिबद्धतासमेत जनाएका छन् । गत वैशाख २४ र २७ गते लात्भियाको राजधानी रिगामा स्वतन्त्र तिब्बत पक्षधर सांसदहरूको कार्यक्रम राखिएको थियो । जसमा सहभागी हुन यादव र मियाँ अघिल्लै दिन त्यहाँ पुगेका थिए । सांसद यादवले झुक्किएर आफूहरू त्यहाँ पुगेको बताएका छन् । साथी (एकवाल) ले इन्टरनेसनल पार्लियामेन्टेरियन प्रोग्राममा भाग लिन जाने र युरोप घुमेर आउने भन्नुभयो, हुन्छ भनें, उनले कान्तिपुरसँग भने, कार्यक्रमभन्दा पनि घुम्ने रहरले गइयो । हामीलाई एउटा होटलमा राखियो, भोलिपल्ट नजिकैको कार्यक्रमस्थलमा पुग्दा यस्तो रहेछ भन्ने थाहा भयो । त्यसपछि गलत कार्यक्रममा आइपुगेको महसुस भएको र बिरामीको बहाना बनाएर त्यहाँबाट निस्किएको उनले बताए । हामीले त्यहाँ केही बोलेनौं, कतै हस्ताक्षर पनि गरेनौं, उनले भने ।"
अमेरिकाको अलाबामा गर्भपतन प्रतिबन्ध,बीबीसीका अनुसार द न्यासनल अर्गनाइजेसन फर वुमनले गर्भपतनमाथिको प्रतिबन्धलाई गैरसंवैधानिक र आगामी चुनावमा गर्भपतनविरोधी उम्मेदवारलाई राजनीतिक समर्थन जुटाउन गरिएको कार्य भनेको छ । प्लान्ड प्यारेन्टहुड साउथइस्ट एडभोकेट्की स्ट्यासी फक्सले उक्त निर्णयलाई अलाबामाको महिलाका लागि कालो दिन भनेकी छन् । रिपब्लिकन सांसद टेरी कोलिन्सले यो विधेयकले गर्भमा भएको बच्चालाई पनि मानिस मान्छ भनेका छन् । डेमोर्क्याट बबी सिङ्गलटनले विधेयक चिकित्सकलाई अपराधी बनाउने र पुरुषले महिलालाई आफ्नो शरीरलाई के गर्ने भनेर सिकाउने प्रयास भनेका छन् ।
अफगान कारागारमा चारको मृत्यु,प्रहरीका अनुसार चारवटा कारागार भवनभित्र खानतलासी गरिएको थियो । प्रहरीमाथि केही कैदीले आक्रमण गरेका थिए । प्रहरीले स्थितिलाई नियन्त्रणमा ल्याउन हवाई फायर गरेको थियो । कैदीले प्रहरीका हतियार खोस्ने प्रयास गरेको गृह मन्त्रालयका प्रवक्ता नसरत रहिमीले बताए । घटनाका बारे छानविन सुरु भएको छ ।
१९ पाकिस्तानी बन्दी रिहा,पछिल्ला दिनमा दुवै मुलुकले एकअर्का देशको थुनामा रहेका नागरिकलाई छाड्नेक्रम बढाएका छन् । पाकिस्तानले अप्रिल ३० मा ६० जना भारतीयलाई पाकिस्तानी जेलबाट मुक्त गरेको थियो जसमध्ये ५५ जना माझी थिए । पाकिस्तानी जेलबाट मुक्त भएका कैदी पनि तोकिएको अवधि पूरा गरेका र कतिपयलाई अदालतबाट तोकिएको जेलसजायभन्दा पनि बढी अवधि जेलमा राखिएको थियो । भारतले हालै मात्र पाकिस्तानी जेलमा रहेका आफ्ना नागरिकलाई मुक्त गर्न अनुरोधसहित पत्र पठाएको थियो ।
अधुरो यात्रा लाई पूरा पुरस्कार,"धरानमा आयोजित दोस्रो बाल नाटक महोत्सवमा बालबालिकाले समाजमा घटेका वास्तविक घटनाका आधारमा दर्शकको मनछुने नाटक प्रदर्शन गर्छन् होला भनेर कमै कल्पना गरेका थिए । दर्शकले सोचविपरीत बालनाट्य महोत्सवमा बालकालिकाहरूले आफूभित्रको कल्पनाशीलता, सृजनशीलतालाई वास्तविक घटनामा आधारित बाल नाटक प्रदर्शन गरे ।"
किरणको एकल साँझ,"लोकापर्ण भएको गीतिसंग्रहलाई कृष्णहरि बराल र किरण गुरुङले समीक्षा गरे । गीतकार बरालले कँडेललाई बधाई तथा शुभकामना दिँदै संगीत क्षेत्रमा उनलाई एउटा गुलाबको रूपमा तुलना गर्दै एउटा बहुप्रतिभाका व्यक्तित्वका रूपमा व्याख्या गरे । उनले भने, जसरी गुलाबबारे जति वर्णन गरे पनि एउटा गुलाब अगाडि देखाउँदा सम्पूर्ण रूप आउँछ, किरण कँडेल त्यस्तै हुनुहुन्छ । उनको स्टेजमा देखिएको संगीत, गायन कलाले उहाँलाई चिन्न सकिन्छ । कार्यक्रममा नेपाली गीत संगीतका स्रष्टा रत्नशमशेर थापा, दिनेश अधिकारी, दीपक जंगम, तीर्थ कुमारी थापा उपस्थित थिए ।"
रंगमञ्चमा कविद्वय,"एक दिन म जिन्दगीसँग औधि थाकेँर भनेँमालिक, तपाईंले मेरा भोक र अभावहरू टारिदिनुभयोधन्य छ तपाईंलाई अब मलाई मर्न दिनुस्मालिकले भन्योठिक छआज थुप्रै काम छसप्पै सक र भोलि मर । (जागिर कविताबाट)"
योगमाया अब रंगमञ्चमा,"सहयोगी संस्था काठमाडौं प्रज्ञाकुञ्ज स्कुलको परिसरमा अभ्यास भइरहेको सो नाटकमा मिथिलासँगै राधा श्रेष्ठ, प्रभाकर न्यौपाने, प्रल्हाद खरेल, श्याम खडा, प्रकेश सिन्धुलीय, राज न्यौपाने, सुरज तमु, दीपिका ढकाल, सुमन कुइकेल, सरस्वती अधिकारी, सगुन पोखरेल, आकांक्षा जिसी, पुष्पराज अवस्थी लगायतका रंगकर्मीहरू हुनेछन् । योगमाया जेठ २४ गते देखि असार १६ गते सम्म बत्तीसपुतलीस्थित शिल्पी थिएटरको गोठाले नाटकघरमा प्रस्तुत हुने जनाइएको छ ।"
दोहोरो नागरिकताबारे छानबिन सुरु,"एक पक्राउमोरङ नेपाल र भारतको दोहोरो नागरिकता लिएका विराटनगर ९ का ३६ वर्षीय विमलेस साहलाई प्रहरीले पक्राउ गरेको छ । विराटनगर ३ खार्जी ढाटमा सवारी जाँच गर्ने क्रममा साहको पर्सबाट नेपाली सवारीचालक अनुमतिपत्रका साथै भारतीय आधार कार्ड फेला परेपछि नियन्त्रणमा लिइएको प्रहरी नायब उपरीक्षक घनश्याम श्रेष्ठले बताए । साहको ०२५०४१९९ नम्बरको सवारीचालक अनुमति पत्रसँगै भारतको विहार राज्य, अररिया जिल्ला मनिकपुर बुर्जा चोक वडा ८ उल्लेख भएको आधार कार्ड बरामद भएको हो । विराटनगरमा खाद्यान्न सप्लायर्स रहेका साहले २०५५ भदौ १९ मा जिल्ला प्रशासन कार्यालय मोरङबाट ३७४७३ नम्बरको नागरिकता लिएको पाइएको छ । प्रहरी नायब उपरीक्षक श्रेष्ठले साहको परिवारिक पृष्ठभूमिलगायत विभिन्न कोणबाट अनुसन्धान भइरहेको उनले बताए ।"
'सम्पर्कले सभ्यता जीवन्त',"बेइजिङमा दोस्रो बीआरआई शिखर सम्मेलन र विश्व बागवानी एक्स्पो भएलगत्तै आयोजित सभ्यता वार्ता सम्मेलनले फेरि एकपटक विश्वको नजर चीनतर्फ खिचेको छ । विश्वको एक तिहाइ भूगोल, दुई तिहाइ जनसंख्या, ४७ एसियाली मुलुक र एक हजारभन्दा बढी जातिको भावनालाई प्रतिनिधित्व गरेकाले सम्मेलनले अर्थपूर्ण सन्देश सञ्चार गर्ने सहभागीहरूले बताएका छन् ।"
तालिम दिने संस्थामाथि अनुसन्धान,"२०७३ चैतमा पनि यूएईको दुबईस्थित मार्क पीजेएससी नामक रेस्टुरेन्टमा इन्टर्नसिप गर्न हिँडेको १२ विद्यार्थीमध्ये ८ लाई अध्यागमन अधिकारीहरूले त्रिभुवन अन्तर्राष्ट्रिय विमानस्थलबाटै रोकिदिएका थिए । संस्कृति, पर्यटन तथा नागरिक उड्डयन मन्त्रालयअन्तर्गतको नेपाल पर्यटन तथा होटल व्यवस्थापन प्रतिष्ठान (नाथम) को लेटरप्याड दुरुपयोग गरेर विद्यार्थी जान लागेको उक्त घटनाबारे अध्यागमन विभागले पनि अनुसन्धान गरेको थियो । पछिल्लो घटना पनि यस्तै प्रवृत्तिको निरन्तरता हुन सक्छ, उनले भने ।"
प्राथमिकतामा छैन मेगा मर्जर,पछिल्ला वर्षमा मर्जरका कारण वित्तीय संस्था घटेको देखिए पनि ती धेरै संस्था साना र थोरै पुँजीका थिए । यसकारण वित्तीय क्षेत्रमा खासै असर देखिएन । अहिले पनि वाणिज्य बैंकको संख्या २८ हुनुले यही कुरा देखाउँछ । राष्ट्र बैंकले मर्जर नीति ल्याउनुअघि वाणिज्य बैंक संख्या ३० थियो । मर्जर नीतिपछि यो संख्या १४१५ मा झर्ने अनुमान गरिए पनि दुईवटाभन्दा धेरै घट्न सकेन । यसकारण पछिल्ला एकदुई वर्षयता मेगा मर्जरको चर्चा चल्न थालेको हो । गत वर्ष पनि सरकार बजेटको गृहकार्यमा रहँदा मेगा मर्जरबारे निकै चर्चा चलेको थियो । बजेट घोषणा हुँदा विशेष कुनै कार्यक्रम आउन सकेन । यसकारण अहिले पनि त्यही अवस्था हुन सक्ने अनुमान विज्ञहरूको छ ।
बिमाबाट विदेशी मुद्रा कम भित्रियो,उल्लिखित पौने १० अर्ब रुपैयाँमध्ये सबै रकम रोकिएको होइन । उक्त बिमा शुल्कमध्ये ३ अर्ब ६० करोड रुपैयाँ पुनर्बिमा रेट्रोसेसन मार्फत बाहिरिएको छ । यसरी हेर्दा गएको चार वर्षमा ७ अर्ब २९ करोड रुपैयाँ बाहिरिनबाट जोगिएको देखिन्छ । समितिको अध्ययनले भने बिमा व्यवसायका हकमा मुलुक अझै ऋणात्मक अवस्थामा रहेको देखाएको हो । हाल बिमा कम्पनीले आफ्नो पुँजी र सञ्चिति (नेटवर्थ) को ०५ देखि ५ प्रतिशतसम्मको जोखिम आफैं बहन (रिटेन्सन) गर्न सक्छन् ।
पौने दुई खर्ब सम्पत्तिको भौतिक परीक्षण भएन,"पुराना, बिग्रिएका र थोत्रा गाडीसमेत समयै लिलाम बढाबढ नगर्दा प्राधिकरणले वर्षेनि दसौं करोड रुपैयाँ प्राधिकरणलाई नोक्सानी भइरहेको छ । पुराना र बिग्रिएका गाडी, तिनका पार्टपुर्जा समयसमयमा लिलामी गर्नसमेत प्राधिकरणलाई सुझाइएको छ । गत वर्षको लेखापरीक्षण प्रतिवेदनमा महालेखा परीक्षकको कार्यालयले प्राधिकरणद्वारा आर्थिक वर्ष २०६०६१ मा २१ अर्ब ५३ करोड रुपैयाँ बढीको हाइड्रो इलेक्ट्रिक सामान एकैचोटि पुँजीकरण गरी देखाएको तर मूल्यांकन गर्दा त्यसको विस्तृत विवरण उल्लेख भएको नपाइएकामा गम्भीर प्रश्न उठाएको छ ।"
उपत्यकामा जिउँदा पशुपक्षी नभित्र्याउन प्रस्ताव,"मन्त्रालयका अनुसार यो पञ्चवर्षे योजना हो । यस योजनाअन्तर्गत ५ वर्षमा ५ हजारलाई रोजगार बनाउने योजना रहेको मन्त्रालयले जनाएको छ । सरकारले यसअघि २०७३ सालमा पनि व्यावसायिक कृषि तथा पशुपक्षी कर्जा कार्यक्रम सुरु गरेको थियो । विदेश जान रोक्ने, व्यावसायिक प्रयोजनका लागि १४ हजार ६ सय ३९ जनाले २५ अर्ब १८ करोड ३१ लाख बराबरको ऋण लिएका छन्, राष्ट्र बैंकको तथ्यांकमा छ । यो ऋणअन्तर्गत सरकारले ५ प्रतिशत ब्याज अनुदान दिन्छ । बैंकले भने १० प्रतिशत ब्याज अनुदान दिँदै आएको छ ।"
गौतम बुद्ध विमानस्थलको काम पुनः सुरु,अर्थ मन्त्रालयले ७० करोड रुपैयाँको निकासा सोमबार आयोजनालाई दिएको थियो । एसियाली विकास बैंक अन्तर्गतको उक्त रकम ठेकेदार कम्पनीले पाउनुपर्ने थियो । बैंकले सिधै ठेकेदार कम्पनीको खातामा राखिदिने गरेकोमा अहिले नागरिक उड्डयन प्राधिकरणको खातामा जम्मा गरिदिनेछ । आयोजनाका लागि आवश्यक नदीजन्य पदार्थको विषयमा बुटवल उपमहानगरपालिकासँगको विवाद पनि समाधान भएर सामग्री उपलब्ध हुन थालेको छ । नगरपालिकाले पुरानै दररेटमा उपलब्ध गराउने निर्णय भएपछि सप्लायर्सले तोकिएको परिणाम नदीबाट निकाल्ने तयारी गरेको पनि आयोजना प्रमुख अधिकारीले बताए ।
पूर्वमन्त्रीको सम्झनामा कृषि मेला,"मेलामा रहने ४० वटा स्टलमा नुवाकोटका १२ वटै स्थानीय तहले आआफ्ना क्षेत्रका सबै प्रकारका कृषि उपज र छिमेकी जिल्लाहरू रसुवा, धादिङ र काठमाडौंका कृषकका स्टल पनि रहनेछन् ।"
क्लियरिङ हाउस र बैंकबीच आरटीजीएसबारे सम्झौता,उक्त सम्झौताअनुसार क्लियरिङ हाउसले बैंकहरूलाई आरटीजीएस प्रणालीमार्फत कारोबार गर्न तथा आफ्नो कोर बैंकिङ प्र्रणालीमा जोड्न चाहिने आवश्यक आरटीजीएस इन्ट्रिग्रेसन मिडलवायर उपलब्ध गराउनेछ । आरटीजीएस प्रणाली कार्यान्वयनमा इन्ट्रिग्रसनको महत्त्वपूर्ण भूमिका रहन्छ । यस सहकार्यले नेपाल राष्ट्र बैंकको आरटीजीएस कार्यान्वयनमा विशेष सहयोग पुर्याउने अपेक्षा गरिएको विज्ञप्तिमा उल्लेख छ ।
नेपालभारत फ्रेन्चाइज एक्स्पो सुरु,"आज छलफल मात्रै भयो, प्रदर्शनीका लागि साथीहरूले सेटअप मिलाउनुभयो, महासंघका विदुरचन्द्र लामिछानेले भने, हरेक सेसनमा उल्लेख्य सहभागिता देखियो । नेपाली युवा उद्यमीले देखाएको चासो लोभलाग्दो रहेको उनले बताए । एक्स्पो र कन्क्लेभ गरी कार्यक्रमलाई दुई भागमा बाँडिएको छ । रिटेल, शिक्षा, फिटनेस, फेसन, फुड र वेभेरेज, रियल स्टेट, टेक्नोलोजी र अन्य व्यावसायिक क्षेत्रले एक्स्पोमा भाग लिएका छन् । हामी घर डिजाइन गर्ने संस्था हौं, मेरोघर डटकमका प्रतिनिधिले भने, यसपालि फ्रेन्चाइज प्रदान गर्दैछौं ।"
एकल बिन्दु सेवा केन्द्र सञ्चालनमा,"उपलब्ध हुने सेवाहरूकम्पनी, फर्म, उद्योग दर्ताअनुमति, इजाजत, स्थापना, नवीकरणलगायत कार्य गर्नेविदेशी लगानीको स्वीकृति र विदेश फिर्ता लैजाने कार्यका लागि सहमति दिनेकर तथा राजस्व छुटलगायत अन्य प्रोत्साहन उपलब्ध गराउने श्रम स्वीकृति तथा भिसा उपलब्ध गराउने स्थायी लेखा नम्बर प्रदान गर्नेनिकासी अनुदान उपलब्ध गराउने"
तार नपुग्दा तल्लो मोदीको उत्पादनमा ढिलाइ,"सिभिलतर्फको निर्माण केही महिनाअघि नै सकिएको सहायक कम्पनी फेवा कन्स्ट्रक्सनका प्रतिनिधि त्रैलोक्यराज चालिसेले बताए । बीचमा पहिरोले केही समस्या भएको थियो, उनले भने, प्राविधिक काम सकेर हामीले जिम्मा लगाइसक्यौं । पावर हाउससम्म पाइप बिछ्याउने, पावर हाउस फिनिसिङ, टर्बार्इन र जेनेरेटर जडानलगायत फागुनअघि नै सकिएका थिए । विद्युत् गृहदेखि प्रसारण लाइनसम्म पावर जोड्ने काम अन्तिम चरणमा पुगेका बेला ७ मिटर मात्रै तार कम हुँदा उत्पादन दिन नसकिएको आयोजनाले जनाएको छ । अब अर्को तार मगाउनुपर्छ, यादवले भने, त्यसका लागि केही समय लाग्ने भयो । उत्पादन मिति पटकपटक सरेका कारण परीक्षण उत्पादनको समय तोक्न नमिल्ने उनले बताए । ३ अर्ब ६० करोडको लागत स्टिमेटमा सुरु आयोजनाले निर्धारित समयमा उत्पादन दिन नसकेपछि लागत पनि बढेको छ ।"
राष्ट्रिय ग्रिडमा जोडियो खलंगा,"बलाँचखलंगा ३३ केभी प्रसारण लाइनअन्तर्गतको दार्चुलाको थालीगाडमा निर्माणाधीन ३३११ केभी सबस्टेसनको काम असारभित्र सकिने प्राधिकरणले जनाएको छ । प्रसारण लाइन निर्माण गर्न ८७ लाख ५० हजार रुपैयाँमा २०७२को चैतमा ठेक्का सम्झौता गरिएको थियो । प्रसारण लाइनको लम्बाइ २५ किलोमिटर छ । सबस्टेसन निर्माणका लागि ६ करोड ८९ लाख रुपैयाँमा २०७३ को कात्तिकमा ठेक्का सम्झौता भएको थियो । प्राधिकरणले ३० मेगावाटको चमेलिया जलविद्युत् केन्द्रबाट र बलाँच सबस्टेसनमा जोडिने निजी क्षेत्रका आयोजनाबाट उत्पादित विद्युत् ३३ केभी प्रसारण लाइनमार्फत खलंगातर्फ पठाउनेछ । चमेलिया जलविद्युत् आयोजनाले निर्माण गरेको बलाँच सबस्टेसनमा ८५ मेगावाटको अपी, ८५ मेगावाटको माथिल्लो चमेलिया, १६ मेगावाटको मध्यचमेलिया, ६५ मेगावाटको कलंगा गाड, २५ मेगावाटको छत्तिगाड आयोजना जोडिनेछन् । त्यहाँ जोडिएको विद्युत् १३१ किलोमिटर बलाँचअत्तरिया (कैलाली) प्रसारण लाइनमार्फत राष्ट्रिय ग्रिडमा प्रवाह हुनेछ ।"
कर्णालीमा पुल निर्माण तीव्र,पुल निर्माणको जिम्मा लिएका अधिकांश ठेकेदार लामो समयदेखि सम्पर्कविहीन भएपछि लामो समयसम्म पुल निर्माणको काम रोकिएको थियो । सडक डिभिजन कार्यालय सुर्खेतका अनुसार दैलेखसुर्खेतजुम्ला सडकमा एक सय ३२ किलोमिटर पुल बनाउन थालिएको हो । एमएसजयबुद्धनेपाल मेघा बुल्डर जेभीले बोटखोला पुलको काम ९० प्रतिशत सम्पन्न गरेको छ । दुई करोड ६८ लाख रुपैयाँमा सम्झौता गरिएको कम्पनीले जेठसम्म निर्माणको काम सक्नेगरी काम भइरहेको जनाएको छ । त्यस्तै कुमाले खोला पुलको काम पनि ९० प्रतिशत सम्पन्न भएको छ । दुई करोड २८ लाखको लगानीमा निर्माण हुन लागेको पुल ५० को काम अन्तिम चरणमा रहेको एमएस रोशन श्यामशंकर जेभीले जनाएको छ । दुवै पुलका लागि २०७४ सालमा सम्झौता गरिए पनि दोस्रो पटक म्याद थपेर निर्माण पूरा गर्न लागिएको हो ।
६० कटेपछि कक्षा १,"उहाँहरू उमेरले आमा हुनुहुन्छ तर पढ्न मन निकै गर्नुहुन्छ, शिक्षिका रेग्मीले भनिन् । लक्ष्मीदेवी र भीमकला पढ्न थालेको देखेर अरू महिला पनि विद्यालय आउने तयारीमा रहेको विद्यालयका प्रधानाध्यापक चिरञ्जीवी लम्सालले बताए ।"
३ बालबालिकामा डेंगु संक्रमण,लप्रदीप मेन्याङ्बो
गलत रगत प्रकरणमा प्रहरीले जाहेरी लिएन,प्रहरीले उजुरी नलिँदा बालिकाको शवको पोस्टमार्टम हुन सकेको छैन । शव अहिले त्रिवि शिक्षण अस्पतालमा अलपक्र छ । चत्रपथ प्रहरी कार्यालयका डीएसपी फणीन्द्र प्रसाईंले पीडितपक्षले धेरै व्यक्तिको नाम राखेर उजुरी दिँदा अनुसन्धान गर्न अप्ठेरो हुने बताए । बालिकाको मृत्युबारे नेपाल मेडिकल काउन्सिल र गंगालाल अस्पताल आफैंले पनि छानबिन गरिरहेको जनाएका छन् । त्यसको निष्कर्ष आइसकेको छैन ।
बालिका बलात्कृत,हेटौंडा (कास) दोलखा र हेटौंडामा भएका बालिका बलात्कारका छुट्टाछुट्टै घटनामा प्रहरीले आरोपी दुवैलाई पक्राउ गरेको छ । हेटौंडा२ की १५ वर्षीया बालिकालाई बलात्कार गरेको आरोपमा प्रहरीले वडा५ का ४२ वर्षीय हीरालाल चौलागाईंलाई मंगलबार पक्राउ गरेको हो । बालिका कोठामा एक्लै रहेका बेला मंगलबार बिहान उनले बलात्कार गरेको आरोप पीडितका आफन्तको छ । उता दोलखाको भीमेश्वरमा छिमेकीको घरमा पूजामा हिँडेकी १३ वर्षीया बलात्कृत भएकी छन् । आरोपी भीमेश्वर नगरपालिका७ का ४३ वर्षीय रामबहादुर तामाङ पक्राउ परेका छन् । बालिकालाई पूजाघर जान नदिई जबर्जस्ती करणी गरेको आरोप उनीमाथि छ ।
नेपालको पदक जित्ने लक्ष्य,विश्वकपको छनोटविश्व र्याफ्टिङ च्याम्पियनसिप सुरु भएको २० वर्ष पुगेको अवसरमा सन् २०२० मार्चमा चिलीमा आमन्त्रण विश्व र्याफ्टिङ कप हुँदै छ । अन्तर्राष्ट्रिय र्याफ्टिङ महासंघ (आईआरएफ) का अध्यक्ष जोसेफ विलिस जोन्सका अनुसार यस विश्व च्याम्पियनसिपमा उत्कृष्ट प्रदर्शन गर्ने पुरुष वा महिला खुला शीर्ष ८ वा ९ टिमलाई चिलीको नतिजाका आधारमा छनोट गर्ने र ती टिमको खर्च चिली सरकारले बेहोर्ने बताए । त्यसमा पनि नेपाली टिमले छनोट हुने लक्ष्य बनाएको छ ।
संकटा फाइनलमा,"पेनाल्टी शुटआउटमा संकटाका कप्तान अमित तमाङ, अर्नेस्ट टम्पी, दीपेश आलेमगर र विष्णु गुरुङको पेनाल्टी गोलमा परिणत भयो । चितवनका कप्तान रुमेश बर्तौला र विनोद तामाङमात्र गोल गर्न सफल भए । रन्जित आलेमगर र जीवन गुरुङको प्रहार संकटाका गोलरक्षक प्रदीपले रोकेपछि फाइनल पुग्ने चितवनको सपना चकनाचुर भयो । अर्को सेमिफाइनलमा बिहीबार एपीएफ क्लब र झापा११ भिड्दै छन् । फाइनल शनिबार हुँदैछ ।"
भोग एडलाई आन फुटसल,तेस्रो स्थान बराह ज्वेलर्सले हात पारेको छ । विजेताले १ लाख रुपैयाँसहित रनिङ सिल्ड जितेको छ । उपविजेताले ७५ हजार र तेस्रोले ५० हजार पुरस्कार पाए । बराहका अनुप शंकर र भोगका रोनिश श्रेष्ठले संयुक्त सर्वाधिक गोलकर्ता (११) ले अवार्ड पाए । यसपालि पनि उत्कृष्ट गोलरक्षक वेलकमका विशाल शाही भए ।
मनाङ घरेलु मैदानमा फितलो,यसअघि खेलको ५९ औं मिनेटमा कमल श्रेष्ठको क्रसमा अन्जनको हेडर पोस्ट नजिकैबाट बाहिरियो । ६६ औं मिनेटमा हेमन गुरुङको कर्नरमा अजिजले गरेको हेडरले पनि पोस्टको दिशा लिन सकेन । पन्जाबका श्रेयस गोपालनले वान भर्सेस वानको अवसर पाए । तर विशाल बाधक बने । ८८ औं मिनेटमा पन्जाबका गोपालनले गरेको हेडर गोललाई साउदी अरेबियाका रेफ्री शुक्री हुसेन अल हुन्फुसले अफसाइड करार गरिदिए । थपिएको ५ मिनेट इन्ज्युरी टाइममा मनाङका ओलावाले अफिजले दुई अवसर पाए तर दुवैमा पन्जाबका गोलरक्षक सिंहले रोके । अदिलेजाको पासमा ओलावालेले वान भर्सेस वान अवसर पाउँदा सिंहले एक हातले पन्च गरेर बल रोकेपछि अन्तिम समयमा विजयी गोल अवसर चुकेको हो । वैकल्पिक कोटा सकिसकेपछि डिफेन्डर रोबर्ट अल्फ्रेट प्रिमस चोटग्रस्त भएकाले पन्जाब अन्तिम १० मिनेट ९ खेलाडीमा समेटिएको थियो ।
रेफ्रीले पैसा खाए,"प्रशिक्षक बडाढेले आफ्ना डिफेन्डरलाई दिइएको रातो कार्ड, मनाङको गोलमा आफ्ना गोलरक्षकमाथिको फाउल र आफ्नो टिमले गरेको गोललाई अफसाइड करार गर्नुलाई रेफ्रीको कमजोरी मानेका छन् । त्यो रेडकार्ड थियो र ?, उनले प्रतिप्रश्न गरे, अवश्य पनि थिएन । हामीले गरेको गोललाई अफसाइड दिइयो । सायद उनीहरूले पैसा लिएका थिए । यस्ता निर्णयले खेलको अवस्था बिगारिदिन्छ । उनले आफ्नो असन्तुष्टि समेटेर एएफसीमा उजुरी दिने बताएका छन् । हाम्रो टिमले ९ विरुद्ध ११ जनासँग प्रतिस्पर्धा गरिरहेको थियो । उनीहरूले खेलको अवस्था र विकास बुझ्नुपर्थ्यो । हामी एएफसीमा उजुरी दिन्छौं, प्रशिक्षक बडाढेले भने, यस्ता घटना दोहोरिन नदिन म्याच कमिस्नरले तत्काल गम्भीर निर्णय लिनुपर्छ, ता कि यो नदोहोरियोस् । उनले मनाङको दोस्रो चरण प्रवेशको सम्भावना सकिएको र आफ्नो टिमका लागि अन्य खेलको नतिजामा भरपर्ने पनि बताए ।"
भारत र पाकिस्तान विजयी,दोस्रो खेलमा टस हारेर ब्याटिङ गरेको बंगलादेशले ४ विकेट गुमाई १ सय ७७ रन बनाउँदा शेजाद हुसेनले ५२ बलमा ७४ रन प्रहार गरे । मोहम्मद रिपोन उद्दिनले ३२ तथा मोहम्मद मोर्सिद आलमले १५ रन जोडे । पाकिस्तानका मोहम्मद अमिनले ४ ओभरमा ४२ रन खर्चेर २ विकेट लिए । १ सय ७८ रनको लक्ष्य पाकिस्तानले १६३ ओभरमा २ विकेट गुमाई भेट्टायो । पाकिस्तानी जितमा मोहम्मद शाजिद अली अब्बासी र मोहम्मद लतिफले अर्धशतकीय इनिङ्स खेले । अब्बासीले २४ बलमा ६ चौका मदतमा ५१ रन र लतिफले २२ बलमा १२ चौका मदतमा पनि ५१ रन बनाए । लतिफ म्यान अफ द म्याचसमेत बने । पाकिस्तानका मोहम्मद बिलालले ३९ र मुराद बक्सले २३ रन थपे । बंगलादेशका अब्दुल इस्लाम र मुर्सिद आलमले ११ विकेट लिए । नेपाल ह्विलचियर क्रिकेट संघको आयोजनामा जेठ ४ सम्म चल्ने प्रतियोगितामा एसियाका ४ टिमको सहभागिता छ ।
चार पौडीवाज छनोट,काठमाडौं (कास) दक्षिण कोरियाको ग्वाङ्जु सहरमा हुने १८ औं फिना विश्व पौडी च्याम्पियनसिपमा नेपालका चार खेलाडीले प्रतिस्पर्धा गर्ने भएका छन् । च्याम्पियनसिपमा महिलातर्फ गौरिका सिंह र सोफिया शाह र पुरुषतर्फ शुभम श्रेष्ठ र एलेक्जेन्डर शाहले भाग लिने छन् । च्याम्यिनसिप जुलाई १२२८ सम्म हुनेछ । आठौं राष्ट्रिय खेलकुदअन्तर्गत नेपालगन्जमा भएको २१ औं राष्ट्रिय पौडी च्याम्पियनसिपमा निकालेको उत्कृष्ट समयसाथ फिना अंकलाई आधार मानेर खेलाडी छनोट गरिएको नेपाल पौडी संघले जनाएको छ ।
प्रधानमन्त्री कप पछि सर्यो,काठमाडौं (कास) तेस्रो प्रधानमन्त्री कप एकदिवसीय पुरुष क्रिकेट प्रतियोगिता एक साता पछि धकेलिएको छ । जेठ १ देखि २४ सम्म हुने भनिएको प्रतियोगिता प्राविधिक कारणले जेठ ८ देखि २४ सम्मलाई सारिएको राष्ट्रिय खेलकुद परिषद् (राखेप) ले जनाएको छ । नेपालयको सहकार्यमा कीर्तिपुरस्थित क्रिवि त्रिकेट मैदानमा हुने भनिएको प्रतियोगिताका खेल अब कीर्तिपुरसँगै मुलपानी क्रिकेट मैदानमा पनि खेलाइने जनाइएको छ ।
यू१६ बास्केटबल आजदेखि,काठमाडौं (कास) नेपाल बास्केटबल संघको आयोजनामा तेस्रो यू१६ राष्ट्रिय पुरुष बास्केटबल प्रतियोगिता बिहीबार सुरु हुँदै छ । प्रतियोगितामा १६ टिमको सहभागिता रहने आयोजक संघले जनाएको छ । सहभागी टिमलाई ४ समूहमा विभाजन गरी लिगकम नकआउट आधारमा खेलाइने छ । जेठ १० सम्म चल्ने प्रतियोगिताका खेल प्राइम कलेजको कोर्टमा हुनेछ ।
वर्षाले खेल स्थगित,धनकुटा (कास) धनकुटामा जारी १४ औं सहिद भीमनारायण गोल्डकप फुटबलमा बुधबार हुने भनिएको सेमिफाइनल खेल वर्षाका कारण स्थगित गरिएको छ । स्थगित खेल बिहीबार बिहान धनकुटाको तल्लो टुँडिखेलमा हुने आयोजकले जनाएको छ । सेमिफाइनलमा दाउफिन्स फुटबल क्लब क्यामरुन र विन्ध्याबासिनी फुटबल क्लब मोरङबीच प्रतिस्पर्धा हुने तय थियो ।
बीएनए सेमिफाइनलमा,काठमाडौं (कास) आयोजक बसुन्धारा नेसनल एकेडेमी ए टिम चौथो बीएनए कप अन्तरस्कुल बास्केटबलको जुनियर ब्वाइजतर्फ सेमिफाइनल पुगेको छ । बीएनएले स्काइलार्कलाई ३०२२ ले हरायो । सन्देश खड्काले १२ स्कोर गरे । जुनियर ब्वाइजमै लालीगुराँस नेसनल एकेडेमीले ग्रीनल्यान्डलाई २८२० ले र इडेन ब्रिज एकेडेमीले ओडिसीलाई २०१६ ले हराएर अन्तिम चार पक्का गरे ।

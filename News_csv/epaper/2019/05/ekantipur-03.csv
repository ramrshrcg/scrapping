शीर्षक,विवरण
नदीको ५० रोपनी व्यक्तिका नाममा,"२६७ नम्बर कित्तालगायतको १३ रोपनी जग्गा दर्ता बदर भएको छ । नदी नै व्यक्तिका नाममा दर्ता भएको देख्दा हामी त छक्कै पर्यौं, आयोजनाका एक कर्मचारीले भने । उनका अनुसार नदीले बहाव परिवर्तन गरेपछि खाली भएको मौका छोपी भूमाफियाले जग्गा व्यक्तिका नाममा गराएका हुन् । हामीले रोक्का राखेका छौं, ती अधिकारीले भने, तर भूमाफियाहरू अदालतदेखि विभिन्न शक्तिकेन्द्र लगाएर जग्गा किनबेच गराउन लागिपरेका छन् । आयोजनाका अनुसार उक्त जग्गामा हाल पर्खाल लगाइएको छ । नदीलाई पुनः साबिककै ठाउँमा फर्काएर हाल नदी रहेको जग्गामा ल्यान्ड पुलिङ गरिने आयोजनाको तयारी छ । नदीलाई पुरानै स्थानमा फर्काउने र हाल बगिरहेको ठाउँमा ल्यान्ड पुलिङमार्फत क्षतिपूर्ति दिएर जग्गा अधिग्रहण गर्छौं, ती अधिकारीले भने, नदीलाई पुरानै ठाउँमा फर्काउन पहल भइरहेको छ । मनोहरा आयोजनाको जग्गा अहिले करिब ४५ लाख रुपैयाँ प्रतिआनामा बिक्री भइरहेको छ । नदीको उक्त जग्गा भने प्रतिआना ५७ लाख पाए पनि बेच्न लबिइङ भइरहेको छ । सस्तोमै भए पनि बेचेर उम्कन पाए हुन्थ्यो भनेर चलखेल गरिरहेका छन्, उनले भने । हाल आयोजनाले त्यस क्षेत्रमा करिब २७ सय रोपनी जग्गा ल्यान्ड पुलिङ गर्ने क्रममा छ । सांसद महेश बस्नेतले भूमिसुधारमन्त्री पद्मा अर्याललाई भेटेर जग्गा फर्काउन पहल गरिरहेका छन् । अर्यालले मुलुकभर सरकारी जग्गा मिचिएको उजुरी आएपछि मन्त्रालयले छानबिन अघि बढाएको बताइन् । नदीको जग्गा मिचिएको उजुरीेपछि छानबिन अघि बढाएका छौं, उनले भनिन्, अरू ठाउँमा पनि त्यस्तो भेटिए छानबिन गरेर फिर्ता ल्याउन पहल गर्छौं ।"
बालुवाटारको ११७ रोपनी फर्काइने,"अतिक्रमित जग्गामध्ये ४ सय ३ वटा कित्ता पहिचान भइसकेको छ । जग्गा पहिचान गर्ने काम झन्डै ९८ प्रतिशत सकिएको र बाँकी पहिचान भइसकेपछि सरकारको नाममा ल्याउने प्रक्रिया सुरु हुने उनले कान्तिपुरलाई बताए । त्रिताल आयोगको प्रतिवेदन आएपछि बसेको मन्त्रिपरिषद् बैठकले अतिक्रमित सबै सरकारी जग्गा रोक्का राखी जफत गर्ने प्रक्रिया थाल्न भूमि व्यवस्था मन्क्रालयलाई निर्देशन दिएको थियो । सचिव मैनालीका अनुसार सरकारीबाट व्यत्तिका नाममा गएको हो भनेर पहिचान भएका सबै किक्ता किनबेच र बैंकमा जमानत राख्न रोक्का गरिएको छ । अतित्रमित अधिकांश कित्ताहरू बैंकमा जमानत राखेको पाइएको मन्क्रालय स्रोतले जनायो । व्यत्तिका नाममा गएको सबै जग्गा पहिचान भइसकेपछि कित्ता नम्बर र जग्गाधनी खुलाई मन्त्रिपरिषद्ले सरकारको नाममा फिर्ता ल्याउने निर्णय गर्नेछ । सरकारी वा सार्वजनिक जग्गा व्यक्तिको नाममा परेको भेटिएमा तत्काल सरकारले आफ्नो नाममा ल्याउन सक्ने र क्षतिपूर्ति पनि दिनु नपर्ने कानुनी व्यवस्था छ । मालपोत ऐन २०३४ को दफा २४ को उपदफा (२) मा भनिएको छ, कसैले यो दफा प्रारम्भ हुनुभन्दा अघि वा पछि सरकारी, सार्वजनिक वा सामुदायिक जग्गा व्यक्तिविशेषको नाउँमा दर्ता गरी आवाद गरेकोमा त्यस्तो दर्ता स्वतः बदर हुनेछ । त्यस्तो जग्गाको व्यक्तिविशेषका नाउँमा रहेको दर्ता लगतसमेत मालपोत कार्यालय वा नेपाल सरकारले तोकेको अधिकारीले कट्टा गर्नेछ । यही व्यवस्थाअनुसार मन्त्रिपरिषद्ले जफतको निर्णय गरेपछि भूमिसुधार कार्यालय, डिल्लीबजारले व्यक्तिका नाममा गएका सबै सरकारी जग्गाको कित्ता र जग्गाधनीको नाम खुलाई १५ दिने सार्वजनिक सूचना प्रकाशन गर्नेछ । सूचनामा अतिक्रमित जग्गा किन जफत हुनु नपर्ने हो भन्नेबारे हाल जजसको नाममा सरकारी जग्गा गएको छ, उनीहरूलाई प्रमाणसहित लिखित दाबी पेस गर्ने मौका दिइनेछ । भूमिसुधार कार्यालयले सम्भावित दाबी र प्रमाण केलाई दोस्रोपटक पुनः सूचना प्रकाशन गर्नेछ । दुईपटकको सूचना र दाबी पेस गर्नका लागि बढीमा एक महिना समय दिइनेछ, भूमिसुधार विभागका एक अधिकारीले भने । ती अधिकारीका अनुसार सार्वजनिक सूचना प्रकाशनलगायतका प्रक्रिया पूरा गरेपछि सरकारले क्षतिपूर्ति नदिई ऊक्त जग्गा व्यत्तिको नाममा रहेको लगत कट्टा गरी जफत गर्नेछ । जफत भएको कित्ता र जग्गाधनीको नामसमेत सार्वजनिक गरिनेछ । किनबेच हुँदै पछिल्लो जग्गाधनी जोजो छन्, उनीहरूकै नामबाट जग्गा जफत हुनेछ । विधिवत् खरिद गरेको भए पनि जग्गाधनीले क्षतिपूर्ति पाउने छैनन्, ती अधिकारीले भने, सरकारी जग्गा सुरुमा अतिक्रमण गर्नेदेखि बीचमा किनबेच गर्ने सबै कानुनी कारबाहीको भागीदार हुनेछन् । किनबेच र अतिक्रमणमा संलग्न भूमिसुधार कार्यालय, डिल्लीबजारका तत्कालीन र वर्तमान कर्मचारीसमेत कारबाहीमा पर्नेछन् । यस क्रममा ती कित्ता जग्गा धितो राखी ऋण दिने बैंकको अर्बौं रुपैयाँ डुब्न सक्ने जोखिम छ । जग्गा सरकारीकरण भएपछि बैंकले ऋणीको अरू स्रोतबाट ऋण असुल गर्न सक्छन्, स्रोतले भन्यो, तर, ऋणीको अरू सम्पत्ति छैन भने ऋण जोखिममा पर्छ । मन्त्रिपरिषदको निर्देशनमा नेपाल प्रहरीको केन्द्रीय अनुसन्धान ब्युरोले बालुवाटारको जग्गा व्यक्तिका नाममा लैजानेहरू पत्ता लगाउन छानबिन गरिरहेको छ । छानबिन सकिएपछि जग्गा व्यक्तिका नाममा गर्ने, किनबेच गर्ने सबैमाथि सरकारी सम्पत्ति अपचलन र ठगीमा मुद्दा चलाउने तयारी छ । अख्तियार दुरुपयोग अनुसन्धान आयोगले पनि सहसचिवको संयोजकत्वमा अनुसन्धान टोली बनाई बालुवाटार जग्गा प्रकरणको छानबिन गरिरहेको छ । छानबिनपछि अख्तियारले सरकारी जग्गा व्यक्तिका नाममा गर्ने र किनबेच गराउने तत्कालीन र वर्तमान कर्मचारीसहित भूमाफियामाथि विशेष अदालतमा मुद्दा दायर गर्नेछ । त्रिताल आयोगको प्रतिवेदनसहित आवश्यक कागजात अख्तियारलाई उपलब्ध गराई छानबिन अघि बढाउन मन्त्रिपरिषद्ले लिखित आग्रह गरेको थियो ।सरकारले २०२१ सालमा बालुवाटारस्थित ललिता निवासको २ सय ८४ रोपनी जग्गा मुआब्जा दिई अधिग्रहण गरेको थियो । तत्कालीन प्रधानमन्त्री कृष्णप्रसाद भट्टराई नेतृत्वको मन्त्रिपरिषद्ले २०४७ सालमा पञ्चायतकालमा जफत भएको जग्गा फिर्ता दिने निर्णय गरेको थियो । निर्णयको अपव्याख्या गरी मालपोत कार्यालय, डिल्लीबजारका कर्मचारीले २०४९ सालमा मिलेमतोमा ललिता निवासको १ सय १३ रोपनी ३ आना जग्गा जफत भएको जग्गा हो भन्दै कांग्रेसका संस्थापक नेता सुवर्णशमशेर राणाका हकवाला सुनीति राणा, शैलजा राणा र रुक्मशमशेर राणाको नाममा फिर्ता गरिदिएका थिए । २०६७ सालमा पशुपति टिकिन्छा गुठी र नक्कली मोही खडा गरी ललिता निवासकै ३ रोपनीभन्दा बढी जग्गा व्यक्तिमा नाममा दिइएको छ । छानबिन समितिले बालुवाटारस्थित प्रधानमन्त्री निवास र प्रधानन्यायाधीश निवासभिक्रको जग्गासमेत व्यत्तिका नाममा रहेको औंल्याएको छ । ३४ रोपनी १३ आना २ पैसामा फैलिएको प्रधानमन्त्री निवासभित्रको ३ रोपनी १० आना तथा १४ रोपनी १० आना क्षेत्रफलमा रहेको प्रधानन्यायाधीश निवासभित्रको २ रोपनी १४ आना जग्गा व्यक्तिका नाममा दर्ता छ ।सुवर्णशमशेरका हकदारहरूले आफ्नो सबै जग्गा भूमाफिया शोभाकान्त ढकाल र कानुन व्यवसायी रामकुमार सुवेदी तथा मालपोत कार्यालय डिल्लीबजारका कर्मचारीहरूसितको मिलेमतोमा बेचिसकेका छन् । उक्त जग्गा १० पटकसम्म किनबेच भइसकेको छ । बालुवाटारको रोक्का राखिएको जग्गामध्ये सबैभन्दा बढी भाटभटेनी सुपरमार्केटका मालिक मीनबहादुर गुरुङको नाममा छ । भाटभटेनी सुपरमार्केटको स्टोर नै बालुवाटारस्थित सभामुख निवाससँग जोडिएको छ । बालुवाटारको ३ रोपनीभन्दा बढी जग्गामा एनआरएनको भवन बनेको छ । निर्वाचन आयुक्त सुधीरकुमार शाहले आफू तत्कालीन प्रधानमन्त्री लोकेन्द्रबहादुर चन्दको निजी सचिव हुँदा प्रधानमन्त्री निवासको कम्पाउन्ड पछाडि सारेर बाहिर पारेको किक्तासमेत बालुवाटारकै अतित्रमित जग्गामा पर्छ । शाहले उक्त जग्गा आफ्नी पत्नीको नाममा किनेका थिए । अतिक्रमित जग्गामध्ये ८ आना सत्तारूढ नेकपाका महासचिव विष्णु पौडेलका छोरा नवीनको नाममा छ । उनले २०६१ सालमा ढकाल र सुवेदीकी पत्नीबाट उक्त जग्गा खरिद गरेका हुन् ।"
बर्ड फ्लुले मृत्यु,"(काठमाडौं)  बर्ड फ्लु (एच फाइभ एन वान) संक्रमणबाट मुलुकमा पहिलोपटक एक व्यक्तिको मृत्यु भएको छ । ज्वरो र रुघाखोकीको लक्षण देखिएपछि अस्पताल भर्ना भएका २१ वर्षे युवकको उपचारका क्रममा चैत १५ गते मृत्यु भएको स्वास्थ्य तथा जनसंख्या मन्त्रालयले जनाएको छ । इन्फ्लुएन्जा संक्रमणको शंका लागेपछि राष्ट्रिय जनस्वास्थ्य प्रयोगशाला टेकुमा ती युवकको घाँटीको र्याल परीक्षण गराइएको थियो । परीक्षण रिपोर्ट आउनुअघि नै बिरामीलाई औषधि सेवन गराइएको थियो, यसबारे जानकारी दिन बिहीबार आयोजित पत्रकार सम्मेलनमा स्वास्थ्य सचिव डा पुष्पा चौधरीले भनिन्, यहाँबाट भाइरस पत्ता नलागेपछि हामीले नमुना जापान पठाएका थियौं । तर रिपोर्ट आइनपुग्दै बिरामीको मृत्यु भयो । उनका अनुसार तीन दिनअघि रिपोर्ट आएपछि बर्ड फ्लु संक्रमण पुष्टि भएको हो । यसबारे मन्क्रालयले नियमित निगरानी गरिरहेको र हालसम्म अन्य व्यत्तिमा संक्रमण नदेखिएको जनस्वास्थ्य प्रयोगशालाकी निर्देशक डा रुना झाले बताइन् । विश्व स्वास्थ्य संगठनका अनुसार सन् १९९६ मा पत्ता लागेको यो भाइरसका कारण हालसम्म विश्वभर ८६० जनामा संक्रमण देखिएको छ । तीमध्ये ४५४ जनाको मृत्यु भएको छ । बर्ड फ्लु भन्नेबित्तिकै जनमानसमा त्रास फैलिने भए पनि आत्तिनुपर्ने अवस्था नरहेको मन्त्रालयका प्रवक्ता महेन्द्र श्रेष्ठले बताए ।विशेषज्ञका अनुसार यो एक प्रकारको अत्यधिक संक्रमण हुने इन्फ्लुएन्जा भाइरस हो । यसले विशेषगरी चराचुरुङ्गीमा श्वासप्रश्वासको समस्या गराउँछ । इपिडिमियोलोजी तथा रोग नियन्त्रण महाशाखा प्रमुख डा विवेककुमार लाल झन्छन्, कहिलेकाहीँ माक्रै मानिसमा संत्रमण गर्छ । संक्रमित मानिसबाट अर्को मानिसमा सर्दैन । मानिसमा संत्रमण भइसकेपछि बिरामीको मृत्य हुने सम्भावना ६० प्रतिशत हुन्छ ।सरुवा रोग विशेषज्ञ डा अनुप बाँस्तोलाका अनुसार संक्रमित पन्छीको प्रत्यक्ष सम्पर्कमा आउँदा र्यालको माध्यमबाट मानिसमा संक्रमण हुने सम्भावना ज्यादा हुन्छ । संक्रमित पन्छीलाई छोएका हातले आँखा मिच्ने, नाक, मुखमा पुर्याउने गर्दा भाइरस शरीरमा पस्छन् । खासगरी कुखुरापालनका व्यवसायी, कुखुरा काट्ने र मासु बेच्नेहरू बढी सचेत हुनुपर्ने उनले बताए । संक्रमण भएपछि विभिन्न अंगले काम गर्न छाड्छन् । निमोनियाँ हुन्छ । रोगका लक्षण फरकफरक देखिने भएकाले बर्ड फ्लुको संक्रमण चुनौतीपूर्ण हुँदै गइरहेको छ । कुखुराको मासु र अण्डा राम्रोसँग पकाएर खाँदा जोखिम छैन, डा बाँस्तोलाले भने, सामान्य खाना पाक्ने तापक्रममा यो भाइरस पूर्ण रूपमा मर्छ । उच्च ज्वरो आउनु, खोकी लाग्नु, घाँटी दुख्नु, मांसपेशीहरू दुख्नु, छाती दुख्ने र पखाला लाग्नेसमेत हुन सक्छ । संक्रमण फैलिसकेपछि सास फेर्न गाह्रो हुन्छ । दम र निमोनियाँ हुन्छ । संक्रमण भइसकेपछि बिरामीको अवस्था गम्भीर हुने भएकाले सुविधायुक्त अस्पतालको आकस्मिक कक्ष वा आईसीयूमै राखेर उपचार गर्नुपर्छ । उपचार क्रममा एन्टिभाइरल औषधि दिइन्छ । नियमित रूपमा साबुनपानीले हात धुने, वरिपरिको वातावरण सफा राख्ने गर्नाले संक्रमणको सम्भावना घट्छ । मरेका कुखुरा र चराचुरुङ्गीबाट टाढै रहनुपर्छ । कुखुराको काँचो मासु काँटछाँट गर्ने र पकाउने मानिसले नांगो हातले नाक, मुख छुनु हुँदैन । छुनै परे हातमा पञ्जा र मुखमा मास्क प्रयोग गर्नुपर्छ । एप्रोन लगाएर मात्रै मासुको काम गर्नुपर्छ । मरेका पन्छीको सुलीबाट टाढै रहनुपर्छ । इन्फ्लुएन्जाको शंका लाग्नेबित्तिकै स्वास्थ्य संस्था पुगेर चिकित्सकको सल्लाहअनुसार औषधि लिइहाल्नुपर्छ ।"
यसरी पर्नेछ फानी को असर,"त्यो प्रणालीसँगै घुमेर आएको बादलले नेपालमा असर निम्त्याउने हो, मौसमविद् पौडेलले भने, शनिबारसम्मै हावाहुरीसहित भारी वर्षा र हिमाली क्षेत्रमा हिमपातको सम्भावना छ । पूर्वी नेपालको हिमाली भूभागमा पनि मध्यदेखि भारी हिमपातको सम्भावना रहेकाले सतर्क रहन महाशाखाले भनेको छ । भारतको विहार, भुटानमा समेत यसले असर निम्त्याउने देखिएको छ । २०७१ को कात्तिकमा भिक्रिएको हुदहुद नामको चत्रवातका कारण अन्नपूर्ण संरक्षण क्षेत्रमा ठूलो मानवीय क्षति भएको थियो । त्यसलगत्तै निलोफर नामको चक्रवातले पनि नेपालमा असर पुर्याएको थियो । पोखराबाट सुरु भएको शक्तिशाली हावाहुरीले एक महिनाअघि बारा र पर्सामा ठूलो धनजनको क्षति भएको थियो । शक्तिशाली रूपमा देखा परेको उक्त हावाहुरीलाई जल तथा मौसम विज्ञान विभागले टोर्नेडो भनेको छ । मुलुकको पश्चिमी क्षेक्रमा शुत्रबार पश्चिमी वायुको प्रभाव हुने भएकाले केही स्थानमा हल्कादेखि मध्यम वर्षाको सम्भावनासमेत देखिन्छ । महाशाखाले आइतबारदेखि देशभर मौसममा क्रमिक रूपमा सुधार आउने उल्लेख गरेको छ ।कसरी राखिन्छ चक्रवातको नाम ?सन् १९५३ देखि एटलान्टिक ट्रोपिकल स्ट्रोम र नेसनल हुरिकेन सेन्टरले आँधीचक्रवातको नामकरण गर्न थालेका हुन् । फानीको नामचाहिँ बंगलादेशले प्रस्ताव गरेको हो । द इन्डिया मेटेरोलोजिकल डिपार्टमेन्ट ले आठ देशहरू भारत, पाकिस्तान, बंगलादेश, म्यानमार, माल्दिभ्स, ओमान, श्रीलंका र थाइल्यान्डलाई चक्रवातको नाम राख्न सल्लाह दिएको थियो । त्यसअनुसार ती देशले आँधीका ६४ नाम प्रस्तुत गरेका थिए । आठैवटा देशले आठआठ वटा नाम प्रस्तुत गरेका थिए । जतिबेला अरेबियन सागर वा बंगालको खाडीमा आँधी वा चक्रवात आउँछ, त्यही सूचीबाट नाम राख्ने गरिएको छ । नाम पनि तिनै आठवटा देशको वर्णानुक्रमअनुसार पालैपालो राखिन्छ । हुदहुद पछि यो इलाकामा आउने आँधीको नाम पाकिस्तानले राखेको थियो । उसले हुदहुदपछि आएको आँधीको नाम निलोफर राखेको थियो । त्यसपछि श्रीलंकाले आशोबा र थाइल्यान्डले कोमेन आँधी नामकरण गरेका थिए ।"
न्यायपरिषद्मा कार्यकर्ता लैजानु गलत : मुख्यमन्त्री,"११ दलसँग एकता गर्न फोरमको पहलकाठमाडौं (कास) संघीय समाजवादी फोरमले ११ दलसँग एकता पहल थालेको छ । नयाँ जनशक्ति नेपाल, राजपा, जनमुक्ति, लोकतान्त्रिक, थरुहट पार्टीलगायत दलसँग एकताका लागि वार्ता भइरहेको फोरमका सांसद रामसाह प्रसाद यादवले जनाए । कुनै पार्टीसँग पनि वार्ता अन्तिम चरणमा पुगेको छैन, वार्ता समिति सदस्यसमेत रहेका उनले भने, सबै सकारात्मक छन् तर आजभोलि नै एकीकरण हुन्छ भन्ने होइन ।"
पोखरेल डीआईजी सिफारिस,काठमाडौं गृह मन्त्रालयले प्रहरी वरिष्ठ उपरीक्षक (एसएसपी) विश्वराज पोखरेललाई प्रहरी नायब महानिरीक्षक पदमा बढुवाका लागि सिफारिस गरेको छ । मन्त्रालयमा बिहीबार बसेको बढुवा समितिको बैठकले पोखरेललाई डीआईजीमा बढुवाका लागि सिफारिस गरेको हो । पोखरेललाई प्रहरी नियमावली २०७१ (संशोधन सहित) को नियम २७ को उपनियम ४ को प्रावधानअनुसार उक्त पदमा बढुवाका लागि सिफारिश गरिएको बढुवा समितिका सदस्य सचिव प्रहरी अतिरिक्त महानिरीक्षक ठूले राईले जानकारी दिए । एसएसपी फोखरेल हाल केन्द्रीय लागूऔषध ब्युरोमा कार्यरत छन् ।
नीति तथा कार्यक्रम आज,काठमाडौं (कास) सरकारको नीति तथा कार्यत्रम संघीय संसद्को संयुक्त बैठकमा शुत्रबार प्रस्तुत गरिने भएको छ । राष्ट्रपति विद्यादेवी भण्डारीले अफराह्न ४ बजे संयुक्त बैठकमा नीति तथा कार्यत्रम प्रस्तुत गर्नेछिन् । राष्ट्रपतिको सम्बोधन करिब एक घण्टाको हुने संसद् सचिवालयले जनाएको छ । प्रधानमन्त्री केपी ओलीको नेतृत्वमा सरकार गठनपछि दोस्रोपटक नीति तथा कार्यक्रम प्रस्तुत गरिन लागेको हो । यही नीतिकै आधारमा सरकारले आर्थिक वर्ष २०७६७७ को बजेट तयार गर्नेछ । प्रमुख प्रतिपक्ष कांग्रेसले नीति तथा कार्यक्रमअघि नै प्रिबजेट छलफल गराउनुपर्ने माग गर्दै आएको छ । उसले सरकारले संसद् छल्न खोजेको जिकिर गरेको छ । गत वर्ष नीति तथा कार्यक्रमअघि नै प्रिबजेट छलफल भएको थियो । सरकारले भने नयाँ थिति बसाल्न लागेको बताएको छ । राष्ट्रपतिद्वारा प्रस्तुत कार्यक्रम संसद्बाट पारित भएपछि मात्र प्रिबजेट छलफल हुने सचिवालयले जनाएको छ । सचिवालयका अनुसार आगामी २४ गतेसम्ममा नीति तथा कार्यक्रम संसद्बाट पारित गरिनेछ । नीति पारित भएपछि प्रिबजेट छलफल हुनेछ ।
६१ लाख ब्लडमनी बुझाएर छुटे जोगी,नेपालीले गरे नेपालीकै हत्याकुवेतमा चार वर्षदेखि अवैध बस्दै आएकी माया गुरुङले लिभिङ टुगेदर का रूपमा बस्ने तनहुँका खेम विकलाई छुरी प्रहार गरी बुधबार हत्या गरेकी छन् । प्रहरीले गुरुङलाई पक्राउ गरेको छ । विकको शव पोस्टमार्टमका लागि फरेन्सिक विभागमा लगिएको छ । उनीहरू मंगाफस्थित ब्लक४ मा बसेका थिए ।
प्रदेशका कानुन छल्दै स्थानीय तह,"(पोखरा)  गण्डकी प्रदेशसभाले एक वर्षअघि नै स्थानीय सरकारका लागि सभा सञ्चालनसम्बन्धी ऐन बनायो । स्थानीय तहका कतिपय कानुन प्रदेश कानुनअनुसार हुने संवैधानिक व्यवस्था छ । यसै कारण प्रदेशको आन्तरिक मामिला तथा कानुन मन्त्रालयले उक्त ऐन सबै स्थानीय तहमा पठायो । ऐन कार्यान्वयनको अवस्था बुझ्न केही समयअघि मन्क्रालयले स्थलगत अध्ययन गर्यो । त्यस त्रममा अधिकांश स्थानीय तहले प्रदेशका कानुन कार्यान्वयनमा चासो नदेखाएको भेटियो । प्रदेशले बनाएका कानुन आत्मसात् गरून् भन्ने चाहना स्वाभाविक हो, अनुगमनमा खटिएका एक कर्मचारीले भने, त्यस्तो पाइएन । यसले प्रदेश सरकारलाई स्थानीय तहले सहजै स्विकारेको अवस्था देखिएन । संविधानले आत्मसात् गरेको सहकारिता, सहअस्तित्व र समन्वयका विषयमा स्थानीय तहले खासै चासो नदेखाएको ती कर्मचारीको भनाइ छ । कतिपय कामकारबाहीमा कानुनी प्रक्रियासमेत नपुर्याएको अध्ययनले देखायो । स्याङजाको फेदीखोला गाउँपालिकाले ५ वटा कानुन निर्माण गरेकामा सबैमा संघीय मामिला मन्त्रालयबाट प्राप्त नमुनालाई आधार बनायो । कानुन निर्माण र पारित गर्दा विधायिकी प्रक्रिया अपनाएन । त्यो पनि राजपत्रमा प्रकाशन नगरी लागू गर्यो । सभा सञ्चालनमा प्रदेश सरकारबाट निर्मित कानुन अवलम्बन गरेन । तनहुँको व्यास नगरपालिकाले त प्रदेश सरकारबाट जारी ऐनबारे अनभिज्ञता जनायो । मन्त्रालयको ताकेतापछि बनाइएका कानुन राजपत्रमा प्रकाशन भने गरेको छ । स्थानीय सभा सञ्चालनमा प्रदेश सरकारको कानुन पनि अवलम्बन गरेन । कार्यपालिका सदस्यलाई कुनै जानकारी नदिई बैठकमा सिधै एजेन्डा प्रवेश गराइयो । नगरपालिकाले पदाधिकारीको सेवासुविधा भने प्रदेशले पारित गरेअनुसारै तय गरेको छ । स्याङ्जाको पुतलीबजार नगरपालिकाको अवस्था पनि जस्तै छ । पूर्वी नवलपरासीको हुप्सेकोट गापाले २१ कानुन बनाएर राजपत्रमा प्रकाशन गरे पनि प्रदेश र संघीय सरकारलाई पठाएन । पोखरा महानगर, बागलुङको ढोरपाटन नगरपालिकाले स्थानीय सभा सञ्चालनसम्बन्धी प्रदेश सरकारको कानुन अवलम्बन गरेका छैनन् । पोखराले राजपत्रमा प्रकाशित कानुनहरू प्रदेश र संघमा पठाएको छैन । स्याङ्जाको चापाकोट नगरपालिकामा राजपत्र प्रकाशन गर्न आवश्यक कार्यविधि, ढाँचाबारे जानकारी नै छैन । प्रदेशले बनाएका कानुन अवलम्बन नगरी संघबाट आएको नमुना हुबहु नक्कल गर्दा स्थानीय आवश्यकताअनुसार कानुन बन्न नसकेको अध्ययनले देखाएको छ । कतिपय पालिका र जनप्रतिनिधिलाई कानुन निर्माण प्रक्रियाबारे जानकारी नै नरहेको पाइएको आन्तरिक मामिला तथा कानुन मन्त्रालयका कानुन अधिकृत आमोद दाहालले बताए । यसले स्थानीय तहको क्षमता विकासमा ठूलै लगानी गर्नुपर्ने अवस्था देखिएको उनको बुझाइ छ । दाहालका अनुसार स्थानीय तहमा विधेयक मस्यौदा गर्ने, स्थानीय सभामा पेस गर्ने, छलफल र संशोधन प्रस्ताव दर्ता गर्ने, प्रमाणीकरण गर्ने अभ्यास नै भएको छैन । कानुन बनाउने जनशक्ति पनि अभाव छ ।स्थानीय तहमा विधेयक मस्यौदा गर्ने, सभामा पेस गर्ने, विधेयकमाथि छलफल र संशोधन प्रस्ताव दर्ता, प्रमाणिकरण प्रक्रियालाई गहन र संवेदनशील रुपमा अभ्यास पनि नगरेको अध्ययनमा भेटियो । कतिपयले संख्या बढाउन मात्र कानुन बनाएको, पदाधिकारी स्वयंलाई आफैंले बनाएको कानुनबारे विस्तृत जानकारी नभएको भेटिएको थियो । अधिकांश स्थानीय तहमा मौखिक रूपमा मिलापत्र हुने गरेको, जनप्रतिनिधि र न्यायिक समिति सदस्यलाई फौजदारी र देवानी कानुनका सम्बन्धमा यथेष्ट जानकारी नभएको अवस्था छ । कतिपयमा कुन विषयमा गाउँसभा र कार्यपालिकाले निर्णय गर्ने भन्नेसम्म स्पष्ट छैन । अध्ययनपछि स्थानीय तहमा केही सुधार आउन थालेको दाहालले बताए । प्रदेश सरकार रहेछ । प्रदेशका कानुनअनुसार चल्नुपर्ने रहेछ भन्ने बुझाइ सुरु भएको छ, उनले भने, ऐन, कानुन, राजपत्रलगायत विषयमा चासो लिन थालेका छन् । मन्त्रालयका शाखा अधिकृत सुमनकुमार भट्टराईले अनुगमनपछि कानुन निर्माण, कार्यान्वयन सुधारोन्मुख हुँदै गए पनि अपेक्षाअनुसार नरहेको बताए । मन्त्रालयको स्थलगत अध्ययनले स्थानीय तहलाई प्रदेश सरकारबारे झकझकाउने काम गरेको छ, उनले भने, अपेक्षित प्रभावकारिता आउन बाँकी नै छ । अध्ययन क्रममा स्थानीय तहले न्याय सेवा, कानुन समूहका कर्मचारी पठाउन, प्रदेश कानुन र राजपत्र नियमित रूपमा स्थानीय तहमा पठाउन माग गरेका थिए । रोडा, ढुंगा, गिट्टी, चिप्स, माटो, बालुवा र दहत्तरबहत्तर संकलनका सम्बन्धमा प्रदेश सरकारबाट जारी कार्यविधिको व्यवस्था जटिल भएकाले त्यसमा पूर्ण रोक लगाउनुपर्ने वा व्यावहारिक कानुनी व्यवस्था गरिनुपर्ने सुझाव दिएका थिए ।"
हाकिम फेरिएका फेरियै,"पर्वत (कास) जिल्लामा स्थानीय तह कार्यान्वयनमा आएको दुई वर्षमै ८ जनासम्म प्रशासकीय अधिकृत फेरिएका छन् । केही स्थानीय तहमा त सातादिनमै फेरिने समस्या छ । राजनीतिक पहुँचका भरमा सरुवा माग्ने कर्मचारीका कारण सर्वसाधारण र जनप्रतिनिधिलाई प्रत्यक्ष असर परेको छ । सल्लाह दिने अधिकृतकै टुंगो नभएकाले कानुन बनाउने मुख्य काम अघि बढ्न नसकेको जनप्रतिनिधि बताउँछन् । हामीलाई कानुनको कुनै ज्ञान छैन, जलजला३ का अध्यक्ष देवेन्द्र भण्डारीले भने, कानुन जानेका कर्मचारी छैनन् । अधिकृत टिक्दैनन् । जनप्रतिनिधिका अनुसार कानुन बनाउन मुख्य भूमिका प्रमुख प्रशासकीय अधिकृतको हुन्छ । राजनीतिक अभ्यासबाट आएकाले आफूहरूलाई कानुनबारे न्यूनतम ज्ञानसमेत नहुने फलेबास४ मुडिकुवाका अध्यक्ष टीकाराम गौडेलले बताए । जिल्लाका जलजला, महाशिला र पैयुँ गाउँपालिकामा प्रशासकीय अधिकृत नटिक्ने समस्याले कानुन निर्माण र कार्यान्वयनदेखि विकासका काममा समेत गम्भीर असर परेको छ । सबैभन्दा बढी जलजलामा ८ अधिकृत फेरिएका छन । हाकिम फेरिँदा धेरै कुराको मार परेको छ, जलजलाका अध्यक्ष यामबहादुर मल्लले भने, हामी एक खालको योजना बनाउँछौं । एउटा हाकिमले सुरुवात गर्छ, पूरा नहुँदै सरुवा भइहाल्छ । अर्को आएपछि त्यो काम त्यसै हराउँछ । सम्झौता भएर फरफारक गर्न नपाउँदा धेरै विकास योजना अलपत्र परेको उनले बताए । ०७१ सालमा नगरपालिका बनेको कुश्मामा अहिलेसम्म ७ अधिकृत बदलिएका छन् । विकास निर्माण, बजेट खर्च, योजना छनोट, सामाजिक तथा आर्थिक विकासका कार्यक्रम लथालिंग छन् । कुस्मामा अहिलेसम्म न्यायिक समिति, आर्थिक समितिलगायत गठन हुन सकेका छैनन् । एक जनप्रतिनिधिका अनुसार प्रशासकीय अधिकृतले चासो नदिँदा, नेकपा र कांग्रेसबीच राजनीतिक सहमतिको वातावरण नबन्दा नगरपालिकाका सबैजसो विषय अलपत्र छन् । पैयुं र महाशिलामा पनि अहिलेसम्म ४४ जना अधिकृत बदलिएका छन् । केही स्थानीय तहमा भने जनप्रतिनिधि र अधिकृतबीचकै वैचारिक बेमेलले सरुवा हुने गरेको छ । नयाँ ठाउँको वास्तविकता बुझ्नै २४ महिना लाग्छ, पैयुँका अधिकृत जितबहादुर रानाले भने, छोटो समयमा सरुवा हुँदा कर्मचारी र जनप्रतिनिधि दुवै पक्षलाई असर पर्छ ।"
टिपरको ठक्करले छात्राको मृत्यु,रूपन्देही (कास) जितगढीमा बिहीबार कक्षा १२ को परीक्षा दिएर घर फर्कंदै गरेकी छात्राको टिपरको ठक्करबाट मृत्यु भएको छ । बुटवलबाट पश्चिमतर्फ जाँदै गरेको लु४५प ७२३४ नम्बरको स्कुटरलाई पाखापानीको मनकामना मन्दिर नजिकै लु२ख १९०३ नम्बरको टिपरले ठक्कर दिएको थियो । ठक्करबाट बुटवल उपमहानगरपालिका१२ तामनगरकी १९ वर्षीया पुष्पा भण्डारीको घटनास्थलमै मृत्यु भएको हो । स्कुटी चालक उनका बाबु घनश्याम भण्डारी घाइते छन् । पुष्पा बुटवलको सिद्धार्थ गौतम बुद्ध क्याम्पसमा व्यवस्थापन संकायको कक्षा १२ को परीक्षा दिएर घर फर्कंदै थिइन् । टिपर र चालकलाई नियन्त्रणमा लिएर अनुसन्धान सुरु गरेको प्रदेश ट्राफिक प्रहरी कार्यालयका प्रवक्ता प्रहरी नायब उपरीक्षक माधव बुढाथोकीले बताए ।गत चैत १९ मा पनि टिपरको ठक्करबाट बुटवल बहुमुखी क्याम्पसका प्राध्यापक डोलराज अर्यालको मृत्यु भएको थियो । भैरहवा र नवलपरासीमा रहेका सिमेन्ट उद्योगमा चुनढुंगा बोक्ने टिपर बुटवलमा तीव्र गतिले कुद्ने गर्छन् । प्रहरीले टिपरको गति नियन्त्रण गर्न नसक्दा दुर्घटना बढदै गएको छ । प्रदेश प्रहरीले पछिल्लो साता बुटवलसहित प्रदेश ५ का सबै जिल्लामा सवारी दुर्घटना न्यूनीकरण गर्न भन्दै ठाउँका ठाउँ कारबाही अभियान नै चलाए पनि दुर्घटना न्यूनीकरण हुन सकेको छैन । प्रदेश प्रहरी प्रमुख डीआईजी पीताम्बर अधिकारीले टाइम कार्ड लागू गरे पनि सफल बन्न सकेको छैन ।
'चिनियाँ राष्ट्रपति आउनुहुन्छ',"काठमाडौं (कास) परराष्ट्रमन्त्री प्रदीप ज्ञवालीले चिनियाँ राष्ट्रपति सी चिनफिङको नेपाल भ्रमणको सम्भावना बढेर गएको बताएका छन् । परराष्ट्र मन्त्रालयमा बिहीबार राष्ट्रपति विद्यादेवी भण्डारीको चीन भ्रमणका उपलब्धि सार्वजनिक गर्दै उनले नेपालमा देखिएको राजनीतिक स्थायित्वले यस्तो उच्चस्तरीय भ्रमणको आधारलाई थप स्पष्ट पार्ने दाबी गरे । चीनका राष्ट्रपतिले आफूले सुन्दर देश नेपालको भ्रमणलाई ठूलो महत्त्व दिएको र उपयुक्त समयमा भ्रमण गर्ने बताउनुभएको छ, पत्रकार सम्मेलनमा उनले भने । राष्ट्रपति भण्डारीको यसै साता सम्पन्न चीनको ९ दिने भ्रमणलाई अनावश्यक लम्ब्याइएको भनी टिप्पणी गर्न नमिल्ने बताउँदै परराष्ट्रमन्त्री ज्ञवालीले नेपालचीन कूटनीतिक तहको लामो परामर्शपछि यो कार्यतालिका तय भएको प्रतिक्रिया दिएका छन् ।वैशाख ११ देखि सुरु भएको चीनको राजकीय यात्राको अन्त्यमा तिब्बतको ल्हासा पुगेकी राष्ट्रपति भण्डारी हाई अल्टिच्युड को समस्याका कारण यात्रा छोट्याएर आठौं दिन (बुधबार) काठमाडौं फर्केकी हुन् । बिहीबार परराष्ट्र मन्त्रालयमा आयोजित पत्रकार सम्मेलनपछि कान्तिपुरसँग कुराकानी गर्दै मन्त्री ज्ञवालीले भ्रमण तालिका बीआरआई सम्मेलन, बेइजिङ र तिब्बतको नियमित कार्यक्रममा जोडिएर नौ दिनको बन्न गएको बताए । ल्हासामा हाई अल्टिच्युडको कठिनाइबारे जानकार थियौं, तैपनि चीनसँगको हाम्रो विकास, समृद्धि र सम्बन्धको उत्तरी ढोका तिब्बतको भ्रमण गर्नैपर्ने भएकाले यात्रा दुई दिन थपिएको हो, ज्ञवालीले भने । नेपालचीनबीच विभिन्न ७ वटा दस्तावेजमा हस्ताक्षर भएको र चीन सीमा वारपार सम्पर्क बढाउनका लागि थप नाकाहरू खोल्नेबारे छलफल अघि बढेको उनले जानकारी दिए । मन्त्री ज्ञवालीले मे महिना (जेठ १५) भित्रै तातोपानी नाका सञ्चालनमा आउन सक्ने स्थिति भए पनि नेपालतर्फका सडक निर्माण र संरचना व्यवस्थापनको काम बाँकी रहेको जानकारी दिए । उत्तरी छिमेकीसँग पारवहन तथा यातायात सम्झौता भए पनि यो दूरी, समय र खर्चका हिसाबमा उपयोगी नदेखिएको भन्दै उठेको जिज्ञासामा मन्त्री ज्ञवालीले सांकेतिक बनेर भने, हाम्रा घरहरूमा पनि मूलढोकासँगै पछाडिपट्टि जस्केलो राखिएको हुन्छ, विकल्प चाहिन्छ नै ।राष्ट्रपतिको भ्रमण अवसरमा चीनसँग द्विपक्षीय हस्ताक्षर भएका बुँदाहरूमा पारवहन, यातायात सम्झौताको प्रोटोकल, आर्थिक तथा प्राविधिक सहायतासम्बन्धी सम्झौता तथा सांस्कृतिक सम्पदाको चोरी, अदृश्य उत्खनन र गैरकानुनी पैठारी तथा निकासी रोकथामसम्बन्धी सम्झौता रहेका छन् । यसैगरी, विद्यमान चिनियाँ सहयोगअन्तर्गत मर्मत तथा सम्भार परियोजनाको हस्तान्तरण, गुणस्तर मापनसम्बन्धी सहयोगको समझदारीपत्र र नेपालको उत्तरी भागमा जीविकोपार्जनको क्षेत्रमा सहयोग सुदृढ गर्नेसम्बन्धी सम्झौता रहेको छ ।"
"सरकारले लिन्छ, क्षतिपूर्ति दिँदैन : सञ्चारमन्त्री","साउदी विकास कोषबाट ३ अर्ब सरकारले साउदी विकास कोषबाट भूकम्पपछिको पुनर्निर्माणका लागि उपलब्ध गराएको ३ अर्ब ३३ करोड रुपैयाँ स्वीकार गर्ने निर्णय गरेको छ । पन्ध्रौं योजना (आर्थिक वर्ष ०७६०७७(०८००८१ को आधारपत्र पनि स्वीकृत गरिएको छ । सबै स्थानीय तहमा सब नेसनल ट्रेसरी रेगुलेटरी एप्लिकेसन सफ्टवेयर लागू गर्ने निर्णय सरकारले गरेको छ । सैनिक प्राविधिक सेवा नियमावली, ०७५ स्वीकृत पनि गरिएको छ । यस्तै, सूचना प्रविधि आकस्मिक सहायता समूह सञ्चालन तथा व्यवस्थापन निर्देशिका, ०७५ स्वीकृत गरिएको छ ।"
दुर्लभ गिद्धले कोरल्यो चल्ला,"(जाजरकोट)  विश्वमै दुर्लभ मानिएका सुन गिद्ध र सेतो गिद्ध जोडीले चल्ला कोरलेका छन् । अति संकटापन्न सुन गिद्धले नलगाड नगरपालिका५, पोखराको महादेवस्थान गोठथात जंगलको सल्ली रूखमा लगाएको गुँडमा गत १४ गते चल्ला कोरलेका हुन् । विश्वमै दुर्लभ तथा लोपोन्मुख मानिएको सेतो गिद्धले पनि बारेकोट गाउँपालिका९, काप्तीको जंगलमा गुँड लगाएर चल्ला कोरलेको छ । सेतो गिद्धले चल्ला कोरलेको २ साता पुगेको छ । सेतो गिद्धले गत वर्ष पनि बच्चा कोरलेको पक्षी संरक्षण अभियन्ता गोविन्दबहादुर सिंहले बताए । सेतो गिद्धले समुद्री सतहबाट एक हजार ५ सय मिटर उचाइमा रहेको जंगलमा चल्ला कोरलेको उनले जानकारी दिए । गत फागुन पहिलो साता अण्डा पारेको सुन गिद्धले गत शनिबार चल्ला कोरलेको थियो । सिंह सुन गिद्धको बासस्थान रहेको महादेवस्थान गोठथात जंगलमा विगत पाँच वर्षदेखि अध्ययनका लागि महिनामा तीन पटक जाने गरेका छन् । उनका अनुसार जाजरकोटको महादेवस्थानबाहेक अन्यत्र सुन गिद्ध पाइएको छैन । महादेवस्थानमा एक जोडी मात्र सुन गिद्ध रहेको उनी बताउँछन् । गत वर्ष गुँड लगाएको भए पनि जोडी छुट्टिएकाले अण्डा नपारेको स्थानीयको भनाइ छ । स्थानीयका अनुसार सुन गिद्धले वर्षको एक पटक माक्र बच्चा कोरल्छ । वन अतित्रमणका कारण यसको बासस्थान नाश भई संकटमा परेको छ । पक्षीविज्ञ कृष्णप्रसाद भुसालका अनुसार जाजरकोटमा सुन गिद्ध, सेतो गिद्ध, हिमाली गिद्ध र हाडफोर गिद्धको बासस्थान छ । तर एकिन संख्या पत्ता लागिसकेको छैन, उनले भने । उनका अनुसार पछिल्लो समय पशु उपचारमा प्रयोग गरीएको डाइक्लोफेनेक औषधिका कारण गिद्ध लोप हुने अवस्थामा पुगेको भए पनि जाजरकोटमा भने गिद्धको अवस्था राम्रो देखिएको छ । जाजरकोटमा हिमाली गिद्ध ७५, हाडफोर गिद्ध ६, सुन गिद्ध २ र सेतो गिद्ध ४ वटा फेला परेको अभियन्ता सिंहको भनाइ छ ।"
त्रिभुवन राजपथ मर्मत सुरु,"(हेटौंडा)  सबैभन्दा जेठो त्रिभुवन राजपथको लामीडाँडासीमभन्ज्याङ सडक खण्ड मर्मतसम्भारसहित कालोपत्रे गर्ने कार्य बुधबारदेखि सुरु गरिएको छ । सीमभन्ज्याङदेखि लामीडाँडासम्मको २३ किलोमिटर लामो रहेको उक्त सडकको मर्मतसम्भार कार्य गौरीपार्वती केएन केजी निर्माण कम्पनीले सुरु गरेको हो । ३ करोड ७२ लाखमा ठेक्का लिएको उक्त कम्पनीले असार २० गतेसम्म मर्मतसम्भारसहित कालोपत्रे गरिसक्ने सम्झौता सडक विभागसँग गरेको डिभिजन सडक कार्यालय हेटौंडाका सूचना अधिकारी तथा इन्जिनियर जयराम अधिकारीले बताए । ठेकेदार कम्पनीले लामीडाँडादेखि मर्मतसम्भारको काम सुरु गरेको छ, उनले भने । राजमार्गको उक्त सडक खण्डमा रहेका खाल्डाखुल्डी पुर्ने, धसिएको सडकमा लिटेनिङवालहरू लगाउने र कालोपत्रे गर्न कार्य उक्त कम्पनीले गर्छ । केही महिना अघिसम्म त्रिभुवन राजपथको भैंसेदेखि नौबिसेको सोप्याङसम्म सडकको दुरावस्था रहेको थियो । डिभिजन सडक कार्यालय हेटौंडाले भैंसेदेखि लामीडाँडासम्म मर्मतसम्भार गर्न ठेक्का दिएको थियो । निर्माण कम्पनीको सुस्त गतिका कारण काम सकिएको छैन । उक्त खण्डको मर्मतसम्भार गर्न अझै २० प्रतिशत काम बाँकी छ, अधिकारीले बताए । राजमार्गलाई चार खण्डमा विभाजित गरेर मर्मतसम्भार गर्न तीन खण्डको ठेक्का दिइसकेका छौं, सूचना अधिकारी एवं इन्जिनियर अधिकारीले भने, ३ खण्डमा काम पनि भइरहेको छ, एक खण्डको काम गर्न बजेटको अभाव छ, थाहा नपाको पालुङ(सीमभन्ज्याङ खण्डको मर्मतसम्भार र कालोपत्रे गर्ने कार्य भइरहेको छ । पालुङबाट दामन टावरसम्म काम सम्पन्न भइसकेको छ भने टावरबाट सीमभन्ज्याङसम्म मात्र बाँकी छ । उक्त राजपथको पालुङदेखि दामेचौरसम्मको १८ किलोमिटर मोटरबाटो सबैभन्दा बढी खाल्डाखुल्डी भएको र कालोपत्रेको नामनिसानै छैन । उक्त खण्डको मर्मतसम्भारका लागि सरकारले बजेट नै विनियोजन गरेको छैन । सडक विभाग हेटौंडाले उक्त खण्डको मर्मतसम्भार गर्न संघीय सरकारसँग २५ करोड रुपैयाँ माग गरेको थियो । सरकारले एक रुपैयाँ पनि रकम विनियोजित नगरेकाले मर्मतसम्भार गर्न सकेका छैनौं, सूचना अधिकारी एवं इन्जिनियर अधिकारीले भने, गत आर्थिक वर्ष र यो आवमा पनि बजेट माग गर्यौं तर पाउन सकेनौं । भैंसेदेखि पालुङसम्म मर्मतसम्भार कार्य हुन्छ तर पालुङदेखि दामेचौरसम्म बजेटको अभावले मर्मतसम्भार नहुने सडक विभागले जनाएको छ । सबैभन्दा बढी यही सडक खण्ड बिग्रेको छ । राजमार्गको समयमा नै मर्मतसम्भार नभएकाले जोखिमय्क्तु बन्दै गएको हो । विभिन्न भागमा सडक भासिएको छ भने कैयौं स्थानमा सासाना सवारीसाधनको टायर पुरिने खालका खाल्डाखुल्डी छन् । राजमार्गको तल्लो र माथिल्लो भागमा डोजर लगाएर गाउँतिर जाने मोटरबाटो बनाएकाले सडक धसिनुको साथै पुरिएको पनि छ । राजपथको तल्लो र माथिल्लो भागमा डोजर लगाएर मोटर बनाउने प्रवृक्तिले सडक जोखिमयुत्त बन्दै गएको छ । सरकारले यो राजपथलाई आवश्यक पर्ने बजेट नै विनियोजन गर्दैन, यसलाई प्राथमिकतामा राख्न छाडेको छ, सडकका एक इन्जिनियरले भने, यो दुःख परेको बेलामा राजधानीका बासिन्दाको प्राण धान्ने मार्ग हो ।मुलुकको पुरानो राजमार्ग भए पनि यो राजमार्गले समस्या परेको अवस्थामा मुलुकलाई राहत दिने गरेकाले यस्को मर्मतसम्भार गर्न सरकारले बर्सेनि आवश्यक बजेट विनियोजन गर्नुपर्ने सडक विभागका प्राविधिकहरूले बताए । त्रिभुवन राजपथको दुरावस्था भएका कारणले सीमभन्ज्याङ एवं दामनमा आउने आन्तरिक एवं बाह्य पर्यटकहरू आउन कमी भएको थाहा नगरपालिका मेयर लवशेर विष्टले बताए । भारतीय सरकारको सहयोगमा २०१३ सालमा त्रिभुवन राजपथ निर्माण भएको हो । त्रिभुवन राजपथ निर्माण हुनुअघि भीमफेदी, चित्लाङ, चन्द्रागिरि हुँदै राजधानी हिँडेर आवतजावत गर्थे ।"
भूकम्पपीडितले लालपुर्जाबिनै घर बनाउन पाउने,"(हेटौंडा)  आफ्नो नाममा जग्गाको स्वामित्व नभएका मकवानपुरका ६ सय ३२ जना भूकम्पपीडित लाभग्राहीले साविककै स्थानमा घर बनाउन पाउने भएका छन् । भूकम्पपीडित लाभग्राहीका लागि भूमि व्यवस्थापन गर्न बसेको जिल्ला समन्वय समिति मकवानपुरको बैठकले जिल्लाका ६ सय ३२ भूमिहीन लाभग्राहीलाई भोग गर्दै आएको जग्गामा घर बनाउन स्वीकृति दिने निर्णय गरेको हो । विगतमा उनीहरूले यो अवसर पाएका थिएनन् ।प्रतिनिधिसभा सदस्य विरोध खतिवडाको संयोजकत्वमा बसेको बैठकले जिल्लामा भूमिहीन लाभग्राहीलाई अनुदान सम्झौता गरेर घर निर्माण गर्न स्वीकृति दिने निर्णय गरेको प्रमुख जिल्ला अधिकारी अस्मान तामाङले बताए । पीडितहरू लामो समय देखि ऐलानी जग्गामा बस्दै आएका थिए । जिल्लाको ऐलानी र सार्वजनिक जग्गामा घर रहेका १ हजार ३ सय ३८ परिवारमध्ये ६ सय घरधुरीको अहिले टुंगो लागेको सांसद खतिवडाले बताए । बाँकी ७ सय ६ परिवारको भने निर्णय हुन बाँकी रहेको छ । सबै कागजपत्र मिलिसकेपछि टुंगो लगाइनेछ, उनले भने । लाभग्राहीको सूचीमा परेको तर लालपुर्जाको अभावले गर्दा १ हजार ३ सय ३८ लाभग्राही अनुदान सम्झौता गर्न पाएका थिएनन् । हेटौंडा उपमहानगरपालिका, बकैया, वाग्मती र मनहरी गाउँपालिकाका भूकम्प प्रभावित लाभग्राहीले आफ्नो नाममा जग्गाको लालपुर्जा नभएकै कारण अनुदान सम्झौता गर्न पाएका थिएनन् । त्यसले घर निर्माणलाई रोकेको थियो । ०७२ साल वैशाख १२ गतेको भूकम्पमा परी घर भत्केर टहरामा बस्दै आएका पीडित परिवारले अब सरकारले घर निर्माण गर्नका लागि दिने ३ लाख रुपैयाँ लिएर घर निर्माण गर्न पाउने तथा अन्यत्र जग्गा लिन चाहने लाभग्राहीको हकमा थप २ लाख पाउने गरी निर्णय गरिएको छ ।मकवानपुरका लाभग्राही संख्या ३४ हजार २ सय ७८ जना पहिचान भएका छन् भने २७ हजार ६ सय ५ जनासँग अनुदान सम्झौता भएको छ । जसमध्ये हालसम्म १४ हजार २ सय ९४ जनाले तेस्रो किस्ता प्राप्त गरिसकेका छन् । अनुदान सम्झौता गरेकामध्ये ५१७९ प्रतिशतको निजी आवास पुनर्निर्माण सम्पन्न भएको छ । ऐलानी जग्गालगायत विविध समस्याका कारण अझै ६ हजार ६ सय ७३ जनासँग अनुदान सम्झौता हुन सकेको छैन ।"
तुवाँलोजस्तै धुवाँ,"(सिन्धुली)  वनभरि लागेको आगलागीले जिल्ला तुवाँलोमय बनेको छ । आगलागीबाट निस्किएको धूवाँले जनजीवन प्रभावितसमेत भएको छ । आँखा पोल्ने गरी फैलिएको धूवाँले जनजीवन कष्टकर बनाएको हो । धूवाँले चस्मा लगाउँदासमेत आँखा पोलेको कमलामाई नगरपालिका ४ का चित्रलाल श्रेष्ठले बताए । जंगलमा आगलागी भएर चारैतिर डढेलो लागेको छ, त्यही धूवाँ फैलिएकाले आँखा पोलेको हो, उनले भने । धूवाँ फैलिएकाले खुलेर घाम लाग्न सकेको छैन । पानी नपरेकाले स्वास्थ्यमा नै प्रतिकूल असर पर्ने गरी फैलिएको धूवाँले सास फेर्नसमेत गार्हो भएको मढीबजार निवासी रमेश कार्कीले बताए । उनी भन्छन्, वनमा डढेलो लागेकाले यो सबै समस्या निम्तिएको हो, यस्तै हो भने त झन् कठिन होलाजस्तो छ ।आँखा पोल्ने गरी फैलिएको धूवाँबाट बच्न कमलामाई नगरपालिकाका वरिष्ठ सामाजिक विकास अधिकृत सागरकुमार ढकाल चस्मा लगाई कार्यालय जान थालेका छन् । यसअघिका वर्षमा धूवाँ लागेको थाहा थिएन, उनले भने, पानी पर्न सकेको छैन, जंगलमा आगो दनदनी बलेर धूवाँ निस्किएको छ । हावासँग धूवाँ मिसिएकाले समस्या भएको हो । झन्डै अश्रुग्यासजस्तै धूवाँले सास फेर्नसमेत गार्हो बनाएको उनले टिप्पणी गरे । जंगलमा लागेको डढेलो नियन्त्रण नगरिदिँदा त्यसबाट निस्किएको धूवाँले आँखा पोल्ने समस्या निम्त्याएको सञ्चारकर्मी राजन कार्कीले बताए । सबैजसो वन क्षेत्रमा आगलागी भएको छ, पानी पनि परेको छैन, ठूलो हावाहुरी आएको छैन, त्यही भएर धूवाँ तुवाँलो बसेजस्तै गरी फैलिएको छ, भन्छन्, वन क्षेत्रमा लागेको आगो रमितेजस्तै गरी सम्बन्धित पक्षले नियन्त्रण नगर्दा मानव स्वास्थ्यमा असर गर्ने गरी धूवाँ फैलिएको छ । महाभारत क्षेत्रमा दिनहुँजसो लाग्ने गरेको डढेलोले त्यस क्षेत्रको जडिबुटीसमेत नष्ट भएको छ ।धूवाँकै कारण बिरामी भएको भनेर अस्पताल नआए पनि अन्य दिनको तुलनामा बिरामीको संख्या बढेको जिल्ला अस्पतालले जनाएको छ । अत्यधिक गर्मीसमेत भएकाले अन्य संक्रमणको खतरा रहेकाले चिकित्सकहरू सजग रहेका छन् ।"
श्रीमतीको सम्झनामा सालिक,"(वाग्मती)  खेतका गएकी विकमाया माझीलाई वाग्मतीको भेलले बगाएर लग्यो । विकमायाको खोजीमा दिनरात नभनी तिलकले पाइतला खियाए । कतै अत्तोपत्तो लागेन । खेतमा साथै गइएको भए सायद उनलाई वाग्मतीले लैजादैन्थ्यो, उनको मनमा यही कुरा किलाझैं गढ्यो । रातहरू अनिदोमै बित्न थाल्यो । भोक, तिर्खा र निद्रा सबै मायासँगै हरायो । एक्लै टोलाएर बस्ने थाले । बेपत्ता भएको १६ औं रातमा घरनजिकै सालिक बनाएको तिलकले सपना देखे । त्यही सपनालाई तिलकले विपनामा उतारे । त्यो सपना छोरा, छोरीज्वाइँ र छरछिमेकलाई सुनाए । उनीहरूको सुझाव थियो, पत्नीको पीरले दुब्ल्याउँदै गएका छौ । बिहान बेलुका देखिरहने र पीडा भुलाउन सालिक बनाउँदा हुन्छ । तिमी त्यहीं गएर भुल्न पनि सक्छौ । तिलकले छतिवनकै दशबहादुर माझीलाई भेटे । उनलाई आफ्नो योजना सुनाए । तिमीले आफ्नै घरनजिकको जग्गामा सालिक बनाए हुन्छ । बाबुलाल वाइबा कलिगढमा नामी छ, दानबहादुरले बाटो देखाइदिए । वाइबाको घर खोज्दै तिलक छतिवनमै गए । वाइबाले कुँदेका मूर्तिहरू घरमा मिलाएर राखेका थियो । त्यो देखेर तिलक दंग भए । मेरो श्रीमतीलाई वाग्मतीले बगाएर बेपत्ता पार्यो । उनको अर्धकदको सालिक बनाइदिन चाहन्छु । सकिन्छ त ? उनले भने । वाइबाले विकमायाको फोटो मागे । त्यतिखेर फोटो बोकेको थिएन । घरमा आएर खोज्दा तिलकले नागरिकता बनाउँदा खिचेको पुरानो फोटो मात्रै भेटे । त्यही लगेर वाइबालाई बुझाए । बनाउन सकिन्छ । दुई तीन महिना भने समय लाग्छ, वाइबाले समय मागे । तिलकलाई २ महिना बिताउन निकै गार्हो भयो । वाइबाले भनेकै समयमा अर्धकदको सालिक तयार गरिदिए । उनलाई विकमायाको अर्धकद देख्दा आफ्नो पीडा हराउन थालेको महसुस हुन थाल्यो । सालिक त आयो । तर कहाँ र कसरी राख्ने ? उनलाई अर्को चिन्ता थपियो । सालिक राख्ने स्थान छनोट गर्न गाउँलेको भेला बोलाए । गाउँलेले नै आफ्नो जग्गामा राख्न उपयुक्त हुने सुझाव दिए । उनले आफ्नै ठाउँ वाग्मती गाउँपालिका ५, देउराली रोजे । यो जिल्लाको पूर्वी भेग हो । आधा कठ्ठा जमिनमा विकमायाको अर्धकदको सालिक स्थापना गरे । यसलाई सार्वजनिक स्थलको रूपमा विकसित गरे । करिब ७ लाख रुपैयाँ सकियो । ०७१ माघ १५ गते उनले अनावरण गरे । सालिक स्थलको तल्लो भागमा वाग्मती निमावि र सालिकको अघिल्लो भागमा सडक छ । अलिपर काभ्रोको ठूलो रूख र बाँसका झ्याङसँगै बस्ती छ । वरिपरि पार्क बनाए । सालिकलाई वरिपरि फलामले घेरिएको छ । पानीका घडाहरू राखिएका छन् । बत्ती बाल्न एक सय ८ वटा दिया छन् । सालिकको घाँटीमा ठूलो तिलहरीसहितको पोते लगाइदिएको छ । चिटिक्क परेको कपालमा काँटा लगाएदिएको छ । उनीसधैं ठूलो तिलहरीसहितको पोते लगाएर हिँड्ने गदर्थिन् । कपाल चिटिक्क पारेर कोरीबाटी गरेर काँटा लगाउँथिन् । त्यही झझल्कोलाई सधैं देखियोस्जस्तो लागिरहन्थ्यो, उनले भने । सालिक ठ्याक्कै भाउजूजस्तै छ, वडाध्यक्ष बुद्धिबहादुर माझीले भने, तिलक दाइ दिनको एक पटक यहाँ आएर भाउजूको सालिक हेरेर मात्र काममा जाने गर्छन् । घर र सालिक स्थल करिब चार सय मिटरको दूरीमा छ । कम्तीमा पनि दिनको एक पटक यहाँ आएर उनको सालिक हेरेर काममा निस्कने गरेको छु, तिलकले भने, सुरुसुरुमा सालिक देखेपछि आँखाबाट आँसु झर्थ्यो । अहिलेचाहिँ त्यस्तो हुँदैन । दिनमा एक पटक नहेरी चित्त बुझ्दैन ।सालिक बनेयता आमा खुवाउने औंसीका दिन गाउँका सबै माझी परिवार जम्मा भएर श्रद्धाञ्जली दिने गर्छन् । औंसीको दिन बिहान सालिकमा फूलमाला र रातो टीका लगाइदिने गरेका छन् । बेलुका एक सय ८ दीप प्रज्ज्वलन हुन्छ । बगेरी गाउँमा माझी समुदायको मात्र बस्ती छ । वाग्मती बगरमा मकै र धान खेतीको सुरुवात गर्ने अभियन्ता हुन् तिलक । २०७१ साल असोज ८ गते बिहान वाग्मतीपारिको बगरमा धानका बाला झुलिरहेका थिए । चराचुरुंगीले धान खान्छ भनेर ४५ वर्षीय विकमाया हतारिएर एक्लै वाग्मती खोला तर्न लाग्दा माथिबाट बगाएर ल्याएको मुढाले उनलाई खोलामा लडायो । अनि उनलाई बेपत्ता हुने गरी खोलाले बगाएर लग्यो, तिलकले गहँभरि आँसु पार्दै सम्झिए । चार दिनसम्म गाउँका मानिस गएर वाग्मती खोलामा उनको खोजी गरियो । फेला पार्न सकेनौं । वाग्मती खोला तर्दा माझी दम्पतीसगै हुन्थ्यो । त्यो दिन राँगालाई भ्याक्सिन दिन पशुसेवा कार्यालय प्राविधिक घरमा आउने भएकाले तिलक उनीसँगै जान पाएनन् । जुन दिन उनी एक्लै गएकी त्यही दिन उनलाई बगाएर बेपत्ता पार्यो । उनीहरू परेवाको जोडीजस्तै थिए । स्थानीयवासी मंगलसिंह माझीले भने, छिटै विछोड हुनु रहेछ । त्यसै भएर होला यस्तो मिलेको जोडी गाउँमा कसैको थिएन । श्रीमती मरेपछि काजकिरिया गर्न नसकिँदै अधिकांश लोग्ने मानिसले अर्को विवाह गर्ने गर्छन् । श्रीमतीलाई वाग्मती खोलाले बेपत्ता पार्दाको अवस्थामा तिलक ४८ वर्ष टेकेका थिए । तर उनले अर्को विवाह गर्न चाहेनन्, स्थानीय शिक्षक दलबहादुर लामाले भने, पत्नीलाई उनले सधैं अमर बनाउने काम गरे, तिलक दाइको यो अनुकरणीय कर्म हो । ५ वर्षअघि पत्नीको मृत्यु भएको १० दिन बित्न नपाउँदै बगेरीका एक अधबैंसेले विवाह गरेका थिए । त्यतातिर कल्पना नै गरेनन् तिलकले । काभ्रेको डाँडागाउँ गाविस जगथलीकी विकमायालाई तिलकले २०४५ सालमा मागी विवाह गरेका हुन् । विवाह गरेदेखि एक दिन ठाकठुक्क परेन, तिलकले भने, मीठो मसिनो पकाएको दिन उनको भागको मैले एक टुक्रा मासु होस् वा माछा खानै पर्थ्यो ।५ वटा छोराछोरीका बाबु तिलकले छोरा र विवाह गरेकी छोरीलाई अंश दिएका छन् । २०५१ सालदेखि तिलक वाग्मती बगरमा हिउँद महिनामा मकै र धान खेती गर्दै आएका छन् । बगरको खेतीबाट उनले बर्सेनि १० लाख रुपैयाँभन्दा बढी आम्दानी गर्छन् । सुरुसुरुमा बगरमा मकै खेती गर्दा सबैले उनलाई जिस्काउने गरेका थिए । अहिले सबैले वाग्मती बगरमा मकै र धान खेती गर्छन् । उनी गाउँका अगुवा मान्छे हुन्, वडाध्यक्ष माझीले भने । हेटौंडाबाट करिब ४५ किलोमिटरको दूरीमा वाग्मतीको बगेरी देउराली पर्छ । कच्ची मोटरबाटो छ । पानी परेपछि सवारीसाधनहरू आवतजावत गर्न समस्या छ ।"
विद्यालय पुनर्निर्माणमा रामेछाप अघि,"रामेछाप (कास) भूकम्पले भत्केका ३ सय सामुदायिक विद्यालयका भवन पुनर्निर्माण भएका छन् । विद्यालय भवन पुनर्निर्माणमा रामेछाप जिल्ला उत्कृष्ट भएको छ । भूकम्प दिवसको अवसरमा राष्ट्रिय पुनर्निर्माण प्राधिकरणले रामेछापलाई उत्कृष्ट जिल्ला घोषणा गरेर पुनर्निर्माणमा संलग्न निकायलाई सम्मान गरेको छ । विद्यालय पुनर्निर्माणमा हामी उत्कृष्ट जिल्लाको रूपमा घोषणा भयौं, जिल्ला आयोजना कार्यान्वयन इकाई (शिक्षा) का इन्जिनियर सुन्दरश्याम घिमिरेले भने । उनले भूकम्पबाट खुला चौरमा बस्न बाध्य बालबालिकालाई विद्यालयभित्र पठनपाठन गराउनका लागि पुनर्निर्माणको अभियानलाई तीव्र बनाएको र दिनरात नभनी खटेको परिणाम हात परेकोमा गौरव लागेको बताए । एसियाली विकास बैंक, यूएसएआईडी र नेपाल सरकारको लगानीमा रामेछापका झन्डै ३ सय विद्यालयको पुनर्निर्माण उक्त आयोजनामार्फत भएका छन् । केही गैरसरकारी संस्थाले बनाएका विद्यालयमा समेत कक्षाकोठाभित्र बालबालिका पसिसकेका छन् । अब करिब ५० वटा विद्यालयमा मात्र पुनर्निर्माणको अभियान पुग्न बाँकी रहेको इकाईले जनाएको छ । जिल्लामा भूकम्पले ३ सय ९८ वटा विद्यालय पूर्ण रूपमा क्षतिग्रस्त भएका थिए । विद्यालयको पुनर्निर्माणपछि हावापानी र घाममा बसेर अध्ययन गर्न बाध्य बालबालिकाले नयाँ भवनका सुविधा सम्पन्न कक्षाकोठामा बसेर अध्ययन थालेका छन् । विद्यार्थी, शिक्षक र अभिभावकलाई भूकम्पले तहसनहस बनाएको स्थानमा बनेका पूर्वाधारको अब संरक्षणको चुनौती थपिएको छ ।"
ललितपुर महानगरमा ४० वर्षपछि टेन्डर,"(ललितपुर)  ललितपुर महानगरपालिकाले व्यापार क्षेत्रको सिन्डिकेट तोडेर ४० वर्षपछि सटर भाडामा लगाउन टेन्डर आहृवान गरेको छ । एकै व्यापारीले चार दशकदेखि सामान्य सम्झौता गरी महानगरको स्वामित्वको लगनखेल, जावलाखेल र पुल्चोकमा रहेका ९४ वटा सटर भाडामा चलाउँदै आइरहेका थिए । अधिंकाश व्यापारीले महानगरसँग सस्तोमा सम्झौता गरेर कानुनविपरीत अरूसँग चर्को मूल्य लिई भाडामा लगाउँदै आइरहेको महानगरको आरोप छ । ललितपुर महानगरपालिकाका मेयर चिरीबाबु महर्जनले सहरका विभिन्न स्थानका पसल कवलको सिलबन्दी बोलपत्र आहृवानले बिचौलिया प्रथा निर्मुल भएको बताए । अब महानगरमा कसैको दादागिरी चल्दैन, उनले भने, सबैलाई कानुनी दायरामा ल्याउँछौं । उनले महानगरका बेथिति क्रमशः सुधार गर्दै लैजाने बताए । लामो समय स्थानीय तह जनप्रतिनिधिविहीन हुँदा धेरै बेथिति भए, उनले भने, सबैले साथ दिएमा छोटो अवधिमै सुधार गर्न सकिन्छ ।महानगरले गत आइतबारबाट लागू हुने गरी न्यूनतम भाडा दर तोकेर आर्थिक वर्ष २०७६७७ का लागि मासिक १० प्रतिशत र त्यसपछिका वर्षहरूमा अघिल्लो वर्षको मासिक भाडादरमा १० प्रतिशतका दरले वृद्धि हुने गरी ५ का लागि टेन्डर आहृवान गरेको हो । यी सटरहरूबाट महानगरले वार्षिक करिब ३ करोड रुपैयाँ राजस्व संकलन गर्दै आइरहेको छ । टेन्डरपछि दोब्बर ६ करोड रुपैयाँ उठ्ने अनुमान महानगरको छ । प्रतिस्पर्धामा जाँदा राजस्व वृद्धि हुने मात्र नभई रोजगारी सिर्जना, विधिको शासन र सार्वजनिक सम्पत्ति सबैले समान उपयोग गर्न पाउने अवसर मिल्ने र लक्ष्यअनुसारको राजस्व संकलनमा समेत टेवा पुग्ने विश्वास लिइएको छ । महानगरको निर्णय भने व्यापारीहरूले अटेर गर्दै आइरहेका छन् । टेन्डरमा जानुअघि ०७५ चैतमा व्यवसायीलाई भाडा बुझाउनेसम्बन्धी पत्र काटेको थियो । व्यवसायीमध्ये कतिपयले पत्र बुझे, कतिपयले बुझेनन् । वैशाखमा पुनः ७ दिनको अल्टिमेटम दिई भाडा नबुझाएमा कानुनबमोजिम कारबाही गर्ने जानकारी गराइएको थियो । टेन्डरमा जानुअघि महानगरले अस्थायी सम्झौता गर्न पनि आहृवान गरेको थियो । तर, व्यापारीहरूले बेवास्था गर्दै आइरहेका थिए । अहिले कुनै पनि व्यापारीले सटर नछोडेको महानगरको भनाइ छ ।स्थानीय स्वायत्त शासन नियमावली, २०५६ परिच्छेद ६ मा स्थानीय निकायको आन्तरिक आय संकलन (ठेक्का बन्दोबस्त) सम्बन्धी व्यवस्था छ । यसको नियम १६७ को उपनियम ४ ग मा आन्तरिक आय १ लाख ५० हजारभन्दा कम उठ्ने भएमा सोझै वार्ताद्वारा सम्झौता गर्न सकिने र १ लाख ५० हजारभन्दा बढी उठ्ने भएमा बोलपत्र आहृवान गरी सम्झौता गर्नुपर्ने कानुनी प्रावधान छ । तर, डेढ लाखभन्दा बढी उठ्ने भए पनि महानगरले व्यवसायीसँग समान्य सम्झौता गरेर भाडामा लगाउँदै आइरहेको थियो । महानगरको टेन्डरप्रति व्यापारीहरूले गम्भीर ध्यानाकर्षण भएको जनाएको छ । स्थानीय व्यवसायीले बजार स्थापनाकालदेखि नै पसलमा कवल दुःखकष्ट गरी जेनतेन चलाउँदै आएकाले लगानी सुरक्षित गर्नुपर्ने उनीहरूको माग छ । ललितपुर उद्योग वाणिज्य संघले पनि स्थानीय व्यवसायी विस्थापित हुने वातावरण सिर्जना नगर्न महानगरको ध्यानाकर्षण गराएको छ । संघद्वारा जारी सूचनामा यथाशक्य चाँडै टेन्डर खारेज गरी आपसी सहमतिमा करार सम्झौता गरेर अगाडि बढ्नुपर्ने उल्लेख छ । महानगरले पुल्चोकमा १२० देखि १८० वर्गफिटका १४ वटा पसल कवल न्यूनतम २२ हजार, जावलाखेलका ७६ देखि १५६ वर्गफिटका १२ वटा न्यूनतम २२ हजार ९ सय ५० देखि ४६ हजार ८ सयमा दर तोकेको छ । लगनखेलमा ५२ देखि ३२६ वर्गफिटका ३७ वटा कवलको न्यूनतम ८ हजार ५ सय ४० देखि २७ हजार ३ सय २१, लगनखेलस्थित मिनी मार्केटमा ४६ देखि १२६ वर्गफिटका ३१ वटा कवल ६ हजार ८ सय ४० देखि ३७ हजार ९ सय ७७ रुपैयाँ दर तोकेर टेन्डर आहृवान गरेको छ । हाल यी पसल कवलहरूमा कोल्डस्टोर, किराना, मोबाइल, फलफूल, फेन्सी, भाँडाकुँडा, फार्मेसी, चस्मा, बेकरी सञ्चालनमा छन् ।"
३२ लाख सवारी साधन शून्य यातायात निरीक्षक,"माओवादीको दसवर्षे सशस्त्र युद्धमा औसत दैनिक पाँच जनाले ज्यान गुमाएका थिए । त्योभन्दा भयावह छ, सडक दुर्घटनामा हुने मृत्यु औसत दैनिक सात जना । यसको अर्थ हो, राज्य संरचनाको जरो किलो हल्लाएको सशस्त्र युद्धले भन्दा बढी ज्यान सवारी दुर्घटनाले चुपचाप लिइरहेको छ । यसलाई न्यूनीकरणका लागि सार्थक उपाय अपनाइएको छैन । कुनै ठूलो दुर्घटना भएपछि यसबारे चर्चा चले पनि पछि त्यसै सेलाउँछ ।सवारीका सानाठूला दुर्घटना दिनहुँ भइरहन्छन् । गत वर्ष मात्रै औसत दैनिक ४५ दुर्घटना भए । २ हजार ३ सय १८ जनाले ज्यान गुमाए । धेरैजसो दुर्घटना चालकको लापरबाहीका कारण हुने गरेका छन् । दुर्घटनाको दर र मानवीय क्षति कम गर्न नयाँ उपाय अपनाउनु त परको कुरा, भएकै कानुनी व्यवस्था पनि पालना गरिएको छैन । जस्तो अढाई दशकअघिको सवारी तथा यातायात व्यवस्था ऐनले लामो बाटोमा चल्ने सार्वजनिक सवारीमा कम्तीमा दुई चालक अनिवार्य राखी प्रत्येक ६ घण्टामा पालो फेर्नुपर्ने व्यवस्था गरेको छ । त्यो दायित्व यातायात सेवा सञ्चालन गर्ने व्यवस्थापक वा सवारी धनीको हुने भनेको छ । व्यवहारमा अहिले पनि एउटै चालकले हजार किलोमिटरभन्दा बढी निरन्तर चलाइरहेका छन् । लामो दूरीमा चल्ने सवारी साधनमा दुई चालक राखेनराखेको जानकारी लिन प्रहरी प्रधान कार्यालय, राजमार्ग सुरक्षा तथा ट्राफिक निर्देशनालयले गत माघमा ट्राफिक कम्युनिकेसन्स एप्स सञ्चालनमा ल्यायो । काठमाडौंको नागढुंगा, सर्लाहीको कर्मैया र बाँकेको कोहलपुरबाट उक्त एप्समा बस नम्बर, सवारी चालक तथा प्रस्थान समयजस्ता विवरण राख्ने व्यवस्था मिलाइयो । त्यसयता प्रहरीले दुई चालक नराख्ने बसका सयौं चालकलाई एक हजार रुपैयाँ जरिवाना तिराएको छ । तैपनि लामो दूरीमा दुई चालक चाहिनुको संवेदनशीलतालाई सवारी धनीहरूले बुझ्न सकेका छैनन् । अर्को चालक थप्नुभन्दा जरिवाना तिर्न या ट्राफिक प्रहरीलाई प्रभाव पार्नै सस्तो पर्ने बुझाइ उनीहरूमा पाइन्छ । चालकको श्रम शक्तिको सीमा र उसको हातमा अडिएको कैयौं यात्रुको जीवनबारे सवारी सञ्चालकहरूले मनन गरेका छैनन् ।सवारी दर्ताको प्रमाणपत्रमा लेखिएको सिटभन्दा बढी यात्रु राख्न नहुने कानुनी व्यवस्थाको पनि पालना गरेको पाइँदैन । केहीअघि डडेलधुराको स्याउले ट्राफिक पोस्टमा इन्ट्री गर्दा २२ यात्रुमात्र रहेको बताइयो । त्यहाँबाट ३ किलोमिटर दूरीमा रहेको सल्लाघारीमा दुर्घटना भयो । उद्धारका क्रममा ५३ यात्रु भेटिए । सामानको भारी अझ बढी थियो । चार घण्टाभन्दा लामो दूरीमा चल्ने यात्रीवाहक सार्वजनिक सवारीले प्रत्येक चार घण्टामा आधा घण्टा विश्राम गर्नुपर्ने ऐनको व्यवस्था त झन् कुनै पनि गाडीले पालना गरेको पाइँदैन ।मुलुकमा करिब ३० हजार किलोमिटर सडकमा ३२ लाख सवारी गुडिरहेका छन् । तिनलाई जाँच्ने यातायात निरीक्षक एउटै छैनन् । सवारी ऐनले व्यवस्था गरेको यो पदमा जनशक्ति भर्ना नगरिनु सरकार यसबारे गम्भीर नभएको प्रमाण हो । ऐनअनुसार गाडीले रुट इजाजत प्राप्त गरेनगरेको, निर्धारित सिट र वजन क्षमताअनुसार चलेनचलेको, आवश्यक जाँचपास गराएनगराएको, चालक तथा सहचालकको अनुमतिपत्र भएनभएको, यात्रु सूची राखेनराखेको, निर्धारित गतिमा गाडी चलाएनचलाएको जाँच्ने काम यातायात निरीक्षकको हो । नियम उल्लंघन गर्ने सवारीलाई घटनास्थलमै कारबाही गर्ने अधिकार निरीक्षकलाई हुन्छ । ऐनअनुसार व्यवस्था हुन नसक्दा यी सबै काम ट्राफिक प्रहरीले गरिरहेका छन् । ट्राफिक प्रहरीकै दरबन्दी पनि सवारी संख्याको तुलनामा न्यून छ ।तीव्र गति, मादक पदार्थ सेवन, ओभरटेकबाहेक सडकको दुरवस्था, मौसम तथा चौपाया पनि दुर्घटनाका कारक हुन् । राज्यले भएका कानुनी व्यवस्थाको पालनामा मात्रै कडिकडाउ गर्ने हो भने दुर्घटना घट्न सक्थ्यो, अनाहकमा यात्रुले ज्यान गुमाउनु पर्दैनथ्यो ।"
दोषी उम्काउने दाउ,"बालुवाटारको सरकारी जग्गा त किनबेच गरिन्छ भने अन्यत्रको अवस्था के होला ? मालपोत कार्यालय, नापी विभाग, भूमिसुधारका कर्मचारी तथा उच्च राजनीतिक नेतृत्व जो भए पनि नियम अनुसार कारबाही गरियोस् । आफूसित शक्ति भएका बेला सरकारी जग्गा व्यक्तिका नाममा किनबेच गरेछन् भने यस्ता माफियालाई सजाय दिनुपर्छ । बालुवाटार जग्गा खरिद प्रकरणमा एनआरएनका पूर्व अध्यक्ष शेष घलेको नाम पनि जोडिएको छ । सत्यतथ्य जनतासामु ल्याउनुपर्यो । केही दिनअघि सञ्चारमन्त्री गोकुल बास्कोटाले नेकपाका महासचिव विष्णु पौडेललाई फँसाइयो, उनलाई छतिपूर्ति दिनुपर्छ भनेका थिए । अहिले त्यही कुरा प्रधानमन्त्रीजस्तो गरिमामय पदमा बसेका व्यक्ति बोल्दैछन् । जग्गा खरिद प्रकरणमा नेकपाका महासचिवको कुनै संलग्नता छैन । के भनेको त्यस्तो प्रधानमन्त्रीले ? कसले अनुसन्धान गर्यो कि पौडेलको संलग्नता छछैन भनेर ? जे पायो त्यही बोल्ने ? नेकपा का महासचिव भन्दैमा कानुनभन्दा माथि छैनन् । २०४८ सालको मन्त्रिपरिषदको निर्णयलाई अपव्याख्या गर्दै भूमाफियाहरूले बालुवाटारको जग्गा किनबेच गरेको समाचार आएको छ । यस्ता भूमाफिया र कर्मचारीलाई कारबाही गर्न सकिएन भने लोकतान्त्रिक गणतन्त्रको खिल्ली उड्नेछ । निष्पक्ष छानबिनमा कसैले बाधा नपारुन् । वाइड बडीजस्तो यो केस सेलाएर नजाओस् । पुरुषोत्तम घिमिरे, जोरपाटी, काठमाडौं"
आस्थाको आधारमा कैद,"आस्थाको आधारमा समातेर कैद बनाइएका रसुवाली कवि लगायत अन्य त्यस्तै प्रकरणका आरोप लगाइएकाहरूलाई सरकारले लामो समयदेखि अदालतसम्म उपस्थित नगराई बिना कसुर थुनामा राखेकोमा सरकार तानाशाही बाटो हुँदै फासीवादतर्फ उन्मुख भएको निष्कर्ष हामीले निकालेका छौं । सरकारले बलात्कारी, अपराधी, भूमाफिया, दलाल, तस्करहरूसँग अँगालो हाली आलोचना गर्नेलाई कैद गरेकोमा हाम्रो गम्भीर आपक्ति छ । हातहतियारसहित समातिएको व्यत्तिलाई सरकारले कानुनी रूपमा अनुसन्धान गर्छ भने त्यसको विरोध हामीले गरेका होइनौं । बालुवाटारदेखि खुलामञ्च, वाइड बडी, सुन लगायतका काण्डको बचावट गर्दै विचारलाई प्रतिबन्ध लगाएर सरकार समृद्धिको गोरुगाडा चढेर अमेरिका प्रस्थान गर्न खोज्दैछ । यस किसिमको यात्राबाट अमेरिका पुग्न सकिँदैन । सरकार कमेडी क्लब बन्द गरेर देश र जनतालाई सही मार्गदर्शन दिन अग्रसर होस् । मिलु मेघ, बझाङ१०, डौड"
समृद्धि सिर्जना गर्ने हो,"युग पाठकको डोजर चलाइरहेको देश सशक्त लाग्यो । लेखमा उनले पञ्चायतको विकासको मूल फुटाउने नारादेखि आजको समृद्ध नेपाल र सुखी नेपाली नाराको राम्ररी पोल खोलेका छन् । झिल्टुङका ज्वालामुखी लामिछाने जरादेखि उखेलिएका मानिस होइनन् । उनको सल्लाहको अवहेलना गरेर समृद्धिको डोजर चलाइयो । परिणाममा पञ्चायतको विकास र अहिलेको समृद्धिमा केही फरक रहेन । केवल ट्रयाक्टरको ठाउँ डोजरले लियो । बाहिरबाट थोपरिएका सपिङ मल र टावरहरूलाई हामीले विकास भन्न थालेका छौं । बजेट सिध्याउने जालमात्र हुन् यी । लेखकले असली समृद्धिको सूत्र पनि बताइदिएका छन् । समृद्धि कसैले ल्याउने कुरा होइन, आफैले सिर्जना गर्ने जिनिस हो । समृद्धि जनताले ल्याउने हो । त्यही जनतालाई जराबाट उखेलिएको अवस्था छ । एकातिर सरकारले विदेशबाट युवा फर्काउने कुरा गर्छ र अर्कोतिर जापान र मलेसियासम्म श्रमिक पठाउने सम्झौता गर्छ । सरकारको यस आडम्बरबाट समृद्धि सम्भव नभएको लेखकको विचारसँंग सहमत नहुने कुरै छैन । डा शिवशंकर यादव, छपकैया, वीरगन्ज"
शिक्षा मन्त्रीलाई १० सुझाव,"विद्यालय व्यवस्थापन गर्न शिक्षक व्यवस्थापन पहिलो सर्त हो । सामुदायिक शिक्षा सुधार गर्ने वा लथालिङ्ग बनाउने भन्ने शिक्षकहरूकै हातमा हुन्छ । शिक्षकले चाहेमा सुधार गर्न सक्छन् । निम्न विषयमा ध्यान दिन जरुरी छ ।१ शिक्षक सेवा आयोगलाई नियमित विज्ञापन गर्न आवश्यक सहयोग, समन्वय, निर्देशन र कानुन जरुरी छ । पदपूर्ति नियमित भए शिक्षक सम्बन्धी आधा समस्या आफैं समाधान हुन्छन् ।२ नातावाद र कृपावादमा नेता र कर्मचारीका आफन्तलाई राहत र करार शिक्षकमा भर्ना नगरी कानुन अनुसार शिक्षक सेवा आयोगको करार सूचीका आधारमा माक्र नियुत्ति गर्नाले योग्यले अवसर पाउँछन् र विद्यालय सुध्रिन्छ ।३ दरबन्दी मिलान गर्ने काम धेरै पहिला सुरु गरिएको हो । तर राजनीतिले तेरा र मेरा शिक्षक भनेर अधिकांशलाई विद्यार्थी नभएका सहरका स्कुलमा विषय नमिल्नेगरी थुपारेर राखिएको छ । अब तेरामेरा छाडौं, शिक्षकलाई निश्चित मापदण्डका आधारमा दरबन्दी मिलान गरी विद्यार्थी भएका स्कुलमा पढाउन पठाऔं । यसले विद्यार्थी संख्याका आधारमा स्कुलले दरबन्दी पाउनेछन् ।४ तत्कालीन उमावि, राहत र करार दरबन्दीका शिक्षकलाई एक पटकका लागि उमेरको हद नलाग्नेगरी स्थायीको प्रतिस्पर्धाका लागि अवसर प्रदान गर्ने र हरेक सामुदायिक र निजी स्रोतका शिक्षकका लागि आयोग पास गर्नैपर्ने बाध्यकारी व्यवस्था लागू गर्ने ।५ सामुदायिक विद्यालयका शिक्षकको बढुवा प्रणालीमा गुनासा छन् । अझ अस्थायी शिक्षकको आन्तरिक व्यवस्थापनले बढुवा प्रणाली भताभुङ्ग भएको छ । अस्थायीको छिटो बढुवा हुने तर खुलाबाट छनोट भएका बढुवा नभई निवृत्त हुने अवस्था सिर्जना भएको छ । यसमा समानता कायम गर्नुपर्ने आवश्यकता छ ।६ २०४८ सालमा स्वतः स्थायी भएका वा तत्कालीन जिल्ला शिक्षक छनोट समितिले भागबन्डामा स्थायी गरिएका वा समय अनुसार योग्यता र क्षमता वृद्धि नगरेका शिक्षकलाई स्वेच्छिक अवकाश दिई उनीहरूका स्थानमा आयोगबाट उत्साहित र नवप्रवेशी युवा भर्ना गर्ने ।७ शिक्षक तलिम तथा पेसागत विकासको कार्यक्रम लागू गर्न स्थानीय तहसँग समन्वय गर्ने ।८ शिक्षकहरूको वरिष्ठता यकिन गर्न कानुनमा आवश्यक संशोधन गर्ने । जिम्मेवारी वरिष्ठताका आधारमा व्यवस्थापन गर्ने ।९ शिक्षक तथा विद्यालयको अनुगमन र आवश्यक सुधारका लागि तोकिएका अधिकारीलाई नियमित र प्रतिफलमुखी बनाउने ।१० देशभरि विषयगत रूपमा आवश्यक शैक्षिक जनशक्ति प्रक्षेपण गरी तयारीका लागि विश्वविद्यालयदेखि नै गुणस्तरीय शिक्षक आगमन नीति लागू गर्ने । कुशलदेव घिमिरे, महालक्ष्मी नपा८, ललितपुर"
प्रधानमन्त्रीका भ्रामक आश्वासन,"लोकतन्त्रप्रेमीका लागि यो पुनर्निरीक्षण, आत्मनिरीक्षणको बेला हो । गम्भीर अनुसन्धानमा लाग्नुपर्ने समय हो । संविधानमा लोकतन्त्र लेखिएकै छ भनेर ढुक्क नहुनुहोस् । ढुक्क नहुनुहोस् कि जनप्रतिनिधिहरूलाई राज्य सञ्चालन जिम्मा लगाइएकै छ भनेर । जुन क्षण तपाईं ढुक्क हुनुहुन्छ, त्यही क्षणबाट तपाईंको स्वतन्त्रता हरण सुरु हुन्छ । प्रणाली भत्किन, मक्किन सुरु हुन्छ । सत्तामा प्रज्ञासम्पन्न मानिस छ भने अर्कै कुरा अन्यथा मान्छे सत्तामा पुग्नासाथ केके न भएँ भन्ठान्छ । विशेष गरेर यस्तो देशमा जहाँ संस्कार पुरानै हुन्छ, तर प्रणाली नयाँ । झन् त्यहाँको नेतृत्वमा प्रणालीप्रति हृदयदेखि नै सहमत नभएका पात्रहरू छन् भने प्रणालीले नयाँ संस्कार निर्माण गर्न सक्दैन । प्रणालीलाई संस्कारले नै थिचिदिन्छ । उन्नत प्रणाली तर पात्र त्यसको मर्म नबुझ्ने छन् भने अवस्था बडो विद्रूप हुन जान्छ । यसो भनिरहँदा तपाईका भित्री नेत्रले झल्झली नेपालको वर्तमान परिदृश्य देखिरहेका हुन सक्छन् र छ पनि त्यस्तै । प्रधानमन्त्री केपी शर्मा ओलीका भाषण, सम्भाषण यथार्थमा हाँस्न मजा आउने प्रकारका हुन्छन् । उनले बोल्दैमा खासै गम्भीरतापूर्वक नलिनेहरूको संख्या दिनानुदिन वृद्धि भइरहेको छ । भलो चिताएर उनलाई सुझाव, परामर्श दिनु, दिन खोज्नु पनि व्यर्थ छ भन्नेहरू अन्यत्रभन्दा उनकै दलमा बढी छन् । तर यस प्रकारको परिदृश्यलाई ख्यालठट्टाका रूपमा लिनु खतरनाक हुन्छ । प्रधानमन्त्री जस्तो देशकै अत्यन्त जिम्मेवार पदमा आसिन व्यक्ति यदि हास्यकलाकार जस्तै हँसाउनमै तल्लीन रहन्छन् भने प्रणालीका लागि यो किमार्थ राम्रो संकेत होइन । जस्तै, प्रधानमन्त्री भन्दिन्छन्, देशमा अब कोही भोकै बस्नु पर्दैन । प्रधानमन्त्री बोल्दा तथ्य, तथ्यांक सज्जित भएर बोल्नुपर्छ । कोही पनि भोको नबस्नुपर्ने अवस्था आउन खाद्यान्नको अभाव हुनुहुँदैन । खाद्यान्न अभाव नहुन उत्पादन र आय आर्जन यथेष्ट हुनुपर्छ । उत्पादनका लागि काम गर्ने ठाउँ हुनुपर्छ, अवसर हुनुपर्छ । त्यसै भनिदिने कोही अब भोकै बस्नु पर्दैन ? जुन देशको प्रतिव्यक्ति आय वर्षको करिब १ हजार डलर अथवा त्यसभन्दा दसबीस डलर बढी छ अर्थात् नेपाली रुपैयाँ सरदर एक लाख दसबीस हजार, त्यहाँ कोही भोकै बस्नु पर्दैन भनेर मजाक गरेको कि भोका मानिसलाई हँसाउन प्रयत्न गरेको ? डलरको भाउ घटबढ भइरहने हुँदा सरदर १ लाख २० हजार नै मानिलिऊँ । यसो गर्दा प्रतिव्यक्ति आय प्रतिमहिना १० हजार हुन आयो र त्यसलाई प्रतिदिनमा भाग गर्दा ३३४ रुपैयाँ हुन आउँछ ।के यही ३ सय ३४ रुपैयाँबाट खान, बस्न, लाउन र विशेष अवसरका लागि बचत पनि गर्न पुग्छ ? सोधौं न अब कोही भोकै बस्नु पर्दैन भन्ने प्रधानमन्त्रीलाई । प्रधानमन्त्रीका नजिकै बस्ने उनका सल्लाहकारले सोधे पनि हुन्छ । बोल्न मजा आयो भन्दैमा यथार्थसँग कतैबाट मेल नखाने बोल्दा प्रधानमन्त्री संस्थाको प्रतिष्ठा बढ्छ त स्वयं प्रधानमन्त्रीले समेत भन्न सक्दैनन् । करिब तीन करोड जनसंख्यालाई आय समान रूपमा वितरण गर्ने हो भने त अवस्था यस्तो देखिन्छ भने वितरण कहाँ बराबर हुन्छ ? सबैलाई समान रूपमा वितरण गरिने भन्ने कम्युनिस्ट प्रथाले समेत त्यसो गर्न सकेन, उल्टै सोभियत संघमा जोसेफ स्टालिन र रोमेनियामा निकोलाई चाउसेस्कु जस्ता क्रूर तानाशाहको उत्पत्ति गराएको थियो । समाजवाद भन्नु होस् कि साम्यवाद कहीं पनि आय आर्जन समान रूपमा वितरण हुन सक्दैन । हुनसकेको, गर्नसकेको भए, पूर्वी युरोप र सन् १९९१ पूर्वको सोभियत संघमा त्यसको प्रयोग भएकै हो । गर्न सक्नु त परै साम्राज्य नै ढलेर धराशायी भयो । झन् आजको जस्तो बजार अर्थतन्त्रमा दौलत एक प्रतिशतका हातमा थुप्रिने, मध्यम वर्गले त्यही एक प्रतिशतको सेवा गरेर आय आर्जन गर्ने तथा निम्म वर्ग आश्रयहीन हुँदै जाने अवस्था बनिरहेको छ । प्रसिद्ध अमेरिकी अर्थशास्त्री जोसेफ ई स्टिग्लिज अमेरिकामै सम्पत्तिको अधिकांश हिस्सा त्यहाँको एक प्रतिशतका पासमा थुिप्रएको एवं त्यसैको स्वार्थमा अर्थतन्त्र सञ्चालित रहेको भन्छन् । अरु हुनेखाने तिनकै सेवकमा सीमित भएका र आम मानिस ऋणमा चुर्लम्म डुबेका छन् । सम्पन्न अमेरिकाको त्यो दशा छ भने नेपालको अवस्था के होला ? भारतकै कुरा गरौं, मुकेश अम्बानीको खर्बौंको सम्पत्तिले के बस्तरका आदिवासीको मुखमा माड लाग्छ ? थोरै मानिसका पासमा अकुत सम्पत्ति थुप्रिएको छ, धेरै मानिस अभावमा पिल्सिएका छन् र खानलाउनसम्म पुग्ने एउटा बीचको वर्ग छ । यसलाई मध्यम वर्ग भन्ने गरिएको छ । यो वर्गका अधिकांशलाई खानलाउन पुगेजस्तो देखिए पनि रातोदिन गोरुजस्तो जोतिएर बल्ल घरद्वार जोडजाम गरेर बसेका हुन्छन् । राज्य सञ्चालकहरूलाई यथार्थसँग कतै मेल नखाने उडन्ते आश्वासन दिइरहँदा मजा आउँदो हो । तर यस्ता तिलस्मी वाचाको आयु लामो हुँदैन । यसले भ्रम खडा गर्छ र भ्रमको महलमा समृद्धि भित्रिँदैन । आशा पनि यथार्थको धरातलमै उभिएर जगाउँदा मात्र सार्थक हुन्छ । अन्यथा आशा तुरुन्तै निराशा र निराशा अवशादमा परिणत हुन्छ । साथै कामै नगरी बस्न, खान, लाउन पाइन्छ भन्ने हिसाबले त झनै आश्वस्त पार्न खोज्नु हुँदैन । मिहिनेत बिना धनी बन्न उत्प्रेरित गरिरहँदा देशमा बढ्ने भनेको दलाली, घुसखोरी, माफियागिरी हो भन्ने कुरा प्रधानमन्त्रीकै बालुवाटारमा छर्लंग भएको छ । सत्ताधारी नेपाल कम्युनिस्ट पार्टीकै महासचिव विष्णु पौडेलको नाम आठ आना जग्गासँग गाँसिएर लिलाम भइरहेको छ । प्रधानमन्त्री ओलीले मे १ अर्थात् मजदुर दिवसका दिन मजदुरहरूलाई हौस्याउँदै भने, देशमा मजदुरका सुखका दिन आए । उनले त्यहाँ बोल्दैमा सुख आउने होइन । के सुख सुनिश्चित गर्ने पूर्वाधार छ, देशमा ? के उद्योगहरू फस्टाएका अथवा फस्टाउने वातावरण छ ? घरेलु उत्पादन न्यून तर आयातले सय प्रतिशततर्फ ताकिरहेको अवस्थामा मजदुरहरूको रोजगार सुरक्षित हुने अवस्था छैन । यस अवस्थामा सुखका दिनको प्रत्याभूति प्रदान गर्नलाई प्रधानमन्त्री कुनै जादूगर होइनन् । जादू नै गरे पनि जादू भनेको वास्तविकता होइन, भ्रममात्र हो । भ्रम बाँड्दा एकछिन सुन्नलाई मधुर सुनिए पनि त्यो मजदुर घर पुग्दा डालो रित्तै देखेपछि उसको हालत के हुन्छ, यसको पूर्वानुमान गरेर यथार्थसम्मत आश्वासन दिँदा मजदुरको भलो र प्रधानमन्त्रीको मान रहन्छ । तर हौसिन्छन्, बोल्छन् । के बोल्दैछु भनेर ख्याल गर्दैनन् ।देशमा रोजगारका अवसरको न्युनता छ । यो सर्वविदित यथार्थ हो । अवसर भएको भए देशको युवा जनशक्तिले जापान, मलेसिया, कोरिया, अरब मुलुकमा रगतपसिना गर्नु, घरपरिवारबाट अलग्गिनुपर्ने थिएन । सरकारले श्रम सम्झौता गरेको पौरख सुनाइरहनुपर्ने थिएन । तर प्रधानमन्त्री मुखमा आयो कि कुनै कुरा रोकेर गमेर, कति तथ्यपरक छ भनेर जाँचेर बोल्दैनन् । भन्दिन्छन् । भनेर मात्र हुन्छ ? निश्चय नै उनी भोकै बस्नु नपर्ने अवस्था सिर्जना भएको छ । मन्त्रीहरू, सांसदहरूलाई आफ्नै हात जगन्नाथको अवसर प्राप्त भएको छ । जल, जमिन र वायुयान सर्वत्र माफियाकरण भइरहेको अवस्थामा भुइँफुट्टा सम्पत्ति एकातिर एकोहोरिइरहेका उदाहरण अचेल बग्रेल्ती छन् । त्यसैलाई सुखका दिन भनिएको भए, यहाँ थप केही भन्ने शब्दको अभाव हुन जान्छ । यसमा दुईमत छैन, ओली मनपराइएर, साँच्चै भन्ने हो भने जनताका रोज्जा प्रधानमन्त्री हुन् । हुन् नि, होइन त ! मतदाताका लागि उनी प्रधानमन्त्रीका रूपमा पूर्वघोषित जस्तै थिए र तत्कालीन एमालेमाओवादी गठबन्धनलाई दुई तिहाइ नजिक संसदीय स्थान उनकै नामका कारण प्राप्त भएको हो । तर बहुमतको त्यो पनि दुई तिहाइ छुनै लागेको मत पाएको दल, के कारण दिनानुदिन झन्झन् आलोचित हुने अवस्था आयो ? बोली, व्यवहार, क्रियाकलाप, निर्णय, भ्रमण, व्यय गर्ने तरिका सबै आलोचित हुने भए, भइरहेका छन् । फलस्वरुप उनका कतिपय प्रशंसक नै उग्र आलोचकमा परिणत भएको अवस्था छ । यस्तो विद्रूप कतै कम्युनिस्ट विचारधारा र लोकतन्त्रबीच तालमेल नमिलेकोले पो हो कि ! प्रधानमन्त्री ओली र नेकपाले गम्भीर आत्मानुसन्धान गर्नु समीचीन देखिन्छ । मलाई चाहिँं पाठशालाका कारण कम्युनिस्टहरूलाई लोकतन्त्र अप्ठ्यारो भएको हो कि जस्तो लाग्छ । कहिले अगाडि चेन खुस्किन्छ, कहिले पछाडि बटन खुस्किन्छ । जति ढंग पुर्याउन खोजे पनि बानीबेहोरा उतै लेनिन, स्टालिनतर्फ नै चिप्लिन्छ । संस्कृतमा एउटा गजबको भनाइ छ, स्वभावस्तु प्रवर्तते अर्थात् व्यवहार स्वभावबाट नै प्रकट हुन्छ । स्वभावको निर्माण व्यक्तिको पृष्ठभूमिबाट बन्छ, त्यसमा पाठशालाको अहम् भूमिका हुन्छ । सत्ता अथवा सत्ताको सान्निध्यमा मानिस त्यसै पनि मात्तिन्छ, कतिपय त मैमत्त नै हुन्छन् । त्यसमाथि पाठशाला एउटा, व्यवस्था अर्कै भएकाले प्रधानमन्त्री र उनको टिमलाई व्यवस्थासँग सामञ्जस्य स्थापित गर्न समस्या परिरहेको हुनसक्छ । त्यसैले लोकतन्त्रप्रेमीहरूले वर्तमान सरकारलाई सच्याउने र प्रणालीसम्मत लिकमा हिँडाउने के उपाय छ, त्यसको गम्भीर अनुसन्धान गर्नुपर्ने र प्रभावकारी उपाय पत्ता लगाउनुपर्ने आवश्यकता छ । आवश्यकता छ, किनभने देश यही हो र यहाँ प्रचुर मात्रामा कम्युनिस्ट छन् र रहन्छन् । हाललाई भने प्रधानमन्त्रीलाई भ्रामक आश्वासन बाँड्नबाट निरुत्साहित गर्न सकियो भने पनि देशलाई धेरै ठूलो सान्त्वना हुनेछ । अन्यथा परिस्थिति अरु विद्रूप हुँदै जान सक्छ ।"
प्रेस स्वतन्त्रता सबैलाई सुरक्षा,रिचर्ड मोरिसलेखक नेपालस्थित वेलायती राजदूत हुन् ।
हिन्दुत्ववादी राजनीति,रामचन्द्र झालेखक नेकपाका केन्द्रीय सदस्य हुन् ।
भान्छामा छोराछोरीलाई कसरी लोभ्याउने ?,"पन्ध्र वर्ष पुग्नै लागेकी छोरीले यो वर्ष एसईई दिई । प्लेग्रुपदेखि १० कक्षासम्म करिब १२ वर्ष उसले स्कुलमा बिताइसकेकी छ । कहिलेकाहीं बाहेक हरेक दिन उसलाई घरबाटै खाजा बनाएर पठाइयो । सुरुमा बजारिया खानेकुराप्रतिको उसको लगाव अचाक्ली थियो । तर ती खानेकुराको दुष्प्रभाव र घरेलु खानाको उपयोगिता निरन्तर बताउन झन्झट मानिएन । कक्षा चढ्दै गएपछि मानव स्वास्थ्य, पाचन प्रणाली, स्वस्थकर र अस्वस्थ खानपानको फाइदाबेफाइदा पाठ्यपुस्तकमै जब पढ्ने क्रम सुरु भयो, कुरा बुझाउन झन् सजिलो हुन थाल्यो । आफ्नो किताबका साथै सर, म्यामले पढाएका कुरामा बच्चाहरू बढी विश्वस्त हुन्छन् । त्यसकै फाइदा उठाएर पाठसंँग अन्तरसम्बन्धित गर्दै कुरा बुझाउँदा छोटो अवधिमै राम्रो सफलता मिल्यो । स्कुलबाट घर फर्कने क्रममा उसका साथी र आमाहरू बाटाका चटपटे र पानीपुरीको स्वाद हरेक दिन लिइरहेका भेटिन्थे । तर छोरीले एकदिन पनि त्यसको चाहना गरिन । उसको समर्पणको कदरस्वरुप विदाको दिन त्यस्ता खाजा स्वस्थकर रूपमा घरमै बनाइदिन्थेँ, ऊ स्वाद मानेर खान्थी । हतारका कारण कुनै दिन खाजाको लागि पैसा पठाउँदा ऊ लिन्नथी । कहिलेकाहीं स्कुलकै क्यान्टिनमा खानाखाजा खान छुट दिँदा खानामा चिल्लो, मसला धेरै हुने भएर नखाने उसको जवाफ रहन्थ्यो । पहिला घरमा बन्ने धेरैजसो तरकारी उसले खाँदैनथी । निरन्तर प्रयासपछि उसले नखाने तरकारी, सागसव्जी अहिले केही छैन । दाल, गेडागुडी, दूध, दही, फलफूल, साग, माछा, मासु, सलाद सबै खाने बानी छ । घरको खानामा चिल्लो, मसला या नुन बढी भएमा पहिला ऊ नै सतर्क गराउँछे । आफूलाई मनलागेका परिकार भान्छामा छिरेर आफैले बनाउन थालेपछि स्वादमा भन्दा स्वस्थतामा उसको झुकाव देखिन्छ । स्वस्थकर खानपानको वातावरण आफै निर्माण गर्नसक्ने छोरीले अब बाटो विराउँछे भन्ने लाग्दैन ।उसलाई चस्मा लगाउने औधी रहर । समस्या नभए पनि त्यसकै लागि दुईपटक आँखा जँचाइसकी । दृष्टि राम्रो भएकाले डाक्टरले चस्मा सिफारिस गरेनन् । उसको प्रशंसनीय सिर्जनात्मक क्षमताको पृष्ठभूमिसमेत उसको सुस्वास्थ्यसँंग जोडिएकोमा शंका छैन । स्वस्थकर खानपानको आदत नबसालेको भए छोरीको सबै खाले स्वास्थ्यमा यति निश्चिन्त प्रतिफल कहाँ मिल्थ्यो र ?पहिला बुढ्यौलीबाट सुरु हुने दीर्घरोगहरू अहिले कम उमेरमै देखिन थालेको छ । नसर्ने त्यस्ता दीर्घरोगबाट बालबालिकासमेत पीडित देखिन्छन् । यसको मुख्य कारण कृत्रिम र बजारिया तयारी खाजाको अत्यधिक प्रयोग भएको निष्कर्ष राष्ट्रियदेखि अन्तर्राष्ट्रिय स्वास्थ्य संस्थाहरूले निकालिरहेका छन् । अहिले ग्याजेटप्रतिको मोहले बालबच्चाको शारीरिक श्रम पटक्कै हुँदैन, अस्वस्थ खानपान र निस्क्रियताले उनीहरूको स्वास्थ्य बिगि्रँदै जाने तथ्यप्रति कोही अनभिज्ञ नहोला । आफ्नो सन्तानको स्वास्थ्यबारे अभिभावक चनाखो नभई हुँदैन । सन्तानको स्वास्थ्यका लागि दुवै अभिभावकको समान दायित्वलाई नकार्न मिल्दैन । तर बाबाको तुलनामा छोराछोरी आमासँंग बढी समय रहन्छन् । छोराछोरीको खानपानमा आमा बढी जोडिने स्थिति आम रूपमै छ । त्यसैले आमाको भूमिका निःसन्देह बढी रहन्छ । सन्तानको स्वास्थ्य अरु कुनै पक्षसँंग तुलना हुन सक्दैन । घरमै स्वस्थकर खानपानका साथै सोही लयमा छोराछोरीलाई हिँडाउनसके जीवनमा मिल्ने आनन्द बेग्लै हुन्छ । हरेक अभिभावको शान भौतिक विलासिताको असीमित जोडजामभन्दा सन्तानको सुस्वास्थ्यमा हुनुपर्छ । सडकका चोक र गल्लीहरूमा खुल्ला बेचिने चटपटेपानीपुरी लगायत बस स्टेसन अघिल्तिर खानेहरूको भीड कहिल्यै कम देखिंँदैन । बेच्नेहरूलाई बिहानदेखि साँझसम्म भ्याईनभ्याई हुन्छ । स्कुलबाट फर्केका छोराछोरीसँगै आफ्नोसमेत खाजाको गर्जो तिनै अस्वस्थकर खाजाले टार्ने आमाहरू प्रशस्तै छन् । घरका सन्तान च्यापेर खाजाकै लागि सडक धाउने आमाहरूको पनि कमी देखिन्न । कतिपय आमा र बच्चा ती खाद्य व्यापारीका नियमित ग्राहक बनेका छन् । सबैले किनेर बचेखुचेको सडेगलेका आलु, प्याज, गोलभेडा तरकारी के गर्नुहुन्छ ? जुनसुकै तरकारी पसलेलाई सोध्यो भने उनीहरू निसंकोच भन्ने गर्छन्, राति आएर पानीपुरी र चटपटेवालाले लगिहाल्छन् नि । कम मूल्यमा भेटिने गुणस्तरहीन कच्चापदार्थको प्रयोग गरी बनाइएका सस्ता र फोहर खानेकुराले हानी गर्छ भन्ने सधैं किनमेलको अभिभारा सम्हाल्ने महिलाले बुझ्नुपर्ने हो । हाम्रा सडकगल्लीचोकहरूको वातावरण कति सफा छ ? धुवाँ, धुलो र प्रदूषणका कुइरीमण्डल पत्रहरू कसरी फैलने गर्छन् ? तर यी सबैप्रति आँखा चिम्लिएर सन्तानलाई आमा स्वयम्ले कसरी ती खानेकुरामा उत्साहित गर्नसकेका होलान् ? मन सधैं विझाउँछ ।कमसल तत्त्वबाट बनेका खानाले पार्ने असर त छँदैछ, व्यापारीले मिसाउने रासायनिक पदार्थले खानेकुरा अझ बढी हानिकारक बन्छ । घरायसी प्रयोजनमा एउटामात्रै आलु, गोलभेडा खराब पर्यो भने गन्ध तरकारीमा प्रस्टै थाहा हुन्छ । तर अधिकांश पदार्थ सडेगलेको प्रयोग गर्दा पनि सडकका खानेकुरा गन्धमुक्त हुनु तिनै रसायनको करामत हुनसक्छ । खानेकुरा आकर्षक देखाउन कृत्रिम रंग प्रयोग गरिन्छ । ती रंग खाद्य मापदण्ड पूरा हुन्होइनन्, उपयुक्त जाँच हुँदैन । आक्कलझुक्कल हुने सरकारी अनुगमनमा हानिकारक पदार्थको दबदबा रहेको निष्कर्ष आइरहेकै छ । केही अघि सुर्खेतको एकै स्टेसनमा पानीपुरी र चटपटे खाँदा ४३ जना बिरामी परेको प्रचारमा आयो । यस्तै कारणले कतिपय जिल्लामा यी खाद्यवस्तु बेच्न प्रतिबन्ध लगाइएका खबर सार्वजनिक हुने गरेका छन् । बालबालिकालाई बजारमा जथाभावी पाइने खानेकुराको असर थाहा नहुन सक्छ । मिठो लागेपछि त्यसैमा झुम्मिनु तिनको दोष हैन । तर स्वास्थ्यका लागि के राम्रोनराम्रो सिकाउने अभिभारा अभिभावकको हो । विद्यालयबाट फर्कंदा बालबालिकाको पेट तीनचार घन्टादेखि खाली हुन्छ । भोको पेटमा विभिन्न रसायन र प्रदूषण सहितका खाद्य पदार्थले कलिलो स्वास्थ्यमा असर नपार्नु कसरी ? बच्चाहरूलाई सम्झाएर घरमै बनेका स्वस्थकर खानेकुरा खुवाउनु अभिभावकको प्राथमिक दायित्व हो । मूल्यका हिसाबले पनि ती खानेकुरा सस्ता हुँदैनन् । खानाको गुणस्तर साथै स्वास्थ्यमा पुर्याउने हानिलाई विचार गर्दा त्यो निकै महंँगो सावित हुन आउँछ । सडकमा अस्वस्थकर खाजाको लागि जति मूल्य चुकाइन्छ, त्योभन्दा कम मूल्यमा घरमै स्वस्थकर खाजा तयार हुन्छ । बच्चाहरूको चित्ताकर्षक गर्दै पसलको बाहिरी भागमै झुन्ड्याएर बेचिने चिजबल्स, कुरकुरे, चिप्स, चाउचाउ, तितौरा लगायतका प्याकेटका खानेकुरा बाल स्वास्थ्यका लागि हानिकारक हुन्छ । अभिभावकले यतातिर ध्यान दिएको पाइँदैन । सुरुमा बच्चाहरूलाई बुझाउन गाह्रो हुन्छ । बच्चाको जिब्रे स्वादलाई लक्षित गरेर तयार बजारका खानेकुराको सट्टा घरेलु खानामा बानी बसाउनु सजिलो हुँदैन । तर प्रयास गरिरह्यो भने खानपानमा बच्चाहरूलाई अनुशासित बनाउन सकिन्छ । बच्चाको स्वस्थकर खानपानमा आफूले पाएको सफलता, छोरी हुर्काउँदाको अनुभव अरूलाई पनि काम लाग्ला कि ?"
कान्तिपुर कर्मी मिश्रलाई पितृशोक,पञ्चायतकालमा प्रजातान्त्रिक आन्दोलनमा लागेका कारण जागिर गुमाएका स्वर्गीय मिश्रले शाहीकालमा भएको लोकतान्त्रिक आन्दोलनका साथै १० दिन आमरण अनशनसमेत बसेका थिए । मिश्रका दुई छोरा र दुई छोरी छन् । नेपाल पत्रकार महासंघ केन्द्रीय समिति र कान्तिपुर प्रतिष्ठान शाखाले बिहीबारै मिश्रको निधनप्रति शोक व्यक्त गरेका छन् ।
साउथकोलसम्म बाटो खुल्यो,६२ सय मिटर उचाइमा रहेको दोस्रो क्याम्पदेखि माथि बाटो बनाउन मात्रै कम्तीमा ८ हजार मिटर डोरी चाहिन्छ । ५२ सय मिटर उचाइको सगरमाथा आधार शिविरदेखि दोस्रो क्याम्पसम्म सगरमाथा पोलुसन कन्ट्रोल कमिटी (एसपीसीसी) का आइसफल डक्टरले आरोहणका लागि उक्लिने बाटो खोल्छन् । आधार शिविरदेखि दोस्रो क्याम्पसम्म डोरीको दाँजोमा अत्यधिक भर्याङ राख्ने गरिन्छ । बाटो बनाउने आइसफल डक्टर र शेर्पा गाइडहरूलाई आरोहणमा रहेका विदेशी सदस्यबाट दामासाही संकलन गरेर दिइन्छ । वसन्तकालीन सगरमाथा आरोहण सिजनमध्ये फागुनमा सुरु भई जेठमा सकिन्छ ।
धौलागिरी लेखा समिति सत्तापक्षकै,"म्याग्दी (कास) लेखा समितिको नेतृत्व प्रमुख विपक्षी दललाई दिने संसदीय अभ्यासविपरीत धौलागिरी गाउँपालिकाले सत्तापक्षकै गाउँ कार्यपालिका सदस्य देउप्रसाद छन्त्यालको अध्यक्षतामा तीन सदस्यीय लेखा समिति गठन गरेको छ । प्रतिपक्षकी खर्ककुमारी छन्त्यालले अनिच्छा देखाएपछि सत्तापक्षका देउप्रसाद चयन गरिएको गाउँ कार्यपालिकाको दाबी छ । धौलागिरी गापाका ८ वटा वडामध्ये कांग्रेसबाट ५ नम्बर वडामा खर्ककुमारीमात्रै निर्वाचित भएकी थिइन् । बाँकी सबै नेकपाका छन् । देउप्रसाद गाउँपालिका उपाध्यक्ष रेशम छन्त्यालका भिनाजु हुन् । खर्ककुमारीले जिम्मेवारी लिन अस्वीकार गरेपछि उनकै प्रस्तावमा सोही वडाका देउप्रसादलाई अध्यक्ष बनाइएको हो, गाउँपालिका अध्यक्ष थमसरा पुनले भनिन्, नयाँ अभ्यास भएकाले लेखा समिति गठन गर्ने कुरातर्फमात्र सोचियो, को कसको नातागोता पर्नेतर्फ ध्यान पुगेन । नातासम्बन्धको छाया कतै पर्न नदिन समयमै सचेत गरिनेछ ।स्थानीय सरकार सञ्चालन ऐन, ०७४ को दफा २२ मा र स्थानीय तह सभा सञ्चालन ऐनको धारा ३५ (१) मा गाउँनगरसभाले कार्यप्रणाली व्यवस्थित गर्न प्रत्येक स्थानीय तहमा नियमावली बनाई लेखा समिति गठन गर्नुपर्ने व्यवस्था छ । धौलागिरी गाउँपालिकाले भने ऐनविपरीत गाउँ कार्यपालिका बैठकबाट लेखा समिति गठन गरेको छ । बेनी नगरपालिकालगायत अन्य स्थानीय तहले भने लेखा र सुशासन समिति गठन गरेका छैनन् ।"
यार्चा जोगाउन बुकीतिर युवा,"(रुकुम पूर्व)  आफ्नै हिमाल र पाटनमा पाइने बहुमूल्य जडीबुटी यार्चाको सुरक्षाका लागि तीन सय युवा लेकतर्फ उक्लिने तयारीमा छन् । पुथाउत्तरगंगा गाउँपालिका १ र २ वडाका युवालाई बुकी पठाउन लागिएको हो ।वडा २ का मैकोट, पेल्मा, तिज्याङ, हर्दिबाङ, हिमगुइबाङ र वडा ३ का रन्मा गाउँका युवाले भने बुधबारै गाउँ छाडेका छन् । यार्चा सिजन सुरु हुनुपूर्व गाउँका युवाले यार्चा उम्रने पाटनलाई सुरक्षा दिन्छन् र यार्चा टिप्ने बेला भएको खबर गाउँसम्म पुर्याउँछन् । उनीहरूले खबर गरेपछि गाउँले हिमाल चढ्छन् ।मैकोटको यार्चा सिजन व्यवस्थापन समितिले यस वर्ष वैशाख २१ गते प्रत्येक घरबाट एक जनाका दरले तीन सय युवालाई बुकी पाटनको सुरक्षार्थर् पठाउने तय गरेको हो । युवा बन्दोबस्तीका सामग्रीसहित बुकी जाँदै छन् । मंगलबार यार्चा सिजन व्यवस्थापन समितिको बैठक बस्यो र २१ वैशाखमा युवालाई बुकी पाटन पठाउने निर्णय भयो, मैकोटको यार्चा सिजन व्यवस्थापन समितिका अध्यक्ष अमरधन पुन मगरले भने, बुकी पुगेका युवाले गरेको खबरका आधारमा यार्चा टिप्न सुरु गरिनेछ । उनले जेठ दोस्रो सातादेखि यार्चा टिप्न खुला गर्न सकिने बताए । ठ्याक्कै मिति भन्न सकिएन, बुकी पाटनको अवस्था बुझिसकेपछि समितिको अर्को बैठकले यार्चा खुलाउने दिन तय गर्नेछ, उनले भने । छिमेकी जिल्ला म्याग्दी र डोल्पाको सीमा भएर यार्चा चोरी गर्न आउनेलाई पनि रोक्नेछन् । गाउँका युवासँगै प्रहरी पनि बुकी उक्लिन्छन् । पुथाउत्तरगंगा गाउँपालिका१ र २ वडाको पुपाल, अरविजा, जंगला, पूर्वाङ, भित्रिवन, उङला, निम्कु, पानीढल, फूलबारीलगायतका ठाउँमा यार्चा पाइन्छ । यसैगरी ३ वडाको सुनदह, सांग्रेइ, चौंरीखर्कलगायतका बुकीमा यार्चा पाइन्छ । त्यस क्षेत्रका सर्वसाधारणको आम्दानीको मुख्य स्रोतका रूपमा रहेको यार्चाको एउटा सिजनबाट उनीहरूले वर्षभरको घर खर्च, पढाइलगायत अन्य व्यवस्थापनका लागि आम्दानी गर्नुका साथै अन्य खर्च पनि जुटाउँछन् । एक महिनासम्म बुकीमै बिताउने उनीहरूले प्रतिपरिवार यार्चा टिपेर मात्रै ३० हजारदेखि ५ लाख रुपैयाँसम्म आम्दानी गर्ने स्थानीय भरतकुमार पुनले बताए ।पुथाउत्तरगंगा, भूमे र सिस्ने गाउँपालिकाका अधिकांश ठाउँका सर्वसाधारण यार्चा टिप्न जान्छन् भने पुथाउत्तरगंगा र सिस्नेको भूभागसहित डोल्पासम्म उनीहरू यार्चा खोज्दै पुग्ने गरेको पुनले सुनाए । वडा ३ को यार्चा सिजन व्यवस्थापन समितिको अध्यक्षमा कर्मथल बुढामगर चयन भएका छन् । दुवै समितिले यस वर्षको शुल्क भने निर्धारण गरेका छैनन् । यार्चा टिप्ने तथा खरिद गर्ने ठेकेदारले समितिलाई निश्चित राजस्व तिर्नुपर्ने हुन्छ । यार्चा टिप्न जाने स्थानीयले निःशुल्क प्रवेश पाउँछन् । स्थानीय ठेकेदारले छुट्टै राजस्व तिर्छन् भने बाहिरबाट गएकालाई पनि छुट्टै राजस्व लिने गरिन्छ । यार्चा खुलाउने दिने निर्क्योल भएपछि समितिले सबै शुल्क तोक्ने रन्माको यार्चा सिजन व्यवस्थापन समितिका अध्यक्ष कर्मथल बुढामगरले बताए । यस वर्ष यार्चाको उत्पादन बढ्ने आशा स्थानीयले गरेका छन् । रन्माका दूधराज बुढामगरले यस वर्ष यार्चा धेरै पाइने बताए । लामो समयसम्म पानी परेकाले यार्चा पाइने अनुमान गरिएको उनले बताए । बुकी पाटनमा बाक्लो हिउँ रहेकाले अघिल्ला सिजनभन्दा केही ढिला गरेर मात्रै यार्चा खुला गर्ने तयारी गरिएको हो ।"
"बैंककमा पक्राउ, नेपाल नपठाउन आग्रह","(काठमाडौं)  करोडौं ठगी र संगठित मानव तस्करी आरोपमा बैंककमा पक्राउ परेका पर्शुराम गुरुङले आफूलाई ज्यानको खतरा रहेको भन्दै नेपाल नपठाइदिन नेपाली दूतावासलाई आग्रह गरेका छन् । थाई प्रहरीको नियन्त्रणमा रहेका गुरुङले बैंककस्थित दूतावासलाई हस्तलिखित पत्र लेखेर बैंककमै राखिदिन आग्रह गरेका हुन् । गुरुङको पत्र दूतावासले वैशाख १० मा काठमाडौंस्थित कन्सुलर विभागमा पठाएको थियो । कन्सुलरबाट परराष्ट्र मन्त्रालय हुँदै उक्त पत्र गृह मन्त्रालय पुगेको छ । नेपाल प्रहरीको पहलमा प्रहरीको अन्तर्राष्ट्रिय संगठन (इन्टरपोल) ले २०७२ असार २९ गुरुङविरुद्ध डिफयुजन नोटिस जारी गरेपछि उनी पक्राउ परेका थिए । डिफ्युजन नोटिस जारी भएर विदेशी भूमिमा पक्राउ परेकालाई स्वदेश फर्काउनुपूर्व सम्बन्धित देशको इन्टरपोल शाखाले पक्राउ परेका व्यक्तिलाई स्वदेश लगिएपछि सैनिक, राजनीतिक र धार्मिक कारण देखाएर मानव अधिकार हनन गरिने छैन भन्ने आश्वस्तपत्र सरकारी अधिकारीबाट लिने गर्छन् । थाई अधिकारीले पर्शुरामको हकमा पनि आश्वस्तपत्र खोजेपछि बैंककस्थित दूतावासले चैत २७ मै गृहसँग पत्र मागेको थियो । स्रोतका अनुसार गृहले मानव तस्करीको आरोपमा पक्राउ परेका गुरुङविरुद्ध राजनीतिक, धार्मिक, सैनिक वा जातिगत आधारमा कारबाही नगर्ने आश्वस्तपत्र पठाएको थियो । यस्तो पत्र बैंककस्थित दूतावास हुँदै थाई अधिकारीकहाँ पुगिसकेको छ ।पर्शुरामको ठगी र मानव तस्करी धन्दाबारे अनुसन्धानमा संलग्न एक उच्च प्रहरी अधिकारीले पर्शुरामले नेपाल आउन नखोज्नु र उसले पठाएको पत्रलाई आधार मानेर फेरि पत्राचार गर्नुमा बैंककस्थित दूतावासको कैफियत रहेको बताउँछन् ।पर्शुरामको मानव तस्करी र ठगी धन्दाबारे अनुसन्धान गरिरहेको केन्द्रीय अनुसन्धान ब्युरोका अनुसार उनले दुई सयभन्दा धेरैलाई ठगेको देखिन्छ । ब्युरोमा मात्रै उनीविरुद्ध ३० वटाभन्दा बढी उजुरी छन् भने अन्य पीडित सम्पर्कमा आइरहेका छन् । ब्युरोका एक अनुसन्धान अधिकारीका अनुसार पर्शुरामले ठगेको रकम २० करोडभन्दा माथि पुग्ने देखिन्छ ।"
औषधिका खोलबाट मूर्ति,"(काठमाडौं)  हृवाट एक्सेलेन्ट, सोच्नै नसकिने कन्सेप्ट । कन्सेप्ट मात्र नभएर मेटिरिएलको पनि नयाँ प्रयोग । मैले पहिलो पटक यस्तो कला देखेँ, बिहीबार राजधानीको बबरमहलस्थित नेपाल आर्ट काउन्सिलमा कला अवलोकनका लागि आएका सरिन श्रेष्ठ यसो भन्दै थिए । भारतीय मूर्तिकार विमान नागले ट्याबलेट औषधिका पत्ताहरू संकलन गरेर बनाएको दुर्गा माताको मूर्ति साँच्चिकै नौलो थियो । इन्डोनेपाल आर्ट इभेन्ट का क्रममा राखिएका नागका मूर्तिकला देखेर अवलोकनकर्ताहरूमा कौतुहलता नै थियो । त्यतिकै खेर जाने सामान पनि राम्रोसँग प्रयोग गर्न सकेमा फाइदा लिन सकिन्छ, मूर्तिकार नागले भने । ग्यालरी भ्रमणमा आउनेहरूलाई आफ्नो कलाकृतिबारे बुझाउनमै व्यस्त रहेका उनले फालिएका ट्याबलेट औषधिका खोलहरू कलामा मूर्तिकै रूपमा प्रयोग गरिएको भारतमा सम्भवतः आफू नै पहिलो कलाकार रहेको दाबी पनि गरे । नागल बनाएको दुर्गा माताको मूर्तिमा अवधारणा पनि नौलो छ । हिन्दु धर्मअनुसार दुर्गा माता भन्नेबिक्तिकै सत्ययुगमा मानव जातिलाई दुःख दिएको दानवसँग युद्ध गरेर मुत्ति दिलाएको अनि हातमा त्रिशूल, तरबार, धनुष आदि बोकेर बाघमाथि विराजमान भएको फिगर हाम्रो मानसपटलमा आउँछ । उनको बनाएको दुर्गा माताको हातमा भने तरबारको सट्टामा पातसहित कमलको फूल छ, जसमा लडाइँ, युद्ध मात्र नभएर शान्तिको पनि आवश्यकता छ भनी देखाउन खोजेको उनले बताए । प्रदर्शनीका संयोजक सपना शाहले कलाकार नागले बताएका मूर्तिहरू नै प्रदर्शनीमा आकर्षणको केन्द्र बनेको बताइन् । उनका अनुसार नेपालमा यी कला एकदमै नौलो हो । मूर्तिकलाले नौलो प्रयोग मात्रै हैन यो, हाम्रा वरिपरि कला सामग्रीहरू त्यसै खेर गइरहेका छन् भन्ने सन्देश पनि हो, उनले भनिन् ।प्रदर्शनीमा नै राखिएको गणेशको मूर्तिमा अझै सुन्दर ढंगको नयाँ कन्सेप्ट पाइन्छ । औषधिकै खोलबाट तयार गरिएको गणेशलाई एउटा घुँडा टेकेर भायोलिन बजाइरहेको स्वरूपमा ढालेका छन् नागले । शरीरमा सिल्भर कलरका खोलहरूका साथै भायोलिन, गणेशको आँखा, कपडा, गहनामा देखिएका गोल्डेन कलरका खोल झनै उत्कृष्ट देखिन्छन् । औषधिकै खोलबाट नै बनेका बिरालो, बुद्धका मूर्तिहरू पनि त्यतिकै सुन्दर छन् । भारतीय चित्रकार रितु सिंहको एउटी महिला र नवजात शिशु अनि शिवपार्वतीको क्यानभास उत्तिकै अर्थपूर्ण छन् । यता नेपाली चित्रकार मिथिला यादव, हरि खडका, नरेश सैंजू, सपना पौडेल महर्जनका साथै माला श्रेष्ठ, रोशन प्रधानजस्ता कलाकारले उतारेका प्राकृतिक, धार्मिक, सामाजिक तथा मानवीय संवेदनाका क्यानभास उत्तिकै उत्कृष्ट छन् । नेपालमा भएको यस कला प्रदर्शनी एकदमै रमाइलो र अर्थपूर्ण भएकोमा भारतीय चित्रकार गायत्री मभुरुले खुसी व्यक्त गरिन् । नेपालजस्तै नेपालीहरू पनि राम्रो हुनुहुन्छ । हामीले नेपालबाट माया, सम्मान र सद्भाव लिएर जाँदै छौँ । यहाँहरूको स्वागतले हामी खुसी छौँ, उनले भनिन् । भातरतीय कलाकारलाई बिदाई गर्ने क्रममा बुधबारे नेपाल ललितकला प्रज्ञा प्रतिष्ठानका कुलपति केके कर्माचार्यले फरक फरक देशका कला अवधारणा र शैलीगत प्रस्तुतिले नयाँ ज्ञान दिने बताउँदै भिन्न समाज र संस्कृतिको अन्तरघुलनमा कलाले सघाउने दाबी गरे । प्रदर्शनीमा भारत, बंगलादेश, बेलायत तथा नेपालका ३५ जना कलाकारका ६५ भन्दा बढी चित्रकलाका साथै ५ मूर्तिकला र एउटा भिडियोकलासमेत राखिएका छन् । कार्यक्रम औपचारिक रूपमा बिहीबार समापन भए पनि प्रदर्शनीमा राखिएका नेपाली चिक्रहरू शुत्रबारसम्म ग्यालरीमा रहनेछन् । प्रदर्शनी सांस्कृतिकको आदानप्रदानमा निकै उपयोगी रहेको नेपाल ललितकला प्रज्ञा प्रतिष्ठानका चित्रकला विभागकी प्रमुख सुषमा राजभण्डारीले बताइन् ।"
बस्ती चहार्दै चित्र,"धनकुटा (कास) कुची, पानी रंग, क्यानभास बोकेका समूहले हिँड्दाहिँडदै लेकाली बस्तीको दुरुस्त चित्र उतारे । आफ्नै बस्तीको चित्र नियाल्दै गर्दा धनकुटा, तेह्रथुम र संखुवासभाका सर्वसाधारणले अनौठो माने । फोटोमा मात्रै आफ्नो गाउँठाउँ देखेका उनीहरू कुची र रंगको जादूबाट मख्ख थिए । चित्रकारहरू तीनवटा जिल्लाका लेकाली बस्तीहरू चहार्दै कला कार्यशाला सहभागी भएका हुन् । यात्राको मेसो मिलाएको हो, धनकुटा कला दोभानले ।दोभानका अध्यक्ष एवं ७० वर्षीय चित्रकार श्रीकृष्ण जोशीले यात्रामा सहभागी स्रष्टाहरूले हिँड्दै जाँदा जहाँ आँखा अडिन्छ, त्यहीँ इजेल अड्याएर चित्र बनाएको सुनाए । उनीहरूले चौकी बजार, पाथिभरा मन्दिर, आरआर गार्डेन, चित्रेलगायतका स्थानको दृश्यचित्रलाई पानी रंगमा उतारेका हुन् । लेकाली बस्तीलाई त्यसै नियाल्दा पनि आनन्द आउँछ, कला दोभानका उपाध्यक्ष एवं चित्रकार मुकुन्द प्रयासले अनुभव सुनाए, ती ठाउँ नियाल्दै कुची र रंग खेलाउँदा मनमा भिन्नै तरंग पैदा हुने रहेछ । कला यात्रामा सुशील शाक्य, प्रयास, डिल्लीकृष्ण आले, धीरेन्द्रलाल श्रेष्ठ, सोपाल राईसँगै सुनसरीबाट पाहुना कलाकारको रूपमा लेख मगर थिए । उनीहरूले स्थलगत रूपमा दर्जनौं चित्र बनाएका छन् । चित्र त सयौंको बनाएँ, तर समूहगत यात्राकै रूपमा चाहिँ यो पहिलो यात्रा हो, उनले भने, एकातिर यात्रा, अर्कोतिर सृजना । रमाइलो भयो । चित्र बनाउँदै अघि बढदा विभिन्न स्थानमा उनीहरूले स्थानीय बासिन्दामाझ आआफ्ना चित्रकलासमेत प्रदर्शन गरेको जोशीले सुनाए । याक्राका त्रममा सृजना गरेका चित्रलाई बृहत् प्रदर्शनी गर्ने तयारी गरिएको महासचिव प्रयासले बताए । हस्तकलामध्ये चिक्रकलामा रुचि राख्ने त्रम बढे पनि व्यावसायिक रूप दिनेको संख्या न्यून रहेको उनले बताए । ललितकला प्रज्ञा प्रतिष्ठानले समेत चित्रकलालाई काठमाडौं बाहिर उति धेरै चासो नदिएकोमा उनले दुःखेसो गरे ।"
मनोरञ्जनलाई आदर्श नठानौं,"सेलिब्रेटीलाई सामाजिक सञ्जालमा गरिने ट्रोलिङ टाउको दुखाइको विषय बन्दै गइरहेको छ । खासगरी कलाकारलाई आदर्शवान् मानिदिने र गाली बेइजत गर्नेबीच खास फरक हुन छोडेको छ । यही कारण बलिउड अभिनेता नवाजुद्दिन सिद्दिकी बेलाबखत निराश पनि हुन्छन् । अभिनयका कारण प्रसिद्धि कमाएका सिद्दिकी पछिल्लो समय सामाजिक सञ्जालमा भने उत्तिकै ट्रोलको सिकार हुन थालेका छन् । यस्ता ट्रोल बनाउनेदेखि हैरान अभिनेताले आफूहरू केवल मनोरञ्जनका लागि कला देखाउने कलाकार मात्रै भएकाले आदर्शवान् रूपमा नबुझ्न र नसोच्न आग्रह गरेका छन् । सिद्दिकीले व्यंग्यात्मक शैलीमा भनेका छन्, पहिले पहिले नाटक देखाउने कलाकारलाई कसैले आफ्नो गाउँ, समाजमा राख्नै चाहँदैनथे । कलाकार स्वच्छन्द शैलीका हुने भएकोले समाज नै बिगार्छ भन्ने मान्यता थियो । हो हामी, कलाकार नै हौं, आदर्श व्यक्ति नमान्दा हुन्छ ।सिद्दिकीलाई उनले छनोट गर्ने फिल्मलाई लिएर पनि मजाक उठाउन थालिएको छ । जिनियस जस्तो फिल्म खेल्न सहमत भएको भन्दै अधिकांशले उनको मजाक उडाएका थिए । कतिपयले सिद्दिकीको स्तर धेरै माथिल्लो भएकोले राम्रा फिल्म र राम्रो चरित्रमा मात्र देखिनुपर्ने तर्क गरेका थिए । तर सिद्दिकी पनि यसरी तर्क गर्छन्, त्यो फिल्म मैले केवल पैसाका लागि खेल्न राजी भएको हुँ, ताकि मैले फेरिफेरि मंटो जस्ता फिल्ममा पैसा नै नलिएर पनि काम गर्न सकूँ । उनले सञ्जालहरूमा आफ्नो मजाक उडाउने उद्देश्यले गरिने ट्रोलिङका कारण आफू साह्रै दुःखित हुने गरेको अनुभव सुनाउँदै भन्छन्, यस्ता ट्रोलिङ र गाली सुनेपछि म छाँगाबाट खसेझैं हुन्छु । जमिनमा पछारिन्छु र आफ्नो हैसियतमा आउँछु । उनीहरूको काम नै गाली गर्ने हो । सामाजिक सञ्जालमा गाली लेख्ने अधिकार सबैलाई मिलिरहेको छ । मान्छे प्रधानमन्त्रीलाई त छोडदैनन् ।अभिनेता सिद्दिकीलाई बालासाहब ठाकरेको बायोपिकमा खेल्न लागेकोमा समेत ट्रोल बनाइएको थियो । जब मैले फिल्म ठाकरे साइन गरें । तब अधिकांशले मलाई यस्तो फिल्म नखेल भने । तर म त एउटा कलाकार हुँ । मेरो काम नै अभिनय गर्ने हो । २१ वर्षदेखि यही गर्दै आइरहेको छु । मेरो काम नै दुनियाँको कुनै पनि चरित्रको निर्वाह गर्नु हो । कहिले सन्त त कहिले बदनाम मान्छेको पनि भूमिका निर्वाह गर्नुपर्ने हुन्छ । यसलाई कृपया चरित्रभन्दा बढी नसोचिदिनुहोला । हामी नौटंकी गर्ने कलाकार माक्रै हौं, आदर्शवान् हैनौं । आदर्शवान् व्यत्तिहरू समाजमा अरू थुप्रै छन् । सिद्दिकीको यस वर्ष फोटोग्राफ सहित पाँच फिल्म रिलिजको क्रममा छन् । एजेन्सी"
एभरेस्ट फिल्म अवार्डको मनोनयन,"काठमाडौं (कास) नयाँ वर्षको सुरुवातसँगै फिल्म अवार्डको मौसम पनि सुरु भएको छ । डीसिने अवार्डले विधागत मनोनयन सार्वजनिक गरेको साता नबित्दै हङकङमा हुने अर्को फिल्म अवार्ड एभरेस्ट इन्टरनेसनलले पनि बिहीबार २८ विधामा उत्कृष्ट पाँचको मनोनयन सार्वजनिक गरेको छ । सन् २०१८ भित्र प्रदर्शन भई अवार्डका लागि दर्तामा आएका फिल्ममध्येबाट उत्कृष्ट पाँच छनाट गरिएको आयोजकले जनाएको छ । हङकङमा रहेका नेपालीहरूले पहिलो पटक आयोजना गरेको उक्त अवार्डका लागि उत्कृष्ट फिल्मको प्रतिस्पर्धामा लिलिबिली, छक्कापन्जा ३, कृ, मंगलम र पञ्चायत परेका छन् भने निर्देशकतर्फ मिलन चाम्स, दीपाश्री निरौला, शिवम् अधिकारी, नवल नेपाल र दिनेश राउत परेका छन् । उत्कृष्ट अभिनेतातर्फको भिडन्तमा भने विपिन कार्की, पुष्प खडका, अनमोल केसी, प्रदीप खडका र आर्यन सिग्देल रहेका छन् भने अभिनेत्रीतर्फ बेनिशा हमाल, शिल्पा पोखरेल, निता ढुंगाना, साम्राज्ञी राज्यलक्ष्मी शाह र आँचल शर्मा परेका छन् । आदिवासी फिल्म, निर्देशक र अभिनेतासमेत सामेल गरिएको अवार्डमा चर्चित फिल्मसहित अभिनेता र अभिनेत्रीका लागि पनि अवार्ड प्रदान गरिने नेपालतर्फको संयोजक संस्था संगीक्षा फिल्मसा प्रमुख मनोज केसीले जनाए । अवार्ड असार १५ मा हङकङमा वितरण गरिने बताइएको छ ।"
श्रीलंका आक्रमणमा संलग्न ९ जना,"कोलम्बो (एजेन्सी) श्रीलंकामा हालै गरिएको आत्मघाती आक्रमणमा संलग्नको नाम सार्वजनिक गरिएको छ । कोलम्बोस्थित होटल तथा गिर्जाघरमा गरिएका आत्मघाती आक्रमणमा संलग्न सबै ९ जनाको नाम सार्वजनिक गरेको हो । अप्रिल २१ मा भएको घटनामा २ सय ५७ जनाको ज्यान गएको थियो । सयौं घाइते छन् । अधिकारीका अनुसार उनीहरूको सम्पत्ति आतंकवादविरोध कानुनअनुसार रोक्का गरिनेछ । प्रहरी प्रवक्ता रुवान गुनसेकेराले कोलम्बोका दुई होटलमा दाजुभाइले आक्रमण गरेको जनाए । आक्रमणकारीमध्ये कतिपय व्यापारिक घरानाका रहेका उनले जनाए । आक्रमणमा स्थानीय जिहादी समूह नेता जहरन हसिम, इल्हाम अहमद, इन्साफ अहमद, मोहम्मद अजम मुबारक मोहमद, अहमद मुआज, मोहमद हस्थुन, मोहमद नासेर मोहमद असद, अब्दुल लातिफ, फातिमा इल्हाम रहेको गुनसेकेराले बताए । घटनामा श्रीलंकाका साथै भारत, अमेरिका, बेलायत तथा जापानलगायत ४२ देशका नागरिकको मृत्यु भएको थियो । आक्रमणको इस्लामिक स्टेट समूहले जिम्मेवारी लिएको थियो । त्रास कायमैआत्मघाती आक्रमणको दस दिन बितिसक्दा पनि श्रीलंकाका नागरिक त्रासमा रहेका छन् । आक्रमणपछि रोमन क्याथोलिक चर्चले आइतबारबाट सुरु गर्न लागेको सेवा पुनः रद्द गरेको जनाएको छ । चर्चमा फेरि बम आक्रमण हुने आंशकापछि सेवा रद्द गरिएको जनाइएको छ । चर्चमा सम्भावित दुई आक्रमणको योजना बनाइएको सूचना आफूहरूलाई प्राप्त भएको चर्च प्रवक्ताले बताएका छन् । सुरक्षा बलको सल्लाहअनसुार आगामी आइतबार कुनै पनि चर्चमा सामूहिक भेला नहुने उनले बताए । गत अप्रिल २१ मा ३ होटल र चर्चमा गरिएका आत्मघाती आक्रमणपछि चर्च सर्वसाधारणका लागि पुनः खुला गर्न थालिएको थियो ।"
अंगरक्षकसँग थाई राजाको बिहे,बैंकक (एजेन्सी) थाइल्यान्डका राजा महाभाजिरलंकर्णले आफ्नी अंगरक्षकसँग विवाह गरेका छन् । उनले आफ्नो सुरक्षा दस्ताको उपप्रमुख रहेकी जनरल सुथिदासँग विवाह गरेका हुन् ।विवाहपश्चात भाजिरालंकर्णले उनलाई महारानीको उपाधि प्रदान गरेका शाही विज्ञप्तिमा जनाइएको छ । आगामी शनिबार हुने औपचारिक राज्याभिषेक समारोहअघि राजाले अप्रत्याशित रूपमा विवाह गरेका हुन् ।विज्ञप्तिमा जनाइएअनुसार राजा भाजिरालंकर्णले जनरल सुथिदा भाजिरालंकर्ण न आयुध्यालाई महारानी सुथिदामा पदोन्नति गर्ने निर्णय गरेसँगै उनी शाही परिवारकी सदस्य भएकी तथा महारानीको उपाधि प्राप्त गरेकी छन् । भाजिरालंकर्ण सन् २०१६ मा पिताको निधनपछि थाइल्यान्डका राजा बनेका हुन् । यसअघि तीन पटक विवाह र सम्बन्धविच्छेद गरेका भाजिरालंकर्णका ७ सन्तान छन् ।लामो समयदेखि राजा भाजिरालंकर्णको साथमा छिन् । उनी केही वर्षयता राजासंगै सार्वजनिक स्थलमा देखिँदै आएकी छन् । तर उनीहरूको सम्बन्ध यसअघि आधिकारिक रूपमा स्वीकार नगरिए पनि वैवाहिक समारोहमा राजपरिवारका अन्य सदस्य पनि उपस्थित थिए । थाई टेलिभिजनले प्रसारण गरेका दृश्यमा राजाले रानी सुथिदाको शिरमा पवित्र जल छर्किएका देखिन्छ । त्यसलगत्तै राजदम्पतीले विवाह रजिस्टरमा हस्ताक्षर गरेका थिए । भाजिरालंकर्णले थाई एअरवेजकी भूतपूर्व परिचारिका सुथिदालाई सन् २०१४ मा आफ्नो अंगरक्षक दस्ताको उपप्रमुख नियुक्त गरेका थिए । उनी २०१६ को अन्त्यमा जनरलमा बढुवा भएकी थिइन् । भाजिरालंकर्णका बुवा भूमिबोल अदुल्यादेजले ७० वर्षसम्म शासन गरेका थिए । सन् २०१६ मा निधन हुँदा उनी विश्वमै लामो समय शासन गर्ने राजा थिए ।
नेपाली विद्यार्थीलाई नयाँ नियम,"(अस्ट्रेलिया)  अस्ट्रेलियाको अध्यागमन विभागले प्राविधिक शिक्षा अध्ययन गर्न आउने नेपाली विद्यार्थीका लागि नयाँ नियम घोषणा गरेको छ । नेपाली विद्यार्थीलाई मात्र लक्षित गरेर पहिलोपटक अस्ट्रेलिया सरकारले नियम जारी गरेको हो । नयाँ नियम मे १ देखि लागू भएको जनाइएको छ । गृह मन्त्रालयले जारी गरेको सूचनाअनुसार प्राविधिक शिक्षा अध्ययन गर्न आउने विद्यार्थीले अंग्रेजी विषयको ज्ञान तथा आफ्नो आर्थिक क्षमताको सबै विवरण पेस गर्नुपर्ने भएको छ । यसअघि यो अनिवार्य थिएन । अस्ट्रेलियामा अध्ययन गर्न आउने नेपाली विद्यार्थीको भविष्य सुरक्षित राख्नका लागि यो नियम लागू गरिएको सूचनामा उल्लेख छ । प्राविधिक शिक्षाअन्तर्गत एडभान्स डिप्लोमा, डिप्लोमा, विभिन्न विषयका सर्टिफिकेटलगायत पर्छन् । सूचनामा नेपाल विश्वको ४७ औं ठूलो जनसंख्या भएको देश भए पनि अस्ट्रेलियामा अध्ययनरत विदेशी विद्यार्थीको संख्यामा तेस्रो रहेको उल्लेख छ । प्राविधिक शिक्षामा अध्ययन गर्न आउने विद्यार्थीलाई मात्र लक्षित गरिएको यो परिवर्तनले उच्चशिक्षा (ब्याचलर्स, मास्टर्स र त्यसभन्दा माथिका विषय) अध्ययन गर्न आउने विद्यार्थीलाई असर नगर्ने जनाइएको छ । पछिल्लो समय नेपालीहरू नर्सिङ, एकाउन्टिङ, बिजनेसलगायत डिप्लोमा तहका विषय अध्ययन गर्न आउने क्रम बढेको छ । सिडनीका परामर्शदाता सञ्जीव पाण्डेले नियम परिवर्तन हुँदा मुख्य गरेर नेपालबाट पर्यटक भिसामा आएर विद्यार्थीका रूपमा बस्न चाहनेका लागि कठिन हुने बताए । उनले प्राविधिक शिक्षा मात्र अध्ययन गर्न आउने नेपाली विद्यार्थीको संख्या घट्न सक्ने र भिसा अस्वीकृति दरसमेत बढ्न सक्ने बताए । अस्ट्रेलियामा विभिन्न संकाय तथा तहमा करिब ५० हजार विद्यार्थी अध्ययनरत छन् ।"
सरकार गाली गर्दै व्यापारीलाई सघाउँदै,"(काठमाडौं)  सरकारले चिनी व्यापारीलाई गाली गर्दै सघाउने नीति लिएको छ । चिनी उद्योगीले झुक्याएको बताएका प्रधानमन्त्री केपी शर्मा ओलीले आयातमा परिमाणत्मक बन्देजलाई निरन्तरता दिएका छन् । सरकारले लगाएको बन्देजको बचाउ गर्दै सञ्चार तथँ सूचना प्रविधिमन्त्री गोकुल बाँस्कोटाले चिनी बजारमा अराजकता भएको बताएका छन् । उनले चिनी उत्पादक र चिनी व्यापारी एउटै हुनु नै चिनी क्षेत्रको समस्या भएको दाबी गरे । व्यापारी र मिलवाला एउटै भएपछि कुरा बिग्रिएको छ, मन्त्रिपरिषदको निर्णय सार्वजनिक गर्न बिहीबार सिंहदरबारमा आयोजित नियमित पत्रकार सम्मेलनमा मन्त्री बाँस्कोटाले भने, यो एकखालको अराजकता थियो । यसतर्फ हामी गम्भीर छौं । सरकारको कुरा त्यही हो । वाणिज्य तथा आपूर्ति सचिव केदारबहादुर अधिकारीले पठाएको सूचनामा परिमाणात्मक बन्देजको अवधिलाई २०७६ असार मसान्तसम्म निरन्तरता दिने उल्लेख छ । उक्त सूचना वैशाख २ गतेको राजपत्रमा प्रकाशित भएको छ । मन्त्री बाँस्कोटाले भने विगतमा पनि परिमाणात्मक बन्देज लगाएको उल्लेख गर्दै अहिले प्रतिबन्ध नभई कोटा तोकेको दाबी गरे । हाम्रो मुलुकलाई वार्षिक चिनी २ लाख ४० हजारदेखि ५० हजार टन आवश्यक पर्छ । उत्पादन १ लाख ८० हजार टन हुन्छ । त्यस हिसाबले ६० देखि ७० हजार टन अपुग देखिन्छ । चाडबाडमा बढी खपत हुन्छ, उनले भने, अन्तबाट सस्तोमा आएको गुनासो भयो । त्यस करणले हामीलाई समस्या पर्यो भन्ने भयो । व्यवस्थित गर्न कोटा निर्धारण गरिएको हो । प्रतिबन्ध होइन ।चिनी उद्योगी र व्यापारी एउटै हुनु आयात निर्यात वा उत्पादनसँग जोडिएको मूल समस्या भएको उनले औंल्याए । व्यापार गर्नेले नेपाली उत्पादकसँग लिएर पनि बजारमा पुर्याएर थोक र खुद्रामा वा बाहिरबाट ल्याउर बिक्री गरे पनि भो । मुख्य समस्या यही हो, उनले भने, ऊ जम्मैतिर गएपछि जे जे अवसर आयो, त्यही त्यही गर्ने भयो, त्यही भएर यो एक खालको अराजकता थियो, कोटा निर्धारण गर्दा हाम्रा लागि हुन्छ भनेर गरेको पछि उहाँहरूले नै फेरि त्यो होइन भन्नुभयो, चिनी गोदाममा राखेर छुट्याउनुपर्यो भन्न थाल्नुभयो ।केही साताअघि प्रधानमन्त्री ओलीले बजार स्वच्छ हुनुपर्नेसहितको धारणा राखेको उनले दाबी गरे । बाँस्कोटाले बजार स्वच्छ बनाउन कोटा लगाएको दाबी गरे पनि परिमाणात्मक बन्देजले उपभोक्ताले छनोटको अवसर गुमाएको जानकाहरू बताउँछन् । हाल नेपालको तुलनमा भारत र पाकिस्तानमा चिनी धेरै सस्तो छ । सस्तो चिनी आयात हुन नपाउँदा उपभोक्ताले छनोटको अवसर गुमाएको हो । परिमाणात्मक बन्देजले उपभोक्तासँगै सरकारले पनि राजस्व गुमाएको छ । गत वर्षको दसैंकै मुखमा सरकारले भन्सार महसुल १५ देखि ३० प्रतिशत पुर्याएको थियो । उद्योगीकै दबाबमा भदौ ३१ गते एक लाख टन मात्रै आँयात गर्न पाउनै निर्णय भएको थियो । परिमाणात्मक कोटा लागेपछि बजारभाउ अकासिएको थियो । दसैंकै मुखमा चिनीको मूल्य प्रतिकिलो ८५ रुपैयाँसम्म पुगेको थियो । उपत्यका बाहिर एक रुपैयाँ नाघेको सांसदहरूले बताउँदै आएका थिए । मूल्य बढेपछि संसदको सार्वजनिक लेखा समितिले पनि चासो दिएको थियो । थप छानबिन गर्न समितिले सांसद तथा पूर्वआपूर्तिमन्त्री लेखराज भट्टको सयोजकत्वमा उपसमिति गठन गरेको थियो । उपसमितिले करोडौंको चलखेलसहितको प्रतिवेदन समितिमा पेस गरेको थियो ।समितिले चाडबाड सकिएपछि चिनीको परिमाणात्मक बन्देजमा आर्थिक चलखेल भएको भन्दै अख्तियार दुरुपयोग अनुसन्धान आयोगलाई छानबिन गर्न निर्देशनसमेत दिएको थियो । अख्तियारबाट पनि प्रभावकारी रूपमा छानबिन हुन सकेको छैन । मुलुकमा हाल १२ चिनी उद्योग सञ्चालनमा छन् । सरकारले उखुको मूल्य निर्धारण गर्ने, किसानलाई उखु बिक्रीको आधारमा अनुदान दिने र चिनीको बिक्री मूल्य निर्धारण गर्ने र सो मूल्यमा उद्योगहरूले चिनी बिक्री गर्ने व्यवस्था छ । उद्योगीहरूले चिनी बिक्री नभएको वहानामा किसानलाई भुक्तानी गरेका छैनन् । नेपाल उखु उत्पादक महासंघका अनुसार चिनी उद्योगीले झन्डै ८ अर्ब भुक्तानी गर्न बाँकी छ ।"
तीन महिना कमको मुद्दती लिन नपाइने,"(काठमाडौं)  बैंक तथा वित्तीय संस्थाले तीन महिनाभन्दा कम अवधिको मुद्दती निक्षेप लिन नपाइने व्यवस्था हुन लागेको छ । निक्षेप तान्ने होडमा बैंक तथा वित्तीय संस्थाले निकै कम अवधि (एक साताभन्दा कम) का मुद्दती निक्षेप योजना ल्याएका छन् । त्यस्ता योजना (स्किम) ले अस्वस्थ प्रतिस्पर्धा बढाएकाले मुद्दती निक्षेपमा तीन महिनाको सीमा तोक्ने निर्णय भएको राष्ट्र बैंकका एक उच्च अधिकारीले बताए । यो विषय नियमन समितिमा निर्णय भइसकेकाले एकदुई दिनभित्रै निर्देशन जारी हुने जनाइएको छ । मुद्दती निक्षेपमा तीन महिनाभन्दा कम अवधिको बचत राख्न पाइने छैन, स्रोतले भन्यो, बैंकहरूबीच देखिएको अस्वस्थ प्रतिस्पर्धा रोक्न यस्तो व्यवस्था गरिन लागेको हो । बचत बढाउने होडमा वित्तीय संस्थाबीच देखिएको अनौतिक प्रतिस्पर्धा रोक्न उक्त निर्णय भएको स्रोतले बताएको छ ।हाल केही बैंकहरूले निकै थोरै अवधिको मुद्दती निक्षेपमा उच्च ब्याजदरको योजना ल्याएका छन्, स्रोतले भन्यो, यस्ता गतिविधिले बचत बढाउनुको साटो विकृति बढाउँछ । यही कारण पछिल्लो समयमा बैंक तथा वित्तीय संस्थाको कुल निक्षेपमा मुद्दती बचतको अंश बढ्दै गएको छ । राष्ट्र बैंकका अनुसार गत फागुनसम्म कुल बचतमा मुद्दतीको अंश ४७५ प्रतिशत, बचतको ३३५ र चल्तीको ८५ प्रतिशत छ । गत वर्षको सोही अवधिमा कुन निक्षेपमा मुद्दतीको अंश ४४ प्रतिशत, बचतको ३६५ र चल्तीको ८४ प्रतिशत थियो । यस्तै राष्ट्र बैंकले निक्षेप योजनामा कुनै प्रकारको नगद, जिन्सी तथा गरगहना उपहार दिन नपाइने व्यवस्था गर्न लागेको छ । यो व्यवस्था नयाँ भने होइन । यसअघि वित्तीय कारोबार गरेबापत नगद तथा जिन्सी उपहार दिन नपाइने व्यवस्था थियो । केही बैंकले घुमाउरो बाटोबाट निक्षेपमा गरगहना दिने योजना सार्वजनिक गरेपछि राष्ट्र बैंकले तिनलाई रोक्न थालेको हो । व्यक्तिगत कल डिपोजिटमा १० प्रतिशतको सीमा लगाउने व्यवस्था करिब २ महिनापछि कार्यान्वयनमा आउने भएको छ । राष्ट्र बैंकले चालु आर्थिक वर्षको मौद्रिक नीतिको अर्धवार्षिक समीक्षामार्फत राष्ट्र बैंकले वाणिज्य बैंकमा कल निक्षेपको सीमा १० प्रतिशत कायम गर्ने घोषणा गरेको थियो । सुरुमा ०७६ असारभित्र बैंकहरूले व्यक्तिगत कल डिपोजिटलाई १० प्रतिशतमा झार्नुपर्ने व्यवस्था थियो । अहिले त्यो सीमा बढाएर ०७७ असारभित्र कुल निक्षेपको बढीमा १० प्रतिशत झार्ने गरी राष्ट्र बैंकले निर्देशन दिन थालेको स्रोतले बताएको छ । कल डिपोजिट मुद्दती, चल्ती र साधारण बचतजस्तै एक किसिमको निक्षेप खाता हो । यो खातामा कम समया अवधिका लागि निक्षेप राखिन्छ । छिनछिनमा धेरै रकमको कारोबार गर्ने व्यक्ति वा व्यवसायीका लागि यो खाता उपयोगी हुन्छ ।तत्काल धेरै रकम बचत गर्नुपर्ने र रकम झिकिने टुंगो नहुने भएकाले यो खातामा जम्मा हुने बचतको प्रकृति अल्पकालको हुन्छ । व्यवसायी तथा ठूला व्यावसायिक घरानाहरूले यही खातामा बचत गर्ने गर्छन् । अल्पकालीन प्रकृतिको हुने भएकै कारण बैंकहरूले पनि यो खातामा केहीले धेरै त कहिले कम ब्याज दिन्छन् । यसकारण यो खाताको ब्याजदर प्रायः परिवर्तन भरहन्छ । यद्यपि हाल बैंकले कल डिपोजिटमा साधारण बचतमा दिने ब्याजभन्दा बढी ब्याज दिन नपाइने राष्ट्र बैंकको निर्देशन छ ।गत फागुनसम्मको तथ्यांकअनुसार २८ वटा वाणिज्य बैंकमध्ये १४ वटाको कल डिपोजिट १० प्रतिशतभन्दा बढी छ । तीमध्ये पनि एकदुईवटाको कल डिपोजिट २५ प्रतिशतभन्दा धेरै छ । विगतमा बैंकहरूले कल डिपोजिटमा नक्कली निक्षेप जम्मा गर्ने प्रचलन पनि थियो । उदाहरणका लागि विकास बैंकले वाणिज्य बैंकबाट ऋण लिने र उक्त रकम सोही बैंकको कल डिपोजिटमा जम्मा गरी ब्याज खाने चलन पनि थियो । यसो गर्दा एउटै रकम ऋण प्रवाह र निक्षेप संकलनमा गणना हुने भएकाले त्यसलाई नक्कली निक्षेप भनिएको हो ।"
सिप्रदीलाई अवार्ड,काठमाडौं (कास) सिप्रदी ट्रेडिङले यूएईको दुबईमा आयोजित अन्तर्राष्ट्रिय वितरक सम्मेलनमा वर्ष २०१८ का लागि वर्षको वितरक अवार्ड प्राप्त गरेको छ । नयाँ उत्पादनको परिचयका लागि वर्षको वितरक र सर्वश्रेष्ठ ग्राहक सेवालगायत अन्य विभिन्न विधाका दस पुरस्कार प्राप्त गरेको सिप्रदीले जारी गरेको विज्ञप्तिमा उल्लेख गरिएको छ ।
पोखरामा सुजुकीको सर्भिस सेन्टर,काठमाडौं (कास) सीजी मोटोकर्पले पोखरामा सर्भिस सेन्टर खोलेको छ । सीजी माटोकर्पका कार्यकारी निर्देशक करण चौधरी र बतास ब्रदर्सका प्रबन्ध निर्देशक शान्तराज बतासले सर्भिस सेन्टरको उद्घाटन गरे । १० हजार स्क्वायर फिटमा फैलिएको सर्भिस सेन्टरमा ६ ओकिङवे रहने र मासिक १ हजार गाडी सर्भिसिङ गर्न सक्ने क्षमता रहेको जनाइएको छ ।
सिभिलका ग्राहकलाई उपचारमा छुट,काठमाडौं (कास) सिभिल बैंकले आफ्ना ग्राहकहरूलाई सहुलियत प्रदान गर्न ब्लु क्रस र मेडिसिटी अस्पतालसँग सम्झौता गरेको छ । बेग्लाबेग्लै मितिमा दुवै अस्पतालसँग सम्झौता गरेको हो । अब सिभिल बैंकका ग्राहकहरूले ब्लु क्रस र मेडिसिटी अस्पतालमा उपचार गराउँदा छुटहरू पाउनेछन् ।
अर्थ संक्षेप,"सामसङको लक्की ड्र बिजेतालाई पुरस्कार काठमाडौं (कास) सामसङ एस १० को प्रिबुकिङका लक्की ड्र बिजेतालाई पुरस्कार वितरण गरिएको छ । ग्राहकहरूमध्येबाट कपिल अग्रवाल, संगम खडका, कला भट्टराई, विक्रम तिमल्सिना, सुदर्शन श्रेष्ठ, सुमन रञ्जितकारलगायतले विभिन्न पुरस्कार प्राप्त गरेका छन् । एस १० फोनमा डिस्प्ले, क्यामरालगायत नवीनतम प्रविधिको प्रयोग गरिएको सामसङले जनाएको छ ।ललितपुरमा डब्लु के डिजाइनको नयाँ स्टोर काठमाडौं (कास) ललितपुरको कुमारीपाटीमा अन्तर्राष्ट्रिय ब्रान्ड डब्लूके डिजाइनको दोस्रो स्टोर खुलेको छ । नेपाली राट्रिय क्रिकेट टिमका कप्तान पारस खडकाले बिहीबार स्टोरको उद्घाटन गरे । युवा पुस्तालाई लक्षित विभिन्न आधुनिक इलेक्ट्रोनिक्स ग्याजेट तथा एसोसिरिजहरू स्टोरमा राखिएको छ । कम्पनीका उत्पादन अनलाइनमा दराजमार्फत पनि खरिद गर्न सकिने जनाइएको छ । एम१५० ड्रिकका बिजेता घोषितकाठमाडौं (कास) वाइवी इन्टरनेसनल प्रालिले एम १५० खाउ, थाइल्यान्ड घुम्न जाउ योजनाको नगद पुरस्कार बिजेताको नाम घोषणा गरेको छ । काठमाडौं गोंगबु बस्ने चन्द्रबहादुर लामाले १ लाख ५० हजार रुपैयाँ नगद हात पारेका छन् । यस योजनाको मुख्य आकर्षण थाइल्यान्ड भ्रमण भएको र त्यसको बिजेता अहिलेसम्म घोषणा नगरिएको कम्पनीले जनाएको छ । थाइल्यान्ड भ्रमण जित्नका लागि क्यानको रिङमा लेखिएका अंक र अक्षरहरू मिलाई एम १५० बनाउने पर्ने नियम छ ।क्लासिकको नयाँ योजनाकाठमाडौं (कास) इन्टरनेट सेवा प्रदायक कम्पनी क्लासिक टेक प्रालिले ४०, ५० र ६५ एमबीपीएसका नयाँ योजना बजारमा ल्याएको छ । ४० एमबीपीएस गतिको बुलेट बार्षिक ग्राहकलाई प्रति महिना ६९२ रुपैयामा मात्रै उपलब्ध गराउने भएको छ । नेपालमै यति धेरै ब्यान्डविथ यति कम मूल्यमा उपलब्ध गराईएको पहिलो पटक भएको कम्पनीको दाबी छ । जडान खर्च र फाईवर केवलमा शतप्रतिशत छुट र धरौंटी रकम पनि बुझाउनु नपर्ने कम्पनीले जनाएको छ ।"
इन्धनको मूल्यवृद्धि,"काठमाडौ (कास) आयल निगमले पाक्षिक ७ करोड नाफा हुने गरी इन्धनको मूल्य बढाएको छ । बिहीबार राित १२ बजेदेखि लागू हुने गरी पेट्रोल, डिजेल र मटितेलमा प्रतिलिटर १ रुपैयाँ बढाइएको हो । भारतीय आयल निगमले पठाएको मूल्यसूची अनुसार पेट्रोल, डिजेल, मट्टितेलमा मूल्य बढेको निगमका प्रवक्ता वीरेन्द्र गोइतले बताए । मूल्य समायोजन पश्चात पेट्रोलको खुद्रा बिक्री मूल्य १ सय ११ रुपैयाँ ५० पैसा र डिजेलको ९८ रुपैयाँ कायम भएको छ ।"
कर्मचारीलाई आएन सेयर,"(काठमाडौं)  एनसेलका कर्मचारीका नाममा एक जलविद्युत् कम्पनीमा गरिएको भनिएको २३ करोड ५० लाख रुपैयाँको हिसाब त्यहाँको व्यवस्थापनले ५ वर्ष बितिसक्दा पनि देखाउन सकेको छैन । एनसेलमा कार्यरत ४ सय ७८ कर्मचारीहरूको कल्याण कोषमा जम्मा भएको रकम ०७१ सालमा लमजुङको नामार्जुङ मादी हाइड्रोमा एनसेल व्यवस्थापनले लगानी गरेको थियो । उक्त रकम आफ्नो सहमतिबिना लगानी भएको कर्मचारी बताउँछन् । आफूहरूको रकम लगानी गरिएको नामार्जुङ मादी हाइड्रो पावरको सेयर दिन वा हिसाबकिताब देखाउन लिखित माग गर्दासमेत व्यवस्थापनले बेवास्ता गरेको आरोप कर्मचारीको छ । प्रतिकर्मचारी ५५ लाखका दरले त्यो हाइड्रोमा लगानी गर्ने भन्दै त्यहाँका निर्देशक तथा सुरक्षा प्रमुख महेन्द्रकुमार भट्टचन, इन्जिनियर प्रकाश बराल र विज्ञ शंकर कटुवालले नामार्जुन मादी हाइड्रोका मुख्य सञ्चालक खोमबहादुर केसीलाई रकम दिएका हुन् । सेयर तिनै तीनजनाको नाममा कायम भएको दाबी कर्मचारीले गरेका छन् । रकम सम्झौता गर्दा र भुक्तानी दिँदा मजदुरहरूको हकहितमा काम गर्ने श्रम सम्बन्ध समिति का अध्यक्ष भट्टचन थिए । एनसेलको नाफाबाट बोनस बाँडेर बाकी रहेको रकम कर्मचारी कल्याण कोषमा जान्छ । सम्झौताअनुसार रकम पटकपटक गरेर दिनुपर्नेमा त्यसो नगरी एकमुष्ठ भुक्तानी गरेर व्यवस्थापनले अख्तियार दुरुपयोग गरेको कर्मचारीको आरोप छ । हाल श्रम सम्बन्ध समितिका अध्यक्ष बनेका विशालमणि उपाध्याय सम्पर्कमा आउन चाहेनन् । उता हाइड्रोपावर कम्पनीले भने २२ करोड ९३ लाख मात्र रकम बुझाएको बताउँदै ५७ लाख रकम अपुग भन्दै पत्राचार गरेको छ । लमजुङमा रहेको ११ दशमलव ८८ मेगावाट क्षमताको हाइड्रोको ०७१ सालमा कुल लागत १ अर्ब ९६ करोड देखाइएको थियो । कर्मचारीको नाममा जानुपर्ने सेयर रकम सोझै एनसेल व्यवस्थापनका माथिल्ला तहका तीन कर्मचारीको नाममा कायम गरिएको दाबी कर्मचारी गर्छन् । आफूहरूको लगानी रहेको भनिएको रकम देखाउन वा सेयर कायम गराउन माग गर्दा व्यवस्थापनले बेवास्ता गर्दै आएको कर्मचारीको आरोप छ । एनसेलबाट लगानी गरिएको रकमका मुख्य हस्ताक्षरकर्ता एक निर्देशक महेन्द्रकुमार भट्टचनले आफूहरूले उक्त हाइड्रोमा लगानीका लागि पटकपटक रकम बुझाएको र सेयर कर्मचारीको नाममा ल्याउन कम्पनी रजिस्टारको कार्यालयमा काम थालिएको दाबी गरे ।"
सय युवालाई पालिकामै रोजगारी,"(सिन्धुलीमाढी)  सिन्धुलीस्थित एक गाउँपा।लिकाका १ सय युवाले पालिकामै रोजगारी पाउने भएका छन् । तीनपाटन गाउँपालिकाले उपाध्यक्ष उद्यमशीलता कार्यक्रममार्फत एक सय युवालाई रोजगारी दिने भएको हो ।बेरोजगार महिला तथा पुरुषलाई स्वरोजगार बनाउने उद्देश्यले उद्यमशीलता कार्यक्रम सञ्चालन गरिएको गाउँपालिकाकी उपाध्यक्ष पदममाया तामाङले बताइन् । यो वर्ष पालिकाले कार्यक्रमका लागि ३५ लाख रुपैयाँ बजेट छुट्याएको छ । कार्यक्रमअन्तर्गत अहिले विभिन्न सीपमूलक तालिम दिने काम भइरहेको छ । पालिकाका कुनकुन वडामा के कस्तो व्यवसायको सम्भाव्यता छ, त्यसबारे अध्ययन गरी सोहीअनुसार ढाका बुनाइ, टपरी बुनाइ, सिस्नोको धूलो बनाउने र चाउमिन बनाउने तालिम दिने काम भइरहेको तामाङले बताइन् । गाउँपालिकाको १ र ५ नम्बर वडाका युवालाई लक्षित गरी बेलघारीमा टपरी बनाउने तालिम दिएको छ । यसैगरी २ र ३ नम्बर वडाका युवालाई चाउमिन बनाउने तालिम प्रदान गरिएको छ । पालिकाको ४, ९, १० र ११ नम्बर वडाका युवालाई लाम्पन्टारमा ढाका बुनाइ तालिम दिइरहेको उपाध्यक्ष तामाङले बताइन् । ६, ७ र ८ नम्बर वडाका युवालाई बाहुनतिल्पुङमा सिस्नोको धूलो बनाउने तालिम दिने तयारी भइरहेको छ ।स्थानीयको माग र सम्भाव्यताका आधारमा तालिम सञ्चालन गरेको उनले बताइन् । यस कार्यक्रमबाट स्थानीय स्रोतसाधनको अधिकतम प्रयोग गरी युवाहरू स्वरोजगार बन्ने उनको तर्क छ । उपाध्यक्ष उद्यमशीलता कार्यक्रमअन्तर्गत अहिले सीप सिकेका युवालाई उद्यम वा व्यवसाय गर्नका लागि गापाले अनुदान दिइने व्यवस्थासमेत गरेको छ । तालिममा सहभागी युवाले अनिवार्य रूपमा व्यवसाय गर्नुपर्छ, त्यसका लागि पालिकाले सहयोग गर्छ, उनले भनिन् ।रोजगारी नपाएको भन्दै युवा बिदेसिने क्रम बढेपछि युवा जनशक्तिलाई गाउँमै स्वरोजगार बनाउनका लागि उपाध्यक्ष उद्यमशीलता कार्यक्रम सञ्चालन गरेको उपाध्यक्ष तामाङको भनाइ छ । यस कार्यक्रमले युवा शक्तिलाई स्थानीय स्रोत साधन प्रयोग गरी आफ्नै ठाउँमा स्वरोजगार बन्न प्रोत्साहन गर्ने बताइन् ।"
अतिक्रमित जग्गा छानबिन गर्न आयोग बनाइने,"भूमि व्यवस्था मन्त्रालयले मुलुकका विभिन्न ठाउँमा सरकारद्वारा अधिग्रहण गरिएको जग्गा अतिक्रमणको चपेटामा परेको आशंका गरी छानबिन गर्न उच्चस्तरीय अधिकारसम्पन्न आयोग गठन गर्ने भएको छ । भूमि व्यवस्था मन्त्रालयका सचिव मैनालीले अधिग्रहण गरिएको जग्गा अतिक्रमणको छानबिन गर्न आयोग बनाउन लागिएको बताए । उनका अनुसार आयोगलाई अतिक्रमित जग्गाबारे अध्ययन गरी सरकारका नाममा फिर्ता ल्याउन, सरकारी जग्गा अनधिकृत रूपमा व्यक्तिका नाममा लग्ने र किनबेच गर्नेमाथि कारबाहीको सिफारिस गर्न र त्यस्ता जग्गा अतिक्रमणमा पर्न नदिन चाल्नुपर्ने भावी कदमबारे सुझाव दिन कार्यादेश दिइनेछ ।मन्त्रालयले आयोग गठन गर्न अर्थ मन्त्रालयसित सहमति मागेको छ । अर्थबाट सहमति आएपछि भूमि व्यवस्था मन्त्रालयको प्रस्तावमा मन्त्रिपरिषद्ले आयोग गठन गर्नेछ ।सरकारले विभिन्न परियोजना अघि बढाउने क्रममा मुलुकका विभिन्न ठाउँमा लाखौं रोपनी जग्गा मुआब्जा दिई अधिग्रहण गरेको छ । त्यस्ता जग्गा कैयौं ठाउँमा अतिक्रमणमा परेको उजुरी आइरहेका छन् । सरकारले मुआब्जा दिई जग्गा अधिग्रहण गरी खोलिएका दर्जनौं संस्थान र उद्योग निजीकरण गरेको थियो । निजीकरण भएका त्यस्ता संस्थान र उद्योग बन्द भएपछि खरिद गर्नेहरूमध्ये धेरैजसोले जग्गा प्लटिङ गरी बेचिरहेको र कतिले बेच्न खोजिरहेको पाइएको छ । सरकारले उद्योग चलाउन दिएको हो, मुआब्जा दिई सर्वसाधारणबाट अधिग्रहण गरिएको जग्गा प्लटिङ गरेर बेच्न दिइएको होइन, ती जग्गाको समेत छानबिन हुनेछ, भूमि व्यवस्था मन्त्रालयका एक अधिकारीले भने । निजीकरणपछि बन्द भएको ललितपुरस्थित हरिसिद्धि इँटा टायल कारखानाको जग्गा किनबेचको खेल भइरहेको छ ।"
जिल्ला निर्वाचन गर्न पत्र,"(काठमाडौं)  अन्तर्राष्ट्रिय क्रिकेट परिषद् (आईसीसी) को स्वतन्त्र समितिले २० जिल्लामा प्रतिनिधि चयन गर्न पत्रचार गरेपछि नेपाली क्रिकेट विवाद नयाँ ढंगले अगाडि बढेको छ । स्वतन्त्र समितिको पत्रमा प्रदेश र केन्द्रलाई प्रतिनिधि तोक्न भनिएको छ । २०७२ सालको मंसिरमा प्रहरी हस्तक्षेप र विवादास्पद निर्वाचनबाट चतुरबहादुर चन्दलाई अध्यक्षमा चुन्दै क्यानको साधारणसभा सम्पन्न भएको थियो । त्यसको केही समययता भने क्यान आईसीसीबाट निलम्बित छ । आईसीसीले क्यानलाई निलम्बनमै राखिरहे पनि नेपाली क्रिकेट टोलीलाई अन्तर्राष्ट्रिय प्रतियोगिताहरूमा खेल्न भने दिइएको छ । चन्द अध्यक्ष रहेको निर्वाचित क्यानको चारवर्षे कार्यकाल गत वर्ष सकिएको थियो । निर्वाचित क्यानले गत वर्ष आफूमातहातका जिल्लामा निर्वाचन गरेको थियो । निलम्बन गरेपछि आईसीसीले नेपाली क्रिकेटलाई पुनः ब्यँुत्याउने प्रयासमा पहिला सल्लाहकार समिति र पछि स्वतन्त्र समिति बनाएको छ । दुवैले जिल्ला निर्वाचनलाई स्वीकारेको अवस्था छैन । सल्लाहकार समितिले बनाएको विधानलाई निर्वाचित क्यानले हुबहु पारित गरेको थियो । त्यसपछि नयाँ विधानअनुसार जिल्ला निर्वाचन भए नभएको प्रमाणीकरणमा २० जिल्लालाई स्वीकृति दिई प्रतिनिधि तोक्न आईसीसी स्वतन्त्र समितिको कानुनी टोलीले पत्राचार गरेको छ । उक्त टोलीले अप्रिल २६ मा विभिन्न जिल्लालाई पत्राचार गरेको हो । हामीलाई सदस्यता बाँडेर चुनाव गर्न आईसीसी स्वतन्त्र समितिमार्फत पत्र आएको छ, हामी पत्रिकामा १५ दिने सूचना निकालेर जिल्ला चुनाव गर्ने तयारीमा छौं, ललितपुर जिल्ला क्रिकेट संघका अध्यक्ष नरेश राणाले कान्तिपुरसँग भने । निर्वाचित क्यानले एक वर्षअघि गरेको जिल्ला चुनावमा ललितपुर र भक्तपुरले आईसीसीको मान्यता नभएको भन्दै भाग लिएको थिएन । अछाम जिल्ला क्रिकेट संघका उपाध्यक्ष धिरेन्द्र साउदले पनि आफ्नो जिल्लालाई प्रतिनिधि तोक्न स्वतन्त्र समितिको पत्र आएको बताए ।निर्वाचित जिल्लालाई स्वतन्त्र समितिले चार समूहमा विभाजन गरेको छ । सर्लाही, बारा, धनुषा, सिराहा, रौतहट, सुनसरी, नवलपुर, कास्की, पाल्पा, परासी, कपिलवस्तु, बर्दिया, बाँके, सुर्खेत, रूपन्देही, कञ्चनपुर, डडेलधुरा, बझाङ, अछाम, बैतडी गरी २० जिल्लाको चुनाव सदर गरिएको छ । यी जिल्लामा निर्वाचन गर्नुपर्ने छैन । केही सदस्यको सदस्यता भने तोकिएको मापदण्डअनुसार नरहेको सल्लाहकार समितिको रिपोर्टमा उल्लेख छ । कानुनी टोलीले महोत्तरी, काठमाडौं, चितवन, मोरङ, कैलाली, सप्तरी, दाङ जिल्लालाई पुनः निर्वाचन गर्न भनेको छ । त्यसका लागि यी जिल्लामा पुनः सदस्यता बाँड्नुपर्ने छैन । सदस्यता बाँडेर फेरि चुनाव गर्नुपर्नेमा पर्सा, मकवानपुर, उदयपुर, तनहँु, भक्तपुर र ललितपुर छन् । चौथो श्रेणीमा अपर्याप्त सदस्य भएको जिल्ला भनिएको छ । एक हिसाबले यसलाई सदस्यता खारेज भएको जिल्लाको रूपमा हेरिएको छ । यो श्रेणीमा नुवाकोट, इलाम, झापा, स्याङजा, दार्चुला र डोटी छन् । उक्त टोलीले २ सय ८६ (व्यक्ति र क्लब) को सदस्यता स्वीकारेको छैन । जसलाई मापदण्ड नपुगेको भन्दै अस्वीकृत गरिदिएको छ । त्यसमा तनहँुबाट ३१, मोरङबाट २२, दाङबाट २१, रूपन्देहीबाट १६, चितवनबाट १५, महोत्तरीबाट १३, मकवानपुरबाट १२, काठमाडौंबाट १०, कास्कीबाट ८, अछाम र बैतडीबाट ५५, सर्लाही, पर्सा, धनुषा, पाल्पा, बर्दिया, बाँके, कैलालीबाट ४४, बारा र परासीबाट ३३, सिराहा र सप्तरीबाट २२ तथा सुनसरीबाट १ को सदस्यतामा मापदण्ड नपुगेको भनिएको छ । सदस्यता मापदण्ड नपुगेकामा क्यानका पूर्व कार्यवाहक अध्यक्ष दीपक कोइराला (कास्की), पूर्व महासचिव टंकप्रसाद पनेरु (झापा), पूर्व सदस्य मोहम्मद साद बाबु र सुरेशलाल श्रेष्ठ (दुवै मोरङ), राष्ट्रिय टोलीका प्रशिक्षक जगत टमाटा (अछाम), पूर्व राष्ट्रिय खेलाडी लाक्पा लामा, मनोज कटुवाल (दुवै झापा), अशोक पाण्डे, जिना श्रेष्ठ, अनिलकुमार शाह, सर्वजितराज पाण्डे, नन्दकिशोर राठी (सबै मोरङ) लगायत छन् । स्वतन्त्र समितिका सदस्य एलबी क्षेत्री यो प्रक्रियालाई ठूलो आइस ब्रेक रूपमा लिन्छन् । स्वतन्त्र समितिले विभिन्न किसिमको बाधा अवरोध पार गर्दै आइस ब्रेक गरिसकेको छ । जिल्लाको निर्वाचन प्रकृया अगाडि बढिसकेको छ र प्रतिनिधि छान्न पत्राचार भइसकेको छ, यसलाई ठूलो सफलताका रूपमा लिएका छौं, शाहीले अन्य निर्णय भने खुलाएनन् । आईसीसीको स्वतन्त्र समितिमा युवा तथा खेलकुद मन्त्रालयबाट क्षेत्री र निर्वाचित क्यानबाट ठाकुरप्रताप थापा तथा आईसीसीबाट अमर शेख, नितिशा कोठारी र मोहम्मद अली छन् । कानुनी सल्लाहकारमा राजेश्वर श्रेष्ठ छन् । खारेज भएका जिल्लामा नुवाकोट, इलाम, झापा, स्याङजा, दार्चुला र डोटीलाई पनि एउटा मौका दिन लागिएको कानुनी सल्लाहकार श्रेष्ठले बताए । खारेज भनिएका जिल्लालाई एकपल्ट मौका दिने निर्णय भएको छ, उनीहरूले फेरि सदस्यता बाँडेर प्रक्रियागत कार्यसमिति बनाउन सक्छन्, उनले भने, हामीले लगभग सबै जिल्लालाई पत्राचार गरिसकेका छौं । ६ जिल्लामा पत्रचार गर्न बाँकी छ । १५ दिनभित्र केन्द्रमा एक र प्रदेशमा ४ प्रतिनिधि चयन गर्न भनेका छौं ।"
पेस्की फस्र्योट नगर्नेहरू,"स्वतन्त्र समितिको कानुनी टोलीले पेस्की फस्र्योट नगर्नेलाई कहीं प्रतिनिधि बस्न नपाउने नियम बनाइदिएपछि निर्वाचित क्यानका पदाधिकारीले आगामी निर्वाचन लड्न पाउने छैनन् । पेस्की फस्र्योट नगर्ने कतै प्रतिनिधि बस्न पाउने छैनन् र स्वतन्त्र समितिले यो बेहोराको पत्र जिल्लामा पनि पठाएको छ । टोलीले प्रतिवेदनमा पेस्की फस्र्योट नगर्नेमा निर्वाचित क्यानका प्रथम उपाध्यक्ष विनोदकुमार मैनाली, उपाध्यक्षहरू नरेश श्रेष्ठ, दिवाकर घले, शैलेशकुमार चौधरी, रतनबहादुर कठायत, सचिवद्वय उत्तमकुमार कर्माचार्य र किरण राणा, सदस्य सुनीलसिंह हमाल छन् । त्यस्तै क्यानका पूर्व सदस्यहरू कृष्णकन्हैया कायस्थ, प्रेम सेन्चुरी, अनुपशम्सेर थापा, प्रशिक्षक मन्जुर आलम खान, क्युरेटर प्रफुल्लसागर प्रधान, डोटीका चक्रबहादुर साउद र पत्रकार हेमन्त काफ्ले छन् । २०१३१४ सम्मलाई आधार बनाएर पेस्की फस्र्योट नगर्नेको सूची निकालेको बताइएको छ । २०१४ को अन्तिमदेखि आईसीसीले क्यानलाई दिँदै आएको सबै खर्च रोक्का गर्दै आएको छ । निर्वाचित क्यानका सचिव उत्तम कर्माचार्यले भने समितिको नियतमा खोट देखाए । आईसीसी सल्लाहकार समितिको टाइमलाइनअनुसार निकालेको सूचनाबाट क्यानले नियुक्त गरेको अडिटरमार्फत मैले २०७१७२ को पेस्की फस्र्योट गरेको थिएँ । त्यसमा मेरो सबै हिसाबकिताब क्लियर छ, कर्माचार्यले भने, अहिले आएर मेरो २०७०७१ को पेस्की फस्र्योट बाँकी छ भनेको छ । त्यसमा मेरो भन्नु केही छैन । कुनै रकम अन्तिम समयमा लिएको हुनसक्छ, त्यसअनुसार पेस्की फस्र्योट हुन बाँकी होला । यो हुन बाँकी थियो । तर यसमा आईसीसी र स्वतन्त्र समितिको खराब नियत देखिन्छ । यसले नेपाली क्रिकेटको विकासको समाधन निकाल्दैन । हामीले पनि कानुनी बाटो समात्नुपर्ने हुन्छ ।"
सरस्वती युवा फाइनलमा,काठमाडौं (कास) ए डिभिजन टोली जावलाखेल युथलाई पराजित गर्दै बिहीबार सरस्वती युवा क्लब दोस्रो रोज बहिनी चन्द्रागिरि गोल्डकप फुटबलको फाइनल पुगेको छ । नैकाप फुटबल मैदानमा पहिलो सेमिफाइनलमा सरस्वतीले जावलाखेललाई १० ले हरायो । सरस्वतीले उपाधिका लागि शुक्रबार हुने एपीएफ र च्यासलबीचको विजेतासँग आइतबार प्रतिस्पर्धा गर्नेछ । सरस्वतीको जितको आत्मघाती गोल नै निर्णायक बन्यो । दोस्रो मिनेटमा जावलाखेलका डिफेन्डर गौतम श्रेष्ठ आफ्नै पोस्टमा गोल गर्न पुगेका थिए । सरस्वतीका ओको बोता खेलको म्यान अफ द म्याच घोषित भए ।
दिदीभाइ जोडी उपाधि नजिक,"काठमाडौं (कास) दिदीभाइ अश्लेषा र आइभन हो लिसानेभिचको जोडी सातौं सिटिजन्स बैंक खुला टेनिसको मिक्स डबल्समा फाइनल पुगेको छ ।दिदीभाइको जोडीले जितेन्द्र परियार र प्रेरणा कोइरालाको जोडीलाई ६१, ७५ को सोझो सेटमा हरायो । फाइनलमा उनीहरूले सन्तोष खत्री र गंगा शर्माको जोडीविरुद्ध प्रतिस्पर्धा गर्नेछन् । सन्तोषको जोडीले प्रणव खनाल र अभिलाषा विष्टको जोडीलाई ६३, ६७, १०८ ले हराएको थियो ।पुरुष ३५ वर्षमाथि सिंगल्समा कमलबहादुर भण्डारीले राजु श्रेष्ठलाई ६२, ६४ ले र छेवाङ लामाले महेश श्रेष्ठलाई ६४, ६४ ले हराउँ फाइनल सुरक्षित गरे । ६५ वर्षमाथि सिंगल्समा ज्ञानेन्द्रमान ताम्राकारले फादर म्याथ्युलाई ४०, ४० ले र गौतमलाल प्रधानले सेतेन नोर्केललाई ४०, ४० ले हराएर फाइनल तय गरे । ५५ वर्षमाथि डबल्समा कमल थापा र छ्याम्बा धोन्डुपले समिर शेरचन र राजु गुरुङलाई ७५, ६४ तथा कृष्णराज घले र सुवर्ण धाख्वाको जोडीले करिम मुल्लाह मुस्लिम र कर्मा घलेको जोडीलाई ६१, ६१ ले हराएर उपाधि भिडन्त पक्का गरे ।पुरुष ५५ वर्षमाथि सिंगल्समा कृष्णराज घलेले राजु गुरुङलाई ६०, ६२ ले, करिम मुल्लाहले छ्याम्बा धोन्डुपलाई ६७ (२), ६३, १०२ ले, कमल थापाले ध्रुव गुरुङलाई ६३, ६२ ले र सुशीलराज पाण्डेले राजेन्द्र घिमिरेलाई ६४, ३६, १२१० ले हराए । ४५ वर्षमाथि सिंगल्समा राजु श्रेष्ठले स्कोट हेरिङगरलाई ६०, ६१, मनोज शाहले धरम लामिछानेलाई ६३, ७५, राजु राईले उत्तम बोगटीलाई ७५, ६१ र चन्द्र शाहीले आशिष सिग्देललाई ६०, ६२ ले हराए ।"
मेसीको चमक,"बार्सिलोना (एएफपी) लियोनल मेसीले युरोपेली च्याम्पियन्स लिग फुटबलमा लिभरपुललाई त्यस्तो स्थितिमा पुर्याएका छन्, जहाँबाट उसले फाइनल यात्रा तय गर्न चामत्कारिक प्रदर्शन गर्नुपर्नेछ । मेसीको जादुयी प्रदर्शन मदतले बार्सिलोनाले बुधबार राति युरोपेली च्याम्पियन्स लिग सेमिफाइनल पहिलो लेगमा ३० को जित निकाल्यो । यो जितपछि अर्को साता एनफिल्डमा हुने दोस्रो लेगको खेलअघि बार्सिलोनाले एउटा खुट्टा फाइनलमा पुर्याएको छ ।सुरुआती ४५ मिनेटमा बार्सिलोना खुबै आक्रामक भएर पेस भयो । उसका लागि पूर्व लिभरपुल खेलाडी लुइस स्वारेजले सुरुआती अग्रता दिलाए । त्यसयता खेलको अन्त्यतिर मेसीले दुई गोल गरे । उनले फ्रिकिकबाट गरेको दोस्रो गोल उत्कृष्टको अनुपम नमुना थियो । यो उनको बार्सिलोनाका लागि ६ सय गोल पनि रह्यो । त्यो गोलपछि लिभरपुलका व्यवस्थापक योर्गन क्लोप प्रतिक्रियामा हाँस्न मात्र सके, तर यो नतिजा उनको टिमका लागि उल्टाउनै नसकिने खालको भएको छ ।मोहम्मद सलाहको एउटा प्रहार भने पोस्टमा लागेको थियो । मेसी र स्वारेजले बार्सिलोनाका लागि त्यही काम गरे, जुन उनीहरूले पूरा सिजन गर्दै आएका छन् । अब सबै खाले प्रतियोगितामा मेसीको गोल यस सिजन ४७ पुगेको छ भने स्वारेजको २७ । पूरा खेल भने युरोपका दुई शक्तिशाली टिमबीचको उत्कृष्ट प्रदर्शन रह्यो । पहिलो हाफ सनसनीपूर्ण र आक्रामक रह्यो भने दोस्रो हाफमा दुवै टिम रणनीतिक रूपमा प्रस्तुत भए ।जितपछि अर्जेन्टिनी स्टार मेसीले भने, सायद हामीले ४ गोलले जित्नुपर्ने थियो । तर ३ गोलको जित पनि उत्तिकै राम्रो हो । हामी इतिहास बोकेको क्लब हो, हाम्रो प्रदर्शन त्यसै अनुसार रह्यो । उनले आप्नो ऐतिहासिक ६ सय गोलमा आफूलाई भाग्यले साथ दिएको पनि बताए । बलले पोस्टको दिशा लिँदा राम्रो देखियो । मलाई लाग्छ, भाग्यले पनि साथ दियो, उनले थपे, यो जितपछि हामी टिम, समर्थक सबै अझ एकजुट भएका छौं ।बार्सिलोनाका प्रशिक्षक अर्नेस्टो भाल्भेर्डेले भने दोस्रो लेग अगाडि आफूहरू सजग हुनुपर्ने बतँए । उनले भने, लिभरपुलले हामीलाई अझै घात गर्नसक्छ । अहिलेको तीन गोलको नतिजा राम्रो हो, तर सबैले के बुझ्नुपर्छ भने खेलले पूर्णतः सबै सम्भावना बोकेको छ । त्यसैले हामीसामु सजग हुने अवस्था छ । उनका लिभरपुल समकक्षी क्लोपले मेसीको प्रशंसा गर्न बिर्सेनन् । उनले अर्जेन्टिनी खेलाडीलाई रोक्नु असम्भव जस्तै भएको प्रतिक्रिया दिए ।क्लोपले भने, मेसीलाई वास्तवमै रोक्नु कठिन देखिन्छ । उनले फ्रिकिकबाट गरेको दोस्रो गोल निकै सुन्दर थियो । उनी विश्वकै महान् खेलाडी हुन् र यो हामी सबैलाई थाहा छ । यसमा आश्चर्य मान्नुपर्ने केही कारण छैन । लिभरपुलले आज जसरी खेलेको छ, त्यसमा मलाई गर्व छ । घरबाहिरको खेल हार्दा निकै गाह्रो हुने गर्छ । अब हामीलाई दोस्रँे लेगमा पक्कै पनि सजिलो हुने छैन । आजको खेलमा हामीले गोल गर्न सकेनौं, यसले हामीलाई समस्यामा पार्न सक्नेछ ।"
साइडर्सको पहिलो जित,(काठमाडौं)  राष्ट्रिय महिला टिमकी कप्तान सदिना श्रेष्ठ प्रशिक्ष्ँक रहेको साउथ साइडर्सले कीर्तिपुरलाई ६६५९ स्कोरले हराएर बिहीबार नेपाल बास्केटबल लिगमा पहिलो जित हात पारेको छ ।साउथ साइडर्सले चौथो क्वाटरको अन्तिम चार मिनेटमा कीर्तिपुरको जुझारु खेललाई निरास पार्दै जित हासिल गरेको हो । अन्तिम क्वाटर ४५५५ ले पछाडि रहेर सुरु गरेको कीर्तिपुर ५ः२४ मिनेटको खेल बाँकी छँदा ४ अंक नजिक पुगेको थियो । साउथ साइडर्सले करिब ६ मिनेट स्कोर गर्नै सकेन । कप्तान सुमन महर्जनको थ्रीप्वाइन्टर को सहयोगमा ४ मिनेट बाँकी छँदा कीर्तिपुर ५९५८ ले अघि बढ्यो ।मिनेश शाक्यले २ अंक जोड्दै फेरि साउथ साइडर्सलाई ६१५८ ले अघि बढाए । सुमन फेरि एक अंक नजिक पुग्ने अवसरमा चुके । साइडर्स सन्जय पुनको थ्रीप्वाइन्टरसँगै आत्मविश्वासी बन्यो । यसबीच कीर्तिपुरले तीनपल्ट फ्रीशटसहित थुप्रै अवसर गुमायो । साइडर्सले पहिलो क्वाटर २२१७ र दोस्रोमा २०११ ले आफ्नो पक्षमा पारेको थियो । कीर्तिपुर तेस्रो क्वाटर १७१३ ले आफ्नो बनाएर खेलमा फर्किएको थियो ।सर्वाधिक १८ अंक जोडेका सन्जय पुन मोस्ट भ्यालुएबल प्लेयर घोषित भए । उनले ६ रिबाउन्ड लिँदै ५ एसिस्ट गरे । सुरुका दुई खेल हारेको साइडर्सले लिगमा पहिलो जित निकालेको हो । आठ टिम सहभागी डबल लिगमा कीर्तिपुर चारै खेलमा पराजित भयो । लिगमा शुक्रबार रोयल बास्केटबल क्लबले डिफेन्डिङ च्याम्पियन गोल्डेनगेटलाई सानो गौचरनमा निम्त्याउँदै छ । गोल्फुटारमा बूढानीलकण्ठ र टाईम्स क्लबबीच प्रतिस्पर्धा हुनेछ ।
३९ महिनाको प्रतीक्षा,"(काठमाडौं)  नेपाली यू२३ फुटबल टिमले १२ औं दक्षिण एसियाली खेलकुदमा स्वर्ण पदक जितेपछि स्वदेश फर्कंदा विजय र्यालीलाई सम्बोधन गर्दै तत्कालीन युवा तथा खेलकुदमन्त्री सत्यनारायण मण्डलले विजेता खेलाडीलाई जनही ५ लाख रुपैयाँ पुरस्कार दिने घोषणा गरेका थिए । त्यसको ६ महिनापछि राष्ट्रिय खेलकुद परिषद् (राखेप) को मापदण्डअनुसार ३ स्वर्ण, २३ रजत र ३४ कांस्य पदक विजेता खेलाडी, प्रशिक्ष्ँक र सम्बन्धित खेलका संघहरूलाई गरी ३ करोड ९१ लाख ५० हजार पुरस्कार दिइएको थियो ।मन्त्री मण्डलको घोषणाअनुसार फुटबल खेलाडीले ५५ लाख पाएनन् । उनीहरू राखेपको मापदण्डअनुसार २२ लाखमात्रै हात पारेका थिए । मन्त्रालयले दिएको प्रमाणपत्रमा भने ५५ लाख नै लेखिएको थियो । भारतको गुवाहटी र सिलोङमा भएको १२ औं साग समाप्त भएको ३९ महिनापछि स्वर्णविजेता खेलाडीले मन्त्रीको घोषणाअनुसार पूरा पुरस्कार पाएका छन् । स्वर्ण विजेता टिमका २० खेलाडीलाई बाँकी रहेको जनही ३३ लाख बिहीबार दिइएको हो ।यति लामो समयपछि भए पनि घोषणाअनुसार पुरस्कार पाउँदा खुसी लागेको छ, युवा तथा खेलकुद मन्त्रालयमा सम्मान थापेपछि डिफेन्डर मनबहादुर तामाङले भने । स्वर्ण विजेता टिममा उनीसहित विकेश कुथु, एलन न्यौपाने, अमृतकुमार चौधरी, विराज महर्जन (कप्तान), अनन्त तामाङ, आदित्य चौधरी, दिनेश राजवंशी, कमल श्रेष्ठ, जगजित श्रेष्ठ, विशाल राई, विक्रम लामा, हेमन गुरुङ, प्रकाश बुढाथोकी, सुनील बल, रन्जन विष्ट, सुमन लामा, अन्जन विष्ट, नवयुग श्रेष्ठ र विमल घर्तीमगर थिए ।नेपाली टिमले गुवाहटीमा भएको फाइनलमा भारतलाई हराएर तेस्रोपल्ट दक्षिण एसियाली खेलकुदमा स्वर्णपदक हात पारेको थियो । टिमका मुख्य प्रशिक्ष्ँक राजुकाजी शाक्यलाई ३ लाख र सहायक प्रशिक्ष्ँक मृगेन्द्र मिश्रलाई एक लाख ५० हजार तीन वर्षअघि नै दिइएको थियो । व्यक्तिगत स्पर्धामा जितेको पदकका लागि तोकिएअनुसार १२ औं सागमा स्वर्ण कब्जा गरेका फुपुल्हामु खत्री (जुडो) र निमा घर्तीमगर (उसु) ले ५५ लाख त्यति बेलै पाएका थिए ।क्रिकेटरलाई ५५ लाखयूएईविरुद्ध दुबईमा माघमा भएको एकदिवसीय अन्तर्राष्ट्रिय (ओडीआई) र टान्टी२० अन्तर्राष्ट्रियमा नेपाललाई ऐतिहासिक सफलता दिलाएको क्रिकेट टिमलाई घोषणाअनुसार युवा तथा खेलकुद मन्त्रालयले ९१ लाख रुपैयाँ बिहीबार प्रदान गर्यो ।नेपालले यूएईविरुद्ध पछाडि परेको स्थिति उल्टाएर दुवै शृंखला २१ ले जितेको थियो । दुवै प्रकृतिका क्रिकेटमा नेपालले पहिलोपल्ट शृंखला कब्जा गरेको हो । त्यस टिममा कप्तान पारस खड्कासहित ज्ञानेन्द्र मल्ल, सन्दीप लामिछाने, सोमपाल कामी, करण केसी, वसन्त रेग्मी, पवन सर्राफ, सन्दीप जोरा, भीम सार्की, प्रदीप ऐरी, दीपेन्द्रसिंह ऐरी, ललितनारायण राजवंशी, विनोद भण्डारी, अविनाश बोहरा, रोहितकुमार पौडेल, आरिफ शेख थिए । उनीहरूले ५५ लाख पाए ।प्रशिक्ष्ँक जगत टमाटालाई ३ लाख, ब्याटिङ प्रशिक्ष्ँक उमेश पटवाल, फिजियो दिनेश भट्ट, ट्रेनर नन्डीयाडा पात्रो र व्यवस्थापक रमन सिवाकोटीलाई २२ लाख दिइयो । १२ औं विजेता फुटबल टिमका व्यवस्थापक विराटजंग शाहीले भने मन्त्रालयको कुनै पनि किसिमको पुरस्कार पाएनन् ।त्यस्तै, मन्त्रालयले थाइल्यान्डमा भएको १० औं विश्व शारीरिक सुगठनमा ७५ केजी स्पर्धामा स्वर्ण जितेका महेश्वर महर्जनलाई पनि ५ लाख पुरस्कार दियो । यी तीन विधामा गरी बिहीबार खेलकुद मन्त्रालयले कुल १ करोड ५६ लाख रुपैयाँ पुरस्कार बाँडेको थियो ।"
मास्टर्स११ र एमसीसी सफल,"भैरहवा (कास) दोस्रो मेयर कप टी२० क्रिकेटमा बिहीबार मास्टर्स११ क्रिकेट क्लब र बुम एमसीसी क्रिकेट क्लब विजयी भएका छन् । मास्टर्स११ ले लर्डबुद्ध क्रिकेट क्लबलाई ३८ रन र एमसीसीले बुद्ध क्रिकेट क्लबलाई ९ विकेटले हराए ।टस हारेर ब्याटिङ निम्तो पाएको मास्टर्सले ७ विकेट क्षतिमा १ सय ९१ रन बनायो । ४२ बल खेलेका जितेन्द्र सहनीले ७ चौका र ३ छक्का मदतमा ७६ रन बनाए । आदित्य त्रिपाठीले २८ र आशिष भण्डारीले १९ रन बनाए । लर्डबुद्धका सुलभ ढुंगानाले ३, अरुण चौधरी र आकाश थापाले ११ विकेट लिए । लर्डबुद्धले ८ विकेट गुमाई १ सय ५३ रनमात्रै बनायो । दिप्सन शर्माले ३९, अरुण चौधरीले २९ र शैलेन्द्र यादवले २० रन बनाए । म्यान अफ द म्याच मास्टर्स११ का जितेन्द्र सहनीले ३ र विमल केसीले २ विकेट लिए । अर्को खेलमा टस जितेको बुद्धले १५४ ओभरमा सबै विकेट गुमाई ९१ रनमात्रै बनायो । सलिम अलीले ४१ र समिर हुसेनले १७ रन बनाए । एमसीसीका राहुल कुमारले ३, रोशनलाल गुप्ता र विशाल मौर्यले २२ विकेट लिए । जवाफमा एमसीसीले ९४ ओभरमा १ विकेट क्षतिमा ९३ रन बनाई जित निकाल्यो । अनिल जैसवालले ४५ र राहुल कुमारले ३० रन बनाए । दुवै नटआउट रहे । बलिङमा बुद्धका अजय चौधरीले १ विकेट लिए । राहुल म्यान अफ द म्याच भए ।"
आन फुटसल अर्को साता,"(काठमाडौं)  नेपाल विज्ञापन संघ (आन) को आयोजनामा दोस्रो नेपाल आइस आन फुटसल प्रतियोगिता सोमबार सुरु हुने भएको छ । प्रतियोगितामा नेपालका व्यवसायिक प्रतिष्ठान, संचारगृह र विज्ञापन एजेन्सीका गरी ३२ टिमले भाग लिने छन् । सानेपाको फिल्ड फुटसलमा हुने प्रतियोगिताको बिहीबार टाइसिट ड्र गरिएको छ । ८ समूहमा ४४ टिम रहेका छन् । समूह ए मा हिच हाइकर ट्राभल्स, सगरमाथा टिभी, सफ्ट नेट र सर्वोत्तम सिमेन्ट छन् । समूह बी मा भोग इभेन्ट, बराह ज्वेलर्स, आउटरिच र म्याक्स मिडिया छन् । समूह सी मा जनता टिभी, गोरखापत्र दैनिक, एबीसी टिभी र शिलापत्र डटकम छन् । समूह डी मा मेडिसिटी अस्पताल, अभानी, मुक्तिनाथ बैंक र वेलकम मिडिया छन् । समूह ई मा न्यूज२४, बिजनेस एडभान्टेज, नेपाल टेलिभिजन र माछापुच्छे बैंक छन् । समूह एफ मा मिडिया बास्केट, पिक्सन इन्जिनियरिङ, फ्युचर हब र सुश्री मिडिया छन् । समूह जी मा कान्तिपुर मिडिया ग्रुप, नयाँ पत्रिका, प्रिज्मार्क र क्युएफएक्स सिनेमा छन् । समूह एच मा की एडभरटाइजिङ, मार्स प्रालि, एडी रिलिज र मिडिया हब छन् ।वैशाख २८ सम्म हुने प्रतियोगिता विजेताले १ लाख उपविजेताले ७५ हजार रुपैयाँ पुरस्कार पाउँदा तेस्रो हुने टिमले ५० हजार पाउने आनका अध्यक्ष रवीन्द्रकुमार रिजालले जानकारी दिए । १० लाख बजेटको प्रतियोगिताका लागि करिब ६ लाख खर्च हुने र बाँकी रकम आनको कोषमा जम्मा गर्ने जनाइएको छ ।"
धोनीको कप्तानी प्रदर्शन,चेन्नई (एएफपी) महेन्द्रसिंह धोनीले आक्रामक ब्याटिङ गर्दै निर्णायक साबित स्टम्पिङ पनि गरेपछि डिफेन्डिङ च्याम्पियन चेन्नई सुपर किंग्सलाई बुधबार राति आईपीएलमा दिल्ली क्यापिटल्समाथि जित दिलाएका छन् । अंकतालिकाको शीर्ष दुई स्थानमा रहेका टिमबीचको खेलमा भारतका पूर्व कप्तान धोनीले २२ बलमा ४४ रन बनाए ।उनलाई १० बलमा २५ रन बनाएका रवीन्द्र जडेजाले बलियो साथ दिए । चेन्नई अन्तिम ६ ओभरमा आक्रामक भएर प्रस्तुत भयो । त्यसै क्रममा टिमले ४ विकेट गुमाई १ सय ७९ रन बनायो । त्यसयता धोनीले दिल्लीका कप्तान श्रेयस ऐरलाई स्टम्पिङ गरे । श्रेयस ४४ रन बनाएर चेन्नईलाई बलियो चुनौती दिइरहेका थिए । धोनीले अर्को स्टम्पिङ पनि गरे । खेल पूर्णतः चेन्नईको पक्षमा आयो । दिल्ली ९९ रनमा अलआउट हुँदै ८० रनले पराजित रह्यो ।
धनकुटा र ताप्लेजुङ विजयी,"विराटनगर (कास) मोरङको लक्ष्मीमार्गमा बिहीबार सुरु प्रदेश १ स्तरीय महिला फुटबल प्रतियोगितामा धनकुटा र ताप्लेजुङ वजयी भएका छन् । धनकुटाले पाँचथरलाई ३० गोलले पराजित गर्दा अञ्जना थुलुङ राई, सन्ध्या रम्तेल र विपना राईले गोल गरे । दोस्रो खेलमा ताप्लेजुङले खोटाङलाई ७० ले पन्छाउँदा अनुष्का खातुनले ह्याट्रिक गरिन् । थप गोल इन्द्रा गुरुङ, पवित्रा लिम्बु, सुष्मा खातुन र दीपा लिम्बुको नाममा रहयो । प्रदेश १ का १४ जिल्ला टिम प्रतिस्पर्धी छन् ।"
गणेशमान कप फुटसल,काठमाडौं (कास) प्रजातान्त्रिक योद्धा गणेशमान सिंहको स्मृतिमा गणेशमान सिंह कप यू१७ (एसईई) फुटसल प्रतियोगिता शुक्रबार सुरु हुँदै छ । मण्डिखाटारस्थित ग्रासरुट फुटसल सेन्टरमा हुने प्रतियोगितामा काठमाडौं उपत्यकाका ४० र बाहिरका ९ टिमले प्रतिस्पर्धा गर्ने आयोजक काठमाडौं खेलकुद समाजका अध्यक्ष दामोदर भट्टराईले बताए । लिगकम नकआउटको आधारमा हुने प्रतियोगिता विजेताले २५ हजार पाउनेछ । स्कुल र एकेडेमीका टिमहरू सहभागी प्रतियोगितामा लिग चरणका खेलहरू शुक्रबार र शनिबार हुनेछ भने फाइनल र सेमिफाइनल वैशाख २७ मा खेलाइने छ ।
शंकरदेव च्याम्पियन तभष्,"काठमाडौं (कास) शंकरदेव क्याम्पसले खुला राष्ट्रिय पुरुष बास्केटबलको उपाधि जितेको छ । बिहीबार अस्कल क्याम्पसमा कोर्टमा सम्पन्न फाइनलमा शंकरदेवले जेभियर कलेजलाई ६३५७ स्कोरले पराजित गर्यो । शंकरदेवका लागि उत्कृष्ट खेलाडी चुनिएका रामकृष्ण घोतामेले २० स्कोर गरे । सौरभ श्रेष्ठले १२, कराँतेका स्वर्णधारी दिवस श्रेष्ठले १० स्कोर गर्दा प्लेमेकर रबिन खत्री र आशिष बस्नेतले ९९ स्कोरको योगदान दिए । जेभियरका आयुष सिंहले २१ स्कोर गरे पनि टिमलाई जोगाउन सकेनन् । जेभियरकै विनेश न्यौपानेले १५ र अजय कुशवाहले ९ स्कोर गरे । मदन भण्डारी स्पोर्टस एकेडेमीको आयोजना र अस्कल स्ववियुको व्यवस्थापनमा भएको प्रतियोगिता विजेताले १ लाख ११ हजार र उपविजेताले ५५ हजार ५ सय रुपैयाँ पुरस्कार पाए ।"
भरतपुरमा कराँते सुरु,"चितवन (कास) जापान गोजुरियो कराँते केन्वाकाई नेपाल संघ, चितवन शाखाको आयोजनामा बिहीबार भरतपुर महानगरपालिका१५ मंगलपुरमा इन्डोनेपाल कराँते च्याम्पियनसिप सुरु भएको छ । नेपाल का ३ सय ५० र भारतका ५० खेलाडीले भाग लिएका छन् । संयोजक पुष्प आचार्यले ४५ विधामा प्रतिस्पर्धा गर्ने बताए । उद्घाटनमा सितोरियो प्रशिक्षक गगन लामा सम्मानित भए ।"
ट्याटु मोह,तस्बिरहरू : इलिट जोशी
फेसबुक अब सेतो,"वर्षौंदेखि फेसबुकको प्रिय रङ नीलो थियो । अब फेसबुकले आफ्नो रङ परिवर्तन गर्ने गत साता सम्पन्न डेभलपर कन्फ्रेन्समा घोषणा गरेको छ । कम्पनीले आफ्नो नयाँ डिजाइन सार्वजनिक गर्दै मुख्य रङ सेतो बनाउने भएको छ । फेसबुकले परिवर्तन गरेको रङ मात्रै होइन, प्रयोगकर्ताले फेसबुक प्रयोग गर्दा प्राप्त हुने अनुभव नै परिवर्तन गरेको छ । यो डिजाइन प्रयोगकर्ताको लागि नौलो त छ नै, पहिलेभन्दा भिन्न र सहज अनुभव हुने खालको पनि छ । पछिल्लो समय फेसबुकमा धेरै गज्याङगुजुङ जस्ता मेनु र पोष्ट देख्नेहरूका लागि फेसबुकको नयाँ डिजाइन केही फरक महसुस हुनेछ । यो डिजाइन हेर्दा सफा र सहज देखिन्छ ।"
मोबाइलजस्तै टीभी,मोबाइल निर्माणका लागि चर्चित कोरियन कम्पनी सामसङले मोबाइलजस्तै टीभी सार्वजनिक गरेको छ । यसलाई मोबाइलजस्तै तेर्सो र ठाडो रुपमा प्रयोग गर्न सकिन्छ । सेरो नाम दिइएको ४३ इन्चको टेलिभिजनमा सामसङको बिक्सबाई सपोर्ट पनि रहनेछ । आगामी महिनादेखि कोरियामा सेरा टीभीको बिक्री सुरू हुने सामसङले जनाएको छ । त्यसपछि अन्य देशमा पनि बिक्री गरिनेछ । सामसङले पछिल्लो समय टेलिभिजनमा नयाँनयाँ प्रयोग गरिरहेको छ । उसले गत वर्ष काठको फ्रेम भएको टेलिभिजन ल्याएको थियो । टेलिभिजन प्रयोग नभएको अवस्थामा विभिन्न पेन्टिङजस्ता तस्बिर देखाउन मिल्ने उक्त टेलिभिजनको विशेषता थियो । टेलिभिजन प्रयोग नहुँदा पनि स्क्रिन पेन्टिङजस्तो देखियोस् भनेर त्यस्तो गरिएको थियो ।
सहर लक्षित कार,"सहरका लागि लक्षित गरेर तयार पारिएको यस कारमा स्पिड इन्डिकेटर पनि छ । ८० किलोमिटर प्रतिघण्टाभन्दा बढी स्पिड भएमा ध्वनिमार्फत सजग गराउँछ । यसले यात्रालाई सुरक्षित बनाउन सहयोग गर्छ । सिट बेल्टसहित एन्टी लक ब्रेकिङ सिस्टम छ । नयाँ सेन्ट्रोमा रियर डेफोगर र रियर पार्किङ सेन्सरको पनि प्रयोग गरिएको छ । नयाँ कार रातो, नीलो, सेतो, सिल्भर, स्टर्डस्ट, इम्पेरियल बेजमा उपलब्ध छन् । सेन्ट्रो माग्नाको मूल्य २४ लाख ९६ हजार रुपैयाँ पर्छ । सेन्ट्रो स्पोर्ट्सको मूल्य २६ लाख ९६ तोकिएको छ ।"
मेसीको कीर्ति,क्लब ः बार्सिलोनाकुल उपाधि ः ३४स्पेनी ला लिगा ः १०कोपा डेल रे ः ६स्पेनी सुपरकप ः ८युरोपेली च्याम्पियन्स लिग ः ४युरोपेली सुपरकप ः ३फिफा क्लब विश्वकप ः ३
विज्ञान बुझाउँदै विद्यार्थी,"मध्यपश्चिम विश्वविद्यालय अर्न्तगतको विज्ञान तथा प्रविधी केन्द्रिय क्याम्पसका उपप्राध्यापक शिवराज घिमिरेले विषेशगरी पानी र जलवायुको प्रयोग र यसको संरक्षणसम्बन्धी वैज्ञानिक र व्यवहारिक ज्ञान सिकाउनको लागि कार्यक्रम सञ्चालन गरिएको बताए । यसले जलश्रोतमाथि बढ्दो चुनौतीलाई न्युनीकरण गर्न सहयोग गर्नेछ, उनले भने, यसमा हामी विज्ञान मात्र पढाउदैनौ । नागरिक वैज्ञानिकको अवधारणाका आधारमा विज्ञानका विषयबस्तुलाई कसरी सरलिकृत गर्न पनि सिकाऊछौ ।"
साहसी केशा,"म्याडोना, क्विन, बेकजस्ता संगीतकर्मीबाट केशा प्रभावित छिन् । उनका सिर्जनामा सन् ८० को दशकको स्वाद आउने संगीत विज्ञहरूले बताएका छन् । उनी पलायनवाद, वैयक्तिकता, विद्रोह, सन्तापका सन्दर्भ गीतमा ल्याउँछिन् । पार्टी गर्ने, उत्सव मनाउने, अलौकिक पलहरूलाई पनि उनी शब्दमा उतार्छिन् । गायनबाहेक उनी पशु अधिकार र तेस्रोलिंगीको पक्षमा वकालत गर्दै हिँड्छिन् । एजेन्सीहरूको सहयोगमा"

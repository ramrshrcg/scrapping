शीर्षक,विवरण
१० महिनामा ११ खर्ब घाटा,"आयात खर्बमा भए पनि निर्यात भने अर्बमै सीमित छ । १० महिनाको अवधिमा ८ अर्ब ९७ करोड रुपैयाँको तेल (सागसब्जीजनावर तथा जडीबुटी) निर्यात भएको छ । ८ अर्ब २१ करोडको मानव निर्मित फाइबर, ६ अर्ब ८६ करोडको कफी, ६ अर्ब ३७ करोडको कार्पेट, ५ अर्ब १८ करोडको आइरन तथा स्टिल निर्यात भएको उल्लेख छ । भारतबाट मात्रै ६४६ प्रतिशतले आयात भएको छ । चीनबाट १४४ प्रतिशत र अन्य मुलुकबाट १६९ प्रतिशत आयात भएको उल्लेख छ । निर्यात भएको मुलुकमध्ये अग्रस्थानमा छिमेकी भारत नै छ । भारततर्फ ६४१ प्रतिशत निर्यात भएको छ । अमेरिकातर्फ क्रमशः ११३ प्रतिशत, टर्की ३३ प्रतिशत, जर्मनी ३३ प्रतिशत र अन्य मुलुकतर्फ १८१ प्रतिशत निर्यात भएको उल्लेख छ ।पूर्वसचिव सुवेदीका अनुसार वैदेशिक लगानीलाई व्यवस्थित गर्न सकेमा घाटा कम गर्न मद्दत पुग्छ । विदेशी कम्पनीबाट मुद्रा आर्जन हुन्छ, त्यसले उत्पादन बढ्छ, उनले भने, उत्पादन कम भएपछि आयात कम हुन्छ । पूर्वसचिव ओझाले पनि घाटा कम गर्न आयात प्रतिस्थापन गर्न सकिने वस्तुमा ध्यान दिनुपर्ने बताए । आयातमुखी अर्थतन्त्रमा परिणत भएकाले घाटा निरन्तर बढदै गएको छ, ओझाले भने, निर्यात वृद्धि र आयात प्रतिस्थापन गर्ने ठोस कार्यक्रम नै छैन ।आयातमा वीरगन्ज भन्सार अगाडिसबैभन्दा बढी वीरगन्ज भन्सार नाकाबाट आयात भएको छ । तथ्यांकअनुसार यो भन्सार नाकाबाट ४ खर्ब ८ अर्ब ८ करोडको आयात भयो । यस्तै भैरहवा भन्सार नाकाबाट १ खर्ब ९९ अर्ब ३५ करोड, विराटनगरबाट १ खर्ब ४४ अर्ब ३६ करोडको आयात भएको उल्लेख छ । त्रिभुवन अन्तर्राष्ट्रिय विमानस्थल भन्सार कार्यालयबाट १ खर्ब ३१ अर्ब १५ करोड रुपैयाँको आयात भएको उल्लेख छ ।विराटनगरबाट निर्यात धेरैतथ्यांकअनुसार निर्यात हुने नाकामा विराटनगर भन्सार कार्यालय अगाडि छ । विराटनगर भन्सार कार्यालयबाट २३ अर्ब १६ करोड रुपैयाँको निर्यात भएको छ । त्रिभुवन अन्तर्राष्ट्रिय भन्सार कार्यालयबाट १९ अर्ब ५८ करोड, वीरगन्जबाट १६ अर्ब ८१ करोडको निर्यात भएको उल्लेख छ । मेची नाकाबाट ८ अर्बको निर्यात भएको छ । यीबाहेक अन्य नाकाबाट निर्यात नगन्य रूपमा भएको विभागको तथ्यांकमा उल्लेख छ ।"
नेपाली नाम जुराउनै गाह्रो,"नाम जे राखौं हाम्रो मानसिकता उदार हुनुपर्छ, सांसद श्रेष्ठ भन्छन्, देशलाई हानि पुग्ने नामबाहेक अंग्रेजी या अन्य भाषामा राख्दा फरक पर्दैन । विद्यमान प्रावधान अब बन्ने शिक्षा ऐन र नियमावलीमा संशोधन हुन सक्ने उनले बताए । उच्च शिक्षालय तथा माध्यमिक विद्यालय संघ नेपाल (हिसान) का अध्यक्ष रमेश सिलवाल शिक्षालय सञ्चालकभन्दा अनुमति दिने निकाय दोषी रहेको बताउँछन् । सिलवाल स्वयं गोल्डेनगेट इन्टरनेसनल स्कुल र कलेजका सञ्चालक हुन् । मेरो बुझाइमा लिभरपुल, अक्सफोर्ड, क्याम्ब्रिजजस्ता अन्तर्राष्ट्रिय शिक्षालयको नाममात्र नक्कल नगरौं भन्ने हुनुपर्ने हो किनभने ती संस्थाको सम्बन्धनमा चलेका होइनन्, उनी भन्छन्, जहाँसम्म हामीले चलाएको शैक्षिक संस्थामा पढेका विद्यार्थी अन्तर्राष्ट्रिय विश्वविद्यालयमा पढ्न पुगेका छन् । अर्को नाम बदल्दा उनीहरूको शैक्षिक प्रमाणपत्रको प्रमाण खोजिन्छ । त्यतिखेर समस्या आउँछ ।भाषा आयोगले सरकारलाई प्रारम्भिक सिफारिस र सुझावहरू पेस गर्दै सरकारी वा निजी शैक्षिक तथा अन्य कार्यालयहरूको नामकरण गर्दा नेपालीमा हुनुपर्ने भनेको छ । त्यसगरी अभिलेख राख्दा, शैक्षिक वा अन्य प्रमाणपत्र तयार गर्दा, पत्राचार गर्दा, औपचारिक समारोहमा सम्बोधन गर्दा नेपाली भाषाको प्रयोग गर्न भनेको छ । त्यसैगरी सार्वजनिक सूचना वा विज्ञापन गर्दा, यातायात वा सार्वजनिक सरोकारका विषयमा भाषाको प्रयोग गर्दा, सञ्चारका माध्यमबाट सरकारको आधिकारिक जानकारी सम्प्रेषण गर्दा नेपाली भाषाको प्रयोग गरिनुपर्ने भनेको छ ।शिक्षा मन्त्रालयका सहसचिव वैकुण्ठ अर्यालले शैक्षिक संस्थाको नेपाली नामकरणको कानुनी व्यवस्था भएको बताए । अब संघीय शिक्षा ऐनमा थप व्यवस्था हुनेछ, उनले भने, त्यसको कार्यान्वयनमा स्थानीय सरकार बढी जिम्मेवार हुनेछ । संघीय व्यवस्थाअनुसार विद्यालय तह स्थानीय सरकार मातहतमा छ । उच्च शिक्षाका निम्ति प्रदेश सरकार र संघीय सरकारको साझा अधिकारअन्तर्गत छ । नामकै कुरा गर्ने हो भने आगामी दिन यी विद्यालयका साइनबोर्डमा के देखिएलान् ? नाम हेर्नोस्न, नेरिक, प्यासिफिक, टेक्सस, ग्लेसियर इन्टनेसनल, ल्यान्डमार्क, सेन्ट पल, जेनिथ, एम्बिसन, प्यारागन, बेबिलोन, रिभरडेल, एक्सिस, मल्पी, मेरिडियन, सुप्रिम, क्यानभास, ओपल, मेरी पपिन्स । नाम खुट्याउँदै जाने हो भने अल्पाइन, इलाइट ग्रान्ड, जेनेसिस, डिभाइन बड, प्रोलिफिक, युनिभर्सल, गोल्डेनगेट, गोल्डेन गार्डन, लब्ली एन्जेल, विन्डी हाउस, कस्मिक, न्यु टुलिप, स्काई लाइट, अपोलो, ओरियन्टल, नेक्सस छन् । त्यति मात्र किन ? मिल्सबेरी, क्लिन्टन, एप्पल, लिभरपुल, न्यु लिरा, फ्युचर स्टार, जोसेफ, आइडल, मोर्गन, कन्स्टलेसन, लिबर्टी, ग्लोबल, हर्टल्यान्ड, न्युटन, स्टेनर, होली भिजन, क्यामेलिया, जिलेट, तेलिक, पेनउड, टेरेसा, अक्सफोर्ड, कोलम्बस, क्याम्ब्रिज, ओडेसी र वेस्टउडलगायत कत्तिकत्ति ।"
साढे ७ करोड नक्कली भारुसहित ६ पक्राउ,"यसरी पक्राउ परे विमानस्थल प्रहरी र भन्सार अधिकारीहरूले कालो रङको सुटकेस गुडाउँदै अगाडि बढिरहेका ६७ वर्षीय नासिर उद्धिनलाई विमानस्थलको भन्सार जाँच कक्षमै पक्राउ गरेका थिए । लगत्तै उस्तै आकारको नीलो सुटकेस गुडाउँदै निस्कन लागेका नादिया अनबर र मोहम्मद अख्तरलाई पनि पक्राउ गर्यो । प्रहरी त्यतिबेला अचम्ममा पर्यो, जब उनीहरूको सुटकेस खोलेर हेर्दा भारतीय दुई हजार दरका नोटका बन्डलले भरिएको थियो । विमानस्थल प्रहरीका अनुसार नासिरले बोकेको कालो सुटकेसमा ३ करोड ७३ लाख २ हजार भारतीय रुपैयाँ थियो भने मोहम्मद र नादियाले बोकेको नीलो सुटकेसमा ३ करोड ९४ लाख ९२ हजार भारुको बन्डल थियो । भन्सार अधिकारीहरूका अनुसार नोटको बन्डल सामान्य फोटोकपी पेपरले बेरिएको थियो भने नोटको गड्डीमाथि बुर्का र केही थान कुर्ता पाइजामा थियो । एउटा सुटकेसमा भने नोटको गड्डीमाथि चिकेन बिर्यानीमा प्रयोग हुने मसला राखिएको थियो । सुटकेस खोल्न खटिएका एक प्रहरीका अनुसार दुवै सुटकेस पूरै पैसाले भरिएको थियो । नक्कली नोटसहित पाकिस्तानी पक्राउ परेलगत्तै विमानस्थल प्रहरी प्रमुख एसएसपी सन्दीप भण्डारी, विमानस्थलमै रहेको विशेष ब्युरोको टोलीले कोभर्ट अप्रेसन गरेको थियो । प्रहरीले सुटकेसको रकम निकालेर त्यसका कपडा मात्रै राखेर पाकिस्तानीलाई विमानस्थल बाहिर जान दिएको थियो । प्रहरीको कडा निगरानीमा सुटकेस गुडाउँदै बाहिरिएका उनीहरूलाई लिन को आउँछ भन्ने प्रहरीको चासो थियो । तीन पाकिस्तानी बाहिरिएको धेरैबेरपछि युनिस अन्सारी, उनका साला सुयल खान र चालक सुदन रानाभाटले उनीहरूलाई भेटे । त्यसलगत्तै प्रहरीले तीनै जनालाई पक्राउ गर्यो । विमानस्थलको नयाँ पार्किङमा गाडी राखेर युनिस उनीहरूलाई लिन पुगेका थिए । युनिससहित तीन जना पक्राउ परेपछि मात्रै प्रहरीले विमानस्थलको भन्सार कक्षमा नोट गन्ने र मुचुल्का उठाउने काम गरेको थियो । नोटको नम्बरसहितको मुचुल्का उठाउन र दुवै सुटकेसमा रहेको सबै पैसा गन्न मात्रै प्रहरीलाई झन्डै तीन घण्टा लागेको थियो ।"
दुई नेफाली गाइडको मृत्यु,"काठमाडौं (कास) यस सिजनको हिमाल आरोहणक्रममा सगरमाथा र मकालुमा शुत्रबार दुई नेपाली गाइडको मृत्यु भएको छ । यी सहित यसपटक हिमाल आरोहणमा मृत्यु भएकाको संख्या १२ पुगेको छ, तीन विदेशी हराइरहेका छन् । हिमालय एक्सटासी नेपाल ट्रेक एन्ड एक्सपिडिसन प्रालिका तर्फबाट शेर्पा गाइडको भूमिकामा सगरमाथा आरोहणमा गएका कैलालीका ३३ वर्षीय धुव्र विष्टको मृत्यु भएको कम्पनीले जनाएको छ । नेसनल माउन्टेन गाइड विष्ट यस कम्पनीको एचएसटी एभरेस्ट एक्सपिडिसन २०१९ नामको आरोहण दलमा आबद्ध थिए । यस दलमा ५ मुलुकका १५ विदेशी सदस्य थिए । कम्पनीका असिस्टेन्ट जीवन भट्टराईले तेस्रो शिविरभन्दा माथि जान नसकेपछि विष्टको उफचारक्रममा आधार शिविरमा शुत्रबार मृत्यु भएको बताए । ७ हजार मिटरमाथि रहेको तेस्रो शिविरमा बिरामी भएका विष्टलाई हेलिकप्टरबाट (लङलाइन) डोरीको सहायतामा उद्धार गरेर आधार शिविरसम्म ल्याइएको बताए । विष्ट बुधबार तेस्रो शिविरमा पुगेका थिए, त्यसमाथि उक्लिन नसकेपछि आधार शिविरमा ल्याइएको थियो, उपचारक्रममा विष्टको मृत्यु भएको हो, भट्टराईले भने । विष्टका दाजु कुमारले एक्सपिडिसन कम्पनीले पर्याप्त अक्सिजन उपलब्ध नगराएकाले भाइको मृत्यु भएको आरोप लगाएका छन् । कम्पनीका सञ्चालकको कुरा बाझिन्छ, कुमारले भने, ध्रुवको ज्यान अक्सिजन अभावले भएको देखिन्छ । कम्पनीले तेस्रो शिविरमा सबैभन्दा धेरै अक्सिजन विष्टले खपत गरेको भनेको छ । विष्टको शव शुक्रबार हेलिकप्टरबाट लुक्ला पुर्याइएको, त्यहाँबाट शनिबार काठमाडौं ल्याइने कम्पनीले जनाएको छ । यस्तै मकालु आरोहण गरेर फर्केका सखुवासभाका निमा तेन्जी शेर्पाको पनि शुक्रबार मृत्यु भएको छ । सेभेन समिट ट्रेक्सका अध्यक्ष मिग्मा शेर्पाले उनको मृत्यु तेस्रो शिविरमुनि भएको बताए ।"
सबैलाई मारेर मर्छु भन्थे,"(विराटनगर) : पाँचथरको आरुबोटे हत्याकाण्डमा संलग्न रहेको आशंका गरिएका व्यक्तिले केही समयदेखि आफू पनि मर्छु र सबैलाई मार्छु भन्ने गरेको अनुसन्धानबाट खुलेको छ ।९ जनाको ज्यान जाने गरी पाँच दिनअघि मिक्लाजुङ ३, आरुबोटेमा भएको दुई परिवारको हत्यामा संलग्न भनिएका मानबहादुर माखिम झुन्डिएको अवस्थामा मृत फेला परेका थिए । घटनाको करिब एक महिना अघिदेखि म पनि मर्छु र सबैलाई मार्छु भनेर घरपरिवार र साथीभाइसँग भन्ने गरेको खुलेको छ, अनुसन्धानमा संलग्न एक अधिकारीले भने । घटनाका दिन घरबाट उपचारका लागि विराटनगर जान्छु भनी कपडा बोकेर हिँडेको परिवारले प्रहरीसँगको बयानमा बताएका छन् । ससुराली गाउँ आरुबोटेमा मानबहादुर हत्या घटना हुनुभन्दा दुई घण्टाअघि पुगेको प्रहरीले अनुमान गरेको छ । हत्या घटना राति साढे १० देखि साढे १२ बीच भएको अनुसन्धानबाट देखिएको प्रहरीको केन्द्रीय अनुसन्धान ब्युरो (सीआईबी) बाट आएको टोलीका प्रमुख एसपी उमा चतुर्वेदीले बताए । उनीसहितको तीन सदस्यीय टोली र स्थानीय प्रहरीसमेतको संलग्नतामा अनुसन्धान जारी छ । प्रदेश १ प्रहरी कार्यालयका अनुसार अनुसन्धानक्रममा घटनास्थल, गाउँका विभिन्न स्थान र आफन्तको निगरानीजस्ता काममा करिब ७५ प्रहरी परिचालित छन् ।शुक्रबारसम्म सीआईबीको टोलीले २५ जनाभन्दा बढीसँग घटना र त्यसअघिको परिस्थितिबारे सोधपुछ गरिसकेको छ । अझै केही दिन सोधपुछ र अनुसन्धानको क्रम जारी रहने चतुर्वेदीले बताए । हालसम्म घटनामा एकजना मात्र संलग्न रहेको प्रमाण भेटिएको छ, उनले भने, अरू कोही संलग्न थिए, थिएनन् भन्ने कोणबाट पनि अनुसन्धान गरिरहेका छौं । प्रहरीका अनुसार घटनापछि बिहानको ३ बजे एकजना आफन्तलाई फोन गरी आवश्यक परेको छ भन्दै रकम मागेका थिए । कोसँग मागेको भन्ने प्रहरीले खुलाएको छैन । घटनास्थलको प्रकृति र अन्य पक्षहरू अध्ययनपछि मानबहादुरले बिहान साढे ३ देखि ५ बजेभित्र झुन्डिएर आत्महत्या गरेको प्रहरी अनुमान छ ।अनुसन्धानमा संलग्न पाँचथरको टोलीका एक सदस्यका अनुसार यतिन्जेलसम्मको अध्ययनअनुसन्धानबाट मानबहादुर सबैभन्दा पहिले साढुदाइ धनराज सेर्माको घर गएका थिए । त्यहाँ सुरुमा उनले धनराजलाई त्यसपछि परिवारका अरू चारजनालाई खुकुरी प्रहार गरेको घटनास्थलमा संकेत पाइएको प्रहरीको भनाइ छ । ४१ वर्षीय धनराजको घरका उनीसहित ३६ वर्षीया श्रीमती जस्मिता र तीनजना बालिकाको हत्या भएको थियो । त्यसपछि मानबहादुर करिब एक किलोमिटर दूरीमा रहेको ससुरा ७४ वर्षीय बमबहादुर फियाकको घर पुगेका थिए । त्यहाँ उनले सुरुमा बमहादुरमाथि आक्रमण गरेका थिए । प्रहरीका अनुसार त्यसक्रममा बमबहादुरले पनि खुकुरी निकालेर प्रतिकार गरेको पाइएको छ । घटनास्थलमा उनले प्रयोग गरेको भनिएको खुकुरी उनकै शवछेउ भेटिएको थियो । आक्रमण गर्ने भनिएका मानबहादुरको हातको एउटा औंलामा गहिरो गरी काटिएको चोट त्यसबेलाको प्रतिकारमा भएको ठम्याइ अनुसन्धान टोलीको छ । बमबहादुरसहित उनकी श्रीमती र छोरी र एक बालिकाको हत्या भएको थियो ।भागेर बाँच्न सफल बमबहादुरकी १२ वर्षीया नातिनी सीता खुजुम आक्रमण सुरु भएपछि हजुरबुबाले प्रतिकार गरेकै बेला भागेको हुन सक्ने प्रहरीले अनुमान गरेको छ । स्थानीय र केही आफन्तसँगको कुराकानीमा प्रहरीले मानबहादुर डिप्रेसनको समस्याबाट ग्रस्त रहेको पाइएको जनाएको छ । उनले यो समस्याबारे विराटनगरमा जाँच गरेर दुईखाले औषधि खाने गरेका थिए । औषधिको नाम प्रहरीले खुलाएको छैन । डाक्टरले लामो समयसम्म औषधि खानुपर्छ र चाँडै निको हुँदैन भनेकाले आफू चिन्तित रहेको मानबहादुरले आफन्तलाई सुनाउने गरेका थिए ।घटनाको करिब ६ महिनाअघि श्रीमती मनकुमारीले सम्बन्धविच्छेदको मुद्दा हालेकी थिइन् । यसपछि मानबहादुर बढी तनावमा रहेको स्थानीयको भनाइ छ । उनीहरूको २०६८ सालमा मागी बिहे भएको थियो । बिहेअघि मानबहादुर २ वर्ष मलेसिया बसेर फर्केका थिए । मनकुमारीले विराटनगरस्थित नोबेल अस्पतालमा जुम्ल्याहा छोरी जन्माएकी थिइन् । तीमध्ये एकजनाको अस्पतालमै र अर्कीको घर पुगेपछि मृत्यु भएको थियो । यसै बेलादेखि मानबहादुरमा निराशाको संकेत देखिन थालेको उनका निकट साथीभाइ र आफन्तले प्रहरीले गरेको सोधपुछका क्रममा बताएका छन् ।त्यसको केही समयपछि फेरि मलेसिया गएका थिए । मलेसिया गएको केही समयपछि श्रीमतीले आफ्नो पेटमा बच्चा भएको टेलिफोनमा जानकारी गराएकी थिइन् ।"
सीतालाई मनोपरामर्श,"(दमक) : आरुबोटे हत्याकाण्डमा भागेर बाँचेकी १३ वर्षीया सीता खजुम नयाँ मान्छे देख्दा डराउँछिन् । आफ्ना कुरा राम्ररी भन्न सकिरहेकी छैनन् । पाँचथरको मिक्लाजुङ ३, आरुबोटेमा सोमबार राति भएको कहालिलाग्दो घटनाको एक मात्र प्रत्यक्षदर्शी उनलाई चिकित्सकले मनोपरामर्श गरिरहेका छन् । उनलाई सहज हुने गरी परामर्शमार्फत उपचार गरिरहेका छौं, वरिष्ठ फिजिसियन डामुक्ति भट्टराईले भने, मानसिक रूपमा उक्त घटना भुलाउने प्रयास गरिरहेका छौं । उनलाई शारीरिकभन्दा मानसिक असर बढी परेको भट्टराईले बताए । भट्टराईका अनुसार उनको दायाँ हातको कुइनामा चोट छ । घरबाट भाग्ने क्रममा चिप्लिएर लडदा चोट लागेको हो । घाउमा चार टाँका लगाइएको छ । उनको दमकस्थित लाइफलाइन अस्पतालमा उपचार भइरहेको छ । हाडजोर्नी तथा नसा रोग विशेषज्ञ डामनोज शाहले सीतालाई लामो समयसम्म मनोपरामर्श आवश्यक रहेको बताए । शारीरिक चोट ठूलो नभएकाले औषधिभन्दा बढी मनोपरामर्शमा जोड दिएका छौं, उनले भने, हामीबाट हुनेसम्मको परामर्श गरिरहेका छौं ।मनोपरामर्शका कारण सीताको शारीरिक एवं मानसिक अवस्थामा सुधार आएको उनले जनाए । सीतालाई मंगलबार अपराह्न ४ बजेदेखि अस्पतालमा राखिएको हो । कडा सुरक्षाबीच उनको उपचार भइरहेको दमकका डीएसपी श्यामल सुब्बाले बताए । घटना भएको दिनदेखि सीताले नजिकका आफन्तलाई भेट्न पाएकी छैनन् । मावली घरमा बस्दै आएकी उनका ९ जना आफन्तको सोमबार राति हत्या भएको थियो । सीताकी आमा बुद्धिमाया फियाक दोस्रो विवाह गरी दमकमै बस्छिन् । घटनाको खबर पाएलगत्तै बुद्धिमाया मंगलबारै माइती घर आरुबोटे पुगेकी छन् । आमा आरुबोटे पुग्दा सीतालाई स्थानीयले दमक ल्याइसकेका थिए । त्यति ठूलो घटना भएदेखि सीता नजिकका आफन्तसँग बस्न पाएकी छैनन्, त्यसकारण उनले आफूलाई सहज महसुस गर्न सकिरहेकी छैनन्, डा शाहले भने । प्रहरीले पनि उनीसँग कुराकानीकै आधारमा अनुसन्धान गरिरहेको छ । अस्पतालमा आएका मानिसले उनको फोटो खिच्ने, उनलाई देखाएर कुरा गर्ने गरेकाले पनि सीताको मानसिक असर कम गर्न गाह्रो भइरहेको चिकित्सकले बताए । अस्पतालमा उनलाई भेट्न प्रहरीका उच्च व्यक्तिहरू, मन्त्री, सांसद, नेता, स्थानीय जनप्रतिनिधि, सामाजिक संघसंस्थाका व्यक्तिहरू नियमित पुग्ने गरेका छन् । सीताले सहज महसुस गर्ने एकजना महिला प्रहरी २४ सै घण्टा साथमा राखेको डीएसपी सुब्बाले बताए । दमककी उपमेयर गीता अधिकारी र म बहिनीलाई भेट्न गएका थियौं, उनी हामीसँग केही बोलिनन्, सामाजिक अगुवा महिला वसन्तलक्ष्मी उदासले भनिन्, एक्लै बसेर न्यास्रो लागेकाले आफू पढ्ने कक्षा ९ को किताब ल्याइदिन आग्रह गरिन् ।शुक्रबार प्रदेश १ का आर्थिक मामिला तथा योजनामन्त्री इन्द्र आङबोले बालिकाको स्वास्थ्य अवस्थाबारे जानकारी लिँदै उनी शारीरिक एवं मानसिक रूपमा स्वस्थ नभएसम्म सबैखाले उपचार गर्न चिकित्सकसँग आग्रह गरेका छन् ।"
कूटनीतिक राहदानी खुकुलो बनाउने खेल,"(काठमाडौं) : प्रतिनिधिसभाले कूटनीतिक राहदानी प्राप्ति र प्रयोगको प्रावधानलाई खुकुलो बनाउने प्रयास गरेको देखिएको छ । राष्ट्रपतिले राहदानी विधेयक फिर्ता गरिदिएपछि उक्त खुकुलोपन कायम रहनेनरहने प्रावधानबारे फेरि एकपटक निर्णय गर्नुपर्ने भएको छ । राष्ट्रिय सभाबाट पनि पारित भएपछि मात्रै पठाउनुपर्ने नियम मिच्दै प्रतिनिधिसभा एक्लैले पारित गरी राष्ट्रपतिसमक्ष प्रमाणीकरणका लागि विधेयक पठाइएको थियो । राष्ट्रपतिले प्रमाणीकरण नगरी फिर्ता गर्नुका कारणमा कूटनीतिक राहदानीसँग सम्बन्धित विधेयकको प्रावधान पनि रहेको स्रोतले बताएको छ । सांसदहरूबाटै कूटनीतिक राहदानीको दुरुपयोग भएका घटना सार्वजनिक भइसकेका छन् । त्यसलाई निरुत्साहित गर्न सरकारले कूटनीतिक राहदानीको वितरण र प्रयोगमा नियन्त्रित प्रावधानसहितको विधेयक ल्याएको थियो । तर, प्रतिनिधिसभाको अन्तर्राष्ट्रिय सम्बन्ध समितिले त्यसलाई संशोधन गरी लचिलो बनाएको थियो, जसलाई राष्ट्रिय सभाको विधायन समितिले पनि चलाएन । सरकारीबाहेकका काममा मन्त्री, सांसद र पदाधिकारीहरूले विदेश भ्रमणमा जाँदा पनि कूटनीतिक राहदानी पाउन सक्ने र त्यसको प्रयोग गर्न सक्ने व्यवस्था संशोधनमार्फत विधेयकमा गरिएको छ । स्रोतले भन्यो प्रमाणीकरणका लागि आफूसमक्ष आएको उक्त विधेयकको त्यस्तो प्रावधानउपर राष्ट्रपतिले चासो राखेकी थिइन् । प्रतिनिधिसभाले गरेको संशोधनउपर प्रधानमन्त्रीको पनि ध्यानाकर्षण भएको स्रोतले जनाएको छ । विधेयक फिर्ता हुनुमा राष्ट्रिय सभाबाट विधेयक पारित भएर नआउनु एउटा महत्त्वपूर्ण कारण हो नै, स्रोतले भन्यो, कूटनीतिक राहदानी प्रयोगका सन्दर्भमा गरिएको संशोधन पनि अर्को कारण हो । सरकारले ल्याएको विधेयकको दफा ६ मा कूटनीतिक राहदानीसम्बन्धी व्यवस्था छ । त्यहाँ भनिएको छ, सरकारी कामको सिलसिलामा विदेश भ्रमणमा जाने तोकिएबमोजिमका पदाधिकारीलाई सम्बन्धित मन्त्रालय, संवैधानिक निकाय वा सचिवालयबाट मनोनयन भई निर्णयसहित लेखी आएमा विभागले कूटनीतिक राहदानी जारी गर्नेछ । प्रतिनिधिसभाको अन्तर्राष्ट्रिय समितिले त्यस दफालाई संशोधन गरेर सरकारी कामको सिलसिलामा भन्ने शब्दहरूको स्थानमा सरकारी कामका सिलसिलामा वा विशेष कामका लागि भन्ने शब्द राखेको छ । त्यस्तै, सोही दफामा रहेको मनोनयन भई निर्णयसहित लेखी आएमा भन्ने शब्दहरूको सट्टा निर्णय वा सिफारिस भई आएमा भन्ने शब्दहरू राखेको छ । त्यस्तै, सरकारका तर्फबाट प्रस्तावित विधेयकको दफा १६ (१) मा रहेको कूटनीतिक राहदानी प्रयोगसम्बन्धी दफालाई पनि संशोधन गरिएको छ । विधेयकमा उल्लेख थियो, नेपाल सरकारको निर्णयबमोजि कूटनीतिक वा विशेष राहदानीप्राप्त पदाधिकारीले सरकारी कामको सिलसिलामा विदेश भ्रमण गर्दा मात्र त्यस्तो राहदानी प्रयोग गर्नुपर्नेछ ।समितिले त्यसलाई संशोधन गरेर एक लाइनमा लेख्यो, कूटनीतिक तथा विशेष राहदानीसम्बन्धी व्यवस्था तोकिएबमोजिम हुनेछ । ऐनमै प्रस्ट पारिएको विषयलाई समितिले पछि नियम वा निर्देशिकामा उक्त विषय लेख्ने व्यवस्था रहने गरी संशोधन गर्यो । प्रतिनिधिसभाले गरेका ती संशोधनले सरकारी कामबाहेक प्रयोजनमा पनि कूटनीतिक राहदानीको सहजै प्रयोगको बाटो खुलाउन खोजिएको देखिन्छ । समिति सभापति चयन नहुँदै वरिष्ठ सदस्यका नाताले पूर्वप्रधानमन्त्री माधवकुमार नेपालकै सभापतित्वमा बसेको समितिको बैठकले उक्त विधेयकका धेरै विषय टुंग्याएको थियो । समिति सभापति पवित्रा निरौला खरेलले आफू सभापति हुनुअगावै धेरै छलफल भएर उक्त विषय टुंगिएको बताइन् । समिति सदस्य भीम रावलको नेतृत्वमा गठित उपसिमितले त्यसमा काम गरेको थियो । उपसमितिमा सदस्य दीपकप्रकाश भट्टले विशेष काम भनेको राज्यले दिने विशेष जिम्मेवारी बुझ्नुपर्ने बताए । राज्यले कसैलाई कुनै विशेष मिसनका लागि कहीँकतै पठाउँदा कूटनीतिक राहदानी दिइनुपर्छ भन्ने हो, उनले भने, विधेयकमा जेनरलाइज गरेर आएका कतिपय विषयलाई स्पेसिफिक गरेर सुधार गरिएको हो । राम्रै स्प्रिटले बनाउन खोजिएको हो । एक जना सांसद सरकारी काममा विदेश जाँदा सांसद रहने र निजी काममा जाँदा उसको पद नहुने जस्ता विषयमा पनि समितिमा गहिरो गरी छलफल भएको थियो । सांसदहरूले पदमा रहेका बेला निजी कामका लागि बाहिर जाँदा पनि उसको पदीय परिचय रहने भएकाले कूटनीतिक राहदानी प्रयोगमा रोक लगाउन नहुने तर्क गरेका थिए, जसको फलस्वरूप कूटनीतिक राहदानीको प्रयोग सरकारी काममा मात्रै हुनुपर्ने ऐनमै गर्न खोजिएको व्यवस्था हटाइयो र भनियो, तोकिएबमोजिम हुनेछ । सरकारी काममा होइन, छोरीको ग्र्याजुएसन कार्यक्रममा विदेश जान लागेका एक जना सांसदको परिचय के हुने ? ऊ सांसद हुने कि नहुने ?, यस्ता विषयमा व्यापक छलफल भएको हो, सांसद भट्टले भने, जुन काममा गए पनि सांसद पद र त्यस पदको प्रतिष्ठा त सँगै जाने हो । राज्यले सांसदलाई विश्वास गर्ने कि नगर्ने ? एक जना सांसदले चाहेको खण्डमा आवश्यकताअनुसार कूटनीतिक राहदानी प्रयोगको विकल्प पनि दिइनुपर्ने आशयले विधेयकमा केही संशोधन गरिएको उनले उल्लेख गरे ।"
आयोगको अधिकार खोस्न मिल्दैन,"(काठमाडौं) : राष्ट्रिय मानव अधिकार आयोगको अधिकार संकुचन गर्ने गरी सरकारले पेस गरेको विधेयकप्रति प्रतिनिधिसभाको कानुन, न्याय तथा मानव अधिकार समितिले फरक मत राखेको छ । समिति सभापति कृष्णभक्त पोखरेलले शुक्रबार समितिकै कार्यकक्षमा पत्रकार सम्मेलन गरी आयोगलाई कमजोर बन्न नदिने र क्षेत्राधिकार तलमाथि नहुने गरी कानुन बनाउन समितिले भूमिका खेल्ने बताए । आयोगलाई कमजोर बनाउने खेल कतैबाट हुँदैन, यसको स्वायत्तता र क्षेत्राधिकार तलमाथि नहुने गरी कानुन निर्माण हुन्छ, पोखरेलले भने, संविधानको मूल मर्म र अन्तर्राष्ट्रिय कानुनलाई आधार मानेर सांगठनिक र आर्थिक स्वायत्तता कायम राख्नु सबैको दायित्व हो । उनले नेपालको मानव अधिकार आयोग विश्वमै उत्कृष्ट तहमा रहेको भन्दै संविधानमा उल्लेख भएका प्रावधानविपरीत कानुन नबन्ने दाबी गरे । विधेयकले मानव अधिकार आयोग महान्यायाधिवक्ता कार्यालयको एउटा अंगजस्तो बन्ने र आर्थिक स्वायत्तता पनि नहुने भन्दै आयोग पदाधिकारीले विधेयक फिर्ता लिन ध्यानाकर्षण गराउँदै आएका छन् । आयोगलाई कमजोर बनाउन हुँदैन, उनले भने, अन्तर्राष्ट्रिय कानुन, अभिसन्धि र मानव अधिकारसम्बन्धी पेरिस सम्झौताले आयोगको स्वायत्तताको विषयमा बोल्छ, संविधानमा जे भाषा छ, त्यो राखेर जानु उपयुक्त हुन्छ । आयोग अध्यक्ष अनुप शर्मालगायत पदाधिकारीलाई भेटेर आफूले सबै विषय प्रस्ट पारेको उनले बताए । उनले विधेयक सर्वसम्मत रूपले पारित हुने ठोकुवा गर्दै भने, संविधानको मूल स्पिरिटभन्दा विधेयक फरक ढंगले अघि बढ्दैन । उनले द्विविधा हुने गरी विधेयक मस्यौदा हुँदा समस्या देखिएकाले नमिलेका शब्द हटाएर सहमति जुटाउने बताए । आयोगका पदाधिकारीलाई महान्यायाधिवक्ताले मुद्दा चलाउने सन्दर्भमा चिन्ता देखियो, त्यसलाई संविधानमै उल्लेख भएका विषयमा जोडेर हेर्न आग्रह गर्छु, उनले भने । दुनियाँमा मुद्दा चलाउने अन्तिम अधिकार महान्यायाधिवक्तालाई नै हुन्छ, उनले भने, आयोगले सिफारिस गरेका विषयलाई मुद्दा नचलाउने हो कि भन्ने चिन्ता लिनुपर्दैन । आयोगले सिफारिस गरेपछि मुद्दा नचलाउने भन्ने नहुने तर्क गर्दै पोखरेलले भने, कुनै त्यस्तो विषय आयो भने छलफल हुनसक्छ । विश्वमै मुद्दा अभियोजन गर्ने महान्यायाधिवक्ताले हो ।सभापति पोखरेलले एक वर्षमा १ सय ७२ वटा कानुन सत्ता र प्रतिपक्षको सहमतिमा (चिकित्सा शिक्षा विधेयकबाहेक) बनेको उल्लेख गर्दै प्रतिपक्षको भूमिकाको प्रशंसा गरे । आयोगको कानुन बनाउँदा संविधानमा जे भाषा छ, त्यो राखेर अघि बढ्नु उपयुक्त हुने उनले बताए । विधेयक सहमतिमै आउने र निर्भीक भएर काम गर्ने वातावरण बन्नेछ । आयोग प्रतिनिधिसभाप्रति पनि उत्तरदायी नहुने संविधानमै व्यवस्था छ । अरू संवैधानिक निकायहरू संसद्प्रति उत्तरदायी हुन्छन्, उनले भने । लाखौं जरिवाना अनावश्यकसभापति पोखरेलले मिडिया काउन्सिल विधेयकमा उल्लेख गरिएको पत्रकारलाई लाखौं जरिवाना गर्ने प्रावधान आवश्यक नभएको बताए । एक रुपैयाँ पनि जरिवाना हो । लाखौं जरिवाना राखेर पत्रकारले तिर्न सकेनन् र जेल बस्नुपर्ने अवस्था आयो भने राम्रो हुँदैन । त्यत्रो पैसा पत्रकारले कहाँबाट ल्याउने ? उनले प्रश्न गरे । प्रेसले लोकतन्त्रका लागि लडेको उल्लेख गर्दै पोखरेलले भने, त्यसैले यसलाई अझ बलियो र स्वतन्त्र बनाउन संविधानमा पूर्ण प्रेस स्वतन्त्रता भनिएको हो । काउन्सिल गठनबारे भारतको उदाहरण दिँदै उनले त्यहाँ न्यायाधीशलाई अध्यक्ष बनाउने चलन रहेको बताए । भारतको काउन्सिलको कानुनमा न्यायाधीश भनिएको छैन तर चलन भने न्यायाधीश नै बनाउने रहेछ । अहिले यहाँ ल्याउन लागेको कानुनमा न्यायाधीशलाई अध्यक्ष बनाउने प्रस्ट पारिएको उनले बताए । सरोकारवालासँग छलफल गरेर सहमति गर्न सकिने भन्दै उनले नियमनको नाममा पत्रकारलाई उठ्नै नसक्ने गरी कानुन बनाउन नहुने उनले बताए । उनले सत्तारुढ नेकपा संसदीय दलका उपनेता सुवासचन्द्र नेम्वाङले मिडिया काउन्सिल विधेयकको विषयमा उत्पन्न विवाद समाधान गर्न संयोजनकारी भूमिका निर्वाह गरिरहेको जानकारी दिए ।"
फरेस्ट्रीमा कुकुरले सक्दै चित्तल र मृग,"(हेटौंडा) : हेटौंडा बजारको मध्यभागको जंगलमा बासस्थान बनाउँदै आएका चिक्तल र मृग अहिले मासिने त्रममा छन् । हेटौंडा उपमहानगरपालिका १० स्थित वनविज्ञान अध्ययन संस्थान (फरेष्ट्री)को जंगलमा चित्तल र मृग थोरै मात्र छन् । हेटौंडा उपमहानगरपालिका ४ हुप्राको चौरमा बिहीबार बिहान एक चित्तल मृत फेला परेको थियो । वनविज्ञान अध्ययन संस्थानको जंगलबाट बाहिर निस्केको उक्त चित्तललाई चार वटा कुकुरले लखेटेर मारेको डिभिजन वन कार्यालय मकवानपुरका सहायक वन अधिकृत अच्यूत लामिछानेले बताए । अध्ययन संस्थानको जंगलबाट यताउता चर्न निस्केको चित्तललाई भुस्याहा कुकुरले लखेटेर मारेको उनले भने । कुकुरले लखेटेर साउनदेखि जेठ १० गतेसम्म १२ चित्तल र १२ मृग गरी २४ वटा मारिसकेको छ । मारिएकामध्ये १० पोथी १४ भाले छन् । डिभिजन वन कार्यालयका अनुसार साउनमा ३ वटा, भदौमा ७, मंसिरमा २ पुसमा २, माघ ४, फागुन १, चैत १, वैशाख २ र जेठमा २ वटा चित्तल कुकुरले लखेटेर मारेको हो । ६ वटा घाइते अवस्थामा र २४ वटा मृत फेला परेका थिए, सहायक वन अधिकृत लामिछानेले भने, घाइतेहरूको उपचार गरेर जंगलमा नै छाडियो । हेटौंडा उपमहानगरपालिकाले वनविज्ञान अध्ययन संस्थानको जंगल छेउमा रहेको उपमहानगरपालिकाको डम्पिङ साइटमा भुस्याहा कुकुर पनि आउँछन् । त्यही स्थानमा पानी खान र चर्न मृग र चित्तल पनि पुग्छन् । भुस्याहा कुकुरले त्यति नै बेला मृग र चित्तललाई लखेट्छन् । चित्तल र मृग भाग्ने क्रममा डम्पिङ साइटमा लगाएको काँडेतारमा अल्झिने गरेका छन् । १ सय ५८ विगाहामा फैलिएको वनविज्ञान अध्ययन संस्थानमा विगतमा सयभन्दा बढी चित्तलको बासस्थान थियो । अहिले १२१४ वटाको एउटा झुन्डबाहेक चित्तल छैनन्, संस्थानका क्याम्पस प्रमुख कृष्णप्रसाद दाहालले भने, संस्थानका कम्पाउन्डहरू भत्काइएकाले चित्तलहरू मासिँदै गएका हुन् । डम्पिङ साइटमा लगाएको काँडेतार संस्थानका जंगलभित्र रहेका वन्यजन्तुको निम्ति धराप थापेको जस्तो भएको छ, संस्थानका एक प्रध्यापकले बताएका छन् । सडक विभागले राजमार्गसँग जोडिएका संस्थानको पर्खाल भत्काएपछि बाहिरका भुस्याहा कुकुर सहज रूपमा प्रवेश गर्न पाएका छन् । अर्कोतिर जंगलवरिपरि चारैतिर बाटो बनाएकाले पनि चित्तलहरूको अकालको मृत्यु हुने गरेको हो । चित्तल र मृगको रगत खान पल्केका आधा दर्जन भुस्याहा कुकुरले यत्तिका वन्यजन्तु मारिसक्यो, डिभिजन वन कार्यालयका सहायक वन अधिकृत रविन देवकोटाले भने, यसको संरक्षणका लागि बेलैमा सोचिएन भने अध्ययन संस्थानको जंगल चित्तल र मृगविहीन हुनेछ । हेटौंडा उपमहानगरपालिकाले उक्त क्षेत्रका भुस्याहा कुकुरलाई मार्न खोज्दा पशु अधिकारकर्मीले मार्न हुँदैन भनेर दबाब दिएकाले उपमहानगरपालिकाले कुकुर मारेको छैन । पर्खाल नभएकाले चिक्तलहरू विचरण गर्ने त्रममा कुकुरले झम्टेर मार्ने, कहिले भित्र पसेर चित्तललाई लखेटेर मार्ने गरेका छन् । चोरीसिकारीबाट भने चित्तल मारिएका छैनन् । वनविज्ञान अध्ययन संस्थानभित्रका कुकुर बाँधेर राख्ने गरिएको छ । तर बाहिरबाट आएका कुकुरे नै चित्तल सिध्याउन लागेको एक प्राध्यापकले बातए । भुस्याहा कुकुर नगरभित्र छ्यापछ्याप्ति छन् ।"
टाकुरे होमस्टेमा विदेशी,"(नवलपुर, सिन्धुपाल्चोक) : पर्यटकलाई स्वागत गर्न समुदायपिच्छेको संस्कृतिसहित इन्द्रावती गाउँपालिकाले इन्द्रावती४ टाकुरेमा पहिलो पटक होमस्टे सुरु गरेको छ । आवास बनाउँदा पाहुना कोठा राख्दै आवास बनाएकी इन्द्रावती गाउँपालिका४ टाकुरेकी दयाकुमारी मिश्र दुई विदेशीलाई घरमा स्वागत गर्दा खुशी भइन । घुम्न आउने पर्यटक पाहुनलाई स्वागत गर्दा एकदमै खुसी लागेको छ, उनले वैदिक मन्त्रको विधानबाट पवित्र पार्दै आवासभित्र स्वागत गर्दै भनिन् । इन्द्रावती गाउँपालिकाले होमस्टेको तालिम दिएअनुरूप ब्राहृमण परम्पराको बस्तीमा त्यहीअनुसारको रहनसहन, पूजालगायतको मौलिक परम्परा अनिवार्य राखिएको उनले सुनाइन् । विदेशीले ब्राहृमण परम्परागत आवाससँगै यहाँको संस्कारको पूर्ण आनन्द लिन सक्नेछन्, उनले भनिन् । अमेरिकाबाट सामूहिक रूपमा आएकी विदेशी एलिसाले पहिलो पटक पिर्कामा बसेर कोदोको ढिँडो र गुन्द्रुक खाँदा खुबै रमाइन् । तुलसीको मठ, पीपल देखेर दंग उनीसँगैको १२ जनाको टिमले समुदायको होमस्टेको उदघाट्नसँगै टाकुरेको दर्जनौं घरमा बसेर अनेक परिकार र संस्कृतिको आनन्द लिए । उबेला आवास बनाउँदा अतिथि कक्ष राखेर परम्परागत शैलीमा बनाएको काम लाग्यो, टाकुरे माथिल्लो टोलकी खड्गकुमारी काफ्लेले भनिन् । ५ अमेरिकी पर्यटकको शिरमा कुश र दुबो लिएर काफ्लेको मौलिक परम्परा बुझाउँदै उनले स्वागत गरिन् । उनले पाहुनलाई इन्द्रावती क्षेत्रका विभिन्न समुदाय संस्कृतिबारे सूचना दिन सिकेको बताइन् । तालिम लिएपछि धेरथोर कुरा जानेको छु, अलिअलि अंग्रेजी बोल्न जान्ने भइसके, उनले भनिन् । ५ विदेशीलाई पहिलो पटक होमस्टे व्यवस्थापन गरेका तल्लो भेगका मोदनाथ मिश्र सांस्कृतिक महत्त्व बोकेका स्थलबारे सूचना दिनेबारे केही जान्ने भइसकेका छन् । यहाँको हाम्रो परम्परा उहाँहरूलाई स्वागत गर्यौँ, उनले भने । इन्द्रावती होमस्टे समितिका अध्यक्ष थरेन्द्र मिश्रका अनुसार पर्यटकी प्रवर्द्धनको लागि इन्द्रावती४ टाकुरेका झन्डै सय परिवार होमस्टे अभियानलाई सफल बनाउन तातेका छन् । पाहुनलाई स्वागत गर्न टाकुरेमा इन्द्रावती होमस्टे समिति नै बनाएर घरबास अभियान सुरु गरिएको इन्द्रावती गापा प्रमुख वंशलाल तामाङले बताए । तत्कालैलाई तीन घरमा होमस्टे अभियान प्रयोगात्मक रूपमा लगिएको छ ,यसमा पनि विदेशी आफैँले संस्कृति समुदायको रोजेर घरबास गरेका छन्, तामाङले भने । इन्द्रावतीले पर्यटन बोर्डको सहयोगमा ५ दिने होमस्टे तालिम दिएको छ । इन्द्रावतीभर होमस्टे लक्ष्य राखेका प्रमुख तामाङले तामाङ, दनुवार, बाहृमण,श्रेष्ठदेखि माझी समुदायको मौलिकता बोकेको बस्तीको विकास गरिने बताए । इन्द्रावतीको नवलपुरबाट सूर्योदय र सूर्यास्तको दृश्य, रहस्यमयी रानी ओडार, दलित समुदायले बनाएको प्राचीन सरस्वती मन्दिर, तीनधारे, भीमटार भीमसेन हुँदै इन्द्रावती किनारसम्म दर्जनौँ पर्यटकीयस्थल छन् । माझी दनुवार समुदाय र नेवारको मौलिकता इन्द्रावतीले बोकेको छ, त्यसैले यहाँ होमस्टे अभियानलाई फैलाउने योजना बनाएका छौँ, इन्द्रावती गाउँपालिकाका अध्यक्ष वंशलाल तामाङले भने ।"
उद्योगलाई जग्गा अभाव,"मकवानपुर (कास) हेटौंडा औद्योगिक क्षेत्रमा नयाँ उद्योग सञ्चालनका लागि जग्गाको अभाव भएको छ । हाल एक सय एकवटा उद्योग सञ्चालनमा रहेको औद्योगिक क्षेत्रमा ३० वटा नयाँ उद्योग थपिँदै छन् । हेटौंडा औद्योगिक क्षेत्र व्यवस्थापन कार्यालयका अनुसार तत्काल नयाँ उद्योग दर्ता तथा सञ्चालनका लागि जग्गा नहुँदा समस्या भएको छ । केही उद्योगहरू जग्गाका लागि ताकेता गरिरहेको भए पनि जग्गा नहुँदा दिन सकिरहेका छैनौं । कार्यालयका अधिकृत राजेन्द्र श्रेष्ठका अनुसार जग्गाको अभाव पूर्ति गर्न औद्योगिक क्षेत्रको पूर्वपट्टि खाली रहेको २६५२ रोपनी जग्गाका लागि टेन्डर आहृवान गरिएको छ । ३१ सय १९ रोपनी क्षेत्रफलमा औद्योगिक क्षेत्र फैलिएको छ । खाली जग्गामा पानी, विद्युत्को अभाव छ । उक्त जग्गाका लागि टेन्डर आहृवान गरिसकेका छौं । अझै केही समय लाग्छ नयाँ उद्योगका लागि जग्गा उपलब्ध गराउन, उनले भने । दुई सय ९० रोपनी जग्गा विस्तारित औद्योगिक क्षेत्रको रूपमा थपिए पनि नयाँ उद्योग सञ्चालन अनुमति दिन अहिले जग्गाको अभावले समस्या परेको छ ।चालू आर्थिक वर्ष २०७५०७६ मा औद्योगिक क्षेत्रभित्र थप ३० वटा नयाँ उद्योग सञ्चालनमा आउने भएका छन् । २०७३०७४ सालमा जग्गा दर्ता गरे पनि उद्योगको भौतिक संरचना नबनाएको भन्दै औद्योगिक क्षेत्र व्यवस्थापन कार्यालयले कारबाहीको प्रक्रिया अगाडि बढाएसँगै उक्त उद्योगहरूले भौतिक संरचना निर्माण सुरु गरेका हुन् । अधिकांश उद्योगहरू यसै आर्थिक वर्षभित्रबाट सञ्चालनमा आउनेछन् । हाल तीनवटा उद्योग मात्र औद्योगिक क्षेत्रभित्र बन्द छन् ।"
सर्वोच्चद्वारा कारण देखाऊ,"सर्वोच्च अदालतले थेचोस्थित पिंन पोखरी मासेर भवन बनाउने कार्य किन रोक्न नपरेको हो, त्यसको कारण दिन विपक्षीका नाममा कारण देखाउ आदेश जारी गरेको छ । प्रधानान्यायधीश चोलेन्द्रशमशेर जबराको एकल इजलासले शुक्रबार आदेश दिएको हो । रिटमा गोदावरी नगरपालिका, जिल्ला प्रशासन कार्यालय, पुरातत्त्व विभाग, प्रधानमन्त्री तथा मन्त्रिपरिषद्को कार्यालय, वन मन्त्रालय, ऊर्जा, जलस्रोत तथा सिँचाइ मन्त्रालय र प्रदेश सरकार, मुख्यमन्त्री तथा मन्त्रिपरिषद कार्यालय, हेटौंडालाई विपक्षी बनाइको छ । काठमाडौं स्कुल अफ लका विद्यार्थी सञ्जय अधिकारी र श्रद्धासुमन आचार्य, गोदावरी क्षेत्रका सम्पदा पुनर्जागरण तथा संरक्षण समूहका प्रतिनिधि गोदावरी१२ का रोमन महर्जनलगायत ६ जनाले दिएको सार्वजनिक सरोकारको रिटमा सुनुवाइ गर्दै आदेश जारी भएको हो । अदालतले रिटलाई अग्राधिकारसमेत दिएको छ । रिटमा गोदावरी नगरपालिका, जिल्ला प्रशासन कार्यालय, पुरातत्त्व विभाग, प्रधानमन्त्री तथा मन्त्रिपरिषद कार्यालय, वन मन्त्रालय, ऊर्जा, जलस्रोत तथा सिँचाइ मन्त्रालय र प्रदेश सरकार, मुख्यमन्त्री तथा मन्त्रिपरिषद्को कार्यालय, हेटौंडालाई विपक्षी बनाइको छ । उनीहरूले ४ बुँदे माग राखेका छन् । पहिलोमा पोखरीको जग्गा अतिक्रमण गरी अस्तित्व नै समाप्त पार्ने गरी भइरहेको निर्माण रोक्न र गोदावरीले दिएको स्वीकृति, नक्सापास तथा सोसम्बन्धी प्रदेश सरकार तथा नगरपालिकाले गरेको निर्णय बदर, दोस्रोमा निर्माण गर्न थुपारिएका निर्माण सामग्री तत्काल हटाउन, तेस्रोमा पोखरीलाई पुनः पहिलाकै मौलिक तथा प्राचीन शैलीमै संरक्षण गर्न गराउन र चौथोमा मुद्दाको अन्तिम किनारा नलागेसम्म निर्माण तत्काल रोक्न माग राखेका थिए । उपभोक्ता समितिले सुरुमा प्राचीन बस्तीमा रहेको पोखरीमा वृद्धाश्रम बनाउने भन्दै डोजर चलाइएको थियो । पोखरी मास्न लागेपछि सम्पदा अभियान्ताले विभागमा उजुरी दिएका थिए । विभागले २०७५ चैत २० मा पोखरीको ऐतिहासिक, पुरात्तात्विक र सांस्कृतिक महत्त्वमा आँच नआउने गरी गोदावरीको बजेटमा यथास्थानमा संरक्षण गर्ने प्रक्रिया अगाडि बढाउने भनी विभागीय निर्णय गरेको थियो । तर, त्यसलाई बेवास्ता गरी निर्माण अगाडि बढाएर रातारात पोखरीमा ढलान गर्न फर्मा बिछ्याइएको थियो । त्यसपछि स्थानीयले जिल्ला प्रशासन कार्यालय ललितपुरमा उजुरी दर्ता गरेर प्रशासनले रोक्न निर्देशन दिए पनि काम रोकिएको थिएन । स्थानीय प्रशासन ऐन, २०२८ को दफा ९ मा प्रमुख जिल्ला अधिकारीको काम, कर्तव्य र अधिकारको उपदफा ६ अनुसार चापागाउँ वृत्तका डीएसपी राजकुमार खिउजूलाई दिए पनि अटेर गरेका थिए । प्रहरी स्रोतका अनुसार जनप्रतिनिधिको दबाबका कारणले खिउजूले काम नरोकेको आरोप स्थानीयको छ । डीएसपी खिउजूले भने काम रोक्न भनेर पत्र नआएको दाबी गरे । फेरि एक पटक पत्र हेर्छु, उनले भने । खिउजूलाई सीडीओबाट पठाएको पत्रमा सार्वजनिक पोखरी, जग्गाहरूको संरक्षण सम्वर्द्धन गरी कानुनविपरीत कुनै पनि कार्य हुन गर्न नदिने व्यवस्थाका लागि आदेशानुसार छ । अहिले अन्डरग्राउन्डको तला ढलान गरी त्यसमाथि पिल्लर ठडाइएको छ । काम रोकिएको छैन । पुरातत्त्व विभागका कामु महानिर्देशक दमोदर गौतम भन्छन्, पुरातत्त्व अधिकृतलाई काम रोक्न आइतबार निरीक्षणमा पठाउँछौँ । तैपनि नरोकिएमा आवश्यक कारबाही गर्न थप पक्रिया अगाडि बढाउनेछौँ । ज्येष्ठ नागरिक सेवा समितिले सुरुमा वृद्धाश्रम थेचोस्थित वनमा बनाउन लागेको थियो । स्थानीयका अनुसार त्यहाँ पर्खालसमेत लगाई १२ लाख रुपैयाँ खर्च गरिसकेको छ । पछि पोखरीमा स्थानान्तरण गरेका हुन् । नगर क्षेत्रभित्र भवन बनाउन अनिवार्य नक्सा पास हुनुपर्ने प्रावधान छ । यो प्रक्रियासमेत गरिएको छैन । वृद्धाश्रम बनाउन गोदावरी नगरपालिकाबाट २० लाख र प्रदेश ३ सरकारबाट ८० लाख रुपैयाँ छुट्याएको छ ।"
मेयर उज्यालो कार्यक्रम घोषणा मात्र,"(काठमाडौं) : काठमाडौं महानगरले सडक झिलिमिलि बनाउने लक्ष्य राखेर पाँच करोड रुपैयाँ विनियोजन गरेर मेयर उज्यालो कार्यक्रम घोषणा गरेको थियो । पहिलो चौमासिकमा आवश्यकता, स्थान पहिचान गर्ने, दोस्रो चौमासिकमा सूचना प्रकाशन, सम्झौता, निर्माण सुरु गर्ने र तेस्रो चौमासिकमा सम्झौताअनुसार कार्य पूरा गर्ने योजना थियो । योजनाअनुसार आर्थिक वर्ष सकिन २ महिनाभन्दा कम समय बाँकी रहँदा महानगरले आवश्यकता पहिचान गर्न मात्रै सकेको छ । महानगरका ३२ वटै वडाबाट १६ हजार सडक बत्ती माग भएको छ, यसको लागत १२ करोड पर्न जाने अनुमान छ, महानगरका प्रवक्ता ईश्वरमान डंगोलले भने, हामीसँग बजेट ५ करोड मात्रै भएकाले के गर्ने ? छलफलमा छौ । अनुमानभन्दा बढी माग आएकाले भएकै बजेटबाट पुग्दो मात्रै खरिद गर्ने या बजेट थप्ने यकिन निर्णय नभएको उनले बताए । आगामी तीन वर्षमा महानगरभित्र सम्पूर्ण सडक बत्तीको व्यवस्था गरिसक्ने योजना बनाएको महानगरले कामको गति बढाउन सकेको छैन । यसैगरी, माइतीघर मण्डल, चाबहिल र गौशालाको जयबागेश्वरीमा आकाशे पुल निर्माण गर्ने योजना थियो । आगामी तीन वर्षभित्रमा कम्तीमा १० आकाशे पुल निर्माण गर्ने योजनाअनुसार १२ करोड रुपैयाँ बजेट छुट्याइएको छ । यी दुई उदाहरण मात्रै हुन् । महानगरले लक्ष्यअनुसार विकास, निर्माणमा फड्को मार्न सकेको छैन । जनप्रतिनिधि आएपछि विकासको लहर चल्ने जनअपेक्षाअनुरूप काम भएको छैन । महानगरको चालू आर्थिक वर्षको कुल बजेट १३ अर्ब २ करोड १२ लाख ३७ हजार रुपैयाँ छ । वित्त विभागका प्रमुख बुद्धरत्न मानन्धरका अनुसार चैत मसान्तसम्म जग्गा एकीकरण आयोजनाबाहेक पूर्वाधार विकास, पुँजीगत खर्च, कर्मचारी तलब र कार्यालय सञ्चालनमा ३ अर्ब ७६ करोड ९१ लाख ४७ हजार अर्थात् ३१३० प्रतिशत खर्च भइसकेको छ । पूर्वाधार सुधार तथा अन्य विकास खर्चतर्फ ८ अर्ब ४७ करोड ४७ लाख ४७ हजार छुट्याएको थियो । बितेको नौ महिनामा दुई अर्ब ६४ करोड ७० लाख ६ हजार अर्थात् ३१२३ प्रतिशत मात्रै खर्च भयो । पुँजीगत खर्चतर्फ एक अर्ब ५० करोड ४० लाखमा १४४५ प्रतिशत मात्रै खर्च भयो । शाक्यका अनुसार पछिल्लो डेढ महिनामा यकिन नभए पनि ३४ प्रतिशत प्रगतिको अनुमान छ । विगतका वर्षझै यस वर्ष पनि पूर्वाधार, सुधार तथा अन्य विकासमा महानगरले खासै प्रगति गर्न नसक्ने देखिन्छ । गत वर्ष पूर्वाधार सुधार तथा अन्य विकासमा ९ अर्ब ४१ करोड ३७ लाख ८१ हजार बजेट छुट्याएकोमा असार मसान्तसम्म तीन अर्ब ९२ करोड ५ लाख ३४ हजार मात्रै खर्च गर्न सकेको थियो । महानगरका प्रवक्ता डंगोलले भने विकासमा प्रगति हुँदै नभएको भन्न नमिल्ने बताए ।"
३४ वर्षदेखि लेखा परीक्षण छैन,"काठमाडौं (कास) त्रिभुवन विश्वविद्यालय (त्रिवि) र मातहतका ५६ निकायमा ३४ वर्षदेखि लेखा परीक्षण भएको छैन । ती निकायमा ०४१४२ देखि लेखा परीक्षण नभएको हो । त्रिविअन्तर्गत सञ्चालित विभिन्न परियोजना र कार्यक्रमले जानकारी नदिएकाले लेखा परीक्षण छुटेको त्रिविको भनाइ छ । त्रिविका आर्थिक प्रमुख कुमार हुमागाईंले महालेखासँग सहकार्य गरेर आर्थिक लेखा परीक्षण र महालेखा परीक्षणको प्रक्रियामा गइसकेको बताए । त्रिविअन्तर्गत १२८ वटा निकाय छन् । गत वर्ष मात्रै त्रिविको बजेट १९ अर्ब ३१ करोड थियो । २१ सार्वजनिक संस्था तथा निकाय र ६ वटा स्थानीय सरकारले पनि लेखा परीक्षण गराएका छैनन् । सार्वजनिक जवाफदेहिता र आर्थिक पारदर्शिता नभएका संस्थाले वर्षौंसम्म लेखा परीक्षण नगराउने गरेको पूर्वकार्यवाहक महालेखा परीक्षक सुकदेव खत्री भट्टराई बताउँछन् । सार्वजनिक संस्था र निकायका प्रमुखहरू मन्त्री फेरिएपिच्छे फेरिने, अघिल्ला प्रमुखको जिम्मेवारी पछिल्लाले लिन नचाहने, जवाफदेही बन्न नचाहने र कर्मचारीलाई नटेर्ने हुँदा लेखा परीक्षण हुँदैन, उनले भने, त्यहाँ राजनीतिक नियुक्ति र ओतप्रोत पाएका प्रमुखहरू हुन्छन् । मनपरी बदमासी गर्छन् । सकेसम्म गल्ती ढाकछोप गर्छन् । गल्ती अख्तियारमा पुग्ला, संसद्मा उठ्ला भनेर लेखा परीक्षण गराउँदैन । विशेषगरी अर्थ मन्त्रालयअन्तर्गतका संस्थान, उद्योग र आपूर्ति मन्त्रालयअन्तर्गतका संस्थानहरूले लेखा परीक्षण नगर्ने गरेको उनी बताउँछन् । नेपाल सरकारको पूर्ण स्वामित्व भएका सार्वजनिक संस्था र निकायलाई महालेखाबाटै लेखा परीक्षक नियुक्ति गरेर लेखा परीक्षण गराउने प्रावधान छ । सरकारको ५० प्रतिशतभन्दा माथि तर सय प्रतिशतभन्दा कम स्वामित्वकालाई लेखा परीक्षक दिएर परामर्श दिने गरिन्छ । मन्त्रालयअन्तर्गतका विभाग, महाशाखा, शाखा तथा ७ सय ५३ स्थानीय सरकारको लेखा परीक्षण महालेखा आफैंले गर्छ । जसलाई लेखा परीक्षक नै नियुक्ति गराएर लेखा परीक्षण गराउने वातावरण बनाउँदा पनि प्रमुखको कारणले गर्दा वर्षौंसम्म रोकिन्छ । मध्यपश्चिमाञ्चल विश्वविद्यालय तथा त्यसअन्तर्गतका दुई निकायले ०७१०७२ को लेखा परीक्षण गराएका छैनन् । नेपाल खानेपानी संस्थानले लेखा परीक्षण नगरेको पाँच वर्ष भयो । नेपाल पर्यटन बोर्डले गत वर्षको लेखा परीक्षण गराएन । बोर्डका सूचना अधिकारी सन्तोष पन्तका अनुसार ०७००७१ देखि ०७४ सम्मको लेखा परीक्षण भएको थियो । सरासर चार वर्षको एकैचोटि लेखा परीक्षण गरेको कसैले बुझदैन । सबैको कमेन्ट मात्रै आउँछ, उनी भन्छन्, लेखा परीक्षणका लागि तयारी भइरहेको छ । बोर्डको गतवर्षको वार्षिक बजेट एक अर्ब ३७ करोड थियो । गत आबको मात्रै लेखा परीक्षण नगराउनेमा बोर्डसहित १२ वटा सार्वजानिक संस्था तथा निकायहरू पर्छन् । अपर तामाकोसी, रेमिट हाइड्रो, रसुवागढी हाइड्रो, अपर अरुण, बीपी कोइराला स्वास्थ्य विज्ञान प्रतिष्ठान धरान, औद्योगिक व्यवसाय विकास प्रतिष्ठान, राष्ट्रिय सहकारी विकास बोर्ड, महिला तथा बालबालिका कार्यालय, बाँके, नेपाल मेटल कम्पनी लिमिटेड र उत्तरगंगा पावर कम्पनी लिमिटेडले लेखा परीक्षण गराएनन् ।नेपाल खाद्य संस्थान, गुठी संस्थान, गोरखापत्र संस्थान र उदयपुर सिमेन्ट उद्योग लिमिटेडले ०७३०७४ देखि ०७४०७५ को लेखा परीक्षण गराएका छैनन् । राष्ट्रिय बिमा संस्थान र जडीबुटी उत्पादन तथा प्रशोधन कम्पनी लिमिटेडले पनि लेखा परीक्षण गराएका छैनन् । बझाङको बुंगल, धनुषाको हंसपुर नगरपालिका, सर्लाहीको बलरा र रामनगर नपा, विष्णु गाउँपालिका र महोत्तरीको सम्सी गाउँपालिका गरी ६ वटा स्थानीय सरकारले पनि गत आवको लेखा परीक्षण गराएका छैनन् । महालेखा परीक्षक कार्यालयका प्रवक्ता तथा सूचना अधिकारी विष्णु रिजाल भन्छन्, जवाफदेहिता र पारदर्शिताका लागि संस्था र निकायहरूले जहिल्यै भए पनि लेखा परीक्षण गराउनैपर्छ । नगराउन कसैलाई छुट छैन । हालसम्म लेखा परीक्षण नगराएका उल्लिखित संस्था र निकायलाई महालेखाले पटकपटक सहजीकरण गराइसकेको छ । गत आइतबार उनीहरूलाई महालेखा परीक्षककै कार्यालयमा बोलाएर महालेखा परीक्षक टंकमणि शर्माले निर्देशन पनि दिइसकेका छन् ।"
"अनशन तोडियो, अडान कायमै","(काठमाडौं) : राजधानीको वसुन्धारास्थित बीपी स्मृति अस्पतालमा बिहीबार साँझ पुग्दा जिता बराल नाडीमा आइस दल्दै थिइन् । कमजोरीका कारण भतभती पोलेका हातखुट्टालाई शान्त पार्न उनले आइसको सहारा लिएकी हुन् । उनी नर्समाथि भइरहेको श्रमशोषण अन्त्य गर्नुपर्ने माग राख्दै १४ दिन आमरण अनशन बसेकी थिइन् । उनले भनिन्, सानातिना काम गर्ने मजदुरले पनि कम्तीमा १० हजार कमाउँछन् । लाखौं खर्चेर पढेका नर्सले बिरामीको सेवाबापत् पाँच हजार तलब पाउने ? उनको लामो अनशन २ दिनअघि तोडिएको हो । स्वास्थ्य राज्यमन्त्री डा सुरेन्द्र यादवले अनशनका माग पूरा गर्ने भन्दै उनलाई मौखिक सहमतिमा अनशन तोड्न लगाएका हुन् । माग पूरा नभएसम्म आन्दोलन गर्ने उनको अडान भने तोडिएको छैन । दुई दशकदेखि नर्सिङ पेसामा आबद्ध उनी पोखराको फिस्टेल नर्सिङ कलेजकी प्राध्यापक हुन् । उनी ११ वर्षदेखि नर्सिङ जनशक्ति उत्पादन गरेर थाकेकी बताउँछिन् । अब यस्ता बेरोजगारी जनशक्ति उत्पादन गर्नुको कुनै अर्थ छैन, उनले भनिन्, बरु उत्पादित जनशक्तिको व्यवस्थापन गर्ने र उनीहरूमाथि भइरहेको शोषणको अन्त्य गर्न आवश्यक छ । यही सोचलाई वास्तविकतामा बदल्न उनी अध्यापन पेसाबाट राजीनामा दिएर आन्दोलनमा होमिएकी हुन् । नर्समाथि भइरहको अन्याय र अत्याचारको अन्त्य होस् भन्दै उनले वैशाख २७ मा लाजिम्पाटस्थित नेपाल नर्सिङ संघको आँगनबाट अनशन सुरु गरेकी थिइन् । यसअघि गत वर्षको कात्तिकमा पनि नर्सको समस्या समाधान गर्नुपर्यो भन्दै तीन दिन अनशन बसेकी थिइन् । उनकै अनशनका कारण देशभरका ४ हजार नर्सले लाइसेन्स परीक्षा दिन पाएका थिए । देशभरिका नर्सको अभिभावकत्व बोकेको नर्सिङ संघले यस क्षेत्रका बेतिथिमाथि बेवास्ता गरेको उनको आरोप छ । नर्सिङ क्षेत्रको नेतृत्वको कमजोरीकै कारण नर्सले भोग्नुपरेका शोषण घट्न नसकेको उनको बुझाइ छ । संघले उनलाई साथसहयोग नगरेकोमा उनको दुःख मनाउ छ । संघ अनशन बस्ने ठाउँ हैन । बस्नैपरे अस्पताल या मन्त्रालयतिर गएर बस्नू भन्ने नेतृत्वको जवाफले उनको मन बढी दुखेको बताउँछिन् । कोठा नदिएपछि म संस्थाको आँगनमै म्याट ओछ्याएर अनशन थालेकी थिएँ, उनले भनिन् । उनलाई स्वास्थ्यले साथ दिन छाडेपछि अस्पतालमा भर्ना भइन् । स्वास्थ्य स्थिति खराब भएका कारण अनशन तोड्ने दिन उनी बेडबाट उठेर हिँड्नसमेत नसक्ने अवस्थामा पुगेकी थिइन् ।नर्सिङ सेवा ऐन बनाएर सरकारले नर्सको सुरक्षा गर्नुपर्ने उनको भनाइ छ । मानसिक र शारीरिक हिंसाका कारण कति नर्सले आत्महत्या गरेका त कति डिप्रेसनको सिकार भएर बसिरहेको उनले सुनाइन् । देशमा झन्डै ८० हजार ५ सयको हाराहारीमा नर्सिङ जनशक्ति छन् । आधाजसो बेरोजगार छन् या त निजी अस्पतालमा बिनातलब भोलिन्टियर काम गरिरहेका छन् ।"
पार्क अध्यक्ष सिग्देल हटाइयो,"काठमाडौं (कास) सहरी विकास मन्त्रालयले राष्ट्रिय सहिद तथा शान्ति पार्क निर्माणमा सन्तोषजनक काम नगरेको भन्दै पार्क अध्यक्ष सुदर्शन सिग्देललाई हटाएको छ । ६ वर्षयता निर्माणाधीन पार्कमा सन्तोषजनक प्रगति नभएको भन्दै मन्त्रालयले उनलाई हटाएको हो । गत कात्तिकमा पार्क निर्माणमा ढिलाइ भएको भन्दै मन्त्रालयले सहरी विकास तथा भवन निर्माण विभागका कामु आयोजना निर्देशक चक्रवर्ती कण्ठको संयोजकत्वमा ३ सदस्यीय छानबिन समिति गठन गरेको थियो । समितिले राष्ट्रिय सहिद तथा शान्ति पार्क निर्माण अलपत्र परेको प्रतिवेदन विभागमा बुझाएपछि मन्त्रालयले अध्यक्ष सिग्देललाई हटाएको एक अधिकारीले बताए । समितिले प्रतिवेदन बुझाएको छ, ती अधिकारीले भने, हालसम्म कुनै पनि काम सम्पन्न नभई अपुरो र अलपत्र छाडेको देखिएको प्रतिवेदनमा छ । पार्कका अलपत्र छाडिएका भौतिक संरचनासमेत भत्कने अवस्थामा पुगेका छन् । डिजाइनअनुसार काम नभएको र खरिद सम्झौताबमोजिमको काम सम्पन्न भए पनि यथार्थमा काम सम्पन्न नदेखिएको प्रतिवेदनमा उल्लेख छ । रेस्टुरेन्ट, निजामती पार्क, शान्ति स्तूप, सामुदायिक भवन र भजन मण्डलीलगायतका संरचना २३ वर्षदेखि यथावत् अवस्थामा रहेकोसमेत प्रतिवदनमा छ । २०७४ देखि काम प्रायः ठप्प रहेको छ । सरकारले पार्क निर्माणका लागि ४६ करोड रुपैयाँ विनियोजन गरिसकेको छ । त्यसमध्ये २५ प्रतिशत रकम ठेकेदारले भुक्तानी लिइसकेका छन् । ६ सय ५० रोपनी जग्गामा पार्कका विभिन्न संरचनाको निर्माण सुरु गरिएको थियो । सरकारले २०६४ मा पार्क बनाउन चारवटा ठेकेदार कम्पनीलाई ठेक्का दिएको थियो । यो २०६२६३ को लोकतान्त्रिक आन्दोलनको सम्झनामा बनाउन थालिएको पार्क हो । डाँफेगौरीपर्वतसुनौला खिम्ती जेभी, बोखिम कन्स्ट्रक्सन शान्ति निर्माण सेवा, सूर्यआविजनपथ जेभी र चक्रेश्वरीसूर्यजीवन जेभी निर्माण कम्पनीले उक्त पार्कमा भौतिक संरचना निर्माणको ठेक्का लिएका थिए । पार्कलाई चार भागमा विभाजन गरिएको छ । ७२ रोपनीमा स्मृति क्षेत्र, त्यसमा १८ मिटर अग्लो शान्ति पिरामिड राख्ने योजना छ ।"
योजनाविहीन भाषा राजनीति,"राजनीतिक रस्साकस्सीमा आयोगभाषा आयोगको व्यवस्था तत्कालीन राजनीतिक आवश्यकताको उपज हो । विभिन्न कोणबाट उठेका भाषिक सवाललाई तत्काल व्यवस्थापन गर्न आयोगको प्रावधान राखिएको हो । पछिल्ला गतिविधिले आयोगप्रति दलहरू र सरकार पर्याप्त संवेदनशील नरहेको पुष्टि हुन्छ । संवैधानिक प्रावधानको अक्षरलाई पालना गर्नुपर्ने बाध्यताको कारण संविधान बनेको एक वर्ष पुग्नैलाग्दा आयोग गठनको घोषणा गरिएको थियो । एक वर्षभन्दा बढी त आयोगको नाममा अध्यक्ष माक्र थिए । केही अघि एक सदस्य नियुत्त गरिए पनि झन्डै तीन वर्ष पुग्न लाग्दासमेत आयोगले पूर्णता पाएको छैन ।पूर्णता नपाएको भाषा आयोग संविधानले अपेक्षा गरे अनुसारको आयोग हो कि होइन भन्ने कानुनी प्रश्नमाथि विचार गर्नु वाञ्छनीय हुन्छ । संविधानको धारा २८७ (१) ले आयोग गठनको निर्देशनात्मक व्यवस्था गरेको छ (नेपाल सरकारले प्रदेशहरूको प्रतिनिधित्व हुनेगरी एक भाषा आयोगको गठन गर्नेछ ।) उपधारा २ मा गएर मात्र आयोगका अध्यक्ष र सदस्यको बारेमा बोलिएको छ । अर्थात आयोग पहिला, अनिमात्र अध्यक्ष र सदस्यको विभाजन । भाषा आयोगमा अध्यक्ष र सदस्यको नियुक्तिको कुरा संवैधानिक आयोगहरू र संविधानको भाग (३२ (विविध) भित्रैको धारा २८६ मा व्यवस्था गरिएको निर्वाचन क्षेत्र निर्धारण आयोगमा जस्तो पहिलो उपधारामै छुट्याएर गरिएको छैन । आयोगमा प्रत्येक प्रदेशको प्रतिनिधित्व हुनैपर्ने आशय संविधानमा देखिन्छ । भाषा जस्तो संवेदनशील विषयमा सरकारलाई निर्णयार्थ सिफारिस गर्नुपर्ने निकायमा प्रादेशिक प्रतिनिधित्वलाई सुनिश्चितता गर्न संविधानमा यस प्रकारको व्यवस्था गरिएकोमा शंका छैन ।संविधानको मर्म विपरीत गठित अपूर्ण आयोगले पूर्ण आयोगको हैसियतमा गरेको काम, कारबाहीको वैधतामाथि बहस हुन जरुरी छ । उपधारा ७ बमोजिम सरकारी कामकाजको भाषाका रूपमा मान्यता पाउन सक्ने भाषाबारे सिफारिस गर्ने अवधि ५ वर्षको छ । पछि नियुक्त हुने सदस्यले पर्याप्त अध्ययन नगरी सिफारिसमा सहमति नजनाउन पनि सक्छन् । सहमति नजनाएको खण्डमा संविधानले दिएको ५ वर्षे म्यान्डेट संशोधन गर्नु बाहेक अरू विकल्प रहँदैन ।भाषा आयोग ऐन अर्को अनौठो दस्ताबेज बनेको छ । परिच्छेद ३ (दफा ८ (९) मा अध्यक्ष तथा सदस्यको काम, कर्तव्य, अधिकार, पारिश्रमिक र सुविधा शीर्षक दिइएको छ । दफा ८ मा अध्यक्षको काम, कर्तव्य र अधिकारको चर्चा गरिएको छ भने दफा ९ मा अध्यक्ष तथा सदस्यको पारिश्रमिक र सुविधाको उल्लेख छ । ऐनले सदस्यको काम, कर्तव्य र अधिकारबारे बोलेको छैन । अध्यक्ष बाहेक सदस्य नै नरहेकोले ऐनको मस्यौदा गर्दा त्यसबारे विचार पुगेको देखिँदैन । ऐनको मस्यौदा गर्दा र त्यसमाथि संसद्मा छलफल हुँदा सांसद र सरकार कति संवेदनशील थिए भन्ने यसले प्रस्ट पार्छ । आयोग गठनमा ढिलाइ, संविधानको मर्मविपरीत आयोग गठन, आयोगलाई उपलब्ध जनशक्ति तथा आयोगलाई नियमन गर्न पारित ऐनमा समस्या देखिनुले भाषा आयोग भाषिक समस्या समाधान गर्न व्यवस्था गरिएको हो वा अन्य कुनै उद्देश्यका लागि भन्ने शंका पैदा गरेको छ । ऐनले थप गरेको काम, कर्तव्य र अधिकारको प्रावधान हेर्दा आयोग संविधानले तोकेको मूल कार्यादेशबाट पर पुगेर अन्य विषयमा केन्द्रित हुनसक्ने सम्भावना पनि उत्तिकै देखिन्छ ।"
"आफू महान्, अरू भुसुना","बरु आउन सक्तिनँ भनौँयो रचनाको आशय हो, आजको असजिलो र अस्वाभाविक अवस्थाको खोजी तथा चर्चा । परिस्थिति यस्तो छ, कोही पनि सन्तुष्ट छैन, तर कुनै उपाय सोचिँदैन । मान्छे खुला छैन । सामाजिक सञ्जालमा एकथरी झकझकाउँछन्, अरू केही देखा पर्दैन । केही विशेष दिवस मनाउँदा सडक सक्रिय हुन्छ, तर ? सेलाउँछ । केही प्रदर्शन हुन्छन्, धर्ना हुन्छन्, सेलाउँछन् । हाल मिडिया काउन्सिल विधेयकबारे सडक केही तात्यो । तर परिणाम शून्य छ । शिक्षा सम्बन्धमा एउटा अनुष्ठान आयोजना गरिएको रहेछ, प्रज्ञा प्रतिष्ठानको मूल कक्षमा । केदारभक्त माथेमा जस्ता महामनाहरूको अग्रसरतामा त्यो अनुष्ठान आयोजित रहेछ, शिक्षा विषयमा । प्रचण्ड मुख्य अतिथि भई आउने भन्नुभएको रहेछ । प्रचण्ड प्रधानमन्त्री निवासमा हुनुहुँदो रहेछ । सम्पर्क गर्दा आउँछुआउँछु, एकैछिनमा आउँछु भन्दाभन्दै आउँदै आउनु भएनछ । माथेमाले प्रसङ्गमा भन्नुभएको मसँग । हो, यस्तै स्थिति वा अवस्थालाई प्रतिध्वनित गर्न सामाजिक सामन्तवाद भनेको हो । जसमा नेताका साथै अरू पनि यस्ता छन्, जो समयमा आयो भने सानो भइन्छ भन्ने घमन्ड गर्छन् । त्यही भएर सामाजिक सामन्तवाद मा एउटा अर्को वाद पनि थप्न मन लाग्यो, घमन्डवाद स्पष्ट कुरा केही नहुने, हुँदै नहुने, कुरा पनि हुँदैन भन्न नसक्ने । आयोजकहरू पनि प्रमुख अतिथिलाई समयमा ल्याऊन नसक्ने । समयमा कार्यक्रम नगर्ने । कार्यत्रममा आमन्त्रित कति रोगी होलान्, ज्येष्ठ नागरिक होलान्, समयमा औषधि खानपर्ने होला, केही मतलवै छैन । खालि मुख्य मान्छेको मात्र बढी सम्मान गर्ने (सम्मान गर्ने शब्द पनि मिल्दैन कि चाकरी गर्ने) लामो समय कुराएर अन्य अभ्यागतको अपमान, चरम अपमान गर्ने आजको अवस्थालाई के सामाजिक सामन्तवाद भन्नु बढी होला र ? जेठ १५ गते गणतन्त्र दिवसदेखि यस्तो सामाजिक सामन्तवाद अन्त्य गर्ने प्रण गरौं । सबै आमन्त्रितलाई एउटै समय दिऊँ । बोलाएको भन्दा ढिलोमा १५ मिनेटभिक्र कार्यत्रम सुरु गरौं । गणतन्त्र यस्तो हुन्छ, समयमा काम हुन्छ भन्ने सन्देश दिऊँ । आयोजक संस्था वा व्यक्ति प्रमुख अतिथिको बँधुवा मजदुर होइन भन्ने सन्देश दिऊँ । सामाजिक सामन्तवाद र घमन्डवाद उखेलौं ।"
"पोखरा, पटाया र इन्जोय जोन","थाइल्यान्ड अर्थात पीडाल्यान्डथाइल्यान्डका पर्यटकहरू भित्र्याएर पोखरालाई समृद्घ बनाउने सोच पाल्ने हाम्रा पर्यटन मन्त्री एवं पर्यटन परिषदका अध्यक्षका भनाइहरू पत्रपत्रिकामा छाइरहँदा केही समय अगाडि थाइल्यान्डबारे गरिएको एउटा सर्वेक्षण याद आयो । सर्वेक्षण भन्थ्यो, थाइल्यान्ड एउटा यस्तो देश हो, जहाँ स्कुलका शिक्षकशिक्षिकाभन्दा बढी पेसेवर यौनकर्मीहरू छन् ।पोखरालाई पटाया बनाउने सिलसिला सुरु भइरहँदा अर्को एउटा उखानको पनि बारबार बाडुल्की लागिरह्यो गुड गायज गो टु हेभन, ब्याड गायज गो टु पटाया ।आज वा भोलिको पोखरा कस्तो बनाउने ? त्यो हाम्रो वशमा छ । तर आजको थाइल्यान्ड कसरी यस्तो बन्यो ? त्यो स्वयं थाईहरूको वशभन्दा बाहिर थियो । त्यहाँको इतिहास पल्टाएर हेर्यौं भने थाहा हुन्छ थाइल्यान्ड एउटा यस्तो देश हो, जहाँ महिलाहरूले कहिल्यै सम्मानित जीवन बाँच्नै पाएनन् । महिलाहरूले मान्छेको दर्जा नै पाएनन् । थाइल्यान्डमा अयुथया पिरियड आसपास अर्थात १३५१ देखि १७६७ सम्म महिलाहरू किनबेचका लागि राखिन्थे । खुलमखुल्ला बजारमा लिलामीका लागि राखिनु र जसले बढी मोल तिरेर किन्यो, उसैको गुलामीमा महिलाले जीवन काट्नु सामान्य मानिन्थ्यो । युद्घमा लड्ने बहादुर सैनिकलाई चढाइने उपहारको रूपमा पनि प्रयोग हुन्थे, महिलाहरू । जसको नाममा उपहार चढाइयो, उसैको दासी भएर बाँच्नुपर्ने बाध्यता थियो ।विशेषगरी पन्ध्रौंदेखि सत्रौं शताब्दीसम्म महिला भनेकै पुरुषको सम्पत्तिमात्र हो भन्ने सोचाइ व्याप्त थियो । आफ्नो स्वास्नीलाई कुट्न, पिट्न अरू कसैलाई बेच्न हर लोग्ने स्वतन्त्र थियो । यति सम्मकी बहुपत्नी राख्नुलाई सम्मानित प्रथा मानिन्थ्यो । जति बढी स्वास्नी बटुल्न सक्यो, त्यति बढी सामाजिक हैसियत प्राप्त हुन्थ्यो, लोग्नेमान्छेलाई । श्रीमतीहरूको समेत वर्गीकरण गरिएको थियो, तीन तहमा मेजर श्रीमती, माइनर श्रीमती र दासी श्रीमती । मेजर श्रीमती केटामान्छेको बाउआमाले चुन्थे आफ्नो छोराको लागि, जो घरकी शोभा हुन्थी । माइनर श्रीमती केवल गर्भाधारण गर्न र बच्चा पाउनका लागि प्रयोग हुन्थी । दासी श्रीमतीको कामचाहिँ लोग्नेको यौन प्यास मेट्नु र उसको मनोरञ्जनका लागिमात्र प्रयोग हुनु हुन्थ्यो । सन् १९३० मा आएर थाइल्यान्डमा कानुनी रूपमै बहुपत्नी प्रथाको अन्त्य भयो । मनोरञ्जनका लागि महिलाहरूलाई दासी बनाएर गरिने व्यवहार भने उस्तै रह्यो । बिसौं शताब्दीमा आएर मात्र राजा रामा पाँचौंले दासप्रथा उन्मूलन त गरे, तर पैसाका लागि महिला बेचबिखन हुने क्रम रोकिएन । सन् १९६० अघिसम्म थाइल्यान्डमा यौन व्यवसाय कानुनी कुरा थियो । राज्य स्वयंले वेश्यालयहरू चलाउँथ्यो र त्यसबापत कर असुल गर्थ्यो ।गरिबीले आँखाहरू तिरमिराएपछि मान्छेको गलत र सही छुट्याउन सक्दैन । आफ्नै जमिन, काम र पैसाको अभावले राज्यले नै खोलेका वेश्यालयहरूमा स्वयंलाई बेच्नु ती दिनहरूमा कतिपय महिलाका निम्ति चर्को बाध्यता बनिदियो । विश्वयुद्घको चपेटाले पनि थाई महिलालाई नजानिँदो गरेर शरीरकै धन्दामा धकेल्यो । दोस्रो विश्वयुद्घताका जापानी सैनिकले थाई महिलालाई मनोरञ्जनका खातिर प्रयोग गरे र वेश्यावृत्तिमा लाग्न बाध्य बनाए । भियतनाम युद्घताका अमेरिकी सैनिकले पनि थाई महिलालाई सस्तो मूल्यमा आफ्नो यौन प्यास मेट्ने माध्यम बनाए । मछुवारहरूको ठाउँ भनेर चिनिने पटायालाई सेक्स स्पट का रूपमा निर्माण गर्न अमेरिकी सैनिकहरूले ठूलो भूमिका खेले । संसार सामु आज यौन पर्यटनका लागि चिनिने थाइल्यान्ड महिलाहरू मान्छे होइनन्, वस्तु हुन् भन्ने मान्यता स्थापित गर्नेमा अग्रपंक्तिमा पर्छ । प्रेम जस्तो सुन्दर कुराको त साइड इफेक्ट हुन्छ भने सिंगो देश नै सेक्स टुरिजमका लागि चित्रित हुँदा त्यसको साइड इफेक्ट नहुने भन्ने कुरै भएन । सबैभन्दा ठूलो पार्श्व प्रभाव के हो भने सन् १९६० मा नै थाई सरकारले वेश्यावृत्तिलाई गैरकानुनी भनेर घोषणा गरिसक्दा पनि खुल्लमखुल्ला वेश्यावृत्ति गरिनु । बैंकक पोष्टको रिपोर्ट अनुसार थाइल्यान्डको कुल राष्ट्रिय आम्दानीको ६० प्रतिशत हिस्सा पर्यटनले ओगटेको छ । पर्यटनको आम्दानीको ६० प्रतिशतभन्दा बढी हिस्सा फेरि यौन पर्यटनमा आधारित छ । यो आँकडाले पनि बताउँछ, थाइल्यान्डमा यौन व्यवसाय कानुनभन्दा माथि छ । पटायाको वाकिङ स्टेटको कुरै छोडिदिऊँ, साँझ पर्न नपाउँदै पटायाका कुनै पनि सामुद्रिक किनारा वा अन्य सडकका पेटीहरूमा ब्रा र पेन्टीमात्र लगाएर घाँटीमा २ सयदेखि ५ सय भाट अंकित प्राइस ट्याग बोकेर उभिरहेका युवतीहरूको लस्कर देख्नु सामान्य लाग्छ ।पिङपङ शो र पटाया पनि एकअर्काका पर्यायजस्तै हुन् । पिङपङ शो अरू केही होइन, महिला जननेन्द्रियहरूलाई मनोरञ्जनका खातिर कतिसम्म घिनलाग्दो तवरले प्रस्तुत गर्न सकिन्छ, त्यसैको पराकाष्ठा हो । अलि फरक खाले पोर्न मुभीको एक प्रकारको लाइभ भर्सनभन्दा पनि हुन्छ, यस्ता शोहरूलाई । सन् २०१८ को एक रिपोर्ट अनुसार पटायामा मात्र २७ हजार महिला तथा ७ हजार पुरुष यौनकर्मी छन् । उमेर पुगेकाले आफ्नो इच्छामा धन्दामा लाग्नु एउटा कुरा । उमेर नपुगेका ससाना नानीहरूसमेत यौनका लागि प्रयोग गरिन्छन् । यौन उन्मादले ग्रस्त मान्छे जे प्रयोग गर्न पनि हिच्किचाउँदैन । यसका साथै थुप्रै आपराधिक क्रियाकलापको नदेखिने जरा थाइल्यान्डका पटाया, फुकेट जस्ता सहरहरूमा लुकेको छ भनिन्छ । संसारकै सेक्स क्यापिटल का रूपमा थाइल्यान्ड बदनाम भएपछि त्यहाँको सरकारले आफ्नो छवि सुधार्न प्रयास नगरेको होइन । थाइल्यान्डका प्रथम महिला पर्यटन मन्त्री कोबकार्न वत्तानाव्रांगकुलले सन् २०१६ मै संख्यात्मकभन्दा पनि गुणात्मक पर्यटनमा ध्यान दिनुपर्ने बताउँदै यौन पर्यटन अन्त्य हुनुपर्नेमा जोड दिएकी थिइन् । देशको कुनै जालोमा देहव्यापार अड्केको भए पो कानुनी वा अन्य उपचारमार्फत उक्त उल्झनबाट निस्कन सकिन्थ्यो । देह व्यापारको जालोमा अड्केको देशलाई कानुन वा उपायले सफा गर्ने भन्ने प्रश्न भीमकाय छ । अहिले थाइल्यान्ड पर्यटनको हब त बनिरहेछ, तर कस्तो खालको ? यो पक्ष सोचनीय छ । देशको अर्थतन्त्रबाट यौन पर्यटन हटाइदिँदा सिंगो देशकै अर्थतन्त्र तहसनहस हुने सम्भावना छ । थाइल्यान्ड आफै प्रदूषित भुमरीमा फँसेको छ र त्यसबाट निक्लने प्रयास गर्दैछ । त्यहाँको सरकार ह्याप्पी जोनको नयाँ अवधारणा अगाडि सारेर पटायाको इमेज सुधार्न प्रयासरत छ । यताको सरकार भने इन्जोय जोनको अवधारणामार्फत पोखरालाई पटाया बनाउन लागिपर्नु घातक छ ।पोखरा भर्सेस पटायापर्यटन क्षेत्रमा एउटा भनाइ प्रचलित छइफ यु ह्याभन्ट बिन टु पोखरा, यु ह्याभन्ट बिन टु नेपाल । अर्थात् पोखरा गएका छैनौ भने नेपाल गएका छैनौ । यस भनाइले पनि पोखरा र पर्यटनको अन्योन्याश्रित सम्बन्ध बुझाउँछ । पोखराको ऐतिहासिक, सांस्कतिक, सामाजिक पृष्ठभूमिको जगमा उभिएर हेर्दा यो स्वच्छता र सौन्दर्यको एउटा ध्यानभूमि हो । यस्तो पावनभूमिलाई गाँजा र रक्सीको तालमा शरीर किन्ने र बेच्नेहरूको यौनभूमि बनाउन खोज्नु लज्जास्पद कुरा हो । गण्डकी प्रदेश सरकार डलर कसरी झार्ने भन्ने ध्याउन्नमा मग्न देखिन्छ । वर्षौंदेखि फेवातालमा उम्रिएको जलकुम्भी झार व्यवस्थापनप्रति आँखा चिम्लन्छ । त्यही फेवातालको बीचमा कफी हाउस खोलेर हजार डलरमा कफी बेच्ने सपना देख्छ । फेवातालमा देखिने माछापुच्छ्रेको छायाको ब्रान्डिङ गर्नुपर्नेमा ठूलो झण्डा बनाएर फेवातालमा झण्डाको छाया उतार्ने कुरामा विश्वास गर्छ । पर्यटनको सम्भावनै नभए अन्तिम अस्त्रका रूपमा इन्जोय जोन निर्माण गर्नु एउटा कुरा । पोखरा त सम्भावना नै सम्भावना भएको उपत्यका हो । गुफा, तालतलैया, मठमन्दिर, नदीनाला, खोचहरूको सौन्दर्य सर्लक्कै एकातिर छ, अर्कोतिर साहसिक पर्यटन । प्याराग्लाइडिङ, बन्जी जम्प, र्याफटिङ, क्यानोनिङ, माउन्टेन बाइकिङ, वाटर बलिङ, ट्युबिङ, हाइकिङ जस्ता अनेकन साहसिक खेलहरूका माध्यमबाट पर्यटक आकर्षित गर्न सकिन्छ । अपवाद छोडेर कुनै त्यस्तो नेपाली फिल्म छैन, जहाँ कुनै न कुनै रूपमा पोखरालाई क्यामेरामा कैद नगरिएको होस् । कतिपय हिन्दी तथा अंग्रेजी फिल्म पनि पोखरामा सुटिङ गरिएका छन् । पोखरा फिल्मकर्मीका लागि प्राकृतिक स्टुडियो हो । इन्डोर तथा आउडडोर दृष्टिकोणले पोखरालाई फिल्म सिटीका रूपमा विकास गर्न सकिने सम्भावना उत्तिकै छ । केही दिन अघिमात्र डा बसन्त गौतमको एउटा स्टाटस आएको थियो, पोखरामा यतिखेर बिहान उठ्दा हेमन्तको कडा ठन्डी हुन्छ, ८ देखि १० बजे जतिसम्म शरदको कोमलताले भरिएको न्यानो मिल्छ । घाम चढ्दै जान्छ, त्यसपछि ग्रिष्मको कठोर रापले पोल्छ । २,३ बजेबाट वर्षायाम सुरु हुन्छ र ६,७ बजेतिर सकिन्छ । सुत्ने बेलासम्म शिशिरको सिरेटो चलिरहेको हुन्छ । आँखै अगाडि जता हेर्यो, त्यतै हरियाली र चराहरूको चिरबिर, जता हेर्यो, त्यतै वसन्त । एकैदिनमा छवटा ऋतु प्राप्त हुने गजबको छ, पोखरा । मायावी हावापानी र मौसमका कारण पनि पोखरासित लठ्ठिन पुग्छ, मान्छे । पोखरा भनेकै लेकसाइड वरपर हो भन्ने भ्रमले धेरै कुरा बिगारेको छ । पोखरामा इन्जोय जोन वा रेड लाइट एरिया बनाउनुपर्छ भन्ने अवधारणा पनि ताल वरपरका पर्यटकलाई मात्र लक्षित अवधारणा हो । एकातिर प्रदेश सरकार पोखरा आसपासका मौलिक नेपाली गाउँलाई होम स्टेका रूपमा विकास गर्नुपर्छ भन्दै कुर्लन्छ, अर्कोतिर पोखरा आएका पर्यटकलाई ताल वरपर नै रक्सी, गाँजा र यौनको रमझममा मात्र भुलाउने लक्ष्य राख्छ । कस्तो विरोधाभाष !विश्वका दुस अग्ला हिमशृंखलामध्ये तीनवटा (अन्नपूर्ण, धौलागिरि र मनास्लु) त पोखराबाटै देख्न सकिन्छ । विश्वकै सबैभन्दा गहिरो गल्छी गण्डकी प्रदेशमै पर्छ । हिन्दुहरूले विष्णु अवतारको रूपमा पुज्ने शालिग्राम विश्वमै अन्त पाइँदैन, सिवाय गण्डकी प्रदेशमा । वनस्पति तथा जैविक विविधता पनि समृद्ध छ, पोखरा । २ सय ६० प्रजातिका त सुनाखरी छ, हामीसित र अनेकन जडीबुटीहरू । प्रसिद्घ मुक्तिनाथ धामदेखि ७ सय वर्ष पुरानो चराङको गुम्बा छ, गण्डकी प्रदेशसित । नेपालको हरिद्वार मानिने गजेन्द्रमोक्ष धाम अर्थात त्रिवेणी धामदेखि दामोदर कुण्डसम्मको धार्मिक पर्यटनको रुट ब्रान्डिङ गरेर लाखौं पर्यटक भित्र्याउन सकिने सम्भावना छ । यस्ता सबै सम्भावना नकारेर खुला गाँजा र सेक्सको पछाडिमात्र दौडनु कतिको जायज हो ?कवि तथा संस्कृतकर्मी तीर्थ श्रेष्ठ भन्छन्, प्रकृतिले दिएको उपहार बाहेक पर्यटकीय विकासका लागि के गर्ने भनेर पोखरामा कहिल्यै गम्भीर बहस भएन । न पर्यटन व्यवसायी, न राज्यसित पर्यटकीय विकासको कुनै ठोस र योजनाबद्घ रोडम्याप छ । इन्जोय जोनको अवधारणा पनि सोचविचार नै नगरी ल्याइएको प्रतीत हुन्छ ।सन् २०१६ मै गरिएको एक सर्वेक्षण अनुसार पोखरामा भित्रिने पर्यटकले दिनको सरदर पचास डलरमात्रै खर्च गर्छ । उसको औसत बसाइ जम्मा डेढदेखि दुई दिनमात्र हुन्छ । पर्यटकको संख्या बढाउन र बसाइ लम्ब्याउन ध्यान दिन आवश्यक छ । पर्यटकलाई जतिसक्दो लामो होल्ड गराउन र खर्च बढाउन सकिए पोखराको पर्यटनले कोल्टो फेर्नेमा दुईमत हुन सक्दैन ।पोखरामा आउने पर्यटकको बसाइ अवधिले भन्छ, यो अझै पनि पर्यटकीय हबभन्दा ट्रेकिङका लागि आउने पर्यटकहरूको ट्रान्जिट पोइन्ट बढी हो । यहाँका दुईचार ताल वा गुफा देखाएर पाहुनासित ङिच्च हाँसो हाँस्दै यही हो पोखरा भन्ने रेडिमेड प्याकेज पस्केको त वर्षौं भइसक्यो । एक डाँडादेखि अर्को डाँडा जोड्ने केबलकार बनाएर, हिमशृंखला अवलोकनका खातिर प्याकेजहरू अगाडि सारेर, धार्मिक पर्यटनलाई बढावा दिन आकर्षक विज्ञापन गरेर, यहाँका मौलिक सांस्कृतिक बाजागाजा र नृत्यमा भुलाएर पर्यटकलाई ४५ दिन त यसै पनि भुलाउन सकिन्छ ।कुनै दूरदर्शी योजना नबनाई लुकीछिपी गाँजा खाएकै छन्, यौनधन्दा चलाएकै छन् भनेर खुला गाँजा र यौन क्षेत्रका रूपमा पोखरालाई स्थापित गर्दा डलर त भित्रिएला, तर के पोखराले आफ्नो अस्मिता गुमाउँदैन ?फ्रान्स र बेलायतमा पनि रेडलाइट एरिया खोलिएकै छन् भनेर उदाहरण दिँदै पोखरामा यस्तो अवधारणा अघि सार्दै गर्दा बुझ्नुपर्छ हाम्रो देश ती देशका तुलनामा व्यवस्था र सुरक्षाका सवालमा कति अपरिपक्व छ ?गरिब देशहरूमा जबजब देहव्यापारले जरा फिजाउँछ, मानव बेचबिखनको समस्या सुल्झाउनै नसक्नेगरी विकराल बनेको इतिहास छ । कम्बोडिया, केन्या जस्ता देशहरू यस्तै खाले समस्याबाट गुज्रिरहेका छन् । यसै त हामीले आफ्ना दिदीबहिनी बम्बईका कोठीहरूमा बेचिनबाट त रोक्नसकेका छैनौं, त्यहीमाथि इन्जोय जोन का नाममा उनीहरूलाई बेच्ने लाइसेन्स दिनु कहाँको न्याय हो ?खुला गाँजा र यौनले आफू सँगसँगै खुला हातहतियार, बालयौन शोषण र दुराचार, आपराधिक क्रियाकलाप, तस्करी, गुन्डागर्दी जस्ता पार्श्व प्रभावहरू पनि बोकेर ल्याउँछन् । त्यो सबको नियन्त्रण गर्न के हाम्रो प्रहरी प्रशासन सक्षम छ ? डलरको चस्माले आँखा टालिएपछि छातीमा प्राइस ट्याग बोकेर सिसाको शोकेसभित्र सजिएका हाम्रा दिदीबहिनीहरूको दुर्दान्त चित्र हामीले सम्झनसकेका छैनौं । खुला समाजको अर्थ खुला मानसिकता हो, छाडा मानसिकता होइन । ट्राफिक लाइट, जेब्राक्रस जस्ता सामान्य कुराको प्रयोगलाई लिएर त यहाँ चेतनाको कमी देखिन्छ । एउटी नेपाली युवतीले साँझपख ताल हेर्दै एक्लै एककप कफी वा बियर खाए आँखा तरीतरी हेर्ने संकीर्ण समाज छ । खुलेर आमाछोरी वा बाउछोराको बीचमा यौनको कुरा गर्नसक्ने पारिवारिक वातावरण अझै छैन । यस्तोमा सरकारी स्तरबाट मन्त्रालयबाटै बजेट विनियोजन गरेर कुनै सहरको अनुहार र अंगअंगमै इन्जोय जोनको ट्याटु खोप्दा यौन र गाँजा व्यवसाय व्यवस्थित हुन्छ कि विशृंखलताको बाटोमा गएर नयाँ पुस्ता भड्किन्छ र झनै अल्मलिन्छ ?विकासको रोल मोडल छान्नपरे किन नजिकैको सिक्किम नरोज्ने ? हाम्रो जस्तै प्राकृतिक सौन्दर्यलाई पस्केर सिक्किमले वर्षेनि चौधपन्ध्र लाख पर्यटक भित्र्याउँछ । नेपालको दोस्रो ठूलो पर्यटकीय स्थल पोखराले सिक्किमको जति पनि पाहुना भित्र्याउन सकिरहेको छैन । यस्तोमा थाइल्यान्डका यौन पर्यटक तान्ने ताना काँडे भ्याकुरको सक्कली पखेटा उखेलेर कागजको नक्कली पखेटा लगाइदिएर उडाउन खोज्ने सपनामात्र हो ।समाजको चेतना छिप्पिएपछि के कुरा खाँदा पच्छ, के खाँदा पच्दैन ? समाजले आफै तय गर्न सक्छ । समाजले नै रेडलाइट एरियाको आवश्यकता महसुस गरेर बहस र पैरवी गर्दै त्यतातर्फ जान खोज्छ भने त्यसलाई रोक्न हुँदैन । तर पोखरेलीको जनचाहनाको नजरअन्दाज गरेर केही नेता तथा पर्यटन व्यवसायीको पहलमा सिंगो सहरलाई इन्जोय जोनको ट्याग लगाउन खोजिनु कदाचित् स्वीकार्य हुँदैन । पटायालाई रोल मोडल मानेर त्यस्तै बनाउन खोज्दा पोखरा लज्जाको सुरुङ र खोचसँगै भास्सियो भने भोलि त्यसको जिम्मेवारी कसले लिने ?ट्वीटर : _"
हाइबरनेसन,"सिमसारमा एक प्रकारको हलचल व्याप्त थियो । सबै जलचर सामूहिक ढंगले कोलाहल गरिरहेका थिए । एकाएक एउटा विचित्र जीव उफ्रिएर किनारमा आयो । र मतिर बढेर भन्यो, जयनेपाल बन्धु ।पहिले त म अचम्मित भएँ, त्यसपछि अज्ञात डर मभित्र प्रवेश गर्यो । एउटा फरक प्रजातिको प्राणी म सम्मुख थियो । म भयको आधिक्यले जडीभूत थिएँ । मलाई विलकुलै अवाक् मुद्रामा पाएर त्यो अमानवी आकृतिले आफ्नो अभिवादन दोहोर्यायो, बन्धु, जयनेपाल ।तपाई को ? बल्ल मेरो गलाबाट वक फुट्यो ।मलाई चिन्नु भएन ? उसले अघिल्तिरको दुवै हात उचाल्यो, म कुनै अफरिचित व्यक्ति होइन नि !व्यत्ति ! मेरो भनाइमा बहुतै आश्चर्य थियो, म त तपाईंलाई कुनै व्यक्तिजस्तो देखिरहेको छैन ।के देखिरहनुभएको छ, बन्धु ?माफ गर्नोस्, मलाई सफासफी भन्न गाह्रो छ ।तपाई निर्धक्क भन्न सक्नुहुन्छ बन्धु ।तपाई भर्खरै सिमसारबाट आइपुगेको पाहा होइन ? मैले अप्ठ्यारोसँग मुख खोलेंँ ।यस्तो नभन्नोस् बन्धु । उसले नाकको पोरा फुलायो, म कुनै फाहा होइन ।अनि को त ?म एक राजनीतिक व्यक्ति हुँ ।राजनीतिक व्यत्ति ?हो, पुरै राजनीतिक व्यक्ति ।सिमसारमा कोलाहल बढेको थियो । एक्कासी एउटा अर्को जलजन्तु मास्तिर उफ्रियो । (मेरो आँखा त्यतातिर गयो) । र म नेर आएर गाला फुलाउँदै भन्यो, उहाँ हाम्रो नेता ।हो, हाम्रो नेता । अर्को पनि उफ्रिएर बाहिर आएको थियो ।एकपछि अर्को गरेर सिमसारका जलचरहरू बुर्लुक्कबुर्लुक्क उफ्रिएर माथि सतहमा आइरहेका थिए । र विभिन्न आकारप्रकारका जलजन्तुहरूका ठूलो जमघट भइसकेको थियो । जस्तो भ्यागुतो, सर्प, कछुवा, स्नेल इत्यादि । एकछिनपछि सबै आफ्नो नेताको एकस्वरमा जयकार गर्न थाले ।हाम्रो नेता फ्यारो नेता ।जिन्दावादजिन्दावाद ।हाम्रो नेता कस्तो छ ।महान् मानव जस्तो छ ।वी वान्ट डेमोक्रेसी ।डेमोत्रेसीडेमोक्रेसी ।नेपाली कांग्रेस अमर रहोस् ।नेपाली कांग्रेस अमर रहोस् ।सिमसारबाट बाहिरिएका जलचरहरूका मुखबाट नेपाली कांग्रेस को उच्चारण सुनेर म दंग परेंँ । कतै म गलत त सुनिरहेको छैन ? मलाई पटक्कै विश्वास भइरहेको थिएन । म सामुन्ने जलजन्तुहरू जोडजोडले नेपाली कांग्रेस अमर रहोस् को नारा लगाइनै रहेका थिए । मैले तिनीहरूका अगुवातिर हेरेर भनेंँ, महोदय, यो के हो ?किन, के भयो बन्धु ? उसले सुइरे जिब्रो निकालेर भन्यो ।तपाईंहरू नेपाली कांग्रेस किन भनिरहनुभएको छ ?के नेपाली कांग्रेस भन्नु हुँदैन ?मेरो मतलव, के तपाईंहरू कांग्रेसी हो ?उसले शिर उचाल्यो । र मतिर सुस्तरी हेर्यो । यही प्रक्रियामा उसको ससाना आँखाको चमक बढ्यो । अनि आफ्नो चुच्चे मुखलाई अरू चुच्चो पारेर भन्यो, वास्तवमा हामी कांग्रेसी नभएर कांग्रेसको छाया हौं बन्धु ।मैले तपाईंको कुरो बुझिन महोदय ।यसमा नबुझिने के छ र बन्धु ?यो कांग्रेसको छाया भनेको के हो ? मैले उसको चम्किलो आँखामा हेरेर भनेंँ ।हामीले हालै छाया सरकारको गठन गरेका छौं । दुवै हात (खुट्टा पनि) उफारेर ऊ केही अघि बढ्यो, तपार्इंलाई नेपालको राजनीतिको कुनै ज्ञान रहेनछ बन्धु ।त्यसो भए, छाया सरकार तपाईहरूकै हो त महोदय ?हो, हाम्रो छाया सरकार । उसको घिच्रो (जस्तो) अलिकति हल्लियो, अब योभन्दा हाम्रो छायापनको अरू के प्रमाण हुनसक्छ बन्धु ?त्यो त हो । मैले विस्तारै भनेँं, मैले अखबारमा छाया सरकारको खबर पढेको थिएँ ।नीला, पहेंँला, काला, हरिया, राता रंगका (कुनै टाटेपाटे पनि) जलचरहरू लगातार उच्च स्वरमा नारा लगाइरहेका थिए । यसले हाम्रो संवादमा थोरबहुत व्यवधान पैदा भएको थियो । त्यसैले उसले आफ्नो खरखराउँदो आवाजलाई अरू चर्को पारेर भन्यो, हामीलाई सरकारविहीनतामा बाँच्ने कुनै अभ्यास नभएकोले यो छाया सरकार बनाउनुपरेको हो बन्धु ।अब तपाईंहरूका छाया सरकारले के गर्नेछ त महोदय ? मेरो उत्सुक प्रश्न थियो ।के तपाईंहरू केही पनि गर्नुहुन्न त ? उसलाई चुप पाएर मैले फेरि भनेंँ ।बन्धु, तपाईंलाई थाहा छैन, हामीले जागरण अभियान सुरु गरेका छौं । यो राष्ट्रिय स्तरको जागृतिको हाम्रो सन्देश हुनेछ । राष्ट्रिय जागरण अभियान । अब हाम्रो छाया सरकार सबैलाई नै जगाउने काममा लागिसकेको छ । यसले सम्पूर्ण मुलुक नै जुरुकजुरुक उचालिनेछ । हाम्रो प्यारो नेपाल जाग्नेछ । हामी त्यसै बसेका छैनौं । यो छाया सरकार। र बोल्दाबोल्दै सिमसारबाट निस्किएको जलजन्तुको बोली लरखरायो । टाउको लुलो भएर तल लत्रियो । उसका दुवै चिम्से आँखा बन्द भइसकेका थिए । मैले हेर्दाहेर्दै ऊ आफ्नो चार हातखुट्टासहित सिमसार किनारको गिलो भुइँमा ड्याम्म पछारियो । र एकछिनमै विचित्र आकारको जलचर नेता झन्डै डल्लो पर्यो ।"
बैंककमा पक्राउ पर्शुरामलाई नेपाल ल्याइयो,"(काठमाडौं) : क्यानडाको पर्मानेन्ट रेसिडेन्ट कार्ड (पीआर) भएको बताउने तर भिसाबिना अवैध रूपमा बैंककमा बस्दै सयौं नेपालीलाई ठग्ने पर्शुराम गुरुङलाई प्रहरीले नेपाल ल्याएको छ । २०७२ असार २९ गते प्रहरीको अन्तर्राष्ट्रिय संगठन (इन्टरपोल) मार्फत पर्शुरामविरुद्ध नोटिस जारी गरिएको थियो । त्यसै आधारमा उनी झन्डै दुई महिना पहिले बैंककमा पक्राउ परेका थिए ।क्यानडा, अमेरिका, अस्ट्रेलिया र मकाउ छिराएर लाखौं तलब हुने जागिर मिलाइदिने भन्दै फेसबुकमा पासो थापेर बैंकक बोलाई पर्शुरामले तीन सयभन्दा धेरैलाई ठगेको नेपाल प्रहरीको केन्द्रीय अनुसन्धान ब्युरोको आकलन छ । पछिल्ला ८ वर्षयता बैंकक बस्दै आएका पर्शुरामविरुद्ध ३४ जना पीडितले ब्युरोमा ५ करोडभन्दा धेरै ठगेको भन्दै उजुरी दर्ता गराइसकेका छन् । ब्युरो स्रोतका अनुसार पर्शुरामबाट ठगिने कैयौं पीडित ब्युरोको सम्पर्कमा छन् ।पारस, कमल, किम, मनोज, आकाश थापामगर, अनमोल लामाजस्ता दर्जनौं नाममा आफूलाई चिनाउने उनले दर्जनौं नाममै फेसबुक अकाउन्ट चलाएका छन् । फोटोसपमा पोख्त उनले क्यानडाको पीआर भएको नक्कली कार्ड बनाएका छन् । क्यानडाकै चर्चिच पाँचतारे होटलको मानव संसाधन विभाग प्रमुख भएको परिचयपत्र बनाएका छन् । उनको ठगी धन्दाको सुरुवात सामाजिक सञ्जालबाट सुरु हुन्छ । उनी जागिर खोजीमा रहेका वा विदेश जान रुचि भएका मान्छे पत्ता लगाउँछन्, उनी उसैलाई फेसबुकबाट कर्मचारी आवश्यकतासम्बन्धी नक्कली विज्ञापन पठाउँछन् ।कान्तिपुरसँग सम्पर्कमा आएका दर्जनभन्दा धेरै पीडितले आफूले फेसबुकबाटै पर्शुरामलाई चिनेको बताए । सम्पर्कमा आएका धेरैजसोलाई पर्शुरामले क्यानडा, कसैलाई अमेरिका त कसैलाई मकाउ पुर्याएर जागिर लगाइदिने र त्यसबापत १० देखि १५ लाख रुपैयाँ लाग्ने बताएको देखिन्छ । आश्वासन पत्याउने सबैलाई उनले खर्चबापतको रकम डलरमा सटही गरेर बैंकक बोलाउने गरेको देखिन्छ । पर्शुरामको ठगी धन्दामाथि अनुसन्धान गरिरहेका प्रहरी अधिकारीका अनुसार उनले मानव तस्करी, ठगी र अवैध विदेशी मुद्रा ओसारपसार तीनैवटा अपराध गरेको देखिन्छ ।"
मेलामा आज लाइभ म्युजिक,"(काठमाडौं) : राजधानीको भृकुटीमण्डलमा जारी छैटौं कान्तिपुर हिसान एडुफेयर२०१९ मेलामा शनिबार लाइझ म्युजिक कार्यक्रम आयोजना गरिँदैछ । कार्यत्रममा नेपाल आइडलका अस्मिता अधिकारीलगायत कलाकारको विशेष उपस्थिति रहने आयोजकले जनाएका छन् । विद्यार्थीलाई शैक्षिक जानकारीसँगै एकै ठाउँमा मनोरञ्जनसमेत प्रदान गर्ने ऊद्देश्यले म्युजिक कार्यक्रम राखिएको हो । मेलामा शुत्रबार दोस्रो दिन परामर्श लिने विद्यार्थीको भीड लागेको थियो । शुक्रबार ६५ हजारले अवलोकन गरेको आयोजकले जनाएको छ । उच्च शिक्षालय तथा माध्यमिक विद्यालय संघ नेपाल (हिसान) र कान्तिपुर पब्लिकेसन्सले शैक्षिक मेलाको आयोजना गरेका हुन् । उत्कृष्ट शिक्षा नेपालमै नारासहित सुरु मेलामा एसईई परीक्षा दिएर बसेका विद्यार्थीको चाप बढी छ । सोचेजस्तै चाहेको विषयबारे जानकारी लिन पाएँ, कक्षा ११ पढ्ने तयारीमा रहेका सन्तोष विकले भने, कुन विषय पढ्ने भन्नेबारे अझै टुंगोमा पुगेको छैन । रिजल्ट आउन बाँकी छ । यसैगरी, कक्षा १२ को परीक्षा दिएर बसेकी विधाता शेरचन शैक्षिक मेला लाभदायी भएको बताइन् । ब्याचलर्समा साइन्स कि अर्को फ्याकल्टी पढ्ने भन्ने अन्योल रहेकाले बुझ्न आएकी हुँ, उनले भनिन् । परामर्श दिनका निम्ति कलेजका सञ्चालक, प्रतिनिधि, स्वयंसेवक विद्यार्थीलाई भ्याइनभ्याइ छ । नोबेल कलेजकी वनस्पतिविद् दीपा मास्केले कलेजहरूको फ्याकल्टी, कार्यक्रम, विषयहरू बुझ्न आउनेहरूको भीड बढेको बताइन् । एकै ठाउँमा धेरै कलेज र धेरै विषयबारे बुझ्न आउने बढी छन्, उनले भनिन्, हामी आफ्नै विद्यार्थीलाई स्वयंसेवकका रूपमा खटाएको हुँदा काउन्सेलिङ सहज छ । ब्याचलर्स तह मात्र पढाइने हेराल्ड कलेज काठमान्डुका भर्ना व्यवस्थापक सवनम खातुनले विद्यार्थीहरूको जिज्ञासा विविधखालको रहेको बताइन् । एनआईसी कलेजका संयोजक सञ्जय चौधरीले पहिलो दिनको तुलनामा दोस्रो दिन थामिनसक्नु भीड बढेको बताए । विद्यार्थी चाप बढ्दै गर्दा ठाउँ अलि साँघुरो भएको छ, उनले भनिन्, साइन्स पढ्न चाहनेहरू धेरै छन् । त्यसैगरी, लिटिल एन्जेल्स कलेजका इन्चार्ज गोमा श्रेष्ठले कक्षा ११ र १२, ए लेभल, ब्याचलर्स पढ्न चाहनेहरूको चाप बढेको बताइन् । काठमान्डु वर्ल्ड स्कुलका संयोजक महेन्द्र थापाले भने, हामी कक्षा ११ र १२ मात्र पढाउने भएकाले ज्यादै भीड छ, साइन्स र म्यानेजमेन्टबारे जान्न चाहने धेरै आएका छन् ।हिसानका वरिष्ठ उपाध्यक्ष तथा मेलाका संयोजक युवराज शर्माका अनुसार दोस्रो दिन ६५ हजारले अवलोकन गरेका छन् । दोस्रो दिन पैंसट्ठी हजारभन्दा बढी विद्यार्थी र अभिभावकले अवलोकन गरेका छन्, उनले भने, प्लस टु, ब्याचलर्स र मास्टर्सको काउन्सेलिङ लिने बढेका छन् ।"
विद्यार्थीलाई छात्रवृत्ति,"कान्तिपुर हिसान शैक्षिक मेला अहिले कस्तो भइरहेको छ ?अहिले छैंटौ वर्षको कान्तिपुर हिसान शैक्षिक मेला आयोजना गर्दै छौं । सुरुवाती कालमा यस्तो थिएन । नयाँनयाँ शैक्षिक संस्था खुल्दै थिए । ठूल्ठूला विज्ञापन गर्ने र एकदुई वर्षमै बन्द हुने गर्थे । धेरै विद्यार्थीले दुःख पाउने स्थिति बनेको थियो । हिसानले त्यसो गर्नु हुँदैन भनेर आवाज उठायो तर संगठनलाई मान्ने स्थिति थिएन । हामीले गतिविधिमार्फत एकैथलोमा उभिने बाटो खोज्यौं । हामीले उत्कृष्ट शिक्षा नेपालमै भनेर हिसानका सदस्य संस्थालाई सहभागी गरायौं । निश्चित मापदण्ड तोकेर सदस्यता दियौं । दीर्घकालीन मापदण्डलाई लिएर कानुन प्रक्रिया मापन गर्यौं । कमजोरीहरू औल्यायौं । गलत प्रवृत्ति निस्तेज गर्ने र निजी शैक्षिक संस्थाप्रति आकर्षण बढाउनेतर्फ लाग्यौं । यसरी स्वदेशमा खुलेका शैक्षिक संस्थाप्रति नागरिकको विश्वास जगाउन मेलाको आयोजना गरेका हौं । अहिले आकर्षणको केन्द्रविन्दु बनिरहेको छ ।मेलाको उद्घाटन प्रधानमन्त्री केपी शर्मा ओलीबाटै गराउनुको कारण के हो ? प्रधानमन्त्रीज्यूबाट मेलाको उद्घाटन गराउनुपर्ने विभिन्न कारण छन् । निजी शैक्षिक संस्थामाथि धेरै खालका धारेहात लगाउने काम भएको छ । नीतिगत तहमा होस् या कसैले आग्रह पूर्वाग्रह राखेर होस् । त्यस्ता काम बारम्बार भइरहेका छन् । राज्यले हामीप्रति हेर्ने धारणा के हो ? कसले स्पष्ट पार्ने ? हामी निजी विद्यालय बन्द हुन्छ भनेर सुन्ने र सुनाउने मात्रै गर्छौं । यो कुरा उच्चस्तरीय शिक्षा आयोगको प्रतिवेदनमा आएको छैन । यदि निजी स्कुल नहुने हो भने हामी दक्ष जनशक्ति उत्पादन गर्न सक्ने थिएनौं । औपचारिक शिक्षा र साक्षरताको आँकडा धेरै तल हुने थियो । त्यो कुरा निस्तेज पार्ने काम भएको छ । प्रधानमन्त्रीज्यू आएर निजी लगानीको सुरक्षा, संरक्षणबारे बोल्नुभयो । अब निजी स्कुलहरू, निजी लगानीप्रति राज्यले साँच्चै सहकार्य गर्नुपर्छ भन्नेबारे प्रस्ट पारिदिनुभयो । निजी लगानीमा सञ्चालित शिक्षालयहरूमा सुरक्षित ढंगले अब लगानी गर्छौं भनेर आत्मबल बढेको छ । त्यस निम्ति नीतिगत रूपमा सहयोगको अपेक्षा गरेका छौं । प्रधानमन्त्रीले त्यसो भने पनि नीतिगत रूपमा छैन नि ? प्रधानमन्त्री भनेको राज्य हो । उहाँले बोलेको कुरा व्यक्तिगत होइन । राज्यको कार्यकारी प्रमुखले सोचेर बोलेको कुरा कार्यान्वयनमा आउला । तपार्इंहरू शैक्षिक माफिया होइन भनेर देशमै लगानी गर्न आश्वस्त पार्नुभएको छ । नीति तथा कार्यक्रमले पनि प्रस्ट पारेको छ । चारदिने मेलामा कस्ता शैक्षिक संस्था सहभागी छन् ?विगत ६ वर्षको बीचमा थप विकास भएको छ । विगतको शैक्षिक मेलामा प्लस टु मात्र सञ्चालन गर्ने संस्था हुने गर्थ्यौं । अहिले हाम्रो संगठनको नाम परिवर्तन भएको छ । उच्च शिक्षालय तथा माध्यमिक विद्यालय संघ नेपाल (हिसान) बनाएका छौं । ९ देखि १२ कक्षा माध्यमिक तहदेखि विश्वविद्यालय शिक्षासमेत हाम्रै संगठनले हेर्छ । प्लस टु, इन्जिनियरिङ, प्राविधिक शिक्षालगायत ब्याचलर लेभल, मास्टर्स लेभलका शिक्षा हामीसित रहेका छन् । अहिले एसईई दिएर बसेका विद्यार्थी, कक्षा ११ र १२ परीक्षा दिएका विद्यार्थीका लागि राम्ररी क्यारियर काउन्सेलिङ होस् भनेर यो मेला आयोजना गरेका हौं । माध्यमिकदेखि विश्वविद्यालयसम्मका शैक्षिक संस्था सहभागी छन् ।विद्यार्थीलाई के सुविधा दिनुभएको छ ? हामी (शैक्षिक संस्थाहरू) ले निजी स्कुलमा पढ्न सकिँदैन भन्ने मान्यतालाई विस्थापित गरेका छौं । नयाँ ढंगले नीति बदलेर प्रत्येक जेहेनदार, पिछडिएका क्षेत्रका विद्यार्थीलाई छात्रवृत्ति दिने गरेका छौं । शैक्षिक संस्था, सञ्चालक, प्रिन्सिपल, शिक्षक, फ्याकल्टी, विषय र कार्यक्रमबारे अभिभावकसमेतले बुझ्नेजान्ने मौका प्राप्त गर्न सकिन्छ । त्यसले उहाँहरूका बच्चाको क्यारियर काउन्सेल हुनेछ । एकै ठाउँमा धेरै शैक्षिक संस्थाबारे जानकारी लिने अवसरका रूपमा शैक्षिक मेलालाई लिन सकिन्छ ।"
मै छोरी सुन्दरी,"सुन्दर हुनु अरूका लागि के हो त्यो त मलाई थाहा छैन, तर कम्तीमा मेरा लागि आजको दिनमा यो बाहिरी आवरणको मर्मत सम्भार मात्र होइन । मैले बुझिसकेकी छु ब्युटी कम्स इन एभ्री कलर । सेप एन्ड साइज । सुन्दर त्यो हो जसले मान्छेलाई मान्छेको रूपमा व्यवहार गर्छ न कि वस्तुको रूपमा । राम्री हुनु भनेको छाला गोरो हुनु मात्र होइन भन्ने बुझ्न मलाई धेरै समय लाग्यो । आज मलाई अलि काली रैछे, मोटी रैछे, हेर कति दुब्ली वा ओहो पेट लागेछ भन्ने टिप्पणीहरूले पटक्कै असर गर्दैन । मलाई थाहा छ मेरो बाहिरी आवरण कसैलाई बिझाइहाल्ने खालको छैन ।बिझाउँछ भने पनि हु केयर्स ?"
काली छोरी,सविता विश्वकर्मा
प्रविधिको फाइदा कसलाई ?,"जुकरबर्ग : यो अलि फरकखालको प्रश्न भयो । मैले भन्न खोजेको चाहिँ, अरू विकल्पभन्दा सबै देशले युरोपको जेनेरल डाटा प्रोटेक्सन रेगुलेसन (जीडीपीआर) जस्ता कानुन बनाउन भन्ने हो । यो अन्य विकल्पभन्दा उत्तम छ । जीडीपीआर युरोपमा सुरु भएको अमेरिकी अन्वेषण हो । अनुवाद : विजय तिमल्सिना"
म बुक भइसकें !,वन्दना ढकाल
घाइते गैंडाको खोजीमा दिनभर,सुन्दरप्रताप राना(२०५८ जेठ १९ गते सपरिवार हत्या गरिएका तत्कालीन राजा वीरेन्द्रका एडीसी रानाको पुस्तक दरबारको दुःखान्त को एक सम्पादित अंश ।)
बन्ने हो निर्माता ?,"मलाई दलन किन दोहोर्याएर हेर्नु छ भने यस देशमा दलनजस्ता सिनेमाहरू पनि बनेका थिए भनेर पुनरावलोकन गर्नु छ । केही समयअघि मात्रै उजेली को युट्युब लिंक सेयर गर्दा एकदम आनन्द आएको थियो । उजेली वा दलन हुन्, नुमाफुङ वा हरि यी सिनेमाहरूले यस देशको सिनेमाको स्तरलाई उकास्ने काम गरेका छन् । जुन सिनेमामा गहिराइमा काम भएका छन्, तिनलाई म बारम्बार हेर्न चाहन्छु । म हेर्न चाहन्छु र त बनाउन चाहन्छु । बनेपछि न हेर्न पाइन्छ । बनाउनु सजिलो काम होइन । दर्जनौं प्रतिभाहरूको पसारो लगाउनुपर्छ, नत्र बन्दैन । लाखौँ नगद ओइर्याउनुपर्छ, नत्र बन्दैन । महिनौं कुर्नुपर्छ, नत्र बन्दैन । पूरै आफूलाई डुबाउनुपर्छ, नत्र बन्दैन । म यिनै प्रतिभा र पैसा, समय र शक्तिको घुलन गराउन चाहन्छु ।अन्त्यमा, एक थुकी सुकी सय थुकी नदी भन्छन् । प्रस्ताव छ मेरो विशेषगरी नयाँ छिमलका सिनेमाकर्मीहरूलाई, निर्माता बन्ने हो ? प्रस्तावसँगै आह्वान पनि छ मेरो, निर्माता बनौँ न । मेरो प्रस्ताव र आह्वान गडगडाउँदो खहरे किनाराको गुहार नबनोस् ।"
व्यंग्यका जोखिम,कालीप्रसाद रिजाल
महामानवको खोजीमा,प्रिय मनीष
यो पोखरा त्यो पोखरा,"लेखनाथ शिशुवाका आँगनबाट कसरी धानका फाँटहरू बिलाए ? भैरवटोल, रामकृष्णटोलको आफ्नोपन कसरी मासिँदै गयो ? बिन्धवासिनी मन्दिरमा थुपारिएका संरचनाले कसरी त्यसको सुन्दरतालाई चुनौती दिइरहेको छ ? ठूलो एकादशीमा गरिने तोरण यात्रा, बाघजात्रा, भैरवनाच, सहस्रधारा माघेजात्रा, खैंजडी मुजुरासँगै गाइने भजनकीर्तनसँगै उबेला अत्यधिक चलनमा ल्याइने डोको, डालो, थुन्से, मान्द्रोहरू के पोखराले बिर्संदै त छैन ? पुस्तकमा अटाएका तस्बिरहरूले यस्ता हजारौं प्रश्नको तोप बोकेर उभिएजस्तो लाग्छ । आधुनिकताको पर्खालले मौलिक पहिचान छेक्न हुन्छ कि हुँदैन ? उत्तर पोखराले पक्कै खोज्नेछ भन्नेमा शाक्य आशावादी छन् ।"
"दशकअघि, दशकपछि","क्यानेडियन वृत्तचित्र निर्माता पाउल अल्मोन्डले अप सिरिज शीर्षकमा १९६४ देखि १४ ब्रिटिस बालबालिकाको जीवनलाई सातसात वर्षको अन्तरालमा ४५ वर्षसम्म पछ्याएका थिए । साढे चार दशक लामो पछ्याइबाट उक्त वृत्तचित्रले बेलायती समाजको वर्ग प्रणालीलाई नियालेको थियो । पाउलकै शैलीमा दस वर्षपछि एउटै पात्रलाई पछ्याएर केसाङले के गर्न खोजेका हुन् ? उनले सरल भावमा भने, पात्रले जीवनलाई कसरी हेर्छन् र कसरी बुझ्न भनेर देखाउन खोजेको हो । दस वर्षअघि पात्रहरूको बुझाइ र अहिलेको बुझाइ कति फेरियो ? कति फेरिएन ? त्यो जान्न उनको वृत्तचित्र हेर्नैपर्छ ।"
भुइँका कथा,"समग्रमा भन्नुपर्दा भुइँका कथाहरूको सङ्ग्रह हो हिउँमाझी । सामान्य झैँ लाग्ने विषयवस्तुमा पनि अरू रोचक सन्दर्भ जोडेर कथालाई पठनीय र गहन बनाउन सिपालु छन् वियस । यस चलाखीले उनका कतिपय कथा आवश्यकताभन्दा लामा पनि भएका छन् । चरित्र स्थापनामा अधिकतम फ्ल्यास ब्याक र ब्याक्ग्राउन्ड स्टोरी को प्रयोगले उनको कथानक शैली कति फिल्मी र कति औपन्यासिकझैँ पनि लाग्छन् । कतिमा चाहिँ मूलकथाभन्दा उपकथा र पृष्ठभूमि कथामा उनी बढी लोभिएजस्तो पनि लाग्छ । चट्ट एउटा विम्ब या प्रतीकवरिपरि कथालाई बुन्दै लगेर टुङ्ग्याउने शैली छ उनको । भाषामा मनग्गे स्थानीय स्वाद र मिठास छ । आफ्नै मातृभाषामा बोल्ने शेर्पा, राई, मगर र तामाङ जातिका पात्रले खसनेपाली भाषा बोल्दा उत्पन्न हुने जुन प्राकृतिक लवज छ, त्यसको प्रयोग कथानकमा आकर्षक सौन्दर्य भइदिएको छ । छोटा, छरिता वाक्यसहितको उनको कथावाचन शैली समकालीन आख्यानकै एक प्रवृत्ति हो । यसै शैलीमा उनले मौलिकताको निर्माण कसरी गर्छन्, त्यो भविष्यकै हातमा छ ।"
मन परेका कविता,"२कत्ति छैन चालचुलन चलेकै छ पातपतिङ्गर,मौन सबका सब मौन !हैन, यो निदाएको हैन,बरू हो पर्खिंदापर्खिंदैपर्खाइको पराकाष्ठामा पुगेको ।३घाम डुब्नै आँट्योमेरो जाने बेला भयो,सम्झना !हिँड, सँगै जाऊँफेरि यताआइरहन नपरोस् मलाई ।"
दुईखट्टे स्यालको कथा,"हो र ? भनें, कसरी चाल पाइस् ? भन्यो, पुच्छर गाउँका साथीहरूसँग एक रात कुखुरा चोरिखाएछन् । त्यतिबेला कुमारेले भनेछ । त्यसपछि चित्रेको कानमा पुगिगएछ नि । अर्कोचाहिँ मैले पत्याउनै नसक्ने कुरा गर्यो, हत्तेरीका चित्रे पनि पो दुईखुट्टे स्याल रछ त । ट्वाँ परें, एकोहोरो हेरें जनेलाई । ऊ भन्दै गयो, उसको आमाबाउ मधेस झरेको बेला शेरे, कबीरे र चित्रेले कुखुरा चोरेर उसकै घरमा पकाएर खाएछन् ।पछिल्लो भेटमा चित्रेलाई सोधेँको थिएँ, होइन तैंले पनि कुखुरा चोरेर खाएकै रछस् त ? फिस्स हाँस्दै उसले भनेको थियो, त्यही भएर त अस्ति हल्ला नगर् भनेको । भर्खर पो बुझ्दै रछ ।मेरो बाल्यकालको बदमासी र चकचक एक दिन समीक्षक गुरुङ सुशान्तलाई सुनाएँ । क्याप अलि मास्तिर सार्दै मेरो अनुहारमा हेरेर हाँस्दै भन्यो, उबेला तैंले कुखुरा चोरेर खाइस् । तर, यतिबेला कुनै कुटुम्बको छोरीलाई चोरेर बिहे गर्न पनि नसक्ने स्थितिमा पुगिस् । मतलब तँ एकदमै कमजोर भइसकिस् ।यो चाहिँ वर्तमान समयको कुरा ।"
नयाँ मानक,"युरोपेली महासंघ यसमै टिकेर सिटीलाई कारबाही गर्ने मनसायमा छ र यो मनसाय हो, सिटीलाई अर्को सिजन च्याम्पियन्स लिग खेल्नबाट प्रतिबन्ध लगाउने । के यस्तो सम्भव होला त ? यसको उत्तर अबको केही दिनमै आउनेछ, नभए केही साता लाग्ला । तर महासंघ भने यसको पछाडि लागेको लाग्यै छ । सिटी र ग्वार्डिओलालाई अहिले तत्काल यसबारे केही बोल्नु छैन । ग्वार्डिओला नै भनेका छन्, जति बेलासम्म दोष किटान हुन्न, हामी निर्दोष नै छौं । :"
तेन्जिङहिलारीसँग सगरमाथा चढ्दा,"तेन्जिङ र हिलारीकै कारण खुम्बुमा स्कुल, अस्पताल, पुल, विमानस्थललगायतका विकास भएको उनले बताए । नत्र खुम्बुका शेर्पाहरूले जीवनमा पैसा देख्न पाएका थिएनन् । भोकभोकै मर्नुपर्ने अवस्था थियो । अहिले सगरमाथा चढ्ने काम सजिलो भएको कान्छाको अनुभव छ । सबै काम अरूले गरिदिएर बाटोमा मात्र हिँड्न जानु साहसिक नभएको उनले बताए ।कान्छालाई हिमालमा हिउँ बिलेर कालो हुँदै गएकोमा चिन्ता छ । खुम्जुङ नजिकै रहेको खुम्बिह्युलामा उनले थाहा पाएसम्म हिउँ बस्थ्यो । अहिले कालो पहाड मात्र छ । समयसँगै मान्छेहरू साह्रै स्वार्थी भएको उनले बताए । अब कहाँ रह्यो र त्यो समय । उनले भने, नाम्चे नै सहर बनिसक्यो ।"
बनारसिया !,"सारे काम छाड दो, सबसे पहले भोट दो भन्दै अघिल्लो दिन संस्कृत पढ्ने मुडुला टाउका भएका बटुकहरूले नगर परिक्रमा गरी मतदातालाई चुनावमा सहभागी हुन उक्साइहेका थिए । नभन्दै ठूलो लस्कर सूर्यको उष्णताको परवाह नगरी मतदान केन्द्रतिर लाग्यो हूलका हूल । वाराणसीमा जस्तै भारतका ७ प्रदेश र १ केन्द्र शासित एक गरी आठ राज्यका १० करोडभन्दा बढी मतदाताले चुनावमा भाग लिए । त्यसलगत्तै मत सर्वेक्षणहरू आउन थाल्यो जसमा भारतीय जनता पार्टी नै सत्तामा आउने र नरेन्द्र मोदी नै प्रधानमन्त्री हुने प्रक्षपण आउन थाल्यो । यो लेखिरहेको बेलासम्म प्रक्षेपण मोदीकै पक्षमा आइरहेका छन् । छापिने समयमा सायद संसारको सबभन्दा ठूलो लोकतन्त्रको चुनावी परिणाम आइसक्नेछ । :"

शीर्षक,विवरण
यसरी बचिन् नातिनी,"एकै ठाउँ सुत्छन् गाउँलेहत्या घटनापछि बमबहादुर फियाकको घर भएको टोलका गाउँले राति एक्लाएक्लै सुत्न सकिरहेका छैनन् । बीभत्स घटना देखेका गाउँले राति एकै ठाउँमा भेला भएर सुत्न थालेका छन् । हामी आआफ्नो घरमा बस्न सकिरहेका छैनौं, भोक न निद्रा भएको छ, कान्छीमायाले भनिन्, गाउँको मनोज फियाकको घरमा सबै गाउँले भेला भएर रात बिताउने गरेका छौं ।"
अमेरिकी राजदूतसँग स्पष्टीकरण,"आचारसंहिता कता ? श्रेष्ठले त्यसो भनेकै दिन बुधबार नेकपाका अध्यक्ष एवं पूर्वप्रधानमन्त्री पुष्पकमल दाहाल र बेलायतको अन्तर्राष्ट्रिय विकास विभागकी मन्त्री बानेरस सगबीच भएको भेटघाटमा परराष्ट्रका प्रतिनिधि थिएनन् । प्रधानमन्त्री, मन्त्रीको तहमा यस्ता भेटवार्ता भए मात्रै परराष्ट्रमा जानकारी आउने गरेको छ । अरू भेटघाटबारे हामीले पनि पत्रपत्रिका हेरेर थाहा पाउने मात्रै हो, परराष्ट्रका एक अधिकारीले भने ।राजकीय पदमा बसेकाहरू झन् यो मामिलामा सचेत हुनु आवश्यक छ, उनले भने, दुई देशका प्रतिनिधिको भेटघाटको उद्देश्य, वार्ताका विषय पहिल्यै स्पष्ट हुनुपर्छ । त्यस्तो भेट र कुराकानीको रेकर्ड राख्नुपर्ने हुन्छ । आचारसंहिता कुनै पक्षले पनि पालना गरिरहेको देखिन्न ।"
सर्वोच्चले रोक्यो कर,"सिनर्जीका प्रतिनिधि रमेश व्यार सुडीले २०७४ असोज २ गते सर्वोच्च अदालतमा रिट दर्ता गराएका थिए । दसैं बिदा सुरु हुनुभन्दा अघिल्लो दिन सर्वोच्च अदालतले अन्तरिम आदेश दिएको थियो । न्यायाधीश जोशीको एकल इजलासले एकपक्षीय सुनुवाइका आधारमा अन्तरिम आदेश जारी गरेको थियो । जोशीको इजलासले सिनर्जी नेपालमाथि तत्काल कर निर्धारण नगर्न भन्दै सुविधा र सन्तुलन तथा हदम्यादको प्रश्नको आधार देखाउँदै अन्तरिम आदेश जारी गरेको थियो । एकपक्षीय अन्तरिम आदेशपछि दुवै पक्षको सुनुवाइबाट अन्तरिम आदेशको निरन्तरताबारे टुंगो लगाउनुपर्नेमा इजलास मुद्दाको विषयवस्तुमा प्रवेश गरेको हो, सर्वोच्च अदालत स्रोतले भन्यो, यस पटकसमेत त्यस्तै गरियो । सर्वोच्च अदालतमा एनसेलको सेयरहोल्डरका रूपमा सिनर्जी नेपालका साथै निरजगोविन्द श्रेष्ठ जोडिएको अर्को मुद्दासमेत छ । उक्त मुद्दामा समेत त्यस्तै शैली तत्कालीन प्रधानन्यायाधीश गोपाल पराजुलीको पेसी व्यवस्थापनबाट मुद्दा दीपकराज जोशीको इजलासमा पारियो । उनले २०७४ असोज २३ गते कर असुली प्रक्रिया अघि नबढाउनू भनी अन्तरिम आदेश जारी गरिदिए । कात्तिक ५ गते निरजगोविन्दको मुद्दामा ओमप्रकाश मिश्र र डम्बरबहादुर शाहीले अन्तरिम आदेशलाई निरन्तरता दिए । दुवै मुद्दा केदारप्रसाद चालिसे र डम्बरबहादुर शाहीको इजलासमा घुमिरहेका थिए । गत पुस १७ गतेपछि उक्त मुद्दाको पेसी नै तोकिएको छैन ।"
राष्ट्रपतिद्वारा विधेयक फिर्ता,"संविधानको धारा १११(५) मा प्रतिनिधिसभाबाट पारित भएर राष्ट्रिय सभाले आफूसमक्ष प्राप्त भएको दुई महिनाभित्र पारित गरी वा सुझावसहित फिर्ता पठाउनुपर्ने भनिएको छ । सोही धारामा थप भनिएको छ त्यस्तो समयावधिभित्र राष्ट्रिय सभाले विधेयक फिर्ता नगरेमा प्रतिनिधिसभाले तत्काल कायम रहेको सदस्य संख्याको बहुमत सदस्यको निर्णयबाट प्रमाणीकरणका लागि राष्ट्रपतिसमक्ष पेस गर्न सक्नेछ । राष्ट्रिय सभा सदस्य एवं वरिष्ठ अधिवक्ता राधेश्याम अधिकारीले राष्ट्रिय सभाको समितिले गरेको कामलाई पनि विधेयकमा समेट्ने बाटो खुलेको बताए । प्रतिनिधिसभाबाट पारित विधेयकको दफा १२ मा रहेको राहदानी जारी नगरिने महलमा राष्ट्रिय सभाले व्यापक फेरबदल गरेको थियो । प्रतिनिधिसभाले पठाएको विधेयक जस्ताको त्यस्तै प्रमाणीकरण भएको भए आममानिसले राहदानी नपाउने धेरै अवस्था आउँथ्यो, उनले भने, सरकारका मन्त्री र सचिवको समेत सहमतिमा राष्ट्रिय सभाबाट गरिएको संशोधन समेटिए राहदानीका लागि सहज हुनेछ । उनका अनुसार प्रतिनिधिसभाबाट पारित भएको विधेयकमा सरकारी निकायको पत्रकै आधारमा राहदानी रोक्न सकिने व्यवस्था थियो । राष्ट्रिय सभाले त्यसलाई संशोधन गरी कसैलाई राहदानी नदिनका लागि कम्तीमा अदालतको आदेश चाहिने व्यवस्था थपेको थियो । राष्ट्रिय सभाकै अर्का सदस्य रामनारायण बिडारीले राष्ट्रपतिको निर्णयले कार्यविधिगत त्रुटि सच्याउने अवसर प्राप्त भएको बताए ।"
"३ लाख खर्च भयो, निको भएन",नर्सिङ होमले असोजयता शल्यक्रिया गरिएका २ हजार १ सय बिरामीमध्ये २१ जनामा मात्र इन्फेक्सन भएको दाबी गरेको छ । यो प्रविधिअन्तर्गत भुँडीमा तीनदेखि पाँचवटा साना प्वाल पारी त्यसमा दूरबिन छिराएर कम्फ्युटर स्क्रिनमा हेरेर शल्यत्रिया गरिन्छ । नर्सिङ होमले संक्रमण नियन्त्रणमा आएको दाबी गरे पनि बिरामी अझै उपचारका लागि विभिन्न स्वास्थ्य संस्था धाइरहेका छन् । अस्पतालका सञ्चालक डा ज्ञानेन्द्र कार्कीले अपरेसन थिएटरका उपकरणका कारण संक्रमण देखिएको उल्लेख गर्दै पुराना हटाएर फेरिएको बताए ।
एआईजीडीआईजी घटुवा निर्णय बदर,तत्कालीन प्रधानमन्त्री शेरबहादुर देउवा नेतृत्वको सरकारका पालामा रेग्मी एआईजीमा बढुवा भएका थिए भने कार्कीलाई वर्तमान सरकारले नै बढुवा गरेको हो । मन्त्रिपरिषदको सोमबार बसेको बैठकले विभागमा एआईजी र डीआईजीको दरबन्दी घटाउनुका साथै रेग्मी र कार्कीलाई एकएक तह घटुवा गरेको थियो । सरकारको निर्णयविरुद्ध रेग्मी र कार्कीले मंगलबार सर्वोच्चमा रिट दायर गरेका थिए । उनीहरूको रिटमाथि बुधबार सुनुवाइ गरी सर्वोच्चले घटुवाको निर्णय कार्यान्वयन नगर्न अन्तरिम आदेश जारी गरेको हो ।
'संघले आफ्ना कर्मचारी लगे हुन्छ,"मुख्यमन्त्री कार्यालय कर्मचारी सरुवाबढुवामा अल्झियो भने अन्य महत्वपूर्ण काम प्रभावित हुन्छ, उनले भने, त्यसैले कर्मचारीको खटनपटनको जिम्मा आन्तरिक मामिला तथा कानुन मन्त्रालयलाई दिनुपर्छ । मुख्यमन्त्री राउतले विधेयकमा महिलालाई ५० प्रतिशत र खस आर्यलाई समेत आरक्षण गरिएको बताए । प्रदेशसभाको अर्को बैठक बिहीबार १ बजे बस्दैछ ।"
'राज्यकै नीतिले वन विनाश',"यसैगरी भूमि सम्बन्धी आठौं संशोधन विधेयक प्रस्तुत गरिएको छ । भूमि व्यवस्था, सहकारी तथा गरिबी निवारणमन्त्री पद्माकुमारी अर्यालले प्रस्तुत गरेको उक्त विधेयकमा सुकुम्बासी र भूमिहीनको व्यवस्थापनमा जोड दिइएको छ । महिला बालबालिका तथा जेष्ठ नागरिक मन्त्री थममाया थापाद्धारा प्रस्तुत जेष्ठ नागरिक पहिलो संशोधन विधेयकमाथि विचार गरियोस भन्ने प्रस्ताव संसदबाट पारित भएको छ ।"
नेटवर्किङमा ठगिने थपिए,"नेटवर्कको सदस्य विस्तार गर्ने भन्दै यो समूहले काठमाडौंको याक एन्ड यती होटलमा अभिमुखीकरणको कार्यशाला राखेको थियो । न्यूनतम १२ सय ५० डलर जम्मा गरेर खाता खोल्न सकिने, जसमा कम्पनीले त्यति नै रकम थप गरिदिने र ६ महिनापछि क्रेडिट कार्ड पाइने बताउँदै कम्पनीले सदस्यता विस्तार सुरु गरेको देखिन्छ । खातामा २५ सय डलर जम्मा भएपछि प्रत्येक महिना ५ प्रतिशत कमिसन पाइने र नयाँ सदस्य बढाउन सके १५ प्रतिशतसम्म कमिसन पाइने प्रलोभन देखाइएको थियो । १९ मेसम्म बम्पर अफर रहेको र यो अवधिमा खातामा रकम जम्मा गरे १० देखि १५ प्रतिशत कमिसन पाउने अफर पनि कम्पनीले ल्याएको थियो । प्रहरीका अनुसार बाजुरा र ललितपुरको सातदोबाटो पनि घर भएको बताउने महेन्द्र सिंहले नेटवर्क विस्तार भन्दै धेरैसँग रकम उठाएको आकलन छ । महेन्द्रका आफन्ती लोकेन्द्र सिंहले नुवाकोटकी शारदा अधिकारी, उनका बाबु र दिदीसँग मात्रै नेटवर्कको सदस्य बने सजिलै पैसा कमाइने भन्दै ४५ लाख उठाएका थिए । प्रहरीले सुदूरपश्चिमका जिल्लामा सम्पर्क भएका महेन्द्रले उक्त भेगका धेरैसँग रकम उठाएको अनुमान गरेको छ ।"
मेयरले पिटे वडासचिव,कर्मचारी कुटपिटको विषयमा मेयरको प्रतिक्रिया लिन पुगेका पत्रकार विकल रेग्मी र कृष्ण भट्टराईमाथि समेत मेयरले दुर्व्यवहार गरेका छन् । पत्रकारमाथि दुर्व्यहारप्रति नेपाल पत्रकार महासंघ सुनसरी शाखाले विज्ञप्ति जारी गर्दै निन्दा गरेको छ ।
पौने २ करोडका बढी बिल,"यस्तै, मर्मतसम्भारमा प्लाईको मोटाइ र आल्मुनियम पार्टिसन कमसल रहे पनि भुक्तानी महँगो सामानको गरिएको छ । विशेष समितिका सचिव रञ्जित यादवले रंगरोगन र आल्मुनियमको काम कमसल भएको बताए । मापदण्डअनुसार रंगरोगन र आल्मुनियमको काम भएको छैन, उनले कान्तिपुरसँग भने, रंगको गुणस्तर ज्यादै कमजोर छ । आल्मुनियमको पार्टिसन कामै नलाग्ने गरी लगाइएको छ ।"
न्यायाधीश ढकालको घूसकाण्ड सर्वोच्चमा,"रामशरण तोलाङ्गे र नरेन्द्रबहादुर कार्की जोडिएको दूषित निर्णय बदरसम्बन्धी मुद्दामा समेत ढकालविरुद्ध उजुरी थियो । यो मुद्दामा पक्षधरहरूले १ लाख ९० हजार रुपैयाँ खर्च गरेर मुद्दा जितियो भनी हल्ला गर्दै हिँडेको छानबिन प्रतिवेदनमा उल्लेख छ । थप अनुसन्धान गरी कारबाही गर्नुपर्ने साथै निज न्यायाधीशविरुद्ध अन्य उजुरीसमेत परेको देखिएकाले र निजका सम्बन्धमा न्यायिक अराजकताको कुरासमेत प्रकाशन भएको पाइएकाले गम्भीर छानबिन, अनुसन्धान हुनुपर्ने, प्रतिवेदनमा भनिएको छ । न्यायपरिषद्ले सार्वजनिक सूचना नै निकालेर उजुरी तामेलीमा राखिएको न्यायाधीशलाई उच्च अदालतमा नियुक्त गरेको भन्दै सञ्चारमाध्यममा प्रकाशित समाचारमाथि आपत्ति जनाएको थियो ।"
मिडिया विधेयक संशोधन हुन्छ,कांग्रेसको विरोध कांग्रेसले संसदीय प्रक्रियामा मिडिया काउन्सिल विधेयकलाई अघि बढ्न नदिने चेतावनी दिएको छ । प्रतिनिधिसभामा बुधबार विशेष समय लिएर बोल्दै कांग्रेस सचेतक पुष्पा भुसालले विधेयक प्रेस तथा अभिव्यक्ति स्वतन्त्रताविरोधी रहेको बताइन् । उनले सरकारविरुद्ध बोल्नेलाई दबाउन अलोकतान्त्रिक विधेयक ल्याएको आरोप लगाइन् ।
नौ जनाविरुद्ध भ्रष्टाचार मुद्दा,"अख्तियारले श्री समयनाथ उच्च माध्यमिक विद्यालय, कपिलवस्तुका तत्कालीन प्रधानाध्यापक थानेश्वर खनालसहित ४ जनाविरुद्ध बुधबार विशेष अदालतमा मुद्दा दायर गरेको छ । विद्यालयलाई विभिन्न स्रोतबाट प्राप्त ६ लाख ७ हजार रुपैयाँ हिनामिना गरेको पुष्टि भएकाले खनालसहित व्यवस्थापन समिति अध्यक्ष छविलाल भुसाल, प्रधानाध्यापक गिरीराज गैरे र शिक्षक दधिराम न्यौपानेविरुद्ध मुद्दा दायर गरिएको अख्तियारले जनाएको छ । चारै जनाविरुद्ध बिगो बराबर जरिवाना र जेल सजाय गर्न मागदाबी गरिएको छ । मुद्दा दायर भएसँगै खनाल, गैरे र न्यौपाने सेवाबाट निलम्बित भएका छन् ।"
मृगस्थलीमा निर्मित सडकविरुद्ध वृक्षरोपण,"एमालेबाट प्रतिनिधित्व गर्ने सांसद कृष्ण राईले यत्रो समय बन्द नभएको बाटो अहिले आएर किन बन्द गर्नु भन्ने आफ्नो भनाइ रहेको बताए । १०१२ वर्ष चल्यो, राई भन्छन्, अहिले बन्द नगरौं भन्ने हाम्रो भनाइ हो । अभियन्ता भने केही दुःख सहेरै भए पनि विश्वसम्पदा जोगाउनुपर्ने बताउँछन् । केही जाम होला । केही दुःख होला, राना भन्छन्, दुःख सहेरै भए पनि विश्व सम्पदा जोगाउन त लाग्नुपर्यो नि । विश्व सम्पदा जोगाउने दायित्व त जनप्रतिनिधि हो नि । उहाँहरू नै भूमाफिया र टिपर व्यवसायीसँग मिलेर बन्द गराउन आउनु दुःखद हो । कोषले सवारी बन्द गरे पनि सर्वसाधारणलाई हिँड्न भने बाटो छाडिदिने जनाएको छ । प्रदेश नम्बर ३ का सांसद नरोत्तम वैद्य भने सडक बन्द गर्नुपर्ने तर विकल्पचाहिँ दिनै पर्ने बताउँछन् । सर्वसाधारण हिँड्न पनि दिनुपर्दैन । सडक पूरै बन्द गरिदिए हुन्छ, वैद्य भन्छन्, तर कोषले विकल्प दिन्नँ भन्न मिल्दैन । सदस्य सचिव जिम्मेवार हुनुपर्छ । वैद्यले एयरपोर्टको छेउबाट सडक निकाल्न सकिने बताए । नागरिक उड्डयन प्राधिकरणको गुरुयोजना बनेको छ ।"
७२ घण्टामै स्मार्ट लाइसेन्स,"नवीकरणलाई नियमित गरेपछि सवारी चालक अनुमतिपत्रका नयाँ जारी गर्नका लागि प्रक्रिया सुरु भएको छ, उनले भने, हेटौंडाको विभिन्न स्थानमा निजी क्षेत्रबाट निर्माण भएको ट्रायल सेन्टरहरूको निरीक्षण हामीले गरिरहेका छौं । ट्रायल सेन्टरलाई भाडामा लिएर हामी लाइसेन्स जारी गर्ने कामको सुरुवात गर्नेछौं । उनले यसै आर्थिक वर्षभित्र यस प्रक्रियाको सुरुवात हुने दाबी गरे । लाइसेन्स प्रदान गर्दै मुख्यमन्त्री तथा भौतिक पूर्वाधार विकास मन्त्रीसमेत रहेका पौडेलले यातायात क्षेत्रमा रहेको विकृति हटाउन आफूले काम गरिरहेको बताए ।"
विद्यालय सहयोगीले पढाउँदै,"प्रावि वितिजोर कुपिण्डेमा आर्थिक अवस्था कमजोर भएका अभिभावकका छोराछोरी अध्यनरत छन् । आर्थिक अवस्था राम्रो भएकाहरूले सदरमुकाम सिन्धुलीमाढीमा राखेर छोराछोरीलाई पढाउने गरेका छन् । सदरमुकाममा राखेर पढाउन नसक्नेले मात्र यस विद्यालयमा पढाएका छन् । कुपिण्डेमा प्रावि वितिजोर मात्रै छ । आफ्ना छोराछोरीलाई अन्त पढ्न पढाउन पनि टाढा पर्छ । त्यहाँबाट झन्डै डेढ घण्टा टाढा पञ्चकन्या निमावि छ । प्रावि वितिजोर कुभिन्डेमा ४२ जना विद्यार्थी छन् । गाउँपालिकाले सामुदायिक विद्यालयमा लागू गरेको दिवा खाजा कार्यक्रमपछि विद्यार्थी नियमित विद्यालय आउने गरेका छन् । शिक्षकको अभावले गर्दा गुणस्तरीय पठनपाठन हुन नसकेको शिक्षक श्रेष्ठ बताउँछिन् । शिक्षकको पद रिक्त भएपछि विद्यालय व्यवस्थापन समितिलाई आफूले पटकपटक भनेको तर सुनुवाइ भएको छैन, उनले भनिन् ।"
बलात्कार आरोपमा पक्राउ,काठमाडौं (कास) किशोरीलाई जबरजस्ती करणी गरेको आरोपमा फरार एक किशोर पक्राउ परेका छन् । नुवाकोट घर भइ ठमेल बस्दै आएका उनलाई तारकेश्वर नगपालिकाको हिलेटोलबाट पक्राउ गरिएको हो । महानगरीय प्रहरी वृत्त महाराजगञ्जको टोलीले बुधबार उनलाई दोस्रोपटक पक्राउ गरिएको जनाएको छ । उनले १९ वर्षीय विशाल खडकासँग मिलेर वैशाख २९ गते एक किशोरीलाई गेष्ट हाउसमा लगी बलात्कार गरेको प्रहरीको आरोप छ । मंगलबार किशोरीको स्वास्थ्य परिक्षण गर्ने क्रममा वीर अस्पतालबाटै उनी फरार भएका थिए । पक्राउ परेका खड्का र १६ वर्षीय ती किशोरमाथि अनुसन्धान भइरहेको प्रहरीले जनाएको छ ।
चोरी गर्ने ७ नियन्त्रणमा,"काठमाडौं (कास) प्रहरीले सटर फोडेर चोरी गर्न खोज्ने ७ जनालाई नियन्त्रणमा लिएको छ । मूलपानीमा गौतम कुमार विकले सञ्चालन गरेको सुनचाँदी पसलको सटर फोड्न खोज्दै गर्दा उनीहरू पक्राउ परेका हुन् । पक्राउ पर्नेमा भारत घर भइ सोही स्थानमा सिरक, डसना बनाउने काममा संलग्न किशोर समेत छन् । उनीहरूका साथ दुई केजी चाँदी, केही सुन, सटर फोड्न प्रयोग हुने सलाइ रिञ्च र नगद लगायतका सामग्री बरामद भएको छ । महानगरीय प्रहरी बिट मूलपानीको टोलीले उनीहरूलाई मंगलबार राती पक्राउ गरेको हो । थप कारवाहीका लागि महानगरीय प्रहरी वृत्त बौद्ध पठाइएको छ ।"
१५ किलो चरेस बरामद,"काठमाडौं (कास) चन्द्रागिरी नगपालिकाको ढुंगेअड्डाबाट १५ किलो चरेस सहित ३ जनालाई पक्राउ गरिएको हो । पक्राउ पर्नेमा सिन्धुपाल्चोक घर भएका १९ वर्षीय विश्वास थापा, दिपेश कार्की र ३५ वर्षीया सुनिता तिमल्सिना छिन् । उनीहरूलाई मंगलबार साँझ महानगरीय प्रहरी परिसर काठमाडौंको टोलीले पक्राउ गरेको हो । लागूऔषध ओसारपसार भइरहेको सूचना पाएपछि खटिएको टोलीले सडकमा हिँडिरहेका बेला शंका लागेर चेकजाँच गर्दा उनीहरू पक्राउ परेका हुन् ।"
लागूऔषध सहित २ समातिए,"काठमाडौं (कास) प्रहरीले राजधानीका विभिन्न स्थानबाट मंगलबार लागूऔषध सहित २ जनालाई पक्राउ गरेको छ । विराटनगरबाट काठमाडौं आइरहेको गाडीमा मनोद्विपक पदार्थहरू विभिन्न परिमाणमा ल्याइरहेको बेलामा २४ वर्षीय प्रकाश यादव पक्राउ परेका हुन् । यसैगरी मंगलबार दिउँसो लागूऔषध नियन्त्रण ब्यूरोको टोलीले ५० वर्षीया सावित्री श्रेष्ठलाई पनि पक्राउ गरेको छ । श्रेष्ठ लामो समयदेखि लागूऔषध कारोबारमा संलग्न रहेको र भारतबाट मगाइ विक्री वितरण गर्ने गरेको प्रारम्भिक अनुसन्धानमा देखिएको छ । साथै उनका दुई छोरा लागूऔषध प्रयोगकर्ता रहेको पनि खुलेको छ । उनका साथ १ लाख ४१ हजार रूपैयाँ नगदका साथै विभिन्न मात्रामा नुर्फिन, फेनारगन र डाइजेपाम जस्ता लागूऔषध बरामद भएको प्रहरीले जनाएको छ ।"
जैविक प्याड उत्पादन,"भरतपुर (कास) नेपालमा पहिलो पटक जैविक प्याड उत्पादन गरिएको छ । राधा पौडेल फाउन्डेसन र न्यायका लागि महिला मञ्च चितवनको सहकार्यमा सञ्चालित मितेरी जैविक सेनिटरी प्याड उद्योगले मितेरी जैविक प्याड ल्याएको हो । मर्यादित महिनाबारी महिना मे को अवसर पारेर उपभोक्तामाझ प्याड ल्याएको राधा पौडेल फाउन्डेसनकी संस्थापक राधा पौडेलले बताइन् । मर्यादित महिनाबारी महिला स्वास्थ्य र छोइछिटो हटाउनुपर्छ भन्ने उद्देश्यका लागि मात्र चलाएको अभियान होइन, यो शान्ति र समुन्नत समाजका लागि सहकार्य र प्रदूषणरहित वातावरणका लागि हातेमालोको पनि अभियान हो, उनले भनिन्, हाम्रो समाज, हाम्रो देश अझै पनि उदार नभएको अवस्थामा जैविक प्याडको प्रयोग गर्न महिला स्वयं जागरुक भई अभियानमा सहकार्य गर्न सक्छन् ।जैविक प्याड मानव स्वास्थ्य तथा वातावरण मैत्री भएको उत्पादकको दाबी छ । जैविक प्याड उत्पादन मितिले एक वर्षसम्म प्रयोग गर्न सकिन्छ, उनले भनिन्, प्रयोग गरी डिस्पोज गरेको एक सय ८० दिनमा प्याड कुहिन्छ । जैविक प्याडको पाउच अर्थात् बाहिरी खोलसमेत कुहिने हुँदा वातावरणमैत्री रहेको उनले दाबी गरिन् । प्याड उत्पादन गर्न भर्जिन पाइन वुड पल्प सिट अर्थात् एक प्रकारको सल्लोको बोक्राबाट बनाइएको पाता प्रयोग गरिन्छ ।"
शोकमग्न मिक्लाजुङ,"नेपाल प्रहरीले विश्लेषण गरेअनुसार पेसेवार अपराध घटे पनि पारिवारिक र सामाजिक अपराध धेरै बढेको छ । फरिवारमा विचलन आएको छ । सहरीकरण, वैदेशिक रोजगार तथा व्यक्तिगत स्वतन्त्रताका कारणले संयुत्त रूपमा बस्ने पारिवारिक संरचना बदलिँदै छ । व्यक्तिवादी चरित्र हाबी हुनाले श्रीमान्ले श्रीमती, बाबुआमाले छोराछोरी, मामाले भान्जाभान्जी अर्थात् परिवारकै सदस्यले परिवारकै सदस्यको हत्या गर्ने संख्या पनि बढेको छ । अहिले बाहिरी समाजमा शान्ति छ, अपराधको दर कम भएको छ, परिवारभित्र भने अपराध २५३० प्रतिशतले बढेको प्रहरी तथ्यांक सोचनीय छ । परिवार तथा समाजसँग घुलमिल गर्ने स्थानीय सरकारले सामुदायिक सुरक्षाको भावना बढाउन आवश्यक नीति निर्माण गर्नुपर्छ । समाजमा शान्तिका लागि बदलिँदो पारिवारिक संरचना तथा तिनमा परेका अस्वस्थ दबाबहरू पनि अध्ययनअनुसन्धान गर्ने उत्तिकै आवश्यकता बढेको छ । शोकमग्न मिक्लाजुङस्थित ती दुई परिवारका बाँकी छोरीचेली र आफन्तजनसहित समाजप्रति समवेदना ।"
परराष्ट्रलाई नगिजोल,"न्याय र लेखापरीक्षण बाहेक सबै सेवाका सचिवलाई आफूले चाहेको मन्त्रालयमा सरुवा गर्न बाटो खुल्नेगरी सरकारले प्रस्ताव गरेको विधेयक सर्वत्र आलोच्य बनेको छ । कूटनीतिक सेवाको कर्मचारी नै परराष्ट्र सचिव हुने प्रथा तोड्ने र आफ्ना खास मान्छेलाई परराष्ट्र सचिव बनाउने प्रयास सरकारको देखिन्छ । होइन भने परराष्ट्र जस्तो विशिष्टीकृत सेवामा यसो गर्नुको औचित्य के नै हुनसक्ला । मंगलबारको सम्पादकीयले परराष्ट्र सेवा कतिसम्म विशिष्टीकृत र संवेदनशील हो भन्ने कुरा यथेष्ट प्रकाश पारेको छ । प्रस्तुत विधेयकबारे परराष्ट्र मन्त्रालयले संसदीय समितिमा असहमति पत्र दर्ता गरेकोबाट पनि सरकारको कदम सही होइन भन्ने कुरा प्रस्टिन्छ । उता संघीय तथा सामान्य प्रशासन सचिव यादवप्रसाद कोइरालाले परराष्ट्र सेवाको विशिष्टीकरणको विषयलाई चम्चाले खान जान्ने र नजान्नेसम्मको कुराको दृष्टान्त दिएर योग्य र काविल व्यक्ति जहाँ जता पनि फिट होस् भन्ने सरकारको नीति हो भन्ने अभिव्यक्ति दिएको देखियो । त्यसै हो भने योग्य र काविल व्यक्ति न्याय र लेखापरीक्षण सेवामा हुनै सक्तैनन् भनेर यी दुई सेवालाई बाहेक गर्नुको अर्थ बुझ्न सकिएन । महेशप्रसाद ढुंगाना, नयाँबानेश्वर, काठमाडौं"
भारतीय चुनावमा हाम्रो चासो,"मोदी सरकारले लिएको नोटबन्दी, जीएसटीले निर्वाचनमा खासै असर नपारेको बताइएको छ । तैपनि नतिजा प्रतीक्षा गर्नु नै बुद्धिमानी हुनेछ । भाजपा बलियो छ भनेर जान्दाजान्दै पनि विपक्षी पार्टीहरू एक भई मिलेर चुनाव नलड्नुले नरेन्द्र मोदीलाई ठूलो फाइदा पुगेको देखिन्छ । उत्तर प्रदेशमा बसपा, समाजवादी र कंग्रेस आई अनि पश्चिम बंगालमा ममता वनर्जीको तृणमूल काग्रेस र कंग्रेस आई मिलेर चुनाव लडेको भए नतिजा अलि फरक हुनसक्थ्यो । एक्लाएक्लै लडेकोले भाजपालाई फाइदा पुग्ने निश्चित छ । कुन पार्टीले कति सिट जित्छ भन्ने कुरा महत्त्वपूर्ण रहे पनि व्यक्ति विशेषको कारण केही निर्वाचन क्षेत्रप्रति पनि आम अभिरुचि छ । राहुल गान्धी र स्मृति इरानी, जया प्रदा र आजम खान, वेगुसरायमा कन्हैया कुमार र मन्त्री गिरिराज सिंह, भोपालमा दिग्विजय सिंह र साध्वी प्राज्ञा ठाकुरको साथै शत्रुध्न सिन्हा, सन्नी देओल आदिको जितहार पनि प्रतीक्षाका विषय बनेका छन् । गोपाल देवकोटा, गोकर्णेश्वर ८, जोरपाटी"
हामी सक्षम कहिले बन्ने ?,"सधैं अर्काको भर पर्ने, आफू केही नगर्ने पाराले देशमा समृद्धि सम्भव होला ? हामी प्रतिव्यक्ति ३३ हजार ऋणमा छौं । अघिल्लो वर्ष २२ हजार थियो । हामी किन ओरालोतिर लागिरहेका छौं भनेर कसैले मूल्यांकन गरेको पाइँदैन । हामीले नाकाबन्दीबाट पनि पाठ सिक्नसकेका छैनौं । परेको बेला तात्ने, त्यसपछि कानमा तेल हालेर बस्ने पुरानै पारा हो । विदेशिएका हजारौं श्रमशक्तिलाई यहीँ उपयोग गर्नसके कति फाइदा हुन्थ्यो होला । कुवेतमा नेपाली र त्यहींकाले पाउने ज्यालामा आकाशजमिन फरक छ । काम उही भएपछि ज्याला फरक किन भयो ? आफ्नै देशमा अवसर भए यस्तो विभेद पनि भोग्न पर्दैनथ्यो । स्थिर सरकार बन्दा पनि उद्योगधन्दा खोल्न सकिँदैन भने देशको आर्थिक विकास कसरी होला ? नारा घन्काएर मात्र हुँदैन, ठोस कदम पनि चाल्नुपर्छ । पुरुषोत्तम घिमिरे, जोरपाटी, काठमाडौं"
खण्डन,"२०७६ जेठ ६ गते प्रकाशित कर्णालीका ताल साँघुरिए शीर्षक समाचारप्रति हामी फोक्सुण्डो बासीको ध्यानाकर्षण भएको छ । उक्त समाचारमा फोक्सुण्डो तालकै नाम बिगारेर शेफोक्सुण्डो लेखिएकोमा खेद व्यक्त गर्छौं । त्यस्तै समाचारमा तालमा दिसापिसाब गर्छन्, फोहोरको डंगुरले पर्यटक तर्सिन्छन् भन्ने वाक्यांश गलत र हामी फोक्सुण्डो बासीको वदनाम गर्ने मात्र नभई फोक्सुण्डो जस्तो स्वच्छ, सुन्दर, निर्मल तालको देश विदेशमा समेत बदनाम गरेकाले उक्त समाचारको खण्डन गर्छौं । निमा लामा, वडा अध्यक्ष, शे फोक्सुण्डो गाउँपालिका, वडा नं ८, डोल्पा"
शान्ति लुकाऊँ कहाँ !,"सुरक्षा निकायको प्रारम्भिक अनुसन्धानले घटनास्थल २५ किलोमिटर टाढा झुन्डिएको अवस्थामा फेला परेका मानबहादुरले घटना घटाएको अनुमान गरेको छ । उनी मात्रै यस घटनाका दोषी हुन् वा उनको साथमा अरु पनि कोही थिए वा अरु कसैले यस घटना घटायो भन्नेबारे सत्यतथ्य बाहिर आएको छैन । यस्तो जघन्य अपराधको अनुसन्धान त्यो शवसँंगै कदापि बन्द हुनुहुँदैन । घटनाको सम्पूर्ण तहको छानबिन हुनैपर्छ । सन्तोष सिम्खडा,भीमसेन थापा गापा२, गोर्खा"
बहकाउमा नागरिकता बहस,"उनीहरूको भोट चल्छ । त्यो भोटले जितेको शासन पनि चल्छ । सीप, पसिना र रगत चल्छ । नागरिकता दिने बेला उसैको बोली चल्दैन, अनुहारको ढपढाँचा चल्दैन । पहाड घर कहाँ हो भन्ने प्रश्नको जवाफ नहुनेजति सबै भारतीय ? यो लडाइँ गरिब, दलित र उत्पीडित जनताकै विरुद्ध हो कि होइन ? नागरिकताको रडाकोमा नागरिक खै ?"
नेपाली दिदीबहिनीको माया लिएर जाँदै छु,लेखक बेलायतकी अन्तर्राष्ट्रिय विकासमन्त्री हुन् ।
सम्बन्धको एग्जिट पोल,"निर्वाचनपश्चात् पहिलो भ्रमण नेपालबाट हुने कि उताबाट, त्यसमा भारतले के दिने वा नेपालले के माग्ने जस्तो संकीर्ण र प्राविधिक डिल मा द्विदेशीय सम्बन्ध सीमित पार्नु हुन्न । मोदीको पछिल्ला कार्यकालमा नेपालभारत सम्बन्ध उतारचढावपूर्ण भइरह्यो । आजको आवश्यकता भनेको सद्भाव र समझदारी अभिवृद्धि गर्न उपयोग गर्नु हो । कूटनीतिमा हातेमालो एउटा पक्षको चाहनाले मात्र हुन सक्दैन । यथार्थवादी भई सम्बन्धको न्यानोपन खोज्नेतिर लाग्नुमै द्विपक्षीय सम्बन्धमा विनविन को अवस्था हुनेछ ।"
पहिले रुचिको टुंगो अनि विषय,"विज्ञान संकाय पढेका विद्यार्थीहरूले व्यवस्थापनमा राम्रो काम गरेका र साहित्यमा पनि उल्लेखनीय योगदान दिएका उदाहरणसमेत प्रशस्तै पाइन्छन् । वाणिज्यशास्त्र अध्ययन गरेकाहरूले साहित्य र प्रविधिका क्षेत्रमा उल्लेखनीय काम गरेका छन् । शिक्षाशास्त्र पढेकाहरूले साहित्य र प्रविधिका क्षेत्रमा उल्लेखनीय काम गरेका उदाहरण हाम्रा समाजमा प्रशस्तै छन् । जसले जे पढ्यो त्यही विषयमा उल्लेखनीय काम गरेको भने विरलै देख्न पाइन्छ । नत्र हाम्रा विज्ञान प्रयोगशालाबाट प्रशस्त वैज्ञानिक उत्पादन हुनुपर्ने हो, हाम्रो कला र भाषाको कक्षाबाट प्रशस्त साहित्यकार निस्किनुपर्ने हो । त्यस्तै, शिक्षाशास्त्र संकाय पढेका विद्यार्थी योग्य शिक्षक बन्नुपर्ने हो । तर, त्यवहारमा त्यसो भइरहेको छैन । कारण विविध हुन सक्छन् । मूल कारण चाहिँ हो स्कुलपछि पढाइ विद्यार्थीविशेषको रुचि, क्षमता र बौद्धिक स्तरसँग मेल खाने नहुनु ।"
हावाहुरीले २ सय घरका छाना उडायो,प्रगतिनगर खानेपानी तथा सरसफाइ उपभोक्ता समितिका अध्यक्ष खिमानन्द भुसालका अनुसार मंगलबारको हुरीले हल्लाएका र उडाउन नसकेका केही घर बुधबार साँझको असिनापानी र हुरीले उडाइदिएको छ ।
जीवन भोगाइ बोल्ने ब्रिफ क्यान्डल,"नाटकको पात्रहरूमा विगतले जसरी सताउँछ र पीडा दिन्छ, त्यसरी नै हरेक मानिसलाई उसको विगतले सम्झना बनी पछ्याइरहेको हुन्छ । जुन असाध्यै पीडादायी हुन्छ । यसरी नाटकमा मानिसको जीवनको विभिन्न उत्तारचढावहरूलाई देखाउनु नै मुख्य विषयवस्तु रहेको निर्देशक रोज बताउँछिन् । मानिसमा जति पीडा भए पनि हरेक पल ऊ हाँस्ने र अरूलाई खुसी दिन खोजिरहेको हुन्छ । पात्रहरू आफैंमा क्यान्सर छ । जसले मृत्यु कुरिरहे पनि पीडा लुकाएर स्टेजमार्फत अरूलाई हँसाएर कोष स्थापना गर्न खोजिरहेका छन्, उनी भन्छिन् ।अंग्रेजी भाषामा प्रस्तुत गरिएको नाटकमा विनीता, सुरभी, सन्दिप श्रेष्ठलगायतका नेपाली कलाकारहरूको अभिनय उत्कृष्ट त छँदै छ, अझ उनीहरूले बोल्ने संवादहरूमा नेपाली भाषाशैलीको कुनै लवज नआउँदा विदेशी कलाकारहरू हुन् कि भनेर दर्शकहरू झुक्किन्छन् । विनीता थापामगर, सुरभी सापकोटा, सन्दिप श्रेष्ठ, परिक्षित विक्रम राणा, विकास जोशी, विम्बा अधिकारी, मदन पराजुली र सुरज मल्ल आदि कलाकारहरूको मुख्य भूिमका रहेको नाटक जेठ १३ सम्म मण्डलामा मञ्चन हुनेछ ।"
मीन भामको फिल्मलाई ६० हजार डलर,"भामको फिल्मबारेमा निर्णायकले पितृसत्तात्मक सोचले गहिरो गरी जकडिएको समाजमा आफ्नो अधिकार र परिचयको लागि दैनिक संघर्ष गरिरहेका महिलाहरूको जीवनलाई सूक्ष्म तरिकाले देखाएको टिप्पणी गरेका छन् । साथै, निर्णायकले भामको पटकथाले नेपालको स्वास नै अड्कने खालको दृश्य र त्यहाँको सांस्कृतिक चालचलनलाई फिल्मका मुख्य पात्रमार्फत काव्यात्मक शैलीमा प्रस्तुत गरिएको जनाएका छन् ।सरफन्ड नर्वेजियन फिल्म इन्स्टिच्युटबाट सञ्चालित अन्तर्राष्ट्रिय सहनिर्माण फन्ड हो । यस फन्डमा ८५ देशका निर्माताहरू सामेल छन् । यस फन्डको मुख्य उद्देश्य विकासोन्मुख देशका फिल्म निर्माणका लागि सहयोग रकम जुटाइदिनु हो । सांस्कृतिक अभिव्यक्ति, विविधता र कलात्मकताका साथै स्वतन्त्रताको आवाज बोल्ने खालका फिल्म प्रोजेक्ट सरफन्डको छनोटमा पर्ने गर्छन् ।यसअघि पनि भामको फिल्म कालो पोथीले बर्लिन फिल्म फेस्टिभलअन्तर्गत वर्ल्ड सिनेमा फन्डमार्फत ३९ लाख रुपैयाँ, स्विट्जरल्यान्डको भिजन सुदबाट ५५ लाख रुपैयाँ बराबरको फन्ड रकम जितेको थियो ।"
"विरोधमा प्रदर्शन, ६ जनाको मृत्यु","जकार्ता, इन्डोनेसिया (एजेन्सीहरू)राजधानी जाकार्तामा राष्ट्रपति निर्वाचनको परिणाम सार्वजनिक भएलगतै हिंसा भड्केको छ । हिंसामा कम्तीमा ६ जनाको मृत्यु भएको छ । दुई सयभन्दा बढीको मृत्यु भएको सञ्चारमाध्यमहरूले जनाएका छन् । चुनाव परिणामपछि प्रदर्शनमा उत्रेका प्रदर्शनकारी र सुरक्षाकर्मीबीच झडपमा ६ जनाको मृत्यु भएको हो । दुई सयभन्दा बढी घाइते भएका छन् । मंगलबार रातिबाट सुरु झडप पाँच घण्टासम्म जारी रहेको थियो । इन्डोनेसियामा जोको विडोडो पुनः राष्ट्रपति पदमा निर्वाचित भएका छन् । जाकार्ता सहरमा कडा सुरक्षाबीच अप्रत्याशित रूपमा निर्वाचन परिणाम घोषणा भएपछि राष्ट्रपति विडोडोको निकटतम प्रतिद्वन्द्वी पूर्वसैनिक जनरल प्रबोवो सुविआन्तोका समर्थकले निर्वाचनमा धाँधली भएको दाबी गर्दै प्रदर्शन थालेका हुन् । सत्तासीन राष्ट्रपति विडोडोले ५५५ प्रतिशत मत प्राप्त गरेको निर्वाचन आयोगले जनाएपछि विरोधमा प्रदर्शन भएको हो । उनका निकटतम प्रतिद्वन्द्वी पूर्वसैनिक जनरल प्रबोवो सुविआन्तोले ४४५ प्रतिशत मत प्राप्त गरेका छन् । इन्डोनेसियाका ३४ वटा प्रान्तका १ सय ३० सहरमा मतगणना गरिएको आयोगले जनाएको छ । सन् २०१४ मा पनि विडोडोले ५३१५ प्रतिशत मत प्राप्त गरेका थिए । उनको निकटतम प्रतिद्वन्द्वी प्रबिवो सुबिआन्तोले ४६८६ प्रतिशत मत पाएका थिए । निर्वाचनको परिणाम बाहिरिएपछि प्रबोवोले निर्वाचन आयोगको औपचारिक कागजातमा हस्ताक्षर गर्न मानेनन् । उनले पाँच प्रान्तमा फेरि निर्वाचन गराउनुपर्ने बताएका छन् । उनले भने, यी प्रान्तहरूमा धाँधली भएका छन् ।"
लोकसभा निर्वाचनको फैसला आज,"(नयाँदिल्ली) : भारतीय तल्लो सदन लोकसभा निर्वाचनको मतगणना बिहीबार हुँदै छ । मत परिणामले आगामी पाँच वर्षका लागि दिल्लीको सत्ताको संरचना र समीकरण तय गर्नेछ । यो निर्वाचनलाई प्रधानमन्त्री नरेन्द्र मोदी नेतृत्वको राष्ट्रिय लोकान्त्रिक गठबन्धन (एनडीए) सरकारको परीक्षाका रूपमा समेत हेरिएको छ । चुनावमा एनडीएले मोदीलाई पोस्टरब्वाई का रूपमा मतदातासमक्ष प्रस्तुत गरेको थियो । उसले स्पष्ट बहुमत आउने दाबी गरेको छ भने भारतीय राष्ट्रिय कंग्रेसलगायतका विपक्षी पनि सत्तामा फर्कने दाउमा छन् । राजनीतिक विश्लेषकले यो मत परिणामलाई कंग्रेसका नयाँ अध्यक्ष राहुल गान्धी र महासचिव प्रियंका गान्धीको नेतृत्व क्षमता तथा क्षेत्रीय दलहरू अखिलेश यादवको समाजवादी पार्टी (सपा), मायावतीको बहुजन समाज पार्टी (बसपा), लालु यादवको राष्ट्रिय जनता दल (राजद), अरविन्द केजरीवालको आमआदमी पार्टी (आप) को सान्दर्भिकताको परीक्षाका रूपमा लिएका छन् । अप्रिल ११ देखि सुरु १७ औं लोकसभा चुनावको अन्तिम तथा सातौं चरण आइतबार सम्पन्न भएको थियो । तल्लो सदन लोकसभाको ५४३ स्थानका लागि करिब ९० करोड भारतीयले मतदान गरेका थिए । निर्वाचन आयोगका अनुसार यसपटक ६७ दशमलब ११ प्रतिशत मत खसेको छ । यो भारत स्वतन्त्र भएयताकै सबैभन्दा बढी भएको समेत आयोगले जनाएको छ । सन् २०१४ मा ६६ दशमलब ४४ प्रतिशत मत खसेको थियो । एनडीए २८० देखि ३०० सिटसहित पुनः सत्तामा फर्कने र विपक्षी कंग्रेस नेतृत्वको संयुक्त प्रगतिशील गठबन्धन (यूपीए) ले १४० हाराहारी स्थानमा जित्ने सर्वेक्षणको निष्कर्ष छ । ५४३ सदस्यीय लोकसभामा बहुमतका लागि २७२ सिट चाहिन्छ ।प्रक्षेपणलाई विपक्षीले भने स्विकारेका छैनन् । उनीहरूले बरु विद्युतीय मतदान मेसिन (एभीएम) को सुरक्षा र मतगणना प्रक्रियाको निष्पक्षतालाई लिएर चिन्ता व्यक्त गरेका छन् । एभीएममा छेडछाड हुन सक्ने आशंका गर्दै उनीहरूले निर्वाचन आयोगसमक्ष कुनै एउटा बुथको एभीएमबाट प्राप्त हुने अन्तिम मत परिणाम र एभीएमबाट मतदान गरेपछि निस्कने पर्चाबीच रुजु प्रक्रिया (भीभीपीएटी) मा असंगति देखिएमा त्यो बुथ पर्ने विधानसभाको सबै बुथको भीभीपीएटी गर्नुपर्ने माग गरेका थिए । कंग्रेस अध्यक्ष राहुल गान्धीले प्रक्षेपणबाट निराश नहुन र मतगणनासम्म सचेत रहन आहृवान गरेका छन् । आगामी २४ घण्टा महत्त्वपूर्ण छ, सतर्क र जागा रहनुस्, नडराउनुस्, तपाईं सत्यका लागि लडिरहनुभएको छ । फर्जी प्रक्षेपणबाट निराश नहुनुस् । आफू र कंग्रेसमा विश्वास राख्नुस्, तपाईंको मिहिनेत खेर जाने छैन, गान्धीले बुधबार ट्वीटमा भने । एभीएमको विश्वसनीयतामाथि प्रश्न उठेपछि भारतको सर्वोच्च अदालतले प्रत्येक विधानसभा सिटमा पाँचवटा मतदान केन्द्रमा एभीएमको परिणाम र भीभीपीएटी पर्चा रुजु गर्न आयोगलाई आदेश दिएको थियो । त्यसपछि सँगै रहेको एउटा बाकस खस्ने व्यवस्था गरिएको छ । अदालतको आदेशअनुसार भारतका ४ हजार १२० विधानसभा सिटमा प्रत्येकमा पाँचवटा दरले २० हजार ६०० सिट मतदान केन्द्रमा त्यही पर्चा र एभीएमको अन्तिम परिणामलाई रुजु गर्न आदेश दिएको हो । विपक्षीले ५४३ वटै लोकसभा सिटमा त्यस्तो रुजु गर्न माग गरेका छन् ।"
बेलायती चिकित्सक भन्छन् बिरामी हेर्ने समय बढाऊ,"लन्डन (एजेन्सीहरू) बेलायतमा सरकारी चिकित्सकले बिरामीलाई हेर्ने समय कम भएकाले बढाउन माग गरेका छन् । उनीहरूले हालको समयमा पाँच मिनेट थपेर १५ मिनेट बनाउन भनेका छन् । चिकित्सकहरूका अनुसार रोगहरूको बढ्दो जटिलताका कारण बिरामीलाई हेर्ने हालको समयसीमा कम भएको प्रतिक्रिया दिएका छन् । बेलायतमा एक जना सरकारी चिकित्सकले प्रतिरोगी करिब १० मिनेट दिने गरेका छन् । नेपालमा औसतमा दुई मिनेटमा एउटा बिरामीलाई चिकित्सकले हेरिसक्छन् । भारतमा सरकारी चिकित्सकहरूका लागि प्रतिबिरामी २ मिनेट समय रहेको एउटा रिपोर्टमा उल्लेख छ । रोयल कलेज अफ जनरल प्राक्टिसनर्स (आरसीजीपी) का अनुसार बेलायतमा २००३ पछि प्रतिवर्ष आठ प्रतिशतले दीर्घ रोगीहरूको संख्यामा वृद्धि भएको छ । त्यो अनुपातमा बिरामीहरूलाई समय कम भएको निष्कर्ष चिकित्सकहरूको छ । यसैलाई ध्यानमा राखेर पछिल्लो वर्षको अक्टोबरमा सरकारले एप्वाइन्टमेन्ट को समयसीमाको समीक्षा गरेको थियो । समीक्षा बैठकलगत्तै समय बढाउने सिफारिस बेलायतमा गरिसकेको छ । चिकित्सकसँग बिरामीको समय पाँच मिनेट बढाउनुको अर्थ स्वास्थ्य क्षेत्रका झन्डै साढ चार अर्ब रुपैयाँ खर्चिनुपर्ने हुन्छ । यसबाट करिब २० हजार चिकित्सक र विशेषज्ञहरूको नयाँ नियुक्ति गर्नुपर्नेछ । क्याम्ब्रिज विश्वविद्यालयको एक शोधअनुसार सन् २०१७ मा बेलायतमा चिकित्सकसँग रोगीको बस्ने औसत समय ९ दशमलब २२ मिनेट रहेको छ । बेलायतका ९२ प्रतिशत चिकित्सकका अनुसार उनीहरूसँग रोगीलाई राम्ररी हेर्ने पर्याप्त समय छैन । विश्वकै आधा जनसंख्या भएका मुलुकमा ५ मिनेटभन्दा कम समय मात्रै चिकित्सकहरूबाट बिरामीले पाउने गरेका छन् । १५ यस्ता मुलुक छन, जहाँ विश्वका ५० प्रतिशत जनसंख्या बसोबास गर्छन् । त्यहाँ चिकित्सकबाट प्रतिरोगी पाँच मिनेट या योभन्दा कम समय मात्रै पाउँछन् । कम समय दिनु बिरामीका लागि चिन्ताको विषय हो । यसले चिकित्सकमाथि कामको बोझ र तनाव पनि बढाउँछ । यस्तो अवस्थामा रोगीले बढी समय फार्मेसीमा या एन्टिबायोटिक औषधिहरू खानमै बिताउनुपर्ने हुन सक्छ । यसबाट चिकित्सकसँगको सम्बन्ध पनि राम्रो हुँदैन । ६७ मुलुकलाई समेटिएर गरिएको अनुसन्धानले यो निष्कर्ष निकालेको हो । बेलायतमा सम्पादकीय कार्यालय रहेको र चिकित्सासम्बन्धी सबैखाले अनुसन्धानहरू सार्वजनिक गर्ने बीएमजी जर्नल का अनुसार स्विडेनका चिकित्सकले आफ्ना बिरामीलाई सबैभन्दा बढी समय दिने गरेका छन् । त्यहाँ सर्वाधिक २२ दशमलब ५ मिनेट समय चिकित्सकबाट बिरामीले पाउने गरेको जर्नलमा प्रकाशित प्रतिवेदनमा उल्लेख छ । चिकित्सकबाट सबैभन्दा कम समय बंगलादेशमा बिरामीहरूले पाउँछन् । त्यहाँ चिकित्सकहरूबाट एक जना बिरामीले ४८ सेकेण्ड मात्रै पाउने प्रतिवेदनमा उल्लेख छ । अनलाइन जर्नल बीएमजेले सार्वजनिक गरेको रिपोर्टमा नेपालको पछिल्लो तथ्यांक उल्लेख छैन । तर, सन १९९३ मा केही अस्पतालमा गरिएको सर्वेक्षणमा बिरामीले चिकित्सकबाट औसतमा ३ दशमलब ५ मिनेट पाउने गरेको उल्लेख छ । सन् २०१२ मा १ सय ९ वटा स्वास्थ्य केन्द्रअस्पतालक्लिनिकमा गरिएको अनुसन्धानमा २ दशमलब ०२ मिनेट उल्लेख छ । अन्य मुलुकमध्ये अमेरिकामा २१ दशमलब ०७, बुल्गेरियामा २०, रूसमा १७, फ्रान्समा १६ र चीनमा २ मिनेट बिरामीले पाउने गर्छन् ।"
अन्दमान द्वीपमा भूकम्प,भारत (एजेन्सी) भारतको केन्द्र शासित अन्दमान द्वीपमा ५ दशमलब ६ म्याग्निच्युडको भूकम्प गएको छ । अमेरिकी भौगर्भिक सर्भेका अनुसार मंगलबार बिहान ०६ बजेर ९ मिनेटमा उक्त भूकम्प गएको हो । यसको केन्द्र जमिनको सतहबाट करिब १० किलोमिटरमुनि रहेको थियो । अन्दमान र निकोबार द्वीप भूकम्पीय जोखिममा रहेका क्षेत्र हुन् । गत अप्रिल १ का दिन यस क्षेत्रमा साना तथा मझौला किसिमका २० वटा पराकम्पहरू गएका थिए ।
अफगान शरणार्थी स्वदेश फर्किए,"काबुल (एएनआई) संयुक्तराष्ट्र संघीय आप्रवासन निकाय (आईओएम) ले सन् २०१९ का पाँच महिनामा करिब एक लाख ८५ हजार अफगान शरणार्थी स्वदेश फर्किएको जनाएको छ । यी शरणार्थी पाकिस्तान, इरान र युरोपेली मुलुकबाट स्वदेश फर्किएका हुन् । आईओएमले बुधबार प्रकाशन गरेको प्रतिवेदनमा इरानबाट मात्र एक लाख ७४ हजार १८५ जना शरणार्थी अफगानिस्तान फर्किएको उल्लेख छ । इरानमा लामो समयदेखि रोजगारी पाउन समस्या भएपछि उनीहरू स्वदेश फर्किएको बताइएको छ । यसैबीच, पाकिस्तानबाट नौ हजार ५ सय १९ जना तथा युरोपेली मुलुकहरूबाट ७ सय १५ जना अफगानी स्वदेश फर्किएका छन् ।"
म्यान्मारमा अर्को वर्ष संसद्को चुनाव,याङ्गुन (रासससिन्हृवा) म्यान्मारका राष्ट्रपति ऊ विन मिन्टले सन् २०२० मा हुने संसद्को चुनाव निष्पक्ष एवं स्वतन्त्ररूपमा सम्पन्न गर्ने गरी तयारी थाल्न आग्रह गरेका छन् । निर्वाचन आयोगका पदाधिकारीसँग बुधबार भेट गर्दै राष्ट्रपति मिन्टले मतदाता सूची र निर्वाचन कार्यालयको राम्रोसँग व्यवस्था गर्न तथा सुरक्षाको भरपर्दो व्यवस्था मिलाउन र निर्वाचन क्षेत्रहरूको सीमा निर्धारण गर्न आग्रह गरे । राष्ट्रपति मिन्टले निर्वाचनसाग सम्बन्धित अपराध रोक्न तथा मतगणना उपयुक्त तरिकाबाट गरी निर्वाचन परिणाम घोषणा व्यवस्थित रूपमा गर्ने व्यवस्था मिलाउन आग्रह गरेको निर्वाचन आयोगले जनाएको छ ।
नाइजेरिया हिंसामा २० को हत्या,नाइजेरिया (एएफपी) नाइजेरियामा हिंसात्मक घटनामा कम्तीमा २० जनाको मृत्यु भएको छ । देशको उत्तरपश्चिमी क्षेत्रको कात्सिनामा हतियारधारीहरूले सर्वसाधारणको हत्या गरेका हुन् । प्रहरीका अनुसार मोटरसाइकलमा आएका हतियारधारीले दुर्गम क्षेत्रमा मंगलबार स्थानीयको हत्या गरेको हो । हतियारधारीहरूले कम्तीमा १८ जनाको ज्यान लिएको कात्सिना राज्यका प्रहरी प्रवक्ता गाम्बो इसाहले बताए । स्थानीय बासिन्दाले भने मृत्यु भएकाको संख्या त्योभन्दा बढी भएको दाबी गरेका छन् । उनीहरूले नजिकैको अर्को मारा जाम्फारावा भन्ने ठाउँमा पनि आक्रमण गरेका थिए ।
कान्तिपुर हिसान शैक्षिक मेला आजदेखि,"काठमाडौं (कास) उत्कृष्ट शिक्षा नेपालमै नाराका साथ कान्तिपुर हिसान शैक्षिक मेला बिहीबार सुरु हुने भएको छ । उच्च शिक्षालय तथा माध्यमिक विद्यालय संघ नेपाल (हिसान) र कान्तिपुर पब्लिकेसन्सले संयुक्त आयोजना हुने मेलाको यो छैटौं संस्करण हो । प्रधानमन्त्री केपी शर्मा ओलीबाट काठमाडौंको भृकुटीमण्डपस्थित प्रदर्शनी हलमा मेलाको उद्घाटन हुने हिसानले जनाएको छ । कान्तिपुर हिसान एडुफेयर२०१९ मेला आगामी आइतबारसम्म चल्नेछ । एसईई, कक्षा ११ र १२ को परीक्षा दिएर बसेका तथा विश्वविद्यालय पढ्ने तयारीमा रहेका विद्यार्थीलाई लक्षित गरी शैक्षिक मेलाको आयोजना गरिएको हो । एसईई परीक्षाको नतिजा पर्खाइमा रहेका देखि उच्च शिक्षा कहाँ, कुन र कस्तो विषय पढ्ने भन्नेबारे सम्पूर्ण जानकारी दिने शैक्षिक मेलाको मुख्य उद्देश्य हो, हिसानका महासचिव लोकबहादुर भण्डारीले भने, अभिभावकले स्वदेशमै अब्बल शैक्षिक संस्थाहरू छन् र गुणस्तरीय शिक्षा दिने शैली, तौरतरिका तथा उनीहरूको स्थितिबारे जान्न सक्नुहुनेछ ।हिसानका वरिष्ठ उपाध्यक्ष तथा मेलाका संयोजक युवराज शर्माले शैक्षिक मेलाको तयारी पूरा भएको जनाए । प्रदर्शनी कक्षहरूमा सबै किसिमको व्यवस्थापन तयारी पूरा भएको छ, उनले भने, प्रधानमन्त्रीज्यूबाट उद्घाटन भएलगत्तै सबैले अवलोकन गर्न, जिज्ञासा मेट्न सक्नुहुनेछ । प्रदर्शनीस्थलको भित्र र बाहिर गरी १५० स्टल छन् । मेलामा स्वेदशमै सुचारु शिक्षालयहरूले दिने गुणस्तरीय तथा उत्कृष्ट शिक्षाबारेमा सत्य, तथ्य र यथार्थ जानकारी गराउनेछन् । शिक्षालयहरूले कुन विषय किन पढ्ने, विषय छनोटजस्ता अन्योलबारे विद्यार्थीलाई जानकारी तथा परामर्श दिनेछन् । त्रिभुवन विश्वविद्यालय, पूर्वाञ्चल विश्वविद्यलय, मध्यपश्चिम विश्वविद्यालय, सुदूरपश्चिमाञ्चल विश्वविद्यालय, प्राविधिक तथा व्यावसायिक तालिम परिषद् (सीटीईभीटी)को सम्बन्धनमा सञ्चालित १ सय ५० भन्दा बढी शैक्षिक संस्थाको सहभागिता रहेको छ । विभिन्न संस्थाको प्रस्तुतिका साथै विज्ञहरूको सहभागिता शिक्षा तथा प्रविधिलगायत विविध शैक्षिक जानकारीमूलक र विषयगत सेमिनारसमेत हुनेछन् । अवलोकनका निम्ति निःशुल्क प्रवेश, विभिन्न कलेजले निःशुल्क छात्रवृत्तिसमेत दिने जनाइएको छ ।"
मेलाले नयाँ जागरण,"हिसान कस्तो संस्था हो ?सरकारले उच्च माध्यमिक शिक्षा परिषद् गठन गरी कक्षा ११ र १२ उच्च माध्यमिक तह सञ्चालनमा आयो । त्यसैअनुसार निजी क्षेत्रबाट खुलेका उच्च माध्यमिक विद्यालयहरूको व्यावसायिक संगठनका रूपमा उच्च माध्यमिक विद्यालय संघ (हिसान) २०५३ सालमा गठन भयो । शिक्षा ऐन परिवर्तनसँगै कक्षा १२ सम्म माध्यमिक तहमा आएसँगै राष्ट्रिय परीक्षा बोर्ड गठन भयो । त्यसैअनुसार हिसानको विधान २०७४ मा परिवर्तन गरेका छौं । अहिले उच्च शिक्षालय तथा माध्यमिक विद्यालय संघ नेपाल (हिसान) कायम गरेका छौं । विगतमा हिसान भनेको कक्षा ११ र १२ मात्र सीमित थियो भने अहिले दायरा फराकिलो भएर माध्यमिक विद्यालयदेखि विश्वविद्यालय तहसम्मका शैक्षिक संस्थाहरूको साझा संगठन बनेको छ । राष्ट्रिय परीक्षा बोर्डदेखि विश्वविद्यालयसम्म विविध विषयमा लबिङ गर्ने संस्था बनेको छ । संघीय नेपालमा हिसानले कस्तो भूमिका खेल्छ ?हिसान विगत २३ वर्षदेखि एउटै केन्द्रीकृत संरचनामा थियो । यसको संशोधित विधान यही जेठमा हुने राष्ट्रिय सम्मेलनले पारित गरेपछि संघीय संरचनाअनुकूल बन्नेछ । संविधानतः विद्यालय शिक्षा स्थानीय सरकारमातहत रहेको छ । विश्वविद्यालय संघ र प्रदेशका साझा अधिकारभित्र रहेको छ । हिसान अब प्रादेशिक संरचनामा प्रदेश समन्वय समिति, जिल्ला समिति रहन्छ । हिसानले प्रदेश विश्वविद्यालय र केन्द्रीय विश्वविद्यालयसित लबिङ गर्नेछ । अब बन्ने संघीय शिक्षा ऐनमा निजी क्षेत्रको भूमिकालाई सहज अवतरण गराउने भूमिका खेल्नेछ । कान्तिपुर हिसान शैक्षिक मेलाको छैटौं संस्करणसम्म आइपुग्दाको अनुभव ?शैक्षिक मेला आयोजना गर्ने धेरै संस्था छन् । विगतमा भएका शैक्षिक मेलामा हिसानको सहभागिता रहँदै आयो । विदेशी संस्था, परामर्शदाता कम्पनीहरूसित सहकार्य भयो तर कन्सल्टेन्सी गरेर विद्यार्थी विदेश जान्छन् । एउटै मेलामा तीन थरी व्यवहार भयो । हामी राज्यका निम्ति स्वदेशमै गुणस्तरीय शिक्षा दिन चाहन्छौं । त्यसैले गर्दा उत्कृष्ट शिक्षा नेपालमै नारा लिएर छुट्टै शैक्षिक मेला आयोजना गर्दैआएका हौं । मेलाले गर्दा मुलुकभित्रकै शैक्षिक संस्थाले गरेको शैक्षिक गतिविधिलाई स्वस्थ प्रतिपर्स्धा बढेको छ । हामीले कान्तिपुर पब्लिकेसन्ससित सहकार्य गरेका छौं । मेलाले नयाँ जागरण ल्याएको छ । विगत र अहिलेको शैक्षिक मेलामा के भिन्नता छ ?हिसान मुलुकमा सञ्चालित शैक्षिक संस्थाहरूको सबैभन्दा ठूलो संगठन हो । यो संस्थाले उच्च शिक्षा प्रवर्द्धनका निम्ति खेलेको भूमिकाप्रति आम शिक्षाकर्मी, शिक्षासेवी, अभिभावक, विद्यार्थी सबैलाई जानकारी छ । छैटौं संस्करणको कान्तिपुर हिसान एडुफेयर२०१९ लाई अझै भव्य, सभ्य र गुणस्तरीय परामर्श दिने लक्ष्य राखेका छौं । विद्यालयदेखि विश्वविद्यालय तहसम्मका सम्पूर्ण जानकारी दिन्छौं । प्रधानमन्त्रीज्यूबाट मेलाको उद्घाटन हुनेछ । मेलाभरि परामर्श लिन आउनुहुने विद्यार्थी र अभिभावको सहभागितामा विभिन्न विषयका विज्ञको उपस्थितिमा अन्तर्क्रिया, छलफल हुनेछ ।"
सर्वोच्चमा एकै दिन २ सय,"(काठमाडौं) : सगरमाथामा बुधबार २ सयजना हाराहारी पर्वतारोहीले सफल आरोहण गरेका छन् । यो वसन्तकालीन सिजनका लागि बाटो खुला भएको एक सातामा एकै दिनमा अत्यधिक आरोहण भएको यो पहिलो पटक हो । बुधबार चानचुन २ सय आरोही चुचुरोमा पुगे, आधार शिविरबाट सम्पर्क अधिकृत ज्ञानेन्द्र श्रेष्ठले भने, चुचुरोबाट चौथो शिविरमा ओर्लिने क्रम साँझसम्म चल्यो । पर्यटन विभागका अनुसार यसअघि २०७३ जेठ ३ मा एकै दिनमा २ सय ५ आरोही चुचुरोमा पुगेका थिए । विभागले उक्त दिनलाई सर्वाधिक संख्यामा आरोहण भएको भनेको थियो । त्यसअघि सन् २०६५ मा १ सय ३५ आरोहीले एकै दिन चुचुरोमा पाइला राखेका थिए । पर्यटन व्यवसायी आङछिरिङ शेर्पाका अनुसार तिब्बत र नेपालतर्फबाट २०६९ जेठमा एकै दिन २ सय ६७ आरोही चुचुरोमा पुगेका थिए । मौसम अनुकूल भएका कारण बुधबार आरोहीहरूको भीड लागेको थियो । ८ हजार मिटरभन्दा माथि साउथकोल, बालकोनी र हिलारी स्टेपमा आरोहीहरूको भीड भएको सम्पर्क अधिकृत श्रेष्ठले बताए । पर्वतारोहीहरूको भीडले आरोहणमा बाधा पुग्यो, उनले भने । यसैबीच विभागकी निर्देशक मीरा आचार्यले बुधबारको आरोहणका क्रममा एक अमेरिकी नागरिकको मृत्यु भएको छ । एजेन्सीका अनुसार आरोहण सकेर फर्किंदै गरेका अमेरिकी आरोही डोनाल्ड लियन क्यासको बालकोनीमा ३ बजे मृत्यु भएको छ, निर्देशक आचार्यले भनिन् । यस वर्षको वसन्तकालीन आरोहणको समय एक साता हाराहारी बाँकी रहँदा आधार शिविरमा रहेका आरोहीमध्ये अधिकांश दोस्रो शिविरभन्दा माथि पुगेको श्रेष्ठले बताए । बिहीबारका लागि सयभन्दा बढी आरोही चुचुरोमा जाने तयारीमा छन् । चौथो शिविरदेखि माथि डोरीको सहायतामा बनाइएको बाटो हुँदै चुचुरोमा पुग्नुपर्छ । चौथो शिविरदेखि चुचुरोमा पुग्न १२ घण्टा हाराहारी समय लाग्छ । चुचुरोमा पुग्न बेलुकी ९ देखि बिहान १२ बजेसम्मको समय उपयुक्त मानिन्छ । यसैबीच २५ वर्षदेखि एचआईभीबाट संक्रमित पूर्वराष्ट्रिय खेलाडी गोपाल श्रेष्ठले बुधबार बिहान सगरमाथा चुचुरोमा पाइला राखेका छन् । ५६ वर्षीय श्रेष्ठ पोखराका हुन् । सम्पर्क अधिकृत श्रेष्ठले उनको रेकर्डलाई विश्वकै पहिलो दाबी गरेका छन् । तर, पर्यटन विभागले यसबारे आधिकारिक धारणा सार्वजनिक गरिसकेको छैन । संक्रमितलाई दया, माया वा हेलाँ नभई अवसर र सहभागिताको अनुकूल वातावरण भए अरूसरह परिवार, समाज, राष्ट्र र विश्वकै लागि केही गर्न सक्छन् भन्ने सन्देस प्रवाह गर्ने उद्देश्य राखेर आरोहण गरेका हुन् । श्रेष्ठ ड्रिमर्स डेस्टिनेसन ट्रेक्स एन्ड एक्सपिडिसन प्रालिको व्यवस्थापनमा आरोहणमा गएका थिए । सन् २०१५ मा सगरमाथा आरोहणमा गएका उनी त्यस घटनामा घाइते भएपछि फर्किएका थिए । काठमाडौंको कलंकीमा रहेको एलआरआई स्कुलको झन्डा बोकेर गएका पूर्वविद्यार्थी कामी तेम्बा शेर्पासहितको टोलीले पनि सगरमाथा आरोहण गरेको छ । त्यस्तै चिनियाँ महिलाहरूको आरोहण दल फर्स्ट चाइनिज वुमेन एभरेस्ट एक्सपिडिसन को टोली पनि बुधबार चुचुरोमा पुग्न सफल भएको छ ।४ शव संकलन आरोही शेर्पाहरूले चार जनाको शव संकलन गरेका छन् । जसमा गत वर्षको आरोहणमा मृत्यु भएका एक रसियन नागरिक पनि रहेको सम्पर्क अधिकृत श्रेष्ठले बताए । त्यसैगरी अन्य तीन शव कुन मुलुक र कुन वर्षको घटनाका हुन् भन्नेबारे पहिचान नभएको उनले बताए । यस सिजनका लागि शुक्रबारसम्म मौसम अनुकूल रहने अनुमान गरिएको छ ।"
नापी टोली शिखरमा,"ओखलढुंगा (कास) सगरमाथाको उचाइ नाप्न खटिएको नापी विभागको टोली बुधबार बिहान सवा ३ मा सगरमाथा शिखरमा पुगेको छ । विभागका उपसचिव खिमलाल गौतम नेतृत्वको टोलीले शिखरमा पुगेको हो ।टोली सदस्य रविन कार्की, नेपाल माउन्टेन एकेडेमीका क्लाइम्बिङ गाइड छिरिङजाङबु शेर्पालगायतले शिखरमा पुगेर जीएनएनएस जीपीएस सेट गर्ने काम सम्पन्न गरेको पिक प्रमोसन प्रालिका निर्देशक आङबाबु शेर्पाले बताए । पिक प्रमोसनले आरोहण व्यवस्थापनको जिम्मा लिएको छ । विभागको टोली फर्केर साउथकोल आइसकेको र बिहीबारसम्ममा आधारशिविर आइपुग्ने आङबाबुले जनाए । शिखरमा जीपीएस सेट गरेसँगै अन्य विभिन्न स्थानमा राखिएको नियन्त्रण विन्दुहरूसँग कनेक्सन गरिएको छ । टोलीका सदस्यहरू सुरजसिंह भण्डारी र युवराज धिताल भने आधारशिविरमा बसेर सहयोग गरिरहेका छन् । शिखरमा पुग्नेबित्तिकै उचाइ पत्ता नलाग्ने नापी विभागले जनाएको छ । अब जीपीएसमा सेट भएका तथ्यांकहरूको आधारमा संसारका दर्जनौं वैज्ञानिकहरूले यसलाई गणितीय र ज्यामितीय हिसाबले अध्ययन गरी उचाइ टुंगो लगाउनेछन् । त्यसका लागि कम्तीमा अझै ६ महिना लाग्नेछ । सरकारले पहिलो पटक सगरमाथाको उचाइ नाप्ने चर्चा चलेको एक वर्ष नाघिसकेको छ । उचाइ नाप्नका लागि शिखरमा पुग्नुपर्ने चुनौती थियो । विभागले यसअघि १ सय २९ नियन्त्रण विन्दु कायम गरी सर्वेक्षण गरिसकेको छ । सिरहाको माडरदेखि तीनवटा प्रमुख स्थान सोलुखुम्बुको पत्ताले, फाप्लुनजिकै रहेको छुयाङमु डाँडा र पिके डाँडासम्म उचाइ लिएर (लेभलिङ गरेर) सम्पर्क स्थापित गर्ने काम भइसकेको छ ।ट्रिगोनोमेट्रिकल अर्थात् त्रिकोणमितीय लेभलिङको आधारमा सर्वेक्षण तथा उचाइ नापिनेछ । गुरुत्वाकर्षण सर्वेक्षणको कामसमेत गरिने जनाइएको छ । यसअघि सन् १८५६ मा ब्रिटिस सर्भेयर जर्ज एभरेस्टले विश्वको सर्वोच्च शिखर सगरमाथा रहेको प्रमाणित गरेका थिए । त्यसअघि भारतीय सर्भेयर राधानाथ सिख्धरले १९५२ मै सगरमाथा सर्वोच्च शिखर भएको दाबी गरेका थिए । चीनले समेत यसअघि पटकपटक सगरमाथाको उचाइ नापिसकेको छ । सन् २००५ मा चीनले गरेको सर्वेक्षणमा सगरमाथाको उचाइ समुद्री सतहदेखि ८ हजार ८ सय ४४ मिटर मात्र रहेको भनिएको थियो ।"
नदीले मेट्दैन तिर्खा,"बैतडी (कास) चौलानी नदीको छेउमै बैतडीको डिलासैनी५ हरिननगर छ । जस्तो नाम उस्तै छ नदीको पानी । फोहोरधमिलो । छेउमा नदी भए पनि हरिनगर बस्तीका बासिन्दाको तिर्खा मेटेको छैन । पिउने पानी लिन तीन किलोमिटर टाढा जानुपर्छ । घरअगाडि नदी बग्छ, त्यसले हाम्रो तिर्खा मेटेको छैन, स्थानीय निर्मला जोशीले भनिन्, नदीको पानी फोहोर छ, के गर्नु ? स्थानीयका लागि नदीको पानी आकाशको फल जस्तो भएको छ । बैतडी र दार्चुलाको सिमानामा चौलानी नदी बग्छ । नदीको पानी पिउनखान स्वस्थकर नभएकाले गाउँले नाउला पुग्छन् । त्यहाँ पनि मुहान एउटा, पानी भर्न आउने धेरै जना हुन्छन् । करिब २४ घरधुरीका करिब तीन सय बासिन्दा यही मुहानका भरले धानिएका छन् । सुख्खायाम भएकाले अहिले नाउलाको पानी पनि घटेको छ । बोकेर ओसारेको पानी फारो गरेर खाँचो टार्नुपर्ने अवस्था छ । डिलासैली गाउँपालिका५ हरिनगरलगायत नदी किनारका अरू बस्तीमा पनि त्यही समस्या छ । नदी कुनै प्राकृतिक कारणले फोहोर भएको भने होइन । हरिनगरका बासिन्दा आफैंले त्यहाँ फोहोर फाल्छन् । त्यस्तै दार्चुलाको गोकुलेश्वर बजारको सबै फोहोर त्यही नदीमा फालिएको छ ।"
सीआईबीले थाल्यो अनुसन्धान,"(पाँचथर) : मिक्लाजुङ गाउँपालिका ३, आरुबोटेमा सोमबार राति भएको सामूहिक हत्याको अनुसन्धान गर्न नेपाल प्रहरीको केन्द्रीय अनुसन्धान ब्युरो सीआईबीको टोली बुधबार घटनास्थल पुगेको छ । एसपी उमा चतुर्वेदीको नेतृत्वमा आएको ६ जनाको अनुसन्धान टोलीले स्थलगत अवलोकन र स्थानीयसँग छलफल सुरु गरेको छ ।एसएसपी सुरज खत्री नेतृत्वको टोलीले पनि बुधबार बिहानैदेखि स्थानीयसँग सोधपुछ गरेको छ । प्रहरीले हत्यामा संलग्न रहेको शंका गरिएका मानबहादुर माखिमको परिवारलगायतसँग सोधपुछ गरेको हो । मानबहादुर सोमबार राति हत्या गरिएका बमबहादुर फियाकका कान्छा ज्वाइँ हुन् । घटनास्थलभन्दा करिब डेढ घण्टा पैदल दूरीमा झुन्डिएको अवस्थामा उनको शव भेटिएको थियो ।एसएसपी सुरज खत्रीका अनुसार प्रारम्भिक अनुसन्धानबाट मानबहादुरले हत्या गरेको शंका भए पनि उनी एक्लैले घटना घटाए वा अरू पनि संलग्न छन् भन्नेबारे अनुसन्धान भइरहेको छ । हत्या गरिएका ९ जना र मानबहादुरको शव पोस्टमार्टमका लागि धरान लगिएको छ । प्रमुख जिल्ला अधिकारी मुरारी वस्तीका अनुसार बुधबार बिहान ५ बजे शव धरान पुर्याइएको हो । प्रहरी नायब उपरीक्षक नरेद्र कुँवरले मानबहादुरले झुन्डिएर आत्महत्या गर्नुअघि कसैलाई टेलिफोन गरेर पहिलेको बिराम बल्झेला जस्तो छ, ५ हजार रुपैयाँ सापटी पाऊँ न, उपचारका लागि जानुपर्यो भनेको बताए । घरमा पनि दबाई किन्न जानु छ भनेर सोमबार बिहान ९ बजे निस्किएको परिवारका सदस्यले बताएका छन् । उनले अरू ककसलाई फोन गरेका थिए, त्यसको पनि अनुसन्धान हुने कुँवरले बताए । कुँवरका अनुसार मानबहादुरको साथमा केही रकम र मोबाइल थियो । हत्यामा प्रयोग भएको हतियार र उनले लगाएको कपडा भने उनी झुन्डिएको स्थानबाट केही टाढा थियो । छिमेकी हस्तराज फागोका अनुसार माइला जेठान धनराज सेर्मा र जस्मितासँग मानबहादुरको पारिवारिक विवाद थियो । बोलचाल नभएको एक वर्ष भएको थियो । उनीहरू दुवै जनाको हत्या भएको छ । मानबहादुरले बमबहादुरकी कान्छी छोरी मनकुमारीसँग प्रेम विवाह गरेका थिए । विवाह भएको केही समय मात्र श्रीमान्सँग बसेकी मनकुमारी करिब ३ वर्षदेखि माइतमा थिइन् । उनको पनि हत्या गरिएको छ । मनकुमारीका जेठा भिनाजु रणबहादुर तुम्साका अनुसार मानबहादुर र मनकुमारीका जुम्ल्याहा सन्तान जन्मिएको भए पनि मृत्यु भइसकेको थियो । मनकुमारी ढाकाको कपडा सिलाइबुनाइ गर्थिन् । उनीहरूबीच सम्बधविच्छेदको कुरा चलिरहेको स्थानीयले बताए ।मिक्लाजुङ गाउँपालिका उपाध्यक्ष उर्मिला राईका अनुसार गाउँपालिकामा पनि सम्बन्धविच्छेदको कुरा आएको थियो । गाउँपालिकामा दोहोरो पक्षबीच कुरा नमिलेपछि जिल्लातर्फ जाने तयारी भइरहेको थियो । घटनास्थलमा प्रहरीले कडा सुरक्षा अपनाएको छ । करिब ५०६० जना प्रहरी टोली परिचालित छ । हत्या पारिवारिक कलहलेकाठमाडौं गृहमन्त्री रामबहादुर थापाले पाँचथरमा भएको सामूहिक हत्याकाण्डको घटना पारिवारिक कलहसँग सम्बन्धित रहेको बताएका छन् । उनले अनुसन्धान भइरहेकाले थप सत्यतथ्य त्यसपछि बाहिर आउने बताए ।राष्ट्रिय सभामा बुधबार घटनाबारे जानकारी दिँदै उनले नेपाल प्रहरीको केन्द्रीय अनुसन्धान ब्युरो र प्रदेश प्रहरीका वरिष्ठ अधिकारीबाट अनुसन्धान भइरहेको जानकारी दिए । उनले केही दिनभित्रै सत्यतथ्य बाहिर आउने विश्वास व्यक्त गरे । गृहमन्त्रीले घाइतेको उपचार भइरहेको र अपराधी पत्ता लगाउने एउटा सूत्रका रूपमा पनि उनी रहेको बताए । उनले घटनास्थल र वरिपरिको स्थिति नियन्त्रणमा राख्न आवश्यक सुरक्षाकर्मीको टोली खटाइएको उल्लेख गरे । घटना निकै बीभत्स रहेकाले अपराधी पत्ता लगाउन कसर बाँकी नराखिने उनले बताए ।छानबिन मागकांग्रेसले सामूहिक हत्याको घटनालाई रहस्यमय भन्दै गम्भीर छानबिनका लागि सरकारसँग माग गरेको छ । कांग्रेसले सत्यतथ्य बुझ्न प्रवक्ता विश्वप्रकाश शर्मा, केन्द्रीय सदस्य भीष्मराज आङदेम्बे र पाँचथर जिल्ला सभापति नरेन्द्र केरुङ लिम्बूलाई घटनास्थल पठाएको छ । अत्यन्तै क्रूरतापूर्वक भएको हत्याकाण्डले शोकमग्न बनेका गाउँलेवासीमा पार्टीले समवेदना प्रकट गरेको छ, केन्द्रीय कार्यालयद्वारा जारी विज्ञप्तिमा छ, कांग्रेस यो रहस्यमय घटनाको गहिरो र गम्भीर छानबिन गर्न सरकारसँग माग गर्छ ।"
मध्यस्थकर्ताले काम थाल्यो,"एनसेलको मातृ कम्पनी आजियटा ग्रुप बरहादले मलेसियामा आफ्ना सेयर लगानीकर्ताहरूलाई जारी गरेको सूचनामा नेपाल र बेलायतबीच २०४९ फागुन १९ गते भएको द्विपक्षीय लगानी प्रवर्द्धन तथा संरक्षण सम्झौताअनुसार अन्तर्राष्ट्रिय निकाय गुहारेको उल्लेख गरिएको छ । आजियटाले आफ्नो सहायक कम्पनी आजियटा इन्भेस्टमेन्ट यूके बेलायतमा दर्ता भएको र सोही कम्पनीले रेनो होल्डिङ्सको सेयर किनेको भएकाले यो विषयमा नेपाल र बेलायतबीचको लगानी विवाद भएको तर्क गरेको छ । नेपालमा सञ्चालन भएको एनसेलको ८० प्रतिशत स्वामित्व रेनो होल्डिङ्सको छ ।नेपाल र बेलायतबीच भएको द्विपक्षीय लगानी प्रवर्द्धन तथा संरक्षण सम्झौताको धारण ९ मा दुई देशबीच भएको लगानीसम्बन्धी विवाद कूटनीतिक माध्यमबाट समाधान गर्ने र नभए मध्यस्थता गर्ने अन्तर्राष्ट्रिय निकायमार्फत समाधान गर्ने उल्लेख गरिएको छ । सम्झौताका दुई पक्षबीच कुनै विवाद भए कूटनीतिक माध्यमबाट समाधान गरिनेछ, उक्त सम्झौतामा भनिएको छ, यसबाट समाधान नभए कुनै पक्षले विवाद समाधान गर्ने निकायमा निवेदन दिन सक्नेछ । सम्झौताको धारा ९ को उपधारा ३ मा यसबारे थप व्याख्या गरिएको छ ।कुनै पक्षले विवाद समाधानको मध्यस्थता गर्न निवेदन दिएको दुई महिनाभित्र समितिमा बस्न दुवै पक्षले एकएक व्यक्ति चुन्नुपर्ने प्रावधान यसमा राखिएको छ ।दुई फक्षले चुनेको व्यक्तिले तेस्रो देशको कुनै व्यत्तिलाई सदस्यका रूपमा चुन्न सक्छन्, यसमा भनिएको छ, दुवै पक्षको सहमतिमा ऊक्त तेस्रो व्यत्तिले विवाद समाधान समितिको अध्यक्ष चुन्नेछ । तोकिएको समयभित्र विवाद समाधान समितिले पूर्णता नपाए अन्तर्राष्ट्रिय न्याय अदालतका अध्यक्षले अध्यक्ष चुनिदिने प्रावधान सम्झौतामा राखिएको छ । यसरी बनेको विवाद निरुपण समितिले सुनाएको निर्णय दुवै पक्षलाई मान्य हुनुपर्ने सम्झौतामा उल्लेख गरिएको छ ।एनसेलले विवाद समाधानका लागि निवेदन दिएको लगानी विवाद समाधानका लागि अन्तर्राष्ट्रिय केन्द्र सन् १९६६ मा स्थापना भएको विवाद निरुपण निकाय हो । विश्व बैंकको लगानीमा स्थापित यो निकायको नेपालमा पनि सदस्य राष्ट्र हो । एनसेलमा ८० प्रतिशत स्वामित्व भएको रेनो होल्डिङ्सलाई नर्वेली कम्पनी टेलिया सोनेराबाट आजियटाले २०७२ चैत २९ मा खरिद गरेपछि लाभांश विवाद सुरु भएको हो ।एनसेलको ८० प्रतिशत सेयर १ खर्ब ४४ अर्ब ७८ करोड रुपैयाँमा बिक्री भएको थियो । यो रकम लाभ हो । यही बिक्रीको रकममा २५ प्रतिशत पुँजीगत लाभकर लाग्छ । यही रकमको २५ प्रतिशतलाई लाभ कर मान्दा ३५ अर्ब ९१ करोड ३४ लाख २६ हजार हुन्छ । ठूला करदाता कार्यालयका अनुसार समयमै कर नबुझाएकाले त्यसमा ५० प्रतिशत अर्थात् १८ अर्ब ३३ करोड ७ लाख ३६ हजार रुपैयाँ जरिवाना लगाइएको छ । यो अवधिको ब्याज ८ अर्ब ३९ करोड ८ लाख लगाइएको छ । जरिवाना र ब्याजसहित कर निर्धारण गर्दा एनसेलको कर दायित्व ६२ अर्ब ६३ करोड ४९ लाख ७५ हजार पुगेको हो । एनसेलले यसअघि नै २३ अर्ब ५७ करोड ४२ लाख ९० हजार रुपैयाँ बुझाइसकेको छ ।"
ऋण दिन बैंकलाई सकस,"(काठमाडौं) : आर्थिक वर्ष सकिन करिब डेढ महिना मात्र बाँकी रहँदा पनि वित्तीय संस्था कर्जा निक्षेप तथा पुँजी अनुपात (सीसीडी) दबाबमा छ । यसको प्रत्यक्ष असर बैंक तथा वित्तीय संस्थाको ऋण विस्तारमा परेको छ । यसकारण एकातिर ग्राहकले सजिलै ऋण पाउन सकेका छैनन् भने अर्कातिर ब्याजदर पनि घटेको छैन । ऋणको माग उच्च तथा निक्षेप संकलन दर न्यून भएकै कारण बैंक तथा वित्तीय संस्थामा लगानीयोग्य रकम पर्याप्त नभएको हो । सामान्यतया आर्थिक वर्षको अन्तिम त्रैमासमा तरलता अवस्था सहज हुने गर्थ्यो । सरकारी खर्च बढ्न भएकाले बैंक तथा वित्तीय संस्थामा निक्षेप बढ्ने र त्यसले तरलता अवस्था सहज बनाउँथ्यो । यस वर्ष अपवादबाहेक बैंक तथा वित्तीय संस्थाले सबै महिना लगानीयोग्य रकम अभाव भोग्नुपरेको पूर्वबैंकर एवं चार्टर्ड एकाउन्टेन्ट अनलराज भट्टराईले बताए । ऋणको माग घट्दै घटेन, बैंकहरू धेरै उत्साहित भए, सो अनुपातमा निक्षेप बढेन, उनले भने, स्रोत व्यवस्थापनका लागि दीर्घकालीन उपाय नखोजिए तरलता समस्या टर्ने सम्भावना छैन । सरकारले एकैपटक ८६ अर्ब रुपैयाँ आन्तरिक ऋण उठाउन लागेकाले पनि बैंकहरूको आत्तिएको उनको भनाइ छ । भट्टराईले भने, सरकारले लक्ष्यको ५० प्रतिशत जेठ १४ भित्र उठाउँदै छ, असार मसान्तमा करबापत ठूलो रकम सरकारी ढुकुटीमा जान्छ, यसकारण बैंकहरू अत्तालिएका हुन सक्छन् । ऋणको मागअनुसार निक्षेप बढ्न नसक्दा बैंक तथा वित्तीय संस्थाको कर्जा निक्षेप तथा पुँजी अनुपात (सीसीडी) मा दबाब पुगेको भट्टराईले बताए । हाल केही वाणिज्य बैंकहरूको सीसीडी अनुपात दैनिक रूपमा निर्देशित सीमा (८० प्रतिशत) भन्दा बढी रहेको राष्ट्र बैंकले जनाएको छ । राष्ट्र बैंकले दैनिक रूपमा अनुगमन गरे पनि मासिक रूपमा कारबाही गर्ने गर्छ । मासिक रूपमा बैंकहरूले तानतुन पारेर भए पनि सीसीडी व्यवस्थापन गरिरहेको देखिन्छ, स्रोतले भन्यो, दैनिक रूपमा २३ वटा बैंकको सीसीडी ८० प्रतिशत माथि गएको थियो । राष्ट्र बैंकले सीसीडीमा लचिलो व्यवस्था गरेकै कारण अधिकांश बैंकहरूको सीसीडी ८० प्रतिशतभित्रै देखिएको राष्ट्र बैंकका एक उच्च अधिकारीले बताए । सहुलियतपूर्ण कर्जा, उत्पादनमूलक कर्जालगायत क्षेत्रमा प्रवाह भएको ऋण सीसीडीमा गणना गर्न नपर्दा बैंकहरूलाई ठूलो राहत पुगेको हो, ती अधिकारीले भने, अन्तरबैंक सापटीलाई निक्षेपमा गणना गरी सीसीडीमा गणना गर्न पाउने व्यवस्था बैंकबाट भरपुर उपयोग भएको छ । तरलता पर्याप्त नभएको अवस्थामा पहिल्यै प्रतिबद्धता दिइसकेका आयोजना, ओभरड्राफ्टलगायतमा कर्जा दिनैपर्ने भएकाले सर्वसाधारण प्राथमिकतामा नपरेको पूर्वबैंकर भट्टराईले बताए । तुलनात्मक रूपमा अन्तिम त्रैमासमा बैंकहरूले ऋण विस्तार गर्न चाहँदैनन्, उनले भने, यसकारण सकेसम्म बैंकले ग्राहकलाई साउनसम्म पर्खाउन खोज्छन् । यसकारण बैंक तथा वित्तीय संस्थामा तरलता समस्या धेरै देखिएको रूपमा विश्लेषण भएको हुन सक्ने उनको अनुमान छ । सरकारले आन्तरिक ऋण उठाइरहेकाले तरलतामा दबाब देखिए पनि त्यो अवस्था दिगो नहुने बैंकर्स संघका अध्यक्ष ज्ञानेन्द्रप्रसाद ढुंगानाले बताए । काम सम्पन्न भएका आयोजनामा सरकारले भुक्तानी गर्न बाँकी छ, त्यो भुक्तानी भएपछि बजारमा मुद्रा आपूर्ति भइहाल्छ, उनले भने, नयाँ आर्थिक वर्षको सुरुदेखि तरलता अवस्था सहज हुन्छ । राष्ट्र बैंकका अनुसार मंगलबारसम्म वित्तीय प्रणालीमा २९ अर्ब रुपैयाँ अधिक तरलता (अनिवार्य नगद मौज्दातबाहेक) छ । सोमबारसम्म राष्ट्र बैंकले ३२ अर्ब रुपैयाँ आन्तरिक ऋण उठाइसकेको छ । जेठ १४ गतेसम्म ८६ अर्ब रुपैयाँ आन्तरिक ऋण उठाउने राष्ट्र बैंकले जनाएको छ । चालु आर्थिक वर्षमा सरकारले १ खर्ब ७२ अर्ब रुपैयाँ आन्तरिक ऋण उठाउँदै छ । त्यसको ५० प्रतिशत जेठ १४ भित्र उठाउन लागेको हो । आन्तरिक ऋण उठाएकाले बजारमा कुनै असर नपरको राष्ट्र बैंकका प्रवक्ता लक्ष्मीप्रपन्न निरौलाले बताए । बजारको अवस्था हेरेर अनुकूल समयमा ऋण उठाइएको हो, उनले भने, सरकारी खर्चबापतको रकम बैंकहरूमा आउन थालेकाले तरलता समस्या हुँदैन । त्यसो त बैंक तथा विक्तीय संस्थाले आत्रामक रूपमा कर्जा विस्तार गरेको कारण यस्तो अवस्था आएको राष्ट्र बैंकले जनाएको छ । राष्ट्र बैंकका अनुसार गत चैतसम्म बैंक तथा वित्तीय संस्थाको कर्जा विस्तार साढे १६ प्रतिशत छ । सोही अवधिमा निक्षेप १०६ प्रतिशतले मात्र बढेको देखिन्छ । यसको अर्थ कर्जा र निक्षेपबीचको अन्तर करिब ६ प्रतिशत विन्दुको छ । अघिल्लो वर्षको चैतसम्म बैंकहरूको कर्जा करिब १७ प्रतिशतले र निक्षेप १० प्रतिशतले बढेको राष्ट्र बैंकले जनाएको छ । वार्षिक बिन्दुगत आधारमा ०७५ चैत मसान्तमा बैंक तथा वित्तीय संस्थाको निक्षेप १९८ प्रतिशत र कर्जा २२१ प्रतिशतले बढेको छ ।"
कस्मेटिक व्यापारीलाई जरिवाना,"काठमाडौं (कास) आपूर्ति विभागले काठमाडौं मलमा सञ्चालित ७ कस्मेटिक व्यापारीलाई जरिवाना गरेको छ । व्यवसायीले बिक्री गरेको कस्मेटिक सामग्रीमा मनोमानी मूल्य लिएको पाएपछि विभागले अनुगमनस्थलमै जरिवाना गरेको हो । व्यापारीहरूसँग बिलबिजक थिएन । त्यो भनेको जति मूल्यमा पनि बिक्री गर्न सक्छन्, अनुगमन अधिकृत दीपक पोखरेलले भने, बिलबिजक उपलब्ध गराउन नसकेकाले जरिवाना गरेका छौं । विभागका अनुसार ६ व्यापारीलाई जनही १० हजार र एकलाई ५ हजार रुपैयाँ जरिवाना गरिएको छ । उपझोक्ता संरक्षण ऐनअनुसार बित्रेताले बिक्री प्रयोजनका लागि खरिद गरेको वस्तु तथा सेवाको खरिद र बिक्री गरेको मूल्यको बिल आफूसँग सुरक्षित रूपमा राख्नुपर्छ । अनुगमन निरीक्षकले माग गरेको अवस्थामा बिल उपलब्ध गराउनुपर्छ । बिलबिजक नै देखाउन नसकेपछि कारबाहीको दायरामा ल्याएको विभागका प्रवक्ता पवन तिमिल्सिनाले बताए । विभागले मूल्य र बिलबिजकको अनुगमन गरे पनि गुणस्तरको भने अनुगमन गरेको छैन । यसअघि गुणस्तर तथा नापतौल विभागले गरेको परीक्षणमा पनि अधिकांश कस्मेटिक सामग्रीहरू मापदण्डविपरीत फेला गरेका थिए । विभागले तयार पारेको प्रतिवेदनमा ६६ ब्रान्डका सौन्दर्य सामग्रीको परीक्षण गर्दा तयार रसायनको मात्रा अधिक रहेको उल्लेख छ ।"
गुगलको प्रतिबन्धले असर नगर्ने हुवावेको दाबी,"(काठमाडौं) : गुगलले हुवावेलाई आफ्ना सेवा नदिने घोषणा गरेयता यसले ठूलो तरंग पैदा गरेको छ । हुवावेका संस्थापक रेन जेङफेईले भने आफूहरूमाथि अमेरिकी सरकारको प्रतिबन्धले कुनै असर नगर्ने बताएका छन् । सेवा र सुविधाको निरन्तरताका लागि हाम्रो कम्पनी तयार छ, ग्लोबल टाइम्ससँगको कुराकानीमा जेङफेईले भनेका छन्, अमेरिकी प्रतिबन्धले हाम्रो मूल व्यापारमा कुनै प्रभाव पार्ने छैन । उनले हुवावेको विकासमा सहयोग गर्ने अमेरिकी कम्पनीहरूप्रति आभार व्यक्त गरेका छन् । उनका अनुसार अमेरिकी कम्पनीले पनि आफ्नो सरकारलाई हुवावेसँग सहकार्य गर्न घच्घच्याइरहेका छन् । गुगलले मोबाइल फोन निर्माता हुवावेका कतिपय अपडेट रोकिदिएको छ । यसको अर्थ हुवावेको फोनमा अब गुगलको जिमेल, युट्युब, म्यापजस्ता सेवा अवरुद्ध हुन सक्छन् । नयाँ फोनमा यी कुनै सुविधा नरहन पनि सक्छन् । चिनियाँ कम्पनीलाई झट्का लगाउने गरी गुगलले यो कदम चालेको छ । यसलाई अमेरिकाचीन युद्धको परिणाम मानिएको छ । नयाँ आउने हुवावेका स्मार्टफोनमा गुगल एप उपलब्ध हुने छैनन् । अमेरिकी राष्ट्रपति डोनाल्ड ट्रम्पको प्रशासनले हुवावेलाई अनुमतिपत्र (लाइसेन्स) हासिल नगरेसम्म सञ्चालन गर्न नपाउने कम्पनीहरूको सूचीमा राखेलत्तगै गुगलले यस्तो कदम चालेको हो । हुवावे स्मार्टफोनका हालका प्रयोगकर्ताले गुगल एप अपडेट गर्न सक्नेछन् भने गुगल प्ले सेवा पनि लिन सक्छन् । गुगलले यो वर्षको अन्त्यमा सार्वजनिक गर्ने भनिएको एन्ड्रोइडको अर्को भर्सन भने हुवावेको डिभाइसमा उपलब्ध हुने छैन । हुवावेका नयाँ फोनहरूमा युट्युब, म्यापलगायत एप्लिकेसन हुने छैनन् । हुवावेले ओपन सोर्स लाइसेन्समार्फत एन्ड्रोइड अपरेटिङ सिस्टम भने प्रयोग गर्न पाउनेछ । सीसीएस इन्साइट कन्सल्टेन्सीका बेन वुडले गुगलको यो कदमले हुवावेको उपभोक्ता व्यापारमा ठूलो फरक पार्न सक्ने बताएका छन् । गत बुधबार ट्रम्प प्रशासनले हुवावेलाई आफ्नो इन्टिटी लिस्ट मा राखेको थियो । उक्त सूचीमा परेकाहरूलाई सरकारी स्वीकृतिबिना अमेरिकी कम्पनीहरूको प्रविधि लिन प्रतिबन्ध लगाइएको हुन्छ । यसका लागि हामीले तयारी गरिसकेका थियौं, सूचीमा परेपछिको पहिलो प्रतिक्रियामा हुवावेका प्रमुख कार्यकारी रेन जेङफेईले जापानी मिडियासँग यस्तो भनेका थिए । निक्की बिजनेसन पत्रिकाका अनुसार हुवावेले वार्षिक ६७ अर्ब डलर बराबरको सामग्री किन्ने गरेकोमा जेङफेईले अब यी सबै सामान आफैं उत्पादन गर्न जोड दिइरहेको बताएका थिए ।हुवावेले अमेरिकी नेतृत्वसहित पश्चिमा राष्ट्रबाट बढ्दो प्रतिबन्ध झेल्दै आएको छ । यसले अर्को पुस्ताको फाइभजी मोबाइल नेटवर्कका लागि हुवावेको उपकरण खरिदमा जोखिम उत्पन्न गराएको छ । हुवावेका उपकरण चिनियाँ जासुसीका लागि प्रयोग गरिन्छन् भन्नेबारे विभिन्न देशले शंका व्यक्त गर्दै आएका छन् । हुवावेले पनि उक्त आरोप झूटो भएको जिकिर गर्ने गरेको छ । आफ्ना उपकरण प्रयोग गर्दा कुनै जोखिम नहुने र आफूहरूको कम्पनी चिनियाँ सरकारको अधीनमा नभई स्वतन्त्र रहेको हुवावेको दाबी छ ।कतिपय देशले फाइभजी मोबाइल नेटवर्कका लागि हुवावेको उत्पादन प्रयोगमा टेलिकम कम्पनीलाई प्रतिबन्ध लगाएका छन् । बेलायतले भने औपचारिक प्रतिबन्ध घोषणा गरेको छैन । आफ्नै एप ग्यालरी र अन्य सफ्टवेयर निर्माणका लागि हुवावेले कडा मिहिनेत गरिरहेको छ, सीसीएसका वुड भन्छन्, आफ्नो अधीनमा राख्न उसले यो पहल गरिरहेको हो भन्नेमा थोरै मात्र सन्देह छ । गुगलको यो कदमले हुवावेलाई पश्चिमा विश्वमा अल्पकालीन रूपमा ठूलो क्षति पुग्ने बीबीसीका प्रविधि डेस्क एडिटर लियो केलियनले बताएका छन् । गुगलको प्ले स्टोर, भर्चुअल एसिस्टेन्ट वा सेक्युरिटी अपडेटहरूमा पहुँच नहुने एन्ड्रोइड स्मार्ट फोन खरिदमा उपभोक्तालाई रुचि नहुने उनको भनाइ छ । दीर्घकालीन रूपमा भने हुवावेले आफूलाई अमेरिकी प्रविधिबाट अलग हुनुपर्दाको अवस्थाका लागि तयार पारिसक्नेछ, उनी भन्छन्, यसका स्मार्टफोनहरू अहिले नै उसको प्रोप्राइटरी प्रोसेसरबाट सञ्चालित छन् । (एजेन्सीहरूको सहयोगमा)"
रोजगार कार्यक्रमलाई तीन तहको सम्झौता,"(रूपन्देही) : आगामी ५ वर्षमा १० लाख युवालाई रोजगारी दिने गरी प्रदेश ५ को बुटवलमा स्थानीय तह, प्रदेश सरकार र संघीय सरकारबीच समझदारीपत्रमा हस्ताक्षर भएको छ । श्रम, रोजगार तथा सामाजिक सुरक्षा मन्त्रालयले सुरु गरेको प्रधानमन्क्री स्वरोजगार कार्यत्रमको आरम्भ गर्दै मन्क्री गोकर्ण विष्टले सबै स्थानीय तहलाई रोजगारीको अवसर सिर्जना गर्ने गरी नीति कार्यत्रम तयार गर्न निर्देशन पनि दिएका छन् ।मन्त्री विष्टले त्यसलाई पूर्ण रूपले पालना गर्दै वर्षमा हरेक स्थानीय तहले कम्तीमा ५ सय रोजगारीका क्षेत्र पहिचान गर्नुपर्ने बताए । कार्यक्रमअन्तर्गत प्रदेश ५ मा बुधबारदेखि कार्यक्रम सुरु भएको हो । मन्त्रीको उपस्थितिमा प्रदेश ५ का १०९ वटै स्थानीय तहले बुधबार नै त्रिपक्षीय समझदारीपत्रमा हस्ताक्षर गरेको मन्त्रालयका सचिव रामप्रसाद घिमिरेले बताए । मन्त्रालयले देशका ७५३ वटै स्थानीय तहमा कामका लागि पारिश्रमिकमा आधारित सामुदायिक आयोजना सञ्चालन गर्न चालु वर्षका लागि २ अर्ब ३६ करोड ७९ लाख ६९ हजार रकम उपलब्ध गराएको छ । हरेक स्थानीय तहलाई ससर्तसहित उपलब्ध भएका त्यही रकमबाट चालु वर्षमा देशभरका १ लाख ६ हजार ८ सय ७२ जनालाई रोजगारी दिने उनले बताए । सबै स्थानीय तहमा कार्यक्रम कार्यान्वयन गर्ने गरी समझदारीपत्रमा हस्ताक्षर भएको छ, उनले भने, त्यहीअनुसार चालु वर्षमा देशभरका १ लाख ६ हजार बेरोजगार युवालाई ३० दिनको रोजगारी प्रदान हुनेछ । उनले देशभर बेरोजगार जनशक्तिको अवस्था अध्ययन भइरहेकाले त्यसलाई विश्लेषण गरेर आगामी वर्षको कार्यक्रम तय हुने बताए । सरकारले कामका लागि पारिश्रमिकमा आधारित सामुदायिक आयोजना सञ्चालन तथा व्यवस्थापन कार्यविधि बनाएर यसै वर्षदेखि प्रधानमन्क्री रोजगार कार्यत्रम सुरु गरेको हो । त्यसमा बेरोजगारलाई सूचीकृत गरी पूर्वाधार निर्माण वा अन्य सार्वजनिक योजनामा लगाउने र त्यसको ज्याला नगदै भुक्तानी गर्ने व्यवस्था गरेको छ । त्यस्तै सार्वजनिक क्षेत्रबाट कार्यान्वयन हुने आयोजनामा श्रमिकको ज्यालाबापतको रकम कार्यक्रमबाट आंशिक वा पूर्ण रूपमा थप गरी नगदै वितरण गर्नेछ ।कार्यविधिले प्रधानमन्क्री रोजगार कार्यत्रमअन्तर्गत सञ्चालन हुने आयोजनामा प्रयोग हुने डोजर, एक्साभेटर, लोडरलगायतका हेबी मेसिन वा यन्त्र प्रयोगमा रोक लगाउँदै त्यसको सट्टामा अशिक्षित बेरोजगार जनशक्ति प्रयोग गर्ने कार्यविधि बनाएको छ ।"
काठमाडौंसौराहा पदमार्गको खोजी,"(धादिङ) : उपत्यकाबाट नजिक पर्ने गरी नयाँ पदमार्गको खोजी सुरु गरिएको छ । आन्तरिक तथा बाह्य पर्यटकलाई लक्षित गर्दै नयाँ रुट पहिल्याउन लागिएको हो । मंगलबारबाट यसको रुट पहिचानका लागि स्थलगत अध्ययन तथा अनुसन्धान थालिएको छ । नेपाल पर्यटन बोर्डको आयोजना र धादिङको बेनीघाट रोराङ गाउँपालिकाको सहआयोजनामा विज्ञ टोली खटाएर रुट पहिल्याउन सुरु गरिएको छ । ट्रेकिङ एजेन्सी एसोसिएसन नेपाल (टान) ले प्रवर्द्धन गरेको टिममा पर्यटन बोर्ड, टान र सञ्चारकर्मीको सहभागिता रहेको छ । उक्त टिमले ५ दिनसम्म खटेर रुट पहिल्याउनेछ । धादिङको धुनीबेंसी नगरपालिका ७ बाट सुरु भई जोगिमाराको हुग्दीमा पुगेर यात्रा टुंगिनेछ । रुटमा मकवानपुरको सलामपुर, धादिङ र चितवनको सिमाना कान्द्राङगढीलगायत क्षेत्र पर्नेछन् । यो क्षेत्रमा तामाङ र चेपाङ समुदायको बाक्लो बसोबास छ । गुफा, पहाडले पर्यटकलाई लोभ्याउनेछ । पदमार्ग पहिल्याउन जानेहरूलाई राष्ट्रिय योजना आयोगका उपाध्यक्ष प्राध्यापक पुष्पराज कँडेलले बिदाइ गरेका थिए । पर्यटन महत्त्वपूर्ण क्षेत्र हो, उनले भने, कुल गार्हस्थ उत्पादनमा यो क्षेत्रको योगदान साढे २ प्रतिशत रहेको छ । काठमाडौंको प्रदूषित वातावरणबाट २४ दिन यो ठाउँमा आएर रमाउन सकिने उनले बताए । कहाँकहाँ बस्ती बसाउन सकिन्छ, होमस्टे कहाँ बनाउन सकिन्छ, के के संरचना निर्माण गरेर आन्ततिरक तथा बाह्य पर्यटकलाई आकर्षित गर्न सकिन्छ, उनले भने, यसतर्फ ध्यान जान जरुरी छ ।अहिले चेपाङ महाभारत ट्रेकिङ ट्रायल नाम राखेर यात्रा सुरु गरिएको हो । अध्ययन र अनुसन्धानपश्चात् यसबारे छलफल गरी रुटको नाम तय गरिनेछ । रुट पहिचान गरेपछि काठमाडौंको धुवाँधुलोबाट आजित हुनेकाहरूका लागि राम्रो गन्तव्य बन्नेछ । यो रुट हुँदै चितवनको सौराहासम्म पुग्न सकिनेछ । त्यति मात्र होइन । यही रुटमा पदमार्गपश्चात् त्रिभुवन राजमार्ग हुँदै मुलुकका नाम चलेका पर्यटकीय गन्तव्यहरूसम्म जान सकिनेछ । राजमार्गमा निस्किएपछि पोखरा, लुम्बिनी वा सौराहा, जहाँ इच्छा लाग्छ, त्यतैको यात्रा तय गर्न सकिनेछ । एक दिनदेखि ११ दिनसम्म पद यात्रा गर्न मिल्नेछ । अहिले बाटाको अध्ययन हुनेछ, टानका प्रथम उपाध्यक्ष जीवन थापामगरले भने, रुट पहिचान गरी सञ्चालनमा आएपछि स्थानीयको जीवनस्तरमा समेत परिवर्तन आउनेछ । रुट सञ्चालनमा आएपछि स्थानीयस्तरमा उत्पादन भएका खाद्यान्न गाउँघरमै खपत हुनेछ । पर्यटकले स्वच्छ वातावरणमा अर्गानिक खानाको स्वाद लिन पाउनेछन् । रुट सञ्चालनमा आए स्थानीय होमस्टे सञ्चालन गर्ने तयारीमा छन् । पद यात्रा काठमाडौंको चन्द्रागिरिबाट नै सुरु गर्न सकिनेछ । सांसद भूमि त्रिपाठीले महाभारत समृद्धिका लागि ट्रेकिङ रुट खोल्न आवश्यक रहेको बताए । यो रुट राम्रो छ, पद यात्रा गर्नेहरू हिँडेरै सौराहा पुग्न सक्छन्, उनले भने, त्यसैले गाँजाको जोन भएकाले गाँजा ट्रेक हिल राख्दा राम्रो हुन्छ । जुन ठाउँ जेले चर्चित छ, त्यही नाम राख्दा फरक नपर्ने उनले बताए । रुटको अध्ययन थालेसँगै स्थानीय दंग छन् । महाभारतको लेकलाई रुट बनाउन आवश्यक छ, धुनीबेंसी नगरपालिकाका मेयर बालकृष्ण आचार्याले भने, जुन रुट काठमाडौंको धुलोधुवाँले उकुसमुकुस भएकाहरूका लागि उपयुक्त हुनेछ । उनका अनुसार तोप्लाङको डाँडाबाट हिमशृंखला देखिने भएकाले भ्यु टावर आवश्यक छ । भ्यु टावर बनाउन सकिए ८ वटा ठूला हिमाल हेर्न पाइन्थ्यो, उनले भने, पद यात्रामा निस्कनेहरूले पहिलो दिन हिमाल हेर्न पाउँथे, त्यसपछि खुसी हुँदै यात्रा गर्थे । टोली फर्किएर आएपछि रुटका सम्बन्धमा छलफल गरी निष्कर्ष निकालिने पर्यटन बोर्डले जनाएको छ ।"
सहकारीबाट जथाभावी ऋण,"(लेखनाथ) : पोखराको कुँडहर बचत तथा ऋण सहकारीबाट १ करोड १० लाख रुपैयाँ ऋण लिएर तनहुँका विद्यासागर पौडेल फरार भए । ऋणको किस्ता बुझाउन नआएपछि धितो राखिएको जग्गा मालपोतमा रोक्का गर्न सहकारीका कर्मचारी पुगे । त्यतिबेला विद्यासागरले धितो राखेको जग्गा नै नरहेको पत्ता लाग्यो । उनले नक्कली लालपुर्जा बनाएर धितो राखी ऋण लिएको खुल्यो । उनको जालझेलमा सहकारी सजिलै फसेको तथ्य बाहिर आयो । तनहुँ म्याग्दे गाउँपालिका जामुने स्थायी घर भएका पौडेल पोखरा १० चाउथेमा बस्दै आएका थिए । गत वर्षको असोजमा पोखरा ३३ भरतपोखरीको कित्ता नम्बर ४७५ को ४ रोपनी ८ आना जग्गा देखाएर सहकारीसँग कर्जा माग गरे । न्यु स्टार इन्जिनियरिङ कन्सल्टेन्सीले जग्गाको मूल्यांकन गर्यो । कन्सल्टेन्सीका इन्जिनियर आनन्द सापकोटा, सहकारीका अध्यक्ष ओमबहादुर केसी, कर्जा उपसमितिका प्रतिनिधि स्वयं धितो राखिएको जग्गा हेर्न पुगे । सञ्चालक समितिले ७० लाख रुपैयाँ कर्जा स्वीकृत गर्ने निर्णय गर्यो ।गत पुसमा उनले पोखरा ३१ को आफ्नो नामको जग्गा धितोमा राखेर भाइ विशाल पौडेलको नाममा सहकारीबाटै ऋण झिके । कित्ता नम्बर ४३९ को एक रोपनी जग्गा धितोमा राखेर ४० लाख रुपैयाँ भाइको नाममा ऋण लिए । सहकारीका प्रबन्धक वृहस्पति अधिकारीका अनुसार पौडेलले केही समय किस्ता र ब्याजबापतको रकम बुझाए । अन्य सहकारीमा पनि त्यही जग्गा धितो प्रस्ताव गर्दै कर्जा माग गर्न गए । वैशाखमा किस्ता बुझाउन पनि आएनन् । कुँडहर सहकारीले उक्त कुरा चाल पाएपछि जग्गाको आधिकारिकता बुझ्न मालपोत कार्यालय पुग्यो । मालपोतले पहिलो जग्गा फिल्डमै नभएको र दोस्रो जग्गा पनि पौडेलको नाममा नरहेको पुष्टि गर्यो । प्रबन्धक अधिकारीले नक्कली लालपुर्जा धितोमा रहेको थाहा पाउने बित्तिकै प्रहरीमा खबर गरेको बताए । सहकारीले विद्यासागर, उनका भाइ विशाल र अन्य तीनजनाविरुद्ध वैशाख २० मा किटानी जाहेरी दियो । प्रहरीले विशाललाई पक्रिएर हिरासतमा राखे पनि दाजु विद्यासागर फरार छन् । कास्की प्रहरी प्रवक्ता रवीन्द्रमान गुरुङले दस्तखत र कागजात किर्ते गरेर ठगी गरेको आरोपमा पाँचजनाका नाममा किटानी जाहेरी दर्ता भएको बताए । आवश्यक कागजात संकलन भइरहेकाले अनुसन्धानमै रहेको उल्लेख गरे । किर्ते कागज बनाउने योजना विद्यासागरको भएको प्रहरी अनुसन्धानबाट खुलेको छ । उनी यसअघि पनि यस्तै प्रकृतिको घटनामा संलग्न रहेको पाइएको छ । यसअघि ३४ लाख ९९ हजार रुपैयाँ ठगी गरेको प्रहरीको दाबी छ । सहकारीमा प्रबन्धक वृृहस्पति अधिकारी नियतबस नभई अञ्जानमा गल्ती भएको दाबी गर्छन् । मालपोत कार्यालयमा धितो रोक्का गर्न अनुभवी प्रतिनिधि तीर्थराज घिमिरे भए पनि दुवैपल्ट संयोगबस अर्का प्रतिनिधि सुरज श्रेष्ठ गएको उनले बताए । मालपोतमा धितो रोक्का गर्न संस्थाका तर्फबाट खटिएका कर्मचारीबाट त्रुटि भएकै हो, उनी भन्छन्, कार्यालय प्रमुखकोमा अन्तिम दस्तखत, मोठ भिडाउँदा, कम्प्युटरमा रोक्का गर्दा प्रतिनिधि पुग्नुपर्ने हो । उहाँ भने बाहिरै बस्नुभएछ । लेखापढी व्यवसायीले कागजात तयार गरेर मालपोतभित्र प्रवेश गरेपछि कार्यालयमा नगई अन्यत्र कतैबाट किर्ते भएको आएको उनको दाबी छ । भन्छन्, सम्बन्धित ठाउँमा गएर नभिडाउनु कमजोरी देखियो । सहकारीको सञ्चालक समितिका कार्यवाहक अध्यक्ष विश्वबन्धु थापाले विद्यासागरका बुबाआमाले धितो सुरक्षण गरेको जानकारी दिए । उनका अनुसार पौडेल परिवारको चाउथेमा तीन आनामा बनेको तीनतले घर र तनहुँको ५ रोपनी जग्गा सहकारीले सुरक्षण स्वरूप राखेको छ । धितोमा हामी पूर्ण रूपमा सुरक्षित भएका छौं, उनले भने । उता पोखराकै धौलागिरि बचत तथा ऋण सहकारीसमेत संकटग्रस्त अवस्थामा पुगेको छ । बिनाधितो ऋण प्रवाह गर्दा संकटमा परेको हो । संस्थाका अध्यक्ष तोकबहादुर गुरुङ तथा बोर्ड सदस्यले आफूखुसी नजिकका मान्छेलाई बिनाधितो ऋण प्रवाह गरेको आरोप छ । आर्थिक अनियमितताकै कारण संस्थाको आर्थिक वर्ष २०७४०७५ को लेखापरीक्षण हुन सकेको छैन । सहकारीले कर कार्यालयबाट आव २०७३०७४ को कर चुक्ताको प्रमाणपत्रसमेत पाउन सकेको छैन । आर्थिक वर्ष सकिएको तीन महिनाभित्र लेखापरीक्षण गराइसक्नुपर्ने भए पनि अनियमितताकै कारण संस्थाले अहिलेसम्म पनि लेखापरीक्षण गर्न नसकेको हो । सहकारीमा हाल १५ सय सेयर सदस्य छन् । १३ करोड रुपैयाँ निक्षेप संकलन गरेकोमा ९ करोड रुपैयाँ कर्जा लगानी गरेको छ । भूमि व्यवस्था, कृषि तथा सहकारी मन्त्रालयअन्तर्गत सहकारी महाशाखाले सकारीसँग स्पष्टीकरण मागेको छ ।महाशाखा प्रमुख बद्रीनाथ अधिकारी केही सहकारीले संक्रमणकालीन समयको फाइदा लिएर आफूखुसी ऋण प्रवाह गर्दा सर्वसाधारणको लगानी जोखिममा रहेको बताउँछन् । महाशाखामा जनशक्ति कम भएकाले अनुगमन गर्न नसकिएको उनले बताए । अहिले सहकारी संघ, प्रदेश र स्थानीय तहअन्तर्गत छन्, उनले भने, नीतिगत अप्ठ्याराको फाइदा सहकारीले लिइरहेका छन् ।जिल्ला सहकारी संघ कास्की अध्यक्ष रविरमण तिवारी सहकारी आफैंले स्वयंलाई अनुशासनमा राख्नुपर्ने बताउँछन् । कतिपय सहकारीले सावधानी नअपनाउँदा सर्वसाधारणको लगानी असुरक्षित भएको उनले बताए । केही सहकारीमा प्राविधिक गडबडी र केही ठाउँमा जानाजान गल्ती भएका छन्, उनी भन्छन्, केहीले बुझेर चलाए पनि धेरैले नबुझी सहकारी चलाउँदा यस्ता गल्ती हुन्छन् । संघका अनुसार कास्कीमा बचत तथा ऋण, कृृषि, दुग्ध, मत्स्य, कफी, उपभोक्तालगायत गरी ६५० सहकारी छन् । ती सहकारीमा झन्डै २० अर्ब रुपैयाँ लगानी छ ।"
सहकारीलाई बेच्न थाल्यो खाद्यले चामल,"(काठमाडौं) : दुर्गम क्षेक्रमा लक्ष्यअनुसार चामल बित्री नभएपछि खाद्य संस्थानले सहकारीलाई कमिसन दिएर बिक्री सुरु गरेको छ । टेन्डर प्रक्रियाबाट हवाई ढुवानी गर्ने प्रयास सफल नभएपछि संस्थाले सहकारीमार्फत बिक्री गर्न थालेको हो । सहकारीमार्फत चामलगेडागुडी दुर्गमसँगै सहरी क्षेत्रमा पनि बिक्री सुरु भएको छ । संस्थानका अनुसार दुई साताको अवधिमा २६८ क्विन्टल चामल बिक्री भएको छ । थप बिक्री प्रक्रियामा रहेको संस्थानले जनाएको छ । पहिले दुगर्ममा मात्रै ढुवानी गरेका थियो । सहकारीबाट सबैतिर सुरु भएको छ, संस्थानका महाप्रबन्धक योगेन्द्र गौचनले भने, सबै ठाउँमा परिचालन गर्दा जनताले सरकारी मूल्यमै पाएका छन् । गरिब जनताले चामल पाए । संस्थानका अनुसार सहकारीले डिपो, गोदाम तथा कार्यालयको बिक्री मूल्य प्रतिकेजी ५० रुपैयाँभन्दा कम भएकामा ७ प्रतिशत र त्यसभन्दा बढी मूल्य भएकामा ६ प्रतिशतका दरले कमिसन दिएको छ । उक्त मूल्य ढुवानी, लोडअनलोड र नाफालगायत सबै त्यहीभित्र पर्ने जनाएको छ । सरकारले नै तोकेको मूल्यमा बिक्री गर्दा जनतालाई धेरै राहत हुने अपेक्षा गरेका छौं, गौचनले भने, अहिले जापानी चामल, गेडागुडीको बिक्री राम्रो छ, अब व्यापक रूपमा लाग्छौं । उद्योग वाणिज्य तथा अपूर्ति मन्त्रालयका सहसचिव नवराज ढकालले दुर्गम जिल्लामा सहज र सरल रूपमा खाद्य उपलब्ध गराउने नीतिअनुसार सहकारीको प्रयोग भएको बताए । सहकारीमार्फत ढुवानी गर्ने नीति सरकारको छ । सोही नीतिअनुसार ढुवानी अनुदान दिएर चामल पठाएर सुपथ मूल्यमा बिक्री गरेका छौं, उनले भने, सहकारीमार्फत अन्य संस्थानहरूले पनि प्रयोग गरेका छन् । यो प्रभावकारी हुन्छ । हाल संस्थानले अधिकांश चामल र गेडागुडी थापाथली गोदाम र अन्य जिल्लाका गोदामबाट माक्रै बित्री गर्दै आएको छ । सीमित स्थानबाट बिक्री हुँदा उपभोक्ताले समयमै पाएका छैनन् । चाडबाडको बेला सधैं अभाव हुने गरेको छ । अभाव सिर्जना हुन नदिन सहकारीमार्फत सुरु भएको संस्थानको दाबी छ । संस्थानका बिक्री वितरण विभाग प्रमुख संस्थानका लालमोहन ठाकुरका अनुसार सुर्खेतमा दुईवटा सहकारीमार्फत बिक्री भइरहेको छ । यी दुई सहकारीले पहिलो लटमा ३३ क्विन्टल ५० किलो चामल लगेका छन् । जुम्लामा दुई सहकारीले १२० क्विन्टल चामल लगेको ठाकुरले बताए । रुकुममा एक सहकारीले ५५ क्विन्टल, मुगुमा ३० क्विन्टल चामल लगेको संस्थानले जनाएको छ । उपत्यकामा पनि एक सहकारीले चामल बिक्री गर्ने इच्छा देखाएको जनाएको छ । भक्तपुरमा रहेको उक्त सहकारीले ३० क्विन्टल जापानी चामल बिक्री गर्न लगेको संस्थानले जनाएको छ । यो प्रारम्भिक चरण रहेकाले दोस्रो चरणमा पुनः चामल खरिद बढ्ने संस्थानको दाबी छ । जुम्लामा डिपो राख्न नसक्दा समस्या थियो । सहकारीमार्फत सहज भएको छ, ठाकुरले भने, टाढाकालाई आकर्षण गर्न केही कठिनाइ भएको छ । हाल संस्थानले उपत्यकामा जापानी चामल प्रतिकिलो ६९ रुपैयाँमा बिक्री गर्दै आएको छ ।मुगुमा प्रतिकिलो ५१ रुपैयाँमा बिक्री भएको छ । ठाकुरका अनुसान सहकारीले प्रतिकिलो ५० रुपैयाँमा किलोको ३ रुपैयाँ ५० पैसा कमिसन पाउँछन् । दुगर्ममा किलोमै १० रुपैयाँ भाडा लाग्छ । जसले गर्दा आकर्षित गर्न केही कठिनाइ भएको उनले बताए । संस्थानका अनुसार सहकारीमार्फत बिक्री गर्न सम्बन्धित कार्यलयले सूचना प्रकाशित गरेको थियो । निवेदनका लागि कार्यविधि बनेको छ । सहकारी दर्ता प्रमाणपत्र, नवीकरणसहित सम्बन्धित वडाको सिफारिसमा संस्थानले सहकारीसँग सम्झौता गरेको जनाएको छ । त्यसपश्चात् बिक्री सुरु भएको छ, उनले भने । सहकारीमार्फत बिक्री गर्न सरकारले ४ करोड बजेट निकासा गरेको छ । धान खरिद गर्दाको समर्थन मूल्यको रकम भने निकासा भइनसकेको संस्थानले जनाएको छ । चामल बिक्री सुरु भएको छ । समर्थन मूल्यमा खरिद गरिएका चामल सहकारीमार्फत बिक्री गर्न केही गाह्रो छ, महाप्रबन्धक गौचनले भने, अर्थलाई चिठी लेखेका लेख्यै छौं । हाल संस्थानसँग २ लाख ५० हजार क्विन्टल चामलगेडागुडी मौज्दात छ ।"
जाँच चौकी निर्माणमा ढिलाइ,"(मोरङ) : विराटनगर १८ बुधनगरस्थित एकीकृत भन्सार जाँच चौकी निर्माणमा ढिलाइ भएको छ । भारत सरकारको सहयोगमा निर्माण भइरहेको जाँच चौकीको दुईपटक म्याद थप गरिसक्दा पनि निर्माण कम्पनीले समयमा काम पूरा गर्न सकेको छैन । चौकी निर्माणमा ढिलाइ हुँदा विद्युतीय कार्गो रेल विराटनगर ल्याउनसमेत समस्या भएको छ । सन् २०१८ डिसेम्बरसम्ममा निर्माण काम सम्पन्न गर्ने म्याद पाएका निर्माण कम्पनीलाई भारत सरकारले पहिलोपटक ५५ दिन म्याद थप गरेको थियो । उक्त म्यादअनुसार फागुन १२ गते सम्पूर्ण निर्माण काम सम्पन्न गरिसक्नुपर्ने थियो । निर्माण कम्पनीले उक्त समयमा पनि काम पूरा नगरेपछि मे अर्थात् जेठ १७ गतेसम्म म्याद थप गर्दासमेत ९० प्रतिशत मात्रै निर्माण काम पूरा भएको छ । नेपाल सरकारले अधिग्रहण गरेर उपलब्ध गराएको १२९ बिघा जग्गामा भारत सरकारले २ अर्ब ८ करोडको लागतमा जाँच चौकी निर्माण गरिरहेको छ । चौकी निर्माणका लागि भारतको दिनेशचन्द्र आर अग्रवाल इन्फ्राकोण प्रालि अहमदावादले अत्याधुनिक सुविधा सम्पन्न उक्त जाँच चौकी सन् २०१६ डिसेम्बरमा १ अर्ब ८३ करोड ३२ लाख ८० हजारमा निर्माणको ठेक्का सम्झौता गरेको थियो । निर्माण कम्पनीका परियोजना प्रमुख इञ्जिनियर अवधेशकुमार साहले भौतिक निर्माणको काम सम्पन्न भइसकेको र अब फिनिसिङको काम मात्रै बाँकी रहेको बताए । नेपाल सरकारको अर्थ मन्त्रालयले निर्माण सामग्री ल्याउन मास्टर लिस्ट स्वीकृत नगरेकाले काम सम्पन्न गर्नमा अवरोध भएको उनको गुनासो छ ।चौकीको निर्माण काम ९० प्रतिशत सकिएको र अब झ्याल, ढोका लगाउन, सीसी क्यामेरा, बत्ती, फायर अलार्म, पब्लिक एडरेस सिस्टम जडान गर्न र निकासी तथा गोदाम घरको छाना राख्न मात्रै बाँकी रहेको छ, उनले भने, उक्त सामग्रीहरू सीमावर्त्ती भारतीय बजार जोगबनीमा ल्याएर राखेको तर नेपाल सरकारको अर्थ मन्त्रालयले मास्टर लिस्ट स्विकृत नगरिदिँदा ढिलाइ भइरहेको छ । सन् २०१३ मा भारत सरकारले स्टिमेट गरेको सामानहरूको मूल्य अहिले धेरै बढिसकेकाले हालको मूल्यांकनअनुसार मास्टर लिस्ट स्वीकृतिका लागि आफूहरूले आग्रह गर्दै आएको तर हालसम्म कुनै वास्ता नगरेकाले चौकीको निर्माण काम सम्पन्न गर्न ढिलाइ भएको साहको भनाइ थियो । उनले चौकीमा विद्युत् जडान नहुँदा पनि आफूहरूले गरेको १० किलोमिटर बढी वाइरिङङ्ग जाँच गर्न नसकेको बताए । उनले नेपाल सरकारको विराटनगरस्थित आयोजना कार्यान्वयन इकाईले विद्युत् मिटर जडाउन गराउनका लागि सहयोग नगरिदिएकाले समस्या भएको सुनाए । जाँच चौकी हेर्ने अख्तियारी प्राप्त सहरी विकास मन्त्रालयअन्तर्गतको विराटनगरस्थित संघीय आयोजना कार्यान्वयन इकाई कार्यालय प्रमुख काशीप्रसाद गुप्ताले आफूहरूले मास्टर लिस्ट स्वीकृतिका लागि विभागमा सिफारिस गरेर पठाइसकेको बताए । विद्युत् मिटरका लागि विद्युत् प्राधिकरण वितरण केन्द्र विराटनगरमा पत्र पठाइसकेकाले अब त्यहाँ निर्माण कम्पनीले समन्वय गरेर मिटर जडान गराउनुपर्ने र त्यस कुनै समस्या आएको त्यो भन्नुपर्ने उनको भनाइ थियो । जाँच चौकीको प्यागोडा शैलीको मुख्य प्रशासनिक भवन, प्रवेशद्वार, सुरक्षा ब्लक, क्यान्टिन, चिलिङ सेन्टर, पशु र कृषि क्वारेन्टाइन चेकपोस्ट, ल्याब ब्लक, वाटर ट्यांक, दुईवटा पार्किङस्थलको निर्माण, सडक निर्माण सकिएको छ ।प्रमुख साहले चालु आर्थिक वर्षमा जसरी पनि निर्माण काम सम्पन्न गर्ने प्रतिबद्धता जनाए । यसअघि पनि उनले सुरुमा मार्चमा र त्यसपछि मे महिनामा काम सक्ने प्रतिबद्धता जनाए पनि काम पूरा हुन सकेको छैन । चौकीको निर्माण काम सकिएपछि फर्निचर व्यवस्थापन गरेर भारत सरकारले नेपाल सरकारलाई जाँच चौकी हस्तान्तरण गर्नेछ । प्रोजेक्ट म्यानेजमेन्ट कन्सल्ट्यान्ट भारतको राइट्स लिमिटेडले फर्निचरका लागि टेन्डर आह्वान गरिसकेको भारतीय जाँच चौकीका म्यानेजर राकेशकुमार रमणले बताए । चौकीदेखि रानी र रोडशेष चोकबीचको कोसी राजमार्गमा जोड्ने ६० मिटर चौडा सडक निर्माणसमेत काम सकिएको छ । भारततिरको एकीकृत भन्सार जाँच चौकी निर्माण सकिएर डेढ वर्षदेखि सञ्चालनमा आइसकेको छ ।"
भिसा नआउँदा २० भारतीय फर्किए,प्रशिक्षार्थी)
माछा जोगाउन महोत्सव,"लेखनाथ (कास) लेखनाथ होटल तथा रेस्टुरेन्ट एसोसियसन र जिल्ला मत्स्य व्यवसायी समिति कास्कीको आयोजनामा जेठ १३ देखि २० सम्म पाँचौं बेगनास फिस फेस्टिभल तथा कृषि व्यापार मेला हुने भएको छ । बेगनासताल किनारमा हुने महोत्सवमा ७५ स्टल रहनेछन् । महोत्सवमा माछा, मह, कफी प्रदर्शनी, सुन्दरीडाँडा भ्युटावर र पोखरा जुलोजिकल पार्क अवलोकन, जडीबुटी प्रदर्शनी, पप कन्सर्ट, हास्यव्यंग्य, लोकदोहोरी, खुल्ला डुंगा दौड, पौडी प्रतियोगितालगायत कार्यक्रम हुनेछन् । होटल एसोसिएसनका अध्यक्ष कृष्णप्रसाद तिमिल्सिनाले सुस्ताएको आर्थिक क्षेत्रलाई चलायमान बनाउन महोत्सव आयोजना गरेको बुधबार पत्रकार सम्मेलनमा बताए । मत्स्य व्यवसायी समितिका अध्यक्ष दयाराम तिवारीले कास्कीका ताल र पोखरीमा उत्पादित माछा महोत्सवमा खपत हुने उल्लेख गरे । महोत्सवका प्रचारप्रसार समिति संयोजक दामोदरभक्त थापाले महोत्सवबाट बचत रकम माछा संरक्षणमा खर्च हुने जनाए ।"
गौतम बुद्ध विमानस्थलको धावन मार्ग तयार,"(भैरहवा) : गौतम बुद्ध अन्तर्राष्ट्र्रिय विमानस्थलको धावन मार्ग (रनवे) निर्माण पूरा भएको छ । तीन किलोमिटर लामो धावनमार्गमा चार तहको कालोपत्रे मंगलबार साँझ सकिएको हो । धावनमार्ग ६० मिटर चौडा छ । धावनमार्ग निर्माणसँगै आयोजनाको भौतिक प्रगति ७३ प्रतिशत पुगेको छ । धावन मार्ग र टर्मिनल भवन प्रत्येक विमानस्थलका मुटु हुन्, नागरिक उड्डयन प्राधिकरणका महानिर्देशक सञ्जीव गौतमले भने, धावनमार्ग निर्माण पूरा भएको छ । अब द्रुत गतिमा टर्मिनल भवनको काम हुनेछ । धावनमार्गमा साढे तीन सय मिटर भिजिबिलिटीमा पनि विमान अवतरण गर्न मिल्ने उपकरण रहेको उनले बताए । विमानस्थलको ०७१ सालमा तत्कालीन प्रधानमन्त्री सुशील कोइरालाले शिलान्यास गरेका थिए । यस अवधिमा मधेस आन्दोलन, नाकाबन्दी, भूकम्प, मुख्य ठेकेदार र सहठेकेदारबीचको द्वन्द्वलगायतले आयोजना निर्धारित मितिमा पूरा हुन सकेन ।०७४ मा मुख्य ठेकेदार कम्पनीले व्यवस्थापन जिम्मेवारीमा परिवर्तन गरेर अर्को व्यक्ति खटाएपछि गति लिएको थियो । आयोजनाका अनुसार धावनमार्गमा कालोपत्रे (पिच) को काम गत कात्तिकदेखि सुरु भएको थियो । ठेकेदारले इन्धनका लागि आवश्यक खर्च जुटाउन नसक्दा दुई साताअघि काम अवरुद्ध भएको थियो । ठेकेदारले पाउनुपर्ने भुक्तानीमध्येको १० करोड रुपैयाँ उपलब्ध हुनासाथ काम सुरु भएको छ । बुटवल उपमहानगरपालिकाले गिट्टीबालुवाको दर बढाएपछि आपूर्ति रोकिएको थियो । चौतर्फी दबाबपछि उपमहानगरपालिकाले पुरानै दरमा गिट्टीबालुवा उपलब्ध गराउने निर्णय गरेको थियो । सबै पक्षको सहयोगले यही अनुपातमा काम अघि बढेमा आउँदो जनवरीको पहिलो साताभित्रमा यस विमानस्थललाई सञ्चालनमा ल्याउने लक्ष्य प्राधिकरणले राखेको गौतमले बताए । विमानस्थल निर्माणका क्रममा धेरै समस्यासँग जुध्नुपर्यो, उनले भने, अब त्यस्ता समस्या र व्यवधान नआए आउँदो जनवरी पहिलो साताभित्रमा विमानस्थल सञ्चालनमा ल्याउने हाम्रो लक्ष्य छ । उनका अनुसार भौतिक पूर्वाधारसँगै उपकरण जडानका कार्य पनि आउँदो नोभेम्बरसम्ममा पूरा गर्ने लक्ष्य छ । काठमाडौंको त्रिभुवन अन्तर्राष्ट्रिय विमानस्थलको तुलनामा थप आधुनिक विमानस्थल बनाउने गरी उपकरणको प्रयोग गरिएको छ ।आयोजनाअन्तर्गत ट्याक्सी वेको अन्तिम चरणको कार्य जारी छ । विमान पार्किङ ढलानको काम सम्पन्न भएको छ । टर्मिनल भवनमा ट्रस्टको छानो हाल्ने काम भइरहेको छ । टर्मिनल भवनको फिनिसिङका काम भइरहेका छन् । आठतले कन्ट्रोल टावरको अन्तिम तलाको काम जारी छ । पेरिमिटरमा तारबार लगाउने र नालाका काम भइरहेका छन् । एप्रोनको निर्माण कार्य सम्पन्न भइसकेको छ । धावनमार्ग पिच भएपछि त्यहाँ लाइनिङको काम हुनेछ । आयोजना प्रमुख प्रवेश अधिकारीले अबको निर्माण कार्य टर्मिनल भवन र अन्य साना संरचनामा केन्द्रित रहने जनाए । उनका अनुसार आयोजनाका लागि सुरुमा गरिएको सम्झौता रकम ६ अर्ब २२ करोड रुपैयाँमध्ये हालसम्म करिब ४८ प्रतिशत रकम पुगेको छ । सुरुको सम्झौता रकममा आधुनिक प्रविधि उपकरण जडानका लागि ४० करोड रुपैयाँ लागत थपिएको छ ।"
पर्याप्त खाद्यान्न व्यवस्था गर्न माग,"(धनगढी) : सुदूरपश्चि प्रदेशमा ३३ प्रतिशत गरिबी छ । गरिबीको रेखामुनि रहेका बासिन्दा खाद्य संकटमा छन् । प्रदेश सरकारले अगामी बजेटमा खाद्य अधिकारको सुनिश्चता गर्नुपर्ने माग सरोकारवालाले गरेका छन् । खाद्य अधिकारका लागि प्रदेशस्तरीय सञ्जालले खान नपुग्ने परिवारलाई उत्पादनको स्रोतमा पहुँच पुर्याएर खाद्य सम्प्रभुताको सुनिश्चता गर्न माग गरेका छन् । उनीहरूले खाद्य अधिकार तथा खाद्य सम्प्रभुतासम्बन्धी ऐन २०७५ को कार्यान्वयन गर्न प्रदेश खाद्य परिषद् गठन गर्नसमेत माग राखेका छन् । सञ्जालका अध्यक्ष बलबहादुर रोकायाले संविधानको मौलिक हकअन्तर्गत राखिएको खाद्य अधिकारको व्यवस्थालाई लागू गर्न बनेको खाद्य अधिकार ऐन २०७५को कार्यान्वयन गर्नुपर्नेमा जोड दिएका छन् । ऐन कार्यान्वयन गर्ने सयन्त्र प्रदेश कृषिमन्त्रीको अध्यक्षतामा प्रदेश खाद्य परिषद् गठन गर्नुपर्ने हुन्छ, रोकायाले भने, परिषद् गठन गर्नेतिर प्रदेश सरकारको ध्यानै पुग्न सकेको देखिएन । त्यसैले चाँडै परिषद् गठन गरेर प्रदेशभित्रको खाद्य संकट हटाउने नीति तथा कार्यक्रममार्फत अगामी बजेट ल्याउन सरकारको ध्यानाकर्षण गराएको बताए । रोकायाले खाद्य अधिकारको सवालले प्राथमिकता नपाएकाले खाद्य संकट बढ्दै गएको बताए । सुदूरपश्चिमका ७ पहाडी जिल्लामा आन्तरिक उत्पादनले ३ महिना पनि पुग्दैन । तराईमा मुक्त कमैया, हलिया, बाढीपीडित भूमिहीन तथा सुकुम्बासीहरू खाद्य अधिकारबाट वञ्चित छन् । उनीहरूसँग वर्ष दिन पुग्ने गरी कमाइ खाने खेत नै नभएको उनको भनाइ छ । एक तथ्यांकअनुसार सुदूरका पहाडी जिल्लामा वर्षदिन खान नपुग्ने जनसंख्या ६० प्रतिशत र तराईमा ३० प्रतिशत छ । खाद्य संकटसँग सामना गर्न नसकेर पहाडबाट विस्थापित हुने किसानको जमिन बाँझै रहेको छ । यसले प्रदेशको खाद्य गार्हस्थ उत्पादन झन् घटेको तथ्यांकले देखाउँछ, सञ्जालका अध्यक्ष रोकायले भने, तराईमा सहरीकरणले उर्वरभूमि खण्डीकरण हुँदै गएको छ ।उनले प्रदेशको खाद्य संकट घटाउन कृषिको कुल गार्हस्थ उत्पादनमा वृद्धि हुन आवश्यक भएको बताए । यसका लागि नीति तथा कार्यक्रम र बजेटमा कृषि क्षेत्रलाई प्राथमितामा राख्नुपर्ने उनको धारणा छ । अधिकारकर्मी देवी खनाल प्रदेशको खाद्य गार्हस्थ उत्पादन बढाउन किसानमुखी नीति, कार्यक्रम र बजेट ल्याउनुपर्ने बताउँछन् । प्रदेश सरकारले चालु आर्थिक वर्षमा ३ दशमलव ४१ प्रतिशत मात्रै कृषिमा बजेट विनियोजन गरेको उनले बताए । कुल बजेटको कम्तीमा १० प्रतिशत कृषिमा क्षेत्रको विकासका लागि विनियोजन हुनुपर्नेमा उनले जोड दिए । खनालले किसानलाई उन्नत प्राविधिक ज्ञान, सिँचाइ मल, बीउ र कृषि औजारको व्यवस्था गर्नतर्फ सरकारको ध्यान पुग्न नसकेको औंल्याए । किसानलाई मलखाद अवश्यक परेको बेला चरम अभाव हुने गरेको छ, उनले भने, रोगकिरा लागेको बेला गाउँघरमा जेटीए उपलब्ध हुन नसकेको अवस्था छ ।सुदूरपश्चिममा युरिया १५ हजार, डीएपी १५ हजार र पोटास १ हजार टनको आवश्यक पर्छ । बर्सेनि आपूर्ति आधा मात्रै हुने गरेको छ । प्रदेशभरिमा खेतीयोग्य जमिन ३ लाख २९ हजार ९ सय १३ हेक्टरमध्ये ४१ दशमलव २ प्रतिशतमा मात्रै सिँचाइ सुविधा छ । बाँकी जमिन अकासेपानीकै भरमा खेती गरिन्छ । सिँचाइ सुविधा पनि पहाडमा २० प्रतिशत मात्रै हो । साना किसानमा लागि नीतिसमेत बदल्नुपर्ने उनको धारणा छ । प्रदेश र संघीय सरकारको सिँचाइका योजनाको मापदण्डमा १० हेक्टर भन्दामाथि कमान्ड क्षेत्र भएको मात्रै योजना पार्ने मापदण्ड छ । उनले यो मापदण्डले पहाडमा ५७ हेक्टर जमिन सिञ्चित गर्न लामो दूरीबट कुलो ल्याउनुपर्ने योजना ल्याउन नसकिने बताए । पहाडमा १० किलोमिटर कुलोमा ५० लाख बढी लाग्छ, खनालले भने, स्थानीय तहसँग त्यो बजेट पुग्दैन । केन्द्र र प्रदेश सरकारको मापदण्डमा कुलो पर्दैन । त्यसैले यस्ता समस्यामा प्रदेश सरकारले ध्यान पुर्याएर खाद्य उत्पादनमा वृद्धि ल्याउने कार्यक्रम दिन सक्नुपर्ने उनी बताउँछन् । उनले सुदूरपश्चिमको खेतीयोग्य जमिनको सम्पूर्ण उपभोगबाट ग्रार्हस्थ उत्पादनमा वृद्धि गर्न नसकिए प्रदेश खाद्यमा आत्मनिर्भर हुन नसक्ने औंल्याए ।"
युरिया मल भारतीय बन्दरगाहमा,"(पर्सा) : कृषि सामग्री कम्पनी लिमिटेडको ५५ हजार टन युरिया मल भारतीय बन्दरगाहमा आइपुगेको छ । कम्पनीको वीरगन्ज क्षेत्रीय कार्यालय प्रमुख अजयकुमार श्रीवास्तवका अनुसार २ वटा कन्साइनमेन्टअन्तर्गत २० हजार टन कोलकाता र ३५ हजार टन मल हल्दिया बन्दरगाह आइपुगेको छ । गत साता आइपुगेको मल हाल पानी जहाजबाट बन्दरगाहमा अनलोडको काम भइरहेको उनले बताए । कम्फनीका लागि क्रमशः दुबईको कमजेस्ट र ओमानको मल्टी ट्रेडर्स गरी त्रमशः दुई कम्पनीले ग्लोबल टेन्डरबाट मल आपूर्तिको टेन्डर पाएका थिए । उनीहरूले चीनबाट मल ल्याएका हुन् । कोलकाता र हल्दिया बन्दरगाहबाट रेलमार्फत युरिया ढुवानी गरी वीरगन्जको सिर्सिया सुक्खा बन्दरगाहसम्म ल्याइनेछ । दुवै बन्दरगाहबाट जेठ २० सम्म वीरगन्जमा मल आउन थाल्ने सम्भावना रहेको श्रीवास्तव बताउँछन् । कुनै अवरोध नभए जेठ २० देखि मल क्रमशः वीरगन्ज आउन थाल्नेछन्, उनले भने, पानीजहाजबाट अनलोड भइसकेपछि मल वीरगन्जका लागि रेल्वे र्याकमा लोड हुन थाल्छ । आउन लागेको दुवै मलको लटले धानको वर्षे बालीको सिजनको माग धान्ने श्रीवास्तव बताउँछन् । हाल युरिया, डीएपी, पोटास मलको खासै माग नरहेको र चैते धानका लागि फाट्टफुट्ट युरिया मल माग्न सहकारीहरू आउने गरेको उनले बताए । कम्पनीसँग हाल वीरगन्जमा युरिया मलको मौज्दात सकिएर करिब १० टन मात्र रहे पनि माग नभएकाले तत्काललाई चिन्ताको विषय नरहेको उनले बताए । तराई तथा पहाडी जिल्लामा मकै बालीमा छर्न हाल डीएपी मलको माग रहेकामा माग भए लगत्तै सम्बन्धित जिल्लामा पठाउने काम जारी रहेको उनले बताए ।"
डोटी विमानस्थलको काम सुस्त,"(डोटी) : तीन वर्षअघिदेखि निर्माण सुरु भएको डोटी विमानस्थलको धावन मार्ग स्तरोन्नति कार्य सुस्त गतिमा छ । ०३८ सालमा स्थापना गरिएको डोटीको दिपायलस्थित विमानस्थल २०६२ सालयता अलपत्र छ । गौचरनमा परिणत भएको विमानस्थलको २०७३ सालदेखि मर्मत र कालोपत्रेको काम सुरु भएको हो । ठेकेदार कम्पनीले पटकपटक सम्झौताको म्याद थपे पनि अझै काम सम्पन्न गरेको छैन । विमानस्थलको रनवे कालोपत्रे, नाली निर्माण गर्ने काम ठेकेदार कम्पनी सपना ग्याल्भाले ५ करोडमा ठेक्का सम्झौता गरेको थियो । उक्त कम्पनी आफैंले काम नगरी धनगढीको देवसिंह निर्माण सेवा कम्पनीलाई काम दिएको छ । नाली निर्माण गर्ने काम सम्पन्न भए पनि रनवे कालोपत्रे गर्ने काम अझै सुरु भएको छैन । देवसिहं निर्माण सेवाका फिल्ड इन्चार्ज विष्णु विष्टले असार मसान्तभित्रै काम सक्ने गरी तयारी भइरहेको बताए । अलकत्राको गाडी लोड भइसकेको छ, केही दिनमै पुग्छ, अन्य कच्चा पदार्थ पनि आइसकेको छ, विष्टले भने, ढुक्क हुनुस् असारभित्रै काम सम्पन्न हुन्छ, अब गरिएन भने त स्थानीयभन्दा कम्पनीलाई नै आर्थिक रूपमा धक्का पर्ने भएकाले काम जसरी पनि सक्ने तयारी भइरहेको छ । काममा ढिलासुस्ती हुँदा स्थानीयले सास्ती भोग्नुपरेको छ । हामीले धनगढी पुग्न मात्र ७ घण्टाको गाडीमा यात्रा गर्नुपर्ने बाध्यता छ, स्थानीय आईजंग कुवँरले भने, हवाई उडान नहुँदा गर्भवती महिला, सिकिस्त बिरामीहरूले निकै नै दुःख पाइरहेका छन् । विमानस्थल नभएकाले जिल्लाको पर्यटन विकाससमेत प्रभावित भएको उनले बताए । द्वन्द्वकालमा राम्रोसँग सञ्चालन भएको डोटी विमानस्थल शाही शासनकालका तत्कालीन क्षेत्रीय प्रशासक गणेश शेरचन सरुवा भएर बाहिर गएकै दिनबाट अन्तिम उडान भएको स्थानीय नेता कर्णबहादुर द्वारिया सम्झन्छन् । त्यसपछि विमानस्थल सुचारु गर्न हैसियत राख्न सक्ने नेता डोटीमा नै भएन, द्वारियाले भने, अनेक आशा, भरोसा र लोभ नेताहरूले देखाए पनि राजनीतिक लाभ मात्र उठाए ।"
सावित्राको सान,लिगमा सावित्राले १५ गोल गरिन् । सेतुले खेलेका ७ मध्ये ६ खेलमा गोल गरेकी सावित्राले तीन ह्याट्रिक गरेकी छन् । तीमध्ये २ खेलमा ४४ गोल गरिन् । प्रतियोगिताभर सेतुले ४५ गोल गरेर ६ गोल खाएको छ । सेतुले गरेकोमध्ये एकतिहाइ गोल सावित्राले गरेकी हुन् । सावित्रा आफ्नो टिमको सर्वाधिक गोलकर्ता पनि भइन् । लिगकै सर्वाधिक गोलकर्ता भने मणिपुरकी बाला देवी हुन् । उनले २६ गोल गरिन् । फाइनलमा भने उनी गोलविहीन भएपछि मणिपुरको उपाधि लक्ष्य पूरा हुन सकेन । प्रतियोगितामा सेतुले सावित्रासहित नेपालकी अर्की स्ट्राइकर अनिता बस्नेतलाई पनि अुनबन्धित गरेको थियो । तर प्लेइङ सेटमा एकमात्र विदेशी राख्न पाउने नियमअनुसार अनिताले प्रतियोगितामा धेरै अवसर पाइनन् । उनी दुई खेलमा मात्र सुरुआती ११ मा सामेल भएकी थिइन् । अनिताले समूह चरणमा बैंग्लोर युनाइटेडविरुद्ध एक गोल गरेकी थिइन् ।
यू१६ बास्केटबलको सेमिफाइनल समीकरण,जाङ्बु शेर्पाको २६ स्कोर मदतमा ग्रेटमायाले विल्सन एकेडेमीविरुद्धको खेल ६०५७ स्कोरले पराजित गरेको थियो । दिनको अर्को खेलमा विद्यासागरविरुद्ध पिपुल्स ५५३१ स्कोरले विजयी भयो । पिपुल्सका धिरन कठायतले १८ स्कोर जोडेका थिए । बिहीबार हुने सेमिफाइनलमा कीर्तिपुरले ग्रेटमाया तथा पिपुल्सले साउथ साइडर्ससँग प्रतिस्पर्धा गर्नेछन् ।
अजितलाई ५ लाख,धनुषा (कास) प्रदेश २ का मुख्यमन्त्री लालबाबु राउतले तेस्रो एसियन युथ एथलेटिक्स च्याम्पियनसिपमा स्वर्ण जितेका धावक अजितकुमार यादवलाई बुधबार नगदसहित सम्मानित गरेका छन् । चैतमा हङकङमा सम्पन्न च्याम्पियनसिपमा स्वर्ण जितेका सप्तरी राजविराज१२ का अजितलाई मुख्यमन्त्री राउतले ५ लाख ११ हजार रुपैयाँको चेक हस्तान्तरण गरे । उनले ३ हजार मिटर दौड ८ मिनेट ३० सेकेन्डमा पूरा गर्दै स्वर्ण जितेका थिए । स्वर्ण जितेलगत्तै अजितलाई प्रदेश सरकारले ५ लाख नगदसहित सम्मानित गर्ने मुख्यमन्त्री राउतले घोषणा गरेका थए ।
विजेश्वरी क्वाटरमा,"काठमाडौं (कास) न्यु डायमन्ड एकेडेमी ए र विजेश्वरी ज्ञान मन्दिर स्कुल दोस्रो संस्करण चन्द्रागिरि उपमेयर कप भलिबलको क्वाटरफाइनल पुगेका छन् । बुधबार नैकापस्थित आफ्नै कोर्टमा न्यु डायमन्डले परोपकार आदर्श मााविलाई २५९, २५२ को सेटमा हरायो । डायमण्ड समूह क बाट क्वाटरफाइनल पुगेको छ । विजेश्वरीले ज्ञानसुधा एकेडेमीलाई २० को सेटमा हरायो । उसले २५१७, २८२६ को जित पायो । पारामाउन्टले न्यु डायमन्ड बी लाई २५१०, २५१३ को सेटमा पन्छायो ।"
एफएन्डबीलाई उपाधि,रूपन्देही (कास) इन्टर डिपार्टमेन्ट फुटसलको उपाधि एफएन्डबी सर्भिस क्यासिनो टिमले जितेको छ । क्यासिनो टिमले गेमिङ ए लाई ४० ले हरायो । मणिग्रामस्थित युनिक फुटसल मैदानमा बुधबार फाइनल भएको हो । प्रतियोगितामा फ्रन्ट अफिस टिमका कृष्ण बराल सर्वोत्कृष्ट खेलाडी भए ।
'सहर एकसाथ हुने अवसर हो',"बाटो विस्तार गर्नु भनेको लागूऔषध प्रयोगकर्तालाई लागूऔषध उपलब्ध गराउनु झैं हो । अव्यवस्थापनले गर्दा नै पैदलयात्री र साइकल प्रयोगकर्ताका रूपमा सडक प्रयोग गर्न हिच्किचाउनुपर्ने अवस्था छ । दुघर्टनाको दर बढ्दो छ ।उनको बुझाइमा नेपालमा कार वा आफ्नै वाहनलाई सम्पन्नताको प्रतीक मान्ने चलन छ, जबकि त्यो गलत हो । गुस्ताव पेट्रोको भनाइ सापटी लिँदै उनले भने, विकसित राष्ट्र त्यो होइन, जहाँ गरिबसँग कार हुन्छ । बल्कि त्यो हो जहाँ धनीहरूले पनि सार्वजनिक सवारी प्रयोग गर्छन् । रुट अध्ययन गरेर पिक आवरमा बढी सवारी चलाउनुपर्ने, सार्वजनिक सवारी तथा सडक व्यवस्थापन गर्नुपर्नेमा सरकार उल्टै आफ्नो दायित्वबाट पन्छिएको उनको भनाइ छ ।"
दुर्गाले जिते रारा ट्रेल,"रारा ट्रेल रनको उपाधि जित्ने दुर्गा जुम्लाको कनकासुन्दरी गाउँपालिका३ का हुन् । भारतीय सेनाको जागिर छाडेर उनी दौडमै होमिएका छन् । १३ वर्षको उमेरदेखि दौडै आएको उनले स्मरण गराए । उनले कर्णाली स्पोर्टस क्लबमार्फत खेल्दै आइरहेका छन् । राराको पर्यटन प्रवर्द्धनका लागि प्रतियोगिता गरिएको नेपाली सेनाले जनाएको छ । ट्रेल रनमा कर्णाली प्रदेशका विभिन्न जिल्लाका साथै सेना, प्रहरी र सशस्त्र प्रहरीका खेलाडीले सहभागिता जनाएका थिए । श्रीदल गुल्मका अनुसार प्रतियोगितामा १ सय ३० खेलाडी सहभागी थिए । पहिलोपल्ट आयोजित प्रतियोगिता भव्य रूपमा सफल भएको श्रीदल गुल्मका गुल्मपति सेनानी रवि केसीले बताए । प्रतियोगिताको उद्घाटन उत्तरपश्चिम पृतनाका उपरथी सरोजप्रताप राणाले गरेका थिए । दौडलाई प्रत्येक वर्ष निरन्तरता दिँदै जाने राणाले बताए । उनले प्रतियोगितामार्फत राराको पर्यटन प्रर्वद्धनमा सहयोग पुर्याउने विश्वास व्यक्त गरे । राराको पर्यटन विकासलाई माथि उठाउन खेल गतिविधि बढाउँदै लैजानुपर्ने प्रमुख जिल्ला अधिकारी जयकुमार घिमिरेले बताए ।"
सगरमाथा युथ च्याम्पियन,"चर्च ब्वाइजका निकेश लिम्बुले पहिलो हाफमा प्रहार गरेको बल बारमा लागेर फर्कियो । छिरिङ गुरुङले दोस्रो हाफको सुरुमा पोस्ट नजिकैबाट प्रहार गरेको बल बाहिरियो । निशान लिम्बुले प्रहार पनि सफल हुन सकेन । सगरमाथाका विष्णु सुनुवार, सुशील राई, भुवन बस्नेतले प्रहार विपक्षी गोलकिपरले बचाए । सर्वोकृष्ट खेलाडी सगरमाथाका विष्णु सुनुवार भए । उनले २० हजार रुपैयाँ पाए । राइर्जिङ प्लेयर आयोजक रारा फुटबल क्लबका नरेन्द्र बिक, सर्वाधिक गोलकर्ता दाउफिन्सका पेटेंगा, उत्कृष्ट प्रशिक्षक सगरमाथाका रवि गुरुङ, उत्कृष्ट फरवार्ड सगरमाथाका भुवन गुरुङ, उत्कृष्ट डिफेन्डर चर्चका छिरिङ गुरुङ, उत्कृष्ट गोलरक्षक सगरमाथाका पूर्ण चेम्जोङ र म्यान अफ द फाइनल सगरमाथाका मनोज राई घोषित भए । सेमिफाइनलमा चर्च ब्वाइजले क्यामरुनी क्लब दाउफिन्स र सगरमाथा युथले विभागीय टोली एपीएफलाई हराउँदै फाइनल तय गरका थिए ।विजेतालाई पूर्वमन्त्री सुनीलबहादुर थापालगायतले पुरस्कृत गरे ।"
झापा र इटहरी भिड्ने,"इनरुवा (कास) दोस्रो प्रदेशस्तरीय मेयर कप भलिबलमा बुधबार दोस्रो सेमिफाइनलमा झापाले डुम्राहालाई २५२०, २१२५, २५१९, २५२१ को सेटले पराजित गर्दै फाइनल सुरक्षित गरेको छ । झापाको फाइनल भेट इटहरीको शिखर सुजसँग हुनेछ । शिखरले आयोजक इनरुवालाई हराएको हो । झापाका मिलन चन्द ठाकुर म्यान अफ द म्याच भए ।"
लहानलाई मेयर कप,"सिरहा (कास) प्रदेशस्तरीय प्रथम मेयर कप टी२० क्रिकेटको उपाधि लहान स्पोर्टस एकेडमीले जितेको छ । कर्जन्हा नपाद्वारा आयोजित स्पर्धाको फाइनलमा लहानले महोक्तरी त्रिकेट क्लबलाई १८ रनले हरायो । लहानले ९ विकेट गुमाउँदै १ सय ४१ रन बनायो । राजन रौनियारले ५० र कुश मण्डलले २४ रन बनाए । महोत्तरी १८१ ओभरमा ९७ रनमै समेटियो । लहानका तपेश्वर मुखिया बेस्ट बलर, राकेश कामत बेस्ट ब्याट्सम्यान र राजन म्यान अफ द सिरिज भए ।"
लर्डबुद्ध र लुम्बिनी विजेता,काठमाडौं (कास) ब्वाइजमा लर्डबुद्ध र गर्ल्समा लुम्बिनीले थ्री बाइ थ्री बास्केटबलको उपाधि जितेका छन् । लर्डबुद्धले एनसीआरपीलाई १९१६ ले र लुम्बिनीले टेरेसालाई १४१० स्कोरले हराए । राजीव आले र सुमन्ता थापा उत्कृष्ट खेलाडी भए ।

शीर्षक,विवरण
गिट्ठाका भरमा चिया मजदुर,"ट्रेड युनियन महासंघ (जिफन्ट) का प्रदेश १ उपाध्यक्ष सन्तकुमार राईका अनुसार जिल्लामा करिब ३० हजार चिया श्रमिक छन् । उनीहरूमध्ये ९० प्रतिशत कमाएको दिन खाने छन् । एक सातासम्म काम गर्छन्, शुक्रबार हप्ता थापेपछि शनिबार हप्ताभरि पुग्ने गरी सौदा गर्छन्, राईले भने, काम नगरी खान पुग्ने हैसियत कुनै श्रमिकको छैन । अधिकांश श्रमिक भूमिहीन, सुकुम्बासी, अति विपन्न र सीमान्तकृत समुदायका छन् । उनीहरूले बगानबाहेक अन्य सीप सिकेका छैनन् ।"
नियन्त्रित मिडिया काउन्सिलको तयारी,"१० लाखसम्म जरिवानाआचारसंहिता उल्लंघनको विषयमा कारबाही दायरा कठोर बनाउँदै विधेयकमा १० लाख रुपैयाँसम्म जरिवानाको प्रावधान राखिएको छ । काउन्सिलबाट जारी आचारसंहिताविपरीत कुनै सामग्री प्रकाशन वा प्रसारण गरेका कारण कसैको मर्यादा वा प्रतिष्ठामा आँच पुर्याएको देखिए काउन्सिलले सम्बन्धित आमसञ्चार माध्यम, प्रकाशक, सम्पादक, पत्रकार वा संवाददातालाई २५ हजारदेखि १० लाख रुपैयाँसम्म जरिवाना गर्न सक्ने व्यवस्था विधेयकमा प्रस्तावित छ । प्रकाशन वा प्रसारणका कारण कुनै व्यक्ति वा संस्थालाई क्षति पुगेको भए काउन्सिलले मनासिब क्षतिपूर्ति भराइदिन सक्ने व्यवस्था छ । सरकारद्वारा नियुक्त निकायले पत्रकारहरूलाई दण्ड जरिवाना गर्न सक्ने व्यवस्था गर्नु प्रेस काउन्सिलजस्तो विश्वव्यापी रूपमा प्रचलित संस्थाको मान्यताविपरीत हो, विरहीले भने ।"
अदालतकै जग्गा कब्जा,"प्रमुख जिल्ला अधिकारी उदयबहादुर रानामगरले देशभरका सरकारी जग्गाको खोजी भएका बेला अदालतले आफ्नो जग्गा खोज्ने र स्थानीय तहले खाली गराउने प्रक्रिया छिटो थाल्नुपर्ने बताए । त्यसका लागि शान्तिसुरक्षा आवश्यक परे प्रशासनले जतिबेलै सहयोग गर्छ, उनले भने, तर अरूलाई जिम्मा सुम्पेर अदालत रमिते बन्नु हुँदैन ।"
"हामी हिजो हेर्छौं, कम्बोडिया भोलि","आफूले प्रधानमन्त्री ओलीसँगको ब्रिफिङ मा बितेको १९ वर्षे कम्बोडिया बसाइको अनुभवमा एक दिन पनि बन्दहडताल बेहोर्नु नपरेको भोगाइ सुनाउने माथेले बताए । नीतिगत स्थिरता र सुशासन मात्रै दिनुहोस्, विकास र सुधार आफ्नै रफ्तारमा अघि बढ्नेछ भनेर प्रधानमन्त्रीलाई म भन्नेछु, ६९ वर्षीय माथेले भने ।"
भियतनाम उडे प्रधानमन्त्री,"महाप्रबन्धकका अनुसार उक्त विमानमा ४२ यात्रु थिए । चालकले उक्त विमान सुरक्षित रूपमा काठमाडौं विमानस्थलमा अवतरण गराएका थिए । काठमाडौंबाट ६० माइल पर पुगिसकेको विमान फेरि फर्केर आउँदा प्रधानमन्त्रीको चार्टर उडानको समय धकेलिन पुग्यो, महाप्रबन्धक क्षत्रीले भने । उक्त जहाज अवतरण भइसकेपछि निगमको आरए जिरोजिरोथ्री उडान नम्बरको भीभीआईपी जहाज भियतनामका लागि उडेको थियो । उक्त विमान २ घण्टा ५० मिनेटमा हनोई पुगेर बिहीबारै काठमाडौं फर्किएको छ । ड्र्युकको विमान भने शुक्रबार बिहान मात्रै भुटान फर्किने तालिका छ । प्रधानमन्त्री सवार हुने भएकाले विमानस्थलले नोटाम जारी गरेको थियो । नोटामको समयभन्दा आधा घण्टा हाराहारी अघिपछिका लागि अन्य कमर्सियल उडानलाई सार्ने प्रचलन छ तर उडिरहेको कुनै पनि विमानले आपत्कालीन अवतरणको माग गर्दा भीभीआईपी उडानको समय पनि प्रभावित हुन्छ । निगमको उडानमा हनोई पुगेका प्रधानमन्त्री ओली जेठ १ गते निगमको वाइडबडी विमानबाट काठमाडौं फर्किने कार्यक्रम छ । उक्त उडान चार्टर नभई नियमित हो ।"
"भारतमा रासन कार्ड, नेपालमा वृद्ध भत्ता","छगनलाल इनरुवाका प्रतिष्ठित व्यापारी हुन् । रेडक्रस सुनसरी, इनरुवा सत्यनारायण मन्दिरलगायत विभिन्न सामाजिक संस्थामा आबद्ध भएर काम गरेका उनले भर्खरै भारतको राजधानी दिल्लीमा नयाँ फ्ल्याट खरिद गरेको स्रोतले बतायो । रेडक्रस सुनसरीमा रहँदा उनले २०६४ मा आएको कोसी बाढीपीडितको राहत घोटाला गरेको आरोपमा अख्तियारमा मुद्दासमेत चलेको थियो । धेरैजसो समय दिल्लीमै बस्ने गरेका उनी वृद्ध भत्ता थाप्न मात्रै नेपाल आउने गरेको स्रोतले बतायो ।"
चन्द्रागिरिलाई कारबाही सिफारिस,"वातावरण मन्त्रालयको जैविक विविधता तथा वातावरण महाशाखाले चन्द्रागिरिका संरचना ईआईएअनुसार निर्माण भएनभएको अनुगमन गरी प्रतिवेदन पेस गर्न चैत १७ मा विभागलाई जिम्मेवारी दिएको थियो । भोलिपल्टै महानिर्देशक सापकोटाले विभागका वातावरण निरीक्षकहरू सम्मिलित अनुगमन कार्यदल बनाएर अध्ययन थालेका थिए । कार्यदलमा वातावरण निरीक्षकहरू भूपेन्द्र शर्मा, स्वस्ति श्रेष्ठ, हसना श्रेष्ठ, लक्ष्मीकुमारी ठगुन्ना, विभागका सिभिल इन्जिनियर अजय आचार्य र वन तथा भूसंरक्षण विभागका सहायक वन अधिकृत डम्बरबहादुर भण्डारी थिए । उनीहरूले गत चैत २१ र २६ गते गरी दुई पटक स्थलगत अध्ययन गरी प्रतिवेदन तयार गरेका हुन् ।"
लगनगाँठोको पचासौं वर्ष,"दाहालको वैवाहिक वार्षिकोत्सवमा उपराष्ट्रपति नन्दबहादुर पुन, सभामुख कृष्णबहादुर महरा, राष्ट्रिय सभाका अध्यक्ष गणेशप्रसाद तिमल्सिना, उपप्रधानमन्त्रीहरू ईश्वर पोखरेल, उपेन्द्र यादवलगायत मन्त्री सहभागी थिए । नेकपाका स्थायी समिति र केन्द्रीय समितिमा रहेका नेता, व्यापारी, व्यवसायीलाई पनि निम्त्याइएको थियो । उनीहरूले दाहाल दम्पतीलाई स्टेजमा गएर शुभकामना दिएका थिए । पुष्पकमल र सीता दाहालको २०२६ वैशाख २६ मा विवाह भएको थियो । पन्ध्र वर्षको उमेरमा पुष्पकमलले सीतासँग मागीविवाह गरेका थिए । सीतालाई प्रोग्रेसिभ सुरान्युक्लियर पाल्सी (पीएसपी) भन्ने रोग लागेको छ । पूर्ण रूपमा निको नहुने रोग भएकाले बढ्न नदिन विभिन्न थेरापी गर्नुपर्छ । खुसी बनाउने एक प्रकारको थेरापीकै रूपमा वैवाहिक वर्षगाँठ कार्यक्रम गरिएको परिवारले जनाएको छ ।"
स्वर्गद्वारीको ९५८ बिघा कब्जा,"जग्गा मनपरी रूपमा बिक्री भएर ठूला घर बनिसकेकाले यत्तिकै हटाउन कठिन भएको लमही नगरपालिका प्रमुख कुलबहादुर केसीले बताए । पहिले जग्गा र घरको मूल्य निर्धारण गरेर केही क्षतिपूर्ति दिन सकिए हटाउन सजिलो हुन्छ, उनले भने, केही समयअघि हटाउन खोज्दा जुलुसै लिएर आए, हामी सफल हुन सकेनौं । पहिल्यै घर बन्न नदिएको भए हुन्थ्यो, अहिले जबर्जस्ती हटाउन सजिलो छैन ।"
मोहीलाई पुर्जा लिनै सास्ती,"मोही र जग्गावालसम्बन्धी समन्वय हुन नसक्दा मोही जग्गा बाँडफाँडमा समस्या आएको मालपोत कार्यालयकी मालपोत अधिकृत शान्ता बस्न्यातले बताइन् । निवेदन दिएका मोही पुर्जाबारे प्रक्रिया भइरहेको छ, स्थानीयले भोगेको समस्याबारे बुझेर अध्ययन गरिरहेका छौं, उनले भनिन् ।"
हिलो र धूलोले आजित बौद्धवासीले रोके सडक,"स्थानीयवासी, व्यवसायी र जनप्रतिनिधिका साथ ठेक्का पाएको कम्पनी युनाइटेड बिल्डर्सले तत्कालै काम सुरु गर्ने सहमती गरेको वडाध्यक्ष लामाले जानकारी दिए । उनले भने, आइतबारबाट कालोपत्रेको काम सुरु गर्ने सहमती भएको छ । हामीसँग अन्य विकल्प छैन, मान्नै पर्यो । भारतीय प्रधानमन्त्री नरेन्द्र मोदी आउँदा हयात् होटेलसम्म पीच गरेपनि केही दिनमै त्यो भत्केको लामाको भनाइ छ । आलटाले काम गर्दिन्छन् । केही क्षेत्रमा अदालतको स्टे अर्डरले काम रोकिएको छ । जति खाली भयो, त्यसमा पीच गरिदिने सहमति भएको छ, उनले भने ।"
गंगालालले बनायो छानबिन समिति,वैशाख १७ गते मुटुको शल्यक्रिया गर्ने गर्दा किड्नी फेल भएका कारण उनको मृत्यु भएको अस्पतालले जनाए पनि आफन्त यसलाई मान्न तयार छैनन् । उपचारमा लापरबाही भएको भन्दै आफन्तले शव बुझ्न पनि मानेका छैनन् । बालिकाको शव अहिले त्रिवि शिक्षण अस्पतालमा राखिएको छ । आफन्तले जाहेरी नदिएका कारण शवको पोस्टमार्टम हुन सकेको छैन ।
वीरको टेन्डरविरुद्ध अदालतमा रिट,काठमाडौं (कास) चिकित्सा विज्ञान राष्ट्रिय प्रतिष्ठान (न्याम्स) अन्तर्गतको वीर अस्पतालले १ पैसा मूल्यमा अण्डालगायत विभिन्न रासन सामग्रीे खरिदको टेन्डर स्वीकृत गरेपछि यसविरुद्ध उच्च अदालत पाटनमा रिट दायर भएको छ । आफ्नो योग्यता पुग्दापुग्दै अयोग्य फर्मको टेन्डर स्वीकृत गरेको भन्दै न्यु आरके ट्रेडर्स (सप्लाएर्स फर्म) ले न्याम्सविरुद्ध अदालतमा रिट दर्ता गरेको हो । आरके वीर अस्पतालमा रासन सामग्रीे टेन्डरका लागि निवेदन दिने प्रतिस्पर्धी अर्को फर्म हो । आफूले रासन खरिदबिक्री सम्बन्धी योग्यता र अनुभवको प्रमाण बुझाउँदा पनि अर्को अयोग्य फर्मको टेन्डर स्वीकृत गर्न नहुने आरकेको भनाइ छ । वैशाख २३ गते रिटमाथि आदेश जारी गर्दै न्यायाधीश ठाकुरप्रसाद शर्मा पौडेलले न्याम्ससँग १५ दिनभित्र जवाफ मागेको छ । वीरले १ महिनाअघि रासन सामग्रीे खरिदका लागि न्यु सुयोग इन्टरप्राइजेजको टेन्डर स्वीकृत गरेको थियो ।
अनलाइनबाटै भुक्तानी,"चितवन (कास) भरतपुरका खानेपानी उपभोक्ताहरूले अनलाइनबाटै महसुल तिर्न थालेका छन् । भरतपुर खानेपानी व्यवस्थापन बोर्डले यो सेवा सुरु गरेको हो । ईसेवामार्फत ग्राहकले रकम भुक्तानी गर्न सक्ने बोर्डका कार्यकारी निर्देशक प्रजापती दाहालले जानकारी दिए । बोर्डले भरतपुर महानगरभित्रका २७ हजार ग्राहकलाई खानेपानीको सेवा दिँदै आएको छ । ईसेवाको मोबाइल एप्स डाउनलोड गरेर वा ईसेवाको काउन्टरहरूमा गएर ग्राहकहरूले बिल भुक्तान गर्न सक्नेछन् । बिल तिरेपछि मोबाइल फोनमा एसएमएस आउने गर्छ, ईसेवाका आशिष प्रसाईंले भने । खानेपानी व्यवस्थापन बोर्डमा महिनामा महसुलबापत् ७०८० लाख रुयैयाँ भुक्तानी हुन्छ । अनलाइन भुक्तानी सेवाले ग्राहकलाई कार्यालयमा नै आउनुपर्ने बाध्याता अन्त्य गरेको बोर्डका सूचना अधिकारी सञ्जय बरालले बताए ।"
विद्यार्थीलाई ल्यापटप र रकम,"दोलखा (कास) एसईई परीक्षामा उत्कृष्ट अंक ल्याउने कालिञ्चोक माविका विद्यार्थीहरूले ल्यापटप र जनही २५ हजार नगद पाएका छन् ।अमेरिकास्थित सुजनपरिता एजुकेसन फाउन्डेसनले दुई जना उत्कृष्ट विद्यार्थीले ल्यापटपसहित २५ हजार र थप चार जना विद्यार्थीलाई जनही २५ हजार मात्र पाएका हुन् । कालिञ्चोकबाट एसईईमा उत्कृष्ट अंक ल्याई उक्त विद्यालयमा ११ कक्षाका ६ जना विद्यार्थीलाई फाउन्डेसनका संरक्षक कृष्णानन्द न्यौपाने र भारती न्यौपानेले नगद र जिन्सी हस्तान्तरण गरे । महेश गुरुङ र गौरव भुजेलले ल्यापटप र नगद प्राप्त गरे । विशाल अधिकारी, रुपा खड्का, सुजिता बराल, विपना अधिकारीले जनही २५ हजार हात पारे । अमेरिकामा व्यवसाय सञ्चालन गर्दै आएका सुजन न्यौपाने र उनकी श्रीमती परिताद्वारा स्थापित फाउन्डेसनले सन् २०१५ देखि नेपालका सामुदायिक विद्यालयमा अध्ययन गर्ने विद्यार्थीलाई सहयोग कार्यक्रम सञ्चालन गर्न थालेको हो ।"
न्यायपालिकाको शुद्धीकरण,न्यायपालिकाको स्वतन्त्रता लोकतन्त्रको आधारभूत चरित्र हो । यसको स्वतन्त्रतामा बेलाबेला उठ्ने प्रश्नको निरूपण गर्न खोजेको पाइँदैन । हालै मात्र गण्डकी प्रदेशका मुख्यमन्त्री पृथ्वीसुब्बा गुरुङले न्यायपरिषद्मा राजनीतिक दलका प्रतिनिधि नियुक्त हुने परिपाटीले न्यायपालिकाको स्वतन्क्रतामा सन्देह व्यत्त गरेका छन् । न्यायपरिषद्को संरचनामा उठ्ने यस्ता प्रश्न संसद्को गम्भीर ध्यानाकर्षणको विषय हुन सक्नुपर्छ । परिषद्को संरचना पुनरावलोकन गरी कसरी बढीभन्दा बढी योग्य न्यायाधीशको नियुक्ति सुनिश्चित गर्न सकिन्छ भन्नेबारे संसदीय भूमिका आवश्यक पर्छ । स्वतन्त्र न्यायपालिकाबिना संसदीय लोकतन्त्र संस्थागत हुन सक्दैन । संसद्को आफ्नै सार्वभौम प्रतिष्ठा पनि न्यायपालिकाको स्वतन्त्रतासँग जोडिएको बुझ्न जरुरी छ ।
महत्त्वाकांक्षी चीन र विश्व,"विश्व व्यवस्था नै अन्योलग्रस्त रहेको स्थितिमा एकमाक्र महाशत्तिराष्ट्र अमेरिका आन्तरिक खिचलोमा अल्झिँदै आगामी वर्षको निर्वाचनको तयारीमा लाग्नु रट्रम्प प्रशासनले आफ्ना सन्निकट मित्रराष्ट्रहरूलाई नै दबाब र धम्की दिई शत्रुवत् व्यवहार गर्ने नीति लिनुले पनि चीनको महत्त्वाकांक्षी योजना पूरा हुने सम्भावना बढेको छ । चीनको संविधानमा समेत उल्लिखित बीआरआई वास्तवमा मुलुकको विदेश नीतिको अति संवेदनशील तथा महत्त्वपूर्ण पाटो हुनुको मुख्य कारण भविष्यमा चीनको अस्तित्वसितै गाँसिएको छ । २०३० मा चीनको जनसंख्या १ अर्ब ४१ करोड पुग्नेछ । बढ्ने क्रम रोकिने छैन । अर्थतन्त्रले समयानुकूल फड्को मार्न सकेन भने पार्टी शासित राष्ट्र जोखिममा पर्नेछ । चिनियाँ गृहनीति व्यवस्थापनका सन्दर्भमा बीआरआईलाई भावी आर्थिक विपत्ति व्यवस्थापन नीति भनी बुझ्न सकिन्छ । तसर्थ आन्तरिक उत्पादन वृद्धि, वाणिज्य व्यापार प्रबर्द्धनसितै लगानी र त्यसको लाभबाट अस्तित्व संरक्षणकै निम्ति अन्तर्राष्ट्रिय राजनीतिमा चीनले आफ्नो सक्रिय उपस्थिति कायम राख्न चाहेको छ । यस उद्देश्यमा चीन अहिले सफल भए पनि चुनौतीहीन भने रहेको छैन ।"
प्रधानमन्क्रीको बेलगाम बोली,"प्रधानमन्त्री केपी ओलीले आक्रोश, कुण्ठा र निम्छरा अभिव्यक्तिको वास्ता नगरी म वास्तविक प्रश्नको मात्र जवाफ दिन्छु भनेपछि प्रतिनिधिसभाको बैठकमा रडाको मच्चियो । प्रधानमन्त्रीले संसदजस्तो ठाउँमा उभिएर अरुलाई होच्याउने खालका शब्द प्रयोग गरेर पेल्न खोज्नु शोभनीय कार्य होइन । ओलीका एकपछि अर्को अभिव्यक्तिले प्रतिपक्षीलाई रुष्ट बनाउँदै लगेको छ । समय परिस्थिति सधैं आफ्नो पक्षमा मात्रै हुँदैन । हिजोको एमाले तेस्रो दलको हैसियतमा हुँदा उसलाई पहिलो र दास्रो दलले निम्छरोका बिल्ला भिराएनन् । ओलीले संसदीय अभ्यासमा धेरै कुरा सिक्न बाँकी देखिन्छ । दुई पटक प्रधानमन्त्री भएको व्यक्तिले अझैसम्म नसिकेको कुरा अब कहिले सिक्ने ? सभामुख कृष्णबहादुर महराले पनि विशुद्ध नेकपाको प्रवक्ताको हैसियतमा काम गरिरहे जस्तो देखिएको छ । कस्तो अवस्थामा संसदको कारबाही सुचारु गर्ने, कस्तो अवस्था संसद अवरुद्ध भएको मान्न भन्नेमा उनी अनविज्ञ पक्कै छैनन् । माओवादी पार्टीबाट सबैभन्दा धेरैपटक संसदीय अभ्यासमा सहभागी भएका नेता उनै हुन् । सभामुख भएदेखि नै उनले संसदको नियम मिचेर संसद चलाइरहेका छन् । सभामुख भनेको कुनै दल निकट रहेको हुनुहुँदैन । महराका गतिविधि हेर्दा पूरै प्रधानमन्त्रीबाट निर्देशित भएको देखिन्छ । सुजन देवकोटा, पालुङटार ४, गोरखा"
सटर र कम्प्लेक्सप्रति प्यार,"विद्यालय कि सटरालय शीर्षकको सम्पादकीय गजब लाग्यो । सरकारले सार्वजनिक र खुल्ला जग्गा किन देखिसहेको छैन, अचम्म लागिरहेको छ । संघ होस् या स्थानीय जुनसुकै सरकारले खाली ठाउँमा आँखा लगाएको मात्र देखिन्छ । काठमाडौंका अधिकांश गुठी, सरकारी विद्यालयका खुल्ला स्थानमा सटरदेखि कम्प्लेक्स बनाउन दिइएको छ । सरकारी जग्गा, खुल्ला स्थानमा भूमाफियादेखि सबै स्तरका नेताहरू जोडिएका समाचार पढ्दा हामी कुन बाटो हिँड्न खोजिरहेका छौं भन्ने प्रश्न उठ्छ । काठमाडौंमा अस्तव्यस्त बसोबास, भवन निर्माण र पैसा कमाउने ठाउँमात्र खोज्दा प्रकृति र पर्यावरण बिग्रन गई मानव जीवनलाई कष्ट पुर्याउने देखिन्छ । सन्तोष सागर, कीर्तिपुर, काठमाडौं"
"बाटाकै बेहाल छ, बुटिकका कुरा","ठेकेदारलाई कारबाही गर्न नसक्नु सरकारको असक्षमता हो । समयमै पिच गर्न नसके पनि सडकका खाल्टाखुल्टी पुरेर लाखौं बटुवालाई केही राहत दिन सकिन्थ्यो । सरकारलाई बाटो बनाउन होइन, सिंहदरबारलाई बुटिक बनाउनमै फुर्सद छैन । सधैं विकास र समृद्धिको नारा दिने सरकारको असली अनुहार बौद्ध र कलंकी, नागढुंगाको बाटोमा राम्रोसंँग देखिँदैछ । विश्व सम्पदा सूचीमा रहेको बौद्धनाथ दर्शन गर्न आउने हजारौं पर्यटक सरकारको शैली देखेर जिल्ल छन् । यस बाटोमा दैनिक २० हजारभन्दा बढी सवारी साधन हिँड्छन् । बाटोकै कारण दिनहुँ दुर्घटना हुन्छन् । सरकारलाई के पर्वाह !ठेकेदारको गल्तीको भार सरकारको टाउकोमा पुगेको छ । हजारौं यात्रुले सरकारको क्षमतामा प्रश्न उठाइरहेका छन् । गोपाल देवकोटा, गोकर्णेश्वर ८, जोरपाटीकाठमाडौंको बौद्ध, जोरपाटीका स्थानीयले बिहीबार बिहान केही समय दबाबस्वरुप सडक बन्दको घोषणा गरे । ठाउँठाउँमा टायर बालिन थाले, सडकमा पूर्णरूपमा सवारी साधन देखिन छाडे । बटुवा पनि भागाभाग गर्न थाले । यही क्षेत्रमा ठूला तीनवटा अस्पताल छन् । त्यहाँ आउनेजाने बिरामीको आंँकलन भिडले गर्न सकेन । क्षणभरमै सडक युद्ध सकिएपछिको मैदानजस्तै बन्न पुग्यो । प्रहरीको उपस्थिति शून्य थियो । कसैको नियन्त्रणमा कोही थिएन । वर्षौंदेखि सरकारले लाचारी प्रस्तुत गरिरहेको यो सडकमा जनताको आक्रोशित थिए । बौद्ध, जोरपाटीको सडकले सरकारको उपस्थितिलाई व्यंग्य गरिरहेको छ । रामकृष्ण बराल, जोरपाटी २"
उपभोक्ता एकातिर समिति अर्कातिर,"उपभोक्ता समितिलाई पारदर्शी बनाउनु सम्बन्धित निकायका लागि चुनौती बन्दै गइरहेको छ । देशभरिका स्थानीय सरकार, तिनका जनप्रतिनिधि, कर्मचारी, आमनागरिक र सरोकारवालाले यस विषयलाई मनन गरी सोही मुताबिक पहल गर्नु अपरिहार्य भइसकेको छ । सुशासनलाई आत्मसात् गर्नसके विकास साँचो अर्थमा कुनाकुनामा पुग्नेछ नै, जनप्रतिनिधिको राजनीतिक भविष्य पनि सबल हुँदै जानेछ ।"
दलीय भागबन्डाको घँटेसी,उज्ज्वल प्रसाईं
कठघरामा न्यायपालिका,"प्रधान न्यायालय ऐन लागु भए यताको सात दशकसम्म पनि स्वतन्त्र न्यायपालिकाको स्थापना र सम्बर्द्धनको यात्रा अधुरो, अपुरो र राजनीतिक चक्रव्यूहमा फँसेको छ । गणतन्त्र स्थापना भइसक्दा पनि स्वतन्त्र न्यायपालिकाका लागि लडाइँ जारी राख्नुपर्ने अवस्थाको अन्त्य चाँडै हुने लक्षण छैन । अहिले कुनै संस्था स्वतन्त्र, सक्षम र प्रभावकारी रहनुपर्छ भने निसन्देह त्यो न्यायपालिका नै हो । यसको स्वतन्त्रताको रक्षाका खातिर असल, इमानदार र निष्ठावान न्यायाधीश, कानुन व्यवसायी, नेपाल बार र राजनीतिकज्ञहरू एकैथलोमा उभिनु जरुरी छ । न्यायालयको स्वतन्त्रता कायम रहेन भने निश्चित छ मुलुकमा गणतन्त्रको युग लामो रहने छैन । नागरिक स्वतन्त्रताको लागि स्वतन्त्र, सक्षम र प्रभावकारी न्यायपालिका आजको आवश्यकता हो । यसको सम्बर्द्धन र संरक्षण विरुद्धमा आइपर्ने हर चुनौती विरुद्ध जुनसुकै बखत एकढिक्का भएर प्रतिवाद गर्न हामी सक्षम छौं भन्ने सन्देश प्रवाह गर्न आवश्यक छ । त्यसका लागि विगत र वर्तमानको समीक्षा गरेर अघि बढ्ने प्रण गरौं ।"
प्रधानमन्त्री जथाभाबी बोल्छन् : देउवा,"देउवाले महिलालाई पार्टीले बढी महत्त्व दिएको बताए । पार्टीमा महिलालाई ३३ प्रतिशत दिने नेपाली कांग्रेस मात्र हो, सहमहामन्त्री महिलाका लागि छुट्याएका छौं, उनले भने, महिलालाई कांग्रेस जति महत्त्व अरू पार्टीले दिएका छैनन्, सच्चा मानेमा पार्टी समावेशी छ । उनले अरूलाई पार्टीमा ल्याउन आह्वानसमेत गरे । पार्टीमा अधिकार मात्र लिएर भएन, देउवाले भने, महिलाले महिलालाई, दलितले दलितलाई, जनजातिले जनजातिको समर्थन लिनुपर्यो, ग्रास रुटमा काम गर्नुपर्यो ।"
रातो स्टिकर लगाइएको भवनमा अदालत,"अदालत तत्कालीन धौलागिरी अञ्चलका ४ जिल्लाको अभिलेखालय पनि हो । चारवटै जिल्लाका अदालतको रेकर्ड, लगत र अन्य महत्त्वपूर्ण विवरण छन् । कर्मचारी, न्यायाधीशसमेत गरी धेरै दरबन्दी हुने भएकाले भवन अत्याधुनिक हुनैपर्ने ढकालको भनाइ छ । सबै जिल्ला अदालत अत्याधुनिक, बालमैत्री, सूचनामैत्री र र्यामसहितका बनेका छन्, मुख्य न्यायाधीश हरिप्रसाद पौडेलले भने, अभिलेखालयसमेत भएकाले अब ढिला नगरी भवन बनाउनैपर्छ । अदालतको हाल ७ रोपनी मात्र रहेकाले आवश्यकताअनुसार भवन बनाउन जमिन अभाव नहुने उनले बताए । राष्ट्रिय पुनर्निर्माण प्राधिकरणले जिल्लाका भौतिक संरचनाको निर्माण गरिरहेको छ । जिल्लाभरका विद्यालय, निजी आवास र सडक निर्माणमा प्राधिकरणले काम गरे पनि अदालत भवनमा सरकारी बजेट र स्टिमेट चाहिएकाले सर्वोच्चकै कार्यक्रममा सूचीकृत हुनुपर्ने प्रावधान छ । अदालत निर्माणका लागि तोकिएको बजेट आवश्यक पर्ने भएकाले ढिला भएको हो, ढकालले भने, अर्को वर्ष भवन बन्ने आशा छ ।"
जोर्डनमा ५ नेपाली महिला जेलमुक्त,"दूतावासले अनुश लामा, किरण खड्का, सिराज रायमाझी, शुभप्रसाद पराजुली, रवि गुरुङ, प्रेमशील थारू र प्रेमलाल गौतमलाई उद्धार गरी पठाएको हो । बिडारीका अनुसार उद्धार गर्न बाँकी १५ जनालाई नेपाली शान्ति सेनाको क्याम्पभित्र ल्याएर राख्ने योजना भइरहेको छ । दूतावासले रूपन्द्रेहीका गणेश थापामगर, पूर्णबहादुर गुरुङ, बुद्धिबहादुर अधिकारी क्षेत्री, लमजुङका अमृत गुरुङ, दाङका भुवन आचार्य, सुनसरीका राजु विष्ट, सनम विश्वकर्मा, गुप्तबहादुर विक, सिन्धुपाल्चोकका कृष्ण कोइराला, शेखर खरेल, जयराम धामी, अजयकुमार चौधरी, मनोहर कार्की र प्रकाश विश्वकर्माको ट्राभल डकुमेन्ट बनाई पठाइसकेको छ ।"
रुट फेरेर प्रतिबन्धित मुलुक,"मिजोरम प्रहरीले महिलालाई मिजोरम पुर्याउने मुख्य नाइके लालबहादुर नामका नेपालीभाषीलाई नियन्त्रणमा लिएको छ । लालबहादुरले मिजोरमसम्म ल्याएर बोर्डर कटाउने गरेको खुलेको छ, शान्लियानाले भारतीय सञ्चारमाध्यमसँग भनेका छन् । स्रोतका अनुसार लालबहादुरले दिल्ली र काठमाडौंमा रहेका एजेन्टसँगको समन्वयमा सीमा पार गराउने काम गर्दै आएका छन् । विगतमा दिल्लीबाट श्रीलंकाको कोलम्बो हुँदै खाडी मुलुक तथा इराक, किर्गिस्तानलगायत युद्धग्रस्त देशमा पठाउने गरिन्थ्यो । त्यसमा सरकारले कडाइ गरेपछि मानव तस्करका गिरोहहरूले लामो र वैकल्पिक रुट प्रयोग गर्न थालेका हुन् । दिल्लीको इन्दिरा गान्धी विमानस्थलमा कडाइ गरिएपछि तस्करहरूले उत्तरपूर्वी भारतका मणिपुर र मिजोरमजस्ता राज्य प्रयोग गर्न थालेका छन्, माइती नेपालका अध्यक्ष विश्वराज खड्काले भने । उनका अनुसार सुरुमा तस्करहरूले म्यानमारको पर्यटक भिसा निकाल्छन् र विभिन्न नाका हुँदै म्यानमारको राजधानी रंगुन पुर्याउँछन् । रंगुनबाट सोझै श्रीलंकाको कोलम्बो लान्छन् । त्यसपछि कोलम्बो ट्रान्जिट बनाउँदै खाडीलगायतका मुलुक पठाउँछन् ।"
कांग्रेसले जय नेपाल किन बोकेको ?,"सरकारले विद्युत् नियमन आयोगको अध्यक्षमा दिल्लीबहादुर सिंह तथा सदस्यमा रामप्रसाद धिताल, रामकृष्ण खतिवडा, रामेश्वरप्रसाद कलवार र भागीरथी भट्टराई ज्ञवालीलाई नियुक्त गर्ने निर्णय गरेको छ । अध्यागमन नियमावली २०५१ को नियम ४६ बमोजिम अनुसूची९ र अनुसूची१२ हेरफेर गरी उक्त सूचना नेपाल राजपत्रमा प्रकाशन गर्ने निर्णय गरिएको छ ।"
खेलकुद विश्वविद्यालय स्थापना गर्न समितिको निर्देशन,तातोपानी जेठमा खुल्ने परराष्ट्रमन्त्री ज्ञवालीले तातोपानी नाका जेठमा खुल्ने बताएका छन् । समितिका सदस्य सापकोटाले नाका खोल्ने तयारीका सन्दर्भमा सोधेको प्रश्नमा मन्त्री ज्ञवालीले चीनले सीमामा सबै तयारी गरेको जानकारी दिँदै जेठ १७ गतेसम्ममा नाका खोल्ने बताए । यो नाका भूकम्पपछि पूर्ण रूपमा बन्द छ । अहिले सीमाका दुवैपट्टि भौतिक संरचना निर्माण भइरहेको छ ।
सचिवको क्लस्टर नहटाउन माग,प्रस्तावित विधेयकमा बढुवा समूहगत रूपमा भए पनि सचिव जुनसुकै मन्त्रालयमा बनाउन सक्ने प्रावधान छ । हाल प्रचलनमा रहेको निजामती कर्मचारी ऐन २०४९ अनुसार क्लस्टरका आधारमा सम्बन्धित मन्त्रालयको सचिव बनाउने प्रावधान छ । संघीय मामिला तथा सामान्य प्रशासन सचिव यादव कोइरालाले मन्त्रीसमेतको सहभागितामा मन्त्रालय स्तरमा विभिन्न कोणमा छलफल गरेरै सरकारले विधेयक तयार गरेको जानकारी दिएका थिए । नयाँ ऐन ल्याउने तयारीस्वरूप सरकारले संसद्मा दर्ता गरेको विधेयकमा समूह नतोकी खुला राखेपछि यो प्रावधान हटाउनुपर्ने भन्दै सदस्यहरूले संशोधन प्रस्तावमा छलफल सुरु गरेका हुन् । समितिका सभापति शशि श्रेष्ठको अध्यक्षतामा बिहीबार भएको दफाबार छलफलमा बोल्दै सदस्यहरूले विशिष्टलाई खुला रूपमा जताततै सरुवा र पदस्थापन गराउँदा विषयगत क्षमता नहुने र त्यसले कार्यसम्पादनमा उपलब्धि नदेखिने तर्क राखेका छन् ।
अझै असुरक्षित गर्भपतन,साँखेजुङस्थित स्वास्थ्य चौकीमा सुरक्षित गर्भपतनको सेवा उपलब्ध छ । चालु आवको चैत मसान्तसम्ममा मात्रै यहाँबाट ६२ जनाले सेवा लिएका छन् । नियमनकारी निकायले भरपर्दो अनुगमन नगर्दा जुनसुकै औषधि पसलले पनि अनधिकृत रूपमा गर्भपतनको औषधि दिने गरेको पाइन्छ ।
ट्रोलमा छाइन् प्रियंका,आदिल अलीले अभिनेत्री चोपडाको फेसनलाई लिएर ट्वीटरमा हलोविन पार्टी चलिरहेको जस्तो लागेको टिप्पणी गरेका छन् भने अर्काले प्रियंका जोनी लिभर जस्तै देखिइरहेकी छन् । आशिष गुप्ताले त अभिनेत्रीको हर्कतलाई पागलपनको संज्ञा दिँदै बिनाहमला नै फ्यानलाई मारिदिएको बताएका छन् । केहीले अभिनेत्रीको कपाललाई सुनील ग्रोबरको डाक्टर गुलाटी चरित्रको कपालसँग दाँजेर पनि तस्बिर पोस्ट गरेका छन् ।
चर्चामा कभर भर्सन,"बिहीबार साँझसम्ममा टप फाइभ १ तिम्रो मायाले बाँधेर राख फिमेल कभर भर्सन, २ नेपाली कथानक फिल्म अमेरिका ब्वाइज ३ दक्षिण भारतीय फिल्म इन्स्पेक्टर विजय ४ आशिष चञ्चलानीको भिडियो क्रिकेट गुली गुली की ५ जब बिहेको प्रस्ताव आउँदा रोइन् रमिला, हरिवंशले यसरी मनाए"
नेपाली फिल्म अब रिलिजकै दिन अनलाइनमा,"भिडियो पसलमा फिल्मको स्तरअनुसार तय गरिएको एकदेखि तीन डलरसम्म शुल्क तिरेर नयाँ नेपाली फिल्म हेर्न पाइने व्यवस्था मिलाइएको हो । सुरुवाती चरणमा पछिल्लो समय रिलिज भएका फिल्म क्याप्टेन, ब्रेकअप प्रसाद अपलोड भइसकेको र अन्य फिल्म पनि भिडियो पसलमा राखिने क्रममा रहेको ओएसआरले जनाएको छ ।"
ग्यालरीमा हँसिली आमा,"पहिले सिंगल लेयरमा ब्ल्याक एन्ड हृवाइटमा मात्र हेर्दै आएको थिएँ, यो पटक मल्टिपल लेयर्समा विभिन्न रङसँग खेलेको पाएँ, चित्र नियाल्दै दीक्षितले भने, सन्ध्याको चित्रकारितामा पनि निखारता आएको छ । पेपरकट विधिमार्फत चित्र बनाउन अन्य पेन्टिङमा भन्दा बढी संवेदनशील हुनुपर्ने उनले बताए । प्रदर्शनी अवलोकन गर्दै दर्शक योगन्द्र विक्रम केसीले सन्ध्याको चित्र चकित पार्ने खालको रहेको प्रतिक्रिया दिए । प्रदर्शनी एक महिनासम्म चल्नेछ ।"
भण्डारीको छिपछिपे पानीमा लेउ,"छिपछिपे पानीमा लेउ नेपाली मौलिक गीत रहेको दाबी भण्डारीको छ । विशेष गरी लोक दोहोरीमा बलियो प्रभाव पारिरहेका भण्डारीका लालुपाते नुघ्यो भुइँतिर, सुपारी चाम्रो, फूलमा माहुरी, डुल्ने बेलामा, तिमीबिनाको जिन्दगी म भन्दिनँ जस्ता गीत चर्चित छन् ।"
पोखरेलको विशद चिन्तन,"काठमाडौं (कास) पण्डित हरिहर पोखरेलको दर्शन विधाको कृति विशद चिन्तन सार्वजनिक भएको छ । पेसाले शिक्षक पोखरेल मानिसको जीवनलाई व्यावहारिक बनाउने कलालाई लिएर पुस्तक लेखेका हुन् । एफएम रेडियोमा धार्मिक कार्यक्रमसमेत सञ्चालन गर्दै आएका उनको कृतिमा आत्म कल्याणको मार्ग, विकाररहित जीवन, आनन्दपूर्ण जीवनका लागि दोष त्याग, पवित्र जीवन, अन्तर्मुखी जीवनसुखी, यश र अपयश, कर्मशील जीवन, अहिंसा परामोधर्म, तृष्णा त्याग सुखको अधार, समयको बोध, नियन्त्रित मन, संगतगुनाको फल, प्रकृतिमा विश्वास लगायत ४३ शीर्षकमा आलेख रहेका छन् ।"
अर्बौं डलर गलत छापिए,नोटमा यहाँ एक मात्र महिला हुनु ठूलो जिम्मेवारी हो । म अरू महिला पनि संसदमा हुनुपर्नेमा जोड दिन्छु भन्ने कावनको सम्बोधनको अंश छापिएको हो । सानो अक्षरमा छापिएकाले उनको भनाइको जिम्मेवारी (रेस्पोन्सिबिलिटी) शब्दको आई छुटेको हो । शब्दको हिज्जेमा त्रुटि भए पनि नोट वैधानिक नै मानिएको छ ।
राहुलको नागरिकता बेलायती होइन,"स्वामीले राहुलको मात्र नभई उनकी आमा सोनिया गान्धीको नागरिकतालाई लिएर पनि विगत लामो समयदेखि प्रश्न उठाउँदै आएका छन् । सन् २००४ को चुनावमा कंग्रेस नेतृत्वको संयुक्त प्रगतिशील गठबन्धनले सरकार बनाउने मौका पाएको थियो । त्यति बेला यूपीए प्रमुखका हैसियतले कंग्रेस अध्यक्ष सोनिया गान्धी प्रधानमन्त्री बन्ने प्रवल सम्भावना थियो । तर, तत्कालीन जनता पार्टीका अध्यक्ष स्वामीले नै सोनिया इटालीको नागरिक भएको आरोप लगाउँदै राष्ट्रपतिसमक्ष निवेदन दिएका थिए । त्यसलाई लिएर भाजपाले पनि चर्को विरोध गरेको थियो । विवादका कारण सोनिया आफैंले प्रधानमन्त्री नबन्ने घोषणा गरिन् र सबैलाई आश्चर्यमा पार्दै पूर्वअर्थमन्त्री मनमोहन सिंहलाई प्रधानमन्त्रीका रूपमा अगाडि सारिन् । उक्त कदमपछि केही शान्त देखिएका स्वामीले राहुलको नागरिकतालाई लिएर फेरि प्रश्न उठाएका हुन् ।"
गुआइडोका सहायक पक्राउ,यसअघि गुवाइडोको सुरक्षा सुनिश्चित हुनुपर्ने भन्दै अमेरिकी उपराष्ट्रपति माइक पेन्सले मडुरोलाई सचेत गराएका थिए । तर मडुरोले विपक्षी नेताले शक्ति हत्याउने चलखेल गरेको भन्दै आपराधिक अनुसन्धान थाल्न सर्वोच्च अदालतलाई आदेश दिएका थिए ।
'चीनले सम्झौता तोड्यो',"त्यसैगरी, मेक्सिकोले पनि अमेरिकी स्टिल, मासु, स्याउ र आलुमा २५ प्रतिशत कर लगाएको छ । टर्कीले अमेरिकी समानमा लगाएको कर तेब्बर वृद्धि गरेको छ भने भारतले आफ्नो देशमा निर्यात हुने बदाममा कर बढाउने योजना सार्वजनिक गरिसकेको छ ।"
डेडिकेटेड फिडर हटाउने तयारी,"२०७३ सालदेखि नै ट्रंक र डेडिकेटेड महसुल लगाउन खोज्दा केही उद्योगले पुनरावेदन अदालत बुटवलमा मुद्दा दायर गरेर स्टेअर्डर लिएका कारण ट्रंक लाइनको बिल पठाउन ढिला भएको प्राधिकरणको दाबी छ । पुनको संयोजकत्वमा यसअघि बनेको समितिले उद्योगसँग २०७२ देखि नै डेडिकेटेड र ट्रंक लाइनबापतको शुल्क उठाउनुपर्ने सुझाव दिँदै अर्बौं रुपैयाँ उठ्न बाँकी रहेको औंल्याएको थियो ।ट्रंक र डेडिकेटेड लाइनका लागि प्राधिकरणको नियमावली २०७३ देखि लागू भएकाले त्योभन्दा अघिको महसुल उठाउन मिल्छ कि मिल्दैन भन्ने विषयमा छलफल भएको छ, उनले भने, सबै उद्योगले ट्रंक र डेडिकेटेड सुविधा उपभोग गरेको भन्दै प्रतिवेदनमा एकमुष्ठ शुल्क लगाइएको छ ।"
बजेट बढाउने आश्वासन दिँदै प्रधानमन्त्रीले हस्ताक्षर रोके,जनप्रतिनिधिको जिम्मेवारी विकास निर्माणको पनि रहेको भन्दै दुई दशकअघिबाट सांसदको निर्णयमा खर्च गर्ने गरी बजेट विनियोजन हुन थालेको हो । सत्तारूढ र प्रतिपक्ष दल सबैजसो यो कार्यक्रममा एकमत छन् । २०७१ सालमा प्रत्येक निर्वाचन क्षेत्रका लागि कम्तीमा १० करोड रुपैयाँ बजेट विनियोजन हुनुपर्छ भन्दै हरेक वर्षको बजेट पेस गर्ने पूर्वसन्ध्यामा सांसदहरूले रडाको मच्चाउने गरेका छन् । गत वर्षसम्म निर्वाचन क्षेक्र विकास कार्यत्रमको नाममा प्रतिसभासद २० लाख (समानुपातिक र निर्वाचित दुवै) र निर्वाचन क्षेत्र पूर्वाधार विशेषअन्तर्गत प्रतिनिर्वाचन क्षेत्र ३ करोड रुपैयाँका दरले बजेट वितरण भइरहेको थियो । १० करोड रुपैयाँ पुर्याउनुपर्ने तीव्र माग सांसदहरूले गरे । अर्थमन्त्री खतिवडाले भने प्रतिसांसद २० लाख रुपैयाँ दरको खारेज गरी प्रतिनिर्वाचन क्षेत्र ४ करोड रुपैयाँका दरले विनियोजन गर्ने व्यवस्था बजेटमा गरे । केन्द्रको यही सिको गर्दै ७ मध्ये ५ वटा प्रदेशले समेत यस्तै प्रकृतिको प्रदेश सांसदहरूका लागि बजेट विनियोजन गर्दै आएका छन् । यसले स्थानीय सरकारको बजेट कटौती र उसको विकास निर्माणको अधिकार खोसिँदै आएको छ ।
घरैपिच्छे माछा पोखरी,स्थानीय माछापालक किसानले कल्पवृक्ष सहकारी संस्था स्थापना गरेका छन् । समूहले माछा किसानलाई ऋण लगानी गर्दै आएको छ । गाउँपालिकाले पनि त्यस क्षेत्रलाई माछा पकेट क्षेत्रकै रूपमा विकास गर्ने जनाएको छ । त्यसका लागि विभिन्न कार्यक्रम ल्याइएको छ । गाउँपालिका प्रमुख लालबहादुर श्रेष्ठले बढैयाताल क्षेत्रलाई पर्यटकीय र माछाको पकेट क्षेत्रका रूपमा विकास गर्ने काम अगाडि बढाइसकेको बताए ।
पहुँचवालालाई मात्रै ?,"घरेलु तथा साना उद्योग महासंघका अध्यक्ष श्याम गिरीले पनि कृषि र घरेलु उद्योगलाई जोड दिनुपर्ने बताए । कृषि र घरेलु उद्योगमा लगानीबिना आयात प्रतिस्थापन हुन सक्दैन । आकर्षण बढाउन संस्थागत बनाउन जरुरी छ, उनले भने, त्यसका लागि सरकारले प्राथमिकतामा राख्नुपर्छ । हरेक पालिकाले साना उद्योग ग्राम बनाउनुपर्छ । साना तथा घरेलु उद्योगको सन्दर्भमा प्रविधि तथा सूचनाको अभाव रहेकाले आगामी बजेटमा सयन्त्र बनाउनुपर्ने बताए । तुलनात्मक लाभको आधारमा निर्यातमा जोड दिनुपर्ने, निर्यात प्रोत्साहनलाई बढाएर १० प्रतिशत पुर्याउनुपर्ने बताए । राष्ट्रिय सहकारी महासंघका अध्यक्ष केशव बडालले तीनखम्बे नीतिअनुसार अगाडि बढ्नुपर्ने बताए । उनले कृषि क्षेत्र र सहकारी डेरीलाई समान रूपमा लैजानुपर्ने सुझाव दिए ।"
नासिँदै मौलिकता थपिँदै होटल,"मुक्तिनाथमा मात्र होइन, मुस्ताङका पदमार्ग र सडक मार्ग पुगेका प्रायः सबै बस्तीलाई आधुनिकताले छोपेको छ । प्राचीन मौलिकता बोकेका मुण्डे घर नासेर आधुनिक आरसीसी भवन ठडिन थालेका छन् । पुरानो भेषभुषा र संस्कृति बिस्तारै म्युजियम पस्न थालेका छन् । परम्परागत सवारी साधन घोडा विस्थापित भए । हरेक मुस्ताङीका दैलोमा मोटर पुगेको छ । विश्वका सबै प्राचीन सभ्यता आधुनिकताको मारमा परेका छन् । हामी पनि अछुतो रहेनौं । पूरै रोक्न सक्ने अवस्थामा पनि छैनौं, घरपझोङ गाउँपालिका उपप्रममुख शर्मिला गुरुङले भनिन्, मुस्ताङको सम्पदा सुरक्षा गर्न गुरुयोजना निर्माण गर्न प्रयत्नशील छौं ।"
जावलाखेलको रेड रसियन बजारमा,"काठमाडौं (कास) जावलाखेल ग्रुप अफ इन्डस्ट्रिज (जेजीआई) ले रुसी प्रविधि प्रयोग गरी शुद्ध हिमालयन पानी र उच्चस्तरीय पदार्थहरूको सम्मिश्रणबाट बनेको रेड रसियन क्लियर स्प्रिटस बजारमा ल्याएको छ । क्लियर स्प्रिटसका पारखीहरूको मागलाई ध्यानमा राखेर उक्त पेय उत्पादन गरिएको जेजीआईले जनाएको छ । कम्पनीका प्रबन्ध निर्देशक राजबहादुर शाहले रेड रसियनले उपभोक्तालाई गुणस्तर, स्वाद र मूल्यमा पनि पूर्ण सन्तुष्टि दिने दाबी गरे ।"
काठमाडौंमा अब च्याम्पियन,"काठमाडौं (कास) आरपी समूहले विश्व प्रसिद्ध अमेरिकन स्पोर्ट ब्रान्ड च्याम्पियन नेपाल भित्र्याएको छ । यो ब्रान्डको स्टोर काठमाडौंको दरबारमार्ग, ललितपुरको कुमारीपाटीमा रहने र केही समयपछि देशका अन्य प्रमुख सहरहरूमा पनि विस्तार गरिनेछ । स्टोर्ट वेयर उत्पादन गर्ने यो कम्पनीले हाल महिला, पुरुष तथा बालबालिकाहरूका लागि हुडी, सिलिभ, ग्राफिक टिज, ज्याकेट, आउटर, पेन्ट, सर्ट, जुत्तालगायत फेसेनेबल तथा स्पोर्टस वेयरहरू उत्पादन गर्दै आएको छ ।"
कलैयामा ईअल्फाको सोरुम,काठमाडौं (कास) महिन्द्रा टु ह्वीलर्सको आधिकारिक बिक्रेता अग्नि मोटो इन्कले बाराको कलैयामा विद्युतीय सवारी ईअल्फा थ्री ह्वीलरको सोरुम खोलेको छ । कम्पनीले त्यहाँ आफ्नो आधिकारिक डिलरको रुममा ओम राइराम मोटर्सलाई नियुक्त गरेको र सोरुमको स्थापनासँगै कलैया र बारा आसपासका सेवाग्राहीले महिन्द्रा थ्री ह्वीलर्ससम्बन्धी सम्पूर्ण सेवा सहजै प्राप्त गर्न सक्ने जनाएको छ ।
सिद्धार्थका एकैदिन ४ शाखा,"काठमाडौं (कास) सिद्घार्थ बैंकले बुधबार काठमाडौंको काँडाघारी, भक्तपुरको मध्यपुर थिमी, कैलालीको क्याम्पस चोक र अत्तरियालगायत चार स्थानमा शाखा कार्यालय सञ्चालनमा ल्याएको छ । देशभर १५३ वटा शाखा (४ एक्स्टेन्सन काउन्टरसहित), १०० शाखारहित बैंकिङमार्फत बैंकले सेवा प्रदान गर्दै आएको जनाएको छ ।"
आउँदै भिभो एपेक्स,काठमाडौं (कास) भिभो नेपालले स्मार्ट फोन भिभो एपेक्स २०१९ को मिडिया लन्च गरेको छ । निरन्तर विभिन्न आविष्कारिक प्रविधिहरूको विकास र विस्तारमा लागिरहेको कम्पनीले मोबाइल उद्योगमा नै नेतृत्वदायी रूपमा पहिलोपटक इन डिस्प्ले फिंगरप्रिन्ट स्क्यानिङ टेक्नोलोजी विकास गरेको दाबी गरेको छ । भिभो एपेक्समा भएको सुपर युनिबडी डिजाइनले यो स्मार्टफोनलाई बेग्लै बनाएको र फोन समात्न सजिलो हुने कम्पनीको भनाइ छ ।
प्रदेश ३ मा परियोजना बैंक,प्रदेश सरकारले चालु आवको नीति तथा कार्यक्रममा संघीय र स्थानीय सरकारले बजेट विनियोजन गरेका आयोजनामा समेत बजेट परेपछि कार्यान्वयनमा समस्या आएको थियो । त्यसैले पनि प्रदेश सरकारले योजना बैंकको अवधारणा अगाडि ल्याएको हो । योजना बैंक निर्माण भएसँगै संघीय र स्थानीय सरकारले काम गरिरहेका स्थानमा प्रदेश सरकारले बजेट विनियोजन गर्ने छैन । प्रदेश सरकार आगामी वर्षको नीति तथा कार्यक्रम निर्माणमा जुटिरहेको छ । योजना बैंकमार्फत आगामी आर्थिक वर्षमा बजेट ल्याउँदा प्रभावकारी रूपमा कार्यान्वयनमा आउने र जनमुखी बजेट निर्माण हुने अपेक्षा गरिएको छ ।
'निक्षेपमा उपहार नदेऊ',"भूकम्प पीडित भन्नाले राष्ट्रिय पुनर्निर्माण प्राधिकरणसँग निजी आवास पुनर्निर्माण वा प्रबलीकरणका लागि हालसम्म सम्झौता गर्न नसकेको वा सम्झौता गरी पहिलो किस्ता रकम प्राप्त गरी दोस्रो किस्ता रकम प्राप्त नगरेको र आर्थिक अभावका कारण निजी आवास पुनर्निर्माण वा प्रबलीकरण गर्न नसकेको भूकम्पपीडित लाभग्राही सम्झनुपर्छ, संशोधित व्यवस्थामा भनिएको छ । भूकम्पपीडितहरूको निजी आवास निर्माण कर्जाका लागि स्थायी लेखा नम्बर प्यान पनि आवश्यक नपर्ने व्यवस्था गरी राष्ट्र बैंकले कार्यविधि संशोधन गरेको हो ।"
दशकदेखि जलविद्युत् आयोजना अधुरै,केन्द्रले उपलब्ध गराउने अनुदान रकम सिधै निर्माण तथा जडानको जिम्मा लिने कम्पनीका नाममा भुक्तानी भएको छ । रकम भुक्तानी लिएका कम्पनीले विद्युत् निर्माणमा बेवास्ता गर्दै आएका छन् । जिल्लाभर ७ सय किलोवाट विद्युत् उत्पादनको अभिलेख भए पनि नियमित विद्युत् उत्पादन ३ सय किलोवाट मात्र हुने गरेको छ । विद्युत् उत्पादन भएका २४ योजनामध्ये ८ मात्र सुचारु अवस्थामा छन् ।
पाइलट जनगणना यसै वर्ष,"राष्ट्रिय जनगणना १५ दिन राष्ट्रिय जनगणना २०७८ असार १ देखि १५ गतेभित्र हुनेछ । यसअघि दस दिनभित्र जनगणना सम्पन्न गरिन्थ्यो । राष्ट्रिय जनगणना पूर्वतयारीसहितको चार वर्षका निम्ति पाँच अर्ब रुपैयाँ बजेट अनुमान गरिएको छ । जनगणनाको तथ्यांक संकलन कार्य मिश्रित मोडेलबाट हुनेछ । इन्टरनेट सुविधा भएका, भौगोलिक कठिनाइ नरहेका र व्यवस्थापकीय पक्ष सहज रहेका महानगर र उपमहानगरपालिकामा हाते कम्प्युटर (ट्याबलेट) प्रयोग गरिनेछ । अन्यत्र कागजी रूपमै प्रश्नावली भर्नेभराइनेछ । राष्ट्रिय जनगणनाका निम्ति २०७७ चैतदेखि २०७८ असार मसान्तसम्म देशभर ५० हजार जनशक्ति खटाइनेछ, जसमा ८ हजार सुपरभाइजर, एक महिनाका निम्ति ४० हजार गणक र दुई हजार कर्मचारी हुनेछन् । जनगणना सम्पन्न भएको तीन महिनाभित्र प्रारम्भिक नतिजा सार्वजनिक गरिने जनाइएको छ । छ महिनाभित्र डाटा इन्ट्री पूरा गरी नतिजा प्रकाशन गर्ने लक्ष्य विभागको छ । १९६८ सालदेखि हरेक दस वर्षमा राष्ट्रिय जनगणना हुँदै आएको छ । राष्ट्रिय जनगणना २०६८ को तथ्यांकअनुसार मुलुकको जनसंख्या २ करोड ६४ लाख ९४ हजार ५ सय ४ छ । यसमध्ये ५१ दशमलव ५ प्रतिशत अर्थात् १ करोड ४५ हजार ४ सय ६३ महिला छन् । त्यसैगरी पुरुष ४८ दशमलव ५ प्रतिशत अर्थात् १ करोड २८ हजार ४९ हजार ४१ छन् । लैंगिक अनुपात ९४ दशमलव १६ रहेको छ । जनसंख्या वृद्धिदर १ दशमल ३५ प्रतिशत रहेको छ । त्यसबाहेक विदेशमा १९ लाख २१ हजार ४ सय ९४ रहेको देखाएको छ ।"
पुलिसलाई पाथीभरा कप,"ताप्लेजुङमा सञ्चालित भलिबलको यो तेस्रो संस्करण हो । यसअघि जनता मावि हाङदेवा र सदरमुकाम फुङलिङमा भएको थियो । पुरस्कारको व्यवस्था भने व्यवसायी बलबहादुर तामाङ, ईश्वरी पौडेल र रमेश बरालले गरेका थिए ।"
बन्यो रंगशाला निर्माण अभियान समिति,"यो अभियानले रंगशाला निर्माणका लागि राष्ट्रिय तथा अन्तर्राष्ट्रिय स्तरबाटै आर्थिक संकलन गर्नुपर्ने र एउटा राम्रो सन्देश विश्वभर पुर्याउने क्रिकेट कप्तान पारसले बताए । हाम्रै लागि चलिरहेको यो अभियानमा जोडिन पाउँदा निकै खुसी छु, उनले भने, मैले सुरुदेखि नै फाउन्डेसनलाई सहयोग गरिरहेको छु । यो जिम्मेवारीले थप सहयोग गर्न र नेपाललाई विश्वमा चिनाउन मैले र हाम्रो टिमले सक्ने सहयोग गर्नेछौं ।यो अभियानका लागि निर्माण समिति, व्यवस्थापन समिति, आर्थिक समिति, प्राविधिक समितिलगायत अन्य समिति पनि गठन भइसकेको फाउन्डेसनका अध्यक्ष सीताराम कट्टेलले जनाए । खेलकुद समिति गठनले थप उर्जा मिलेको र सम्पूर्ण खेलाडीले अपनत्व ग्रहण गरी अभियानमा सक्रिय लाग्नेमा विश्वस्त छौं, उनले भने ।"
सूर्य नेपाल प्रिमियर गल्फ,यस सिजन सूर्य नेपाल टुर प्रतिस्पर्धात्मक रह्यो । निरन्तर च्याम्पियन शिवराम श्रेष्ठसँगै शीर्ष प्रोहरूलाई एमेच्योर गल्फरले चुनौती दिँदै उपाधि जितेका छन् । एमेच्योर युवा गल्फर सुवास तामाङ र राष्ट्रिय च्याम्पियन टंकबहादुर कार्कीले गतिलो प्रदर्शन गरेका छन् । त्यसैले उनीहरू एमेच्योरबाट दाबेदार देखिएका छन् ।
जावलाखेल युथ फाइनलमा,निर्धारित समयमा जावलाखेलका फोफाना फोडे र गौतम श्रेष्ठ तथा आयोजक युथका कप्तान बीएम कुथु र सुरेश खत्रीले गोल गरेका थिए । म्यान अफ द म्याच आयोजकका सुरेश खत्री भए ।
ताप्लेजुङ र इलाम विजयी,"फर्ममा रहेको ताप्लेजुङविरुद्ध इलामले गतिलो खेल पस्कन सकेन । टिमवर्क राम्रो नमिल्दा वेस्ट अफ फाइभको खेलमा इलामले सजिलै ताप्लेजुङलाई नतिजा सुम्पन पुग्यो । दोस्रो खेलमा नवचेतना भलिबल क्लबले झापा गाउँपालिका भलिबल टिमलाई २५१७, २५२२, २५१८ को सोझो सेटमा पराजित गर्दै सेमिफाइनल तय गरेको हो । नवचेतनाले पनि झापालाई खेलमा फर्कने कुनै अवसर दिएन । सुरुआती क्षणदेखि दबाब बनाएको नवचेतनाका स्पाइकर खेलभर हाबी देखिए । नवचेतनाका मिलनचन्द्र ठकुरी म्यान अफ द म्याच घोषित भए । शुक्रबार गण्डकी प्रदेश र चन्द्रगढी भलिबल क्लब तथा बिर्तामोडको विमान ट्रेड भलिबल क्लबविरुद्ध पाँचथरको त्रिवेणी युवा क्लब भिड्ने छन् । देशभरका ८ टिमले भाग लिने प्रतियोगिता विजेताले १ लाख ५१ हजार र उपविजेताले ८१ हजार रुपैयाँ प्राप्त गर्ने छन् ।"
दिल्लीलाई अवसर,विशाखापट्टनम (एएफपी) पृथ्वी श र ऋषभ पन्तको आक्रामक ब्याटिङ मदतले दिल्ली क्यापिटल्सले बुधबार राति आईपीएलमा सनराइज हैदराबादलाई तनावपूर्ण खेलमा २ विकेटले हराएको छ । जितपछि दिल्ली फाइनल नजिक पुगेको छ । पृथ्वीले ५६ र ऋषभले २१ बलमा ४९ रनको योगदान दिए । यस प्रदर्शन मदतमा दिल्लीले १९५ ओभरमा १ सय ६३ रनको लक्ष्य पछ्याउन सफल रह्यो । ऋषभ अन्तिम दोस्रो ओभरमा आउट भएपछि खेलको रोमाञ्च अन्तिम ६ बलमा पुगेको थियो । त्यसमा अमित मिश्रा अब्स्ट्रटिङ द फिल्ड को आधारमा आउट भए । आईपीएल इतिहासमा यस्तो आउट हुने उनी केवल दोस्रो खेलाडी हुन् । नवौं नम्बरका ब्याट्सम्यान किमो पाउलले विजयी चौका प्रहार गरेपछि दिल्लीको टिममा खुसी छाएको थियो । पाउलले हैदराबादको इनिङ्समा ३ विकेट पनि लिए । शुक्रबार हुने प्लेअफमा दिल्लीले डिफेन्डिङ च्याम्पियन चेन्नई सुपर किंग्सको सामना गर्नेछ । त्यसको विजेताले फाइनलमा प्रवेश पाउने छ । मुम्बई इन्डियन्स फाइनल पुगिसकेको छ ।
विशेष खेलकुद सुरु,"काठमाडौं (कास) राष्ट्रिय खेलकुद परिषद् (राखेप) को आयोजनामा २४ औं विद्यालयस्तरीय विशेष खेलकुद बिहीबार लगनखेलस्थित आर्मी शारीरिक प्रशिक्षण केन्द्रमा सुरु भएको छ । प्रतियोगितामा दृष्टिविहीन, बहिरा र शारीरिक अपांगतर्फ प्रतिस्पर्धा भइरहेको छ । बिहीबार आंशिक दृष्टिविहीनतर्फ छात्रा सफ्टबल थ्रोमा वनदेवी मावि सिन्धुपाल्चोककी मसली तामाङ पहिलो भइन् । पूर्ण दृष्टिविहीन सफ्टबल थ्रो छात्रमा पूर्वाञ्चल ज्ञानचक्षुका राजेन्द्र लिम्बु र छात्रामा शिखरकी सरस्वती दाहालले स्वर्ण जिते । बहिरातर्फ सटपुट छात्रमा केन्द्रीय बहिरा मावि नक्सालका राकेश बस्नेत र छात्रामा धौलागिरि बहिरा माविकी अनिता बुढामगर विजेता भए ।"
आन फुटसल,काठमाडौं (कास) नेपाल आइस आन फुटसलमा बिहीबार समूह ए बाट सफ्ट नेप र सर्वोत्तम सिमेन्ट प्रिक्वाटरफाइनलमा पुगेका छन् । सर्वोत्तमलाई ३१ ले पराजित गरेको सफ्ट नेपले सगरमाथा टीभीमाथि ९१ को जित पायो । हिच हाइकरमाथि ५१ को जीत दर्ता गर्दै सफ्ट नेप समूह विजेता बनेको हो । सफ्टसँग ३१ ले पराजित भए पनि हाइकरमाथि ३१ को जित पाएको सर्वोत्तमले सगरमाथा टीभीलाई ५० ले हराएर समूह उपविजेता बन्यो । समूह बी बाट भोग एड एन्ड इभेन्ट र बराह ज्वेलर्स पनि अन्तिम १६ मा पुगे । यो समूहमा साबिक विजेता आउटरिच बाहिरियो ।
खुकुरी र तिरुपति भिड्ने,भैरहवा (कास) सिद्धार्थ रंगशालामा जारी दोस्रो मेयर कप टी२० क्रिकेटमा लुम्बिनी खुकुरी र तिरुपति क्रिकेट क्लब फाइनल पुगेका छन् । बिहीबार सेमिफाइनलमा खुकुरीले शिवशक्ति त्रिकेट क्लबलाई ६७ रन र तिरुपतिले साई ग्लोबल क्रिकेट क्लबलाई ५ विकेटले हराएर फाइनल तय गरे । यी दुईबीच उपाधिका लागि वैशाख २८ मा प्रतिस्पर्धा हुनेछ । विजेताले ६० हजार र उपविजेताले ३० हजार रुपैयाँ प्राप्त गर्नेछन् ।
पूरा भएको अर्को सपना,"(एमस्ट्राडम) एक मिनेट बाँकी थियो । सायद त्यो भन्दा पनि कम । अझ केही सेकेन्डभन्दा हुन्छ । अयाक्स युरोपेली च्याम्पियन्स लिग फाइनलबाट टाढा रहेको । तर किन हो, कसरी हो । अयाक्सका खेलाडीले आफूलाई सम्हाल्नै सकेनन् । अयाक्सको भविष्य छ र इतिहास पनि । यसले पनि कहिलेकाहीं कामै नगर्ने रहेछ । अयाक्सले कति मीठोसँग आफ्नो अग्रता बुनेको थियो, त्यसलाई टोटेनहमसामु रक्षा गर्न सकेन । इन्ज्युरी समय ५ मिनेटको थियो । प्रत्येक सेकेन्ड यसअघिको सेकेन्डभन्दा लामो र सुस्त थियो । टोटेनहमसामु आक्रमणबाहेक अर्को विकल्प थिएन । अयाक्स भने रक्षात्मक । अयाक्स समर्थकको नजर जर्मन रेफ्री फ्लेक्स बेर्चमाथि थियो, जसले अयाक्स ३२ ले अगाडि रहँदा खेलमा पूर्णविराम लगाउन सक्थे । अन्तिम क्षणतिर बल टोटेनहमकै क्षेत्रमा थियो । लागिरहेथ्यो, १० महिना लामो मिहिनेतले रंग देखाउने छ । प्रतीक्षा लगभग टुंगिनै लागेको छ । एक दशकभन्दा बढी भइसकेको छ, अयाक्सले आफूलाई पुनर्निर्माण गर्न थालेको । कति धेरै योजना र विचार पोखिए होला, त्यस क्रममा । अयाक्सले २३ वर्षअगाडि युरोपेली फाइनल खेलेको थियो र फेरि एकपल्ट त्यस्तै उपलब्धिको संघारमा थियो । लगभग नजिक । के एकपल्ट राम्रोसँग आँखा झिम्क्याउन पाएको थिएन, सबै उडेर गए । यो क्षण थियो, टोटेनहमको सपना पूरा भएको अवसर । स्थिति, अयाक्सको पोस्टभित्र बल पुगिसकेको थियो । लुकास मोउराले आफ्नो ह्याट्रिक पूरा गरेको अवसर थियो त्यो । उनले के गोल गरे, साथीहरूको खुसीको सीमा हेरिनसक्नु थियो । प्रशिक्षक, उनका सहयोगी र बेन्चका खेलाडी सबै मैदानमै पुगे, उनीहरू पनि आफूलाई सम्हाल्न सक्ने स्थितिमै थिएनन् । त्यसको ठीक विपरीत अयाक्सका खेलाडी मैदानमै ढले । उनीहरूको अनुहार घाँसमै लुकेको थियो किनभने त्यो अनुहार देखाउन सकिने खालको थिएन । रेफ्री बेर्चलाई पनि खेल टुंग्याउनु त थियो । त्यसैले उनी आफैं अयाक्सका खेलाडी उठाइरहेका थिए । तर त्यति बेला जति समय बाँकी थियो, त्यो अयाक्सका लागि फेरि खेलमा फर्कन पर्याप्त थिएन । बाँकी सययमा अर्को विकल्प तयार हुन सक्दैन थियो । यो खेलको अन्त्य यसरी हुन्छ भनेर कसैले सोचका थिएनन् । अयाक्सले पूरा सिजन बटुलेको खुसी र हाँसो, त्यसरी निर्दयी र पीडामय तरिकाले अन्त्य हुन्छ भने कसको मनमात्र रुन्न होला ? यो खेलको अर्को कथा पनि त छ । यो हो टोटेनहमको । जनवरीमा उसले एउटै नयाँ खेलाडी अनुबन्ध गरेन । टिमले झन् झन् खराब खेल्न थालेको थियो । त्यति मात्र होइन, क्लबले आफ्नो सबैभन्दा राम्रो खेलाडीलाई पनि चोटका कारण गुमाइसकेको थियो । घरेलु प्रिमियर लिगमा फेब्रुअरीयता टिमको प्रदर्शन पतनतर्फ उन्मुख थियो । तर यही क्लबले अन्ततः युरोपेली च्याम्पियन्स लिगको दोस्रो सेमिफाइनलको दोस्रो लेग ३२ ले जित्यो । यो समग्रमा ३३ को बराबरी हो । टोटेनहमलाई अवे गोल को लाभ प्राप्त भएको स्थिति हो । यससँगै टोटेनहम आफ्नो क्लब इतिहासमै पहिलोपल्ट च्याम्पियन्स लिगको फाइनल पुगेको छ । जुन १ मा म्याड्रिडमा हुने फाइनलमा उसको सामना हुनेछ लिभरपुलसँग । दोस्रो लेगको खेलका नायक रहे तिनै मोउरा । उनी नै पूरा अभियानका वास्तविक नायक भने होइनन् । टोटेनहमले अहिलेसम्म तय गरेको यात्राको श्रेय कसैलाई दिनुपर्छ भने त्यो प्रशिक्षक माउरिसियो पोचेटिनोलाई हो । यी अर्जेन्टिनी प्रशिक्षकले अहिलेसम्म कुनै ठूलो उपाधि जितेका छैनन् । उनको नेतृत्वमा दुईपल्ट टोटेनहमले लिग होडमा आफूलाई उभ्यायो । दुवै अवसरमा टोटेनहममा केही न केही नपुगेको प्रस्ट देखियो । त्यसो त लिग कप नजितेको पनि होइन, तर पोचेटिनोकै भाषामा यो उपाधि जित्नुभन्दा च्याम्पियन्स लिगका लागि छनोट हुनु ठूलो हो । अहिले उनी आफ्नो प्रशिक्षणको करिअरमा सबैभन्दा ठूलो उपलब्धि नजिक पुगेका छन् । दोस्रो लेगका खेल अगाडि उनले भनेका पनि छन्, यदि टोटेनहम फाइनल पुग्छ र उपाधि जित्छ भने उनले क्लब छाड्ने छन् । यस्तो किनभन्दा त्यसयता उनीसँग त्यो भन्दा ठूलो चुनौती अर्को हुने छैन । त्यो भन्दा अग्लो शिखर चढ्ने अवसर हुन्न । खाली हुन्छ त प्रशिक्षक पद नै छाड्ने विकल्पमात्र । यहाँनिर फेरि अयाक्सको कथालाई पनि त्यसै छाड्नुहुन्न । उनीहरूले सेमिफाइनलसम्म तय गरेको यात्रा आफैंमा अनुपम छ । यसमा उत्तिकै गर्व गर्न सकिन्छ । विश्व क्लब फुटबल लोभीको खेल भनिन्छ । अयाक्सले मैदानमा उतारेका लगभग सबै खेलाडी उनीहरूका आफ्नै उत्पादन थियो । एकेडेमी फुटबलमा विश्वास गर्ने अयाक्सको प्रशंसा गर्नैपर्छ । फेरि उसले जसरी अन्तिम चारसम्म पुग्न कुनकुन टिमलाई पन्छाएको थियो, त्यसले पनि त अर्थ राख्छ । उनको माथिल्लो दर्जाको खेल अगाडि ढल्ने एउटा टिम थियो रियल म्याड्रिड । त्यसपछि युभेन्ट्स । जहाँ टोटेनहमको सपना पूरा भयो । त्यहीं अयाक्सले भने माथ खायो । न्युयोर्क टाइम्स"
नुवाकोट निरीह,दोस्रो हाफको २१ औं मिनेटमा चितवनका भुवन बस्नेतले गोल गरे । त्यसपछि ३३ औं मिनेटमा बोबोले गोल थप्दै व्यक्तिगत ह्याट्रिक गरे । नुवाकोटको रक्षापंक्ति कमजोर हुनुको फाइदा बोबोले लिए । पोस्ट नजिकै पुगेर गरेको प्रहार गोलमा परिणत भएको हो । नुवाकोटका गोलरक्षक प्रिसोले केही प्रहार रोकेर गोलसंख्या बढ्न दिएन । पेट्गा बोबो म्यान अफ द म्याच घोषित भए । उनले १० हजार रुपैयाँ पाए । शुक्रबार नेपाल पुलिस क्लब र झापा११ बीच प्रतिस्पर्धा हुनेछ ।
अफ्रिकाका लागि बोल्दै सान्ताना,:
रिट्वीटमा फोटो पनि,ट्वीटरमा कोट रिट्वीट गर्दा यसअघि अक्षर लेख्न मात्रै पाइन्थ्यो । अब भने फोटोसहित भिडियो र जआईएफ पनि प्रयोग गर्न सकिने भएको छ । ट्वीटरले एन्ड्रोइड र आईओएस दुवै एपमा यो फिचर सुरु गरेको छ । प्रयोगकर्ताले यसै सातादेखि यो फिचर देख्न थालेका छन् । यो फिचरले ट्वीटर प्रयोगकर्तालाई अझ बढी सिर्जनशील तरिकाबाट कोट रिट्वीट गर्ने अवसर मिल्नेछ । यो सुविधा डेस्कटपमा भने तत्काल छैन ।
गुगलमा हिस्ट्री डिलिटको नयाँ फिचर,सेटिङमा यो वेब एन्ड एप एक्टिभिटीको नाममा रहनेछ । यसले प्रयोगकर्तालाई तीन महिनापछि वा १८ महिनापछि आफ्नो वेब र एप एक्टिभिटी डिलिट गर्ने सुविधा दिनेछ । एकपटक समय सेट गरेपछि त्यसपछि स्वतः उक्त समयपछि सबै हिस्ट्री डिलिट हुनेछ ।
फेसबुकको भिडियो केन्द्रित योजना,फेसबुकको यो कदमले विशेषगरी भिडियो निर्माण गरी फेसबुकमार्फत धेरै प्रयोगकर्ताकहाँ पुग्ने लक्ष्य राख्नेलाई फाइदा पुग्नेछ । फेसबुकले भिडियो निर्मातालाई आफ्नो प्लेटफर्ममा स्वागत गर्न भिडियो केन्द्रित धेरै योजना अघि सारेको छ ।
उमेशको स्वर्ण यात्रा,"सुगठित शरीर बनाउनका लागि डाइटमा प्रोटिनको मात्रा धेरै खानुपर्छ । कार्बोहाइड्रेटलाई कम गर्दै लानुपर्छ । सुगर र फ्याटको मात्रा समयअनुसार मिलाएर खानुपर्ने, अन्तिम अवस्थासम्म आइपुग्दा प्रोटिनको मात्रा बढाउँदै लानुपर्छ । खेलको २४ घण्टाअगाडि पानी पनि खानु हुन्न । नुनिलो र चिल्लो खानेकुरा नखाई स्टेजसम्म पुग्दा शरीरलाई पूरै हलुका बनाउनुपर्छ । आफ्नो शरीर जोखिममा राखेर स्टेजमा प्रस्तुत हुनुपर्ने बडीबिल्डरको बाध्यता पनि छ । खेलाडीले आफ्नो नभई देशका लागि खेल्ने भएकाले हरेक खेलका खेलाडीलाई सरकारले सहयोग गरे राम्रो गर्न सकिने ठान्छन् उनी । अठोट साथ भन्छन्, अहिले नभए पनि भावी पुस्ताका खेलाडीलाई प्रोत्साहन हुने गरी सम्मान, साथ र हौसला राज्यको स्तरबाट हुनुपर्छ । खेलाडीका लागि विशेष ट्रेनिङ, प्रशिक्षक र राम्रो वातावरण सिर्जना गर्न सके जस्तोसुकै कठिन परिस्थितिमा पनि सफलता हात पार्न सक्छौं ।"

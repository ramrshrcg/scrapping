शीर्षक,विवरण
अंगीकृतमा झन् उल्झन,"प्रधानमन्त्रीले विवाद मिलाउन पहल गर्ने जवाफ दिएको उनले जनाए । यादवले भने, यसमा विवाद गरेर पोजिसन बनाउन उचित छैन । यादव र समाजवादीका रामसहाय यादवले संयुक्त रूपमा फरक मतको लिखित प्रस्ताव प्रेसलाई वितरण गरेका थिए । कुनै निर्णय गरिनसकेको अवस्थामा उनीहरूले समितिमा भने उक्त फरक मत पेस गरेनन् ।"
हिरासतमै कैद भुक्तानी,हुम्लामा भने कारागार निर्माणको काम सुरु भएकै छैन । डिभिजन कार्यालयले निर्माण प्रक्रिया सुरु गरेको जानकारी दिए पनि कहिले काम थालिने हो भन्ने यकिन नभएको जेलर रावतले बताए ।
मोबाइल थिचे पानी,"रेखदेख गर्ने प्राविधिकलाई मासिक १२ हजार उपलब्ध गराइएको उपभोक्ता समितिका अध्यक्ष श्रेष्ठले बताए । घरघरै मिटर जडान भएको छ, उनले भने, न्यूनतम शुल्क तोकेर रकम लिन्छौं, त्यो रकम मर्मत सम्भार कोषमै रहने हो । मोबाइल अपरेटिङ सजिलो प्रविधि भएकाले अन्य पम्पिङ खानेपानी आयोजनामा पनि प्रयोग गर्ने खानेपानी तथा सरसफाइ डिभिजन कार्यालयका प्रमुख तुलसी बस्नेतले बताए ।"
सैन्य सामग्रीको सवा ३ अर्ब भुक्तानी रोकियो,०६४ मा मन्त्रिपरिषद्बाट पारित गरिएको सुरक्षा सामरिक वा प्रतिरक्षा सामग्री आपूर्ति गर्ने कार्यविधिअनुसार सेनाले सैन्य बन्दोबस्तीका सामग्री भारतबाट भित्र्याएको थियो । ०६७ र ०७१ मा पनि भारतबाट सेनाका लागि ६० प्रतिशत अनुदान र ४० प्रतिशत भुक्तानीसम्बन्धी प्रावधानअनुसार सैन्य सामग्री भित्रिएको थियो । मन्त्री र सचिवस्तरीय कतिपय संयुक्त बैठकमा बक्यौता मिनाहाका लागि प्रस्ताव गरिए पनि भारतले स्पष्ट जवाफ नदिएपछि नेपालले गत वर्षको बैठकमा बक्यौता तिर्ने प्रतिबद्धता जनाएको थियो ।
कारबाही नगरे संसद् ठप्प : कांग्रेस,"राजधानीमा धर्नाघटनाको विरोधमा कांग्रेस नेताकार्यकर्ताले शनिबार काठमाडौंको माइतीघर मण्डलमा धर्ना दिए । काठमाडौं, भक्तपुर र ललितपुरका जिल्ला सभापतिको नेतृत्वमा धर्ना दिइएको हो । तीनै जिल्लाका सभापतिले बिहान गृहमन्त्री रामबहादुर थापालाई भेटेर दोषीलाईकारबाही माग गर्दै संयुक्त हस्ताक्षरसहितको ज्ञापनपत्र बुझाएका थिए ।धर्नापछि काठमाडौं सभापति सबुज बानियाँ, ललितपुर सभापति मदनबहादुर अमात्य र भक्तपुर सभापति दुर्लभ थापाले सम्बोधन गरेका थिए । उनीहरूले कांग्रेसको लहर देखिएपछि सत्तारूढ दलका कार्यकर्ताले अत्तालिएर आक्रमण गरेको बताए । आक्रमणकारीलाई सरकारले तत्काल पक्राउ गरी कारबाही नगरे विरोधका थप कार्यक्रमसमेत ल्याउने चेतावनी तीनै जिल्ला सभापतिले दिए । गृहमन्त्रीलाई दिइएको विज्ञप्तिमा पनि तीनै जिल्लाका सभापतिले दोषीमाथि कारबाही नभए आन्दोलन चर्काउने चेतावनी दिएका छन् ।"
क्षेत्रीय संरचना गठन धमाधम,"प्रवक्ता विश्वप्रकाश शर्माले स्थानीय तहका पार्टी संरचनाको गठन सकिनासाथ महाधिवेशन प्रक्रिया अघि बढ्ने बताए । प्रतिनिधिसभाको १ सय ६५ क्षेत्रमध्ये अहिले १ सय ३० क्षेत्रीय कार्यसमिति गठन हुनेछन् । एक निर्वाचन क्षेत्र रहेका जिल्लामा निर्वाचन क्षेत्रको काम जिल्ला कार्यसमितिले हेर्छ । प्रदेश कार्यसमिति भने ३ सय ३० क्षेत्रमै गठन गरिने कांग्रेसले जनाएको छ । स्थानीय तहका संरचना गठनमा विवाद नहोस् भनेर ९ वटा मापदण्डसहितको निर्देशिका जारी गरिएको थियो । सअनुसार निर्वाचन समितिले वरिष्ठता, महाधिवेशन प्रतिनिधि र क्रियाशील सदस्यता, भूगोलको जनसंख्यालगायत मापदण्डका आधारमा नेतृत्व तय गरेको हो । सात प्रदेशका कार्यसमिति गठनमा भने कांग्रेसले अझै निर्णय लिएको छैन । महाधिवेशनको प्रक्रिया अघि बढाउन आवश्यक नपरे पनि पार्टी संगठन सुदृढीकरणका लागि प्रदेश कार्यसमिति तत्काल गठन हुनुपर्ने माग तल्लो तहबाट उठ्दै आएको छ । निर्वाचन कि भागबन्डा भन्नेमा कुरा नमिलेकाले प्रदेश कार्यसमिति गठनमा ढिलाइ हुँदै आएको छ ।"
तरुण दलमा अध्यक्ष र महासचिवको द्वन्द्व,"शाहीले दललाई अलोकतान्त्रिक ढंगले सञ्चालन गरेको र ठूला भ्रष्टाचार काण्डलाई नजरअन्दाज गरेको भन्दै अध्यक्षबाट हटाइएको वक्तव्य जारी गरेका छन् । पार्टी नेताहरूको सहमतिका आधारमा आफू महासचिव भएकाले अध्यक्षले हटाउन नमिल्ने उनको तर्क छ । मलाई हटाए पार्टीकै नेताहरूले हटाउन सक्नुहुन्छ, अध्यक्षलाई हटाउने अधिकार छैन, उनले कान्तिपुरसँग भने । भ्रष्टाचारविरुद्ध लक्षित अख्तियार घेराउ कार्यक्रम अन्तिम समयमा आएर रोकिएको, तरुण दल विस्तार नगरेको, तानाशाही ढंगले आफूखुसी गतिविधि गरेको भन्दै उनले असन्तुष्टि जनाएका छन् ।"
राजनीतिक नियुक्ति गरे बाहिरिने आयोगको चेतावनी,"भदौ १७ गते नै नाम सार्वजनिक गर्ने तयारी भएको समितिका एक सदस्यले बताएका थिए । तर, हालसम्म पनि सार्वजनिक हुन पाएको छैन । बिहीबारको बैठकमा सदस्य प्रेमबहादुर खड्का अनुपस्थित भएपछि कुनै निर्णयमा पुग्न नसकेको समिति सोमबार पुनः बैठक बस्ने निष्कर्षमा पुगेको थियो । सोमबारको बैठकमा योग्यतम उम्मेदवारहरूको नामावली प्रकाशन हुनुपर्ने र सिफारिस पनि त्यसरी नै विधिसम्मत ढंगले अघि बढ्नुपर्ने आयोगको माग छ । त्यसो नभए समितिको प्रतिनिधित्व गर्नबाट आफ्ना सदस्यलाई तुरुन्त रोक लगाउने र फिर्ता बोलाउने आयोगको योजना छ ।"
'नेपाल असंलग्न विदेश नीतिबाट विचलित हुन्न',"देश र पार्टीको अवस्था हेरेर सरकारलाई अस्थिर बनाउन दिइनेछैन, उनले भने, पार्टी एकता राम्ररी जानुपर्यो । सरकारको काम पनि प्रभावकारी ढंगले अघि बढ्नुपर्यो । पाँचै वर्ष यो सरकार चल्दा अपत्ति हुँदैन । आफूले बहुमतसहित ५ वर्ष प्रधानमन्त्री बन्ने अवसर पाए पनि मुलुकको हित र जनचाहनाबमोजिम उभिएर ओली नेतृत्वमा सरकार बनेको उनले बताए । प्रधानमन्त्री बन्न हतार छ कि भनियो भने ममाथि ठूलो अन्याय हुन्छ, उनले भने । शनिबार र आइतबार इलाम सदरमुकाममा सञ्चालन भइरहेको प्रशिक्षण कार्यक्रमका लागि अध्यक्ष दाहाल, वरिष्ठ नेता झलनाथ खनाल, नेता सुवासचन्द्र नेम्बाङसहितका नेता इलाम आएका छन् ।"
राष्ट्रपति भ्रमणमा रेल सम्झौता : रक्षामन्त्री,"उपप्रधानमन्त्री पोखरेलले विकास निर्माणका काम समयमा सम्पन्न नहुनुमा सार्वजनिक खरिद ऐन बाधक रहेको बताए । संसद्बाट सार्वजनिक खरिद ऐन संशोधन हुँदै छ, उनले भने, ऐन संशोधन भएपछि विकास निर्माणका काम समयमै सम्पन्न हुन्छन् । विकास आयोजनालाई गुणस्तरीय बनाउन प्रभावकारी अनुगमन अपरिहार्य रहेको उनले बताए ।"
अवरोध हटाउन सुरु,"जिल्ला प्रशासन कार्यालयको रसुवाको संयोजन तथा गल्छीत्रिशूलीमैलुङस्याफ्रुबेंसीरसुवागढी सडक आयोजनाको समन्वयमा सडक डिभिजन कार्यालय नुवाकोट, स्थानीय तह, प्रतिनिधि तथा प्रदेशसभा सदस्य, संविधानसभा सदस्य र राजनीतिक दलको सहकार्यमा सडक पन्छाउन थालिएको हो । उक्त सडक खण्ड पर्ने सबै जलविद्युत् आयोजनाहरू प्राविधिक तथा मेसिनको सहयोग गरेका छन् । पहिरो पन्छाउन पहिलो दिन ८ वटा मेसिन र २ वटा टिपर प्रयोग गरिएको छ । आइतबार साँझसम्ममा मैलुङस्याफ्रुबेंसी सडक सञ्चालनमा आउने प्रजिअ भण्डारीले बताए ।"
काभ्रेमा डेंगुका ६ बिरामी,"सीमित स्रोत र साधनको बाबजुद अभियान सञ्चालन गरिरहेका छौं, प्रमुख झाले भने, यसका लागि सबै पक्ष सहभागी हुनु जरुरी छ, प्रत्येक नागरिक सचेत नभएसम्म यो नियन्त्रण हुँदैन । डा झाले जम्ने सफा पानी, टायर तथा प्लास्टिकजन्य पदार्थमा लामखुट्टेले बच्चा जन्माउने र संक्रमित लामखुट्टेले टोकेमा संक्रमण फैलने भएकाले सचेत रहन सबैमा अनुरोध गरे ।"
निर्धारित मितिअघि नै बने विद्यालय भवन,"मकवानपुरमा पहिलो चरणमा ११० वटा विद्यालय भवनको पुनर्निर्माण कार्य सुरु गरिएको थियो । पुनर्निर्माण प्राधिकरणको शिक्षासम्बन्धी जिल्ला आयोजना कार्यान्वयन एकाई आव ०७३७४ र ०७४७५ मा १ सय ३६ वटा विद्यालय भवनको पुनर्निर्माण गरिसकेको छ । चालू आवमा शिक्षासम्बन्धी जिल्ला कार्यान्वयन आयोजना एकाईले ६५ वटा विद्यालय भवन निर्माण गर्दै छ । मकवानपुरमा हालसम्म सरकारी, गैरसरकारी गरेर २ सय ५५ वटा विद्यालय निर्माण भइसकेका छन् । ती निर्माण भएका विद्यालयमा करिब एक हजारवटा कक्षाकोठा तयार भएका छन् । अहिले सरकारी तथा गैरसरकारीतर्फबाट ५ सयवटा कक्षा तयार भइरहेको जिल्ला कार्यान्वयन एकाई शिक्षा प्रमुख पाठकले बताए । जाइकाले केन्द्रीय आयोजना कार्यान्वयन एकाईमार्फत् मकवानपुरमा ४१ वटा विद्यालयको भवन निर्माण गरिरहेको छ । तीमध्ये सात विद्यालय भवनको निर्माण सम्पन्न गरिसकेको छ । ३ वटा हस्तान्तरण गर्न मात्र बाँकी छ । प्लान नेपालले ५ वटा विद्यालय भवनको पुनर्निर्माण गरिसकेको छ । एस्थर बेन्जामिन्स नामक गैरसरकारी संस्थाले भूकम्पले भत्केका १० वटा विद्यालयको भवन बनाउने जिम्मा लिएको थियो । त्यसमध्ये ८ वटा भवनको पुनर्निर्माण गरिसकेको छ । २ वटा पनि निर्माणाधीन अवस्थामा छन् । यूएसआईडीले ६ वटा विद्यालय भवन निर्माण गर्दै छ । जिल्ला आयोजना कार्यान्वयन एकाईसँग अनुमति लिएर उनीहरूले विद्यालय भवनको पुनर्निर्माण गरेका हुन् ।"
पृथ्वीराजमार्ग वरपर फोहोरको डंगुर,"राजमार्ग छेउछाउका बजारको फोहोर फाल्ने ठाउँ व्यवस्थित नहुँदा पनि राजमार्ग क्षेत्र दुर्गर्िन्धत हुँदै गएको हो । मलेखुका एक स्थानीय युवा सुशील थापाले भने, फोहोर फाल्ने व्यवस्थित ठाउँ छैन, ठूला बजार र होटल छन्, तर फोहोर तह लगाउने व्यवस्थित स्थान छैन । शौचालयको ढल र फोहोर फाल्ने सबैको एउटै स्थान राजमार्ग किनार नै हो । फोहोर फाल्ने ठाउँ व्यवस्थित नभएकाले नै स्थानीयले रातसाँझ पारेर राजमार्गका खुला ठाउँमा फोहोर थुपारिदिने गरेको स्थानीयले बताए । राजमार्ग छेउछाउका खोल्साखाल्सीलाई फोहोर फाल्ने डम्पिङ साइट नै बनाइएको छ । कुनै टोल समुदाय अथवा पालिकाले नै उक्त ठाउँ तोकेको नभई दिनहुँ फोहोर फाल्दाफाल्दै डम्पिङ साइटजस्तै बनिसकेका छन् ।बेनीघाटका स्थानीय समाजसेवी श्रवण त्रिपाठीले भने, गाउँपालिकाको काम सचेतनामूलक मात्रै छ, पूर्वाधार निर्माण गरेर फोहोर व्यवस्थित गर्नेतर्फ चासो नै छैन, फोहोर नफालौं, स्वास्थ्यमा असर गर्छ भन्ने सन्देश बाँडेर मात्रै फोहोर व्यवस्थापन हुन्छ र ?"
शैक्षिकस्तर बढाउन प्रदेशको तत्परता,"सामुदायिक विद्यालयको शिक्षामा गुणस्तर वृद्धि गर्नका लागि ११९ स्थानीय तहमा एक विद्यालय एक नर्स कार्यक्रम लागू गरेको मन्त्रालयले चालू आर्थिक वर्ष ०७६७७ मा करिब १७ करोड रुपैयाँ शिक्षाको सबलीकरणमा खर्च गरिने प्रदेशका सामाजिक विकास मन्त्री युवराज दुलालले जानकारी दिए । उनका अनुसार शिक्षामा सबलीकरण गर्न मन्त्रालयसँग विभिन्न शीर्षकमा १७ करोड ३० लाख रुपैयाँ रहेको छ । मन्त्रालयले प्रदेशको सामुदायिक विद्यालयको गुणस्तर सुदृढीकरण सबलीकरण अनुदानका लागि मात्रै ११ करोड विनियोजन गरेको छ । प्रदेशको पाँचवटा विद्यालयमा ईलाईब्रेरी सञ्चालनका लागि ३ करोड ३० लाख, आवासीय विद्यालय सञ्चालन तथा व्यवस्थापन गर्न ३ करोड रुपैयाँ र छोरीबुहारी उच्चा शिक्षा छात्रवृत्तिका लागि १ करोड रुपैयाँ छुटयाएको उनले बताए ।"
नेपाललाई अनुसन्धान थलो बनाइने,अन्तर्राष्ट्रिय अनुभव र सिकाइले नै अनुसन्धान केन्द्र र निरन्तर अनुसन्धान आवश्यक देखाएको हो । नेपालका इन्जिनियर र आर्किटेकलाई ढलान घरबाहेक ढुंगामाटोले बनाइएका परम्परागत घर पनि बलिया हुन्छन् भन्ने कुरा पढाउन र अनुसन्धान गर्न आवश्यक रहेको प्राधिकरणका प्रमुख कार्यकारी ज्ञवालीले बताए । चीनमा सेक्टेबल डिजाइनले पनि नेपालमा ढुंगामाटोले बनेका घर बलियो हुन सक्ने विषयमा सीईओ ज्ञवालीको चासो बढेको छ ।
कोष स्थापना गर्ने सम्मानित,छात्रवृत्ति कोष स्थापना गरेर गरिब र जेहेनदार विद्यार्थीलाई अध्ययन गर्ने अवसर दिएको भन्दै विद्यालयले रिसाल र खड्कालाई सम्मान गरेको विद्यालयले जनाएको छ । विद्यालयका प्रधानाध्यापक लेखनाथ रिमालका अनुसार रिसालले सुशीला भैरव छात्रवृत्ति कोषमा तीन लाख र खड्काले सानुजगत छात्रवृत्ति कोषमा एक लाख ५० हजार रुपैयाँ राखेका छन् ।
थिमिको जिब्रो छेड्ने जात्रा रोकियो,"कृष्ण नानीचा श्रेष्ठपछि एघार वर्षदेखि रोकिएको थिमिको जिब्रो छेड्ने जात्रालाई ०७४ मा मध्यपुर थिमि४, बालकुमारीका वीरेन्द्रभक्त गजु श्रेष्ठले फेरि सुरु गरे । अर्को साल उनका बुबाको निधन भयो । जिब्रो छेडाउन सकेनन् । गतवर्ष (२०७५) मा मध्यपुर थिमि५ चोंडेका ४० वर्षीय बालकराम नानीले जिब्रो छेडाएर संस्कृति बचाए । यस वर्ष जिब्रो छेडाउन कोही तयार भएनन् । जिब्रो छेडाउने मान्छे नहुँदा इन्द्रजात्राको भोलिपल्ट भाद्र शुक्लपक्ष पूर्णिमाको साँझ (शनिबार) जिब्रो छेडाएर सञ्चालन गर्ने प्रसिद्ध थिमिको जिब्रो छेड्ने जात्रा रोकियो । मध्यपुर थिमिका युवाहरूले दुई वर्षअघि येंया पुन्हिया मेय् प्वाः खनेगु जात्रा (जिब्रो छेड्ने जात्रा) सञ्चालनका लागि व्यवस्थापन समितिसमेत गठन गरेको छ तर जिब्रो छेडाउन कोही तयार नभएपछि जात्रा रोकिएको ०७४ मा जिब्रो छेडाएका वीरेन्द्रभक्त गजू श्रेष्ठले बताए । जिब्रो छेडाउनु अत्यन्तै साहसिक कार्य हो, जुन आँट हामीले गर्यौं, उनले भने, हाम्रो घरमा बुबाको निधनपछिको जुठो सकिएको छैन । गतवर्ष जिब्रो छेडाएका बालकराम नानीचाको परिवार बिरामी परेकाले जिब्रो नछेडाएको उनले जानकारी दिए । भूतप्रेत, पिसाच, ख्याक, कंकाललगायतलाई पक्रेर जिब्रो छेडी नगर परिक्रममा गरेपछि दुःख दिन छोडेको क्षणलाई स्मरण गरी जिब्रो छेड्ने परम्परा बसेको हो ।"
झोरमा बालमैत्री पार्क,"६० वर्ग किलोमिटर प्लिन्थ एरिया अर्थात् क्षेत्रफलमा एकतले पुरुष तथा महिला शौचालय निर्माण हुने नगरपालिकाका इन्जिनियर रूद्रप्रसाद आचार्यले बताए । १० वर्षे योजनाअन्तर्गत विभिन्न पार्क निर्माण गरिने छ, उनले भने, पहिलो चरणमा बालमैत्री पार्क र शौचालय निर्माण गरे पनि अन्य चरणमा झोलुगें पुल, युवायुवतीमैत्री पार्क, झरना बग्ने ढुंगालाई महादेवको स्वरूप दिइने छ । संघीय सरकारको विशेष अनुदान र काठमाडौं महानगरको नगरनगर साझेदारी कार्यक्रमअन्तर्गत नगरपालिकाले पार्क तथा शौचालय निर्माणका लागि ३ करोड ८५ लाख बजेट विनियोजन गरेको छ । पहिलो चरणको निर्माणका लागि २ करोड ७७ लाख (भ्याटबाहेक) बजेटमा शृखंला निर्माण सेवा कम्पनीलाई ठेक्का दिइएको आचार्यले बताए । चालू आर्थिक वर्षमा पार्क र शौचालय निर्माण कार्य सक्ने गरी काम सुरु गरिसकेको छ, उनले भने । सम्पूर्ण परियोजनाअन्तर्गत झरनामा रहेको ढुगांलाई महादेवको मूर्ति बनाउने, युवायुवतीमैत्री पार्क, पिकनिक स्पोट, चारै तिरका दृश्य हेर्नका लागि झोलुगें पुल, रक क्लाइम्बिङ निर्माण गरिने छ । जुन परियोजन सक्नका लागि करिब १० वर्ष लाग्ने छ । सम्पूर्ण परियोजनाका लागि करिब ३० करोड बजेट अनुमान गरिएको उनले बताए । झोरमा हाल अन्य संरचनाहरू नभए पनि प्राकृतिक झरनाले गर्दा वर्षायाममा आन्तरिक पर्यटकको घुइँचो लाग्ने स्थानीयको भनाइ छ ।"
कर्णाली कहर,"गरिबी निवारणका सरकारी कार्यक्रमहरू कि छरिएका छन् कि दोहोरिएका । यीबाट कसको कसरी भइरहेको छ, यकिन छैन । सुरुमा त, विपन्न परिवारको पहिचानमै समस्या छ । कर्णाली प्रदेशका सात जिल्लासहित मुलुकभरमा २५ जिल्लामा थालिएको गरिब परिवार पहिचान कार्यक्रम पनि विवादास्पद छ । कार्यक्रमले झन्डै चार लाख गरिब पहिचान गरे पनि अहिलेसम्म नगन्यलाई मात्र परिचयपत्र वितरण गरिएको छ । केही जिल्लामा विवाद भएर वितरण नै स्थगित छ । गरिबी पहिचानमा स्थानीय सरकारहरूको विशेष भूमिका जरुरी छ । उनीहरू निष्पक्ष र वस्तुगत भएर लाग्ने हो भने गरिबी पहिचान गर्न गाह्रो छैन र गरिबी न्यूनीकरणका लागि मुलुकमा आर्थिक स्रोत तथा साधनको समुचित र न्यायपूर्ण वितरण गर्नुपर्छ । भौगोलिक क्षेत्रअनुसारको आर्थिक विषमता चिर्न राष्ट्रिय सोच नै चाहिन्छ । जनताको जीवनस्तर सुधार्ने कार्यक्रमहरू लक्षित वर्गमा परिणाम देखिने ढंगले सञ्चालन गरिनुपर्छ । सबै सरोकारवालाबीच उचित समन्वय हुनुपर्छ । स्थानीय तहलाई साधन स्रोत सम्पन्न र सक्षम बनाइनुपर्छ । उनीहरूको प्रत्यक्ष संलग्नतामा कार्यक्रम चलाउँदा लक्षित वर्ग बढी लाभान्वित हुन्छन् र आत्महत्याको समस्या रोक्न भने सम्बन्धित क्षेत्रका नागरिकमा मनोवैज्ञानिक प्रशिक्षणद्वारा आत्मबल बढाउन आवश्यक छ ।"
डेंगुबाट पराजित सरकार,"वैशाख सुरुआतमै धरानमा देखिएको डेंगु भदौमा काठमाडौंसहित देशका विभिन्न भागमा तीव्र गतिमा फैलिसकेको छ । अहिलेसम्म आधा दर्जनभन्दा बढीको मृत्यु भइसकेको छ । सरकारी अस्पतालको आँकडाअनुसार नै करिब ६,००० जना पीडित अस्पताल पुगिसकेका छन् । डेंगुको महामारी सुरु भएको पाँच महिना बितिसक्दा पनि सरकार भने मानौं सुतिरहेको छ । मन्त्रीलाई नै डेंगुले समाएपछि अलि ब्युँझे जस्तो देखिएको सरकार यसको रोकथाममा पूर्ण रूपले चुकेको छ । राजधानीकै अस्पतालहरूमा पाइलो राख्ने ठाउँ नहुँदा पनि सञ्चारमन्त्री भने डेंगु सरकारको नियन्त्रणबाहिर नगएको ठोकुवा गर्नमै व्यस्त छन् । अर्को कुरा, प्रधानमन्त्री ओलीको उपचारमा राज्यको करोडौं सकियो भनिन्छ तर दिनमा तीनचोटि बिग्रिने वीर अस्पतालको एमआरआई मेसिन बनाउन सम्बन्धित निकाय तम्सिँदैन । जस्तोसुकै गम्भीर बिरामी भए पनि त्यहाँ एमआरआई गराउन, पहुँच नहुनेले, कम्तीमा दुई हप्ता कुर्नुपर्छ । सरकार भनेको जनतालाई आपत् पर्दा सान्त्वना दिने खालको हुनुपर्छ, न कि उडन्ते दाबीमा रमाउने किसिमको । लाग्छ हाम्रा सत्तासीनहरूले भने सरकारको परिभाषा अर्कै बनाएका छन् । सन्तोष सिम्खडा, कपुराधारा, काठमाडौं"
जनप्रतिनिधिको नैतिकता,"अर्कातिर, सांसदकै योजनामा तीस प्रतिशत कमिसन जस्तो समाचार पढ्न हामी जनता बाध्य हुनुपर्छ । प्रदेश २ का कर्मचारीहरूले सांसदलाई दिइएको विकास खर्चबाट एक अर्बजति विकास कार्यमा खर्चेछन् र बजेट फर्छ्योट हुने बेला ३० प्रतिशत रकम कमिसन मागेछन् । सांसद र कर्मचारीबीच पानी बाराबारको स्थिति आएछ । जनताको रगतपसिनाबाट संकलित रकमको दुरुपयोग गर्ने जनप्रतिनिधि, जनताको सेवासुविधातिर ध्यान नदिई आफ्नै दुनो सोझ्याउने कर्मचारीहरूबाट थितिको के अपेक्षा गर्नु ? जनप्रतिनिधि भएर डोजरको मालिक बन्ने र विकासनिर्माणको ठेक्कापट्टा लिने गरेपछि कहिले हुने देशको विकास ? कमिसन माग्ने जुकाहरूलाई कारबाहीको दायरामा ल्याउने कसले ? खिमराज गिरी, मध्यनेपाल२, हाल ः काठमाडौं"
अब तीन वर्ण मात्र,"ब्राह्मण ब्राह्मण नै र दलित दलित नै हुन्छन् । कुनै दलित व्राह्मण र कुनै ब्राह्मण दलित हुन सक्दैन । पहिले जात विभाजन कर्मका आधारमा थियो । जबदेखि जन्मका आधारमा जात विभाजन सुरु भयो, कर्मको आधार भत्कियो । ठूलो गल्ती त्यहीँनेर भयो । पछि छुवाछूतले झन् बर्बाद पार्यो । अब त्यसलाई नसुधारी सुख छैन । आरक्षण त्यस सुधारको पहिलो चरण हो । यसका लागि दलितलाई शक्ति हस्तान्तरण गरी दलित वर्ण नै परिवर्तन गर्नुपर्छ । वैदिक कालमा केवल तीन वर्ण थिए । शूद्र वर्गपछि आर्यद्वारा पराजित भएका लागि थपियो । अब पनि तीन वर्ण नै कायम गर्नुपर्छ । दलितलाई वैश्य वर्णमा गणना गर्नुपर्छ । डा शिवशंकर यादव, छपकैया वीरगन्ज"
दुवै देशका बुहारी समान,"नागरिकता वितरण गर्ने सवालमा दुई देशका बुहारीलाई फरकफरक व्यवहार गर्नु किमार्थ उचित हुँदैन । नेपालबाट भारतमा विवाह गरेर जाने बुहारीलाई नागरिकता लिन सात वर्ष लाग्ने अनि भारतबाट नेपालमा विवाह गरेर आउने बुहारीलाई भने एक दिनमै दिनुपर्छर् भन्ने सोच बनाउनु गलत हो । किनकि बुहारी चेली भनेका दुवै देशका समान हुन् । कसैलाई पनि काखपाखा हुनु हुन्न । नेपालले पनि भारतकै जस्तो नियम बनाउनुपर्छ । नेपाली नागरिकता ऐन बनाउने सवालमा राजपा, समाजवादी र नेपाली कांग्रेसका केही सभासदले भारतले जे गरे पनि नेपालले त्यसो गर्नु हुन्न भन्नु देश र जनताप्रति ठूलो धोका हो । त्यसो त नेपालमा भारतीय बुहारी मात्र आउँदैनन्, अन्य देशका पनि आउँछन् । अनि भारतमा पनि नेपालबाहेकका देशका बुहारी पनि आउँछन् । त्यसैले ऐननियम बनाउँदा विश्वमै चलेका चलन र कानुनलाई ख्याल गर्नुपर्छ । तथापी नेपालभारत बीच रोटी बेटीको सम्बन्ध भएको र संख्यात्मक रूपमा धेरै बुहारी आदानप्रदान हुने हुँदा यी दुवै मुलुकमा समान व्यवस्था गर्दा दुवैतर्फका बुहारीलाई समान न्याय हुन्छ । अहिले नागरिकता विधेयकबारे संसद्को उपसमितिमा छलफल भइरहेको छ । त्यहाँ नेपालभारतबीचको यो असमान व्यवहारबारे चर्चापरिचर्चा भइरहेको छ । चर्चाकै बीच भारतीय बुहारीलाई पनि ७ वर्षपछि नै नागरिकता दिने र तत्कालका लागि राजनीतिक अधिकारबाहेक अन्य अधिकार प्रयोग गर्न पाउने गरी अस्थायी परिचयपत्र दिने कुरा आएको छ, जुन सही छ । नागरिकताको सवालमा धेरै उदार हुँदा भोलि राष्ट्रियतामै आँच आउन सक्छ । गोपाल देवकोटा, गोकर्णेश्वर८, काठमाडौं"
कर्णालीवासीको भुक्तमान,"एक देश, तर भिन्न परिवेश । कोही सुगम तथा कोही दुर्गममा बाँचिरहेका हामी । कोही सुखसयलमा हुर्केका त कोही चरम गरिबी र भोकमरीका बाबजुद जीवनयापन गर्दै आइरहेका । भाग्य या नियतिको खेल, एक छाक खाने र एकसरो लगाउने अनि ओभानोमा बस्ने रहर सँगाल्दै बाँचेका कर्णालीका ती दाजुभाइदिदीबहिनीले समाज र राष्ट्रबाटै बारम्बार ठगिनुपर्यो । आधारभूत आवश्यकतासम्म पूरा गर्न नसक्दा आत्महत्याको बाटो रोज्न बाध्य हुनुपर्यो । केही समययता समृद्धिका नारा चोकचोकमा घन्किने गरेका छन् । बाटाघाटा समृद्धिकै नाराले रंगिने गरेका छन् । देशमै रोजगारीको भरपूर व्यवस्था गर्ने, देशलाई सिंगापुर बनाउने अनि भोकमरी र गरिबीका कारण कसैले मृत्युवरण गर्नुपर्ने भन्दै हौवा पिट्नेहरू अहिले आफ्नै लागि विलासिताको जोरजाममा अलमलिएका छन् । अर्कातिर, चुनावमा तिनैलाई जिताउने नागरिकहरूले चाहिँ हातमुख जोर्ने चाँजो मिलाउन नसकेर आत्महत्याको बाटो समाउनुपरेको छ । हाम्रो राज्यसत्ता नागरिक सवालमा कति लापरवाह छ भन्ने देखाउँछ यसले । अनि बेरोजगारी, गरिबी र शिक्षा तथा जातीय विभेद अन्त्य गर्ने नारा बोकेर वर्षौंदेखि कर्णालीमा रमाइरहेका सयौं गैससचाहिँ के हेरेर बसेका छन् ? बेकामे भ्रमण, तालिम र सेवासुविधामै अर्बौं उडाउने ती गैससले जनसेवाको अर्थ कहिले बुझ्लान् ? हुन त तिनलाई पनि गरिबीको दुश्चक्रमा रूमलिएका जनताको नाम बेचेर रामरमिता गर्नबाट फुर्सद हुनुपर्यो नि ! कर्णालीको बिकासका नाममा च्याउसरि सलबलाएका गैससका गतिविधिमा स्थानीय सरकारले अब चनाखो बन्नुपर्ने बेला आएको छ । त्यस्तै, कर्णालीका जनताप्रति तीनै तहका सरकार जिम्मेवार हुनुपर्छ । गरिबीका कारण कुनै पनि कर्णालीवासीले स्वैच्छिक मृत्युलाई अँगाल्नु नपरोस् । यति सुनिश्चित गर्न सके अर्को चुनावमा मुख देखाउन लाज नहोला कि ! प्रकाश भण्डारी 'विवेक'गैंडाकोट२ नवलपुर"
संविधानका चार वर्ष,"अन्त्यमा, संविधान पनि त एउटा कागजी लेखोट न हो ! नेपालमा कागजी पैसा (नोट) को आयु कति छ, मलाई थाहा छैन, तर धेरै लामो छैन भन्ने सुनेको छु । नयाँ गभर्नरले सही गरेको पहिलो नोट पनि कहिलेकाहीँ हात पर्दा झुत्रो भइसकेको हुन्छ । तर झुत्रा नोट पनि टालटुल गर्दै बैंक र व्यक्ति दुवैले काम चलाउँछन् । नेपालमा संविधानको आयु भने सरदर १० वर्षको छ । राणा प्रधानमन्त्री पद्मशमशेरले पहिलो संविधान जारी गरेदेखि विगत ७० वर्षमा यो सातौं हो । यो चक्रलाई हेर्दा वर्तमान संविधान पनि आयुको मध्यावधिमा प्रवेश गर्दै छ । कार्यान्वयनमा नपुग्दै एकपटक टालटुल (पहिलो संशोधन) भयो । अर्को कहिले हुन्छ, प्रधानमन्त्री भन्छन्, खुला छ । संविधानमा धेरै छिद्र हुन्छन् । उपयोगकर्ताका लागि यो सुविधा पनि हो । कुन छिद्रबाट पस्ने, कुनबाट निस्कने, राम्रो मेसो पाएकाका लागि यो अत्यन्त सुविधा र नाफाको बहुमूल्य वस्तु बन्छ । अहिले छिद्र नभेट्ने पुरानो माओवादीका दुइटा घटक मात्र बाँकी छन्, वैद्य र विप्लव समूह । के यो उत्सवपछि उनीहरूलाई पनि समेट्ने नयाँ छिद्र भेटिएला ?"
बाल दिवस र बाल अधिकार,"हामीकहाँ बालबालिकाको शैक्षिक अधिकारका लागि पनि काम भएको छ । छोराछोरी दुवैका लागि मावि तहसम्म अनिवार्य र निःशुल्क शिक्षा लागू गरिएको छ । शिशु स्याहार केन्द्र, मन्टेसरी, चिल्ड्रेन फनपार्क, बाल संसार, बालबाटिका, बाल पत्रपत्रिका प्रकाशनलगायतले गर्दा तिनको मनोरञ्जन, कलात्मक सिर्जना र सम्प्रेषणको अधिकार प्रत्यायोजन भएको छ तर सडक बालबालिका तथा गरिब एवं दुर्गमका बालबालिका भने आधारभूत अधिकारबाट अझै वञ्चित छन् । खेल्नु, कुद्नु, रमाउनु, अनौठाअनौठा जिज्ञासा राख्नु, चकचक गर्नु, चुलबुले हुनु बालबालिकाका राम्रा विशेषता हुन् । तिनको शारीरिकमानसिक विकासका लागि यी विशेषता नितान्त आवश्यक छन् । त्यसैले हरेक आमाबुबाले आफ्ना बालबच्चाको मनोभावना बुझ्न तीसँग गुणस्तरीय समय बिताउनुपर्छ । माया, ममता, सद्भाव र सुरक्षाको अनुभूति दिलाउनुपर्छ । आमाबुबालाई सामान्य लाग्ने विषयले बालबालिकाको शारीरिकमानसिक विकासमा उल्लेख्य भूमिका खेल्ने गर्छ ।लेखक बाल मनोविज्ञानकी सहायक प्राध्यापक हुन् ।"
विकासमा तहगत समन्वय,"योजना प्रणालीलाई तहगत आबद्धताको माध्यमबाट अन्तर तहगत सम्बन्ध सुदृढ गर्न हालको योजना तर्जुमा प्रणालीमा सुधार गरी स्थानीय तहको योजना तर्जुमामा जनताको प्रत्यक्ष सहभागिताका लागि बस्ती वा टोल स्तरबाट आरम्भ भएजस्तै प्रदेश योजना तर्जुमाको चरण स्थानीय तह स्तरबाट र राष्ट्रिय योजना तर्जुमाको चरण प्रदेश तहबाट आरम्भ हुन आवश्यक छ । यस्तो प्रणाली सुविधाको अनुकूलता र परामर्शभन्दा प्रणालीगत हुनुपर्छ । बिनास्रोतको कार्यजिम्मेवारीले संघीय प्रणालीलाई नै कमजोर बनाउनेछ । त्यसैले स्रोतसाधनको आकलन नै नगरी प्रदेश र स्थानीय तहले योजनाको लक्ष्य राख्नु हुँदैन । हामी भर्खरै संघीयता अवलम्बन गरी तहगत सरकार सञ्चालनको अभ्यास गरिरहेका छौं । हाम्रो जस्तो अति कम विकसित मुलुकमा सीमित स्रोतसाधनबीच उच्च जनआकांक्षालाई सम्बोधन गर्नुपर्ने ठूलो चुनौती छ । यसका निम्ति निःसन्देह अन्तरतह समन्वयात्मक योजनाबद्ध विकास प्रणाली आवश्यक हुन्छ । संघ, प्रदेश र स्थानीय तहले आफ्नो कार्य दायराअनुसारका विकास जिम्मेवारी बहन गर्ने तर एकअर्काको कार्यदायरामा हस्तक्षेप नगर्ने, एकआपसमा समन्वय गर्ने र योजना तर्जुमामा राष्ट्रिय योजना आयोगले राष्ट्रिय नीति र लक्ष्यका आधारमा अन्तर तह सहयोग उपलब्ध गराउने प्रणाली विकास गर्न जरुरी छ ।"
भाषिकसांस्कृतिक विविधता र आरक्षण,"आरक्षण सकारात्मक विभेद मात्र हो, सामाजिक समावेशीकरणको अभ्यास हो । त्यसैले अवसरमा समानता र सहभागिताबाटै संघीयता बलियो हुन्छ । विविध जातिभाषिक वा सांस्कृतिक इन्द्रेनीलाई आत्मसात् गर्दा नै नेपालको समृद्धि हुन्छ । सरकारी निकायमा प्रवेशका लागि सक्षम र अक्षमको प्रश्न उठाइरहनु संविधानकै बर्खिलाफ त हो नै, समानुपातिक समावेशी नीतिलाई समेत लत्याउने दुष्प्रयास हो, जसले सामाजिक विग्रह ल्याउन सक्छ । सक्षम र अक्षमभन्दा पनि मूल प्रश्न अवसरको हो । त्यसैले एकात्मक भएर क्षमतावान् व्यक्तिले मात्र प्रवेश पाउनुपर्छ, योग्य हुनका लागि त टुप्पी कसेर पढ्नुपर्यो नि ? भनेर जिकिर गर्ने हो भने, जसको टुप्पी नै छैन, उसले के कस्ने ? लेखक त्रिभाषा विज्ञान केन्द्रीय विभागमा प्राध्यापन गर्छन् ।"
अब बहुविधिबाट जनगणना,"जनसंख्याविद् बालकृष्ण माबुहाङले जनगणनालाई समाजको समृद्धिको आधार बनाउनुपर्नेमा जोड दिए । विगतका तीनवटा जोखिमपूर्ण जनगणना गरेर निकालिएको तथ्यांकले समस्या आयो । अब त्यस्तो तथ्यांकले समाधान दिँदैन, उनले भने, स्नातक वा स्नातकोत्तर तहमा जनसंख्या वा तथ्यांकशास्त्र अध्ययन गरिरहेका युवा जनशक्तिलाई परिचालन गर्न जरुरी छ । स्थानीय समुदायसमेत संलग्न गरिनुपर्छ, जसमा ३३ प्रतिशत महिला गणक हुनुपर्छ । जनगणना कार्य सांस्कृतिक समावेशी विषय भएकाले त्यसमा पूर्वाग्रह एवं दुराग्रह रहन नहुने विश्लेषक सीके लालले बताए । सरोकारवालासम्म पुगेर उनीहरूले जे बताउँछन्, त्यसलाई गणकले लगतमा उल्लेख गर्नुपर्छ, उनले भने, सरकार चार तहमा रहेकाले मातृभाषा, पारिवारिक भाषा, तेस्रो र चौथो भाषा उल्लेख गरिनु उचित हुनेछ । औपचारिक डिग्रीको सर्टिफिकेटले केही गर्दैन । त्यसैले साक्षर मात्र भए पनि जसको जे सीप छ, त्यो उल्लेख गरिनुपर्छ ।"
बाल अधिकार कानुनमै सीमित,"सुनिश्चित बाल अधिकार ः समृद्ध नेपालको आधार मूल नाराका साथ आइतबार देशभर राष्ट्रिय बाल दिवस मनाइँदै छ । १४ सेप्टेम्बर १९९० मा नेपालले बाल अधिकारसम्बन्धी महासन्धिलाई अनुमोदन गरेको विशेष दिनका रूपमा यो दिवस मनाइँदै आएको छ । दिवसका दिन सरकारी एवं गैरसरकारी स्तरबाट धुमधाम कार्यक्रम आयोजना हुने गरे पनि ती दीर्घकालीन नभएको बाल अधिकारकर्मीको गुनासो छ । नेपालमा गरिबी, अशिक्षा एवं चेतना कमीले गर्दा बहुसंख्यक बालबालिका न्यूनतम आवश्यकता पाउने अवस्थामा नरहेको डा अरुणा उप्रेतीको भनाइ छ । मधेसी, दलित, अल्पसंख्यक र जनजाति समुदायका बालबालिका अझ बढी जोखिममा रहेको उनले बताइन् । नेपालमा बालबालिकाका समस्या ओभरअल रूपमा आउँछन् तर विशिष्टीकृत गरेर दिगो समाधान खोजिँदैन, उनी भन्छिन्, उनीहरूका अभिभावकलाई राजनीतिक दलहरूले भोट बैंक मात्रै बनाएका छन्, मूलधारमा ल्याउन खोजेकै छैनन् ।"
अनुगमन देखावटी,तीन महिना बित्नै लाग्दा पनि विवरण उपलब्ध नगराएपछि गत भदौ ४ मा बसेको समिति बैठकले ७ दिनभित्र स्पष्ट लिखित जानकारी उपलब्ध गराउन परिषद्लाई अल्टिमेटम सहितको निर्देशन दिएको थियो । पटकपटकको निर्देशनपछि एक साताअघि बुझाएको प्रतिवेदन पनि चित्तबुझ्दो नभएको समितिको भनाइ छ ।
निजी विद्यालयलाई सामाजिक सुरक्षामा जान निर्देशन,"फेरि कतैबाट कठिनाइ उत्पन्न भयो भने सरकारको काम कानुनको पालना गराउने नै हो, नियमसंगत छछैन, बैंक खातामार्फत भुक्तानी भएको छछैन, त्यो माग्नु सरकारको कर्तव्य हो । सरकार त्यसतर्फ प्रवेश गर्न नपरोस्, उनले भने । केही समस्या भए समाधानका लागि सरकारका तर्फबाट हदैसम्म लचकता अपनाइने उनले बताए । सामाजिक सुरक्षा कार्यक्रममा सूचीकरण गर्न निजी विद्यालयहरूलाई असोज मसान्तसम्मको समयसीमा तोकिएको मन्त्री विष्टको भनाइ छ । विद्यालयका शिक्षक र कर्मचारीलाई राहत मिल्ने भएकाले सरकारले योगदानमा आधारित सामाजिक सुरक्षा योजना कार्यान्वयनमा ल्याएको उनले बताए । विद्यालयको स्वस्थ विकास र त्यहाँ कार्यरत जनशक्तिको मर्यादित जीवन, आत्मसम्मान र उत्पादकत्व वृद्धिका लागि यो कार्यक्रम आएकाले गम्भीर भएर कार्यान्वयनमा ल्याउन विद्यालय सञ्चालकहरूलाई मन्त्री विष्टले आग्रह गरे । शिक्षा मन्त्रालयले तोकेअनुसारको न्यूनतम तलब दिएनदिएको, बैंक खाताबाट भुक्तानी गरेनगरेको विषयमा विद्यालयलाई पत्र काट्न लागेका बेला प्याब्सनको आग्रहमा तत्काललाई रोकिएको उनले बताए । सरकारको कामलाई धेरै खिल्ली उडाउने काम भयो भने सरकारको ध्यान जबर्जस्त आकर्षित हुने खतरा हुन्छ, त्यतातर्फ जान बाध्य नबनाउनुहोस्, उनले भने ।"
भित्री सुन्दरता खोजिनुपर्छ,"हाम्रो समाजले महिलालाई बुझेको नै छैन, फिल्म अझै पनि मार्फत् चार वर्षअघि अभिनेत्रीका रूपमा डेब्यु गरेकी पन्तले भनिन्, शारीरिक बनावटका आधारमा सुन्दरताको वर्णन गरिन्छ । हामी यही रेडिमेड कुरामा अल्झिरहेका छौं । शारीरिक बनावटभन्दा पर गएर सुन्दरता खोज्न जरुरी छ । पन्तले प्रेमकथामा बन्ने फिल्महरू ओभर रेटेड टेलिङ हुने गरेको तर्क गर्दै थपिन्, यथार्थभन्दा धेरै टाढा रहेर फिल्म बनाइन्छ । चरित्र पनि प्रायः एकैखाले मात्रै हुने गरेको छ । धनपति खेलिसकेपछि उनले आफूलाई एकै खालका स्टेरियोटाइप का भूमिकामा मात्रै खेल्न प्रस्ताव आउने गरेको प्रसंग उल्लेख गर्दै क्षमतावान् कलाकार छन् भने चरित्रमा विविधता खोजी गर्नुपर्छ । दीपा बस्नेतले फिल्म अन्तराल बाट निर्देशनमा डेब्यु गर्दैगर्दा अवस्था सहज थिएन । उनले काखे बच्चालाई नै च्यापेर फिल्मकर्ममा होमिएकी थिइन् । छलफल सत्रमा यही पृष्ठभूमि सुनाउँदै बस्नेतले महिलालाई नै प्रश्न तेर्स्याइन्, हामी महिलाहरू नै आफ्नो स्पेस किन खोज्दैनौं ? पुरुषकै अघि गएर किन रुने ? हामी महिलाहरू नै आफ्नो अस्तित्व स्वीकार गर्न सकिरहेका छैनौं । हामी बोल्छौं मात्र तर व्यवहारमा लागू गर्न किन सकिरहेका छैनौं ? सम्झना उप्रेती रौनियारले मेगा र फागु जस्ता महिलाप्रधान फिल्म निर्देशन गरिसकेकी छन् । उनले फिल्म निर्माणमा पुरुषको तुलनामा महिलाहरू कम नभएको जिकिर गर्छिन् । भन्छिन्, तथ्यांक नै हेर्ने हो भने पनि तीन सय जना पुरुष निर्देशक रहेको यस क्षेत्रमा एक दर्जन मात्रै महिला निर्देशक छन् । तर व्यावसायिक दृष्टिकोणले पनि नेपालको सर्वाधिक कमाइ गर्ने फिल्म छक्कापन्जा महिला निर्देशक (दीपाश्री निरौला) ले नै बनाएको हो । तुलनात्मक रूपमै पनि धेरै पुरुष निर्देशकका फिल्म असफल छन् । रौनियारले नारीप्रधान फिल्म बनिरहेको अवस्थामा नेपाली फिल्ममा महिलाले स्पेस बनाउँदै गइरहेको दाबी गर्छिन् ।"
धमाधम दसैंहा गीत,"यसअघि पनि दसैंसँग सम्बन्धित थुप्रै म्युजिक भिडियो सार्वजनिक भइसकेका छन् । बजार, मिडिया र अन्य माध्यमबाट लादिने फरक संस्कृति र कलाका कारण धरापमा पर्दै गइरहेको थारू समुदायको संस्कृति प्रवर्द्धनकै लागि युवाहरू जुटेका हुन् । थारूका अनुसार चाडपर्वका बेलामा केही हदसम्म परम्परागत गीत गुन्जिन्छन् । चाडपर्वअगावै थारू गाउँमा रौनक र खुसीको माहोल छाउनु उक्त समुदायको अर्को विशेषता हो । यति बेला गाउँमा दसैंको चर्चा सुरु भइसकेको छ । गाउँमा नभए पनि सार्वजनिक कार्यक्रममा युवकयुवतीहरू हुरडुङवा, सखिया र छोक्रा नाच गरेर परम्परा जोगाउने प्रयासमा छन् । परम्परा र मौलिक गीत, नृत्य र बाद्यवादन बिर्सिन थालेका केही थारू युवाले पुराना पिँढीबाट सिक्न थालेका छन् । दसैंका सबैजसो गीत रामायण र देवीदेउटासँग सम्बधित रहेको जानकारहरू बताउँछन् । पुराना पुस्ताले थारू संस्कृति र मौलिक गीतलाई २१ औ शताब्दीसम्म ल्याइपुर्याएका छन् । वर्षापछि धानलगायतका बाली हरियाली भएपछि थारू गाउँमा हरेरी पूजा हुन्छ । त्यस दिनदेखि थारू गाउँमा मादल बज्थ्यो । बालीनालीमा कीरा नलगोस् भनेर गरिने हरेरी पूजाले दसैं आउन थालेको संकेत गर्छ । त्यही दिनदेखि थारू समुदायले नाचगान गरी दसैंको अगमनलाई स्वागत गर्ने चलन छ ।"
भूमिकामा लीलबहादुर,"काठमाडौं (कास) नेपाली साहित्यजगत्मा अब्बल साधकको परिचय बनाएका ८६ वर्षीय साहित्यकार लीलबहादुर क्षत्रीले ६० वर्षयता लेखेका कृतिगत चिनारी र भूमिकाको संग्रह ऐतिहासिक भूमिका सार्वजनिक भएको छ । भूमिका लेखनलाई आफ्नो विधा वा रहर नभए पनि हार्न नसक्ने बाध्यता भन्दै लीलबहादुरले झन्डै ६० वर्षयता झन्डै १ सयवटा भूमिका लेखेको पाएपछि यसको ऐतिहासिकता झल्कने गरी ३२ वटा छानिएका भूमिकाको संग्रह प्रकाशित गरिएको हाम्रो सृजना संस्थाले जनाएको छ ।यी भूमिका केवल भूमिका होइनन्, पूर्वोत्तर भारतको नेपाली साहित्य र संस्कृतिको दस्तावेज हुन् । यिनले पूर्वाञ्चल भारतको, विशेष गरी असमेली नेपाली साहित्य र समाजको इतिहास बोल्छन्, भूमिका लेखक क्षत्री भन्छन् ।"
साहित्यिक पेरुङ्गो,"काठमाडौं (कास) धेरैजसोले गायकसंगीतकारका रूपमा चिन्ने गणेश रसिकको कवि, उपन्यासकार, कथाकार र संस्मरण लेखकको चिनारी एकमुष्ट रूपमा पाउने भएका छन् । यी विधाका ५ वटा पुस्तकको पेरुङ्गो संस्करण शुक्रबारबाट बजारमा आएको छ । रसिकको पेरुङ्गो संस्करणमा ताराभन्दा सपना धेरै (गीतकविता), छपक्कै मनमा बसेकाहरू (व्यक्ति स्मृति), मुनिया र उसको छोरो (कथा), दशगजामा उभिएर (निबन्ध) र आकाशगंगाको ओतमुनि (उपन्यास) को संग्रह गरिएको छ । रसिकको पुराना कुरा स्मरण गर्ने क्षमता र कसैलाई चित्त नदुखाई मीठो बान्कीमा लेख्ने शैलीको म प्रशंसक हुँ, शिक्षाविद् केदारभक्त माथेमाले रसिकपेरुङ्गो लोकार्पण गर्दै भने, अहिले प्रकाशनमा आएको छपक्कै मनमा बसेकाहरू भित्रका व्यक्तिहरूको स्मृति अझ तिख्खर पाएँ । डागीता त्रिपाठीले रसिकको स्मरण लेखन शैलीमा करुणा र संवेदनाको मि श्रण रहेको बताउँदै संवेदनशील हृदय र स्मृतिसमेत हल्लाउने गरी लेखाइ बाहिर आएको बताइन् ।"
लिम्बू स्रष्टाको तङसङ्,"त्यसको वरिपरि बाँसबाट निर्मित डालोमा लिंगो अड्याइएको थियो । तङसङ्मा कविहरूले लिम्बू समुदायका विविध पक्ष, ऐतिहासिक पृष्ठभूमि, सांस्कृतिक जीवनका प्रतिविम्ब, प्रेमका वियोगान्त कथालगायतका सन्दर्भ पस्के । कवि बिमला तुम्खेवाले सार्वजनिक बसको यात्रालाई स्मरणसँग आफूलाई तुलना गर्दै सहरको भीडमा हराइरहेको आफ्नो भूगोल, देश र ठाउँलाई खोजी गरिन् । उत्तम लिम्बूले तर तिमी आएनौ शीर्षकमा मुलुकको राजनीतिक अराजगता, जीवनको बाध्यात्मक परिस्थितिसँगै घर छोडेर हिँडेकाहरूलाई आमाले पर्खिरहेको सन्दर्भ पस्के । सीता तुम्खेवाले ढुंगा शीर्षकको कवितामा जति नै समयले नेटो कटे पनि ढुंगाको कठोरता कहिल्यै परिवर्तन नहुने भाव पोखिन् । अप्सरा लावतीले कलियुगको मध्यधारमा कवितामा लिम्बू महिला र सबैलाई तङसङ् आत्माहरू जगाउँदै पूर्खाले अर्जेको भूमिमा एकताबद्ध भएर चेतनशील हुन आग्रह गरिन् । कवि साङसेन वारफले मातृभाषामा लेखेको नागरिकताको माग गरे । चन्द्रवीर तुम्बापो, हाङयुग अज्ञात, प्रकाश आङ्देम्बे, प्रकाश थाम्सुहाङ, सुन्दर कुरुप, स्वप्निल स्मृति, मुनाराज शेर्मा, राज माङ्लाक, विष्णु नेम्वाङ, बच्चु हिमांशुजस्ता कविताहरूले लिम्बू जातिको पुर्ख्यौली संस्मरण, इतिहास, मौलिक संस्कृति र भाषामाथि भइरहेको अतिक्रमणको लेखाजोखा गरे ।"
बहसमा बालसाहित्य,"काठमाडौं (कास) बाल साहित्यको भाषा, विषय र विम्ब कस्तो हुनुपर्छ ? नेपाल प्रज्ञाप्रतिष्ठान, बालसाहित्य तथा लोकवार्ता विभागले राजधानीमा बहस चलायो । गोष्ठीमा प्रज्ञाप्रतिष्ठानका पूर्वउपकुलपति एवं वरिष्ठ समालोचक प्राडा वासुदेव त्रिपाठीले बालसाहित्य लेखनमा भाषा मानकीकरणको आवश्यकता रहेको औंल्याए । उनले बालसाहित्यमा बालबालिकाहरूकै बुझाइ क्षमताअनुसारको भाषा, विम्ब र प्रतीकहरूको प्रयोग हुनेपर्ने सुझाउँदै प्रज्ञाप्रतिष्ठान स्थापना भएको ६२ वर्षपछि पहिलोपटक बालसाहित्यमा बहस सुरु गरेकोमा प्रशंसा गरे ।"
धेरै दर्शकमाझ चिनिन ड्रिमगर्ल,"खासगरी आयुष्मान विचारप्रधान र शिक्षाप्रद् फिल्ममा बढी देखिएका छन् भने आफूलाई पनि जिम्मेवार अभिनेताको रूपमा स्थापित गरिरहेका छन् । यति बेला भने आयुष्मान फिल्म ड्रिमगर्लमा फरक भूमिकामा देखा पर्दै छन् । ट्रलरमा उनलाई युवतीको भेषमा देखाइएको छ । वैकल्पिक धारका फिल्महरूमा खेल्दै आइरहेका आयुष्मानले ड्रिमगर्ललाई भने मसलेदार फिल्म भनी टिप्पणी गरेका छन् । फरक धारका फिल्मबाटै आफूलाई मूलधारमा चिनाएका आयुष्मानले यति बेला आएर किन मसलेदार फिल्म खेल्न लालायित भए त ? जवाफमा अभिनेता भन्छन्, मैले यो फिल्म खेल्न राजी हुनुको पछाडि मेरै स्वार्थ छ । किनभने म राम्रो व्यावसायिक फिल्म खेल्न चाहन्थें । जसले गर्दा म धेरैभन्दा धेरै दर्शकमाझ पुग्न सकूँ र चिनिन सकूँ । एजेन्सी"
धुलिखेलमा सांगीतिक जात्रा,"संस्थाले आफ्नो खर्चमा ३ जना दृष्टिविहीनसहित ६ जनालाई सांगीतिक प्रशिक्षण दिँदै आएको छ । शनिबार दृष्टिविहीन प्रवीण तामाङ, सरोज विक, शिवराज विक र साजन सोनार, दिनेश परियार र सुष्मा परियारले पनि सांस्कृतिक प्रस्तुति दिए । स्थानीय सञ्जीवनी माध्यमिक विद्यालयमा पढ्दै आएका दृष्टिविहीन प्रवीण गायनसँगै गितार पनि बजाउँछन् । दृष्टिविहीन शिवराज गाउँछन् भने सरोज क्याजोन बजाउँछन् । सुष्मा गाउँछिन्, दिनेशले गितार र साजन बाँसुरी बजाउँछन् । ६ जनाको प्रशिक्षणको निरन्तरताका लागि स्रोत जुटाउन कन्सर्ट गरिएको अध्यक्ष श्रेयविक्रम ब्याञ्जुले जनाए ।"
साउदी तेल प्रशोधन स्थलमा आक्रमण,हादीलाई सहयोग गर्दै आएको साउदी अरबले हुथीविरुद्ध क्षेत्रीय देशहरूको गठबन्धन निर्माण गरेको छ । साउदी गठबन्धन सेनाले हरेक दिनजसो हुथी लक्षित आक्रमण गर्दै आएको छ । त्यसको जवाफमा हुथीले ड्रोन आक्रमण गर्छन् ।
अफगानिस्तानमा ४१ लडाकुद्वारा आत्मसमर्पण,अफगानिस्तान सरकारले सन् २०१० देखि नै तालिवान लडाकुका लागि शान्ति तथा पुनर्स्थापना प्रक्रिया सुरु गरेको थियो । हालसम्म १० हजारभन्दा बढी तालिवान लडाकु शान्ति तथा पुनर्स्थापना प्रक्रियामा सहभागी भइसकेका छन् ।
मानसरोवर प्रवेशमा तिब्बतको कडाइ,"बझाङ र मानसरोवरको सम्बन्धको इतिहास छ । बाइसेचौबिसे राज्यका बेला पश्चिम तिब्बतमा पर्ने मानसरोवर, राक्षस र गुर्लामान्धाता हिमालसम्म बझाङको सिमाना थियो । तिब्बतसम्म फैलिएको उत्तरी सिमानाको कारण तत्कालीन समयमा बझाङ राज्यको व्यापार फस्टाएको थियो । तिब्बतबाट ल्याएको नुन, ऊन र सुन छिमेकी डोटी राज्य र भारतको कुमाउँ गढवालसम्म बझाङका बासिन्दाले व्यापार गर्ने गरेको खत्रीले बताए । बझाङका खाद्यान्न, काठ र निगालोका सामान तिब्बत निकासी हुन्थ्यो । त्यसबेला तिब्बतसँग हुने व्यापारमा आँखा गाडेका डोटीका राजाहरूले पटकपटक बझाङमाथि आक्रमण गरेर आधिपत्य जमाउन खोजेको खत्री बताउँछन् । तिब्बतको सीमा क्षेत्रमा पर्ने नेपाली भूमिमा प्रशासन सञ्चालन गर्नका लागि पुल्ता (राजनीतिक र आर्थिक अधिकारसहितको पद) को व्यवस्था गरिएको थियो । सुरुवातमा सारी बम्म पुल्ता थिए भने पछिल्लो समय तल्कोटी राजा मेदनी सिंह र विसं १९५० तिर परिमल नामका व्यक्तिलाई पुल्ता बनाइएको विभिन्न लिखतहरूमा उल्लेख छन् । पुल्ताले प्रत्येक वर्ष यहाँका बासिन्दाबाट कर स्वरूप सुन संकलन गर्ने र एक ओखल सुन बझाङ राज्यलाई बुझाउँथे । बझाङ राज्यको अन्त्यसँगै उक्त चलन मासियो ।"
फलफूल पकाउन विषादीरहित प्रविधि,"प्रदेश सरकारले साढे २ करोड र व्यवसायीहरू अम्मरबहादुर बानियाँ, लेखनाथ पौडेल र राजेशकुमार कार्कीले ४ करोड रुपैयाँ लगानी गरेका हुन् । साढे ६ रोपनी जमिनमा फैलिएको भण्डारमा ६ च्याम्बर छन् । यसको क्षमता ३२० मेट्रिक टन छ ।"
प्रधानाध्यापक घूससहित पक्राउ,अख्तियारले जिल्ला अदालत सिरहाका कर्मचारी बृजमोहन यादवविरुद्ध समेत मुद्दा दायर गरेको छ । यादवले अदालतमा विचाराधीन लागूऔषधसम्बन्धी मुद्दा मिलाइदिन्छु भनी सेवाग्राहीसँग १ लाख १० हजार रुपैयाँ घूस लिएको पुष्टि भएको अख्तियारले विज्ञप्तिमा उल्लेख गरेको छ । मुद्दा दायर भएसँगै दुवै जना सेवाबाट निलम्बित भएका छन् ।
खोला मिचेर घर,"चुँदीखोला अतिक्रमण गरी नयाँ संरचना निर्माणमा रोक लगाइएको गाउँपालिका अध्यक्ष पूर्णसिंह थापाले बताए । अधिकांश घर अतिक्रमण गरी बनाइएका छन् । केही घरले खोला र केहीले सडक अतिक्रमण गरेका छन्, उनले भने । बन्दीपुर गाउँपालिकामा करिब २ किलोमिटर क्षेत्रमा चुँदी खोला बग्छ ।"
कर्मचारी अभावले थलिए स्थानीय सरकार,"कुशे, बारेकोट र जुनीचाँदे गाउँपालिकाको सेवा प्रवाह सदरमुकामबाटै भइरहेको छ । कतिपय सेवाग्राहीको कार्यालय खोज्दैमा दिन बित्ने गरेको स्थानीय उदय खड्काले बताए । वडाध्यक्ष फेला परे सचिव फेला पर्दैनन्, सचिव भेटिए अध्यक्ष हुँदैनन्, उनले भने, स्थानीय सरकारले गाउँगाउँमा सिंहदरबारको नारा दिए पनि हामीले थप सास्ती भोग्नुपर्ने बाध्यता छ । उनले साविक गाविस कार्यालयले दिने सुविधासमेत स्थानीयले पाउन नसकेको गुनासो गरे ।"
गण्डकी कलेजले फिर्ता गरेन अतिरिक्त शुल्क,"कलेजले करिब ६ सय विद्यार्थीसँग फरकफरक शीर्षक र दरमा तोकिएभन्दा लाखौं बढी शुल्क लिएको छानबिनमा भेटिएको थियो । एमबीबीएस, बीडीएस, नर्सिङ, फार्मेसीलगायत स्वास्थ्यसम्बन्धी ८ विषय पढ्ने विद्यार्थीबाट एकै वर्ष १० लाखसम्म बढी उठाइएको हो । उपत्यकाबाहिर एमबीबीएस अध्ययन गर्न साढे ४२ लाखसम्म शुल्क लिन पाउने सरकारले तोकेको छ । वार्षिक शुल्क, त्रिवि सम्बन्धन रजिस्ट्रेसन, सुरक्षा, इन्टर्नसिप, स्वास्थ्य परीक्षण शुल्कका नाममा कलेजले बढी शुल्क लिने गरेका छन् । एमबीबीएस अध्ययनरत विद्यार्थीबाट इन्टर्नसिपका लागि १ लाख ९२ हजार, रजिस्ट्रेसन शुल्क ५० हजार, त्रिवि शुल्क ८४ हजार ९ सय (एकएकपटकका लागि) सुरक्षा शुल्क ५० हजार र स्वास्थ्य परीक्षणका लागि ५ हजार लिइएको हो ।"
राजनीतिक 'स्पेस' खोज्दै त्रिपाठी,"राजनीतिक सक्रियता बढाउन समूहले किसानका समस्या, सरकारी निकायको भ्रष्टाचार, ढिलासुस्ती र अनियमिततालाई न्यूनीकरण गर्न दबाबमूलक र खबरदारी कार्यक्रम गर्ने समूहले जनाएको छ । लामो समय मधेसी राजनीतिमै लागेका त्रिपाठीले संविधान संशोधन माग पनि गरेका छन् ।"
अर्को भारतीयलाई दिन प्रस्ताव,बंगलादेशसँग आयोजनाबाट उत्पादित विद्युत् खरिदका लागि सम्झौता भए आयोजनाको लगानी जुटने जीएमआरको विश्वास छ । भारतको सरकारी निकाय एनभीभीएनले जीएमआरसँग ५ सय मेगावाट विद्युत् किनेर बंगलादेशलाई बिक्री गर्ने सहमति जुटे पनि मूल्यमा छलफल जारी छ । जीएमआरले अन्तर्राष्ट्रिय प्रतिस्पर्धामार्फत आयोजनाको अनुमति पत्र पाएको थियो । आयोजनाबाट उत्पादित १२ प्रतिशत विद्युत् र आयोजनाको २७ प्रतिशत सेयर नेपाललाई निःशुल्क दिने प्रावधानसहित आयोजना विकास सम्झौता गरिएको थियो । सम्झौतामा नेपालले निःशुल्क प्राप्त गर्नेबाहेक आयोजनाबाट उत्पादित थप ३० प्रतिशत विद्युत् किन्न सक्ने प्रावधान राखिएको छ ।
साहिबगन्जमा मल्टिमोडल कार्गो टर्मिनल,"नेपालसम्म जलमार्ग सञ्चालन गर्न समय लाग्ने भएकाले नेपाली प्राविधिकहरूले गत वर्ष वाराणसी र कोलकातासम्म स्थलगत अध्ययनसमेत गरेका थिए । प्राविधिक अध्ययनले वाराणसी, साहिबगन्ज, कालुघाट टर्मिनल सञ्चालन आएको खण्डमा तेस्रोमुलुक आयात वा निर्यात गरिने सामान कोलकाता हुँदै सिधै जहाजमा ती टर्मिनलसम्म ल्याउन सकिने देखाएको थियो । त्यसपछि सडक वा रेलमार्ग हुँदै नेपालका सीमावर्ती सहरसम्म पुर्याउने सकिनेछ । कालुघाटबाट रक्सौलसम्मको सडक दूरी १८० किमि रहेको छ भने साहिबगन्जबाट विराटनगर (जोगबनी) को दूरी १५० किलोमिटर मात्र छ ।"
सेबोनमा आइक्यान र महासंघ नरहने,"संगठित संस्था, धितोपत्र बजार, धितोपत्र व्यवसायी वा लगानीकर्तालाई हानि नोक्सानी गरे गराएमा बोर्डले त्यस्तो व्यक्तिलाई ५ लाख रुपैयाँदेखि १५ लाख रुपैयाँसम्म जरिवाना गर्न सक्नेछ, विधेयकमा उल्लेख छ । त्यस्तो काम कारबाहीबाट कसैलाई कुनै हानि नोक्सानी पुग्न गएको भए सोबापत बोर्डले वास्तविक हानि नोक्सानीको क्षतिपूर्तिसमेत भराइदिन सक्ने व्यवस्था पनि प्रस्तावमा छ । बोर्डका उच्च तहका कर्मचारीले अवकाशपछि कम्तीमा दुई वर्षसम्म सूचीकृत संस्था वा अनुमतिप्राप्त संस्थामा काम गर्न नपाउने व्यवस्था पनि ऐनमा समेटिएको छ । जसमध्ये अध्यक्ष भइसकेको व्यक्तिले कुनै पनि सूचीकृत संगठित संस्थामा आजीवन काम गर्न नपाउने व्यवस्था छ । अध्यक्ष भइसकेको व्यक्तिले कुनै सूचीकृत संगठित संस्था वा अनुमति पत्र प्राप्त संस्थामा कुनै हैसियतमा रही काम गर्न पाउने छ्रैन, विधेयकमा छ ।"
गिरिराज कुखुराको अनुसन्धान परीक्षण,केन्द्रको सफल व्यावसायिक परीक्षणपछि पूर्वका प्रायजसो जिल्लाका किसानसम्म चल्ला पुर्याउने प्रयास भइरहेको केन्द्रले जनाएको छ । झट्ट हेर्दा रैथाने जातको कुखुराजस्तै देखिने यो जातको कुखुरामा प्रतिकूल मौसममा पनि आफूलाई बचाइराख्न सक्ने क्षमता हुन्छ । रानीखेतबाहेक अन्य प्रमुख संक्रामक रोग प्रतिरोधी क्षमता यो जातको कुखुरामा बढी हुने कार्कीको भनाइ छ ।
धान पसाउने बेला मल अभाव,"बर्दियाको मधुवन२ का किसान हिक्मत खत्री धेरैपटक गुलरियाबाट रित्तै हात फर्किनुपर्यो । पश्चिम नवलपरासीमा पनि अवस्था उस्तै छ । मल अभावले उत्पादन घट्ने चिन्तामा किसान छन् । प्रदेशको भूमि व्यवस्था, कृषि तथा सहकारीमन्त्री आरती पौडेलले भदौ २३ गतेको प्रदेशसभा बैठकमा मलको विषय संघीय सरकार मातहतमै रहेकाले प्रदेश सरकारले चाहेर पनि समस्या समाधान गर्न नसकेको बताएकी थिइन् । हामीसँग खरिद गर्ने र स्टोर गर्ने अधिकार नै छैन, उनले भनिन् ।"
दसैंका लागि खसीबोका,"काठमाडौं उपत्यकामा मात्र वार्षिक ६ लाख र मुलुकभर १ करोड १८ लाख खसीबोका आवश्यक पर्ने तथ्यांक छ । वार्षिक ३० प्रतिशत अर्थात् ३३ लाख कटनीमा जान्छ । सिद्धलेकजस्तै मुलुकभर १५६ वटा सहकारीसँग खसीबोका छन् । हेफर इन्टरनेसनलले मुलुकभर वार्षिक ५० हजार खसीबोका बिक्री गर्ने गरेको कार्यक्रम निर्देशक तीर्थ रेग्मीले बताए । हेफरको सहयोगमा उत्पादिनमध्ये ५० प्रतिशत खसीबोका उपत्यकामा खपत हुन्छन्, उनले भने ।"
अदुवाले पायो मूल्य,मिक्लाजुङ (रासस) गत वर्षको तुलनामा यस वर्ष उचित मूल्य पाएपछि पाँचथरका अदुवा कृषक खुसी भएका छन् । गत वर्ष प्रतिमन अदुवाको मूल्य १ हजारदेखि १५ सय रुपैयाँको हाराहारीमा भएकामा यस वर्ष बढेर ६ हजार रुपैयाँ पुगेको छ । उत्पादनमा कमी तथा भारत निर्यात गर्न सहज भएकाले झन्डै चार गुणा मूल्य वृद्धि भएको छ । अघिल्लो वर्ष निकासीमा भारतले अवरोध गरेपछि उत्पादित अदुवा निर्यात गर्न निकै समस्या भएको थियो ।
केरुङरक्सौल रेल ओझेलमा,त्यस्तै काठमाडौंकेरुङ रेलमार्ग निर्माण गर्दा भने ९८ प्रतिशत पहाड छेडेर काम गर्नुपर्ने हुन्छ । यो चाइना जोड्ने रेलमार्ग हो । चीनको सीमासम्म रेल आइसकेको छैन । चीनको सिगात्सेसम्म मात्र छ । त्यहाँबाट पनि हाम्रो सीमासम्म आउन ३४ सय किमि बाँकी छ । उनले भने । रसुवागढीबाट काठमाडौं ७२ किमि छ । प्रारम्भिक सर्भे भइसकेको छ । अर्कोतर्फ काठमाडौंपोखराको पनि अध्ययन भइरहेको छ । काठमाडौंपोखरा १६३ दशमलव ५ किमि रहेको छ । जयनगरजनकपुरकुर्थासम्म गुड्ने दुई सेट रेल कोन्कोर रेलवेले नोभेम्बर १५ मा उपलब्ध गराउने जानकारीसमेत गराएको महानिर्देशक मि श्रले बताए ।
४२ अर्बले खुम्चियो बजार,साताको कारोबारमा आएका सबै समूहका परिसूचक घटे । यही कारण ती समूहअन्तर्गतका कम्पनीको सेयरमा लगानी गर्ने लगानीकर्ताको सम्पत्ति पनि घटेको छ । यो साता सेयर बजारमा करिब ३२ हजार १ सय ३१ कारोबारबाट १ सय ७० कम्पनीका ६६ लाख ५५ हजार कित्ता सेयर किनबेच भए । गत सात ७० लाख ४९ हजार ३ सय १९ कित्ता सेयर किनबेच भएका थिए । यो साता नेपाल स्टक एक्सचेन्जको कारोबार कक्ष नियमित कारोबारका लागि पाँचै दिन खुला रह्यो । विगतमा जस्तै यो साता पनि ऋणपत्रतर्फ संस्थागत तथा सरकारी ऋणपत्रको कारोबार भएन ।
त्रिशूली थ्री बी निर्माण तीव्र,"आयोजनाको ३८ किलोमिटर मुख्य सुरुङमध्ये मंगलबारसम्ममा ९ सय २० मिटर खनिएको छ । चार ठाउँबाट एकैपटक सुरुङ खन्ने काम भइरहेको छ, उनले भने । आयोजना निर्माणको ठेक्का चिनियाँ कम्पनी सुइथा एएनएचई ग्रुप कम्पनीले पाएको छ । उक्त कम्पनीले आयोजनाको सिभिलतर्फका सम्पूर्ण संरचना निर्माण, इलेक्ट्रोमेकानिकल र हाइड्रो मेकानिकलतर्फका उपकरणहरूको डिजाइन, निर्माण तथा जडान गर्नेछ । (ईपीसी) मोडलमा आयोजना निर्माण भइरहेको छ । वर्षा सकिएपछि लगत्तै विद्युत्गृह, सर्ज ट्याङ, पेनस्टकलगायतका संरचनाको निर्माण सुरु हुनेछ । निर्माण अवधिको ब्याजसमेत जोडेर उक्त आयोजनाको कुल अनुमानित लागत ८ अर्ब २२ करोड रहेको छ ।"
राजधानीमा महिला उद्यमी सम्मेलन,"सम्मेलनमा अन्तर्राष्ट्रिय संगठन, सरकार, निजी क्षेत्र, नागरिक समाज, मिडियाका प्रतिनिधिहरू सहभागी रहेको आयोजकले जानकारी दिएका छन् । अर्थमन्त्री युवराज खतिवडाले सम्मेलनको उद्घाटन गरेका थिए । उनले पछिल्लो समय व्यवसायमा महिला सहभागिता बढेको भए पनि साना व्यवसाय तथा उद्यममा मात्र सीमित भएको बताएका थिए । उनले महिलाहरूले जोखिम मोल्न डराउन नहुने बताए । सम्मेलनमा दक्षिण एसियाली महिला विकास मञ्चकी अध्यक्ष प्रमिला आचार्य रिजालले पछिल्लो पाँच वर्षमा भएको प्रगतिबारे जानकारी गराएकी थिइन् ।"
भारतमा रेमिट्यान्स कम्पनीबाट पैसा झिक्न सकिने,"राष्ट्र बैंकले पनि पनि शुक्रबार सूचना जारी गरी भारतबाट वैकल्पिक माध्यमबाट भुक्तानी लिन सर्वसाधारणलाई आग्रह गरेको छ । विभिन्न विद्युतीय कार्डमा बाँकी मौज्दातसम्मको रकम वैकल्पिक माध्यमबाट दोहोरो नपर्ने गरी रकमान्तर गर्न सकिनेछ, सूचनामा भनिएको छ, यस्तो माध्यमबाट रकमान्तरभुक्तानी भएको रकम कार्डको सीमबाट घटाउनुपर्नेछ । यसरी वैकल्पिक माध्यमबाट रकमान्तर गर्दा ग्राहकसँग अतिरिक्त शुल्क लिन नपाइने व्यवस्था राष्ट्र बैंकले गरेको छ ।"
साढे ६ अर्बका जुट सामग्री निकासी,"भारतले लगाएको एन्टिडम्पिङ शुल्क कायमै रहेकाले निकासीमा अझै समस्या छ । यहाँबाट निकासी हुने सुतली, बोरा र हेसियन चट्टीमा भारतले तीन वर्षदेखि सुतलीमा ३ देखि ४ प्रतिशत, बोरामा ४ देखि ५ प्रतिशत र हेसियन चट्टीमा ० देखि २ प्रतिशत एन्टिडम्पिङ शुल्क लगाएको छ । त्यसअघि नेपाली उत्पादन निकासी हुँदा साढे १२ प्रतिशत अन्तःशुल्क बक्यौता तिर्नुपर्ने बताउँदै भारतीय भन्सार अधिकारीले एक महिना निकासीमा अवरोध गरेका थिए । त्यसबेला नेपाली उद्योगले पछि फिर्ता हुने सर्तमा काउन्टर भ्यालु ड्युटी (सीभीडी) राखेर तयारी वस्तु निकासी गरेका थिए । सीभीडीबापतको करिब २५ करोड रुपैयाँ भारतले अझै फिर्ता नगरेको गोल्छाले बताए ।"
पलायन हुँदै ठूला उद्योग,"उद्योगीको प्राथमिकतामा डुडेझारी ? कैलालीको लम्कीचुहा नगरपालिका३ मा डुडेझारी वन क्षेत्र पर्छ । द्वन्द्वकालमा तत्कालीन माओवादीले कब्जा गर्न खोज्दा झडप भएको त्यो वन क्षेत्रमा रुखहरू छैनन् । १ हजार ९३ बिघा क्षेत्रफल ओगटेको डुडेझारीमा नै औद्योगिक क्षेत्र बनाउनुपर्ने माग यस क्षेत्रका उद्योग व्यवसायीले गर्दै आएका छन् । सांसद झपट रावलले सोही क्षेत्रमा औद्योगिक क्षेत्र स्थापनाको फाइल हराएको कुरा संसद्मा उठाएका थिए । त्यहाँ ठूला, मझौला र साना गरी ३१७ उद्योग स्थापना हुन सक्ने प्रारम्भिक अध्ययनले देखाएको उद्योगी सूर्यबहादुर थापाले बताए । हालसम्म २४४ आवेदन आइसकेका छन्, उनले भने । ०७५ साउनमा वन तथा वातावरण मन्त्रालयले ईआईए गर्न सहमति प्रदान गरेको थियो ।"
विषादी बन्देज गर्न प्रांगारिक ऐन,"प्रांगारिक कृषि निरीक्षक तोकिनेप्रदेश सरकारले आवश्यकताअनुसार प्रांगारिक कृषि निरीक्षक तोक्ने भएको छ । तोकिएको मापदण्डबमोजिम उत्पादकले काम गरे वा नगरेको निरीक्षण गर्ने, उजुरीउपर अनुसन्धान तथा कारबाहीको सिफारिस गर्नेलगायत कार्य गर्नका लागि प्रदेश सरकारले निरीक्षक तोक्ने भएको हो । ऐनमा तोकिएबमोजिमको योग्यता पुगेका कृषि प्राविधिक वा निरीक्षकमध्येबाट अर्गानिक कृषि निरीक्षक तोक्न सकिने ऐनमा उल्लेख छ । ऐनमा प्रांगारिक कृषिका मापदण्ड तोक्न सक्ने, विशिष्टीकृत अर्गानिक कृषि उत्पादन क्षेत्रलाई वर्गीकरण गर्न सकिने व्यवस्था पनि छ । प्रदेश सरकारले प्रांगारिक कृषिसम्बन्धी अध्ययन, अनुसन्धान तथा विकासका लागि प्रांगारिक कृषि अनुसन्धान तथा विकास केन्द्र स्थापना गर्न पनि सक्नेछ । मन्त्री केसीले प्रदेश सरकारले अर्गानिक प्रदेश बनाउन १२ वटा आधार तयार गरेको बताइन् । तत्काल सबै आधार पूरा गर्न नसकिने भन्दै कानुन निर्माण गरेर पहिलो आधार पूरा गरेको उनको भनाइ छ । प्रांगारिक मल उत्पादनका आधार तयार गरी सरकार अगाडि बढेको मन्त्री केसीले जानकारी दिइन् । गत वर्ष सुरु गरेको केही योजनाअनुसार सुर्खेतमा जैविक विषादी उत्पादन गर्ने र हर्रेमा विषादी प्रयोगशाला बनाउने काम चालु आवमा सक्ने उनको भनाइ छ ।"
गाउँका बैंक धरमरमा,दोरम्बा गाउँपालिकामा खुलेको जनता बैंकमा दिनभरिमा १० देखि १५ जना ग्राहकहरू आउने गरेका छन् । बढीमा ५ लाखसम्मको चेकको कारोबार गर्ने उक्त बैंकले त्यसभन्दा बढी पैसा चाहिनेलाई मन्थलीमा भएको बैंकमा पठाउने गरेको प्रबन्धक वासु ढुंगानाले बताए । लिखु तामाकोसी गाउँपालिकाको धोबीमा सञ्चालनमा रहेको इन्भेस्टमेन्ट बैंकलाई भने केही सजिलो छ । गाउँपालिकामा निर्माणाधीन २ जलविद्युत् आयोजनाको कारोबार सोही बैंकमार्फत भइरहेको छ । विद्युत् आयोजनाले कर्मचारीको तलब बैंक खातामा हाल्ने गरेकाले कारोबार भइरहेको छ ।
रिमाललाई टीभीएसको दौड उपाधि,"काठमाडौं (कास) टीभीएसको आधिकारिक वितरक जगदम्बा मोटर्सले शनिवार आयोजना गरेको टीभीएस स्वास्थ्यका लागि रमाइलो दौड को उपाधि नेपाली सेनाका हरि रिमालले हात पारेका छन् । छोटो दूरीको दौडमा सेनाकै दीपक अधिकारी दोस्रो र गजेन्द्र राईले तेस्रो स्थान प्राप्त गरे । रिमालले ५० हजार रुपैयाँ, अधिकारीले २५ र राईले १५ हजार रुपैयाँ नगद पुरस्कार प्राप्त गरे । दौडमा सहभागी सबैलाई टीभीएस बाइक तथा स्कुटर खरिदमा १ हजार रुपैयाँ नगद छुट दिइने जनाइएको छ ।"
टोस्टमास्टर्समा दीपक मेनन,"काठमाडौं (कास) सञ्चार र नेतृत्व विकासमा काम गरिरहेको टोस्मास्टर्स इन्टरनेसनलका नयाँ प्रेसिडेन्टमा नयाँदिल्लीका दीपक मेनन चयन भएका छन् । डेन्भर, कोलोराडोमा अगस्त २१ देखि २४ तारिखसम्म आयोजना भएको संस्थाको ८८ औं वार्षिक अन्तर्राष्ट्रिय सम्मेलनमा मेननलाई एक वर्षका लागि प्रेसिडेन्टको भूमिका सुम्पिएको प्रेस विज्ञप्तिमा उल्लेख छ ।"
अवसरका लागि वेबसाइट,काठमाडौं (कास) पार्टटाइम काम गर्नेहरूलाई अवसर प्रदान गर्ने उद्देश्यले श्रीयोग डट कम सञ्चालनमा ल्याइएको छ । फुर्सदको समयलाई अवसरमा परिणत गरी जिओलोकेसन सिस्टममा आधारित भई १८ समूह र त्यसभित्रका डेढ सयभन्दा बढी उपसमूहमा काम गर्ने अवसर प्रदान गर्ने कम्पनीले जनाएको छ ।
लिभरपुलको शतप्रतिशत जित,"शनिबारका अन्य खेलमा टोटेनहम, चेल्सी र म्यानचेस्टर युनाइटेड पनि विजयी भएका छन् । टोटेनहमले सन ह्युन मिनको दुई गोल मदतमा क्रिस्टल प्यालेसलाई ४० ले पराजित गर्यो । अर्को गोल टोटेनहमबाट इरिक लामेलाले गरे । टमी अब्राहमको ह्याट्रिकमा चेल्सीले वोल्भसलाई ५२ ले हरायो । इंग्ल्यान्डका फरवार्ड अ्रबाहमले पहिलो हाफमा ७ मिनेट अन्तरभित्र दुई गोल गरेका थिए । फिकायो टोमारीको गोलमा ३१ औं मिनेटमा अग्रता लिएको चेल्सीबाट अन्तिम गोल मेसन माउन्टले गरे ।मार्कस रासफोर्डको सुरुआती पेनाल्टी गोलमा म्यानचेस्टर युनाइटेडले लेस्टर सिटीलाई १० ले पराजित गरेको थियो । त्यस्तै साउथह्याम्पटनले सेफिल्ड युनाइटेडलाई सोही स्कोरमा पराजित गर्दा ब्राइटन र बर्नलीबीचको खेल ११ को बरबरीमा टुंगियो ।"
दौडमा हरिकुमार च्याम्पियन,"आर्मीकै गजेन्द्र राई २६ मिनेट ३५९० सेकेन्डबाट तेस्रो भए । ५ वर्षे बालक नेबिस रौनियार पनि दौडिए । विजेतालाई आयोजक जगदम्बा मोटर्स प्रालिका उपाध्यक्ष दीपक अग्रवाल, कीर्तिमानी पूर्व धावक वैकुण्ठ मानन्धर, अल्ट्रा धाविका मीरा राईलगायतले पुरस्कृत गरे । विजेताले ५० हजार, उपविजेताले २५ हजार र तेस्रो स्थान हात पार्नेले १५ हजार रुपैयाँ पुरस्कार पाए ।"
ओलम्पिकमा फेरि जीवनराम,"ओलम्पिक कमिटीविरुद्ध कमल चित्रकारले दायर गरेको रिट उहाँहरूको संस्थागत निर्णय थिएन । ओलम्पिककै पूर्वअध्यक्षसमेत रहेका रुक्म शम्शेर बारम्बार मेरो सम्पर्कमा हुनुहुन्छ र उहाँले चुनावका लागि शुभकामनासमेत दिनुभएको छ, उनले थपे, सहमतिकै लागि हामीले विधान संशोधन गरेर नयाँ पद पनि सिर्जना गरिसकेका छौं । छिट्टै विवादको औपचारिक समाधान सार्वजनिक हुनेछ ।"
१९ सदस्यमा महिला २ मात्र,उनले ओलम्पिक कमिटीको जिम्मेवारीमा आएपछि खेलकुदमा महिला सहभागिता बढाउने कार्यका लागि पहल सुरु गर्ने प्रतिवद्धता व्यक्त गरिन् । साथै पुरस्कार राशिमा महिलापुरुषको विभेद अन्त्यका लागि पनि आवाज उठाउने उनले बताइन् ।
रत्नजित र रशिला च्याम्पियन,"गर्ल्स यू१७ तर्फ आर्मीकी रशिला महर्जनले उपाधि जितिन् । उनले राजधानी युथकी सीमा राजवंशीलाई २१५, २१३ ले हराइन् । राजधानी युथकी रोज पाण्डे र आर्मीकी रञ्जना भट्ट तेस्रो भए । यू१७ का प्रथम, दोस्रो, तेस्रो क्रमशः १० हजार, ७ हजार र ४ हजार पुरस्कार जिते । विजेतालाई राष्ट्रिय खेलकुद परिषद सदस्यसचिव रमेशकुमार सिलवालले पुरस्कृत गरेका थिए ।"
रंगमञ्चमा विद्यार्थी,"विराटनगर महानगरपालिकाभित्रका ८ र रंगेली नगरपालिकाको १ विद्यालयले नाटक मञ्चन गरेका थिए । अन्नपूर्ण एकेडेमीले मिहिनेत र परिश्रमको फल, पारागन एकेडेमी माविले दसैं र सेन्ट जोसेफ स्कुलले लक्ष्मीपूजा नाटक प्रदर्शन गरे । यसैगरी सप्तकोसी बोर्डिङ स्कुलले छाउपडी, बूढानीलकण्ठ स्कुलले नासो, लिलिपुटले प्रधानमन्त्री, श्रीश्री रविशंकर विद्या मन्दिरले चण्डालिका एक अनन्त प्रेम कहानी र रंगेली नगरपालिकाको रञ्जनी एकेडेमिक स्कुलले परिवेश नाटक प्रदर्शन गरे । महोत्सवले विद्यार्थीमा रंगमञ्चप्रति उत्सुकता बढाएको शिक्षकले बताए । अब विद्यालयमा पनि अतिरिक्त क्रियाकलापमा नाटकलाई प्राथमिकतामा राखेर अभ्यास गरिने महोत्सवमा सहभागी विद्यालयका शिक्षकले बताएका छन् ।"
कवाडीका सामानले ड्रोन र साइकल,"गाउँमै रहेको कवाडी पसलबाट विभिन्न पाटपुर्जा जम्मा पारेर आफूले बनाएको ब्याट्रीबाट चल्ने साइकल चढेर उनी ५ किमि टाढा रहेको स्कुलमा पढ्न जान्छन् । उनै निश्चललाई कार्तिकेय ट्रस्टले प्रदान गरेको कार्तिकेय बालप्रतिभा पुरस्कार गएको आइतबार काठमाडौंमा भएको एक समारोहमा शताब्दी पुरुष सत्यमोहन जोशीले वितरण गरे । कार्यक्रममा अन्य बालप्रतिभाहरू प्रोसेस पाण्डे (गायन), विजयसिंह वाइबा (चित्रकला), पुष्पा लोहनी (लेखन) र बालसाहित्य लेखकहरू विजय चालिसे, प्रमोद प्रधान, रेवती राजभण्डारी र कविता पराजुलीलाई पनि पुरस्कृत गरिएको थियो । उक्त कार्यक्रममा अग्रज र अतिथिहरूबाट स्याबासी पाएका निश्चलले दुई दिन काठमाडौं बसाइका क्रममा ब्राइट फ्युचर उच्च मावि नैकाप, क्यामेलिया स्कुल कालिमाटी, बाल व्यवसायी मावि र सिफल बालमन्दिरका विद्यार्थीमाझ ड्रोन उडाएर देखाउनुका साथै अन्तरक्रियासमेत गरे ।"
डेंगु,"आर्यन अर्याल, कक्षा४मिल्सबेरी स्कुल, काठमाडौं"
असल बानी,"ओजश्वी निरौला, कक्षा३,रुबी फ्लोरोसेन्ट मावि, टोखा, काठमाडौं"
बुधलाल,सविता मैनाली

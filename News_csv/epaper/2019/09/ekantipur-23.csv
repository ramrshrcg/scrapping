शीर्षक,विवरण
सी आउनुअगावै 'सी विचारधारा',"ॅसी प्रति बढेको आकर्षणचिनियाँ राष्ट्रपति सीको आसन्न नेपाल भ्रमणको पूर्वतयारीझैं लाग्ने गरी अहिले काठमाडौंमा नेपालचीन सम्बन्धमा केन्द्रित थुप्रै कार्यक्रम भइरहेका छन् । त्यसमा एउटा प्रमुख विषय सीले अगाडि सारेको बेल्ट एन्ड रोड इनिसिएटिभ (बीआरआई) हो भने छलफलको अर्को नयाँ विषयचाहिँ सी विचारधारा बनेको छ । नेकपाका नेता र विभिन्न बुद्धिजीवी फोरमहरूमा पनि यो विषयकेन्द्रित चर्चा बाक्लिएको छ । शनिबारमात्र नेकपाका स्थायी समिति सदस्य घनश्याम भुसालले सी चिनफिङ विचार र बीआरआई ः के नयाँ विश्व व्यवस्था बन्दै छ ? शीर्षकमा बहस चलाए । चीन अध्ययन केन्द्रलगायतका संस्थाहरूले पनि यस्तै विषयमा छलफल चलाउँदै छन् । सत्तारूढ नेकपाका नेताहरू चीनको आर्थिक दूरदर्शिता र परिपक्व विदेश नीतिका कारण त्यतातिर आकर्षण बढेको दाबी गर्छन् । भारतीय पक्षबाट हेपिएको महसुस गरिरहेका नेपालीका लागि अरू देशको सार्वभौमिकतालाई सम्मान गर्ने वचनसहित आएको चिनियाँ प्रस्ताव मैत्रीपूर्ण बनेको उनीहरूको भनाइ छ । नेपाल स्वभावैले भारत र चीनमा हुने परिवर्तनबाट प्रभावित हुन्छ । चीनमा सीको नयाँ विचारधारा आएपछि नेपालमा त्यसबारेमा अलि धेरै छलफल हुनु स्वाभाविक हो, नेकपा स्थायी समिति सदस्य भुसालले कान्तिपुरसँग भने, दक्षिणतिरको अव्यक्त मौन दबाब नेपालीलाई कहिल्यै पनि राम्रो लागेन, त्यसैले उनीहरूको आकर्षण उत्तरी छिमेकीतर्फ बढेको हुन सक्छ । सी विचारधारा आएपछि चीनको ध्यान आर्थिक उत्पादन र व्यापारमा मात्रै केन्द्रित छ भन्ने धारणा चिरिएपछि अहिले उनको विचारधाराप्रति आकर्षण बढिरहेको नेताहरूको विश्लेषण छ । चिनियाँहरू अहिले विश्वव्यापी रूपमा विचार निर्यात गर्न खोजिरहेका छन्, त्यसैले नेपालीहरूलाई पनि यो विषयमा बुझाउने उनीहरूको उद्देश्य देखिन्छ, चीनका लागि पूर्वराजदूतसमेत रहेका नेकपा केन्द्रीय सदस्य टंक कार्कीले भने, छरछिमेक कसरी अघि बढ्न खोजेका छन् भन्नेबारे हामीले पनि जानकारी लिँदा राम्रो हुन्छ ।चीन मामिलाका जानकार नेकपा विदेश विभागका पूर्वसदस्य मिलन तुलाधरले विश्व आर्थिक र सैनिक शक्तिका रूपमा चीन अघि बढेकाले उसलाई नजिकबाट बुझ्ने प्रयास भएको बताए । विश्वभरि चीनले ठूलो लगानी गरेको छ । त्यसरी लगानी बढाइरहेका बेला हामीले पनि लगानी पायौं भने राम्रो हुन्छ, उनले भने, हामीलाई ठूलो देशको लगानी र भरोसा चाहिन्छ, त्यसका लागि पनि यस्ता छलफलहरू महत्त्वपूर्ण हुन्छन् । चीन मामिलामा अध्ययन गरिरहेका राजनीतिक अर्थशास्त्री कल्याण रोका चीनको आर्थिक विकासबाट प्रभावित भएर योजना तथा परियोजना माग्नेभन्दा पनि त्यहाँको विकासको मोडल हेरेर सिक्नका लागि मात्रै नेपालीलाई सीको विकास मोडेल काम लाग्ने बताउँछन् । सन् १९७८ मा चीनका तत्कालीन उपप्रधानमन्त्री देङ सियाओ पिङ नेपालको राजकीय भ्रमणमा आउँदा तपाईंहरू हामीभन्दा निकै धनी हुनुहुन्छ भनेका थिए । अहिले चीन कहाँ पुगिसक्यो, हामी उस्तै नै छौं, अब चीनबाट हामीले धेरै कुरा सिक्नुपर्छ, रोकाले भने ।चीनको वैचारिक धार र त्यसले लिएका नीतिहरूमा नेपालमा निकै आकर्षण बढे पनि त्यसबाट धेरै हौसिन जरुरी नरहेको धारणा राख्ने नेताहरू पनि छन् । यस्तो धारणा राख्नेमा नेकपा स्थायी समिति सदस्य सुरेन्द्र पाण्डे पनि हुन् । सी विचारधारा र यसको विश्वव्यापी प्रभावबारे शनिबार राजधानीमा भएको एक कार्यक्रममा बोल्दै पूर्वअर्थमन्त्रीसमेत रहेका पाण्डेले भनेका छन्, बीआरआई भनेपछि चीनले दनादन पैसा दिन्छ भन्ने बुझिएको छ, त्यस्तो होइन, चीनले हामीलाई सित्तैमा एक पैसा पनि दिँदैन । उनले विकासलाई कसरी प्राथमिकतामा राख्ने भन्ने कुरा चीनबाटै सिक्नुपर्ने बताए । म अर्थमन्त्री हँॅदाको एउटा अनुभव राख्न चाहन्छु, हामीलाई योयो चाहियो भनेर झोलै बोकेर गइयो, चीनले हामी पैसा दिन बसेको हैन, विकासका लागि तिमीहरूको कुनै प्राथमिकता छैन भनेर पो सोध्यो, पाण्डेले थपे ।"
प्रहरी कागजात अख्तियारको नियन्त्रणमा,०७५ चैत १२ मा बोलपत्र आह्वान गरेर ०७६ वैशाख २५ मा कटन पाइन्ट खरिदको जिम्मा क्राउन टेक्स्टायल इन्डस्ट्रिज प्रालि बहुअरी७ वीरगन्जलाई दिइएकामा यो विषयमा पनि छानबिन भइरहेको स्रोतको भनाइ छ । ०७५ चैत १७ गते स्वीकृत गरिएको २ करोड ५६ लाख २५ हजार ५ सयको उलन पाइन्ट जेएमबीडी इन्टरनेसनललाई र पार्क ज्याकेट ३ करोड ५५ लाख ७२ हजार ५ सयको क्यामोफ्लज पोसाक नेपाल ट्रेडिङ प्रालिलाई दिएको विषय पनि छानबिनमा छ ।
अशोक स्तम्भ पानीमुनि,"२२ स्तम्भ फेलाबौद्ध ग्रन्थमा नेपाल र भारतमा गरी ४२ वटा अशोक स्तम्भ रहेको उल्लेख छ । अहिलेसम्म २२ वटा मात्र पत्ता लागेका छन् । तीमध्ये १९ वटा भारत र ३ वटा नेपालमा छन् । सबै भारतीय स्रमाट अशोकले बनाउन लगाएका हुन् । बिहारको लोरियानन्द गढ र वैशालीको स्तम्भ मात्र सग्लो अवस्थामा छन् । अरू सबै टुक्रा परेका, भुइँमा लडेका र जीर्ण अवस्थाका छन् । यहाँ अन्य दुई स्तम्भ लुम्बिनी र निग्लिहवामा छन् । राजा शुद्धोदनको दरबार तथा बुद्धसँग सम्बन्धित अन्य महत्त्वपूर्ण स्थल प्रमाणीकरणका लागि यी स्तम्भ कोसेढुंगा बनेका छन् ।"
डेंगु जाँच्ने किट गुणस्तरहीन,"स्क्रब टाइफसले ३ को मृत्यु, ६ सय ६३ संक्रमितगत साउनयता स्क्रब टाइफस संक्रमणका कारण देशभर ३ जनाको मृत्यु भएको छ । ६ सय ६३ संक्रमित छन् । पशुमा हुने संक्रमित किर्नाले मानिसलाई टोक्दा स्क्रब टाइफस हुन्छ । यो संक्रमणले बेस्सरी टाउको दुख्ने, ग्रन्थी सुन्निने र २ साताभन्दा बढी समयसम्म लगातार ज्वरो आउने जस्ता लक्षण देखिन्छन् । उपचारपछि बिरामी निको हुन्छन् । विशेषगरी कृषि क्षेत्रमा काम गर्नेलाई यसको संक्रमण बढी पाइएको छ । डा बाँस्तोला भन्छन्, खेतबारीमा काम गर्ने र थकाइ लाग्दा चौरमा सुत्ने गर्दा संक्रमित किर्नाले टोक्छ, किर्नाले टोकेको संक्रमित मुसाले मानिसलाई टोक्दा पनि यो रोग सर्छ । ईडीसीडीको तथ्यांकअनुसार गत पाँच वर्षमा स्क्रब टाइफसबाट देशभर ३० को मृत्यु र २ हजार ५ सय जना संक्रमित भएका छन् ।"
सुरक्षा परिषद् विधेयक फिर्ता लिइँदै,"संविधानको धारा २६६ मा नेपालको समग्र राष्ट्रिय हित, सुरक्षा र प्रतिरक्षासम्बन्धी नीति तर्जुमा गर्न तथा नेपाली सेनाको परिचालन वा नियन्त्रणका लागि नेपाल सरकार, मन्त्रिपरिषद्लाई सिफारिस गर्न अध्यक्ष र सदस्यहरू रहेको सुरक्षा परिषद् व्यवस्था गरिएको छ । परिषद्मा प्रधानमन्त्रीको अध्यक्षतामा रक्षा, गृह, परराष्ट्र, अर्थमन्त्री, मुख्यसचिव र प्रधानसेनापति सदस्य रहनेछन् । रक्षा सचिव परिषद्को सदस्यसचिव रहने व्यवस्था छ । कांग्रेस सचेतक पुष्पा भुसालले विधेयक फिर्ताका लागि आफ्नो पार्टीले पटकपटक सरकारलाई ध्यानाकर्षण गराएको बताइन् । उनले विधेयक फिर्ता लिएर संविधानको भावनाअनुसार पुनः मस्यौदा गरेर जानु उचित हुने बताइन् । सत्तारूढ नेकपाकै एक सांसदले विधेयक फिर्ता नलिए पार्टीभित्रबाटै विरोध हुने अवस्था रहेको कान्तिपुरलाई बताए । सुरक्षाविद् गेजा शर्मा वाग्लेका अनुसार उक्त विधेयक संविधान र प्रचलित अभ्यासको विपरीत थियो । त्यसलै विधेयकको सम्पूर्ण क्षेत्रबाट विरोध भयो । यो विधेयक फिर्ता लिनु अपरिहार्य थियो, उनले भने ।"
चिनियाँ राष्ट्रपति भ्रमणको सुरक्षा तयारी,नागरिक सहायता कक्ष स्थापनाभारत र चीनसँग सीमा जोडिएका नाकालाई लक्षित गरेर सशस्त्र प्रहरी मुख्यालयले ८८ स्थानमा नागरिक सहायता कक्ष (हेल्प डेस्क) स्थापना गर्ने भएको छ । खासगरी मानिस आवतजावत हुने दक्षिणतर्फका सीमा नाकाको सुरक्षामा विशेष ध्यान दिन सशस्त्र प्रहरीले ७ वटै प्रदेशस्थित सीमा कार्यालयलाई निर्देशन दिएको छ । रोजगारीका क्रममा भारतमा रहेका नेपाली दसैंतिहारलगायत चाडपर्व मनाउन फर्किंदा सीमा नाकामा लुटिने गरेका विषय बर्सेनि दोहोरिने गरेका छन् । यस विषयमा चनाखो भएर सुरक्षा व्यवस्था मिलाउन सीमा सुरक्षा कार्यालय र बोर्डर आउट पोस्ट (बीओपी) लाई विशेष निर्देशन दिइएको सशस्त्र प्रहरीले जनाएको छ ।
'सरकारका कामबाट सन्तुष्ट छैनौं',"काठमाडौं (कास) नेकपा अध्यक्ष पुष्पकमल दाहालले सरकारका कामबाट आफूहरू सन्तुष्ट नभएको बताएका छन् । विराटनगरमा आइतबार पत्रकारसँगको भेटमा उनले सरकारको काम जसरी अघि बढ्नुपर्ने हो त्यसरी अघि नबढेको प्रतिक्रिया दिए । यसमा हामी चिन्तित छौं । त्यसैले अब सरकारका काममा गति दिन लागेका छौं, उनले भने । अहिलेसम्म के कमजोरी रहे, जसले उच्छृङ्खल गतिविधि देखापर्ने वातावरण बन्यो भन्ने समीक्षा गरेर पार्टीलाई एकताबद्ध गर्ने, विकासका काममा गति र सुशासनको प्रत्याभूति दिलाउने गरी अघि बढ्ने दाहालको भनाइ थियो । यो विषयलाई सदनमा भएका पार्टीहरूले समेत गम्भीर रूपमा लिएको दाहालले बताए ।"
भिसा दुरुपयोगमा ११ विदेशीलाई जरिवाना,"काठमाडौं (कास) पर्यटक भिसा दुरुपयोग गर्ने ११ विदेशीलाई गृह मन्त्रालयले जनही ५० हजार रुपैयाँका दरले जरिवाना गरेको छ । तीन अमेरिकी र एक चिनियाँसहित ११ विदेशी नागरिकले पर्यटक भिसामा आएर विभिन्न आयोजना तथा गैरसरकारी संस्थामा काम गरेको भेटिएपछि अध्यागमन कानुनअनुसार जरिवाना गरिएको हो । गृहले उनीहरूलाई अध्यागमन कानुनअनुसार वर्किङ भिसा प्रक्रियामा जान निर्देशनसमेत दिएको छ । कारबाहीमा परेका विदेशीमध्ये अमेरिकी सहयोग नियोग परियोजनाका ३, अन्य अन्तर्राष्ट्रिय गैरसरकारी संस्थाका ३, तनहुँ हाइड्रोपावरका ४ र नेपाल विद्युत् प्राधिकरणअन्तर्गत आयोजनाका १ चिनियाँ छन् ।"
बोल्दाबोल्दै हृदयाघात भएका चौधरीको निधन,काठमाडौं (कास) पार्टी कार्यक्रममा बोल्दै गर्दा हृदयाघात भएर ढलेका राजपाका केन्द्रीय उपाध्यक्ष राजवंशी चौधरीको निधन भएको छ । ललितपुरमा शनिबार पार्टीको जिल्ला अधिवेशनमा बोल्दै गर्दा उनी एक्कासि ढलेका थिए । ५९ वर्षीय चौधरीलाई तत्काल मेडिसिटी अस्पताल पुर्याइएको थियो । अस्पतालले शनिबार ३ बजे नै मृत घोषणा गरेको थियो । उनको आइतबारै गृहजिल्ला बारामा अन्त्येष्टि गरिएको छ ।
सरकारलाई द्वन्द्वपीडितको ज्ञापन,"काठमाडौं (कास) द्वन्द्वपीडित साझा चौतारी नेपालले पीडित, नागरिक समुदायका प्रतिनिधि र विज्ञ समावेश कार्यदल गठन गरेर मात्र संक्रमणकालीन न्यायसम्बन्धी कानुन संशोधन गर्न माग गरेको छ । चौतारी अध्यक्ष भागीराम चौधरीसहितले आइतबार कानुनमन्त्री भानुभक्त ढकालमार्फत सरकारलाई ज्ञापनपत्र बुझाई संक्रमणकालीन न्यायसम्बन्धी कानुन संशोधन परामर्श ढाँचाबारे आफ्नो सुझाव दिएका हुन् ।"
भ्रष्टाचारविरुद्ध प्रदर्शन,"काठमाडौं (कास) तरुण दलबाट निष्कासनमा परेका तत्कालीन महासचिव भूपेन्द्रजंग शाही खेमाले आइतबार राजधानीमा भ्रष्टाचारविरुद्ध विरोध प्रदर्शन गरेको छ । पार्टीविरुद्ध गतिविधिमा संलग्न रहेको भन्दै केही दिनअघि अध्यक्ष जितजंग बस्नेतले उनलाई महासचिवसहित दलको साधारण सदस्यतासमेत नरहने गरी निष्कासन गरेका थिए । पार्टीका शीर्ष नेताको सहमतिमा महासचिव भएकाले अध्यक्षले निकाल्न नसक्ने भन्दै शाहीले आफू महासचिवकै हैसियतमा रहेको दाबी गर्दै आएका छन् । सरकारबाट वाइडबडी काण्ड, सुन काण्ड र बालुवाटार जग्गा प्रकरणका दोषीलाई संरक्षण गर्ने काम भएकाले त्यसविरुद्ध विरोध प्रदर्शन थालिएको उनको भनाइ छ ।"
चोक चोकमा स्वयंसेवक,"(काठमाडौं)  दसैं र तिहारमा उपत्यकामा सवारी व्यवस्थापन गर्न आइतबारदेखि पाँच सय युवा स्वयंसेवक परिचालन भएका छन् । महानगरीय ट्राफिक प्रहरी महाशाखा, युवा परिषद् र अन्य संघसंस्थाको समन्वयमा हामी बिनाबर्दीका ट्राफिक हौँ भन्दै पाँच सयभन्दा बढी युवा सडकमा परिचालन गरेका हुन् । महाशाखाले ट्राफिक व्यवस्थापनका लागि खटिने स्वयंसेवकलाई प्रारम्भिक चरणको प्रशिक्षण दिएर खटाएको हो । ट्राफिक नियम तथा ट्राफिक व्यवस्थापनका लागि अपनाउनुपर्ने उपायका सम्बन्धमा युवालाई प्रशिक्षण दिइएको महाशाखाले जनाएको छ । सरकारले जेब्राक्रस र आकासेपुलको निर्माण गरिएको छ तर प्रयोग नगरी हेलचेक्र्याइँ गरी जोखिमपूर्ण यात्रा गरिररहेका हुन्छन् । स्वयंसेवकको जिम्मेवारी पैदलयात्रुलाई सुरक्षित यात्रा गराउने हो । पैदलयात्रु जोखिम मोलेर जथाभाबी बाटो काटिरहेका हुन्छन्, त्यसैले आम नागरिकलाई जेब्राक्रसिङ वा आकासे पुलबाटै बाटो काट्न आग्रह गर्छौं, स्वयंसेवक चुनादेवी बिडारीले भनिन् । उनीजस्तै अरू स्वयंसेवकले यात्रु तथा सवारीचालक दुवैलाई ट्राफिक नियमबारे जानकारी गराउनेछन् । चाडपर्वसँगै सडक तथा यातायात क्षेत्रमा विभिन्न समस्या आउने भएकाले स्वयंसेवक परिचालन गरिएको महानगरीय ट्राफिक प्रहरी महाशाखाका प्रमुख भीम ढकालले बताए । चाडपर्वमा टिकटको बिचौलिया, बढी यात्रु बोक्ने सवारीसाधान, तोकेभन्दा बढी पैसा असुल्ने बसलाई पनि नियन्त्रण गर्न स्वयंसेवकले ट्राफिक प्रहरीलाई सघाउने ढकालले बताए । सरकारले यसवर्ष युवा स्वयंसेवक परिचालन वर्ष पनि घोषणा गरेको छ । आइतबार काठमाडौंमा एक कार्यक्रम गरी गृहमन्त्री रामबहादुर थापाले स्वयंसेवकलाई ज्याकेट र परिचयपत्र दिएर यो अभियान सुरु गरेका हुन् । ट्राफिक प्रहरी महाशाखाले बसको क्षमताभन्दा बढी यात्रु राख्ने, यात्रुलाई गन्तव्यसम्म नपुर्याई बीच बाटामा अलपत्र पारेर छाड्ने, बढी भाडा लिने, टिकट कालोबजारी गर्नेलाई कारबाही गर्ने जनाएको छ । उपत्यकाको ट्राफिक व्यवस्थापन चुस्त बनाउन २३ स्कुल तथा कलेज, २ युवा क्लब, १६ यातायात प्रालि, १० हास्य कलाकार, १२ एयरहोस्टेस गरी पाँच सयभन्दा बढी ट्राफिक स्वयंसेवक परिचालन गरिएको हो । राजधानीको दरबारमार्ग, केशरमहल, जमल, रणोद्दीप, त्रिचन्द्र कलेज, भोटाहिटी, वीर अस्पताल, जुद्ध सालिक, न्युरोड, नागस्थान, थापाथली, त्रिपुरेश्वर, कोटेश्वर, बानेश्वर पानीट्यांकी, नयाँ बसपार्क, माइतीघर, सिंहदरबार, पुतलीसडक, कुपन्डोल, पुल्चोक, कालीमाटी, महाराजगन्ज, गौशाला, बीएन्डबी हस्पिटलअगाडि, कलंकीलगायत २५ स्थानमा ठाउँमा स्वयंसेवक रहनेछन् । एक ठाउँमा २० जनाका दरले स्वयंसेक खटाइएको छ । १४ ठाउँमा नागरिक सहायता कक्ष यो अभियानअनुरूप नै अलपत्र परेका यात्रुलाई सहायता कक्षमा रहेर सहयोग पुर्याइने ट्राफिक महाशाखाले जनाएको छ । त्यसका लागि उपभोक्ता संरक्षण समिति, यातायात व्यवस्था विभाग र ट्राफिक प्रहरीको सहकार्यमा उपत्यकाका १४ स्थानमा नागरिक सहायता कक्ष सञ्चालन गर्ने तयारी भइरहेको छ । उपत्यकाको नागढुंगा, कलंकी, स्वयम्भू हलचोक, नयाँ बसपार्क, माछापोखरी, पुरानो बसपार्क, सुन्धारा, चाबहिललगायत स्थानमा नागरिक सहायता कक्ष राख्न लागिएको हो ।"
न्यून तलबमा कति खट्ने ?,"(नुवकोट)  जिल्लाको रामचन्द्र प्राविमा सन्तमाया लवट १७ वर्षदेखि साना बालबालिकाका लागि सहजकर्ता हुन । वर्षौंसम्म ५ सय तलबमा खटिएकी उनको बल्ल ६ हजार रुपैयाँँ पुगेको छ । सोही विद्यालयमा अध्यापनरत मनुमाया गिरीले पढाउन थालेको ७ वर्ष पुग्यो । उनको पनि तलब ६ हजार रुपैयाँ छ । दुवैले अन्य शिक्षक सरह विद्यालयमा बालबालिकालाई पढाउँछन् । बेलकोटगढी नगरपालिका ६ नेपाल घेदुङ विद्यालयमा पढाउने सावित्री तामाङ ११ वर्षदेखि पढाइरहेकी छन् । उनको तलब पनि बल्ल बढेर आएको छ । शिवपुरी गाउँपालिका ७ की सानुमाया तामाङ १९ वर्षदेखि घ्याम्पेश्वरी विद्यालयमा सहयोगी छिन् । ७ सय रुपैयाँ तलबबाट काम गरेकी तामाङ अहिले ४ हजार रुपैयाँ पाउँछिन् । उनीहरूले शिक्षा विकास तथा समन्यव एकाइ कार्यालयमा तलब बढाउन माग गर्दै आइतबार धर्ना दिए । त्यसअघि र्याली निकालेका उनीहरूले सरकारले तोकेको मापदण्डअनुसार तलब र स्थायी गर्न माग गरे । १८ महिने शिशु बोकेर एकाइ कार्यालय आएकी गिरीले अरू शिक्षकसरह तलब र स्थायी गरिदिन आग्रह गरिन् । हामी अरू शिक्षकसरह पढाउँछौं, उनले भनिन्, तर तलब र सुविधा भने एकदमै थोरै दिएको छ । बाल विकास शिक्षकले साना नानीलाई पढाउने र उनीहरूको रेखदेख गर्न ठूला विद्यार्थीभन्दा गाह्रो हुने उनी बताउँछिन् । त्यसैगरी विदुरनगरपालिका ७ बच्छला माविमा अध्यापन गराउने शोभा अधिकारी बालविकास शिक्षक हुन । न्यूनतम तलबमा पढाउँदै आएकी उनले अन्य शिक्षकसरह सेवा सुविधा दिनुपर्ने बताइन् । विद्यालयमा कार्यरत बाल विकास शिक्षक, विद्यालय कर्मचारी र सहयोगीप्रति राज्यले उपेक्षा र विभेद गरेको बालविकास शिक्षक अध्यक्षसमेत रहेकी अधिकारीले बताइन् । मजदुरी र मेलापात गर्नेको दैनिक ज्याला बढयो, उनले भनिन्, अरू शिक्षकसरह हात घोट्दा समेत हाम्रो सेवासुविधा दिनेमा सरकार गम्भीर भएन । उनीजस्तै बाल विकास शिक्षकले ०६८ देखि सेवासुविधाका विषयमा आन्दोलन गर्दै आएका छन् । त्यसैगरी, विद्यालय कर्मचारीका अध्यक्ष झंकबहादुर सडौलाले विद्यालयमा कार्यरत कर्मचारी, बालविकास शिक्षकको दरबन्दी आन्तरिक प्रक्रियाबाट स्थायी गर्नुपर्ने माग गरे । तलब भनेको बौद्धिक श्रमको पारिश्रमिक हो, उनले भने, कुनै भिख मागेको होइन । न्यूनतम तलबमा वर्षौं घोटिन बाध्य बालविकास शिक्षक, कर्मचारी, सहयोगीलाई सौतेनी व्यवहार गरेको उनीहरूको भनाइ छ । सरकारले समयानुकूल पारिश्रमिक निर्धारण गरेर आफ्नो माग सम्बोधन गर्नुपर्ने उनले बताइन् । विद्यालय कर्मचारी स्कुलका लेखापाल र सहयोगी हुन् । माविसम्मका लेखापालले साढे ११ हजार तलब पाउने गरेका छन् । मावि र आधारभूत विद्यालयका सहयोगीले साढे ४ हजारदेखि साढे ७ हजार रुपैयाँसम्म तलब पाउँछन् । शिक्षा विकास तथा समन्वय एकाइ प्रमुख अर्जुन श्रेष्ठले राखेका मागलाई माथिल्लो तहमा पठाउने बताए ।"
दोरम्बामा बल्ल चिकित्सक,"रामेछापकै दुर्गम काभ्रेको सीमावर्ती क्षेत्रमा पर्ने लखनपुर र गुन्सीलगायत बासिन्दा बिरामी भएमा धुलिखेल वा काठमाडौं धाउनुपर्ने बाध्यता अझै छ । लखनपुर, गौश्वारा र गुन्सीलाई दोरम्बाभन्दा उतै जान पायक पर्छ । टोकरपुर, दोरम्बा, डडुवा, दिमीपोखरी, खाँडादेवी, हिलेदेवीलगायत साबिकका गाविसका बासिन्दालाई दोरम्बामा चिकित्सकको सेवा लिनका लागि सहज भएको स्थानीय पेमा लामाले बताए । बेथान, खनियापानी, राकाथुम, मझुवा, भिरपानी, माकादुमलगायत साबिकका गाविसका बासिन्दालाई सित्खा र खैरेनीमा पुल निर्माणपछि उपचारका लागि काठमाडौं पुग्न सहज छ । गागल, पिङखुरी, पकरबासतर्फका बासिन्दा पनि मन्थलीभन्दा काठमाडौंतिरै उपचारका लागि पुग्दै आएका छन् । पहरी थामी, मगर र तामाङ जातिको बाहुल्य रहेको उक्त गाउँपालिकामा अझै कतिपय बस्तीमा बिरामी पर्दा धामीझाँक्री लगाउने चलन छ । उपचारका लागि दोरम्बा पुगेका केही बिरामी दीर्घरोगी भेटिएको श्रेष्ठले बताए । ढाडकम्मरका बिरामी धेरै भेटिए, श्रेष्ठले भने, जो वर्षौंदेखि उक्त रोगबाट पीडित भएका थिए । त्यसका अतिरिक्त भाइरलका बिरामी प्रशस्तै भेटिए । दोरम्बा गाउँपालिकाले दोरम्बा स्वास्थ्य चौकीलाई स्तरोन्नति गरेर प्राथमिक अस्पतालका रूपमा विकास गर्ने योजना बनाएको छ । हरेक स्थानीय तहमा एक अस्पतालको नीति लिएको सरकारले चाँडै दोरम्बामा अस्पलात सञ्चालनमा ल्याउने कुरामा आशावादी रहेको गाउँपालिकाका अध्यक्ष कमानसिं मोक्तानले बताए । पश्चिमी रामेछापकै खाँडादेवी गाउँपालिकाले यस वर्षदेखि आफ्नै स्रोतमा चिकित्सकको सेवा सञ्चालन गर्ने तयारी गरेको छ । गाउँपालिका अध्यक्ष प्रेमबहादुर तामाङका अनुसार सरकारले स्थानीय तहमा सञ्चालन गर्ने अस्पतालबारे अन्योल रहेकाले गाउँपालिकाले गुणस्तरीय स्वास्थ्य उपकरण र चिकित्सकको व्यवस्था गर्न लागेको हो । अब हाम्रो ल्याब, भिडियो एक्सरेलगायतका सबै सुविधा गाउँपालिकामै उपलब्ध हुन्छन्, तामाङले भने ।"
डाक्टर नहुँदा पोस्टमार्टम भएन,"(हेटौंडा)  मकवानपुर कैलाशका एक स्थानीयलाई भिरबाट खसेर मृत्यु भएको पीडा छँदै छ । शव पोस्टमार्टम गर्न बोकेर लैजानुपर्ने बाध्यता पनि छ । खसेर मृत्यु भएपछि पोस्टमार्टम गर्नुपर्ने कानुनी व्यवस्था छ । दुर्गम गाउँमा अस्पताल र प्राथमिक स्वास्थ्य केन्द्र त्यसै पनि छैनन् । नजिकमा पर्ने मकवानपुरको थाहा नगरपालिकामा प्राथमिक स्वास्थ्य केन्द्र त छ, १५ दिनदेखि चिकित्सक छैनन् । यसले दुर्गमका स्थानीय दोहोरो पीडा सहन बाध्य छन् । बिहीबार भिरबाट खसेरकैलाश २ का ३१ वर्षीय वीरबहादुर तामाङको मृत्यु भयो । पोस्टमार्टम गर्न थाहाको प्राथमिक स्वास्थ्य केन्द्रमा शुक्रबार शव ल्याइएको थियो । चिकित्सक नहुँदा पोस्टमार्टम भएन । त्यसपछि आफन्तले शुक्रबारै शव हेटौंडा ल्याए । थाहाको पालुङबाट शव गाडीमा राखेर हेटौंडा ल्याउन सवारी चालकले ३२ हजार ढुवानी भाडा मागे । महँगो भाडाका कारण आफन्तले हेटौंडाबाट शववाहन ल्याएर पोस्टमार्टम गर्न शव हेटौंडा अस्पतालमा ल्याएका थिए । थाहा नगरपालिका, इन्द्रसरोवर गाउँपालिका र कैलाश गाउँपालिकाको साबिकको गोगने र डाँडाखर्क गाविसका मृतक व्यक्तिहरूको पोस्टमार्टम प्राथमिक स्वास्थ्य केन्द्र पालुङमै हुने गरेको थियो । अहिले डाक्टर अभावमा पोस्टमार्टम गर्न शव हेटौंडा लैजानुपर्ने बाध्यता छ, थाहा नगरपालिकाका मेयर लवशेर विष्टले भने, स्वास्थ्य केन्द्रमा डाक्टर ल्याउने प्रयत्न भरहेको छ । पालुङ प्राथमिक स्वास्थ्य केन्द्रमा विगत २ वर्षदेखि चिकित्सकसहित स्वास्थ्यकर्मीले सेवा दिइरहेका थिए तर गत भदौ २१ मा चिकित्सकले छिटो स्वास्थ्य सेवा दिएनन् भनेर केही स्थानीय युवकले डाक्टरमाथि अभद्र व्यवहारसहित स्वास्थ्य केन्द्रको भवनमा तोडफोड गरे । त्यसयता डारवीन थामी स्वास्थ्य केन्द्रमा उपस्थित भएका छैनन् । जिल्लाको उत्तरी क्षेत्रबाट ल्याइएका शवको पोस्टमार्टम रोकिएको छ । स्वास्थ्य केन्द्रमा तोडफोड गर्ने र चिकित्सकमाथि अभद्र व्यवहार गरेकाहरूलाई कानुनी कारबाही गरिसकिएको छ । यो घटनामा स्थानीय एक युवकलाई पक्राउ गरी प्रहरीले मुद्दा चलाएको छ भने अन्य १२ जना फरार छन् । स्वास्थ्य केन्द्रले दिने उपचार सेवामा खासै समस्या छैन, थाहा नपा स्वास्थ्य शाखा प्रमुख मेघराज बलामीले भने, नपाको अन्य स्वास्थ्यचौकीका सिनियर स्वास्थ्यकर्मीहरूलाई काजमा ल्याएर सेवा दिइरहेका छौं, पोस्टमार्टम गर्न तालिमसहितको डाक्टर नै हुनुपर्ने भएकाले यो सेवा १५ दिनेदेखि दिन सकिरहेका छैनौं । उत्तरी क्षेत्रमा दिनमा एक जनादेखि ३ जनासम्म आत्महत्या गर्ने, भिरबाट लडेर मृत्यु हुने, कर्तव्य गरेर ज्यान लिनेजस्ता घटना हुने गर्छन् । पोस्टमार्टम गर्न अहिले हेटौंडा नै लैजानुपर्ने बाध्यता छ ।"
डोजरले किचेर बालकको मृत्यु,दोलखा (कास) पहिरोको अवरोध खुलाउने क्रममा बिगु ८ सोरुङखोलामा डोजरले किचेर चार वर्षीय बालक रोजन खड्काको मृत्यु भएको छ । घटनास्थलमै उनको मृत्यु भएको प्रहरीले जनाएको छ । मृतकका आफन्त दिनेश खड्काले डोजर चालकको दक्षतामा कमजोरी र लापरबाहीले बालकको ज्यान गएको दाबी गरे । बालकलाई डोजरको चक्काले किचेर क्षतविक्षत बनाएको उनले बताए । बिगु गाउँपालिकाकाले बोलपत्रमार्फत भाडामा लिएको बा३क १२०६ टाटा हिटाची ब्याक लोडरका कारण बालकको मृत्यु भएको बारे गाउँपालिकाकाले छानबिन थालेको अध्यक्ष युदृष्टि खड्काले जनाए ।
"डेंगुबाट एकको मृत्यु, तीन बिरामी",सिन्धुपाल्चोक (कास) जिल्लामा पहिलो पटक डेंगुको कारणले इन्द्रावती१२ भिमटारगाउँका ६५ वर्षीय रामबहादुर दनुवारको मृत्यु भएको छ । ज्वरोले थलिएका दनुवार धुलिखेल अस्पतालबाट काठमाडौंको भेनस हस्पिटलमा रिफर भएका थिए । यसअघि सुनकोसी १ ठोकर्पाका ३० वर्षीय टंक न्यौपाने र त्रिपुरासुन्दरी ५ तौथलीका कृष्णबहादुर श्रेष्ठको उपचार भइरहेको छ । इन्द्रावती ७ का बिरामी रञ्जितकुमार दंगाललाई डेंगुको लक्षण देखिएको छ । यसैबीच जिल्लामा डेंगुबारे सचेतना अभियान सुरु गरिएको छ ।
गाडी बन्द गर्ने चेतावनी,"नुवाकोटका जनप्रतिनिधिले फोहोर व्यवस्थापनमा उचित चासो नदिएमा नेपाल भ्रमण वर्षलाई लक्षित गरेर फोहोरका गाडी बन्द गर्ने चेतावनी दिएका छन् । उनीहरूले सरकारको पटक पटक ध्यानाकर्षण गराइसकेको भन्दै कडा रूपमा प्रस्तुत हुन बाध्य भएको बताए । नुवाकोटका सांसद पाण्डेले नेपाल भ्रमण वर्षको एक रात त्यहाँ लगेर बिताउन लगाउनुपर्ने बताइन् । नेता रायमाझीले नेपाल भ्रमण वर्षअगाडि नै फोहोर रिसाइक्लिङ कार्यक्रम ल्याउन आग्रह गरे । समितिले प्रधानमन्त्रीलाई निर्देशन दिनुपर्यो, उनले भने ।"
सुत्केरी बिदा नदिने प्रधानाध्यापक पक्राउ,"यस घटनामा मानव अधिकार आयोग, महिला आयोग, महिला अधिकारवादी संघसंस्था तथा अधिकारकर्मीले पीडित महिलालाई न्याय दिन सरकारको ध्यानाकर्षण गराएका थिए ।"
हत्कडीसहित थुनुवा फरार,काठमाडौं (कास) सवारी ज्यान मुद्दाका अभियुक्त सनम तामाङ काठमाडौं जिल्ला अदालत परिसरबाट आइतबार अपराह्न हत्कडीसहित भागेका छन् । महानगरीय प्रहरी वृत्त गौशालाले अदालतमा उनीविरुद्ध सवारी ज्यान मुद्दा दर्ता गरेको थियो । अदालतले आफूलाई थुनामा राखेर मुद्दा अघि बढाउने आदेश दिएको थाहा पाउनासाथ तामाङ प्रहरी घेराबाट भागेका हुन् । तामाङ फरार भएको र खोजी जारी रहेको प्रहरी स्रोतले जानकारी दिएको छ ।
सडक दुर्घटनामा लापर्बाही,"कुनै कामका लागि हाँसीखुसी बाहिर निस्केका आम नागरिकमध्ये सात व्यक्ति घर कहिल्यै फर्कन्नन् । कारण हाम्रो सडक सुरक्षा कति कमजोर र जोखिमपूर्ण छ भने सवारी दुर्घटनामा परेर मुलुकमा दिनहुँ औसत सातजनाले ज्यान गुमाउनुपर्छ । सडकमा निस्किएकै कारण राजधानीमा हरेक दिन एकभन्दा बढीको मृत्यु हुन्छ ।केही वर्षयता निरन्तर भनिँदै आएको यो भयावह तथ्यप्रति सम्बद्ध निकायहरू बेखबर छैनन्, बरु पूरै बेपर्वाह छन् । प्रायः दुर्घटनामा प्रहरी र ट्राफिक प्रहरी घटनास्थल पुगेकै हुन्छन् । उनीहरू घटना विवरण संकलन गर्छन् र नापनक्सा तयार पार्छन् । कसको गल्ती वा कमजोरीले दुर्घटना भयो भन्ने तथ्य पनि पत्ता लगाएकै हुन्छन् । दुर्घटनाका विस्तृत तथ्यतथ्यांक र कारण विश्लेषणसहितको प्रतिवेदन सरकार र संसद्सम्मै पुग्छ । तर दुर्घटना न्यूनीकरणका योजना बन्दैनन् । भएकै नियम वा योजना पनि कार्यान्वयन हुँदैनन् । हरेक वर्ष हुने दुर्घटनाको संख्या, त्यसबाट हुने मानवीय र भौतिक क्षतिको मूल्यांकन नै छैन । दुर्घटनाबाट हुने सबभन्दा ठूलो क्षति मानवीय नै हो । आफन्त गुमाउनुपर्दा परिवारका अन्य सदस्य र आश्रितहरूले सहनुपर्ने पीडा अकल्पनीय हुन्छ । अपांगता हुँदा खप्नुपर्ने आजीवन कष्टको लेखाजोखा गरिसाध्य छैन । सम्पत्तिको नोक्सानी उत्तिकै छ । अस्पतालमा लाग्ने उपचार खर्च पनि चानचुने हुँदैन । सवारी दुर्घटनाका कारणमध्ये चालकको लापरबाही र सडकको दुरवस्था मुख्य हुन् । त्यसपछि तीव्र गति, ओभरटेक, सवारीसाधन ठीक अवस्थामा नहुनेलगायत कारण छन् । लामो रुटमा एउटै चालकले निरन्तर गाडी हाँक्ने, ओभरलोड र मादक पदार्थ सेवनबाट पनि दुर्घटना हुने गरेका छन् । पैदल यात्रीको गल्ती र छाडा पशु चौपायाले समेत दुर्घटना गराउँछन् । दुर्घटनाका यी जति पनि कारण छन्, ती सबै मानवीय कमजोरीकै नतिजा हुन् । पहल गर्ने र सचेत हुने हो भने रोक्न नसकिने छैनन् । सवारी धनीको ध्यान आफ्ना सवारीको अवस्थामा भन्दा पनि आम्दानीमै मात्र ज्यादा हुन्छ । लामो दूरीमा चल्ने सार्वजनिक सवारीका पार्टपुर्जा सही अवस्थामा भएनभएको परीक्षण गर्ने संयन्त्र छैन । कानुनमा लामो दूरीका सवारीमा दुई चालक राख्नुपर्ने व्यवस्था त छ तर व्यवहारमा कार्यान्वयन भइरहेको छैन । नियमित मर्मत सम्भार नहुँदा जोखिमयुक्त सडकमै सवारी साधन चलाउनुपर्ने बाध्यता छ । जस्तोसुकै सडकमा पनि सवारी सञ्चालन अनुमति दिँदा दुर्घटना निम्तिने गरेको छ । यसमा यातायात व्यवसायी र सवारी चालकसँगै अनुगमनको दायित्व पाएका सरकारी संयन्त्रहरू मुख्य रूपमा जिम्मेवार छन् । हवाई दुर्घटनामा एकजनाकै मृत्यु हुँदा पनि छानबिन समिति गठन गरिन्छ । के कारणले दुर्घटना भयो भन्ने पत्ता लगाउन सरकारले नै लगानी गरेको हुन्छ तर सडक सवारी दुर्घटना हुँदा विरलै छानबिन गरिन्छन् । ठूला दुर्घटनामा प्रतिवेदन बन्छ तर गुपचुप राखिन्छ । किनभने छानबिन हुँदा कारण मात्रै पत्ता लगाइँदैन, आगामी दिनमा के गर्नुपर्ने हो भन्ने सुझाव पनि दिइएको हुन्छ । प्रतिवेदन सार्वजनिक भए पनि कार्यान्वयन गर्न नसकिने वा आफैंलाई अप्ठ्यारो पर्ने भएकाले पनि सरकारले त्यसलाई सार्वजनिक गर्नमा चासो दिएको पाइन्न ।प्रहरीले घटनास्थल र प्रत्यक्षदर्शीको भनाइका आधारमा दुर्घटनाका जुन कारण पत्ता लगाएको हुन्छ, त्यसैमा आधारित नीति तथा कार्यक्रम बनाएर कार्यान्वयन गर्ने हो भने दुर्घटना धेरै हदसम्म घटाउन सकिन्छ । भएकै सवारी तथा यातायात व्यवस्थासम्बन्धी ऐन, नियमावली र कार्यविधि कार्यान्वयन गरिदिने हो भने पनि सडकहरू सुरक्षित बन्न सक्छन् । भौतिक पूर्वाधार तथा यातायात व्यवस्था मन्त्रालयले यातायात व्यवस्थापनका लागि नयाँ कानुनको मस्यौदा तयार पारेको थियो । उक्त मस्यौदामा सवारी चालक, व्यवसायी र सम्बद्ध संस्थालाई मर्यादित बनाउने कडा प्रावधान प्रस्ताव गरिएका थिए तर मस्यौदाअघि नबढाउन चौतर्फी दबाब दिइएपछि मन्त्रालयले त्यसलाई त्यत्तिकै थन्क्याएको छ । सवारी दुर्घटना घटाउन अब चालकको योग्यतासँगै दायित्व पनि तोक्ने कानुनको खाँचो छ । मस्यौदामै सीमित गराइएका प्रावधानलाई सरकारले चाहने हो भने नियमावली वा कार्यविधि संशोधन गरेर भए पनि लागू गराउन सक्छ । जसरी हुन्छ दुर्घटनाबाट हुने जनधनको क्षति कम गर्नु राज्यको मुख्य जिम्मेवारी हो । सर्वसाधारणको जीउज्यानको सवाल जोडिएको यो संवेदनशील विषयमा सरकारी निकाय कुनै पनि दबाब वा प्रभावमा पर्न मिल्दैन । नियम नमान्ने चालक, कमाइको दाउमा मात्रै लाग्ने व्यवसायी वा अनुगमनमा लापर्बाही गर्ने ट्राफिक र यातायातका पदाधिकारी हरेकलाई आआफ्नो दायित्वप्रति जिम्मेवार बनाउनु तीन तहका सरकारहरूको दायित्व हो । दुर्घटनाका कारण पहिचान भइसकेको अवस्थामा सडक यात्रालाई सुरक्षित र भरपर्दो बनाउन राज्यले जुनसुकै कदम चाल्न पनि चुक्नु हुँदैन । नजिकिँदै गरेको चाडबाडमा सुरक्षित यात्रा गराउनेगर्ने दायित्व सरकारको मात्र नभई, यातायात व्यवसायी, चालक र यात्रु स्वयंको समेत हो ।"
जंगली जनावर किन सहर पसे,"केही वर्ष अघिसम्म हरियो वन नेपालको धन भन्ने गरिन्थ्यो । अहिले त्यो भनाइमा मात्र सीमित भएको छ । प्रकृति विनाशले आफ्नै विनाश हुन्छ भन्ने सोच्न आवश्यक छ । राष्ट्रिय निकुञ्जका कर्मचारीकै मिलेमतोमा कतिपय ठाउँमा काठ तस्करी भएका छन् । अनुगमन छैन । वन कार्यालय छ । कर्मचारी छन्् । तिनीहरूको कामचाहिँ के ? कर्मचारी वनजंगलको निरीक्षण गर्न किन जाँदैनन् ? के कारण जंगल फँडानी हुँदैछ, त्यसलाई रोक्न किन पहल गर्दैनन् ?अनेक बहानामा वन अतिक्रमण तीव्र भएको छ । चारकोसे झाडी, चुरेको जंगल विनाश गर्न नरोक्ने हो भने केही वर्षमा वन, जंगल सबै सखाप हुनेछ । सुकुम्बासी बस्ती बसाल्नपर्यो जंगल नै फँडानी गरिन्छ । विमानस्थल बनाउनुपर्यो, जंगल नै फँडानी गर्ने योजना बन्छ । सडक खोल्नपर्यो, जंगल नै फँडानी गर्ने अनि कसरी बच्छ, वनजंगल ? कतै सहिद पार्कको नाममा जंगल सखाप भएका छन् । जंगल नभएको ठाउँमा त योजनै नबन्ने पो हो कि जस्तो भइसक्यो । जहाँ जंगल छ, त्यहाँ योजना किन ? वनजंगल मासिँदै गएकाले जंगली जनावरहरू सहर बस्न थालेका छन् । कतिपय ठाउँमा जंगली जनावर सहरबजार पसेर नागरिकलाई आक्रमण गरेर घाइते पारेको समाचार बेलाबेला आउने गर्छ । किन जंगली जनावर सहर पसे ? तिनको बासस्थान नष्ट गरेपछि सहर नपसे कहाँ जाउन् त । पुरुषोत्तम घिमिरे, जोरपाटी, काठमाडौं"
निगमलाई कम्पनीमा रूपान्तरणको प्रस्ताव,"असोज २ गते प्रकाशित निगमलाई निजीकरण गर्न सुझाव समाचार पढ्दा केही सुझाव दिन मनलाग्यो । किनभने गत साउन २२ गते सुशील घिमिरेको संयोजकत्वमा गठित नेपाल वायुसेवा निगमको सुधार समितिको प्रतिवेदनमा निगमलाई सार्वजनिकनिजी साझेदारी स्वरुप अनुसार निजीकरण गर्नुपर्ने सुझाव दिएको पाइयो । शतप्रतिशत सरकारको लगानी रहेको र ६० वर्ष पुरानो वायुसेवा निगमको स्थापनादेखि नै तत्कालीन राजनीतिक, सामाजिक, आर्थिक वातावरण अहिलेको भन्दा फरक थियो । अहिले बढ्दो प्रतिस्पर्धात्मक र व्यावसायिक वातावरण अनुसार नभएको ठहर्याइएको छ । ३९ वटा गन्तव्यमा उडान अनुभव बटुलिसकेको निगमको व्यवस्थापन सुधार गर्ने नाममा थुप्रै सुधार समिति, बजेट वक्तव्य, आवधिक योजनाका नीतिसमेतलाई उद्धृत गर्दै निजीकरण गरी कम्पनीका रूपमा स्थापना तथा सञ्चालन गर्ने सुझाएको छ ।२२ वर्षयता निगमको सुधारका लागि ६ वटा उच्चस्तरीय कार्यदल गठन भई गरेका अध्ययन प्रतिवेदनमा निगमको संस्थापन र व्यवस्थापकीय सुधार, विदेशी लगानी भित्र्याउने, स्वदेशी उद्यमी र वित्तीय संस्थाको लगानी समावेश गर्ने, जहाजहरू थप्ने, व्यावसायिक क्षमता अभिवृद्धि गर्ने जस्ता विषय प्राथमिकतासाथ उठाइँदै आएका विषय हुन् । निगमलाई नेपाल वायुसेवा कम्पनी लिमिटेड नामकरण गरी सरकारलाई ५१ प्रतिशत, नेपाली वा विदेशी लगानीकर्तालाई ३५ प्रतिशत, पर्यटन व्यवसायीलाई ६ प्रतिशत, सर्वसाधारणलाई ५ प्रतिशत, निगमका बहालवाला र पूर्व पदाधिकारीलाई १५ प्रतिशत र निजामती कर्मचारी तथा सरकारी स्वामित्वका सार्वजनिक संस्थानलाई १५ प्रतिशत सेयर लगानी दिइनुपर्ने सुझाव दिइएको छ भने २०७३७४ मा बजेट वक्तव्यमार्फत राजनीतिक साझेदारी भित्र्याउने प्रक्रिया, कार्यविधि तथा मोडालिटी तयार पार्न भनिएकोमा अर्थ मन्त्रालयले २०७४ माघमा निगमको रणनीतिक व्यवस्थापनमा साझेदार ल्याउने प्रक्रिया बढाउने सहमति दिएको छ । तर निगमले अनावश्यक रूपमा खरिद गरेका चिनियाँ र वाइडबडी जहाजबारे केही बोलेको देखिएन । धेरै पटक कार्यदल गठन भए पनि प्राप्त प्रतिवेदन थन्किने बानी परेको र अहिले मन्त्री योगेश भट्टराईको भने प्राप्त प्रतिवेदनको कार्यान्वयन गर्ने प्रतिबद्धता सराहनीय छ ।नेपाल वायुसेवा निगमको सुधार गर्ने नाममा धेरै कार्यदल गठन भए, प्रतिवेदन पेस भए, तर प्राप्त प्रतिवेदनमा औंल्याइएका जायज सुझाव कार्यान्वयन भने कहिल्यै भएनन् । फलस्वरुप निगमका व्यवस्थापनमा धेरै स्वेच्छाचारिता व्याप्त भई निगमलाई कमाई खाने भाँडोमात्र बनाइयो । हुन त निगमको हर्कतको अख्तियार दुरुपयोग अनुसन्धान आयोगले छानबिन गरिरहेकाले यसबारे धेरै टिप्पणी गर्नु उचित नहोला । निगम धराशायी बनाउन सहयोग पुर्याउनेहरूबाटै सञ्चय कोष र नागरिक लगानी कोषबाट लिएको ऋण तिराउनुपर्छ र जेल हाल्न सक्नुपर्छ । अनिमात्र निगमलाई निजी कम्पनीमा परिणत गर्नुपर्छ । गंगाराज अर्याल, पाणिनि८, अर्घाखाँची"
अर्थमन्त्रीको 'चामल' दोकान,"अर्थमन्त्री डा युवराज खतिवडाले नेपाल आर्थिक पत्रकार संघको वार्षिक साधारणसभा (भदौ २२, २०७६) मा व्यक्त गरेको पीठो बेच्नेले हैरान गरे गुनासो चर्चित रह्यो । समग्रमा गुनासाका दुई केस्रा थिए । पहिलो, समष्टिगत अर्थतन्त्रका सबै अवयवको योगफलबाटै नेपालमा ७१ प्रतिशतको आर्थिक वृद्धि भएको छ । यो वृद्धि अभूतपूर्व किन छ भने, विगतका वृद्धिदरभन्दा दिगो र भरपर्दो छ । दोस्रो, कसैले अन्तर्राष्ट्रिय वित्तीय संस्था या दातृराष्ट्रका एजेन्सीमा गएर केही भएकै छैन भनी लाएको झोसपोलमाथि आक्रोश थियो त्यसमा । ती संस्थामा सोझो सम्पर्कको हैसियत राख्ने र त्यस्तो झोसपोल गरेर सरकारलाई नै अप्ठ्यारो पार्न खोज्ने आफ्नै बिरादरीका विद्वान् लाई त्कारिएको थियो सायद । सैद्धान्तिकवैचारिक कसीमा हेर्दा, नवउदारवादी बजार अर्थतन्त्रका हिमायतीसँगै अर्थमन्त्रीको गुनासो रह्यो, जसले उनको पहिलो बजेट प्रस्तुतिलाई सही ट्र्याक समातेको भन्दै सरकार बाहिरबाट समर्थन जनाएका थिए ।दोस्रो गुनासो नवउदारीकरणका केन्द्रहरूमा सबैभन्दा काबिल देखिने प्रतिस्पर्धाका रूपमा आएको हुन सक्छ । किनकि एउटै स्कुल र एउटै कक्षाका दुई विद्यार्थीबीच पनि गुरुलाई पाठ बुझाउने बेला प्रतिस्पर्धा नै हुन्छ । पच्चीस वर्षअघि मनमोहन अधिकारीको नेतृत्वमा सरकार बनेलगत्तै राष्ट्रिय योजना आयोगका निवर्तमान उपाध्यक्षले यो सरकारको पालामा न बहुपक्षीय न त द्विपक्षीय सहयोग प्राप्त हुन्छ, न त कुनै बाह्य लगानी नै भित्रिन्छ भनेर ठोकुवा गरेका थिए । तैपनि अधिकारीको अल्पमतको सरकाररूपी पसल नौ महिना चल्यो । चामल बेच्नका लागि धान फलाउन र बेच्न पर्याप्त बहुमत थिएन । त्यसपछिको कुनै पनि सरकारले आफ्नै खेतको चामल बेचेन । र पनि आर्थिक वृद्धि भइरह्यो । वृद्धि भएको होइन भन्न अर्कोसँंग तथ्यांक विभाग छैन । तर त्यो वृद्धि आम नेपालीको जीवनस्तर उकास्न र ऐतिहासिक वर्गीय तथा सामाजिक असमानता हटाउन कति सहायक भयो ? वृद्धिको प्रतिफल अनुत्पादक दलाल पुँजीवादीहरूले कुम्ल्याए कि राष्ट्रिय पुँजीपतिले ? समष्टिमा कसको आर्थिक वृद्धि भयो ?सन् २००८९ को बृहत् मन्दीयता धनाढ्य पुँजीवादीहरूले प्रणालीगत संकट बेहोरिरहेका छन् । आजका हाम्रा शासकले झैं हिजोका तिनका शासकले पनि आफूभित्र हुर्कंदै गरेका दलालबाट अर्थराजनीतिक संकट आइपर्ने सत्यलाई अनदेखा गरेका थिए । परिणामतः आफैभित्रबाट घोर दक्षिणपन्थी पपुलिस्टहरू जन्मिए । खास गरी २०१६ मा अमेरिकामा डोनाल्ड ट्रम्पको विजयपछि कैयौं दक्षिणपन्थी पपुलिस्ट शासकहरूले विजय हासिल गरे । यति बेला पपुलिस्ट अन्धराष्ट्रवादका कारण, मिल्टन फ्रिडमेन तथा फ्रेडरिक हायक प्रतिपादित नवउदारवादी अर्थराजनीतिक प्रोजेक्ट पूर्ण रूपमा धराशायी हुने खतरा बढ्दो छ । अन्धराष्ट्रवाद स्वाभाविक रूपमा नवफासिस्ट, नवनाजीवादतर्फ उन्मुख छ । यी अति दक्षिणपन्थी पपुलिस्टहरूले नवउदारवादको माउ उदारवादलाई समेत डुबाउने भए भन्ने निचोडमा अर्थराजनीतिक साहित्यमा पर्याप्त व्याख्याविश्लेषण भइरहेका छन् । जोसेफ स्टिगलिज, डानी रोड्रिग, पल क्रुगम्यान, आदम जे टुज, थोमस पिकेटी, अमर्त्य सेनजस्ता अर्थराजनीतिक पण्डितहरूले संकट चरम विन्दुमा पुगेको बताएका छन् ।जनवरी २०१९ को एउटा अध्ययन अनुसार, विश्वका आधा जनसंख्याको भन्दा बढ्ता पुँजीसम्पत्ति एक दर्जनभन्दा कम धनाढ्यहरूसँग छ । नवउदारवादी पुँजीवादको लक्ष्य सीमित पुँजीपतिले नाफा कमाउनु र थुपार्नु नै हो । थोरै समयमा अत्यधिक नाफा कमाउन पुँजीपतिबहुराष्ट्रिय निगमहरूले मजदुरको लागत (कस्ट अफ लेबर) घटाए । त्यसका लागि हायर एन्ड फायर, ज्याला कटौती, युनियन विघटन, रोजगारी कटौती गर्न रोबोट र मेसिनको अत्यधिक प्रयोग तथा विदेशी बैंकमा पुँजी निवेश गर्ने प्रवृत्तिलाई नवउदारवादी राज्यले वैधता दिए । यी क्रियाकलापका कारण आमगरिबी मात्र भित्रिएन, सँगसँगै वातावरणीय क्षति, कार्बन र टक्सिन, रासायनिक तथा अन्य प्रदूषणले खोलानाला, खेतबारी, पिउने पानी, खाद्यान्न आपूर्ति सबै प्रभावित बने । क्यान्सर, मुटु र मृगौला रोग, दमजस्ता असाध्य रोग विस्तारित हुँदै गए र तिनैलाई समेत नाफाको स्रोत बनाइयो ।बृहत् नाफाको दुश्चक्रका कारण राजनीति, न्यायालय र कर्मचारीतन्त्र दलाल पुँजीपतिसँग जोडिए । शिक्षा, स्वास्थ्य, सार्वजनिक यातायात, अन्य सामाजिक सुरक्षाको निजीकरण गरियो । मानवीय मूल्यलाई लिलामीमा चढाइयो । यो गोलबन्दीले आमनागरिक नवदासदासी हुनुपर्ने वातावरण खडा गर्दै गयो । बृहत् नाफाको वकालत गर्न सत्ताकै आडमा मिथ्याबुद्धिजीवी (स्युडो इन्टेलेक्चुअल), मिथ्या अर्थशास्त्री (स्युडो इकोनोमिस्ट) र मिथ्या पत्रकार (स्युडो जर्नलिस्ट) हरूको झुन्ड स्थापित गरियो । तिनैका कारण राज्यको बागडोर समातेका र तिनका आसेपासे सम्भ्रान्तहरूमा पुँजी वा सम्पत्तिको सञ्चिति बढ्दै गयो, समाजमा पनि सम्पत्तिको रस चुहिन्छ (ट्रिकल डाउन हुन्छ) र समग्र समाज लाभान्वित भइरहन्छ भन्ने अर्थ लाग्ने गरी तिनले कथा बुनिरहे । तर यथार्थमा बृहत् नाफा कमाउने उच्चतम महत्त्वाकांक्षाका कारण, अस्ट्रोहंगेरियन आर्थिक इतिहासकार कार्ल पोल्यानीले उद्घोष गरेझैँ भयो पहिला माफियाअर्थतन्त्र जन्मिन्छ, त्यसपछि माफियासरकारको जन्म हुन्छ । ट्रम्पलगायतका राष्ट्रसरकार प्रमुख त्यही अर्थराजनीतिका उपज हुन् ।विश्वव्यापी यो प्रवृत्तिमा नेपालको अर्थराजनीति कहाँ छ ? हामी कस्तो प्रवृत्तितर्फ उन्मुख छौँ ? नवउदारवादी बजार अर्थराजनीतिको नेपाली भाष्यमा व्याख्या र कार्यक्रम प्रस्तुत गरेको नेपाली कांग्रेसलाई पन्छाएर जनताले नेकपालाई किन बहुमत दिए ? कांग्रेसले आठौँ पञ्चवर्षीय योजनामै यो प्रणाली अपनाएमा असल रोजगारीसहितको बलियो र दिगो अर्थतन्त्र, मुलुकको औद्योगिकीकरण, नयाँनयाँ आयआर्जनका क्षेत्रको अन्वेषण, व्यापारमा वृद्धि हुने सपना बाँडेको थियो । उसले भनेको थियो त्यस्तो वृद्धिले उद्यम खडा हुन्छ, उद्यमले वस्तु र सेवा उत्पादनका क्रियाकलाप गरेपछि रोजगारी वृद्धि भई सबै नेपालीलाई आवश्यक खाद्यान्न, लत्ताकपडा, आर्थिक उपार्जन, शिक्षा र स्वास्थ्य पाउने उचित र स्वस्थकर वातावरण प्राप्त हुन्छ, यी सबै बन्दोबस्तीसँगै वित्तीय, सञ्चार र अन्य विविध सेवा प्राप्त गर्दै जाँदा हामी सबैको आर्थिक वृद्धि हुन्छ । बहुदलपछिको कांग्रेस सरकारले यिनै पपुलिस्ट कुरा गरेर जनताको भरोसा जितेको थियो । पछि सबै दलले धेरथोर त्यही शैली अनुसरण गर्दै आए । तर बितेका अट्ठाइस वर्षमा नेपालमा दस वर्ष गृहयुद्ध भयो । हजारौँ मारिए, लाखौँ विस्थापित भए । लाखौँलाख बसाइँ सरे, सरिरहेका छन् । झन्डै एकतिहाइ जनसंख्या वैदेशिक रोजगारीमा छ । व्यापार घाटा बढ्दो छ । उत्पादनका सबै सेक्टर ओरालो लागेका छन् । वर्षेनि ५ लाख ६० हजार युवायुवती श्रम बजारमा आउँछन्, जसमध्ये ६० हजारलाई पनि न निजी न सहकारी न त सरकारी संस्थाले नै रोजगारी दिने क्षमता राख्छन् । आयात धानिरहेको रेमिटेन्स अब घट्दो छ । वैदेशिक ऋण र ग्रान्ट नआउने हो भने पुँजी आर्जन गर्ने सेक्टरमा लगानी शून्यमा झर्छ । ऋण र ब्याजको किस्ता डलर महँगो भएकाले बढिरहेको छ । ७ प्रतिशतको वृद्धिले वस्तु तथा सेवा र रोजगारी किन बढाएन ? त्यही अनुपातमा उत्पादन क्षेत्रमा किन लगानी भएन ? यी प्रश्नको जवाफ बहुदल पुनर्बहालीका लागि भएको संघर्षताका पनि खोजिएको थियो । नेकपाको स्थायी सरकारपछि पनि आम नेपालीले राज्यको आर्थिकसामाजिक संरचनामा परिवर्तनको पहल गरिने, बेरोजगारी, भोकमरी र दरिद्रता हटाउन भूमि व्यवस्थापन तथा वितरणमार्फत कृषिको आधुनिकीकरण गरिने, प्रगतिशील कर व्यवस्थापन, तुलनात्मक तथा प्रतिस्पर्धात्मक लाभमा आधारित राज्यको सहकार्यमा औद्योगिकीकरण तथा पर्यटन विकास र विस्तारको योजनाबद्ध थालनी हुने आशा गरेका थिए । शिक्षा तथा स्वास्थ्यको सरकारी ग्यारेन्टी, सस्तो र भरपर्दो सार्वजनिक यातायात, पूर्ण रोजगारीको लक्ष्य अनुरूप कामको थालनी भएपछि राष्ट्रिय बचतमा वृद्धि, पूर्वाधार निर्माण तथा आयात प्रतिस्थापनका लागि उद्यमहरूमा लगानीको कमी हुनेछैन भन्ने जनताको अपेक्षा थियो । विकास निर्माणमा अभियानमूलक सहभागिता जुटाउन तीनै तहका सरकार अग्रसर हुने आम नेपालीले सपना देखेका थिए । एकलौटी बहुमत भएकाले यो सरकारलाई कानुन निर्माणमा सहजता, उपयुक्त राष्ट्रियअन्तर्राष्ट्रिय वातावरण उपलब्ध थियो । तर पहिलो गाँसमा ढुंगा भनेझैं पहिलो बजेट नै नवउदारवादको सनातनी घोडा चढेर देखा पर्यो । त्यो पनि उदारीकरण, भूमण्डलीकरण र निजीकरण अभियानकै गोरेटोमा दलालहरूको राइँदाइँ बढ्ने गरी ! दुईतिहाइभन्दा बढी कामदार रहेको कृषि कुपोषणग्रस्त देखिँदा, औद्योगिकीकरण र बढ्दो बेरोजगारी, शिक्षा र स्वास्थ्य क्षेत्रमा झाँगिएको व्यापारीकरण, एकाधिकारग्रस्त वित्तीय संस्था र अनुत्पादक क्षेत्रमा तिनको विस्तारित लगानी, ध्वस्तप्रायः सार्वजनिक यातायात, कालोबजारी र महँगीजस्ता समस्याको संस्थागत समाधान गर्न कम्तीमा वैकल्पिक सुशासनको उपाय खोजिएला भनी सोच्नु अन्यथा थिएन । तर जनसरोकारलाई सम्बोधन गर्ने अर्थराजनीतिक सोच न सरकारी नीति तथा कार्यक्रममा न त बजेटमै देखियो, जबकि शंकाको सुविधा पछिसम्मै थियो । सर्वसाधारण जनता पर्खिरहेका थिए । तर जसरी पन्ध्रौं योजनाको अवतरण गराइयो र सामाजिक सुरक्षाका नाममा अपरिपक्व कार्यक्रम अगाडि सारियो, जसरी न्यूनतम रोजगार कार्यक्रम लागू गर्दा विश्वव्यापी अभियानका रूपमा देखा परेको आधारभूत आवश्यकताको अवधारणा न्यूनतम रोजगारी को मजाक बनाइयो र आम जनताबाट करका नाममा संकलित सरकारी ढुकुटी खर्चिइयो, त्यसबाट सरकार दृष्टिकोणविहीन र योजनाविहीन नै रहेछ भन्ने छर्लङ्गियो । संविधानले संघीय शासनका लागि अपरिहार्य मानेर परिकल्पना गरेको अन्तरप्रदेश परिषदलाई सरकारले पंगु बनायो । प्राकृतिक तथा वित्त आयोगलाई अपांग बनाउँदै जसरी फेरि नीति तथा कार्यक्रम र बजेट प्रस्तुत भए, जसरी संवैधानिक संस्थाहरूमा आसेपासे पदासीन गराइए, त्यसले ब्रह्मलुटलाई राजमार्ग उपलब्ध गराएको छ । भूमि ऐन संशोधनमार्फत भूमिसुधार तुहाएर सरकारले आफ्नो नियत अझ प्रस्ट पारिदिएको छ । राजा महेन्द्रको भूमिसुधारको भन्दा पश्चगामी संशोधनले सरकारको वामपन्थी मुखौटा पखालिँदा यति बेला कुरूप दक्षिणपन्थी अनुहार उदाङ्गिएको छ । पीठोका सन्दर्भमा रोजगारीको चर्चा गर्दा अर्थमन्त्रीले दक्ष जनशक्तिलाई प्यान सँग जोडेका छन् । तर उनी आफै जोडिएको योजना, नीति तथा कार्यक्रम र उनैले प्रस्तुत गरेको बजेटमा कहाँनेर छ दक्ष जनशक्ति निर्माणको कार्यक्रम ? उनले बुझ्दा हुन्छ, संसारमा राज्यका तर्फबाट शिक्षामा औसत कुल गार्हस्थ्य उत्पादनको ६ र स्वास्थ्यमा ३ प्रतिशत खर्च हुने गरेको छ । चीन र रूसले अनवरत रूपमा कुल गार्हस्थ्य उत्पादनको ७ प्रतिशत त्यो क्षेत्रमा लगाउने गरेका छन् । हाम्रा अर्थमन्त्रीले भने आफ्नो बजेटमा अन्तर्राष्ट्रिय मान्यताको आधा पनि छुट्याउन सकेनन् । ७८ प्रतिशत बालबालिका १२ कक्षा नपुगी ड्रपआउट हुने गरेका छन् । अनि कसरी उत्पादन हुन्छन् आवश्यक दक्ष कामदार ? अझ पनि दुईतिहाइ महिला घरैमा बच्चा जन्माउन बाध्य छन् । महँगीका कारण ५० प्रतिशत बिरामी अस्पतालको मुख नदेखी मर्न विवश छन् । अस्पताल भर्ना भएका बिरामीले अस्पतालकै छतबाट हामफाल्नु परिरहेको छ । प्रधानमन्त्रीले कोही भोकै रहनेछैनन् भने पनि दुईतिहाइ नेपाली घरधुरीमा अहिले पनि साँझमा भात पाक्दैन र देशका आधाभन्दा बढी केटाकेटी भोकै सुत्न बाध्य छन् । यी सबै दुःखी प्राणीहरू, सीमान्तीकृत, महिला, दलित, मधेसी र आदिवासी जनजातिहरू, जानेर वा नजानेर विगतदेखि वर्तमानसम्म नेकपाकै मतदाता थिए । एकै दिन वा एकै वर्षमा सबै कुरा उलटफेर गर्न सकिन्न, संस्थाहरू बन्न सक्दैनन् र सोचेसरि फटाफट परिवर्तन हुन सक्दैन । यो सरकार क्रान्तिबाट होइन, चुनावमार्फत आएको हो र यसका सीमा छन् । यद्यपि सरकार पर्खिरहेको कुनै पनि पार्टीले घोषणापत्र मार्फत आफ्नो अर्थराजनीतिक सोच र मूलनीति अघि सार्ने गर्छ । त्यसलाई कार्यक्रममा बदल्न संस्थागत सोच अनुरूप टिम बनाइन्छ, जसले अल्पकालीन, मध्यकालीन तथा दीर्घकालीन योजना निर्माण गर्छ र सरकारको सय दिनभित्र कार्यक्रम कार्यान्वयनका लागि मैदानमा उतार्छ । तर ओली सरकारको टिम र स्वयं अर्थमन्त्रीसँग आम जनतासामु ल्याउने यथार्थमा आधारित ठोस सोच, विचार, नीति तथा कार्यक्रम केही रहेनछ, न त समविचार भएका विज्ञ मित्रमण्डलीसँग सहकार्य गर्ने उत्सुकता । अन्तरमन्त्रालय समन्वय गराई आम जनताका पक्षमा पुँजीगत खर्च गराउँदै पुँजी निर्माणमा जनसहभागिता बढाउने तत्परता उनमा फिटिक्कै रहेनछ । चार दशकयता कुनै न कुनै लाभको पदमा रहेर सबै हिसाबले टेस्टेड भएका अर्थमन्त्रीको अनुभव, भोगाइ र गराइलाई जोड्दा निष्कर्ष निस्कन्छ उनी र उनीसम्बद्ध सरकारसँग न व्यवस्थित दोकान छ, न त बेच्नका लागि आफ्नै ढिकीमा कुटेको चामल !"
गुणस्तरीय शिक्षाको भुलभुलैया,सम्झना वाग्ले भट्टराई
अक्टोबर क्रान्तिपछिका सत्तरी वर्ष,"नेपालले नचिनेको चीनशासन सञ्चालनको राजनीतिक नाम जे भए पनि आर्थिक रूपान्तरणको निर्विकल्प आधार आर्थिक सुधार नै हो भन्ने यथार्थलाई नेपालको नीतिनिर्माण तहले बुझ्न र मनन गर्न चाहेन । खास गरी नेपालका कम्युनिस्टहरूले चीनसहित विश्वले कार्यान्वयन गरेका सुधारका नीतिगत, संस्थागत र कार्यगत पक्षहरूको अवलम्बन आफ्नो सिद्धान्तविपरीत देखिने आडम्बर प्रदर्शन गरिरहे ।अहिले नेकपाले प्रस्ताव गरेको सी पथबारेको प्रशिक्षणको औचित्य पनि केही नेतालाई चीन भ्रमणको अवसर जुटाउनमा मात्रै सीमित हुँदैन भन्ने पुष्टि हुन केही समय कुर्नैपर्नेछ । खुला बजारमुखी सुधारको मार्गचित्र र त्यसको लाभलाई चीनले वर्तमान विकास साहित्यको अङ्गका रूपमा सगौरव प्रस्तुत गरेको यथार्थलाई यसले कति समेट्न सक्छ ? यो अहम् प्रश्न हो । बीआरआईबाट लाभ लिनुपर्छ भनेर भाषण गर्ने नेताहरूले यसको अन्तर्य र चार दशकको सुधारको प्रक्रियालाई वास्तविकताको कति नजिकबाट बुझेका छन् भन्ने उत्तिकै महत्त्वको पक्ष हो ।चीनको सुधारको लक्ष्य र अपेक्षित लाभहरूको तह र मात्रा योजनाबद्ध थियो । कृषि कर्ममा संलग्न हुनेहरूका लागि भूस्वामित्व र भूउपयोगको अधिकार सुनिश्चित गरिनु महत्त्वपूर्ण सुधार थियो । यसले कृषि उत्पादकत्व बढायो । उपभोग गरेर बचेको उत्पादन कम्युन केन्द्रमा नगदमै बेच्न पाउनुले कृषिको बजारीकरणलाई सघायो । प्रान्तीय तहलाई नीति समन्वय, उत्पादन विशिष्टीकरण र क्षेत्रीय औद्योगिकीकरणको जिम्मा दिइयो । र कार्यप्रदर्शनी मूल्यांकनलाई जिम्मेवार प्रशासकहरूको दण्ड र पुरस्कारको आधार बनाइयो । केन्द्रले ठूला आकारका राज्यको स्वामित्वका, घाटामा चलेका व्यवसायलाई व्यवस्थापन परिवर्तन गर्दै क्रमशः निजी क्षेत्रलाई स्वामित्व हस्तान्तरण गर्यो । साथमा पुँजी बजार, मुद्रा बजार र बजेट उपकरणहरूको सुधार गरियो । त्यसको समुच्च परिणाम अहिलेको उदाउँदो चीन हो ।यी सारभूत सिकाइलाई कतै उपयोग गर्ने चेष्टै नगर्ने, तर देखाउनका लागि पार्टीको प्रशिक्षण पाठ्यक्रममा सीको नाम राख्दैमा अथवा चिनियाँ राष्ट्रपतिले एक रात काठमाडौंमा बिताइदिँंदैमा नेपालको यो दीनहीन नियति फेरिँदैन । चीनले पनि अक्टोबर क्रान्तिकै बेलाको जडवत् विचारलाई परित्याग नगरेर समयमै सुधारको बाटो नपहिल्याएको भए कम्युनिस्ट शासनको ७० औं वार्षिकोत्सव यस्तो गौरवशाली पक्कै हुने थिएन । वर्तमान नेपालको कम्युनिस्ट शासनमा यस्तो युगसापेक्ष सुझबुझ एवं रूपान्तरण तत्परताको सर्वथा अभाव देखिएको छ । र, उसलाई सात दशक पुरानै माओवादी रूढाग्रहको धङधङीचाहिँ अझै प्रिय छ ।ट्वीटर :"
छाडा पशु व्यवस्थापनको सर्त,डा किरण पाण्डेलेखक पशु विकास अधिकृत हुन् ।
सडकसदन दुवैतिर कांग्रेस कमजोर,"तत्कालीन कांग्रेस र कांग्रेस प्रजातान्त्रिकको एकीकरणदेखि नै संघको अधिवेशन हुन नसकेको आदिवासी जनजाति संघका अध्यक्ष इन्द्रबहादुर गुरुङले बताए । एकीकरण गर्दा पनि भागबन्डाका आधारमा जिम्मा लगाइएको हो, त्यस बेलादेखि नै एउटै कार्यसमिति छ, आदिवासी जनजाति संघकै महासचिव प्रशान्त राईले भने, स्थानीय तहको चुनावअघि अधिवेशन गराउन खोजेका थियौं तर पार्टीले रोक्न आदेश दियो । त्यसपछि पनि पटकपटक अधिवेशन गराउन पार्टीमा निवेदन दिएका छौं तर सुरसार छैन । कांग्रेसको पछिल्लो भ्रातृ संस्था नेपाल ठाकुर समाजको पनि स्थापनाकालदेखि नै अधिवेशन भएको छैन । ०६७ सालमा स्थापना भएको यसको कार्यकाल पनि चार वर्षको छ ।"
केन्द्रीय बैठक शुक्रबार,कांग्रेसको केन्द्रीय कार्यसमितिको बैठक आगामी शुक्रबार असोज १० मा हुने भएको छ । नेविसंघलगायत भ्रातृ संस्थाहरूको महाधिवेशन गर्ने विषयमा छलफल गर्न बैठक बोलाइएको एक केन्द्रीय सदस्यले बताए । वर्षौंअघिदेखि महाधिवेशन हुन नसकी पार्टीका अधिकांश भ्रातृ संस्थाहरू भद्रगोल छ । ८ महिनादेखि नेविसंघ नेतृत्वविहीन छ । नेताहरूबीचको आन्तरिक द्वन्द्वका कारण महाधिवेशन गर्नका लागि संघको तदर्थ समिति गठनसमेत हुन सकेको छैन । महाधिवेशनपूर्व सबै भ्रातृ संस्थाहरूको विधानमा एकरूपता ल्याई ६ महिनाभित्र महाधिवेशन गर्नका लागि आवश्यक गृहकार्य गर्न पार्टी केन्द्रीय सदस्य एनपी सावद नेतृत्वमा सात सदस्यीय समिति पार्टीले बनाएको थियो । अबको बैठकमा भ्रातृ संस्थाहरूकै विधान र महाधिवेशनका बारेमा छलफल गर्नका लागि बैठक बोलाइएको सभापति शेरबहादुर देउवानिकट एक केन्द्रीय सदस्यले बताए ।
छोरी पढाउन 'कन्या खाता',"(नेपालगन्ज)  बालविवाह न्यूनीकरण तथा बालिका शिक्षामा सहयोग पुर्याउन बाँकेको डुडुवा गाउँपालिकाले कन्या मुद्दती शिक्षा कार्यक्रम सुरु गरेको छ । छोरीलाई जसरी पनि विद्यालय पुर्याउन र बिहेवारी २० वर्षपछि मात्र गराउने उद्देश्यले चालु वर्षको बजेटमै पारेर यस्तो कार्यक्रम ल्याइएको हो । कार्यक्रमअन्तर्गत गत साउन १ यता जन्मिएका बालिकाका नाममा अभिभावक संरक्षक रहने गरी बैंकमा खाता खोलिनेछ । त्यसमा अभिभावकको ५ हजार र गाउँपालिकाबाट ५ हजार थप गरी १० हजार रुपैयाँ बचत हुनेछ । गाउँपालिका अध्यक्ष नरेन्द्र चौधरी भन्छन्, मधेसी समुदायमा छोरीलाई पढ्न नपठाउने र सानैमा बिहे गरिदिने अवस्था छ । त्यसको समाधानका लागि यो कार्यक्रम हो । शिक्षा पाउने मौलिक अधिकार प्रत्याभूत गराउन ल्याइएको कार्यक्रमअन्तर्गत खोलिने यस्तो खाताको रकम भने एसईई पास गरेका छोरीले उच्च शिक्षाका लागि खर्च गर्न पाउने छन् । बेटी पढाऔं नीति तथा कार्यक्रमअन्तर्गत गाउँपालिकाका सबै वडाका नवजात छोरीका नाममा मुद्दती खाता सञ्चालन गर्ने कार्यनीति छ । यहाँ छोरी जन्मिँदै बिहेको कुरा सुरु हुन्छ, त्यसै कारण बालिकाले राम्ररी पढ्न पाउँदैनन्, उनले भने, यो कार्यक्रममार्फत कम्तीमा छोरीहरूले एसईईसम्म पढ्न पाउने हक स्थापित गर्दैछौं । अभियानले बालिका २० वर्ष पुग्दा उनको पढाइसँगै बैंकमा बचत पनि हुनेछ । कार्यक्रम गत साउन १ बाटै कार्यान्वयनमा ल्याउने गरी काम भइरहेको उनले बताए । यसका लागि निर्धारित मापदण्ड पूरा गरेर आउनेको खाता खोल्न बैंकसँग कुरा भइरहेको छ, उनले भने, पैसा सुरक्षित हुने र राम्रो ब्याज दिने बैंकमार्फत कार्यक्रम छिट्टै अघि बढाउँछौं । गाउँपालिकाका प्रमुख प्रशासकीय अधिकृत विष्णुप्रसाद धितालका अनुसार कार्यक्रमका लागि चालु वर्षमा १५ लाख रुपैयाँ विनियोजन गरिएको छ । बालिका अस्पतालमै जन्मिएको हुनुपर्ने र जन्मदर्ता गरेको हुनुपर्छ, त्यति भए खाता खुल्छ, उनले भने, बालिकाले एसईईसम्म पढ्नुपर्नेछ । खाताको रकम बालिकाले २० वर्ष पुगेपछि मात्र पाउने छन् । नीति तथा कार्यक्रममा पारेर बजेट विनियोजन भइसकेको उक्त कार्यक्रमअन्तर्गत छोरीका लागि खाता खोल्न चाहने अभिभावकहरू गाउँपालिका र वडामा सम्पर्क गर्न आइरहेको उनले बताए । सदरमुकाम नेपालगन्जबाट एक घण्टा दूरीको डुडुवामा ६ वटा वडा छन् । २०६८ को जनगणनाअनुसार यहाँ बालबालिकाको संख्या ३७ हजार ४ सय ७० थियो । गाउँपालिकाले घोषणा गरेको कार्यक्रम बालिका शिक्षासँगै सरकारी स्वास्थ्य संस्थाले दिने सेवाका लागि पनि प्रभावकारी भएको स्थानीय शिक्षक गोपीचन्द्र बर्माले बताए । गाउँमा धेरै बालिका विद्यालय बाहिरै छन्, उनले भने, अभिभावकलाई राम्ररी कुरा बुझाउन सके यसले विद्यालय आउने बालिकाको संख्या बढ्छ र बालविवाह पनि रोकिन्छ । स्थानीय अभिभावक शिवराम पासी कन्या मुद्दती खाताका कारण छोरीलाई विद्यालय पठाउनेहरू बढ्न सक्ने भए पनि बालविवाह रोकिनेमा शंका गर्छन् । छोरीलाई उच्च शिक्षा पढाउने बढ्लान्, उनले भने, तर अभिभावक सचेत नभएसम्म बालविवाह नियन्त्रण सम्भव छैन । कार्यक्रमका बारेमा सुन्दा राम्रो लागे पनि गाउँपालिकाले कार्यान्वयनमा लैजान ढिलाइ गरिरहेको उनले बताए । डुडुवा गाउँपालिका२, करातियापुर्वाकी १६ वर्षीया ओमाकुमारी लोनियाले ५ कक्षासम्म पढेर छाड्नुपरेको बताइन् । छोरी ठूली हुँदै गएपछि आफैं बिहे गरेर भाग्लान् भन्ने डर आमाबुबालाई हुन्छ । अनि चल्दोमिल्दो कुरा आएपछि उमेर २० वर्ष नपुगेको हेर्ने चलन छैन, उनी भन्छिन्, अर्काको घर जाने जात भनेर पढाउनुभन्दा घरधन्दा नै गर्न लगाउँछन् ।"
कानुन मापन गर्न कार्यदल,"काठमाडौं (कास) राष्ट्रिय सभाअन्तर्गतको विधायन व्यवस्थापन समिति ले प्रचलित ऐनकानुन कार्यान्वयनको अवस्था मापन तथा अध्ययन गर्न समितिका सभापति परशुराम मेघी गुरुङको संयोजकत्वमा सात सदस्यीय कार्यदल गठन गरेको छ । विधायन समितिको बैठकले आइतबार उत्तर विधायिकी परीक्षण (पोस्ट लेजिस्लेटिभ स्क्रिटिनी) का लागि कार्यदल गठन गरेको हो । कार्यदलको समयावधि तोकिएको छैन । समिति सदस्यमा सांसदहरू वृषेशचन्द्र लाल, जितेन्द्रनारायण देव, उदया शर्मा पौडेल, प्रकाश पन्थ, रामलखन चमार र सिंगबहादुर विक छन् । कार्यदलले राष्ट्रिय सभा नियमावलीअनुसार विधायन समितिद्वारा ०७५ मंसिर १९ गते पारित ऐन कार्यान्वयन मापन तथा अध्ययन र अनुसन्धानसम्बन्धी कार्यविधि, ०७५ अन्तर्गत ऐनहरूको मूल्यांकन गर्नेछ । देशमा ऐन र नियमावलीको चाङ नै भयो तर तिनको प्रभावकारिता भयो, भएन भनेर कसैले ध्यान दिएन, कार्यदल सदस्य सांसद पन्थले भने, अब त्यसको अध्ययन गरौं भनेर हामी लागेका हौं । विधायन समितिले यसअघि शिक्षा, भूमि, उपभोक्ता र यातायातसम्बन्धी कानुनको अध्ययन तथा मापन गर्न ४ वटा उपसमितिसमेत बनाएको छ । कार्यदलले ऐननियमहरूको अध्ययन गर्ने, कार्यक्रम बनाउने, प्रतिवेदन तयार गर्ने र विज्ञहरू बोलाएर छलफल गर्ने उनले जानकारी दिए । समितिले बनाएको कार्यविधिले कुनै ऐन वा ऐनहरूबीचको दोहोरोपन हटाउने, निप्प्रभावी दफाहरूलाई खारेज गर्ने, ऐन तत्काल कार्यान्वयन हुने अवस्थालाई प्रोत्साहन गर्ने र संविधान तथा प्राकृतिक न्यायको सिद्धान्तअनुसार ऐन निर्माण हुने अवस्था सिर्जना गर्न जोड दिने उद्देश्य राखेको छ । उत्तर विधायिकी परीक्षणको जानकारी गराउन दसैं आसपास पुस्तिका प्रकाशन गर्ने तयारीसमेत भएको विधायन समितिका सचिव मनोजकुमार गिरीले बताए । कार्यदलले ऐनबमोजिम नियमावली, निर्देशिका, कार्यविधि एवं विनियमावली निर्माण भएका छन् कि छैनन् भनेर पनि अध्ययन गर्नेछ । कार्यविधिअनुसार सामान्यतया ऐन प्रारम्भ भएको मितिले ३ वर्ष पूरा भएपछि त्यसको मापन गर्नुपर्छ । विधायन समितिले हरेक मन्त्रालयलाई आफू सम्बद्ध ऐनहरूको मापन लागू भएको ५ वर्षपछि गर्नुपर्ने भनेको छ ।"
अस्ट्रेलियासँग हवाई सम्झौता हुँदै,"(काठमाडौं)  नेपालले यसै साता अस्ट्रेलियासँग एयर सर्भिस एग्रिमेन्ट (हवाई सम्झौता) गर्ने भएको छ । क्यानडाको मोन्ट्रियलमा मंगलबारदेखि हुने अन्तर्राष्ट्रिय नागरिक उड्डयन संगठन (आईकाओ) को ४० औं सम्मेलनका क्रममा सम्झौता गरिने संस्कृति, पर्यटन तथा नागरिक उड्डयनमन्त्री योगेश भट्टराईले जानकारी दिए । सम्मेलनमा सहभागी हुन आइतबार राति भट्टराईको नेतृत्वमा ५ सदस्यीय टोली त्यसतर्फ गएको छ । अस्ट्रेलिया उच्च शिक्षाका लागि जाने नेपाली विद्यार्थीको पहिलो रोजाइमा पर्ने मुलुकमध्ये एक हो । सीधा उडान नभएका कारण चीन, कोरिया, मलेसिया, हङकङ, थाइल्यान्ड हुँदै नेपालीहरू अस्ट्रेलिया आउजाउ गर्न बाध्य छन् । आईकाओको सम्मेलनमा सहभागी हुने टोलीले पर्यटनमन्त्रीको उपस्थितिमा अस्ट्रेलियासँग हवाई सम्झौता गर्ने पर्यटन सचिव केदारबहादुर अधिकारीले जानकारी दिए । नेपाली राजदूत वा सहसचिव नेतृत्वको टोलीले अस्ट्रेलियाली टोलीसँग हवाई सम्झौता गर्नेछ, उनले भने । ११ दिन चल्ने सम्मेलनमा अस्ट्रेलिया पनि सहभागी हुँदै छ । कुनै पनि मुलुकमा उडान सुरु गर्नुअघि हवाई सम्झौता गर्नुपर्छ । नेपालले हालसम्म ३९ मुलुकसँग यस्तो सम्झौता गरिसकेको छ । अस्ट्रेलियाले झन्डै ७ वर्षअघि नेपालसँग हवाई सम्झौता गर्न चाहेको नागरिक उड्डयन प्राधिकरणका महानिर्देशक राजन पोखरेल बताउँछन् तर त्यसताका उसले आफ्नो मुलुकको कुनै एयरलाइन्सबाट सीधा उडान नभई कोड सेयरिङ गर्न चाहेको थियो । तर उक्त प्रस्ताव पारित हुन सकेको थिएन । यसपटक अस्ट्रेलियासँग धेरै तहको छलफलपछि हवाई सम्झौता गर्ने निर्णयमा पुगेको पर्यटन मन्त्रालयले जनाएको छ । अस्ट्रेलियाअघि नेपालले कम्बोडियासँग ०७५ मंसिरमा काठमाडौंमै हवाई सम्झौता गरेको थियो । नेपालले युरोपियन युनियनका ७ वटा सदस्य मुलुकसँग हवाई सम्झौता गरे पनि तीसँगको हवाई सेवा हाल बन्द छ । नेपाली प्रतिनिधिमण्डलले सम्मेलनका अवसरमा युरोपियन युनियन (ईयू) सँग पनि उसले लगाएको कालोसूचीबारे छलफल गर्ने जनाएको छ । ईयूले सन् २०१३ देखि नेपाली वायुसेवा कम्पनीलाई उसका सदस्य मुलुकमा उडान गर्न रोक लगाएको छ । युरोपियन युनियनले चासो राखेको विषय नागरिक उड्डयन प्राधिकरणको संस्थागत विभाजनको प्रक्रियालाई आफू आएदेखि नै अघि बढाएको मन्त्री भट्टराईले बताए । ईयूको चासो नियामक एवं सेवाप्रदायक संस्था एउटै हुनुहुन्न भन्ने छ, यो हाम्रो पनि चासो हो, उनले भने, मैलै मन्त्रालयको जिम्मेवारी सम्हालेकै दिन पहिलो निर्णय यसैसम्बन्धी गरेको थिएँ । यससम्बन्धी विधेयक विभिन्न मन्त्रालयमा रायका लागि पठाउने मेरो निर्णय थियो । मन्त्रालयहरूबाट राय पनि आइसकेको छ । संघीय संसद्को आगामी अधिवेशनमा प्राधिकरणलाई विभाजन गर्न बनाइएको विधेयक पठाउने तयारी रहेको उनले बताए ।"
जितिया पावैन बड भारी,"(जनकपुर)  जितिया पावैन बड भारीधीयापूताके ठोकि सुतौलनिखएलनि, भरि थारी जितिया पर्वको दोस्रो दिन मिथिला क्षेत्रभरि यस्ता गीत सुनिए । अर्थ हो जितिया गाह्रो पर्व हो । व्रतालुहरू बालबालिकालाई सुताएर आफैं पेटभरि खान्छन् । दोस्रो दिन सूर्य उदाउनुअघि अङोठन (च्युरा, दही, अमोटलगायत खानेकुरा) खाई पुनः व्रत बस्ने प्रक्रियालाई गीतले व्याख्या गर्छ । गाउँदा गाउँदै लोकगीत बनेका यी पंक्तिको आशय अङोठन खानेबेला बालबालिकाले अशुद्ध नगरून् भन्ने पनि लाग्छ । यही कारण मिथिलाञ्चलमा जितियालाई निकै कठिन पर्वको संज्ञा दिइन्छ । पण्डित दीगम्बर झाका अनुसार छठी महापर्व पनि कठिन नै मानिन्छ तर छठमा व्रत भंग भयो भने अर्को वर्ष बस्न पाउँछन् तर जितिया त्यो सुविधा छैन । व्रतको अवधिमा दाँतले सिन्कोसम्म टोक्यो भने पनि आजीवन व्रत बस्न पाउँदैनन् । यहाँसम्म कि जितियाका व्रतालुहरू थुकसम्म निल्न नहुने, हँसियाले तरकारीसम्म काट्न नहुने विधान छ । सन्तानको दीर्घायुसँगै पारिवारिक सुख शान्तिको कामनासाथ प्रत्येक वर्ष आश्विन कृष्णपक्षको सप्तमीदेखि नवमी तिथिसम्म हुने यस पर्वको मुख्य आकर्षण भने अष्टमीका दिन जलायशमा स्नान गरी जिमुतवाहन भगवान्को कथा श्रवण गर्नु हो । पण्डित झाका अनुसार जितियाका व्रतालु सप्तमी तिथिदेखि निराहार व्रत सुरु गर्छन् र अष्टमी तिथिको समाप्तिपछि पार्वन अर्थात् अन्न जल ग्रहण गर्छन् । यस वर्ष तिथि क्षयका कारण व्रतालुले ३६ घण्टाभन्दा लामो अवधि निराहार बस्नुपर्यो । व्रतालुहरूले शुक्रबार पर्व आरम्भ गरेका थिए । व्रतअघि पवित्र जलाशयमा स्नान गरी खाने तेल र पिना चढाएका थिए । स्नान गर्नुपूर्व कपालमा पिना राखेर स्नान गर्ने चलन पनि छ । स्नानपछि माछमरुवा (माछा र कोदोको रोटी) खाने चलन छ । त्यसैले व्रतको पहिलो दिनलाई स्थानीय भाषामा माछमरुवा पनि भनिन्छ । अन्य पर्वमा माछा, मासु, लसुन, प्याजसमेत वर्जित हुने भए पनि यस व्रतमा भने कोदाको रोटीसँग खाने चलन रहेको मैथिली संस्कृतिका जानकार सुनील मल्लिकले बताए । यो लोक पर्व हो, उनले भने, त्यही भएर लोक आहारलाई महत्त्व दिइएको हो ।पछिल्लो समय भने माछा, मासु, लसुन, प्याजलगायत गरम भोजन गर्नेको संख्यामा कमी आएको व्रतालु संगीता देवीले बताइन् । मुखबाट पानी आए वा बान्ता भए आजीवन व्रत बस्न अयोग्य भइन्छ । यसैकारण व्रतालुहरू अचेल गरम भोजन खान रुचाउँदैनन्, उनले भने । पछिल्लो समय तीजजस्तै जितिया पर्वको पूर्वसन्ध्यामा विभिन्न कार्यक्रम पनि हुने क्रम बढेको छ । व्रतालुहरू सुस्वादु भोजनसँगै नाचगान गर्न थालेका छन् । जनकपुर उपमहानगरपालिकाकी उपमेयर रेणुकुमारी झाको उपस्थितिमा मूल समारोह नै भयो । जनकपुर१ की निर्मला साह भने जितिया पर्वलाई तीजजस्तै तडकभडकबाट जोगाउनुपर्ने राय दिन्छिन् । आधुनिकताका नाममा पर्वलाई विकृत बनाउनु उचित होइन, उनले भनिन् । जितियाको कथा :भविष्य पुराणमा वर्णन भएअनुसार नर्मदा नदीको किनारमा बाहुट्टार नामक मरुस्थल थियो । मरुस्थलमा एउटा पाखरको रुख थियो । रुखको जरामा एउटा स्याल र फेदमा चिल बस्थे । दुवैमा घनिष्ठ मित्रता थियो । एक दिन दुवै मित्रले नर्मदा नदीमा महिलालाई पवित्र स्नान गरेको देखेछन् अनि सोधेछन् तिमीहरू के गर्न लागेका ? आफूहरू जिमुतवाहन भगवान्को व्रत बस्न लागेका तथा यसबाट सन्तानको आयु लामो हुने कुरा पनि उनीहरूले सम्झाएछन् अनि दुवै जनाले नुहाइधुवाइ गरी व्रत बस्ने निधो गरेछन् । यसपछि स्यालले भोक खप्न नसकेकाले उसको अनिष्ट भएको कथामा वर्णन छ ।"
प्रधानमन्त्री राष्ट्रिय प्रतिभा रुइतलाई,"काठमाडौं (कास) सरकारले यसै वर्ष स्थापना गरेको प्रधानमन्त्री राष्ट्रिय प्रतिभा पुरस्कार२०७५ बाट डा सन्दुक रुइत सम्मानित भएका छन् । प्रधानमन्त्री तथा मन्त्रिपरिषद् कार्यालयले आइतबार राजधानीमा गरेको कार्यक्रममा राष्ट्रपति विद्यादेवी भण्डारीद्वारा पुरस्कार हस्तान्तरण गरियो । पुरस्कारमा ५ लाख र सम्मानपत्र रहेको छ । तीन दशकदेखि आँखा विशेषज्ञका रूपमा सेवा प्रदान गर्दै आएका रुइत राष्ट्रिय तथा अन्तर्राष्ट्रिय क्षेत्रमा ख्याति कमाएका व्यक्तित्व हुन् । राष्ट्रपति भण्डारीले लमजुङका रदी मियाँ र तनहुँका विकल्प ढुंगानालाई प्रधानमन्त्री राष्ट्रिय प्रतिभा अनुदान सहयोग२०७५ पनि प्रदान गरिन् । मियाँलाई कृषि क्षेत्रमा विकास र विस्तार गर्न अत्याधुनिक कृषि उपकरण तथा प्रविधि आविष्कार गरेबापत र ढुंगानालाई सोलार स्कुटर, ट्राफिक मास्क, मादकपदार्थ सेवन गरी मोटरसाइकल चलाएमा स्टार्ट बन्द हुने प्रविधिलगायत उपकरण आविष्कार गरेबापत पुरस्कार दिइएको हो । पुरस्कारमा जनही २ लाख ५० हजार र सम्मानपत्र रहेको छ । प्रधानमन्त्री तथा मन्त्रिपरिषद् कार्यालयका सचिव अनीलकुमार ठाकुरले नयाँ खोज तथा अनुसन्धानमार्फत राष्ट्रको योगदानमा क्रियाशील व्यक्तिलाई प्रोत्साहित गर्न दुवै पुरस्कारका लागि गत मंसिरमा २ करोड २० लाखको अक्षयकोष स्थापना गरिएको बताए ।"
हलमा तानिए दर्शक,"(काठमाडौं)  नेपाली फिल्मले लामो समयदेखि भोग्दै आएको व्यावसायिक खडेरीलाई शुक्रबारदेखि प्रदर्शनमा आएको फिल्म कबड्डी कबड्डी कबड्डी ले तोडेको छ । रामबाबु गुरुङ निर्देशित फिल्मले बम्पर ओपनिङ गर्दै दर्शकमाझ माहोल तताएको छ । रिलिजको पूर्वसन्ध्यामा बिहीबार राजधानीको जय नेपाल हलमा यस फिल्मको भव्य प्रिमियर गरिएको थियो । प्रिमियरमा उपस्थित फिल्मकर्मीले कबड्डीको पछिल्लो सिरिजप्रति सुखद प्रतिक्रिया दिएका छन् ।सिरिजकै सबैभन्दा राम्रो फिल्म लाग्यो मलाई, फिल्मबारे प्रतिक्रिया दिँदै निर्देशक हेमराज बीसीले कान्तिपुरसँग भने, लेखन, निर्देशन र सबै पक्षबाट हेर्दा पनि तुलनात्मक रूपमा बढी परिपक्व र मनोरञ्जनात्मक लाग्यो । उनले कबड्डी को तुलनामा कबड्डी कबड्डी केही फितलो लागेको भए पनि यसपटक परिपक्व भएको तर्क गरे । त्यसो त निर्देशक बीसीले त्यही कथालाई पनि अझै माझ्न सकिने ठाउँहरू आफूले देखेको बताए ।निर्माताबाट निर्देशनमा हात हाल्न लागेका माधव वाग्लेले पनि कबड्डी कबड्डी कबड्डी राम्रो लागेको प्रतिक्रिया दिए । भने, सबै पक्ष राम्रो छ । अभिनय उत्तम लाग्यो । कास्टिङ राम्रो छ । मैले सोचेभन्दा राम्रो पाएँ । उनले सिरिज भएकाले सुरुवातको जस्तो नयाँपन नपाइने भए पनि तेस्रो संस्करणसम्म आइपुग्दा निर्देशकको काम बढी मन परेको बताए । तर यसैको पनि मध्यान्तरअघि फिल्म जति मज्जाले बगेको छ, मध्यान्तरपछि इमोसनल पार्टमा मलाई केही खड्कियो । त्यसलाई पनि अझ मजबुत बनाउन सकिन्थ्यो कि ? वाग्लेले थपे । मुस्ताङको थकाली थलोको कला, संस्कृति र रहनसहनमा कथा बुनेर निर्देशक गुरुङले पाँच वर्षअघि कबड्डी पस्केका थिए । मौलिक कथा र आकर्षक हास्यशैलीमा वीरकाजी र मैयाको प्रेमवाचन गरेका निर्देशक गुरुङले मैयाले छोडेर गएपछि यसपटक वीरकाजीको प्रेमकथामा नयाँ सोल्टिनीको प्रवेश गराएर फिल्मलाई रोचक बनाएका छन् । दयाहाङ राई, उपासनासिंह ठकुरी, विल्सनविक्रम राई, कर्मा, विजय बराल, रिश्मा गुरुङ, बुद्धि तामाङ, लुनिभा तुलाधर, माओत्से गुरुङलगायतको अभिनय रहेको फिल्मलाई रामबाबुले उपेन्द्र सुब्बासँग मिलेर पटकथा तयार पारेका हुन् ।फिल्म कबड्डी कबड्डी कबड्डी लाई अर्का निर्देशक दीपेन्द्र लामाले अनावश्यक मसला नथोपरिएको र परम्परागत संरचनाको ह्याङओभरबाट मुक्त रहेको टिप्पणी गरे । यसको सिचुएसनल कमेडी पक्ष राम्रो छ । कलाकारको अभिनय र दृश्यभाषा परिपक्व भएको छ । सिनेमाटोग्राफी पनि तुलनात्मक रूपमा राम्रो लाग्यो, निर्देशक लामाले सिक्वेल भए पनि कबड्डी शृंखला एउटै प्लटमा फरकफरक पात्र, चरित्र छिराएर रामबाबु गुरुङले आफ्नै प्याट्रन बनाउन सफल रहेको बताए । उनले थपे, तैपनि मैले रामबाबु र कबड्डी ब्रान्डबाट अझ बढी अपेक्षा गरेको थिएँ । तैपनि समकालीन नेपाली फिल्महरूभन्दा राम्रो नै बनेको छ । धेरै उत्साहित हुने खालको फिल्म पनि हैन र हेर्नै नहुने खालको पनि छैन ।प्रिमियरमा उपस्थित अर्की निर्देशक दीपाश्री निरौलाले फिल्मले पूरा समय दर्शकलाई बाँधेर राख्ने बताइन् । उनले भनिन्, ब्रान्ड भ्यालु बनाएको सिरिजले यत्तिको फिल्म बनाउँदा दर्शकले गाली गर्दैनन् । अभिनेत्री वर्षा राउतले पनि आफूलाई फिल्म धेरै मनोरञ्जनात्मक लागेको संक्षिप्त प्रतिक्रिया दिइन् । हास्यकलाकार सीताराम कट्टेलले कबड्डी कबड्डी कबड्डी दर्शक अपेक्षाअनुरूपको बनेको धारणा व्यक्त गर्दै भने, फिल्म हेरुन्जेल राम्रो छ । कलाकारको प्रस्तुति, निर्देशकीय क्षमता र मौलिक फिल्मका रूपमा सबल छ ।"
छुट्टिए माइली र केटलिन,"पप गायिका माइली साइरसले महिना दिनअघि मात्रै पति लिअम हेम्सवर्थसँगको सम्बन्ध तोडेकी थिइन् । सम्बन्धविच्छेदको कारणलाई दुवैले गुपचुप नै राख्दै एकले अर्काको सम्मानमा अभिव्यक्ति दिने भद्र सहमति भएको दुवै पक्षले मिडियालाई बताएका थिए तर लिअमबाट अलग्गिएको केही दिनमै माइली ३१ वर्षीया ब्लगर केटलिनसँग सार्वजनिक रूपमा चुम्बन गर्दै गरेको अवस्थामा भेटिइन् । सोही समय केटलिन पनि ब्रुडी जेन्नरसँग सम्बन्ध तोडेर माइलीसँग नजिकिएकी थिइन् ।गत अगस्टको दोस्रो साता इटाली भ्रमणमा छँदा यी दुई युवतीले चुम्बन साटासाट गरेर समलिंगी सम्बन्धमा रहेको जानकारी दिएको डेढ महिना पनि बित्न नपाउँदै यतिबेला छुट्टिएका छन् । माइली र केटलिन अब रोमान्टिक रिलेसनसिपमा छैनन्, स्रोत उद्धृत गर्दै भनिएको छ, पछिल्लो समय दुवैबीचमा अप्ठ्यारो परिस्थिति उब्जेपछि सम्बन्ध टुंग्याएर बरु असल साथीका रूपमा मात्रै रहन चाहेका हुन् ।शुक्रबारको एम्मी अवार्डको पार्टीमा केटलिन एक्लै उपस्थिति थिइन् भने माइली अनुपस्थित रहिन् । माइलीले लिअमसँगको दशक लामो प्रेम सम्बन्धलाई विवाहमा परिणत गरेको वर्ष दिन पनि नबित्दै अगल भएकी थिइन् । यतिबेला केटलिनसँगको सम्बन्धले पनि सार्थकता नपाएपछि उनी केही तनावमा रहेको बताइएको छ । उनले केही समय आफूले ब्रेक चाहेको र के कारणले आफू दुःखी भइरहेको छु भन्ने कुरा अन्तर्मनबाट बुझ्न चाहेको स्रोतले बताएको छ । यतिबेला माइलीका अभिभावक पनि उनको खुसीका लागि सहयोगी बनिरहेका छन् । उनीहरू माइली जसो गर्दा खुसी हुन्छिन्, त्यसमै सहमति जनाउन तयार रहेको बताएका छन् । एजेन्सी"
कलिला चित्रकारको पाको कला,"ललितपुर (कास) कोठाका भित्तातिर हाँसिरहेकी हजुरआमा, मधुर मुस्कानमा रहेका हजुरबुबाले जोकोहीलाई आफ्नै घरका अग्रज सदस्यको याद दिलाउँछ । यी पुराना पुस्ताका हजुरबुबा र हजुरआमालाई वास्तविक नभएर पोट्रेट शैलीमा पानीमा रङ प्रयोग गरी साना चित्रकारले चित्रमा उतारेका हुन् । पाटनढोकास्थित क्लासिक ग्यालरीमा कम्युनिटी चिल्ड्रेन आर्ट स्कुलले शनिबारदेखि सुरु गरेको प्रदर्शनीमा आर्ट स्कुलका १२ देखि १७ वर्षसम्मका १२ प्रशिक्षार्थी चित्रकारले मानिस, प्रकृति र जीवलाई ४३ वटा चित्रमा सुन्दर ढंगले प्रस्तुत गरेका छन् । टुएल्भ थट्स शीर्षक दिइएको प्रदर्शनीका चित्रमा विषयवस्तु तथा रङ संयोजनको सन्तुलित प्रयोगले विभिन्न भाव दर्साइएको चित्रकार सरीता डंगोलले बताइन् । सिक्दै गरेको अवस्थामा यतिको चित्र बनाउन सक्नु ठूलो कुरा हो, उनले भनिन्, प्रत्येकले आफूलाई मनमा लागेका कुरा चित्रमा व्यक्त गर्न सकेका छन् । १४ वर्षका आर्जन तन्डुकारले बनाएको हजुरआमा र हजुरबुबाका पोट्रेट चित्र निकै सुन्दर छन् । १७ वर्षकी सुदीक्षा डंगोलले अक्रेलिक माध्यममा बनाएको ढोकामा चिहाइरहेका ३ आनीहरूको चित्र उत्तिकै लोभलाग्दो देखिन्छ । १४ वर्षका प्रनिक श्रेष्ठले पेन कलर, १३ वर्षका अग्रिम श्रेष्ठ, १२ वर्षका अंशुल श्रेष्ठ, स्वस्ती बज्राचार्यले पानी रङमा पोट्रेट शैलीका चित्र तयार पारेका छन् । १५ वर्षका अग्रिम रानाले पेपरमा बल पेनको सहायताले तयार गरेको निराश र सोचमग्न मुद्रामा रहेकी वृद्धाका चित्र अर्थपूर्ण छन् । अनुहारमा खुम्चिएका रेखासँगै एकनासले हेरिरहेको चित्रले जोकोहीलाई सोचमग्न बनाउँछ । स्वस्तीले नै पानी रङका माध्यममा बनाएको दौडिरहेको गैंडाको चित्रको वेग, प्रयोग गरिएको रङले जंगली जनावरको चित्रण गरेको छ । १६ वर्षका सकुल कालिराजले अक्रेलिक माध्यममै बनाएका ल्यान्डस्केप शैलीको चित्र पनि अग्रज कलाकारको झैं लाग्छ । हराभरा खेत, पहाड, सेता हिमाल, पहाडमुनिको घरहरू, खेतमा थुपारिएका परालका थाँक्राले नेपालको पहाडी भेगको सम्झना गराउँछ । १२ वर्षका विशेष्ट बज्राचार्यले चित्रमा पानी रङमा बच्चा बोकिरहेकी महिलालाई उतारेका छन् । प्रदर्शनीमा प्रायः मूर्त शैलीकै चित्र भए पनि १७ वर्षका मनस्वी बुढाथोकीले भने अमूर्त शैलीमा घना बस्ती र जंगलजस्तो देखिने चित्र बनाएका छन् ।"
'विदेशी फौजले खाडीमा असुरक्षा',तेहरानदुबई अमेरिकाले साउदी अरबको सेना परिचालन गर्ने घोषणाको प्रतिक्रियामा इरानले विदेशी फौजका कारण खाडी क्षेत्रको सुरक्षा खतरामा परेको जनाएको छ । इरानी राष्ट्रपति हसन रौहानीले विदेशी फौजले खाडी क्षेत्रमा पीडा र दुःख बाहेक केही नदिएको दाबी गर्दै सैन्य बल प्रदर्शनको प्रतिस्पर्धामा आफूहरू क्रियाशील नहुने बताए । खाडी क्षेत्रमा शान्ति स्थापनाका लागि इरानले आगामी दिनमा राष्ट्र संघसमक्ष पहल गर्ने रौहानीको भनाइ छ । इरानको परमाणु गतिविधिलाई सीमित पार्ने सन् २०१५ को अन्तर्राष्ट्रिय सम्झौताबाट अलग हुने अमेरिकी राष्ट्रपति डोनाल्ड ट्रम्पको घोषणापछि दुई देशबीचको तनाव चर्केको छ । साउदी अरबका तेल प्रशोधन केन्द्रमा गतसाता गरिएको आक्रमणपछि इरानअमेरिका तनाव थप बढेको हो । अमेरिका र साउदी अरबले घटनामा इरानको हात भएको आरोप लगाउँदै आएका छन् तर तेहरानले आक्रमणमा आफ्नो संलग्नता अस्वीकार गर्दै आएको छ ।
दुर्घटनामा २६ को मृत्यु,कश्मीर पाकिस्तानको कश्मीरस्थित बबुसार टप नजिकै भएको यात्रुवाहक बस दुर्घटनामा कम्तीमा २६ जनाको मृत्यु भएको छ । दुर्घटनामा १२ घाइते भएका छन् ।
रौहानीले के भने ?,"रौहानीले त्यस्ता सेनालाई विपद्को संज्ञा दिँदै खाडी क्षेत्रबाट टाढै रहन चेतावनी दिए । यदि उनीहरू इमानदार छन् भने हाम्रो क्षेत्रलाई अस्त्रको होडबाजीस्थल बनाउनु भएन, रौहानीले भने, उनीहरू हाम्रो क्षेत्र र देशबाट जति टाढा रहन्छन्, त्यति नै यहाँ सुरक्षा हुन्छ ।रौहानीले अमेरिकाको न्युयोर्कमा हुने राष्ट्रसंघीय महासभाको मंगलबार हुने मुख्य सत्रका अवसरमा शान्ति प्रयासबारे विस्तृत कार्ययोजना प्रस्तुत गर्ने बताए । यद्यपि, उनले त्यसबारे अन्य विवरण सार्वजनिक भने गरेनन् । रौहानीले विभिन्न देशको सहमति र समन्वयमा स्ट्रेट अफ हर्मुज मा पनि शान्ति स्थापना गर्न सकिने जनाए । स्ट्रेट अफ हर्मुज पर्सिएन खाडी र ओमनको खाडीबीचको रणनीतिक स्थान हो । इरान विगतमा भएका कमीकमजोरी सच्याएर अघि बढ्न तयार रहेको पनि उनको भनाइ छ । यसअघि इरानी रेभुलसनरी गार्डका कमान्डर मेजर जनरल हुसेन सलामीले इरानमाथि आक्रमण गर्ने कुनै पनि देशलाई इरानले ध्वस्त पारिदिने बताएका थिए । उनले अमेरिका र उसका सहयोगी राष्ट्रलाई होसियार रहन चेतावनी तथा कुनै गल्ती नगर्न चेतावनी दिँदै भनेका थिए, हामी कसैलाई हाम्रो भूमिमा प्रवेश गर्न दिनेछैनौं ।"
कोसी क्षेत्रमा हात्तीमानव द्वन्द्व,"आरक्षको प्रयासमानव र वन्यजन्तुको संख्या बढ्नु, स्थानान्तरणका लागि वन्यजन्तुलाई जैविक मार्ग नहुनु, आरक्षको अधिकांश क्षेत्र बगरले ढाकिनु र आरक्ष विस्तार गर्न नसक्दा द्वन्द्व बढेको आरक्षको भनाइ छ । आरक्षले समेत क्षति कम गर्न विभिन्न प्रयास थालेको छ । गत वर्ष मात्र थप २० किमि बाटो निर्माण गरिएको छ । यसो गर्दा ७० प्रतिशत अर्ना आरक्षबाहिर निस्कन छाडेको अधिकारीको भनाइ छ । नेपाली सेना र आरक्षका कर्मचारीले २४ सै घण्टा नियमन गर्दै आएका छन् । आरक्षमा सोलार तारबार निर्माणका लागि गत वर्ष प्रदेश सरकारले १ करोड र राष्ट्रिय निकुञ्ज केन्द्रीय विभागले ३२ लाख रुपैयाँ उपलब्ध गराएका थिए । सुनसरीमा १ करोड १२ लाख र सुनसरीमा ३५ लाख रुपैयाँ बराबरको सोलार तारबार गरिएको कार्यालयले जनाएको छ । सोही रकमबाट उदयपुरको भागलपुरमा ३ किलोमिटर, सुनसरीमा १९ किलोमिटर तारबार गरिएको छ । पीडितलाई राहतका दिन रकम अपुग भएको भन्दै राष्ट्रिय निकुञ्जबाट थप ३५ लाख रुपैयाँ माग गरिएको थियो । तर हात्ती तारबार भत्काएर बाहिर निस्कने गरेको छ । वन्यजन्तु व्यवस्थापनका लागि सोलार तार जडान र क्षतिपूर्तिस्वरूप राहत बाँड्नु मात्र दिगो समाधान होइन, सहसंरक्षण अधिकृत तिम्सिनाले भने, क्षणिक मलमपट्टीको काम मात्र भइरहेको छ । कार्यालयले २०७० सालअघिको मानवीय क्षतिको तथ्यांक राखेको छैन । कात्तिकदेखि माघ महिनासम्म कुहिरो लाग्ने भएकाले बढी क्षति हुने गरेको छ । वन्यजन्तुको बासस्थान पर्याप्त नभएको कारण क्षेत्रफल विस्तार र जैविक निर्माण बढाउनुको विकल्प नभएको अधिकृत तिम्सिनाले बताए । पूर्वी नेपालमा हात्तीको संख्याको घट्दो क्रममा रहेको आरक्षको भनाइ छ । मानव द्वन्द्वका कारण मानिसले हात्ती मार्ने गरेका छन् । आहारा र हात्तीलाई खेल्नका लागि ठूलो क्षेत्रफल चाहिने भए पनि पर्याप्त भने छैन । कोसी गाउँपालिका प्रमुख अयुब अन्सारीले कोसी गाउँपालिकामा हात्तीले बढी क्षति हुने गरेको बताए । गाउँपालिकामा क्षतिपूर्तिको चाप लाग्ने गरेको छ, उनले भने, विपत् व्यवस्थापनको रकम हात्ती पीडितलाई बाँड्दा ठिक्क भएको छ । हात्तीले घरमा क्षति पुर्याए गाउँपालिकाले ५ हजारको दरले राहत वितरण गर्ने गरेको छ । यस आर्थिक वर्ष २०७६७७ साउनदेखि भदौ महिनासम्म ७० जनालाई राहत वितरण गरेको छ । गत वर्ष मात्र गाउँपालिकाले राहतका लागि ६ लाख ५० हजार रुपैयाँ खर्च गरेको थियो । हात्ती स्थानान्तरणको माग गर्दै गाउँपालिकाले प्रदेश सरकार र संघीय सरकारलाई ज्ञापनपत्र बुझाउने तयारीमा रहेको गाउँपालिका प्रमुख अन्सारीले बताए । कोसी गाउँपालिकाका मानिस स्वतन्त्र ढंगले बाँच्न पाएका छैनन्, उनले भने, खेतबारी जाँदा घाइते वा ज्यान गुमाउनुपरेको छ । हात्ती स्थानान्तरण नगरे शान्तिपूर्ण ढंगले आन्दोलन गर्ने उनले बताए । आरक्ष स्थापना भएको चार दशकपछि समेत समस्या समाधान हुन नसकेको उनको भनाइ छ । आरक्षले दिगो समाधान खोज्नुको सट्टा व्यवस्थापनका लागि आएको बजेट सकाउने काम मात्र गरेको कोसी गाउँपालिका प्रमुख अन्सारीको भनाइ छ । सोलार तारको प्रयोग फेल भएको योजना हो, उनले भने, तर पनि आरक्षले सोलारमा पटकपटक खर्च गर्नु उचित होइन । आरक्षले राज्यको पैसा दुरुपयोग गरेको उनको टिप्पणी छ । आरक्ष वरिपरि गहिरो खाल्डो निर्माण गर्न सक्नुपर्ने उनी बताउँछन् । आरक्ष हात्तीको बर्थिङ सेन्टर जस्तो भएको छ, उनले भने, मानिसभन्दा हात्ती ठूलो होइन । त्यसैले तत्काल समाधान गर्न सक्नुपर्छ ।"
बाक्लिँदै आउजाउ,"चीनले लिएका विचारधारा र यसका योजनाहरूका बारेमा हुने छलफल पछिल्लो समय बाक्लिएका छन् । पार्टीगत तहमा हुनेबाहेक सरकारीस्तरका भ्रमण पनि निकै हुने गरेका छन् । मुलुक संघीय संरचनामा गएपछि त झन् संघ, प्रदेश र स्थानीय सरकारमा रहेका प्रतिनिधिहरूसँग चिनियाँ पक्षको छुट्टै सम्बन्ध विस्तार भइरहेको छ । त्यसका आधारमा अध्ययन र अनुभव आदानप्रदान नामका भ्रमणहरू भइरहेका छन् । अहिले पनि स्थानीय तहका प्रमुख र उपप्रमुख गरी २६ जना नेपाली जनप्रतिनिधि चीन भ्रमणमै छन् । त्यहाँको सामाजिक, आर्थिक र राजनीतिक विषयबारे अध्ययन गर्न उनीहरूलाई नेपाल सरकार र चिनियाँ दूतावासले चीन पठाएको हो । यसअघि विभिन्न प्रदेशका मुख्यमन्त्री पनि पटकपटक चीन भ्रमणमा गइसकेका छन् । सरकारले पठाएका बाहेक अरू थुप्रै मानिस संस्थागत सम्बन्ध स्थापित गरेर चीन जानेआउने गर्छन् । नेपाल आउने चिनियाँ नागरिकको संख्या पनि पहिलेभन्दा धेरै छ । नेकपा विदेश विभागका उपप्रमुख विष्णु रिजाल नेपाल बीआरआईको पक्ष राष्ट्र रहनु र नेपालचीनबीच पारवहन सम्झौतामा हस्ताक्षर हुनु चीनतिर आवतजावत बढ्नुको प्रमुख कारण भएको मान्छन् । अर्को कुरा, चीनले नेपालका सबै राजनीतिक दलहरूलाई महत्त्वका साथ निम्तो गरिरहेको हुन्छ, त्यसैले पनि चीन भ्रमणमा नेपाली गएको धेरै देखिन्छ, रिजालले थपे । चीनसँग सहजता बढ्दै गएपछि व्यापार विस्तारका लागि जाने क्रम पनि बढेको छ । नेकपाकै केन्द्रीय सदस्य युवराज चौलागाईं नेपालका अधिकांश नेता राजनीतिक हैसियतभन्दा अन्य हिसाबले नै चीन जाने गरेको बताउँछन् । नेपालमा चीनको लगानी पनि बढ्दै छ, व्यापारिक हिसाबले पनि कतिपयको आउजाउ हुन्छ, उहाँहरू राजनीतिक तहभन्दा पनि यो हिसाबमा चीन गएको मैले पाएको छु, चौलागाईंले भने ।"
अंगीकृतमा किन जुटेन सहमति ?,"अंगीकृत नागरिकता सहज रूपमा प्रदान गर्ने तर उनीहरूलाई दिने अधिकारका विषयमा कडा कानुन बनाउनुपर्ने अडानमा सत्तापक्षका सांसद छन् । नवराज सिलवाल, झपट रावललगायतले कडा प्रावधान राख्न दबाब दिइरहेका छन् । रावल र सिलवाल अन्तिमसम्म मतदान गरेरै भए पनि निर्णयमा पुग्नुपर्ने पक्षमा थिए । माओवादी पृष्ठभूमिका जनार्दन शर्मा, पम्फा भुसाल र रेखा शर्माहरू सत्तापक्षकै अडानमा भए पनि सकभर सहमति जुटाउँदा राम्रो हुने बताउने गरेका छन् । अन्तिम बैठकमा पनि जनार्दन र भुसालले सहमति खोज्न आग्रह गरेका थिए । कांग्रेसचाहिँ निश्चित समय राजनीतिक अधिकार नदिए पनि नागरिकता २०६३ कै प्रावधानअनुसार दिनुपर्ने अडानमा छ । कांग्रेस र मधेसवादी दल नागरिकताको मुद्दामा नजिक देखिन्छन् ।"
यस्तो हो विवाद,"नागरिकता ऐन, ०६३ मा नेपालीसँग वैवाहिक सम्बन्ध कायम राखेको र विदेशी नागरिकता त्याग्ने कारबाही चलाएको निस्सा पेस गरेमा अंगीकृत नागरिकता पाउने व्यवस्था छ । सोही व्यवस्थाअनुसार अहिले नेपालीसँग बिहे गर्ने महिलाले तत्कालै अंगीकृत नागरिकता पाउने गरेका छन् । नेपाली नागरिकता लिएपछि निस्सा त्यागेको थप प्रमाण पेस गरे पनिनगरे पनि त्यसको खोजी गर्ने प्रावधान छैन । अर्थात् नागरिकता लिँदा कारबाही चलाएको भनिएकामा विदेशको नागरिकता रद्द भयोभएन खोजी गरिँदैन । यसबाट दोहोरो नागरिकता पर्न सक्ने सम्भावना रोक्न केही प्रावधान थपेर संशोधन ल्याएको सरकारले बताउँदै आएको छ । अहिले सरकारले ल्याएको संशोधनमा विदेशी नागरिकता त्यागेको प्रमाण ६ महिनाभित्र ल्याउन नसके अंगीकृत नागरिकता रद्द हुने उल्लेख छ । ०६३ को ऐनमा भने नागरिकता रद्द हुने प्रावधान छैन । नेपाली पुरुषसँग विवाह गरेका विदेशी महिलालाई अंगीकृत नागरिकता कति वर्षमा प्रदान गर्ने, प्रक्रिया के हुने र केके अधिकार दिने भन्ने विषयमा सरकारले ल्याएको प्रस्तावभन्दा सांसदले फरक प्रावधान राख्न खोज्दा यो बहस सुरु भएको हो । सत्तापक्षका सांसदको सुझावका आधारमा राज्यव्यवस्था समितिले तयार पारेको नयाँ प्रतिवेदनमा नेपाली पुरुषसँग विवाह गरेका विदेशी महिलाले ७ वर्षपछि अंगीकृत नागरिकता पाउने विकल्प उल्लेख गरेको छ । प्रतिवेदनमा भनिएको छ, नेपाली नागरिकसँग भएको वैवाहिक सम्बन्धको र आफूले विदेशी नागरिकता वा नागरिकतासरह राष्ट्रियता जनाउने प्रमाणपत्र नलिएको भए सोको प्रमाण एवं त्यस्तो नागरिकता वा प्रमाणपत्र लिएको भए परित्याग गरेको प्रमाण तोकिएको अधिकारीसमक्ष पेस गर्नुपर्नेछ । नागरिकता नपाउन्जेल त्यस्ता महिलालाई आर्थिक, सामाजिक र तथा सांस्कृतिक अधिकारको उपयोग गर्न पाउने गरी तोकिएबमोजिम वैवाहिक नेपाली परिचयपत्र प्रदान गर्ने प्रावधान अघि सारिएको छ । प्रस्तावमा छ, प्रचलित कानुनमा जुनसुकै कुरा लेखिएको भए पनि आर्थिक, सामाजिक र सांस्कृतिक अधिकार उपयोग गर्ने सम्बन्धमा नेपाली नागरिकताको प्रमाणपत्रको सट्टा यस्तो परिचयपत्रलाई मान्यता दिइनेछ । उक्त परिचयपत्रका आधारमा त्यस्ता महिलाले मतदान गर्ने, निर्वाचनमा उम्मेदवार हुने र राजनीतिक नियुक्तिको अधिकार भने पाउने छैनन् ।"
संसदीय छानबिन सुरु,"(जनकपुर)  कमिसन नदिँदा करिब २ हजार योजनाको भुक्तानी अड्काइएको विषयमा प्रदेश २ को संसदीय समितिले छानबिन थालेको छ । योजना निर्माणस्थलमै पुगेर सांसदका ६ वटा टोलीले कामको मूल्यांकन सुरु गरेका छन् । टोलीमा इन्जिनियर र ओभरसियरसमेत सहभागी छन् । आर्थिक वर्ष २०७५०७६ मा प्रदेश २ मा उपभोक्ता समितिमार्फत गरिएको विकास निर्माणका करिब २ हजार भुक्तानीको फाइल कमिसन नदिएकै कारण तीन विकासे मन्त्रालयका कर्मचारीले अड्काइदिएका थिए । प्रदेशसभाको भदौ २२ मा बसेको बैठकमा सत्तापक्ष र विपक्षी दलका सांसदले योजनाको भुक्तानीमा ३० प्रतिसतसम्म कमिसन मागिएको र नदिएकै कारण भुक्तानी नगरिएको भन्दै सरकारको जवाफ माग गरेका थिए । सांसद विकास कार्यक्रमअन्तर्गत निर्माणमा खर्च गरिएको भुक्तानीमा पनि कर्मचारीले कमिसन मागेका थिए । भदौ २९ गतेको प्रदेशसभा बैठकले सभामुख सरोज यादवको संयोजकत्वमा सबै दलका दुईदुई जना सांसद सम्मिलित उच्चस्तरीय छानबिन समिति गठन गरेको थियो । १२ सदस्यीय समितिमा सभामुख र उपभामुखसहित समाजवादी पार्टी, राजपा, कांग्रेस, नेकपा र संघीय समाजवादी पार्टीका दुईदुई जना सांसद छन् । यसबीचमा समितिका चारवटा बैठकले योजनाको भुक्तानीमा मन्त्रालय र कर्मचारीको चरम लापरबाही रहेको ठहरसहित योजनाको स्थलगत निरीक्षण गर्ने निर्णय गरेको थियो । भुक्तानी नभएका योजनाको फाइल झिकाउनमै समय लागेकाले स्थलगत छानबिनमा ढिलाइ भएको छानबिन समितिका सदस्य एवं सांसद उपेन्द्र महतोले बताए । भुक्तानी बाँकी रहेका फाइल आउनै समय लाग्यो, समितिका सदस्य महतोले भने, आइतबारदेखि बल्ल स्थलगत छानबिन सुरु भएको छ । करिब २ हजार योजनाको स्थलगत निरीक्षण गर्नुपर्ने भएकाले समितिलाई दिइएको १५ दिनको म्यादमा सम्भव नदेखिएपछि समितिमा थप सांसदलाई बोलाइएको थियो । सर्लाहीमा मात्र १ सय ३३ वटा योजनाको भुक्तानी बाँकी छ । भौतिक पूर्वाधार तथा विकास मन्त्रालयका ९, सामाजिक विकास मन्त्रालयका २८ र उद्योग, वन, पर्यटन तथा वातावरण मन्त्रालयका ६७ वटा योजनाको भुक्तानी नगरिएको महतोले बताए । सर्लाहीमा सांसद विकास कार्यक्रमअन्तर्गत खर्चिएका १० वटा योजनाको भुक्तानी पनि बाँकी छ । करिब दुई हजार योजनाको २ अर्बभन्दा बढी रकम कमिसनकै कारण कर्मचारीले अड्काएर राखेको सांसदहरूकै आरोप छ । आर्थिक मामिला तथा योजना मन्त्रालयले गत आर्थिक वर्षको भुक्तानी नयाँ वर्षमा दिन नमिल्ने बताइरहेको छ । मन्त्रिपरिषद् बैठकबाटै निर्णय गरेर सरकारले भुक्तानीका लागि आर्थिक मामिला मन्त्रालयलाई निर्देशन दिए पनि ऐनकानुनले रकम भुक्तानी दिन नमिल्ने भन्दै मन्त्रालय पन्छिएको छ । आर्थिक मामिला मन्त्रालयलाई सरकारले भुक्तानी बाँकी रहेको मन्त्रालयगत विवरणसमेत उपलब्ध गराएको छ । विवरणअनुसार भूमि व्यवस्था, कृषि तथा सहकारी मन्त्रालयतर्फ कृषि ज्ञान केन्द्र सप्तरीले ६ र कृषि ज्ञान केन्द्र धनुषाले ३ वटा योजनाको भुक्तानी गरेको छैन । सामाजिक विकास मन्त्रालयतर्फ मन्त्रालयले ९२ लाखका दुईवटा योजनाको भुक्तानी गरेको छैन । उद्योग, पर्यटन, वन तथा वातावरण मन्त्रालयअन्तर्गत प्रदेश वन निर्देशनालयले १७ करोड ६६ लाख रुपैयाँ बराबरको २ सय योजनाको भुक्तानी दिएको छैन । मुख्यमन्त्री तथा मन्त्रिपरिषद्को कार्यालयतर्फ पूर्वाधार विकास कार्यालय सिरहाले ५, पूर्वाधार विकास कार्यालय रौतहटले १६, पूर्वाधार कार्यालय पर्साले १ र पूर्वाधार कार्यालय धनुषाले १ सय ५२ वटा योजनासहित १० करोड ३७ लाख रुपैयाँको भुक्तानी दिएको छैन । यस्तै भौतिक पूर्वाधार तथा विकास मन्त्रालयतर्फ पूर्वाधार विकास कार्यालय सिरहाले १५, पूर्वाधार कार्यालय धनुषाले १ सय ५३, पूर्वाधार कार्यालय रौतहटले २२, पूर्वाधार कार्यालय पर्साले १५ र यातायात पूर्वाधार निर्देशनालयले ३ वटा योजनासहित ३८ करोड ८१ लाख रुपैयाँबराबर योजनाको भुक्तानी रोकेको छ । आर्थिक वर्ष ०७५७६ मा संसदीय विकास कार्यक्रमअन्तर्गत प्रदेश सांसदलाई १ करोड ५० लाख रुपैयाँ विनियोजन गरिएको थियो । त्यसपछि विकासे सबै मन्त्रालयले उपभोक्ता समितिमार्फत करोडौं रुपैयाँको फुटकर काम गरेको थियो । योजना सम्पन्न गरेर भुक्तानीका लागि असार पहिलो साता नै पेस गरिएको फाइल पनि कमिसनकै कारण अल्झाएको प्रदेश २ का सांसदको आरोप छ । सत्तापक्ष र विपक्षी दुवै दलका १५ भन्दा बढी सांसदले विकास बजेटको रकम भुक्तानीका लागि १० देखि ३० प्रतिशतसम्म कमिसन मागिएको आरोप लगाएका थिए । कमिसन दिएकाहरूको फाइल तुरुन्तै सदर भएर चेक बनेको पनि उनीहरूको दाबी छ । भुक्तानी रोकिएको विषयमा प्रदेशसभाको भदौ २९ मा बसेको बैठकमा मुख्यमन्त्री लालबाबु राउतले सरकारका तर्फबाट जवाफ दिएपछि छानबिन समिति गठन गरिएको हो ।"
हराएकी बालिका भारतको बालगृहमा,कोशिलालाई घर फर्काउन आवश्यक कागजात बनाउने काम जिल्ला प्रशासन कार्यालय बाराबाट गरिसकेको रायले बताए । भारतीय बालिका गृहले सम्बन्धित जिल्लाको प्रशासन कार्यालयको अनुमति तथा भारतीय प्रशासनको स्वीकारोक्तिबिना गृहमा आश्रित बालबालिका उनीहरूका अभिभावकलाई समेत जिम्मा नलगाउने भएकाले यस्तो अनुमति आवश्यक रहेको रायले बताए ।
मोदीमा मापदण्ड उल्लंघन,काठमाडौं (कास) पर्वतको मोदी खोलामा जलविद्युत् आयोजनाहरूले वातावरणीय मापदण्ड मिचेर काम गरिरहेको वातावरण पत्रकार समूहले जनाएको छ । एउटै खोलामा त्यहाँ पाँचवटा जलविद्युत् आयोजना छन् । त्यहाँ चालु र निर्माणाधीन जलविद्युत् आयोजनाका कारण माछाको उत्पादन तथा खानेपानीको परिमाण घटेको अध्ययन प्रतिवेदनले समूहले आइतबार काठमाडौंमा सार्वजनिक गरेको हो । मोदी खोलामा जलविद्युत् आयोजनाहरूले जलविद्युत् विकास नीति २०५८ अनुसार जलीय प्रणाली कायम गर्न न्यूनतम १० प्रतिशत पानी खोलामा छाड्नुपर्ने प्रावधानको पालना नगरेको प्रतिवेदनमा उल्लेख छ । अध्ययनकर्तामध्येका डा बटुकृष्ण उप्रेतीले जनतामाझ गएर गरिएको अध्ययनले वातावरणीय अवस्था र स्थानीयका समस्या समेटेको बताए । बिरेठाँटीदेखि चुवासम्म क्यासकेड आयोजना सञ्चालन हुने खोला नदीमा पानी छोडेर जलीय जीव विविधता र तिनको उत्पादन कायम गर्न सकिने नदेखिएकाले विद्यमान नीतिको पुनरावलोकन गर्नुपर्ने सुझाव प्रतिवेदनमा छ ।
युवालाई गाउँमै भ्याइनभ्याइ,"पलाँतामा निर्माण कार्यदलयुवा पलायन रोक्न पलाँता गाउँपालिकाले दुई वर्षअघि गठन गरेको पलाँता निर्माण कार्यदल सक्रिय छ । सुरुमा मासिक २४ हजार तलब दिने गरी गठन गरिएको कार्यदलका सदस्यलाई पछि गाउँपालिकाले कार्यविधि बनाउँदै कामका आधारमा ज्याला निर्धारण गरेर परिचालन गरिरहेको छ । कामको खोजीमा सके खाडी नसके कालापहाड पुग्ने युवालाई गाउँमै रोक्न कार्यदल निर्माण गरेर परिचालन गरेका छौं, गाउँपालिका अध्यक्ष लक्ष्मणबहादुर बमले भने । कार्यदलमा सुरुमा प्रत्येक वडाबाट १०१० जनाका दरले ९० जना र १० जना गाउँपालिका अध्यक्षले छनोट गरेका गरी १ सय युवा थिए । अहिले यो संख्या १ सय ५० पुर्याइएको छ । गाउँपालिकाले करिब ३ करोड बजेट कार्यदलमार्फत खर्च गरेको जनाएको छ । आफ्नै गाउँमा बसेर निर्माणको काम गर्दा गत वर्ष २ लाख १८ हजार रुपैयाँ कमाएको पलाँता९ की सुलछिना बमले बताइन् । ज्यालामजदुरीका लागि भारत जाँदा ठगिने, सिमानामा लुटिने समस्या हुन्थ्यो, उनले भनिन्, घरको मीठोमसिनो खाएर काम गर्दा पनि राम्रै कमाइ भयो ।महिनामा २४ दिन निर्माणमा खटिने युवा ३ दिन सामाजिक काम (स्थानीयलाई सघाउने, विकृति विसंगतिविरुद्ध अभियानमा सहभागी हुने) र ३ दिन सरसफाइमा संलग्न हुने गर्छन् । उनीहरूले सामाजिक लगानी कोषमा मासिक २ हजार र व्यक्तिगत मुद्दती खातामा मासिक २ हजार रुपैयाँ जम्मा गर्छन् । गाउँपालिकाले १५ जनाको दरले समूह विभाजन गरेर खानेपानी, सडक, विद्यालय भवन निर्माणजस्ता काममा युवालाई खटाएको छ । तत्कालीन जिल्ला विकास समितिले २०७१ मा गरेको घरधुरी सर्वेक्षणअनुसार जिल्लाका २३ हजार घरधुरीमध्ये १२ हजार घरधुरी अति गरिबको सूचीमा छन् । त्यही सर्वेक्षणले १ लाख ३६ हजार जनसंख्या रहेको कालीकोटका ९ प्रतिशत व्यक्तिमात्र सरकारी तथा गैरसरकारी क्षेत्रमा रोजगार रहेको देखाएको छ । स्थानीय तहले थालेको रोजगारीमूलक कार्यक्रमबाट गाउँमा राम्रो प्रभाव परेको स्थानीय बताउँछन् । वैदेशिक रोजगारीमा जाने युवाको संख्यामा पनि कमी आएको छ । जिल्ला प्रशासन कार्यालयका अनुसार आर्थिक वर्ष २०७३७४ मा वैदेशिक रोजगारीमा जान २ हजार ६ सय ५५ जनाले राहदानी बनाएकामा गत आर्थिक वर्षमा यो संख्या ९ सय ७३ मा झरेको छ । पलाँताका युवा पूर्णसिंह बमले गाउँपालिकाले युवालाई लक्षित गरी रोजगारीका कार्यक्रम ल्याएपछि गाउँको विकाससमेत भएको बताए । निर्माणमा पूर्णकालीन युवादस्ता लाग्दा काम छिटो र राम्रो हुने गरेको छ, उनले भने, गाउँपालिकाले यो कार्यदललाई अझ विस्तार गर्नुपर्छ ।"
तीन आयोगमा पदाधिकारी माग,"काठमाडौं (कास) प्रतिनिधिसभाको महिला तथा सामाजिक समितिले महिलासहितका संवैधानिक आयोगहरूमा लामो समयदेखि पदाधिकारी नहुँदा सेवाग्राही समस्यामा परिरहेकोतर्फ गम्भीर हुन सरकारलाई आग्रह गरेको छ । समितिको आइतबार बसेको बैठकले प्रधानमन्त्री केपी ओलीलाई महिला, दलित, बादीलगायतका आयोगमा तत्काल पदाधिकारी नियुक्तिको पहल गर्न आग्रह गरेको हो । बैठकमा सांसद लक्ष्मी परियारले दुई वर्षदेखि राष्ट्रिय दलित आयोग पदाधिकारीविहीन हुँदा जातीय भेदभाव तथा छुवाछूतबाट पीडितले लामो समयसम्म न्याय पाउन नसकेकोतर्फ तत्काल ध्यान दिन सरकारको ध्यानाकर्षण गराइन् । लामो समयसम्म बादी आयोग, महिला आयोग र दलितलगायतका आयोग पदाधिकारीविहीन हुँदा महिला, बालबालिका, दलित, ज्येष्ठ नागरिकलगायत सीमान्तकृत समुदाय मारमा परेका छन्, सरकारले यस विषयलाई गम्भीरतापूर्वक लिई तत्काल नियुक्तिको पहल गर्नुपर्छ उनले भनिन् । सांसद विमला विकले आयोगमा तत्काल पदाधिकारी नियुक्तिका लागि समितिले निर्देशन दिनुपर्ने माग गरेकी थिइन् । सांसद हीरा गुरुङले समितिले महिला, बालबालिका र ज्येष्ठ नागरिकका क्षेत्रमा परिणाम आउने गरी जनताको पक्षमा काम गर्नुपर्ने बताइन् । सांसद गंगा चौधरी सत्गौवाले पछिल्लो समय तराई क्षेत्रमा बालविवाह बढ्दै गएको जानकारी गराउँदै त्यसलाई रोक्नका लागि समितिले पहल गर्नुपर्ने बताइन् । सांसद खेम लोहनीले समितिले अहिलेसम्म दिएका निर्देशन कार्यान्वयन भएनभएकोबारे अनुगमन गर्नुपर्ने प्रस्ताव सभापति नीरुदेवी पालसमक्ष राखेका थिए ।"
टिकट लिन बसपार्कको बास,"(काठमाडौं)  आइतबारबाट टिकट बुकिङ खुल्ने निर्णय भए पनि अघिल्लो दिन रातिबाटै काउन्टरमा यात्रुको भीड लागेको थियो । केही यात्रु टिकटकै लागि बसेका छन् । टिकट नपाइने डरले यात्रु रातिदेखि नै नयाँ बसपार्कमा टिकट काट्न लाइनमा थिए । बसपार्कमा लाइन थियो । घण्टौं लाइन बस्दा पनि यात्रुले टिकट काट्न सकेनन् । यातायात व्यवस्था विभागले टिकट काट्न समस्या नहुने बताउँदै आए पनि यात्रुले कष्ट भोग्नुपरेको गुनासो गरेका छन् । बिहानै लाइन अव्यवस्थित देखिन्थ्यो । टिकट काट्न यात्रुबीच तँछाडमछाड चलेको थियो । सादा पोसाकमा प्रहरी परिचालन गर्ने भनिए पनि बिहानै आइपुगेका थिएनन् । लाइन बस्ने यात्रु आक्रोशित देखिन्थे । बझाङका कमलकुमार थापा यही भीडमा थिए । उनी टिकट काट्ने पालो पर्खिंदै लाइन बसेका थिए । बिहान ३ बजे लाइन बसेका उनले ९ बजे मात्र टिकट हात पारे । १२ गतेबाट कलेज छुट्टी हुन्छ, १३ गते घर जान भनेर टिकट काट्न आएको थिएँ, उनले भने, निकै समय लाइन बसेपछि मात्र टिकट पाइयो, म आउँदा भीड लागिसकेको थियो । बिहानै पाका उमेरकाहरू पनि टिकट लिन पुगेका थिए । बर्सेनि घण्टौं लाइन लागेर टिकट काट्नुको विकल्प हुँदैन, उनले भने, सबैतिर अनलाइनबाट बुकिङको व्यवस्था गरे यसरी लाइन लागेर बस्नुपर्ने थिएन । यो समस्या उनको मात्र होइन । बसपार्कमा टिकट काट्न आउने सबैको साझा समस्या हो । यात्रुले टिकटमा बस नम्बर नराखी टिकट दिएको गुनासो गरेका छन् । नयाँ बसपार्कमा मध्यपश्चिम र सुदूरपश्चिम जाने यात्रुको भीड बढी थियो । उक्त क्षेत्र जाने यात्रुका लागि नयाँ बसपार्कबाहेक अन्यत्र काउन्टर नहुँदा भीड भएको हो । बिहानै टिकट काट्नेले समस्या झेले पनि पछि प्रहरी आएर लाइनलाई व्यवस्थित गर्ने काम गरेको थियो । लाइन बसेर ढिला काउन्टरमा टिकट लिन पुगेकाहरूले जहाँ जानुपर्ने हो । त्यहाँको टिकट नपाएको गुनासो गरे । पछि नजिक पर्ने जिल्लाको टिकट लिएका थिए । यातायात व्यवस्था विभागका महानिर्देशक गोगनबहादुर हमाल भने बुकिङ खुलेको पहिलो दिन एकैचोटि धेरै यात्रु टिकट काट्न जाँदा भीड भएको हो । बुकिङ खुला भएको दिन सबैलाई टिकट सकिन्छ भन्ने डर भयो, त्यही भएर भीड बढी भयो, उनले भने, ढुक्क भए हुन्छ, टिकट सकिँदैन, सोमबारबाट लगातार काउन्टर खुला रहनेछन् । उनले बुकिङ खुला गरेकै दिनबाट सादा पोसाकमा प्रहरी परिचालान गरिएको बताए । टिकट चाँडै सकियो भन्ने गलत कुरा हो, हामीले यसको अनुगमन गरिरहेका छौं, उनले भने, सबै काउन्टरमा टिकट खुला गरेका छौं, टिकटमा समस्या छैन । नयाँबसपार्कमा शनिबार नै नागरिक सहायता कक्ष सुरु भएको छ । ९ गतेभित्र मुख्य टिकट काउन्टर भएको उपत्यकाका १४ स्थानमा उक्त कक्ष सञ्चालनमा आइसक्ने महानिर्देशक हमालले बताए । यात्रुले टिकटमा बस नम्बर नलेखिएको भन्ने गुनासोबारे महानिर्देशक हमालले लाइनका गाडीका बस नम्बर राखिए पनि बाहिरबाट तान्नुपर्ने गाडीको नम्बर टिकटमा अहिले नहुने प्रस्ट पारे । यसमा व्यवसायीलाई पनि समस्या होला, उनले भने, विभिन्न जिल्लाबाट ल्याइने बसका बारेमा के गर्न सकिन्छ, व्यवसायीलाई बोलाएर छलफल गर्नेछौं । यात्रु लिएर जाने गाडीको शंका लागेमा कन्डिसन चेकजाँच गरिनेछ । सहायता कक्ष टिकट बुकिङ गौशाला, नयाँबसपार्क, चाबहिल, कोटेश्वर, बल्खु, कलंकी, नागढुंगालगायत स्थानमा रहनेछ । जहाँ ट्राफिक प्रहरी, यातायात व्यवस्था विभागका कर्मचारी, उपभोक्ता समाजका प्रतिनिधि रहनेछन् । व्यवसायीले भाडा बढाएर लिन नपाउने र भाडादर बसमा यात्रुले देख्ने गरी टाँस्नुपर्ने महानिर्देशक हमालले बताए । यातायात व्यवसायीका अनुसार दसैंमा १८ देखि २० लाखसम्म यात्रु उपत्यकाबाट बाहिरिने गरेका छन् । अहिले टिकट बुक गर्ने यात्रुहरू घटस्थापनाबाट गन्तव्यमा जान थाल्ने छन् । यातायात व्यवसायी राष्ट्रिय महासंघका महासचिव सरोज सिटौलाका अनुसार सबै काउन्टरमा यात्रुको भीड थियो । पहिलो दिन भएर सबै काउन्टरमा यात्रुको भीड लागेको हो, उनले भने, दोस्रो दिनबाट भीड कम हुँदै जानेछ । उनका अनुसार सबै काउन्टरमा टिकट खुला भएकाले कतिले टिकट काटे भनेर संख्या निकाल्न सकिएको छैन । गुल्मीका लागि मात्र एकैदिनमा ३ हजारले टिकट लगिसकेका छन्, उनले भने, महान् चाड हो, सबै आआफ्नो घर जान्छन्, त्यसैले सबैतिरको काउन्टरमा भीड लागेको हो । उनले जागिरे, विद्यार्थी राति नै गएर लाइन बसेको हुन सक्ने बताए । यात्रुको भीड चाँडै लागेपछि बिहान ६ बजेबाट टिकट खुला गरिएको थियो । टिकटमा अहिले गाडी नम्बर उल्लेख गरिँदैन । अधिकांश गाडी रोटेसनले आइपुग्छन्, बाटोको अवस्था राम्रो छैन, कुन गाडी आइपुग्छ थाहा हुँदैन, महासचिव सिटौलाले भने, त्यही भएर टिकटमा प्रायः गाडीको टिकट नम्बर दिइएको छैन । उनले लाइनमा बसेर टिकट काटिसकेपछि आफू जाने ठाउँको नाम, मागेको सिट नम्बर र जाने दिनको मिति टिकटमा भएनभएको कुरा हेरेर मात्र लिन यात्रुलाई सुझाव दिएका छन् । यातायात व्यवसायीलाई सबैभन्दा ठूलो चिन्ता सडकको छ ।"
प्रभावकारी भएन अनलाइन बुकिङ,"केही कम्पनीले मात्र अनलाइनबाट टिकट काट्ने व्यवस्था मिलाएका छन्, सबै कम्पनीको छैन, महानिर्देशक हमालले भने, आगामी वर्षबाट अनलाइनबाट टिकट काट्ने व्यवस्था मिलाउने छौं, यो कार्य अझै प्रभावकारी भइसकेको छैन, यसलाई प्रभावकारी बनाउनेछौं । लामो दूरीका बसका लागि यो सेवा खुला गरिएको छ । यात्रुले आफू गाडी चढ्ने ठाउँ र जानुपर्ने गन्तव्य छानेर तोकिएको भाडादर तिरेर बुक गर्न सक्नेछन् ।"
बैंक निक्षेप घट्यो,"निक्षेप घटेपछि बैंक तथा वित्तीय संस्थामा तरलता (लगानीयोग्य रकम) अभाव फेरि चर्किन थालेको छ । तीन महिनाको अवधिमा २८ वटा वाणिज्य बैंकले करिब ५० अर्ब रुपैयाँ थप कर्जा लगानी गरेका छन् । तथ्यांकले गएको तीन महिनामा निक्षेप १३ अर्बले घट्दा बैंकले ५० अर्ब रुपैयाँ थप कर्जा विस्तार गरेको देखिन्छ । निक्षेप घटिरहँदा पनि बैंकले आक्रामक रूपमा कर्जा विस्तार गरेकाले वित्तीय क्षेत्रमा सम्पत्ति तथा दायित्वबीचको सन्तुलन नमिलेको विज्ञहरूको विश्लेषण छ । वित्तीय क्षेत्रले विगत तीन वर्षदेखि निरन्तर रूपमा लगानीयोग्य रकम कम हुने समस्या भोग्दै आएको छ । अहिले पनि त्यही अवस्था दोहोरिएको छ । बैंकले निक्षेपकर्ताबाट निक्षेप संकलन गर्ने र त्यही निक्षेपको निश्चित प्रतिशत कर्जा लगानी गरेर नाफा कमाउने हो । यसकारण बैंकले सर्वसाधारणबाट कम ब्याजदरमा निक्षेप संकलन गर्छ र सोही निक्षेप केही महँगो ब्याजमा लगानी गर्छ । निक्षेप र कर्जाकोबीचको फरक ब्याजदर नै बैंकको नाफा हो । राष्ट्र बैंकको तथ्यांकअनुसार गत असारमा वाणिज्य बैंकको कुल कर्जा २४ खर्ब ९८ अर्ब रुपैयाँ थियो । भदौसम्म आइपुग्दा यो बढेर २५ खर्ब ५० अर्ब रुपैयाँ पुगेको छ । बैंकमा निक्षेप संकलन घटेको र ऋण प्रवाह बढेकाले लगानीयोग्य रकम अभाव भएको सानिमा बैंकका प्रमुख कार्यकारी अधिकृत भुवन दाहालले बताए । धेरै बैकहरूसँग अहिले लगानीयोग्य रकम कम छ, उनले भने, निक्षेप संकलनमा सुधार नआए कर्जा प्रवाह रोक्नुपर्ने अवस्था आउन सक्छ । करिब तीन साताअघिसम्म बैंक तथा वित्तीय संस्थामा करिब ३० अर्ब रुपैयाँ अधिक तरलता थियो । बैंकहरूले बोलाएरै ऋण लगानी गरिरहेका थिए । तीन सातामै बैंकहरू हाहाकारको अवस्थामा पुगेका छन् । बैंकहरूले छोटो समयको पनि पूर्वानुमान गर्न नसक्दा यस्तो अवस्था आएको विज्ञहरूले बताएका छन् । मुलुकको संरचनागत कारणले लगानीयोग्य रकम घटिरहेको छ, राष्ट्र बैंकका एक पूर्वनिर्देशकले भने, बैंकहरूले त्यत्ति पनि पूर्वानुमान गर्न सकेनन् । निरन्तर ऋण प्रवाहमा लागिरहे । बैंकहरूले विगतका वर्षको अनुभवबाट पनि पाठ नसिकेको उनको आरोप छ । गएका दुई वर्ष बैंक तथा वित्तीय संस्थाले यही समस्या खेपिरहेका छन्, उनले थपे, विगतबाट पाठ सिक्नुपर्ने हो, त्यो देखिएन । ससानो रकम ऋण दिन समस्या छैन, सेञ्चुरी बैंकका प्रमुख कार्यकारी अधिकृत तुलसीराम गौतमले भने, ठूला ऋणमा केही समस्या भएको हो । अघिल्ला दुई वर्ष पनि बैंकले तरलता अभावको समस्या भोगेको स्मरण गर्दै उनले भने, यसपालि अलि छिटो लिक्विडिटी टाइट देखियो । निरन्तर चुलिँदो आयातले बैंक तथा वित्तीय संस्थामा निक्षेप बढ्न नसकेको र अझै एकदुई वर्ष यही अवस्था रहने पूर्वसचिव रामेश्वर खनालले बताए । उच्च आयातले मुलुकको पैसा निरन्तर बाहिरिएको छ, उनले भने, रेमिट्यान्समार्फत केही रकम आए पनि त्योभन्दा बढी बाहिरिन्छ । बैंकको कारणले भन्दा पनि अर्थतन्त्रको संरचनात्मक कारणले बैंकमा निक्षेप बढ्न नसकेको उनको बुझाइ छ । यो संरचनात्क समस्या हो, समाधानका लागि संरचना नै परिवर्तन गर्नुपर्छ, उत्पादनमूलकको सट्टा आयात (व्यापार) मुखी अर्थतन्त्र भएकाले समस्या बल्झिरहेको छ, उनले भने, समाधानका लागि उपभोगलाई आन्तरिक उत्पादनसँग जोड्नुपर्छ । अहिलेलाई यो समस्या समाधानको एक मात्र उपाय जलविद्युत् क्षेत्रको विकास रहेको पूर्वसचिव खनालले बताए । ठूलो परिमाणमा बिजुली उत्पादन गर्न सके त्यसले आयात प्रतिस्थापन र निर्यात वृद्धि दुवै गर्छ, उनले भने, आउँदा एकदुई वर्ष पर्यटन र उत्पादनमूलक क्षेत्रमा पनि लगानी बढाउनुपर्छ । वित्तीय क्षेत्रमा निक्षेप वृद्धिका लागि राष्ट्र बैंकले बैंक तथा वित्तीय संस्थालाई विदेशी मुद्रामा ऋण लिन पाउने सुविधा दिएको छ । स्थानीय तहमा गएको पैसाको ५० प्रतिशत बैंककै खातामा राख्न पाउने व्यवस्था गरेको छ । ऋण पत्र निष्कासनका लागि बैंक तथा वित्तीय संस्थालाई प्रोत्साहन गरेको छ । यति गर्दा पनि समस्या समाधान हुन सकेको छैन । यो वर्ष विगतमा भन्दा पनि जटिल तरलता अभाव हुने बैंकरहरूको अनुमान छ । गत शुक्रबारसम्म कम्तीमा एक दर्जनभन्दा बढी बैंकको सीसीडी अनुपात ८० प्रतिशत पुगेको छ, एक बैंकरले भने, बैंकले लगानी गर्ने बेला भर्खर सुरु भएको छ, हेर्दै जानुस्, यो वर्ष अवस्था कति नाजुक हुन्छ । निक्षेप वृद्धिका लागि राज्य तहबाटै पहल नभए लगानीयोग्य रकम अभावको समस्या घट्नुको साटो जटिल बन्दै जाने उनले दाबी गरे । बैंक तथा वित्तीय संस्थाले संकलन गरेको सबै निक्षेप लगानी गर्न पाइँदैन । कुल निक्षेपको बढीमा ८० प्रतिशत मात्र ऋण लगानी गर्न पाइन्छ । यसको अर्थ कुनै बैंकले सय रुपैयाँ निक्षेप संकलन गर्यो भने बढीमा ८० रुपैयाँ मात्र लगानी गर्न पाइन्छ । बाँकी २० रुपैयाँ तरलताका लागि नगद नै राख्नुपर्छ । सबै निक्षेप लगानी गर्न नपाइने भएकाले बैंकले धेरै निक्षेप संकलन गर्नुपर्छ । ताकि त्यही निक्षेपको ८० प्रतिशत ऋण लगानी गर्न पाइन्छ । पछिल्ला वर्षहरूमा परिस्थिति बदलिएको छ । बैंकले आक्रामक रूपमा कर्जा विस्तार गरेका छन् । निक्षेप भने बढ्न सकेको छैन ।"
बीओकेका पूर्वसीईओ पक्राउ,"पटकपटक अनुरोध गर्दा पनि ऋणीले ऋण भुक्तानी नगरेपछि बैंकले किटानी जाहेरीसहित प्रहरीलाई अनुरोध गरेको हो, उनले भने, त्यसमा तत्कालीन सीईओको कुनै दोष देखिँदैन । ऋणीले जालासाजी गरेकाले उसैबाट ऋण असुली गर्न आग्रह गरिएको हो । यो घटनामा पूर्वसीईओ श्रेष्ठ निर्दोष रहेको पन्तले दाबी गरे । बैंकले असार २० मा सीआईबी महाराजगन्जमा जाहेरी दर्ता गराएको थियो । बैंकका तर्फबाट कमलपोखरी शाखाका प्रमुख प्रतीक श्रेष्ठले मुद्दा दर्ता गराएका थिए । यही जाहेरीका आधारमा प्रहरीले पूर्वसीईओसहित कर्मचारीलाई पक्राउ गरेको हो । ऋणी श्रेष्ठले झापामा रहेको खोलाले खाएको जग्गा धितोस्वरूप बैंकमा राखेका थिए । तर, त्यो जग्गामा लालपुर्जा नक्कली थियो, ब्युरोका एक अनुसन्धान अधिकारीले भने, जग्गा हेर्दै नहेरी धितो मूल्यांकनकर्ताले कसरी ऋण प्रवाह गर्न सकिने राय दिए भन्ने कुराको अनुसन्धान भइरहेको छ ।"
इन्टरनेट मर्मत शुल्कमा कर उठाइने,"उनका अनुसार सरकारसँग भएको वार्ताका क्रममा मर्मत सम्भार शुल्कबापत पहिला उठाइएको रकमबाट ग्रामीण दूरसञ्चार कोषमा २ प्रतिशत र रोयल्टीबापत ४ प्रतिशत रकम नउठाउने मौखिक सहमति भएको थियो । वार्ता समितिमा रहनुभएका पुरुषोत्तम खनालज्यू नै अहिले प्राधिकरणको अध्यक्ष हुनुहुन्छ, उनले भने, मन्त्रीज्यूसँग भएको मौखिक सहमति उहाँले पनि सुन्नुभएको छ । उनले प्राधिकरणको निर्णय सेवा प्रदायकले नमान्ने बताए ।"
जापानी गाउँमा भुजुङ चिया,"(लमजुङ)  स्थानीयले हातैले माडेर डेढ दशकसम्म चिया बनाए । कोसेलीका रूपमा बेलायत, अमेरिका र हङकङसम्म पठाए । गाउँमा आउने पर्यटकले पनि लग्न थाले । पछिल्लो समय भने यहाँको चिया जापान निर्यात हुन थालेको छ । त्यहाँ कोसेलीका रूपमा नभई बिक्रीका लागि पठाउन थालिएको हो ।करीब ३ सय रोपनीमा भुजुङबासीले चिया खेती गरेका छन् । अन्नपूर्ण संरक्षण क्षेत्र आयोजना (एक्याप) ले यसको थालनी गरेसँगै स्थानीयले अपनत्व लिएर सामूहिक चिया खेती गरेका हुन् । पछिल्लो समय व्यक्तिगत रूपमा पनि खेती थालिएको छ । चिया खेतीमा भुजुङका करिब ४ सय घरधुरी लागेका छन् । भुजुङ सामुदायिक होमस्टे व्यवस्थापन समितिका अध्यक्ष तुलबहादुर गुरुङले उत्पादित चिया विदेशीले १ हजार ५ सय रुपैयाँमा लाने गरेको बताए । चिया लिन वर्षमा दुईपटक जापानबाट पर्यटक आउने उनले बताए । प्रत्येकपटक ६० देखि ७० किलोसम्म लान्छन् । कहिलेकाहीँ १ क्विन्टल नै लिएर जान्छन् । उनका अनुसार भुजुङ र जापानको टोकुसीमा गाउँबीच मितेरी सम्बन्ध छ । मितेरी गाउँका नागरिक आएर चिया लाने गरेका हुन् । चिया भुजुङ टी नामबाट बिक्री हुन्छ ।२०४९ मा एक्यापको कार्यालय स्थापनापछि लघु जलविद्युत्को योजना अघि बढेको थियो । लघु जलविद्युत् निर्माण गर्न जापानी नागरिकले सहयोग गरेका थिए । तिनै जापानी भुजुङका बासिन्दासँग नजिक भए । उनीहरूकै प्रस्तावमा भुजुङ गाउँ जापानको टोकुसिमासँग मितेरी हुन पुग्यो । युम्बो विकास आमा समूहकी निवर्तमान अध्यक्ष मबिना गुरुङका अनुसार सुरुमा आफूले प्रयोग गरेर बाँकी रहेको चियालाई कोसेलीका रूपमा पठाइन्थ्यो । आफन्तलाई चिया पठाउने गरेका छौं । हाम्रो गाउँमा बाहिरको चिया नै आउँदैन, उनले भनिन्, विदेशी पर्यटकले पैसा दिएर गाउँको चिया किनेर लैजान्छन् । हाम्रो चिया देशविदेश जहाँतहीँ पुगेको छ । चिया खेतीले स्थानीयको आयआर्जनमा टेवा पुगेको उनले बताइन् । करीब डेढ दशकअघि इलामबाट बेर्ना ल्याएर त्रिभुवन विद्याश्रम मावि नजिकैको डाँडामा चिया खेती गरिएको थियो । १० रोपनीमा परीक्षण गरिएको चिया फस्टाएपछि खेती विस्तार गरिएको थियो । ३ वर्षको परीक्षण सफल भएपछि स्थानीय चिया खेतीतर्फ आकर्षित भएको क्व्होलासोंथर गाउँपालिका४ भुजुङका अध्यक्ष खिमबहादुर गुरुङले बताए । चिया खेती बर्सेनि विस्तार हुँदै छ । यसका लागि एक्यापले बेर्ना सहयोग गरेको छ । भुजुङमा तक्दा ७८ र गुम्ती नामक चिया खेती गरिएको छ । समुद्री सतहदेखि १ हजार ६ सयदेखि १ हजार ७ सय मिटरको उचाइको डाँडाकाँडामा गरिएको चिया पुस र माघबाहेक १५१५ दिनको फरकमा टिप्ने गरिएको छ ।"
इन्भेस्टमेन्टईसेवा सहकार्य,काठमाडौं (कास) नेपाल इन्भेस्टमेन्ट बैंक र ईसेवा फोन पे प्रालिबीच अनलाइन भुक्तानीसम्बन्धी सम्झौता भएको छ । सम्झौतासँगै बैंकबाट ईसेवामा रकम लोड गर्न तथा विभिन्न वस्तु तथा सेवाहरूको सहजै भुक्तानी गर्न सकिने छ । ग्राहकहरूले बैंकको इन्टरनेट बैंकिङ तथा कुनै पनि शाखामार्फत सहजै ईसेवामा रकम लोड गर्न सक्नेछन् । ईसेवा खातामा भएको रकम पनि सिधै बैंकमा जम्मा गर्न सक्ने जनाइएको छ ।
रोजगारीका लागि सिपसँग सहकार्य,काठमाडौं (कास) जेनेस सोलुसनले सन् २०१९ अगस्टदेखि यूके एडको रोजगारीका लागि सीप कार्यक्रम (सिप) सँग सहकार्य सुरु गरेको छ । जेनेस सोलुसनका निर्देशक निरञ्जन उदास र यूके एड सिपका टिम लिडर बलजित बोहोराले जनकपुरमा आयोजित कार्यक्रममा प्रदेश २ का मुख्यमन्त्री लालबाबु राउत र डीएफआईडी नेपालकी प्रमुख लिजाहोनानको उपस्थितिमा सहमति पत्रमा हस्ताक्षर गरेका थिए । यूके एड सिपसँग सम्झौतापछि जेनेसले विश्वव्यापी मान्यता प्राप्त क्लाउड कम्प्युटिङ प्रशिक्षण र प्रमाणीकरणसम्मको पहुँच प्रदान र त्यसलाई अंगीकार गरी नेपालमा शैक्षिक संस्थाहरूको क्षमता अभिवृद्धिका साथै नेपाल र विश्वभरि रोजगारी उपलब्ध गराउने गरी जेनेस क्लाउड एकेडेमी (जीसीए) नामको विशेष परियोजना सञ्चालन गर्ने तयारी गरेको जनाएको छ ।
साओमीको 'दसैं विथ एमआई' योजना,"काठमाडौं (कास) साओमी ग्लोबल टेक्नोलोजी लिडरले एमआई प्रयोगकर्ताहरूका लागि असोज ३ गतेदेखि दसैं अफर सार्वजनिक गरेको छ । दसैंको शुभारम्भसँगै प्रयोगकर्ताहरूका लागि स्मार्टफोनमा ५ वटा योजना ल्याइएको छ । ग्राहकले अब साओमीको नयाँ स्मार्टफोन रेडमी ७, रेडमी वाई ३, रेडमी रेडमी नोट ७, एमआई ए ३ र रेडमी ७ ए खरिदमा छुट पाउने जनाइएको छ ।"
नेसनल लाइफको राष्ट्रिय सम्मेलन,काठमाडौं (कास) नेसनल लाइफ इन्स्योरेन्स कम्पनीका वरिष्ठ अभिकर्ताहरूको राष्ट्रिय सम्मेलन चेयर पर्सन क्लब समारोह आइतबार सम्पन्न भएको छ । समारोहमा आर्थिक वर्ष ०७५०७६ मा मुलुकभर रहेका कम्पनीका ४७ हजार ४ सय अभिकर्तामध्ये उत्कृष्ट व्यवसाय गर्ने २३७ जनालाई सम्मानित गरियो । कार्यक्रमको उद्घाटन गर्दै कम्पनी अध्यक्ष प्रेमा सिंहले वित्तीय एवं संरचनागत हिसाबले संस्था राम्रो अवस्थामा रहेको बताएकी थिइन् ।
दराजको दसैं धमाका,काठमाडौं (कास) दसैंको अवसर पारी दराजले अबदेखि गाडीहरू बेच्ने घोषणा गरेको छ । सिप्रदी ट्रेडिङसँग मिलेर दराजले सबैभन्दा सुपथ मूल्यमा नेपालभरि टाटा टियागो गाडी बेच्ने जानकारी आइतबार दिएको छ । चाडबाड नजिकिएसँगै दराजले दसैं धमाकामा योजनासमेत ल्याएको छ । योजनाअन्तर्गत ग्राहकले टीभीएस अपाची आरटीआर १८० सँग ३२ इन्चको टीभी सित्तैमा र टीभीएस अपाची आरआर ३१० मा २५ हजार रुपैयाँको छुट पाउनेछन् । यो योजना भदौ २९ गतेदेखि सुरु भएर असोज १३ गते सम्पन्न हुने जनाइएको छ ।
एनसेलको पीआरबीटीमा नयाँ योजना,काठमाडौं (कास) एनसेलका ग्राहकहरूले अब आफ्नै धुन रेकर्ड गरी आफ्नो प्ले ब्याक रिङ टोन (पीआरबीटी) का रूपमा राख्न सक्ने भएका छन् । ग्राहकले आफ्नो धुनलाई विभिन्न सामाजिक सञ्जालमार्फत प्रचार गरी प्रत्येक साता आकर्षक पुरस्कार जित्न सक्ने अवसरसमेत एनसेलले प्रदान गरेको छ । आफ्ना प्रिपेड ग्राहकका लागि लोकप्रिय सेवा पीआरबीटी आफ्नै धुन को नयाँ भर्सन ल्याएको एनसेलले यो योजना असोज ६ बाट सञ्चालनमा आउने जनाएको छ ।
सुदूरपश्चिममा ८० चिनी अवैध आयात,"बोरामा पुनः प्याकिङभारतबाट साइकल र अन्य ठूला सवारी साधनमा भित्रिने अवैध चिनी नेपाली बस्तीमा पुगेपछि नयाँ बोरामा पुनः प्याकिङ गरेर सुदूरपश्चिमका पहाडी तथा पूर्वी जिल्लामा पठाउने गरिएको छ । एक जानकार स्रोतका अनुसार पुनर्वास क्षेत्रका चिनी उद्योगको भ्याट र कम्पनीका बोराहरूमा तस्करहरूले त्यसरी चिनी प्याकिङ गर्छन् । उद्योग देखाउने दाँत हुन्, नाम उल्लेख नगर्ने सर्तमा स्रोतले भन्यो, भारतबाट तस्करी भएर आएको चिनी ती उद्योग परिसरभित्र छिर्छ र त्यहाँ प्याकिङ हुन्छ । स्रोतले यो अवैध कार्यमा स्थानीय प्रहरी प्रशासनको समेत मिलेमतो हुने गरेको दाबी गरेको छ । यो आरोपलाई स्थानीय चिनी उत्पादकहरूले भने अस्वीकार गर्दै आएका छन ।"
जीआई वायरको कच्चा पदार्थ आयातमा अन्तःशुल्क,"(विराटनगर)  सरकारले चालु वर्षदेखि जीआई वायरको कच्चा पदार्थ एमएस वायर रड आयातमा अन्तःशुल्क लगाएपछि तयारी भन्दा कच्चा पदार्थ आयातमा बढी महसुल लाग्न थालेको छ । यस्तो अवस्थाले उद्योगहरू प्रभावित भएका छन् । सुनसरी मोरङ औद्योगिक क्षेत्रका पाँचवटा जीआई वायर उद्योगले भारतबाट कच्चा पदार्थ आयात गरी तयारी वस्तु निकासी गर्दै आएका छन् । सरकारले जीआई वायरको कच्चा पदार्थ एमएस वायर रडको आयातमा चालु वर्ष प्रति टन १ हजार ६ सय ५० रुपैयाँ अन्तःशुल्क लगाएको छ । कच्चा पदार्थ आयातमा अन्तःशुल्क लागेपछि ८ प्रतिशत र तयारी वस्तु ल्याउदा भने ६ दशमलव २५ प्रतिशत महसुल लाग्ने गरेको सम्बद्ध उद्योगीको भनाइ छ । कच्चा पदार्थ आयातमा अन्तःशुल्क लागेपछि जीआई वायरको उत्पादन लागत थप तीन प्रतिशतले महँगो हुँदा भारत निकासी प्रभावित भएको उनीहरूको गुनासो छ । अन्तःशुल्कका कारण कच्चा पदार्थ आयात गरेर उद्योगले वस्तु उत्पादन गर्नुभन्दा तयारी वस्तु नै आयात गर्दा सस्तो पर्ने स्थिति भयो, उद्योगी पवनकुमार सारडाले भने, सरकारले जीआई वायरको कच्चा पदार्थ एमएस वायर रड आयातमा अन्तःशुल्क लगाएपछि यस क्षेत्रका सबै उद्योगले तीन महिनादेखि उत्पादन कटौती गर्दा निकासी नै प्रभावित भएको छ । जोगबनी नाकाबाट आर्थिक वर्ष ०७५०७६ मा २ अर्ब १५ करोड १८ लाख मूल्य बराबरका २१ हजार टन जीआई वायर भारत निकासी भएको थियो । सुनसरी मोरङ औद्योगिक क्षेत्रमा हुलास वायर, पायनियर वायर, प्रिमियर वायर, कमला स्टिल र महालक्ष्मी केबुल सञ्चालनमा छन् । मुलुकभरि यस्ता उद्योग करिब एक दर्जन छन् । कच्चा पदार्थ एमएस वायर रडको भन्सार महसुल ५ प्रतिशत छ । अन्तःशुल्कको नयाँ प्रावधानले थप तीन प्रतिशत लागत थपिँदा यसको आयात महसुल ८ प्रतिशत पुगेको छ । सारडाले भने, थप तीन प्रतिशत आयात महसुल बढ्दा वस्तु उत्पादन गरेर निकासी गर्नुभन्दा तयारी वस्तु नै आयात गर्दा सस्तो पर्ने भयो । जीआई वायरको कच्चा पदार्थ आयात गर्दा भन्सार र अन्तःशुल्क गरेर ८ प्रतिशत महसुल पुगेको छ । साफ्टा सम्झौताअनुसार भारतबाट तयारी वस्तु जीआई वायर पैठारी गर्दा भन्सार महसुल ६ दशमलव २५ प्रतिशत मात्र लाग्छ, उनले भने, कच्चा पदार्थ आयात गर्दा तयारी वस्तु आयात भन्दा १ दशमलव ७५ प्रतिशत बढी महसुल लाग्न थालेको छ । कच्चा पदार्थ आयातमा विश्वभरि कहीँ पनि अन्तःशुल्क लगाएको पाइँदैन । यहाँ भने ठीक उल्टो भएको छ, अर्का एक उद्योगीले भने । उनका अनुसार जीआई वायरको कच्चा पदार्थ आयतमा अन्तःशुल्क लगाउनु तर त्यसबाट उत्पादित तयारी वस्तुमा नलगाउने नीति आफैमा बिरोधाभास छ । सरकारले कच्चा पदार्थ र आयातित तयारी वस्तुबीच कम्तीमा १० प्रतिशत महसुल फरक राख्ने नीति अपनाएको छ । ती उद्योगीले भने, तर व्यवहारमा तयारी वस्तुभन्दा कच्चा पदार्थ आयात गर्दा बढी महसुल लाग्दा पनि सरकारले वास्ता नगर्नु लज्जाको स्थिति छ ।"
थामिएन नेप्सेको गिरावट,काठमाडौं (कास) सेयर कारोबार मापक नेप्सेको घट्ने क्रम आइतबार पनि रोकिएन । आइतबार नेप्से परिसूचक करिब १६५ अंकले घट्यो । गत बिहीबार नेप्से करिब १८ अंकले घटेको थियो । यसअघि निरन्तर आठ कारोबार दिनमा नेप्से घटेको थियो । गत मंगलबार र बुधबार भने नेप्से परिसूचक उच्च अंकले बढेको थियो । मंगलबार करिब २७ र बुधबार करिब साढे २२ अंकले नेप्से बढेको थियो । त्यो वृद्धि बिहीबारसम्म पनि टिकेन र परिणामस्वरूप नेप्से दोहोरो अंकले घटिरहेको छ । पछिल्ला दिनहरूमा बैंक तथा वित्तीय क्षेत्रमा लगानीयोग्य रकम (तरलता) अभाव हुँदै गएको छ । यही कारण बैंक तथा वित्तीय संस्थाले सहज रूपमा ऋण प्रावह गर्न सकेका छैनन् । यसको असर सेयर बजारमा पनि परेको जानकारहरू बताउँछन् । आइतबार बजार खुल्दा नेप्से केही बढेको देखिए पनि त्यसपछि निरन्तर रूपमा घटिरह्यो । सो गिरावटसँगै नेप्से परिसूचक १ हजार १ सय ३९२५ विन्दुमा बन्द भएको छ । सो दिन करिब ६ हजार कारोबारबाट १ सय ६६ कम्पनीका ८ लाख ४८ लाख ६ सय ६२ कित्ता सेयर किनबेच भए । ती किनबेचमा २२ करोड ६९ लाख रुपैयाँ बराबरको सेयर कारोबार भएको छ । अघिल्लो दिनको तुलनामा कारोबार रकम कम हो । उक्त दिन कारोबारमा आएकामध्ये अन्य बाहेक सबै समूहका परिसूचक घटेका छन् । यही कारण नेप्से परिसूचक अघिल्लो दिनको तुलनामा १३९ प्रतिशतले घटेको नेप्सको तथ्यांक छ ।
रैराङमा परीक्षण उत्पादन,"एक महिना परीक्षण गरेपछि काबेली करिडोरको अमरपुर सब स्टेसनमार्फत उक्त आयोजनामा उत्पादित बिजुली केन्द्रीय प्रसारण लाइनमा जोडिएको छ । परीक्षणका क्रममा नेपाल विद्युत् प्राधिकरणले ग्रिडको फिडब्याक दिएपछि नियमित उत्पादन थालेका हौं, रैराङ हाइड्रोपावर लिमिटेडका निर्देशक कुवेरमणि नेपालले भने । आयोजनाले प्रभावित जिल्ला ताप्लेजुङ र पाँचथरका सर्वसाधारणका सेयर बिक्री गरेको छ ।"
म्यानचेस्टरलाई वेस्ट ह्यामको धक्का,"इटालीमिलान रोमेलो लुकाकुले शनिबार इन्टर मिलानलाई सिरी ए को शीर्षस्थान पुग्न मदत गरेका छन् । उनको गोल मदतमा इन्टरले छिमेकी एसी मिलानलाई २० ले हराउँदै लिगमा आफ्नो शतप्रतिशत सुरुआत कायम राख्यो । लुकाकुसँगै इन्टरका लागि मार्सेलो ब्रोजोभिचले गोल गरे । इन्टरको चौथो खेलमा चौथो जित हो । उसलाई दोस्रो स्थानमा रहेको युभेन्ट्समाथि २ अंकको अग्रता प्राप्त छ । युभेन्ट्सले अर्को खेलमा भेरोनालाई २१ ले हरायो । त्यसमा युभेन्ट्सका लागि आरोन राम्सेले डेब्यु गोल गरे भने क्रिस्टियानो रोनाल्डोले पेनाल्टीबाट दोस्रो गोल थपे । इन्टरको जितमा खुसी रहेका बेल्जियमका खेलाडी लुकाकुले प्रतिक्रिया दिए, मेरो अहिलेको उमेरमा खेलाडीलाई एन्टोनियो कोन्टे जस्ता प्रशिक्षक आवश्यक छ । उनी मलाई प्रत्येक दिन राम्रो खेल्न प्रेरित गरिरहन्छन् । उनी निकै राम्रा प्रशिक्षक हुन् । अहिले उनको र मेरो सम्बन्ध पनि निकै सुमधुर छ । इन्टरका लागि खेल्न पाएकोमा म निकै खुसी छु । आइतबार नेपोलीले लिसलाई ४१ ले हरायो । त्यसमा फर्नान्डो लोरेन्टेले दुई गोल गरे । नेपोली (९) तेस्रो स्थानमा उक्लेको छ ।"
थ्रीस्टारमा नयाँ कार्यसमिति,"काठमाडौं (कास) ए डिभिजन क्लब रुस्लान थ्रीस्टारको आइतबार सम्पन्न साधारणसभाले अरुणमान जोशीको अध्यक्षतामा १९ सदस्यीय कार्यसमिति निर्विरोध चयन गरेको छ । ६ उपाध्यक्षमा निर्मलरत्न शाक्य, अतिशकृष्ण श्रेष्ठ, रमेश अवाले, कृष्ण अवाले, वीरेन्द्रलाल श्रेष्ठ, जयकृष्ण श्रेष्ठ, महासचिवमा सन्जिव शिल्पकार, कोषाध्यक्षमा राम श्रेष्ठ, सचिवमा कुलबहादुर महर्जन, निवासगोपाल वैद्य र सहकोषाध्यक्ष देवेन्द्रलाल श्रेष्ठ चुनिए । सदस्यमा रामकृष्ण चित्रकार, प्रेमबहादुर चित्रकार, हरि महर्जन, रामेश्वर अवाले, रुपेन्द्र पुरी, मुकेश नकर्मी चुनिए । दुई सदस्य पछि थपिने क्लबले जनाएको छ । ललितपुर महानगरपालिकाका प्रमुख चिरिबाबु महर्जनले थ्रीस्टारका लागि आवश्यक पूर्वाधार, मैदानलगायतमा सहयोग गर्ने प्रतिबद्धता जनाए । एन्फा अध्यक्ष कर्माछिरिङ शेर्पाले थ्रीस्टारको उपलब्धिको प्रशंसा गर्दै फुटबलको विकासमा क्लबहरूसँगको सहकार्य अपरिहार्य भएको बताए ।"
इन्डोनेपाल स्ट्यान्डिङ क्रिकेट,"काठमाडौं (कास) अपांगता भएका व्यक्तिको इन्डोनेपाल स्ट्यान्डिङ क्रिकेट शृंखलाको पहिलो खेलमा नेपाली टोली पराजित भएको छ । आइतबार भारतले नेपाललाई ६१ रनले हरायो । जावलाखेलस्थित सेन्ट जेभियर्स कलेजको मैदानमा टस जितेर ब्याटिङ गरेको भारतीय टोलीले निर्धारित १५ ओभरमा ४ विकेट गुमाई १ सय ५६ रन बनायो । कप्तान यादवुन्दर सिंहले अविजित ४७ रन बनाए । सुरेन्द्रर मेहराले ३६ र याहराले १२ रन बनाए । नेपालका कप्तान रामप्रसाद खरेल, तपरेस अन्सारी र ऋषिकेश कुर्मीले ११ विकेट लिए । एक सय ५७ रनको विशाल लक्ष्य पछ्याएको नेपालले ६ विकेट गुमाई ९५ रनमात्र बनाउन सक्यो । नेपालका प्रदीप रिजालले अविजित ३१, समन बरालले ११ रन जोडे । भारतका इमरान मल्लिकले ३ विकेट लिए । म्यान अफ द म्याच भारतीय कप्तान यादवुन्दर घोषित भए । उनलाई सुशील कोइराला फाउन्डेसनका सदस्यसचिव अतुल कोइरालाले ट्रफी प्रदान गरे । तीनदिने प्रतियोगिताको आयोजना नेपाल ह्विलचियर क्रिकेट संघको आयोजनामा भएको हो ।"
आयोजक चितवन विजयी,"चितवन (कास) भरतपुरमा भइरहेको पहिलो चितवन आमन्त्रण भेट्रान फुटबल कप२०७६ मा सोमबार क्वाटरफाइनल हुनेछ । १६ टिम सहभागी प्रतियोगिताको आइतबार भएको खेलपछि अन्तिम आठको टुंगो लागेको हो । आयोजक चितवन भेट्रान रातो क्लबले वीरगन्ज युथ एकेडेमी भेट्रानलाई ४१ ले र्यो । त्यसअघि भएका तीन खेलमा काठमाडौंको नाइट किङ क्लब, ललितपुरको टि बर्गर र भारतको देहरादुन भेट्रान क्लब विजयी भएका थिए । पहिलो दिन चितवन भेट्रान निलो, रूपन्देही भेट्रान, झापा भेट्रान र दार्जिलिङको रोयल भेट्रान क्लब विजयी भएर क्वाटरफाइनल पुगेका थिए ।"
पौडी टोली भारततिर,"काठमाडौं (कास) नेपालमा हुने १३ औं दक्षिण एसियाली खेलकुद (साग) को तयारीलाई मध्यनजर गर्दै नेपाली पौडी खेलाडीले १० औं एसियाली उमेरसमूह पौडीमा भाग लिने भएका छन् । भारतको बेङलोरमा सेप्टेम्बर २४ देखि अक्टोबर २ सम्म हुने स्पर्धामा आइतबार त्यसतर्फ गएका खेलाडीमा अनुभव सुब्बा, विकास कुमाल, दीपंकर अवाले, गौरव लामा, सागर नायक, तेन्जिङ गुरुङ, नासिर हुसैन, उर्गेन महर्जन, जेविस पौडेल, शुभम् श्रेष्ठ, वैदज्ञराज जोशी, एर्भिन श्रेष्ठ, आदर्श कार्की, मोहित शाक्य, सोफिया शाह, टीसा शाक्य, अदीप्सा वैद्य, अनुष्का पोखरेल, युस्का महर्जन, अनुसिया तण्डुकार, श्रेवी महर्जन, उपास्ति महर्जन, दिया स्थापित, आज्मी शेरचन, डुवाना लामा, शिक्षा श्रेष्ठ, लुमना शाक्य र समिरा शोभा थापा छन् ।"
स्वाति सदन च्याम्पियन,"काठमाडौं (कास) स्वाति सदनले प्रथम जीवनज्योति अन्तरविद्यालय शिक्षक भलिबलको उपाधि जितेको छ । आइतबार फाइनलमा स्वति सदनले प्याराडाइजलाई २५२१, २३२५, २५१९ को सेटमा हरायो । मनास्लुले सामाखुशी इङलिस बोर्डिङलाई २५१९, २५२३ ले हराएर तेस्रो स्थान हात पार्यो । स्वातिका मदनबाबु दवाडी उत्कृष्ट खेलाडी भए ।"
लिस्नु ७ गोलले विजयी,रूपन्देही (कास) ३३ औं झरना रनिङ सिल्ड नकआउट फुटबलमा आइतबार लिस्नु युवा क्लब कोटिहवा विजयी भएको छ । लिस्नुले गीता क्लब तिलोत्तमा६ लाई ७० को अन्तरले हरायो । तिलोत्तमा नगरपालिका६ कुञ्जलापुर उमा आधारभूत विद्यालयको मैदानमा लिस्नुको जितमा रुमेश बर्तौला एक्लैले ५ गोल गरेका थिए । खेलको पुरा समयसम्म गीता क्लबले गोल फर्काउन सकेन भने लिस्नुको तर्फबाट गोविन्द थापाले दुई गोल थपेका थिए । खेलमा गोविन्द म्यान अफ द म्याच घोषित भए । सोमबार नवयुवा खेलकुद तथा सांस्कृतिक परिवार र गोर्खा ब्वाइजबीच प्रतिस्पर्धा हुने सचिव मोहनसिंह रानाले जानकारी दिए ।
पशुपति कप पुसमा,"धनगढी (कास) सुदूरपश्चिममा सर्वाधिक पुरस्कार राशिको फारवेस्ट पशुपति कप फुटबलको पाँचौं संस्करण पुस ४ देखि धनगढीमा गरिने भएको छ । आइतबार आयोजक फारवेस्ट पशुपति युवा क्लबले पत्रकार सम्मेलनबाट प्रतियोगिताको तयारीबारे जानकारी गराएको छ । प्रतियोगितामा स्थानीय ४ र जिल्लाबाहिरका ४ टिमको सहभागिता रहने क्लबका अध्ध्यक्ष खेमबहादुर रावतले बताए । हरेक संस्करणमा क्लबले प्रतियोगिता पुरस्कार रकम १ लाखका दरले बढाउँदै लैजाने नीति लिएको छ रावतले भने, पहिलो संस्करणमा विजेतालाई १ लाख प्रदान गरिएकोमा पाँचौं संस्करण आइपुग्दा विजेताले ५ लाख पुरस्कार दिनेछौं । उपविजेताले २ लाख ५० हजार पाउने छन् । विधागत उत्कृष्ट खेलाडीले २५ हजारदेखि १० हजारसम्म पुरस्कार पाउने छन् । प्रतियोगिताको खर्च करिब ४५ लाख हुने अनुमान गरिएको आयोजकले जनायो । सहभागी टिमले ३ जनासम्म विदेशी खेलाउन पाउने व्यवस्था गरिएको अध्यक्ष रावतले बताए ।"
केसीटीसी विजयी,"काठमाडौं (कास) मुलपानीमा भइरहेको एकेडेमी क्रिकेट लिगमा आइतबार ज्ञानज्योति क्रिकेट एकेडेमी दाङविरुद्ध काठमाडौं क्रिकेट ट्रेनिङ सेन्टर (केसीटीसी) २८ रनले विजयी भएको छ । काठमाडौं क्रिकेटले टस हारेर ब्याटिङ गर्दै निर्धारित १६ ओभरमा ८ विकेट गुमाई ७५ रन बनायो । दुर्गेश थापाले २२, राहुल भण्डारी र शंकर पौडेलले समान १३ रन बनाए । ज्ञानज्योतिका डब्लुस मल्लिकले ४ विकेट, सोहन यादव, राजेश यादव, सुदीप बिक र सिवानले ११ विकेट लिए । जवाफमा ज्ञानज्योति १३ ओभरमा ४७ रनमै समेटिएको थियो । सोहन यादवले २० र अरविन्द जैसवालले ११ रन बनाए । सेन्टरका तिलक भण्डारी र विपिन आचार्यले ३३ विकेट तथा सूर्या तामाङ र हेमन्त धामीले ११ विकेट लिए । म्यान अफ द म्याच तिलक भए ।"
आयोजक बीएमके पराजित,काठमाडौ (कास) बूढानीलकण्ठले पाँचौं बीएमके खुला पुरुष बास्केटबलमा आइतबार आयोजक विशाल मिलन केन्द्र (बीएमके) लाई ७१५३ स्कोरले पराजित गरेको छ । टोलीको जितमा सौगातदीप सिंहले १८ स्कोर जोडे । त्यस्तै गोल्डेनगेट र एनसीएचएस पनि विजयी भए । गोल्डेनगेटले आइस वाकरलाई ४९४३ ले हरायो । लगातार दोस्रो जित पाएको गोल्डेनगेटका अभिषेक सिंहले १५ स्कोर गरे । एनसीएचएसले अन्नपूर्णमाथि ६२३० को जित रच्यो । टोलीका सन्दीपले १३ स्कोर बटुले । गोर्खा ब्वाइजले वाकओभर पायो ।
भुटानको दमदार प्रदर्शन,"नेपालले कसलाई पराजित गर्नसक्छ ? उनले जवाफ दिए, दक्षिण एसियामा भुटान पहिला सबैभन्दा कमजोर थियो । अब हामी कसलाई हराउन सक्छौं भन्नै सक्दैनौं । साफ यू१८ च्याम्पियनसिप सन् २०१५ मा सातदोबाटोमा यू१९ प्रतियोगिताको रूपमा सुरु भएको थियो । त्यति बेला उद्घाटन खेलमै विमल घर्तीमगरको ह्याट्रिक सहयोगमा नेपालले भुटानमाथि ३१ को जित रचेको थियो । उपाधि होडमा भारतलाई टाइब्रेकरमा हराएर नेपाली टिम पहिलो संस्करणको च्याम्पियन नै बन्यो । थिम्पुमा २०१७ मा भएको दोस्रो संस्करणमा पनि नेपालले ट्रफी चुम्यो । तर पहिलो खेलमै भुटानसँग १० ले हारेको थियो । त्यसपछि माल्दिभ्सलाई २०, बंगलादेशलाई २१ र भारतलाई २० ले पराजित गर्दै प्रशिक्षक छिरिङ लोप्साङ गुरुङको टिमले उपाधि रक्षा गरेको हो ।नेपाली टिमको स्तर खस्किएको हो त ? हाम्रो खस्किएको भन्दा पनि अरुको बढी सुधार भएको हो, प्रशिक्षक श्रेष्ठले जवाफ दिए, पहिलाको नतिजाअनुसार अपेक्षा गरिएको हो तर धेरै फरक भएको रहेछ । दोस्रो संस्करणमा भुटानविरुद्ध हारेको नतिजालाई खास मतलब नगरेका उनले यसपालिको असफलताबारे भने, सिकाएअनुसार टिमले खेल्न सकेन । विश्व फुटबलमा प्रशिक्षकको निर्देशनअनुसार टिमले मैदानमा खेल्ने गर्छ । तर उनी असफलताको जिम्मेवारी लिन सहमत भएनन् । थिम्पुमा हामीले गोलमात्रै गर्न नसकेको हो । खेल पुरै हाम्रो नियन्त्रणमा थियो, हल्चोकमा हारेको खेल प्यारापिटबाट हेरेका पूर्व प्रशिक्षक गुरुङले भने, आज भुटान धेरै माथि देखियो । उसका खेलाडी आत्मविश्वासी देखिए र कम्तीमा चार पास सहजै खेलिरहे । उनले थपे, हाम्रा खेलाडी कन्फिडेन्स देखिएनन् । इन्डुरेन्स र स्ट्रेन्थ पुगेन । पूरा टिमकै प्रदर्शन भएन । बल पायो कि लामो पास दिइहाल्ने । सुरुबाट रक्षात्मक खेलेजस्तो देखियो । १५२० मिनेटसम्म सफल नभएप्छि रणनीति परिवर्तन गर्नुपर्छ तर गरिएन ।नेपालको यही टिमले दक्षिण एसियाबाहिर पनि खेल्दै छ, जहाँ साफको तुलनामा माथिल्लो स्तरको टिमविरुद्ध खेल्नुपर्नेछ । नोभेम्बरमा तेहरानमा हुने एएफसी यू१९ च्याम्पियनसिपको छनोटमा नेपालले आयोजक इरानसँगै किर्गिस्तान र यूएईको सामना गर्नेछ । त्यसलाई लिएर प्रशिक्षक श्रेष्ठले भने, अनुभव र खेलले टिममा प्रगति हुन्छ । स्कोरिङको समस्यामा जतिसक्दो सुधार गर्नेछौं ।"
फापेन वर्षा,"आइतबार पानी परिरहँदा हल्चोकमा खेल सुरु भएको थियो । पछि झरी परिरह्यो । थिम्पुमा अन्त्यतिर सिमसिम पानी परेको थियो । र, त्यसै बेला नेपाली डिफेन्डर चिप्लिँदा भएको फाउलमा पाएको पेनाल्टीमा गोल गर्दै भुटानले नेपाली टिमविरुद्ध ऐतिहासिक जित हात पारेको थियो । भुटानले कुनै पनि स्तरको फुटबलमा नेपाललाई पराजित गरेको त्यो नै पहिलो अवसर थियो । भुटानी युवा टिमले साफ यू१८ को तेस्रो संस्करणमा थिम्पुकै सफलतालाई थप उचाइ दियो । त्यो पनि नेपालकै भूमिमा ३० को सानदार जितसहित ।भुटानविरुद्ध वर्षात् पनि फापेन नेपाललाई । पानीमा झन् राम्रो हुनुपर्ने तर खेल्नै सकेनौं, प्रशिक्षक चेतनारायण श्रेष्ठले भने, सुरुमै पाएका अवसरमा चुक्दा गाह्रो भयो । उनको टिमले आधा घण्टाभित्रै दुई राम्रा अवसर पाएको थियो । तर मनीष थापा र वृजेश चौधरीको प्रहार निकै फितलो रह्यो । पाहुना टिमले बल अघि बढाउँदा हरेकपल्ट पोस्टमै धावा बोलिरहेको थियो । यसी दोर्जीले ३७ औं मिनेटमा भुटानलाई अग्रता दिलाए । उनको फिनिसिङ लोभलाग्दो रह्यो । डिफेन्डर विशाल बस्नेतले दोर्जी खान्डोलाई फाउल हानेपछि पाएको पेनाल्टीमा सब्स्टिच्युट केजाङ जिग्मेले सहजै गोल गरे र भुटानले ८६ औं मिनेटमा २० को अग्रता लियो । कर्मा सोनामले ९० औं मिनेटमा करिब २५ यार्डबाट गरेको खेलको तेस्रो गोल पनि उत्कृष्ट थियो । नेपालले दोस्रो हाफमा मनीष, वृजेश, नितिन थापाको स्थानमा क्रमशः दर्शन गुरुङ, सचु गुरुङ र रोशन रानामगरलाई मैदान प्रवेश गराएर पनि प्रदर्शन सुधार्न सकेन । भुटानको अर्को एक सुन्दर अवसरमा लोडे वाङचुकले बल बाहिर प्रहार गरे ।कोरियाको फुटबलमा एकेडेमीमा हुर्किरहेका मनीष डाँगीले दोस्रो हाफमा गोल गर्दै पहिलो खेलमा माल्दिभ्सविरुद्ध ११ को बराबरीमा नेपालको हार टारेका थिए । पहिलो हाफमा फिक्का देखिएको नेपाली टिमले दोस्रो हाफमा आक्रामक रुप लिएको थियो । भुटानविरुद्ध त्यस्तो पनि देखिएन । माल्दिभ्ससँग खेलेको टिमको पहिलो रोजाइमा प्रशिक्षक श्रेष्ठले भुटानविरुद्ध दुई खेलाडी परिवर्तन गरेका थिए । डिफेन्डर रोशन दोङको स्थानमा एन्जल महर्जन र रोशन रानामगरलाई मनीष थापाले प्रतिस्थापन गरे । तर दुवैले मैदानमा प्रभाव जमाउन सकेनन् ।भुटानले थिम्पु संस्करणमा नेपालसँगै माल्दिभ्सलाई पनि १० ले पराजित गरेको थियो । तेस्रो संस्करणमा आइतबार हात पारेको जित भुटानको तेस्रो सफलता हो । उसले साफ यू१८ मा गोल गरेको र जित हात पारेको पनि नेपाल र माल्दिभ्सविरुद्ध मात्रै हो । अर्कोतर्फ, यस प्रतियोगितामा नेपाललाई पराजित गर्ने एक्लो टिम हो भुटान । यो उमेर समूहको दक्षिण एसियाली प्रतियोगितामा नेपालले १० खेलमा दोस्रो हार बेहोरेको हो ।जितसँगै भुटान तीन देश रहेको समूह ए मा एक खेल बाँकी छंदै सेमिफाइनल पुग्यो । अब टोलीका लािग मंगलबार माल्दिभ्सविरुद्ध हुने खेल समूह विजेताको लागि औपचारिक प्रतिस्पर्धा हुनेछ । त्यही खेलले अन्तिम चारमा पुग्ने नेपालको गणितीय सम्भावनामा भाग्यको फैसला गर्नेछ । भुटान बलियो भएको उल्लेख गर्दै प्रशिक्षक श्रेष्ठले भने, सेमिफाइनल पुग्ने आशा छ तर भुटानको ४० को जित (माल्दिभ्सविरुद्ध) सम्भव छैन कि जस्तो लाग्छ ।"
पुरुषोत्तमलाई उपाधि,"काठमाडौं (कास) नेपाल पुलिस क्लबका पुरुषोत्तम चौलागाईंले दोस्रो नमुना बौद्ध मास्टर्स चेस च्याम्पियनसिप जितेका छन् । उनले राजधानीमा आइतबार भएको अन्तिम चरणमा फिडे मास्टर मनीष हमाललाई हराउँदै वर्षको दोस्रो ठूलो उपाधि जिते । पुरुषोत्तमले आठौं राष्ट्रिय खेलकुदअन्तर्गत २१ औं राष्ट्रिय बुद्धिचाल जितेका थिए । उनले ९ मध्ये ६ खेलमा जित र ३ खेलमा बराबरी खेले । पेशाले बैंकर उनले ५१ हजार रुपैयाँ पुरस्कार पाए ।डायनामिक चेस क्लब दमकका क्यान्डिडेट मास्टर भूपेन्द्र निरौला दोस्रो भए । उनले ७ अंक बटुल्ने क्रममा नवौं चरणमा फिडे मास्टर रुपेश जैसवालसँग बराबरी खेलेका थिए । उनले ३० हजार पाए । साबिक विजेता सूरवीर लामा तेस्रो भए । गोल्डेनगेटका उनले थापाथली चेस पार्कका सुमित पन्तलाई हराएर ७ अंक बनाए । २० हजार पुरस्कार थापे । पहिलो वरीयताका खेलाडी फिडे मास्टर रुपेश जैसवाल साढे ६ अंकसाथ चौथो स्थानमा रहे । क्यान्डिडेट मास्टर नवीन तण्डुकार, सुमित पन्त, गजुरमुखीका मनीष हमाल, भक्तपुरका गणेशमान दुवाल, थापाथलीका क्यान्डिडेट मास्टर क्षितिज भण्डारी र सुशील चौधरी क्रमशः पाँचौंदेखि दसौं स्थानमा रहे । महिलातर्फ स्नेहा यादव विजेता भइन् । विशाखा जैसवाल र विनिता कपाली दोस्रो र तेस्रो स्थानमा रहे । निरञ्जन पुडासैनीले उत्कृष्ट एनबीसीसी खेलाडीतर्फ विजेता बने । त्यसमा विनोद काफ्ले दोस्रो र मनिराज डाँगी तेस्रो भए ।ब्लिच चेसको उपाधि सूरवीर लामाले जिते । क्षितिज भण्डारी दोस्रो र नवीन तण्डुकार तेस्रो भए ।"
नसोचिएको नतिजा,"भुटानी युवा टिमका प्रशिक्षक उगेन दोर्जीले नेपालविरुद्ध ठूलो अन्तरको जितलाई नसोचिएको नतिजाको रूपमा लिएका छन् । जित हात पार्नेमा आशावादी थियौं तर ३० को होइन, प्रशिक्षक दोर्जीले भने, १० वा २१ ले खेल जित्छौं भन्ने लागेको थियो । उनले थपे, नेपालको माल्दिभ्सविरुद्धको खेल हेरेपछि ४४२ को संरचनामा पछाडिबाटै बल मिलाएर अघि लग्ने रणनीति बिगार्ने योजना बनाएका थियौं । त्यसमा सफल भयौं । हाम्रा खेलाडीले ४३३ को शैलीमा सुरुदेखि अन्त्यसम्मै मिहिनेत गरेर खेले । शतप्रतिशत दिएर खेले । मैदानको परिस्थतिले पनि हामीलाई साथ दियो । सेमिफाइनल यात्रा पक्का गरिसके पनि माल्दिभ्सविरुद्ध शतप्रतिशत दिएर खेल्ने पनि उनले सुनाए ।"

शीर्षक,विवरण
"कारण भेटिन्छ, समाधान खोजिन्न","(काठमाडौं)  मुलुकभर सवारी दुर्घटनाबाट दिनहुँ ७ जनाको मृत्यु हुने गरेको छ । गत आर्थिक वर्षमा मात्रै मुलुकभर १३ हजार ४२१ दुर्घटनामा २ हजार ७६२ जनाको मृत्यु भयो । प्रहरीको ट्राफिक निर्देशनालयका अनुसार तीमध्ये ९ हजार ९४० दुर्घटनाको कारण चालकको लापरबाही हो । पछिल्ला ८ वर्षमा काठमाडौं, भक्तपुर र ललितपुरमा ४६ हजार दुर्घटना भए । त्यसमा १ हजार २३६ जनाले ज्यान गुमाए । २ हजार १४५ जना गम्भीर र ३२ हजार ६९५ जना सामान्य घाइते भए । गत वर्षका ८ हजार सवारी दुर्घटनामा ५०८ जनाले ज्यान गुमाए । यसअनुसार उपत्यकामा मात्रै दुर्घटनाबाट दिनहुँ एकभन्दा बढीले ज्यान गुमाउने गरेका छन् । ०७०७१ मा भएका ८ हजार ४०६ दुर्घटनामध्ये ६ हजार ५ र ०७१७२ मा ९ हजार १४५ दुर्घटनामध्ये ६ हजार ६०९ मा चालकको लापरबाही कारण थियो । पछिल्लो ५ वर्षयता दुर्घटनाबाट बर्सेनि २ हजारभन्दा बढीको मृत्यु हुने गरेको छ । महानगरीय ट्राफिक प्रहरी महाशाखाले उपत्यकामा दुर्घटना हुनुको कारण के हो भन्नेसमेत विश्लेषण गरेको छ । त्यसमा चालकको लापरबाहीलाई पहिलो कारण देखाइएको छ । उपत्यकामा आठ वर्षमा भएका ४६ हजार दुर्घटनामध्ये ४० हजार ४०८ दुर्घटना चालकको लापरबाहीले भएको ट्राफिक प्रहरी महाशाखाका प्रमुख भीम ढकालले जानकारी दिए । महाशाखाले दुर्घटना हुनुका ९ कारण पत्ता लगाएको छ । दुर्घटनाको दोस्रो कारणमा तीव्र गति, तेस्रोमा मादक पदार्थ सेवन, चौथोमा सवारी साधनको यान्त्रिक गडबडी, पाँचौंमा ओभरटेक, छैटौंमा पैदल यात्रुको लापरबाही छ । सातौंमा तोडफोड, आठौंमा सडकको अवस्था र नवौं कारणमा मौसम एवं चौपाया हुने गरेको पाइएको छ । दुर्घटनाको कारणसहित समाधानका लागि हामीले नीति निर्माण तहमा पठाउँछौं । यसबारे सबैलाई जानकारी पनि छ तर सुधारको नीतिगत व्यवस्था भएको छैन, नेपाल प्रहरीका प्रवक्ता विश्वराज पोखरेलले भने, प्रहरीले गर्दा सुधार हुने काममा भने कमी गरेका छैनौं । चालकको लापरबाहीले हुने दुर्घटना ०६८६९ मा ४ हजार ११९ रहेकामा गत वर्ष ७ हजार ५२९ पुगेको छ । ०७१७२ देखि चालकको लापरबाहीले हुने दुर्घटना बढेको ट्राफिकको तथ्यांक छ । ०७१७२ मा चालकको लापरबाहीले ४ हजार ५४२ दुर्घटना भएकामा ०७२७३ मा ५ हजार २०५ पुगेका छन् । ०६९७० देखि भदौसम्म उपत्यकामा १ हजार २३६ जनाको मृत्यु भइसकेको छ । मृत्यु हुनेमा मोटरसाइकल र स्कुटर चालक सबैभन्दा बढी ५६१ जना छन् । यस अवधिमा ४८० पैदल यात्रुको पनि मृत्यु भएको छ । साथै ३६ जना साइकल चालकको मृत्यु भएको ट्राफिक प्रहरीले जानकारी दिएको छ । यति हुँदा पनि सरकारले कुनै घटनाको छानबिन समिति गठन नगरेको ट्राफिक प्रहरीको भनाइ छ । मृत्यु हुनेमा सबैभन्दा बढी १७ देखि ३५ वर्ष उमेर समूहका छन् । सडकमा हिँड्ने मान्छे मरेको हो भनेर महत्त्व नदिइएको हो । छानबिन गर्न कि कसैले दबाब दिनुपर्छ कि जहाज दुर्घटनामा पर्नुपर्छ अनि मात्रै छानबिन समिति बन्छ, सवारी व्यवस्थापनका जानकार पूर्वसचिव शरदचन्द्र पौडेलले भने, सडक दुर्घटना धेरै हुन्छन् । यसमा कम पैसावाल हुन्छन् भन्ने त्रुटिपूर्ण बुझाइ सरकारको छ तर हेलिकप्टर दुर्घटनामा १ जना मरे पनि छानबिन समिति बनाइन्छ । दुर्घटनाको कारण पत्ता लागे पनि सुधारको बाटो नअपनाइँदा सडकमा यात्रुलाई प्राथमिकतामा नराखिएको प्रस्ट हुने उनको भनाइ छ । दुर्घटना भएकामध्ये कम्तीमा १० प्रतिशतकै भए पनि अध्ययन गराउनुपर्ने उनको सुझाव छ । सडकमा खटिएका प्रहरीले लेखेर पठाएका आधारमा दुर्घटना के कारणले भयो भन्ने थाहा हुने गरेको छ । सम्बन्धित यातायात कार्यालयमा रहेका इन्जिनियरमार्फत अध्ययन गराउन त सकिन्थ्यो, यति पनि भएन, पूर्वसचिव पौडेलले भने, हरेक दुर्घटनामा चालकको लापरबाही भन्ने गरिन्छ । कतिपय सवारी ठीक अवस्थामा नभएर हुन्छ भने केहीमा सडकका कारण । सवारी दुर्घटनामा विशिष्ट व्यक्ति परे मात्रै छानबिन हुनु उचित नरहेको उनले बताए । सवारी तथा यातायात व्यवस्था ऐनमा भएको व्यवस्था कार्यान्वयन नहुँदा दुर्घटना बढिरहेको ट्राफिक व्यवस्थापनका जानकार नेपाल प्रहरीका पूर्वएआईजी गणेशराज राईले बताए । यातायात व्यवस्था विभागले आफू पनि गर्दैन, ट्राफिक प्रहरीलाई पनि अधिकार दिन्न । यसले पनि यातायात व्यवस्थापनमा समस्या देखिएको हो, उनले भने, नियम उल्लंघन गर्नेलाई जरिवाना न्यून हुँदा पनि चालकको लापरबाही बढेको छ । दुर्घटनाका कारण विश्लेषण गरेर आगामी दिनमा न्यूनीकरण गर्न र चालक एवं यातायात व्यवसायीलाई थप जिम्मेवार बनाउन संघीय यातायातसम्बन्धी कानुनको मस्यौदा बनाइसकेको भौतिक पूर्वाधार तथा यातायात मन्त्रालयका सचिव देवेन्द्र कार्कीले बताए । संघीय कानुन नबन्दासम्म प्रदेशले कार्यविधि र अन्य तरिकाबाट व्यवस्थापन गर्न प्रदेशस्तरमा छलफलसमेत भइरहेको छ, उनले भने ।"
बढी शुल्क फिर्ता हुने,"एमबीबीएसका लागि काठमाडौं उपत्यकामा ३८ लाख ५० हजार तथा उपत्यकाबाहिर ४२ लाख ४५ हजार तथा बीडीएस कार्यक्रमका लागि १९ लाख ३२ हजार ६ सय १२ रुपैयाँ शुल्क तोकेको हो । मेडिकल कलेजले तोकेभन्दा ५ लाखदेखि २० लाख रुपैयाँसम्म बढी शुल्क लिएको बताउँदै आएको विद्यार्थीहरूले बताउँदै आएका छन् । चितवन कलेज प्रशासनले भने एमबीबीएसमा ६ लाख रुपैयाँसम्म अतिरिक्त शुल्क लिएको स्वीकार गरेको छ । सरकारले तोकेको शिक्षण शुल्कमा अतिरिक्त नलिए पनि अन्य खर्चका लागि थप शुल्क लिएको कलेज प्रशासनको भनाइ रहँदै आएको छ । वार्तामा कलेजले अन्य शुल्कस्वरूप बढी लिएको स्वीकार गरेको छ, प्रजिअ बस्नेतले भने । वार्तामा सहभागी कलेज सञ्चालक डा हरिश न्यौपानेले त्रिविबाट सम्बन्धन लिएका निजी मेडिकल कलेजहरूले कलेज सञ्चालनका लागि शिक्षण शुल्कबाहेक पनि ६ लाख रुपैयाँ अतिरिक्त शुल्क लिने निर्णय गत वर्ष नै गरेको बताउँदै आएका छन् । कलेज प्रशासनले गरेको लिखित प्रतिबद्धता अवज्ञा नगरी कार्यान्वयन हुनेमा हामी विश्वस्त छौं प्रजिअ बस्नेतले भने ।चिकित्सा शिक्षा संघर्ष समितिको आह्वानमा चितवन मेडिकल कलेजमा आन्दोलन भएको हो । संघर्ष समितिले देशैभरका मेडिकल कलेजमा आन्दोलन गर्ने योजना बनाएको थियो । चितवन मेडिकल कलेजमा आन्दोलन उत्कर्षमा पुग्यो । पोखराको गण्डकी मेडिकल कलेजमा पनि आन्दोलन भइरहेको छ । आन्दोलनका कारण भएको सहमति चितवन मेडिकल कलेजले पूरा गर्नुपर्ने उल्लेख गर्दै संघर्ष समितिका संयोजक प्रकाश चन्दले अन्य मेडिकल कलेजमा शुल्क फिर्ता नहुँदासम्म आन्दोलन चलाउने बताए ।कलेजले तोकेको भन्दा कति बढी शुल्क लिएको यकिन गर्न प्रशासन कार्यालयमा भएको वार्ताबाट समिति गठन भएको छ । विद्यार्थी, अभिभावक, कलेज र सरकारी कार्यालयका प्रतिनिधिहरू सम्मिलित समितिले असोज १० गतेभित्र प्रतिवेदन दिनुपर्नेछ । विद्यार्थीले कलेजको आन्तरिक व्यवस्थापनका विषयमा उठाएको मागलाई पनि सम्बोधन गर्ने सहमति भएको छ ।"
आईपीएस नेपालको स्वार्थमा हुनुपर्छ,"काठमाडौं (कास) राजनीतिक दलका नेता, अनुसन्धानकर्ता, पूर्वसैनिक र पत्रकारहरूले राष्ट्रिय हित र स्वार्थलाई केन्द्रमा राखेर मात्र अमेरिकी सरकारको इन्डोप्यासिफिक स्ट्राटेजी (आईपीएस) बारे सरकारले निर्णय लिनुपर्ने धारणा व्यक्त गरेका छन् । आईपीएसमा नेपालको भूमिका के हुने भन्ने प्रश्न उठिरहेका बेला नेपाल विश्व मामिला प्रतिष्ठानले शनिबार राजधानीमा आयोजना गरेको कार्यक्रममा उनीहरूले त्यस्तो सुझाव दिएका हुन् ।नेकपा (क्रान्तिकारी माओवादी) का नेता सीपी गजुरेलले आईपीएस नेपालको असंलग्न परराष्ट्र नीतिसँग मेल नखाने बताए । आईपीएस नेपालका लागि अस्वीकार्य छ । सरकारले यो नीतिलाई अवलम्बन गर्नु घातक हुनेछ । अर्कोतर्फ उसले असंलग्न परराष्ट्र नीति भन्ने शब्दावली पनि हटाउनुपर्ने हुन्छ, उनले भने । सेन्टर फर नेपाल एन्ड साउथ एसिया स्टडिजका कार्यकारी निर्देशक मृगेन्द्रबहादुर कार्की, पूर्वजर्नेल तथा इतिहासविद् प्रेमसिं बस्न्यात र पत्रकार युवराज घिमिरेले अन्तर्राष्ट्रिय विषयमा कुनै व्यक्ति विशेष नभई नेपालको राष्ट्रिय स्वार्थअनुसार निर्णय गर्नुपर्ने बताए ।"
लोगो लुकाएर टेम्पो यात्रा,"(काठमाडौं)  बिहीबार मध्याह्न साढे १२ बजे । गुलाबी रङको साडीमा चिटिक्क परेर नेकपा सांसद इन्दुकुमारी शर्मा जोरपाटीशंखमूल रुटको टेम्पो चढी नयाँ बानेश्वर आइपुगिन् । संघीय संसद् भवनअघि टेम्पो रोकिने बेला ह्यान्ड ब्याग बाट लोगो (सांसदले लगाउने निसानी) निकालिन् । साडीको आँचलमा सिउरिइन् । टेम्पोभित्रैबाट भाडा दिइन् र ओर्लिइन् । केही दिनदेखिको निरन्तरको पानीले सडक हिलाम्मे थियो । त्यसैले उनका खुट्टा र साडीको फल्स मा भने हिलो छ्यापिइसकेको थियो । हिलो पुछ्दै हतारहतार संसद् भवन छिरिन् । त्यो दिन उनलाई संसद् भवन पुग्न झन्डै डेढ घण्टा ढिलो भयो ।संसद्को चौथो अधिवेशनको अन्तिम दिन बिहीबार संसद् भवन परिसरमा बिहानैदेखि चहलपहल बढेको थियो । बौद्ध, पीपलबोटमा डेरा गरी बस्ने सांसद शर्मा बिहान ९ बजे बाटो लागेकी थिइन् । तीनचुलीमा आइपुग्दा सडक बिग्रेकाले चर्को जाममा परिन् । चुच्चेपाटी, चाबहिल, गौशाला र पुरानो बानेश्वरका जाम पार गर्दै नयाँ बानेश्वर आइपुग्दा ढिला भइहाल्यो । आज एक दिन मात्रैको सास्ती होइन यो, मैले सधैं टेम्पो नै चढ्नुपर्छ, उनले भनिन्, समयमै पुग्छु भनेर चाँडो हिँडे पनि ढिला भइहाल्छ ।उनीसँग निजी सवारीसाधन छैन । सांसद भएकै कारण सरकारबाट सवारीसाधनको सुविधा पाएकी छैनन् । आफ्नो हिसाबले सवारीसाधन प्रयोग गर्नुपर्ने भएपछि कुनै कार्यक्रममा जानुभन्दा दुई घण्टाअघि नै निस्कनुपर्छ उनलाई । बौद्धजोरपाटी सडकखण्ड खराब भएकाले जोरपाटी रुटका टेम्पोले गौशाला, चाबहिलतिरै झारिदिन्छन् । संसद् आउजाउका लागि उनले कहिलेकाहीँ तीन वटासम्म टेम्पो फेर्नुपर्छ बौद्धबाट चाबहिल, चाबहिलबाट गौशाला र गौशालाबाट नयाँबानेश्वर । समितिको बैठक हुँदा उनले सिंहदरबार जानुपर्छ ।विकास तथा प्रविधि समितिको बैठक बिहान आठ बजे सुरु हुँदा बिहान ६ बजे नै हिँडिसक्नुपर्छ । उनलाई संसद्, समिति र जनताको सेवा गर्ने मात्रै जिम्मेवारी छैन, पति र तीन सन्तानको जिम्मेवारी पनि उत्तिकै छ । जुनसुकै कार्यक्रममा पुगे पनि बिहानबेलुकीको खाना पकाएर खुवाउन डेरामा पुग्नैपर्छ । दिनभर तीनचारवटा टेम्पोमा झुन्डिँदा लखतरान भइन्छ, उनले भनिन्, समितिको बैठक बसेपछि ५६ किलोको भारी हुने गरी कानुन, विधेयकका किताब एक हातमा बोकेर अर्को हातले झुन्डिनुपर्छ । यति मात्रै होइन, लोगो लगाएका बेला आफूलाई देखेपछि सार्वजनिक यातायातमा सवार यात्रुले काठमाडौंका सडकको बिग्रँदो बाटो र भीडभाड देखेर गाली गर्छन् । हुन त जनताका पनि थुप्रै पीडा छन्, माग छन्, आवश्यकता छन् तर तिनीहरूसँग कति दिन डिस्कस गर्ने ? उनले भनिन्, त्यसैले म सार्वजनिक थलोमा लोगो लुकाउँछु । संसद् र सिंहदरबार छिर्ने बेला लगाउने र निस्कँदा निकालिहाल्ने गरेको उनले बताइन् । हामीलाई जनताले केन्द्रको सांसद भन्छन्, स्थिति यस्तो छ । कतिपयले तपाईंलाई नै गाडी, डेराको सुविधा छैन भने देशका लागि के गर्नुहुन्छ भन्दा मनोबल गिर्छ, उनले भनिन् । जनप्रतिनिधि भनेर गर्वका साथ हिँड्ने अवस्था नरहेको उनको भनाइ छ । टेम्पोमा यात्रा गर्ने एक्ली सांसद होइनन् शर्मा । उनको जस्तै अनुभव छ नेकपाका कैलाली सांसद नारदमुनि रानाको । काठमाडौं घट्टेकुलोमा डेरा गरी बस्ने उनी पनि संसद्, समिति तथा विभिन्न कामकाजका क्रममा टेम्पो नै चढ्नुपर्छ । उनी भन्छन्, सर्वसाधारणसरह सार्वजनिक सवारीमा चढ्दा असहज मान्नुपर्ने स्थिति त होइन, उनले भने, तर सरकारले सांसदलाई जुन किसिमको मान्यता दिनुपर्ने हो, त्यो हामीले पाएका छैनौं ।नेकपा बझाङकी सांसद आशाकुमारी विकको पनि कथाव्यथा यस्तै छ । टेम्पोको दैनिक यात्रा सजिलो छैन, कहिले सिट पाइन्छ, बसिन्छ, कहिले पाइँदैन अनि झुन्डिनुपर्छ, उनले भनिन् । आफ्नै हैसियतका कतिपय सांसदले पानी परेका बेला हिलो छ्याप्दै र घाममा धूलो उडाउँदै बाटो काट्दा उनको मन कताकता अमिलिन्छ । टेम्पो चढेका बेला सर्वसाधारणले गर्ने प्रश्नले उनलाई पनि आजित बनाएको छ । भन्छिन्, कोट, पाइन्ट अथवा कोट, साडी र लोगो लगाएका हुन्छौं, बाटो र भीड देखेर जनताले गाली गर्दा नमीठो लाग्छ । सार्वजनिक सवारी चढ्दा उनले पनि थुप्रै पटक लोगो र कोट झोलाभित्र राख्नुपरेको छ । कोट लगाए पनि लोगो भने संसद् र सिंहदरबार छिर्ने बेला मात्रै लगाउँछिन् । संसद् र समितिको बैठक भएको दिन सांसदले यातायात भत्ताबापत एक हजार रुपैयाँ पाउँछन् तर त्यो पर्याप्त हुन्न । हाम्रो काम कार्यक्रममा आउने र घर मात्रै जाने त छैन नि, जनताका मुद्दा लिएर मन्त्रालय, विभाग र विभिन्न कार्यालय धाउनुपर्छ, उनले भनिन्, यातायात भत्ता त एकै दिनमा पनि सकिन्छ । नेता त्यसमा पनि दलित भनेपछि काठमाडौंमा डेरा पाउन मुस्किल पर्ने उनको अनुभव छ । बल्लतल्ल कोठा पाए पनि सवारीसाधन समस्याले पिरोलिनुपर्छ । सबै सांसदलाई एकीकृत आवासको व्यवस्था गरिदिए समस्या समाधान हुने उनले बताइन् । यसो गरे एकै गाडीमा ल्याउने, पुर्याउने व्यवस्था गर्न सकिने र सरकारका लागि आर्थिक भार पनि बढी नपर्ने उनको भनाइ छ । मध्यबानेश्वरमा बस्ने उनलाई संसद् जाँदा समस्या नभए पनि सिंहदरबार र अन्य कार्यालय जाने र फर्कने बेला धेरै पटक समस्या भएको छ । सिंहदरबारबाट फर्कने बेला हनुमानस्थानमा घन्टौं टेम्पो कुर्नुपरेको उनले बताइन् । रात परेको खण्डमा एक घण्टा लगाएर पैदलै हिँड्नुपर्ने अवस्था पनि हुने गरेको उनको भनाइ छ ।यातायात भत्ताको साटो सरकारले सरकारी गाडीको व्यवस्था गर्नुपर्ने सानेपा डेरा बस्ने नेपाली कांग्रेसका सर्लाही सांसद नागेन्द्र कुमारको भनाइ छ । स्थानीय सरकारका जनप्रतिनिधिले करोडौं रुपैयाँका गाडी चढ्छन्, सांसद जस्तो मर्यादित पदलाई भने सरकारले हैसियतविहीन बनाएको छ, उनले भने, सरकारले पदावधि हुँदासम्म गाडी सुविधा दिएर पद सकिएपछि फिर्ता गरे उत्तम हुन्छ ।"
सीसीपीसँगको सम्मेलनबारे नेकपामा छलफल,"टुंगियो ६ महानगरका अध्यक्ष र सचिवको जिम्मेवारी नेकपाले ६ वटा महानगरको अध्यक्ष र सचिवको टुंगो लगाएको छ । शनिबार बसेको नेकपा सचिवालय बैठकले चारवटा महानगरमा पूर्वएमाले र दुइटामा पूर्वमाओवादीका नेताहरू पर्नेगरी नेतृत्व टुंग्याएको हो । जसअनुसार काठमाडौं महानगरपालिकामा अध्यक्ष निर्मल देउला र सचिव रवीन्द्र श्रेष्ठ, ललितपुरमा अध्यक्ष मञ्जली शाक्य र सचिव ज्ञानेन्द्र शाक्य, पोखरामा अध्यक्ष दीपक पौडेल र सचिव विश्वप्रकाश लामिछाने चयन भएका छन् । भरतपुरमा रामप्रसाद न्यौपानेलाई अध्यक्ष र ईश्वर सापकोटालाई सचिव बनाइएको छ भने वीरगन्ज महानगरपालिकाको अध्यक्ष रहबर अन्सारी र सचिव डाक्टर विश्वम्भर थापा तथा विराटनगरको अध्यक्ष सागर थापा र सचिव हेम कार्की चयन भएका छन् । पार्टी एकताका बाँकी काम छिट्टै बस्ने सचिवालय बैठकले टुंगो लगाउने जानकारी प्रवक्ता नारायणकाजी श्रेष्ठले दिए । नेकपाले अब विभिन्न आयोग, मञ्च, परिषद् र प्रवास कमिटीको नेतृत्व टुंगो लगाउन बाँकी छ । प्रवास कमिटीमा पूर्वएमाले र पूर्वमाओवादी दुवैका तर्फबाट दाबी रहेपछि नेतृत्व टुंगिन समय लागेको हो । आयोगहरूमा पनि दुई पक्षबीच कुरा नमिल्दा सहमति जुट्न हम्मे परिरहेको छ । पार्टी एकताको १६ महिना हुँदा पनि नेकपाको तल्लो कमिटी कामविहीन छ । विभिन्न विभाग तथा जनवर्गीय संगठनको नेतृत्वको टुंगो लागे पनि सदस्यहरू चयन हुन नसक्दा ती निकाय कामविहीन छन् । प्रधानमन्त्री केपी शर्मा ओली दोस्रोपटक उपचारका लागि सिंगापुर जानुअघि एकता प्रक्रियाका धेरै काम धमाधम सकिएको थियो तर उनी उपचार गरेर फर्किएयता कामको रफ्तार घटेको छ । नेकपा सचिवालय बैठक दुई पटक मात्रै बसेको छ । ओली सिंगापुरमा आफ्नो दोस्रो उपचार सकेर भदौ २० मा नेपाल फर्किएका थिए ।"
'विकासबाट ठगिएकालाई सी विचारधारा',"काठमाडौं (कास) नेकपाका नेताहरूले नेपाल जस्तो समाजवादउन्मुख मुलुकका लागि चीनका राष्ट्रपति एवं चिनियाँ कम्युनिस्ट पार्टीका महासचिव सी चिनफिङको विचारधारा प्रभावकारी हुने बताएका छन् । कार्ल मार्क्स जन्म द्विशतवार्षिकी समारोह समितिले शनिबार राजधानीमा गरेको कार्यक्रममा सीको विचारधारा र त्यसले नेपाललाई पार्ने प्रभावबारे बहस सुरु गर्दै उनीहरूले त्यस्तो धारणा व्यक्त गरेका हुन् । कार्यक्रममा कार्यपत्र प्रस्तुत गर्दै समितिका संयोजक एवं नेकपाका स्थायी समिति सदस्य घनश्याम भूसालले पश्चिमा देशहरूको विकासको मोडेलबाट ठगिएका मुलुकहरूले सी विचारधारा पछ्याउनु उपयुक्त हुने धारणा राखे । आफ्नो देशको उन्नतिका लागि आन्तरिक एवं बाह्य मुलुकसँग सम्बन्ध स्थापित गर्न बेल्ट एन्ड रोड इनिसिएटिभ (बीआरआई) अवधारणा अघि सारेर चीनले पश्चिमा मुलुकको विकासको अवधारणाको विकल्प छ भन्ने पुष्टि गरिदिएको उनले बताए । सीको यो अवधारणालाई अवलम्बन गर्नु चीनप्रतिको आत्मसमर्पण नभई आफ्नो आत्मसम्मान स्विकार्नु हो, भुसालले भने, तर पुरानो व्यवस्थाका कतिपय मानिस यसलाई असफल बनाउन पहल गरिरहेका छन् । सीको योजनाले मुलुकलाई सम्पूर्ण रूपमा समाजवादतर्फ उन्मुख हुन सहयोग पुर्याउने भुसालको भनाइ छ । चीनले अरूलाई पैसा बाँड्न नभई समाजवादी समृद्धिमा सबैलाई समावेश गर्न बीआरआईको अवधारणा ल्याएको उनले बताए । कार्यक्रममा नेकपा स्थायी समिति सदस्य जनार्दन शर्माले पश्चिमा पुँजीवाद कमजोर बन्दै गएको सन्दर्भमा चिनियाँ राष्ट्रपति सीको विकास मोडेलले विश्वको मन जित्न सफल भएको तर्क गरे । नेपालले सीको अभियान परिष्कृत समाजवादी मोडेल भाएकाले त्यसलाई सफल पार्नुपर्नेमा उनको जोड छ । बीआरआई भौतिक समृद्धिको मात्रै अभियान नभएर समाजवादी अभियान भएको उनको टिप्पणी थियो । बीआरआई अभियानसँग जोडिँदा निर्णयको स्वतन्त्रता हामीसँग राख्न सक्छौं कि सक्दैनौं भन्ने कुरा महत्त्वपूर्ण हो, यो अभियानमा जोडिएर हाम्रो हितमा हुने कुरालाई आत्मसात् गर्नुपर्छ, नेपालको समृद्धिका लागि प्रयोग गर्नुपर्छ, शर्माले भने । चीनले अरूको नक्कल गरेका कारण धोका पाएपछि सुरु गरेको सिर्जनशीलताले नै उसको विकास द्रुतगतिमा हुन सकेको नेकपाका अर्का स्थायी समिति सदस्य सुरेन्द्र पाण्डेले बताए । अबको सय वर्षमा चीन विकसित देशको एक नम्बरमा पुग्ने उनको दाबी छ । अब चीनसँग भौतिक विकासका योजनाभन्दा पनि ज्ञान अभिवृद्धिसम्बन्धी परियोजना माग्नुपर्ने स्थायी समिति सदस्य गणेश शाहको सुझाव छ ।"
११ महिनादेखि ग्यारेजमै,"(काठमाडौं)  प्रधानमन्त्री केपी शर्मा ओलीले उद्घाटन गरेका ५ वटा विद्युतीय बस ११ महिनादेखि ग्यारेजमै थन्किएका छन् । प्राविधिक परीक्षणका क्रममा गुणस्तरहीन भेटिएका यी बस उद्घाटन गरेको भोलिपल्टदेखि नै बेकम्मा छन् । प्रधानमन्त्री ओली गत कात्तिक ७ मा हरिहर भवनबाट विद्युतीय बस चढेर सिंहदरबारसम्म गएका थिए । सरकारले गुणस्तरहीन ती बस फिर्ता गर्न निर्देशन दिए पनि आपूर्तिकर्ता कम्पनी बीवाईडी साइमेक्सले टेरेको छैन । टेन्डर आह्वान गरी चीनबाट खरिद गरेको भनिएका बस भारतमा बनेको र गुणस्तरहीन पाइएपछि सरकारले गत मंसिरमै फिर्ता गर्न निर्देशन दिएको थियो । संस्कृति, पर्यटन तथा नागरिक उड्डयन मन्त्रालयले भुक्तानीसमेत रोकी ती बस फिर्ता गरी टेन्डरमा तोकिएको स्पेसिफिकेसनअनुरूपका चीनमा निर्मित विद्युतीय बस ल्याउन निर्देशन दिँदै आएको छ । बीवाईडीले आफ्नै खर्चमा बसमा रहेका प्राविधिक कमीकमजोरी सुधार गरिदिने आश्वासन दिँदै तिनैलाई स्वीकार गर्न सरकारलाई दबाब दिँदै आएको छ । एसियाली विकास बैंक (एडीबी) को करिब २८ करोड रुपैयाँ अनुदान सहयोगमा मन्त्रालयले लुम्बिनी क्षेत्रमा वायु प्रदूषण घटाउन ५ विद्युतीय बस, ११ वटा विद्युतीय कार र चार्जिङ स्टेसन खरिद प्रक्रिया अघि बढाएको हो । त्यसमध्ये ५ वटा बस गत कात्तिकमै आइसकेका हुन् । कार पनि गत पुसमै बनिसकेको बीवाईडीको दाबी छ । बीवाईडीले चीनमा सबै कार बनिसकेका छन्, निरीक्षण गर्न आऊ भनेर गत पुसदेखि ताकेता गरिरहेको छ, मन्त्रालयका एक अधिकारीले भने, हामीले भने कमसल बस फिर्ता गरेर गुणस्तरीय बस नल्याएसम्म आउन सक्दैनौं भनेर जवाफ दिइरहेका छौं ।मन्त्रालयले १ करोड ७४ लाख रुपैयाँ दरमा बस खरिद गरेको हो । कारका लागि भने करिब ३५ लाखको दर पर्नेछ । यसअनुसार बस र कारलाई १३ करोड रुपैयाँ खर्च हुन्छ । लुम्बिनी क्षेत्रमा चार्जिङ स्टेसन निर्माणको ठेक्का जापानी कम्पनी इसाखाले पाएको छ । लुम्बिनी क्षेत्रको आकर्षण बढाउन करिब १५ करोड रुपैयाँमा सोलार प्रणालीको चार्जिङ स्टेसन निर्माण भइरहेको छ ।आपूर्तिकर्ता कम्पनीका पदाधिकारीले प्रधानमन्त्री र शक्ति केन्द्रहरूसम्म पुगेर ती बस स्विकार्न दबाब दिइरहेको मन्त्रालयका एक अधिकारीले बताए । दाता एडीबीले पनि प्राविधिक रूपमा भएका कमजोरी सुधार्न लगाएर तिनै बस स्विकार्न दबाब दिएको छ । आपूर्तिकर्ता कम्पनीले कमीकमजोरी सुधार्छ र प्राविधिक रूपमा ठीक हुन्छन् भने कुन देशमा निर्मित हुन् भन्ने कुराले केही फरक पर्दैन । बस स्वीकार गर भनिरहेको छ, स्रोतले भन्यो, एडीबीको दबाबले पनि बस फर्काउन समस्या भइरहेको छ ।मन्त्रालयका अधिकारी भने राज्यलाई थप दायित्व नपर्ने गरी आपूर्तिकर्ता कम्पनीले बस फिर्ता गरेर ठेक्का सम्झौताअनुसार चिनियाँ बस ल्याउने सर्तबाहेक कुनै पनि निर्णय गर्न आफूहरू तयार नरहेको बताउँछन् । बीवाईडीका प्रमुख कार्यकारी अधिकृत साहिल श्रेष्ठले भने विद्युतीय बसमा कुनै प्राविधिक कमजोरी नरहेको र ठेक्का सम्झौताअनुसारै ल्याएकाले फर्काउने कुरै नआउने दाबी गरे । बसमा कमजोरी नै छैन, हामीले किन फर्काउने ? मन्त्रालयका प्रवक्ता घनश्याम उपाध्यायले भने कमजोरी देखिएपछि मात्र ती बस फर्काउन निर्देशन दिइएको जानकारी दिए । प्राविधिकले स्पेसिफिकेसन अनुसारका बस आएनआएको अध्ययन गर्नुअघि हतारमा प्रधानमन्त्री केपी ओलीले उद्घाटन गरेका थिए । लुम्बिनी क्षेत्रका लागि ल्याइएका ती बस परीक्षणका लागि काठमाडौंमा चलाउन प्रधानमन्त्री स्वयंले साझा यातायातलाई हस्तान्तरण गरेका थिए । संस्कृति मन्त्रालयले मेकानिकल इन्जिनियर दीपक देवकोटाको संयोजकत्वमा गठित प्राविधिक समितिले स्पेसिफिकेसनअनुसार भएनभएको अध्ययन गरेको थियो । त्यसबाट बसका पार्टपुर्जा भारतमा बनेको पाइएको हो । यसबारे थप अध्ययनका क्रममा आपूर्तिकर्ता कम्पनीले ती बस भारतमा उत्पादन भएको वीरगन्ज भन्सारमा उल्लेख गरेको पाइएको थियो ।प्राविधिक समितिले बसमा १७ वटा गम्भीर प्राविधिक कमजोरी औंल्याएको छ । उसले बस गुणस्तरहीन र सार्वजनिक यातायातका लागि चलाउन अयोग्य रहेको प्रतिवेदन दिएको छ । टेन्डर सम्झौतामा सी६ बस ल्याउने उल्लेख छ तर आपूर्तिकर्ता कम्पनीले के६ बस ल्याएको छ । यी बस परीक्षणका लागि मात्रै उत्पादन भएकाले सार्वजनिक यातायातमा सञ्चालन गर्न योग्य नरहेको समितिको निष्कर्ष छ । बसको तौलसमेत सम्झौताअनुसार छैन । सम्झौतामा ७ हजार ४ सय ६५ किलोग्रामको हुनुपर्नेमा त्योभन्दा कम तौलका छन् । बसमा आगो निभाउन राखिएका उपकरणसमेत गुणस्तरहीन छन् ।अध्ययन प्रतिवेदनमा उत्पादन मिति स्पष्ट नभएको, गाडीको बत्ती, सिट बेल्ट, स्विच बोर्ड र सिटहरूको फेब्रिकेसन कमजोर छ भने अपांगता भएका व्यक्तिलाई चढाउने लिफ्टसमेत कमजोर छ । ह्विलचियर लिफ्ट तत्काल मर्मत गर्नुपर्ने अवस्थामा छ । गाडीको फिनिसिङ राम्रो नभएको, सिट कभर परीक्षणकै क्रममै च्यातिएको तथा बसमा कमजोर खालका सिसा राखिएको पाइएको प्रतिवेदनमा उल्लेख छ । बसको सस्पेन्सन (लचकता) समेत कमजोर छ, ढोकासमेत राम्रोसँग चल्दैनन् । गाडीको स्पिड मिटरले तथ्यगत रूपमा सही सूचना नदिएको समितिको निष्कर्ष छ । बीवाईडीले मन्त्रालयलाई उत्पादकको परीक्षण रिपोर्ट र बस मर्मतका लागि आवश्यक उपकरणसमेत दिएको छैन । बसको पांग्र्राका नट सबैजसो खिया लागेको अवस्थामा फेला परेको अध्ययन प्रतिवेदनमा उल्लेख छ ।"
डेढ सय व्यक्तिका पदक खारेज हुँदै,"(काठमाडौं)  विभूषित व्यक्ति सम्पर्कमै नआएपछि सरकारले करिब डेढ सय जनालाई प्रदान गरेको मानपदवी (तक्मा) रद्द गर्ने भएको छ । पछिल्लो ९ वर्षमा प्रदान गरिएका १ सय ४२ पदक गृहमै बेवारिस छन् । सिफारिस व्यक्तिलाई मानपदवी ग्रहण गर्न पटकपटक आग्रह गरिए पनि बेवास्ता गरेको गृह मन्त्रालयले जानकारी दिएको छ ।विभूषण सिफारिस कार्यविधि एवं प्रदानसम्बन्धी मापदण्ड२०७५ अनुसार मानपदवी प्रदान गरिएको १ वर्षभित्र सम्बन्धित व्यक्तिले नलिएमा स्वतः रद्द हुन्छ । मापदण्डअनुसार गृहले फिर्तासम्बन्धी निर्णय लिए पूर्वप्रधानमन्त्री गिरिजाप्रसाद कोइराला (मरणोपरान्त) सहित १ सय ४२ जनाकै पदक खोसिनेछ । सरकारले संविधान दिवसको अवसर पारेर शुक्रबार ६ सय ३४ लाई मानपदवीमा सिफारिस गरेको छ । ती व्यक्तिलाई २०७७ वैशाख १ गते राष्ट्रपति विद्यादेवी भण्डारीले विभूषित गर्नेछिन् । गत वर्ष ३ सय ४२ जनालाई मानपदवी प्रदान गरिएको थियो ।मापदण्डलाई आधार बनाएर त्यस्ता मानपदवी फिर्ता वा रद्दसम्बन्धी निर्णय लिन लागिएको गृह मन्त्रालयले जानकारी दिएको छ । पदक फिर्ता वा रद्दको निर्णय मन्त्रिपरिषद्ले गर्नुपर्छ । विशेष कारणवश सम्पर्कमा आउन नसकेकाहरूको हकमा भने निर्णयले फरक नपार्ने मन्त्रालयको भनाइ छ । विभूषण समितिको सिफारिसमा मन्त्रिपरिषद्ले पदक रद्द गर्न सक्ने गृह मन्त्रालयका प्रवक्ता रामकृष्ण सुवेदीले बताए ।१ वर्षभित्र पदक लिन नआए विभूषण समितिको सिफारिसमा मन्त्रिपरिषद्ले रद्द गर्न सक्छ, सुवेदीले भने, मानपदवी पाएका व्यक्तिलाई पटकपटक ताकेता गर्दा पनि लिन आउनुभएको छैन, अब यसको उचित व्यवस्थापन गरिनेछ ।यो कार्यविधि एवं प्रदानसम्बन्धी मापदण्ड प्रारम्भ भएपछि राष्ट्रपतिबाट विभिन्न व्यक्तिलाई प्रदान हुने विभूषणको सुशोभन समारोहमा अनुपस्थित हुने एवं त्यसपछि पनि प्रदान गरिएको विभूषण गृह मन्त्रालयबाट १ वर्षभित्र बुझिलिन सम्पर्कमा नआएको खण्डमा सो घोषित विभूषण स्वतः रद्द हुनेछ, गत वर्ष असारमा मन्त्रिपरिषद्बाट जारी मापदण्डको दफा ७ मा भनिएको छ । मानपदवी बिक्री वा बन्धकीमा राखे, अरूलाई दिए वा मर्यादाविपरीत प्रयोग गरे, निलम्बनमा, कालोसूची, नैतिक पतन, फौजदारी कसुरलगायतमा संलग्नलाई दिएको पदक पनि रद्द हुन्छ । २०६५ जेठ १५ मा गणतन्त्र घोषणा भएसँगै २०६३ अघि तत्कालीन सरकारका तर्फबाट प्रदान गरिएका मानपदवी खारेज गरिएको हो । २०६७ बाट परिवर्तित व्यवस्थाअनुसार पदक वितरण सुरु भएको हो ।पछिल्लो मापदण्ड जारी भएपछि पनि विभूषित व्यक्ति पदक लिन नआएको गृह मन्त्रालयले बताएको छ । उपप्रधान तथा रक्षामन्त्री ईश्वर पोखरेलको अध्यक्षतामा रहेको विभूषण समितिले मापदण्ड ल्याएको थियो । पूर्वप्रधानमन्त्री स्व कोइरालालाई २०६७ सालमा प्रदान गरिएको मरणोपरान्त राष्ट्र गौरव पदक पनि ८ वर्षदेखि गृहमै छ । कोइरालाका परिवारलाई पदक ग्रहणका लागि पटकपटक आग्रह गर्दा पनि लिन नआएको मन्त्रालयको भनाइ छ । वरिष्ठ राजनीतिज्ञहरू रामराजाप्रसाद सिंह, नरबहादुर कर्माचार्य, निर्मल लामा र रामहरि जोशीलाई २०७३ मा प्रदान गरिएको मरणोपरान्त महाउज्ज्वल राष्ट्रदीप सम्मान पनि परिवारले बुझेका छैनन् । २०७५ मा वरिष्ठ राजनीतिज्ञ गजेन्द्रनारायण सिंह (मरणोपरान्त) र राष्ट्रकवि माधवप्रसाद घिमिरेलाई पनि महाउज्ज्वल राष्ट्रदीप प्रदान गरिएको थियो । २०६७ मा पूर्वसभामुख दमननाथ ढुंगाना, पूर्वमन्त्री पद्मरत्न तुलाधार (हाल निधन) तथा भाषाशास्त्री बालकृष्ण पोखरेल (हाल निधन) र नेपाल प्रज्ञा प्रतिष्ठानका उपकुलपति जगमान गुरुङलाई गत वर्ष दिने घोषणा गरिएको उज्ज्वल कीर्तिमय राष्ट्रदीप पनि गृहमै अलपत्र छ ।वरिष्ठ संगीतकार अम्बर गुरुङलाई २०७५ मा दिइएको सुकीर्तिमय राष्ट्रदीप (मरणोपरान्त) उनका परिवारले बुझेका छैनन् । सर्वोच्च अदालतका पूर्वन्यायाधीश रामकुमारप्रसाद साह र पूर्वन्यायाधीश ताहिरअली अन्सारी र पूर्वराजदूत ज्ञानचन्द्र आचार्यले पनि सुकीर्तिमय राष्ट्रदीप ग्रहण गरेका छैनन् । निर्वाचन आयोगका पूर्वप्रमुख आयुक्त नीलकण्ठ उप्रेती, नेपाल प्रहरीका पूर्वआईजीपी रमेशचन्द ठकुरी, वरिष्ठ अधिवक्ता शम्भु थापा, पण्डित दीनबन्धु पोखरेल, स्वामी आनन्द अरुणलगायत ३५ जनाले सुप्रबल जनसेवा श्री पदक बुझेका छैनन् । पूर्वआईजीपी चन्द सुडान घोटाला काण्डमा सर्वोच्च अदालतबाट दोषी ठहर भएपछि अहिले सदरखोल डिल्लीबजारमा कैद भुक्तानका क्रममा छन् ।नेपाल स्काउटका पूर्वप्रमुख श्रीराम लामिछाने, पत्रकार शिव गाउँले, हास्यकलाकारद्वय मदनकृष्ण श्रेष्ठ र हरिवंश आचार्य, लेखक झलक सुवेदी, विश्वसाइकल यात्री पुष्कर शाहलगायतले सुप्रबल तथा प्रबल जनसेवा श्री पदक लिन अस्वीकार गरेका छन् । क्रिकेट खेलाडी पारस खड्काले कीर्तिमय राष्ट्रदीप पदक लिएका छैनन् । हास्यकलाकारद्वय सीताराम कट्टेल र कुञ्जना घिमिरे, अन्तर्राष्ट्रिय धाविका मीरा राई, वरिष्ठ हास्यकलाकार किरण केसी, क्रिकेटर सन्दीप लामिछाने, लोकगायक पशुपति शर्माले पनि प्रबल जनसेवा श्री पदक अस्वीकार गरेका छन् । पौडी खेलाडी गौरिका सिंहले पनि जनसेवा श्री पदक बुझेकी छैनन् । राउटे मुखिया ऐनबहादुर शाहीलाई २०७१ मा प्रदान गरिएको जनसेवा श्री पनि गृहमै छ ।०६७ देखि ०७५ सम्म राष्ट्र गौरव १, महाउज्ज्वल राष्ट्रदीप ६, उज्ज्वल कीर्तिमय राष्ट्रदीप र सुकीर्तिमय राष्ट्रदीप ४४, सुप्रबल जनसेवा श्री ३५, कीर्तिमय राष्ट्रदीप १, प्रबल जनसेवा श्री ७३ र जनसेवा श्री १८ गरी १ सय ४२ पदक सम्बन्धित व्यक्ति तथा उनीहरूका परिवारले ग्रहण नगरेको गृह मन्त्रालयले जानकारी दिएको छ । राजनीतिक, सामाजिक सेवा, आर्थिक, शान्तिसुरक्षा र प्रशासन, शिक्षा र स्वास्थ्य, सूचनासञ्चारविज्ञानप्रविधि अन्वेषण एवं अनुसन्धान, भाषाकला साहित्य र संस्कृति, खेलकुद र राष्ट्रिय जीवनका अन्य महत्त्वपूर्ण क्षेत्र गरी ९ वटा क्षेत्रगत समूहमा पदक छनोट हुने व्यवस्था छ । यसबाहेक सार्वजनिक सेवामा रहेका निकायका लागि भने कर्मचारी संख्या र सुरक्षा निकायलाई पदकमा कोटा निर्धारणको व्यवस्था गरिएको छ । यसअनुसार सेनालाई २५, प्रहरीलाई २०, सशस्त्र प्रहरीलाई १२ र राष्ट्रिय अनुसन्धान विभागलाई ४ जनाको मानपदवी कोटा निर्धारण गरिएको छ । अन्य सरकारी तथा सार्वजनिक सेवामा रहेकाको हकमा भने ३ सयसम्म कर्मचारी भएको निकायलाई एउटा पदक, ५ सयसम्मलाई २, १ हजारसम्मलाई ३ र ५ हजारसम्म कर्मचारी भएका सरकारी संस्थालाई ४ वटा पदक दिन सकिने प्रावधान छ ।"
धामीझाँक्री र जडीबुटीको तथ्यांक खोजिँदै,"विराटनगर (कास) प्रदेश १ सरकारले १४ वटै जिल्लाका गाउँघरमा परम्परागत विधिबाट उपचार गर्ने धामीझाँक्रीको अवस्था र उनीहरूले प्रयोग गरिरहेका जडीबुटीको तथ्यांक संकलन गरेको छ । गत वर्षको बजेटबाट झन्डै २० लाख रुपैयाँ बजेट खर्चेर अध्ययन गरिएको हो । प्रदेशभित्रका जिल्लामा जडीबुटीको उपलब्धता, आयुर्वेद चिकित्साको अवस्था र जनजातिले प्रयोग गर्ने वनस्पतिका अवस्थाको तथ्यांक पनि सरकारले संकलन गरेको छ ।धामीझाँक्रीको अवस्था बुझ्न र उनीहरूले औषधिका रूपमा प्रयोग गर्ने जडीबुटीको पहिचान, संरक्षण र व्यावसायिक खेतीका लागि यो अध्ययन हो, प्रदेशका सामाजिक विकासमन्त्री जीवन घिमिरेले भने, कुनै बेला हरेक घरका बाबाआमाले जडीबुटीका पोका राख्थे । उस्तै पर्दा बिरामीलाई खुवाएर रोग निको पार्थे । गाउँका डाक्टर भनेकै धामीझाँक्री, जडीबुटी नै खुवाएर रोग बिसेक बनाउँथे । अझै पनि गाउँघरमा त्यो चलन रहेकाले अवस्थासँगै जडीबुटीको संरक्षणका लागि काम गर्ने योजनामा प्रदेश सरकार रहेको उनले बताए । अध्ययनमा प्रदेश १ मा परम्परागत चिकित्सा सेवा प्रदान गर्दै आएका लामा, आम्ची, फेदाङ्वा, वैद्य, धन्वन्तरी, धामी र माझीहडम लगायतको संख्या हजार जनाभन्दा बढी पाइएको छ । अझै पनि प्रदेशको उल्लेख्य जनसंख्या परम्परागत चिकित्सा विधिमा निर्भर हुँदै आएको अध्ययन प्रतिवेदनमा उल्लेख छ । परम्परागत तरिकाले उपचार गर्दै आएकाहरूले औषधिका रूपमा भिन्डी, लालगेडी, खयर, बबुल, अरारी, दतिवन, परेझार, सेतो बिखमा, बिखमा, बोझो, बेल, चिउरी, इलामे झार, पड्के शिरीष, वन लसुन, घिउकुमारी, बोके टिमुरलगायत प्रयोग गर्ने गरेको प्रतिवेदनमा उल्लेख छ ।"
जरिवाना तिराएर नक्सापास,"आफ्नै भवनलाई प्राथमिकता नगरपालिकाले आफ्नै सुविधा सम्पन्न प्रशासनिक भवन निर्माणलाई प्राथमिकतामा राख्ने नीति लिएको छ । मध्यपुर थिमि७ को निमार्णाधीन वडा कार्यालय भवन सम्पन्न गरेर वडा नम्बर ३, ६ र ९ को कार्यालय भवन निर्माणका ठेक्का प्रक्रिया थालिने नीति तथा कार्यक्रममा उल्लेख छ ।"
विद्यार्थीको भरमा ट्रमा सेन्टर,"(काठमाडौं)  नर्सिङ कर्मचारी प्रदेश र स्थानीय तहमा समायोजन भएर गएपछि ट्रमा सेन्टर विद्यार्थी (नर्स पढ्दै गरेको) को भरमा चलिरहेको छ । नर्स अभाव र विद्यार्थीका अस्पतालको ओपीडीदेखि शल्यक्रिया सेवा प्रभावित भइरहेको छ । समायोजन, अध्ययन र सुत्केरी बिदालगायतका कारणले नर्स बाहिरिने तर कुनै माध्यमबाट नभित्रिने भएपछि विद्यार्थीकै भरमा अस्पताल चलाउन बाध्य भएको ट्रमा सेन्टरका प्रमुख मेडिकल सुपरिटेन्डेड डाप्रमोद यादवले बताए । उनले भने, अन्य कर्मचारी अभाव भए त हामीले करार या ज्यालादारीमा पनि लिएर काम चलाउँथ्यौं । नर्सिङ कर्मचारी ल्याउने अन्य कुनै बाटो छैन । डा यादवले अन्य कुनै बाटो नभएको बताए पनि चिकित्सा विज्ञान राष्ट्रिय प्रतिष्ठान (न्याम्स) को ऐनमा अभाव हुँदा नर्सिङ कर्मचारी करार या ज्यालादारीमा राख्न पाउने व्यवस्था छ । ट्रमा सेन्टरमा पहिलेदेखि नै नर्स र चिकित्सकको सबै दरबन्दी पदपूर्ति भएको थिएन । १ सय ४७ नर्सिङ दरबन्दीमध्ये २८ जना पदपूर्ति नै भएको छैन । १९ नर्स १ वर्षदेखि अध्ययन बिदामा र १२ सुत्केरी बिदामा छन् । भएका नर्स अहिले स्थानीय र प्रदेश तहमा समायोजन भएर चिठी बुझ्दै दैनिक रूपमा बाहिरिने क्रममा छन् । सरकारको तीन तहमध्ये संघको झमेलाका कारण ट्रमामा अन्य अस्पतालबाट नर्स सरुवा भएर आउन सकिरहेका छैनन् । समायोजनले संघअन्तर्गतका स्वास्थ्य कर्मचारीको टुंगो नलगाएको हुँदा समायोजन भएर पनि यहाँ कुनै नयाँ नर्स आउन पाएका छैनन् । असोजभित्रै ट्रमामा दुई दर्जन नर्स अध्ययन बिदामा बस्दै छन् । दिनानुदिन नर्सको चरम अभाव हुँदै छ, अझै नर्स घटे अस्पतालको आईसीयू र नियमित शल्यक्रिया सेवामा कस्तो असर पर्ला ? अस्पताल कर्मचारी प्रश्न गर्छन् ।बिरामीको चाप बढ्दो र नर्स जनशक्ति घट्दो हुँदा अस्पतालको उपचार सेवामा कटौती भइरहेको छ । बिरामी भर्ना भए पनि उनीहरूले गुणस्तरीय सेवा पाइरहेका छैनन् । एक नर्सले एक पटकमा २५ बिरामी हेर्न र आठ घण्टाभन्दा बढी काम गर्न बाध्य भइरहेका छन् । काम र बिरामीको चाप धान्न सकस हुँदा नर्स कर्मचारी बिरामीमाथि झर्किने, रिसाउने गर्छन् । आफूले पढेको कुरा पूर्ण रूपमा बिरामीमाथि लागू गर्न नपाएको नर्सिङ कर्मचारीको गुनासो छ । थोरै नर्सलाई धेरै बिरामीको भार खेप्न सास्ती भइरहेको उनीहरूले बताए ।दैनिक हुँदै आएको ईएचएस (विस्तारित) सेवा पनि खुम्चिएको छ । यो सेवाअनुसार चिकित्सकले कार्यालय समयपछि पनि दैनिक १० वटासम्म शल्यक्रिया गर्थे । नर्स अभावकै कारण अहिले दैनिक २ वटा मात्रै शल्यक्रिया हुने गरेको छ । अझै नर्स बाहिरिए ईएचएसमार्फत् गरिने शल्यक्रिया रोकिने अवस्था आउने अस्पताल चिकित्सक बताउँछन् । दैनिक १४ वटासम्म भइरहेको रुटिन शल्यक्रियासमेत प्रभावित भइरहेको मेसु डायादव बताउँछन् । ईएचएस कटौती भएमा बिरामीले शल्यक्रियाका लागि कुनुपर्ने समय अझै लम्बिन्छ । सेवा विस्तारित हुनुपर्नेमा कटौती भइरहेको छ, उनले भने ।नर्सिङ कर्मचारी व्यस्थापनका लागि के गर्ने भन्ने विषयमा न्याम्स को व्यवस्थापन समितिको बैठक एकपटक पनि बसेको छैन ।"
११४ शौचालय चाहिनेमा ३७ मात्रै,"(काठमाडौं)  जिल्ला खानेपानी सरसफाइ तथा स्वच्छता समन्वय समितिले काठमाडौंमा पर्याप्त सार्वजनिक शौचालयबिनै जिल्लालाई खुला दिसामुक्त घोषणा गरेको छ । गुठी संस्थाले गरेको सर्भेअनुसार काठमाडौं महानगरमा ३७ स्थानमा मात्रै सार्वजनिक शौचालय छन् । ती शौचालयमा पनि दिसापिसाब गर्न सक्ने अवस्था छैन । काठमाडौं महानगरको तथ्यांकमा भने हाल ४५ शौचालय उल्लेख छ । दुई संस्थाको तथ्यांक नै फरकफरक छ । काठमाडौं महानगरका प्रवक्ता ईश्वरमान डंगोलले महानगरमा रहेका सबै शौचालय प्रयोग गर्न योग्य रहेको दाबी गरेका छन् । समितिका अनुसार काठमाडौंमा २ लाख ९५ हजार ४ सय ५२ घर छन् । प्रत्येक घरमा शौचालय भएकाले खुला दिसामुक्त जिल्ला घोषणा गरिएको उनले बताए । जिल्लालाई दिसामुक्त घोषणा गरे पनि सर्वसाधारण भने कार्यालय र होटलतिर धाउनुपर्ने बाध्यता छ । शौचालय जानकै लागि चिया खाजा खाने बाहनामा होटल छिर्नेमा ललितपुर बंगलामुखीकी सनिता महर्जन पनि हुन् । शौचालयकै लागि कहिले होटल, कहिले अस्पतालतिर जाने गरेकी छु, उनले भनिन्, अस्पतालको शौचालय पनि छिर्न नसक्ने अवस्थाको छ । त्यसैले शौच गर्न चिया खाने बाहनामा क्याफे जान्छु । सार्वजनिक शौचालय पर्याप्त मात्रामा रहेको काठमाडौं महानगरका प्रवक्ता डंगोलले बताए । काठमाडौंको ठाउँठाउँमा सार्वजनिक शौचालय छन्, उनले भने, शौचालय व्यवस्थित नभएको चाहिँ हुन सक्छ । महानगरले गत माघमा बनाएको शौचालय अध्ययन कार्यदलले नै अहिले रहेका सार्वजनिक शौचालय प्रयोग योग्य नभएको प्रतिवेदन बुझाएको थियो । जसका कारण खुला स्थान, आकाशेपुललगायतका ठाउँमा शौच गर्ने गरिएको कार्यदलको निष्कर्ष थियो । कार्यदलको प्रतिवेदनमा शौचालयको अवस्था परिवर्तन तथा सुविधा थप्नुपर्ने सुझाव दिइएको थियो । प्रतिवेदनमा भनिएको छ, अहिले भएका शौचालयमा न सरसफाइ छ, न पानीको प्रबन्ध छ, न त उज्यालो नै । यसरी चलेका शौचालयलाई व्यापारभन्दा सेवाका लागि रूपान्तरण गर्नुपर्छ । पहिलो चरणमा भएकालाई सुधार गर्ने र त्यसपछि क्रमशः नयाँ निर्माण तथा आधुनिक शौचालय थप गर्नुपर्छ । कार्यदलले महानगर क्षेत्रभित्र भएका शौचालयसहित १ सय ५१ आवश्यक भएको औंल्याएको छ । गुठी संस्थाले गरेको सर्भेअनुसार काठमाडौंलाई थप ४० सार्वजनिक शौचालयको आवश्यकता देखाएकोले निर्माणको प्रक्रिया अघि बढिसकेको प्रवक्ता डंगोलले बताए । भिजिट २०२० लाई मध्यनजर गर्दै धार्मिक स्थल तथा आन्तरिक तथा बाहृय पर्यटक आवागमन हुने ठाउँमा सार्वजनिक शौचालय बनाउने उनले बताए । स्मार्ट शौचालयको डिजाइन तयार भइसकेको र निर्माण चरण अघि बढेको उनले बताए । अब स्मार्ट शौचालय बनाउने र अव्यवस्थितलाई पनि सुधार गर्ने योजना छ, उनले भने । तत्काल १२ सार्वजनिक शौचालय निर्माण गर्ने महानगरले जनाएको छ ।"
अझै खुलेन पासाङल्हामु मार्ग,"(रसुवा)  पहिरोले अवरुद्ध पासाङल्हामु मार्गको राम्चेग्राङ सडक खण्ड अझै सुचारु हुन सकेको छैन । कालिका गाउँपालिका१ नाकुरदुङमा भदौ २५ मा सडक भासिँदा पासाङल्हामु मार्ग अवरुद्ध बनेको भएको हो । मार्ग अवरुद्ध हुँदा स्थानीयबासी, पर्यटक र मानसरोवर जाने तीर्थयात्री मर्कामा परेका छन् । दसैं र तिहारका लागि चीनबाट आयात गरिएका सामान भन्सारमै रोकिएका छन् । रसुवागढी नाका हुँदै तिब्बतको कैलाश मानसरोवर जाने भारतीय तीर्थयात्रीहरू महँगो शुल्क तिरेर हेलिकप्टर चार्टर गर्न बाध्य छन् । भन्सार गरेर छुटेका र सामान लिन केरुङ हिँडेका सयौं कन्टेनर बीचमै रोकिएका छन् । अहिले दसैं र तिहारका लागि चीनबाट धमाधम सामान आयात भइरहेको छ । चाडबाडको मुखैमा सडक अवरुद्ध भएकाले व्यापारीहरू चिन्तित भएका छन् । पासाङल्हामु मार्ग अवरुद्ध भएपछि विकल्पको रूपमा मंगलबार साँझदेखि मैलुङस्याफ्रुबेंसी सडकखण्ड सञ्चालनमा ल्याइएको छ । तर, उक्त सडकखण्डमा पनि ठूला सवारीसाधन सञ्चालन गर्दा जोखिम हुने र फस्ने समस्या भएको चालकहरू बताउँछन् । जोखिम मोलेर भए पनि केही चालकले कन्टेनर चलाएका छन् । उक्त सडकखण्डमा सवारी चलाउन कठिन हुने देखिएपछि बिहीबार धेरैजसो कन्टेनर पासाङल्हामु मार्गको राम्चेतर्फ गएका छन् । पासाङल्हामु मार्गको राम्चेग्राङ सडक छिट्टै सञ्चालनमा ल्याउने गरी निर्माणको काम भइरहेको प्रमुख जिल्ला अधिकारी अर्जुन भण्डारीले बताए । सडक डिभिजन कार्यालय नुवाकोटसँग समन्वय गरी पहिरो गएको ठाउँमा तारजाली हाल्ने काम भइरहेको छ, उनले भने । छिट्टै सडक सञ्चालनमा ल्याउन थप जनशक्ति बढाउने काम भएको छ । नेपाली सेनाको कालिजंग गण, सशस्त्र प्रहरी, नेपाल प्रहरीका सुरक्षाकर्मीलगायतले सडक निर्माणमा सहयोग गरिरहेका छन् । रसुवागढी नाकाबाट दसैंमा बिक्री हुने रेडिमेटका सामान भित्रिन थालेको रसुवागढी भन्सार कार्यालयका प्रमुख भन्सार अधिकृत पुण्यविक्रम खड्काले बताए । सडक अवरुद्ध हुँदा जाँचपास भएका र जाँचपास हुन बाँकी करिब ७ सय मालबाहक कन्टेनर अहिले भन्सार र्यार्डमा रोकिएका छन्, उनले भने । चीनसँगको प्रमुख व्यापारिक नाका रसुवागढी पुग्ने जीर्ण सडक त्यसमाथि वर्षात्को समयमा दिनैपिच्छे पहिरो झर्दा बन्द हुने र खुल्ने निश्चित हुँदैन । भूकम्पका कारण चार वर्षअघि तातोपानी नाका बन्द भए पछि तीव्र रूपमा व्यापारिक कारोबार सञ्चालन हुन थालेको यो नाका अस्तव्यस्त छ । नाकासम्म पुग्ने सडकको अवस्था नाजुक र जीर्ण रहेको व्यापारीहरूले बताएका छन् । सडकमा खाल्डाखुल्डी धेरै छ, पहिरोको जोखिम पनि उतिकै छ, नेपाल चेम्बर अफ कर्मसका भन्सार सभापति निरज राईले बताए । नाका सुचारु भएको धेरै वर्ष भइसक्यो तर सडक सुधार गर्न सरकारबाट कुनै पहल नभएको व्यवसायीहरूले गुनासो गरेका छन् । सडक राम्रो हुने हो भने रसुवागढी नाकाबाट अहिलेको भन्दा दुई गुना बढी सामान ल्याउन सकिने व्यापारीहरू बताउँछन् ।"
एउटा विस्फोटले उजाडेको जीवन,"(काठमाडौं)  गौशालाको एउटा लज । फराकिलो कोठाको दुवै छेउमा लस्करै खाट छन् र त्यसमाथि केही थान खोल नहालिएका मैला सिरक । खाटको छेउमा टुसुक्क बसेका छन् झन्डै चार महिनादेखि दिनचर्या बिथोलिएका एक अधबैंसे । अस्पताल, प्रहरी चौकी र फेरि अस्पताल गर्दागर्दै थाकेका, पहिल्यै मरेको भए पनि हुन्थ्यो भन्दै आफैंसँग दिक्क मानिरहेका मान्छे । अर्थात् ६० वर्षीय छोटु ठाकुर । गत जेठ १२ गते । राजधानीका विभिन्न स्थानमा शृंखलाबद्ध विस्फोट भएको थियो । विस्फोटमा सबैभन्दा बढी क्षति भएको थियो सुकेधाराको सैलुनमा । त्यही सैलुनका मालिक हुन्, छोटु । नागरिकताको नाम जीवकुमार । छठको दिन जन्मिएकाले हजुरआमाले कहिल्यै नागरिकताको नामले बोलाइनन् । बिस्तारै छोटुकै नामले चिनिए । महोत्तरीका छोटुका निम्ति त्यो दिन अकस्मात् आएको घुम्तीजस्तो भइदियो । यतिबेला न उनी पुरानै दिनचर्यामा फर्कन सकेका छन् न आउँदो दिनको अनुमान गर्न सक्ने विन्दुमा छन् । अनेकथरी औषधिको डोज, कामविहीन भएर बस्नुपर्दाको झर्को र अरूसँग हात पसारेर दिन गुजार्नुको पीडाले भित्रैदेखि कोपरिरहेको छ तर उनीसँग केही विकल्प छैन ।नेत्रविक्रम चन्द समूहले गरेको नेपाल बन्दको अघिल्लो दिन राजधानीमा शृंखलाबद्ध विस्फोट भएका थिए । अनामनगरस्थित एक घर र सुकेधारास्थित छोटुको सैलुनमा भने शक्तिशाली विस्फोट भएका थिए । सैलुनमा दुई जनाको घटनास्थलमै र दुई जनाको चाबहिलस्थित ओम अस्पतालमा मृत्यु भयो । मारिनेहरूमा दिपिन विक, गोकुल रानामगर, निरन्तर मल्ल र रामकुमार श्रेष्ठ चन्द समूहका कार्यकर्ता रहेको प्रहरीले पुष्टि गरिसकेको छ । विस्फोटमा परेका छोटु पनि चन्द समूहसँग जोडिएको हुन सक्ने भन्दै प्रहरीले महिनौं अनुसन्धान गरिरह्यो । चार महिना बितिसक्दा पनि विस्फोटमा छोटुको संलग्नता पुष्टि भएको छैन, न त चन्द समूहसँग आबद्धता प्रमाणित भएको छ । प्रहरीले अझै उनलाई अनुसन्धान घेरामै राखेको छ । छोटुको स्मृतिमा त्यो दिनको धमिलो चित्र मात्रै छ । बिहानैदेखि सेवाग्राहीको लस्कर भएकाले उनी एक कप चियाको भरमा काम गरिरहेका थिए । दिउँसो ३ बजेतिर खाना खाएपछि पिसाब फेर्न बाहिर निस्केका थिए । पिसाब फेरेर फर्कंदा सैलुनमा तीन जना नयाँ मान्छे देखे । तिनीहरू कपाल कोर्दै थिए । दुई वर्षदेखि सुकेधारामा सैलुन चलाइरहेका छोटु आफूकहाँ आइरहने धेरैजसोलाई चिन्थे । ढोकाभित्र छिर्दै गर्दा उनले थाहा पाइहाले, तिनीहरूको मुखबाट रक्सीको गन्ध आएको थियो । अर्को एउटा मान्छे सैलुनको बीच भागमा पातलो प्लाइउडले बारेर भित्रपट्टि सुत्न बनाएको कोठामा छिरेको देखे । रक्सी खाएका मान्छे देखेर मलाई डर लाग्यो, उनले भने, बोल्नुभन्दा भाग्नु ठीक भनेर ढोकाबाहिर निस्कन खोज्दै थिएँ, एकैचोटि हुत्तिएर बाहिर बजारिएँ । त्यतिबेला ठूलो आवाज आएको उनले बताए । उनलाई एउटा कुरा भने सम्झना छ, सैलुनभित्र बसेका तीनमध्ये एक जनाले छातीतिर फर्काएर झोला बोकेको थियो । घटनापछि उनलाई कसले, कसरी ट्रमा सेन्टर पुर्यायो, थाहा छैन । घटनापछिका चार महिना ट्रमा सेन्टरमा बिताए । दायाँ करङ, देब्रे खुट्टाको गोलीगाँठो र दाहिने हातको कुहिनामा गम्भीर चोट थियो । कुइनोमा भी आकारको स्टिल राखिएको छ, उनले सुनाए, दुइटा नसा काटिएको छ । उनको दाहिने हात राम्ररी चल्दैन । उनको हर्थुंगो सेकाएपछि भुक्क उठेको रोटीजस्तो देखिएको छ । औंला सुस्तरी चल्छन् तर तिनले कुनै सामान उठाउन सक्दैनन् । रातभर औंला कटकट खान्छ, उनले भने, त्यतिबेला दाहिने हातको पाखुरा फुकालेर फाल्दिमजस्तो हुन्छ ।उनको दाहिने कोखाको करङ दुखिरहन्छ । देब्रे खुट्टाको गोलीगाँठानेरको भाग झट्ट हेर्दा सञ्चो भएजस्तो देखिन्छ तर दुखाइ घटेको छैन । खुट्टा भतभत पोल्छ, भित्र घाउ निको भएको छैन, उनले भने ।जीउको दुखाइ कम गर्न चिकित्सकको सल्लाहबिना पनि औषधि खाएका रहेछन् । वर्षौंदेखिका मुटुका बिरामी उनले दुखाइ कम गर्नकै लागि १५ दिनसम्म पेनकिलर खाएको सुनाए ।चार महिना लामो उपचारपछि छोटु साउन २९ मा डिस्चार्ज भएका थिए । अस्पतालले डिस्चार्ज हुन सक्ने भनेको कैयन् दिनसम्म पनि अस्पतालमै बेवारिसजस्तै पल्टिरहे । साउन अन्तिम साता ट्रमा सेन्टरको बेड नम्बर ६३० मा भेट्दा उनी आलसतालस अवस्थामा थिए । गोजीमा सुको थिएन, परिवारका सदस्य पनि नियमित सम्पर्कमा थिएनन् । अस्पतालबाट निस्केर जाने ठाउँ नभएपछि र लैजाने कोही मान्छे नभएपछि डिस्चार्ज भनेको झन्डै एक सातासम्म अस्पतालकै बसिरहे ।एक दिन नेपाल नाई ट्रेड युनियन संघका अध्यक्ष गजेन्द्र ठाकुर उनलाई लिन आए । छोटुले भने, विस्फोटपछि प्रहरीले मेरो मोबाइल, १०१२ हजार पैसा, पासपोर्ट र नागरिकता राखेको छ । त्यो पैसा निकाल्न पाए, केही दिनको खर्च चल्थ्यो । छोटुको कुरापछि गजेन्द्रले उनलाई महानगरीय प्रहरी वृत्त महाराजगन्ज लिएर गए । विस्फोटपछि यही वृत्तले छोटुमाथि अनुसन्धान गरिरहेको थियो र घटनासम्बद्ध सबै फाइल यहीँ थिए । उनीहरूले वृत्तमा पुगेर पैसा र कागजात पाउन सकिन्छ कि भनेर सोधे ।प्रहरीले गम्भीर घटनाको प्रतिवादी भन्दै छोटुलाई थुनामा राख्यो । त्यसपछिका १३ दिनसम्म उनी थुनामै बसे । न उनलाई कोही भेट्न आयो न कसैसँग सम्पर्क गर्नै पाए । छोटुले सुनाए, मेरो अनुसन्धान कहिले सकिन्छ भन्दा पनि प्रहरीले केही बताएनन् । प्रहरीले उनलाई बेलाबेला अदालत लैजान्थे । जति अनुसन्धान भने पनि प्रहरीले ममाथि लगाएको आरोप पुष्टि गर्न सकेन, उनले भने, मैले केही गरेकै छैन । म त आफैं पीडित छु ।१३ दिन राखेपछि प्रहरीले उनलाई थुनामुक्त गरिदियो तर जाने ठाउँ थिएन । उनले झन्डै ८ लाख खर्चेर बनाएको सैलुन भताभुंग भइसकेको थियो । घटनापछि फर्केर त्यहाँ पुग्न सकेका छैनन् । जीवनभरको कमाइले जोडेको ठूल्ठूला ऐना, कपाल काट्ने सामान, घुम्ने कुर्सी कहाँ छन्, कसले लग्यो, के भयो, उनलाई केही थाहा छैन । एउटा फलामको र अर्को ६० हजारमा किनेको नयाँ हाइड्रोलिक कुर्सी थियो, उनले भने, त्यो कसले उठायो, कता छ, केही पत्तो छैन । छोटुले नेपाल नाई ट्रेड युनियनका अध्यक्षलाई सम्पर्क गरे । अध्यक्ष गजेन्द्रले अनामनगरस्थित कार्यालयमा ल्याएर केही दिन राखे । कार्यालयमा बस्न अप्ठ्यारो भएपछि उनैले छोटुलाई गौशालाको एउटा लजमा बस्ने व्यवस्था मिलाइदिएका छन् । दैनिक डेढ सय रुपैयाँ तिरेर छोटुले लजमा रात गुजारिरहेका छन् । उनैले अनेकतिरबाट मागेर र सापटी गरेर छोटुका निम्ति दबाई र बिहानबेलुकी खानाको जोहो गरिदिएका छन् । दैनिक ६ थरी औषधिको डोजले उनलाई शरीर पनि आफ्नो जस्तो लाग्न छाडेको छ । छोटु गौशालाको एउटा कुनादेखि अर्को कुनासम्म बिरामी हातखुट्टा लिएर सुस्तरी चहार्छन् । कहाँ सस्तोमा भात पाइन्छ, कहाँ रोटी थपेर खाँदा पैसा कम लाग्छ भन्ने खोजी हिँड्छन् । शुक्रबार भेट्दा अध्यक्ष ठाकुरले दिएको ५ सय रुपैयाँ केकेमा कसरी खर्च भयो भनेर सुनाउँदै थिए । पहिले रोजकै ५७ सय टुट्दैनथ्यो, पैसा नकमाए पनि खानाको दुःख थिएन, उनले भने, मिठै खान्थें तर अहिले यस्तो हालत छ । गौशालाछेउमै भएकाले छोटु केही दिनको अन्तरमा पशुपतिनाथ मन्दिर धाउँछन् । शुक्रबार पनि उनको निधारमा चन्दनको टीका थियो । समय कटाउन मन्दिर जान्छु, उनले भने । कुरै कुरामा उनले पशुपतिनाथसँग भाकल गरेको कुरा बताए । भने, म पहिलेको जस्तै भएँ भने २१ सय रुपैयाँ शुल्क तिरेर विशेष पूजा गराउँछु भनेको छु ।छोटु बसेको लजको भुइँ कोठामा एउटा सैलुन छ । उनी समय कटाउन दिउँसोतिर त्यही सैलुनभित्र बस्छन् । नाईले अरूको कपाल काटेको, दाह्री मिलाएको टुलुटुलु हेर्छन् । त्यतिबेला उनलाई जुरुक्क उठेर औंलाको लयमा कैंची चलाऊँजस्तो लाग्छ । सुस्तरी औंला उचाल्न खोज्छन् तर यसरी दुख्छ, मानौं उनको कुइनोदेखि औंलासम्म तार जोडिएको छ र औंला उचाल्दा त्यो तार आफैं तानिन्छ । त्यो दिनको विस्फोट, महिनौं लामो अस्पतालको बसाइ, उपचार खर्च नहुँदाको छटपटी र अस्पतालमा छोरी कुर्न बस्दाको त्रासदी समय । छोटुलाई सबै कुरा सपनाजस्तो लाग्छ । विस्फोटको कैयन् घण्टापछि मात्रै उनी राम्ररी होसमा आएका थिए । अस्पताल बसाइको पाँच दिनपछि मात्रै थाहा पाएका थिए, उनको छेवैमा उनको निगरानी गर्न प्रहरी २४ सै घण्टा बसिरहेका हुन्थे । उनले स्वर सानो पारेर भने, मलाई कुर्न आएकी छोरी मेरै बेडछेउको भुइँमा सुत्थी । नजिकै प्रहरी जवान देख्थें । म जवान छोरी सम्झेर पटक्कै निदाउन सक्दिनथें । महोत्तरीबाट छोरा आएर कुर्न थालेपछि मात्रै छोटु राति राम्ररी निदाउन सके । शरीरको दुखाइले भन्दा बढी उनलाई उपचार खर्चमा लागेको ऋणले पोलेको छ । ४० दिनको अस्पताल बसाइमा औषधि र अन्य खर्च गरी करिब ७ लाख रुपैयाँ सकियो । त्यति धेरै रकम कसरी जुटाए त ? छोटुले भने, श्रीमती, छोरी र बुहारीका सबै गहना बेचें । त्यतिले नपुगेर ५ कट्ठा जमिन दृष्टिबन्धकी राखेर ५ लाख रुपैयाँ निकालेको छु । उनको अब तीन कट्ठा जमिन बाँकी छ । चार नातिनातिना स्याहारिरहेका छोरा, बुहारी, श्रीमती र काठमाडौंमा पढिरहेकी छोरीलाई आफ्नै कारण दुःख भएकामा उनी पिरोलिन्छन् ।घटनापछि छोटुको उपचार खर्च बेहोर्दा परिवारका सदस्य थाकिसकेका छन् । उपचारको बोझ, निरन्तर प्रहरीको निगरानी र ऋण थुप्रिँदै जाँदाको पीरले उनी पनि आत्तिइसकेका छन् । त्यही भएर उनको परिवारका सदस्यसँग सम्बन्धको डोरी खुकुलो हुँदै गएको छ । आफ्नै छोराछोरी स्याहार्दाको झन्झटमा अल्झेको छोरा महोत्तरीबाट काठमाडौं आउन सकेका छैनन् । श्रीमतीलाई बोलाए कहाँ राख्ने भन्ने टुंगो छैन । पढाइको बोझ र बाबुको उपचारको हैरानीले थाकेकी छोरीको छुट्टै व्यथा छ । यो सबै सम्झँदा त म घटनाकै दिन मरेको भए पनि हुने भन्ने लाग्छ, उनले भने, केही दिन रुन्थे, सकिन्थ्यो तर यसरी ऋणले थिच्दैनथ्यो ।राजनीतिप्रति कत्ति रुचि नभएका उनलाई देशमा के भइरहेको छ भन्नेबारे मेसो छैन । स्थानीय तह र प्रतिनिधिसभा निर्वाचनमा भने उनले महोत्तरी पुगेरै भोट खसालेका थिए । त्यतिबेला सँगै रहेकी छोरी र श्रीमतीलाई पनि भोट खसाल्न लगेका थिए । १५१६ हजार खर्चेर भोट हालेर फर्कें तर मेरो भोटले मलाई के भयो त ? उनले उत्तर पाएका छैनन् । विस्फोटपछि छोटुलाई भेट्न उनको निर्वाचन क्षेत्रका सांसद गिरिराजमणि पोखरेल आएका रहेछन् । सान्त्वना त दिएर गए, उनले भने, त्यसपछि केही गरेनन् ।छोटुको उपचारमा सहयोग होस् भनेर नेपाल नाई ट्रेड युनियनले गृह र स्वास्थ्य मन्त्रालयमा निवेदन दिएको थियो । स्वास्थ्यले ट्रमा सेन्टरलाई पत्राचार गरी विपन्न नागरिक औषधि उपचार कोषबाट सहयोग गरिदिन अनुरोध गरेको थियो । अनुरोधपछि उनले केही औषधिमा छुट पाए । युनियनले छोटुलाई आर्थिक सहयोग गरिदिन भन्दै असार १० मा गृह मन्त्रालयमा निवेदन दिएको थियो । गृहको शान्तिसुरक्षा महाशाखामा उनको निवेदन दर्ता पनि भएको थियो । जिल्ला प्रशासन कार्यालय महोत्तरीले पनि छोटुको विगत राम्रो रहेको र चालचलनमा कुनै खोट नरहेको पत्र गृह पठाएको थियो । छोटुको सैलुनमा भएजस्तै विस्फोट फागुन २४ मा वैदेशिक रोजगार व्यवसायी महासंघका अध्यक्ष रोहन गुरुङको बसुन्धरास्थित घरमा भएको थियो । विस्फोटको दुई महिना नबित्दै वैशाख २० को मन्त्रिपरिषद्ले गुरुङलाई ३० लाख क्षतिपूर्ति दिएको थियो । आठ वर्षको उमेरदेखि छोटुको काठमाडौंसँग साइनो छ । उनी २०३० सालअघिको समयतिर फर्किए । उनका पिता छुरा बोकेर गाउँमा दाह्रीकपाल खौरिन हिँड्थे । साहुमहाजन र अन्यको कपाल काटेबापत उनको परिवारले बर्सेनि एक बालीको केही पसेरी अन्न पाउँथ्यो । बेलाबखत बुवासँग किचमिच पर्थ्यो उनी भागेर काठमाडौं आउँथे । केही महिना सैलुनमा काम गर्थे र केही पैसो जम्मा पारेर महोत्तरीको रामनगरस्थित घर पुग्थे ।काठमाडौंमा उनले कतिको कपाल मिलाए, अनुहार चम्काए, हिसाबकिताब छैन । सामान्यदेखि पहुँचवालासम्म, नेतादेखि कर्मचारीसम्म सबैका टाउकामा उनले कैंची चलाएका छन् । तत्कालीन राजा वीरेन्द्रका घट्टेकुलोमा घर भएका एडीसीको त उनी घरमै गएर कपाल काट्थे । जानअञ्जान हजारौंको कपाल काटे पनि यतिबेला उनको दुःख सुन्ने र सान्त्वना दिने कोही छैनन् ।"
स्मार्ट लाइसेन्सको सुस्त प्रणाली,"नेपालको सार्वजनिक सेवा प्रणालीको हालत र सरकारी अड्डाको अव्यवस्था कतिसम्म छ भन्ने एउटा उदाहरण हो सवारी चालकको स्मार्ट लाइसेन्स कार्ड वितरण । २०७२ पुसदेखि स्मार्ट लाइसेन्सको व्यवस्था सुरु गरिए पनि हालसम्म समयमै छपाइ र वितरण हुन सकेको छैन । ट्रायल परीक्षा उत्तीर्ण गरेर आवेदन दिएका झन्डै १७ लाखमध्ये १० लाखभन्दा कमको मात्र कार्ड छापिएको छ । अधिकांशले एक वर्षसम्म लाइसेन्स पाउन सकेका छैनन् । एउटा सामान्य स्मार्ट कार्ड दिनसमेत वर्ष दिनभन्दा बढी झुलाउनु सरकारी निकायको तदर्थवादी चिन्तन मात्र होइन, नागरिकप्रतिको हेपाहा व्यवहारसमेत हो । यस्तै ढिलासुस्तीका कारण सेवाग्राहीले झन्झट मात्र बेहोर्नुपरेको छैन, सरकारी निकायप्रति उनीहरूमा निराशा पनि बढेको छ । यातायात कार्यालयहरूमा फाराम बुझाउँदादेखि नै आवेदकहरूले झन्झट बेहोर्नुपर्छ । फोटो खिच्नेदेखि औंठा छाप लिनेसम्मको प्रक्रियाका लागि सीमित कम्प्युटरमा थोरै जनशक्ति छन् । झमेलाको यस्तो सिलसिला लाइसेन्स लिँदा र नवीकरण गर्दासम्म जारी रहन्छ । बुटवल, नेपालगन्जलगायत उपत्यका बाहिरका कार्यालयबाट आवेदन दिएकाहरूले दुई वर्षसम्म स्मार्ट कार्ड नपाएको पनि उदाहरण छ । आक्रोशित हुँदै काठमाडौं धाएका उनीहरूलाई विभाग र विभिन्न कार्यालय भन्दै झुलाउने गरिएको छ । काठमाडौं उपत्यकाको यातायात कार्यालयबाट गत पुस १७ यता अढाई लाखले आवेदन दिएकामा एकै जनाको पनि छपाइ सुरु भएको छैन । बाहिरी जिल्लामा एक वर्षअघि आवेदन दिएकाहरूको मात्र कार्ड छापिएको छ ।यातायात व्यवस्था विभागसित एकै पटकमा धेरै कार्ड छाप्ने मेसिन नभएकाले समस्या भएको हो । विभागले ०७२ मा एक मिनेटमा एउटा कार्ड छाप्ने चार वटा मेसिन प्रयोगमा ल्याएको थियो । त्यसले काम गर्न छाडेपछि गत वर्ष अरू चार वटा मेसिन ल्यायो तर कार्यस्तर कम भएका । अहिले दैनिक माग ८ हजार माग भए पनि २ हजार ५ सयदेखि ४ हजार मात्रै छपाइ भइरहेको छ । एक महिनाअघि मास प्रिन्टिङ मेसिन ल्याइए पनि सञ्चालनमा आउन सकेको छैन । घण्टामा साढे चार सय कार्ड छाप्ने यो मेसिनका लागि आवश्यक छ लाख थान कार्ड हालै भन्सारमा आइपुगेको छ । समयमै लाइसेन्स वितरण नहुँदा धेरै थरी समस्या देखिएका छन् । महिनौंसम्म धाउँदा पनि कार्ड नपाएपछि कति आवेदकले खल्तीमा राखेर रसिद नै च्यातिइसकेका छन् । यसले ट्राफिक प्रहरीको जाँच प्रक्रियालाई प्रभावित तुल्याएको छ । ट्रायल पास गरेका चालकले रसिदको भरमा गाडी चलाइरहेका छन् । उनीहरूले कुनै बिगार गरेमा त्यसको ट्र्याक रेकर्ड राख्न समस्या पर्ने गरेको छ । रसिदमा फोटो नहुने भएकाले नियम उल्लंघन गर्ने चालकले अर्कोको कागज प्रयोग गरेको पाइएको छ । यस्तै, अध्ययन वा वैदेशिक रोजगारीमा जान लागेकाहरूका लागि एक सातामै कार्ड उपलब्ध हुने भए पनि धेरैलाई यो सेवाबारे जानकारी छैन, ढिलासुस्तीको मारमा परी उसै बिदेसिने गरेका छन् । सायद यस्तैको संख्या बढी भएर हुन सक्छ सम्बन्धित व्यक्ति लिन नआएकाले छापिएका ५० हजार लाइसेन्स त्यसै थन्किएर बसेका छन् । लाखौं व्यक्ति प्रत्यक्ष प्रभावित भइरहेको यो समस्या आजको होइन । सम्बन्धित सरकारी संयन्त्रसित लाइसेन्सको माग र आपूर्तिबारे अन्दाज गर्ने ल्याकत नै नभएको पनि होइन । तैपनि यो कठिनाइलाई यतिका वर्षदेखि गम्भीर रूपमा नलिइनु उदेकलाग्दो छ । यसका लागि अर्बौं बजेट लाग्ने पनि होइन, केही करोड रुपैयाँका उपकरण भए पुग्छ । त्यति रकमको व्यवस्था गर्न सरकारले नसक्ने पनि होइन । यही प्रयोजनमा निकै ठूलो रकम आवेदकहरूले राजस्वका रूपमा बुझाएका हुन्छन् तर उनीहरूलाई नै समयमा सेवा दिने सोच भने सम्बन्धित निकायमा नदेखिनु दुःखलाग्दो छ । सिंगै सरकार भिड्नुपर्ने विषय होइन यो, सम्बन्धित मन्त्रालय तथा निकायहरू थोरै सक्रिय हुने हो भने पनि समस्या सल्टाउन सकिन्छ तर यसको नकारात्मक असर भने सिंगै सरकारको प्रभावकारितामा पनि पर्छपरेको छ । कारण, आम नागरिकले सरकारको अनुहार देख्ने यस्तै सेवा तथा वस्तु वितरण गर्ने कार्यालयहरूमा हो । तोकिएको राजस्व तिरेर, प्रक्रिया पुर्याएर आवेदन दिएकाहरूलाई समयमै लाइसेन्स दिनु सरकारको दायित्व हो । सम्बन्धित संयन्त्रहरू चुस्त र प्रविधियुक्त हुने हो भने थोरै दिनमै यस्तो सेवा दिन सकिन्छ । यसका लागि कार्यालय समयमा मात्र खुल्ने यातायात अड्डाहरूलाई फरकफरक सिफ्ट मा सञ्चालन गरिनुपर्छ । जिम्मेवार कर्मचारीहरूको चाँडोचाँडो सरुवा गरिनु हुँदैन । सम्भव हुने जति सेवा अनलाइनमार्फत सञ्चालन गरिनुपर्छ । भएका उपकरणहरूलाई पूर्ण क्षमतामा चलाइनुपर्छ । नयाँ किनिएको मास प्रिन्टिङ मेसिन अविलम्ब सञ्चालनमा ल्याइनुपर्छ । उपकरणहरू खरिद प्रक्रियामा ढिलासुस्ती गरिनु हुँदैन । बजेट पहिल्यै छुट्याइए पनि आर्थिक वर्षको अन्त्यमा मात्र टेन्डर आह्वान गर्ने परिपाटी तोडिनुपर्छ । अर्को वर्ष मेसिन ल्याउन ७ करोड बजेट विनियोजन गरिएको छ, यसको प्रक्रिया चाँडै सुरु गरिनुपर्छ । र, पुराना बाँकी सबै कार्ड छापेर नयाँ आवेदकहरूलाई बढीमा दुई सातामै लाइसेन्स दिने व्यवस्था गरिनुपर्छ । साथै, ट्राफिक प्रहरीलाई पनि कार्ड रिडिङ मेसिन उपलब्ध गराइनुपर्छ । कार्ड मात्र स्मार्ट बनाएर हुँदैन, वितरण र नियमन प्रणाली पनि स्मार्ट नै हुनुपर्छ ।"
मुख्यमन्त्रीको समय,"पर्याप्त कानुनको अभावमा प्रदेशहरूको व्यवस्थापन प्रभावकारी नभइरहेको अवस्थामा मुख्यमन्त्रीहरूले आफ्नो समय गोष्ठी, सेमिनार र उद्घाटनजस्ता फाल्तु काममा व्यतीत गरेको रहस्य उजागर गरेर कान्तिपुरले प्रशंसनीय काम गरेको छ । मुख्यमन्त्रीहरू आफूले पाएको म्यान्डेटमा केन्द्रित भइरहनु जरुरी छ । तिनले आफ्नो कार्यशैली सुधार्न नसके संघीय नेपालको आधार रहेका प्रदेशहरूको अवस्था झन्झन् कमजोर हुँदै जानेछ । अनि यस्तै परिपाटी रहे समयसँगै गणतन्त्रप्रतिको जनआस्था घट्दै जान सक्छ । महेन्द्रसिंह बम, टीकापुर१, कैलाली"
गलत संस्कारै परिवर्तनको बाधक,"रामेश्वरी पन्तको लेख संस्कार कि दासता ? मा सामाजिक संस्कारका नाममा गलत अभ्यासलाई अँगालिरहेको परिवेशको सुन्दर चित्रण पाइयो । श्रीमान्का गोडा धोएको पानी खाने, श्रीमान्को आयु लामो होस् भनेर पानीसम्म नखाई व्रत बस्ने, श्रीमान्ले खाना नखाई आफूले नखानेजस्ता अभ्यास हाम्रो समाज अद्यापि छन्, जुन निकृष्ट छन् । कानुनले महिला र पुरुषलाई बराबर मानेको छ तर त्यही कानुनको दायरामा रहने समाज र परिवारले उक्त कुरालाई उपेक्षा गरेका छन् । अहिले दुनियाँमा महिलाले नगरेको काम केही छैन, पुरुषले गर्ने हरेक काममा महिलाको सहभागिता रहने गरेको छ तर गलत सामाजिक मान्यतालाई आफ्नो पुरुषत्व ठानेर श्रीमतीलाई गोडाको पानी खुवाउने श्रीमान्हरूको मानसिकता परिवर्तन नभएसम्म महिला पीडित भई नै रहनेछन् । एउटा परिवारमा त गलत अभ्यासलाई तुरुन्त फ्याँक्न सकिन्न भने समाज र राष्ट्रको गलत अभ्यासलाई कसरी फ्याँक्ने ? समाजले छोराछोरीलाई गरिने व्यवहारमा भिन्नता कायम गरिदियो र परिवारले त्यहीअनुसार आफ्ना छोराछारीलाई विभिन्न संस्कार, रीति र मान्यतामा दीक्षित गर्दै लग्यो । छोरी धेरै हाँसे, धेरै बोले, एक्लै हिँडे समाजले प्रश्न गरिहाल्ने, तर छोरालाई तिनै काम गरे केही नभन्ने चलन छ हामीकहाँ । सहरको तुलनामा गाउँमा धेरै महिला गलत संस्कारको सिकार भइराखेका छन् । पुरुषले चाहेका खण्डमा यस्ता कुचलनलाई निमिट्यान्न पार्न सम्भव छ । आज नेपाली समाज, जात, धर्म, संस्कार, रिति, मूल्यमान्यता, लैंगिक व्यवहारमा भिन्नताजस्ता विषयमा अल्झिरहेको छ । त्यसकारण नेपाली समाज पश्चिमा समाजका तुलनामा सयौं वर्ष पछाडि छ । गोविन्द विक, बूढानीलकण्ठ१२, काठमाडौं"
जब मन्त्री नै मूल बाटो छोड्छन्,"संविधानकै शपथ खाई, संविधानको रक्षा गर्छु भन्दै प्रतिज्ञा गर्ने मन्त्री नै जब संविधानको विरोधका लागि कालो टिसर्ट, कालो फेटा र कालो झन्डा बोकी सडकमा ओर्लन्छन्, त्यो जस्तो विचित्र दृश्य अर्को के होला ? अनैतिकताको पराकाष्ठा हो यो । प्रदेश २ का भौतिक तथा पूर्वाधार विकासमन्त्री जितेन्द्र सोनलले शुक्रबार जनकपुरमा देखाएको व्यवहार आलोच्य मात्र छैन, दण्डनीय पनि छ । उनलाई मुख्यमन्त्रीले तत्काल बर्खास्त गर्नुपर्छ । अन्यथा मुख्यमन्त्रीले पनि संविधानको पालना नगरेको ठहर्नेछ । महन्थ ठाकुरजस्ता कुनै सार्वजनिक पदमा नबसेका राजनीतिकर्मीले संविधानको विरोध गर्नु अस्वाभाविक नहोला तर मन्त्री पद काखी च्यापेर सडकमा ओर्लनु कुनै हालतमा उचित होइन । मन्त्री, प्रधानमन्त्री सबैले पद बहालीका बेला संविधान र कानुनको रक्षा र पालना गर्ने शपथ खाएका हुन्छन् तर त्यही शपथविपरित संविधानको विरोध गर्नु पदमा बस्न पनि अयोग्य हुनु हो । अहिलेको संविधान लिखित रूपमा निकै राम्रो छ, कार्यान्वयन पक्ष चाहिँ एकदमै फितलो भएको हो । त्यही भएर आमजनले यो संविधानले दिएका हकअधिकारको पूर्ण उपभोग गर्न पाएका छैनन् । आमजनले केही उपलब्धि पाउन सके मात्र संविधान दिवसको अर्थ रहन्छ । सुखी नेपाली समृद्ध नेपाल भनेर मात्र आमजन खुसी हुन सक्दैनन् । गोपाल देवकोटा, जोरपाटी, काठमाडौं कान्तिपुरमा प्रकाशित कृष्ण हाछेथुको लेख संविधान दिवस कसरी मनाउने ! समसामयिक लाग्यो । संविधान एक दिनमा बनेको होइन । दशकौंको बलिदानीपछि संविधानसभाले २०७२ मा संविधान बनाउन सक्यो तर त्यो सम्पूर्ण जनताका लागि स्वीकार्य भएन । केवल नेपाली कांग्रेस, माओवादी र एमाले मात्रले त्यो संविधान बनाए, जसको विरोध गर्दा गर्दा थाकेर मधेसी दलहरू संविधानसभाबाहिर निस्के । त्यसैले यो संविधान अपुरो छ र संशोधन अपरिहार्य छ । मधेसी दलका लागि त्यो अवस्था पछाडि खाडल, अगाडि दलदल को थियो । पछाडिको खाडलमा झर्ने कि अगाडिको दलदलमा फस्ने ? तिनले अगाडिको दलदललाई चुने । अतः निसास्सिइरहेका मधेसी र आदिवासी जनजातिले संविधान दिवस कसरी मनाउँथे ! भन्नेहरूले त्यही संविधानभित्र रहेर पद र पैसा लिने तर त्यसैलाई नमान्ने ? भनिरहेका छन्, जुन गलत हो । मान्नु र मनाउनुमा फरक हुन्छ । जबसम्म संविधान सम्पूर्णतः स्वीकार्य हुन सक्दैन, तबसम्म उत्सव मनाउने कुरा गाह्रै छ । त्यसैले मधेसी र आदिवासी जनजातिले संविधानमा सुधार चाहेर कुनै गल्ती गरेका छैनन् । डा शिवशंकर यादव, छपकैया, वीरगन्ज जुनसुकै सार्वभौम मुलुकमा संविधानमाथि केही छ भने त्यो हो जनताको इच्छा । जनता नै शक्तिको पहिलो स्रोत हुन्, जसको शुभेच्छाअनुरूप नै संविधानको दस्ताबेजमा परिमार्जन ल्याउन सकिन्छ । अंकगणितिय बाहुबलले जतिसुकै शक्तिशाली भनिए पनि कुनै पनि मुलुकको संविधान आफैंमा झकिझकाउ र भरिभराउ भने हुँदैन । केही असन्तुष्टि कायमै हुन्छन् तर तिनलाई समेट्दै जानुपर्छ । नेपालको संविधान २०७२ ले पनि चार वर्ष पार गरे पनि केही असन्तुष्टिलाई अझै पार लगाउन सकिरहेको छैन । असोज ३ मा नागरिक तहबाट दीपावलीको जति अपेक्षा गरिएको थियो, त्यसमा तुषारापात हुनुको मूल कारण भने नेतृत्व तहमा देखिएको अनैतिकता नै हो । यही संविधानको बलमा सत्तामा पुग्नेहरू त्यहाँ रहुन्जेल जनता लाटा र आफ्नो बहिर्गमनपछि ती अराजक भइदिऊन् भन्ने चाहन्छन् । राष्ट्रवादी कहलिन तँछाडमछाड गर्नेले संविधान दिवस मनाउन उर्दी जारी गर्दैगर्दा आफूले ठूला ठूला भ्रष्टाचारलाई संस्थागत र माफियाहरूको संरक्षण गरेको कटु सत्यलाई बिर्सन मिल्दैन । सुशासन र इमानदारीका सबै मान्यता तोडेर प्रतिगमनकारी, सामन्तवाद शैलीमा विकासको नारा लगाउँदै जनतालुटलाई संस्थागत गर्दै जाने हो भने संविधानमा जे लेखिए पनि त्यसको औचित्य हुन्न । सुभाष अर्याल, भिरकोट५, स्याङ्जा"
घैंटो मट्का भइसक्यो !,"समस्याग्रस्त भए पनि हिजो आफ्नो मालिक आफैं भएको मनोविज्ञानले गर्दा निम्नमध्यम वर्गबाट वैदेशिक वा स्वदेशी बजारमा श्रमशक्ति बेच्न बाध्य भएका श्रमिकहरूमा आफू श्रमिक नभएको बरु घर खेतसहितको हैसियतको भएको विभ्रम पाइन्छ, जुन केही समय रहन्छ नै किनभने त्यो संस्कारगत विकार हो तर मुख्य कुरा त वस्तुगत यथार्थ हो, जसले प्रश्न गरिरहेछ श्रमिकमय नेपालको भविष्य के ? त्यसमा पनि श्रमिकहरूको भविष्य के ? समृद्धिवाला सरकारी राजनीति होस् या त्यसविरुद्धको प्रतिराजनीति, त्यसले यसको उत्तर र समाधान दिनैपर्छ । श्रमिक मुक्तिको वकालत गर्ने वास्तविक कम्युनिस्ट राजनीतिका अगाडि आफ्नै मौलिकतामा बहुसंख्यक जनता ज्यालादारी श्रमिक भएको अवस्था आइपुग्यो, तब के उनीहरूले मौलिक श्रमिक क्रान्ति अगाडि बढाउन सक्छन् ? आफूलाई सबैले प्रमाणित गर्नैपर्ने चुनौती उपस्थित हुन पुगेको छ ।"
अतिवादलाई निमन्त्रणा,"हत्या, हिंसा, महँगीजस्ता विषयको आयतन बढ्दै गयो । पढेलेखेको जनशक्तिलाई मुलुकमै रोक्ने कार्ययोजना सत्ताले प्रस्तुत गर्नै सकेन । मुलुकभित्रै केही गरौं भन्ने इच्छाशक्ति भएका उद्यमीहरू अस्वाभाविक चन्दा आतंकको मारमा पर्न थाले । यो अवस्थामा वैदेशिक लगानी भित्रिने त सम्भावनै रहेन । मुलुकमा चौतर्फी अराजकता देखिँदा त्यसको प्रत्यक्ष निसानामा पर्यो लोकतान्त्रिक गणतन्त्र तर पनि सत्ता र प्रतिपक्षमा आरोपप्रत्यारोपको शृंखला रोकिएको छैन । अहिलेकै स्केल मा जनआक्रोश चुलिँदै जाने र सत्ताप्रतिपक्ष दुवै नसच्चिने हो भने गणतन्त्रको त दुर्दिन सुरु भइसकेको माने हुन्छ ।"
प्रादेशिक अर्थतन्त्रको प्रारूप,"देश संघीय संरचनाअनुरूप पुनर्गठन भएपश्चात् प्रदेश सरकारहरूलाई प्रादेशिक आर्थिक नीति निर्माण गर्ने अधिकार छ । यसैअनुरूप कार्यक्रम तर्जुमा गर्ने र कार्यान्वयन गर्न स्रोत जुटाउने जिम्मा पनि प्रदेश सरकारको हो । संविधानले सिंगो राष्ट्रलाई एक आर्थिक एकाइ माने पनि प्रदेशको कार्ययोजनाका लागि प्रादेशिक अर्थतन्त्रको प्रारूप थाहा हुन जरुरी छ । राष्ट्रिय लेखा तथ्यांक र आर्थिक सर्वेक्षणमा भएको प्रदेशस्तरको कुल गार्हस्थ्य उत्पादनलगायत सूचकले प्रारम्भिक चरणमा भए पनि प्रादेशिक अर्थतन्त्रको प्रारूप बुझ्न मद्दत गर्छन् । सातमध्ये प्रदेश तीनको अर्थतन्त्र सबैभन्दा ठूलो छ । यो प्रदेशले कुल राष्ट्रिय उत्पादनमा ४० प्रतिशतभन्दा बढी योगदान गर्छ । पारम्परिक रूपमा देशको आर्थिक केन्द्र रहेको काठमाडौं उपत्यका यही प्रदेशमा पर्ने भएकाले यसको अर्थतन्त्रमा हिस्सा ठूलो हुनु स्वाभाविक हो । दोस्रो लहरमा प्रदेश नम्बर १, २ र ५ छन् । यी प्रदेशको वार्षिक उत्पादन ४ देखि ५ खर्ब रुपैयाँ छ । गण्डकी र सुदूरपश्चिम मझौला अर्थतन्त्र भएका प्रदेश हुन् । राष्ट्रिय उत्पादनमा ४१ प्रतिशतको योगदानसहित कर्णाली प्रदेशको अर्थतन्त्र सबैभन्दा सानो छ । यो प्रदेशमा भारतसँगको व्यापारिक नाका नपर्ने र ठूला सहरी केन्द्र पनि कम रहेकाले समग्र आर्थिक क्रियाकलाप तुलनात्मक रूपमा कम छन् ।सानो अर्थतन्त्र भईकन पनि कर्णालीको आर्थिक वृद्धिदर निकै कम छ । चालु वर्षमा राष्ट्रिय आर्थिक वृद्धिदर ६८ हुँदा कर्णालीको वृद्धिदर जम्मा ५७ रहने अनुमान छ । जबकि प्रदेश ३, ४, ५ को वृद्धिदर ७ प्रतिशतभन्दा बढी छ । बाँकी प्रदेशको पनि ६५ प्रतिशत हाराहारीमा बढ्ने देखिन्छ । यसरी हेर्दा कर्णाली प्रदेशले अरूसरह अगाडि बढ्न बढी मेहनत गर्नुपर्ने देखिन्छ । प्रदेश तीन अर्थतन्त्रको सबल पक्ष भनेको क्षेत्रगत विविधता हो । यो प्रदेशमा खुद्रा तथा थोक व्यापार, घरजग्गा कारोबारदेखि कृषि तथा वन र वित्तीय मध्यस्थतालगायत क्षेत्रले अर्थतन्त्रमा योगदान गर्छन् । अन्य प्रदेश भने कृषिमा अत्यन्त निर्भर छन् । प्रदेश १, २ र सुदूरपश्चिमको अर्थतन्त्रमा कृषिको अंश एक तिहाइभन्दा बढी छ । प्रदेश ५, गण्डकी र कर्णाली पनि कृषिमा उच्च निर्भर छन् । प्रदेश २ मा मत्स्यपालनको पनि महत्त्वपूर्ण योगदान छ । उद्योगको क्षेत्रमा प्रदेश १, २, ३ र ५ अगाडि छन् भने निर्माण क्षेत्रले गण्डकी, कर्णाली र सुदूरपश्चिमको अर्थतन्त्रमा टेवा पुर्याएको छ । पर्यटन, स्वास्थ्य र अन्य सामाजिक क्षेत्रको भूमिका गण्डकी प्रदेशको अर्थतन्त्रमा तुलनात्मक रूपमा बढी छ । प्रदेश २ पर्यटन तथा ऊर्जा क्षेत्रमा पछाडि छ ।कर्णाली प्रदेशको अर्को चुनौती आर्थिक असमानतालाई न्यूनीकरण गर्नु हो । सम्पत्तिमा आधारित निजी सूचकका आधारमा हेर्दा कर्णालीका जनतामाझको असमानता अत्यन्त उच्च छ । गण्डकी र प्रदेश १ मा पनि धनी र गरिबबीचको खाडल निकै चौडा छ । यी प्रदेशले आर्थिक वृद्धिको समन्यायिक वितरण नीतिलाई प्राथमिकतासाथ अगाडि बढाउनुपर्ने देखिन्छ । प्रदेश २ र ३ मा आर्थिक असमानता तुलनात्मक रूपमा कम देखिन्छ । प्रदेश २ अर्थतन्त्रको मुख्य चुनौती चरम गरिबीमा रहेका जनतालाई गरिबीको रेखाभन्दा माथि उठाउनु हो । हाल प्रदेशका बीस प्रतिशत जनता आर्थिक रूपले चरम गरिबीमा छन् भने बहुआयामिक गरिबीको अवस्था झन् नाजुक छ । प्रदेशमा उत्पादनमूलक आर्थिक क्रियाकलाप बढाई बढीभन्दा बढी रोजगारी सिर्जना गरेर मात्र यसको निराकरण हुन सक्छ । प्रदेश २ का पाँचमध्ये एक व्यक्ति बेरोजगार छन्, जुन राष्ट्रिय औसतको दोब्बर हो । कर्णाली प्रदेशको अवस्था झन् भयावह छ, जहाँ प्रत्येक दुईमध्ये एक परिवार बहुआयामिक गरिबीमा छन् । प्रदेश ३ र गण्डकीमा गरिबीको स्थिति र बेरोजगारीदर दुवै तुलनात्मक रूपमा कम छन् । यसका साथै प्रदेशहरूको विकास प्रशासन तथा स्रोत उठाउन सक्ने क्षमता पनि निकै फरक छ । प्रदेश तीनबाहेक प्रायः सबै प्रदेश संघ सरकारमा अत्यधिक निर्भर छन् । माथिका तथ्यांकले बताउँछन् प्रादेशिक अर्थतन्त्रहरूको आकार मात्र नभई यसको बनावट, सामना गर्नुपर्ने चुनौती र प्राथमिकताका क्षेत्रमा पनि ठूलो विविधता छ । यी सबैमा प्रदेश सरकारको भूमिका भने न्यून छ । अहिलेसम्म प्रादेशिक अर्थतन्त्रबारे उनीहरूको धारणा प्रस्ट आइसकेको छैन । प्रदेश सरकारहरूले निकालेका बजेट र खर्चको अवस्था हेर्दा संकेतहरू आशाजनक छैनन् । प्रादेशिक बजेटहरू संघीय सरकारले निकाल्ने बजेटको सानो प्रतिलिपिजस्ता मात्र देखिन्छन् । कार्यक्रमहरू उही पुरानो ढर्राका कनिका छरेका जस्ता छन् भने कार्यान्वयनका उपायमा पटक्कै ध्यान दिएको पाइँदैन । अहिलेसम्मको कामकारबाही हेर्दा प्रदेश सरकारहरू पहिलेको संरचनामा रहेको अक्षमता र प्रभावहीनता दोहोर्याउन उद्यत छन् । जस्तो केन्द्रीय तहमै योजना आयोगको उपादेयतामा प्रश्न भइरहेका बेला प्रदेश सरकारहरू प्रादेशिक योजना आयोगहरू बनाउन तँछाडमछाड गर्दै छन्, जबकि सबै प्रदेशमा योजना तर्जुमाका लागि छुट्टै मन्त्रालय नै गठन भएको छ । यसले गर्दा योजना तर्जुमा वित्तीय व्यवस्थापन र कार्यान्वयनमा तारतम्य नमिल्ने पुरानै रोग भित्रिएको छ । परिणाम, सबै प्रदेशमा उही विकास बजेट खर्च नहुने र चालु खर्च भने अत्यधिक रहने क्रम सुरु भइसकेको छ । गत वर्ष संरचना र कर्मचारी नभएको कारण भए पनि अब प्रदेश सरकारसँग काम गरेर नदेखाउने कुनै बहाना छैन । प्रादेशिक सरकार गठन भई सञ्चालनमा आएको डेढ वर्ष भइसक्यो तर प्रदेशले गर्ने काम चाहिँ के हो भन्नेमा अन्योल कायमै छ । प्रदेशले संघ सरकारले संविधानतः आफूले पाउनुपर्ने अधिकार नदिएको गुनासो गरिरहँदा स्थानीय सरकारहरूले पनि प्रदेशले आफ्नो कार्यक्षेत्र मिचेको आरोप लगाइरहेका छन् । जस्तै, प्रदेशको बजेटमा एउटा गाउँपालिकाको कुनै वडामा अवस्थित स्कुलको शौचालयको छाना हाल्न ५१० लाख रुपैयाँ छुट्याइएको छ । जबकि त्यो काम एक स्थानीय सरकारले मज्जाले गर्न सक्छ । प्रदेश सरकारले काम देखाउन का लागि मात्रै सबै कुरामा हात हाल्न जरुरी छैन । संविधानले क्षेत्रीय विकासको बागडोर सम्हाल्ने जिम्मेवारी प्रदेश सरकारलाई दिएको छ । खासमा देशका सबै भौगोलिक क्षेत्रलाई आर्थिक सामाजिक विकासको समान तहमा ल्याउन संघीयता चाहिएको हो । केन्द्रीय सरकारले क्षेत्रीय अवस्थितिमा चाहिने जति ध्यान पुर्याउन सक्दैन र स्थानीय तह सानो आकारको भएकाले उनीहरूको क्षमताले भ्याउँदैन भनेर प्रदेशको कल्पना गरिएको हो । देशमा स्रोत र सम्भावनाको विविधता छ र कुन क्षेत्रमा कस्तो विकास चाहिन्छ, त्यही क्षेत्रका जनताले राम्रोसँग निर्धारण गर्न सक्छन् भनेर प्रदेशलाई आफ्नै नीति निर्माण गर्न दिइएको हो । त्यसैले प्रत्येक प्रदेशको आफ्नै विशेषताअनुसार प्राथमिकता हुनुपर्छ, जसले माथि भनिएजस्तो विकासको असमानता हटाउन वा कम गर्न मद्दत गरोस् । पहिलाको जसरी नै काम गर्न नयाँ सांसद, थप मन्त्री, कर्मचारीतन्त्र र संरचना चाहिँदैन । प्रदेश सरकार सञ्चालनमा खर्च हुने रकम राज्यकोषबाटै आउँछ, जुन जनताले तिरेको करबाट उठेको हो । तसर्थ, प्रदेशले अर्थतन्त्रमा दिने फाइदा उसले गरेको खर्चभन्दा बढी भएन भने प्रदेश हुनुको औचित्य रहँदैन । वित्तीय मामिलामा पक्कै पनि संविधानले प्रदेशलाई सीमित कार्य क्षेत्र दिएको छ । यो छुट्टै बहसको विषय हो तर प्रदेशहरू संघ सरकारको प्रोजेक्ट म्यानेजर मात्र भएर बस्न सक्दैनन् । उनीहरू उत्पादनका केन्द्र बन्नुपर्ने हुन्छ । प्रदेशको कार्यसम्पादनको सूचक भनेको कति उत्पादन भयो, कति निर्यात गर्यो र कति रोजगार सिर्जना हुन सक्यो भन्नेमा मात्र हुन सक्छ । यसले प्रदेशको आन्तरिक स्रोतको हिस्सा बढाउन मद्दत गर्छ भने क्रमशः प्रदेशलाई स्वतन्त्र रूपमा चल्न सक्षम बनाउँछ, जुन संघीयताको खास मर्म हो । बाँकी भनेको गफ मात्र हो । स्मरण रहोस्, नेपालको संघीयतामा प्रदेशको अस्तित्व रहन्छ कि रहँदैन भन्ने प्रश्नको उत्तर नै उनीहरूले कति आर्थिक सामाजिक विकास दिन सक्छन् भन्नेमा टिकेको छ ।"
महिलामय गाउँघर,सुजाता तामाङ
साउदीमा अमेरिकी सेना खटिने,"वासिङ्टन अमेरिकाले साउदी अरबमा सेना परिचालन गर्ने भएको छ । गतसाता साउदी अरबका तेल प्रशोधन केन्द्रमा आक्रमण गरिएको आक्रमणपछि अमेरिकाले उक्त निर्णय गरेको हो । अमेरिकी रक्षामन्त्री मार्क एस्परले पत्रकारहरूसँग कुरा गर्दै साउदी अरबमा खटाइने सेना प्रतिरक्षात्मक स्वरूप मा रहने जनाए । उनका अनुसार साउदीमा खटाइने सेनाको संख्याबारे निर्णय भइसकेको छैन । गत शनिबार साउदी तेल प्रशोधन केन्द्रमा ड्रोन आक्रमण गरिएको थियो । साउदी रक्षा मन्त्रालयले आक्रमणमा १८ वटा ड्रोन र ७ वटा क्षेप्यास्त्र प्रयोग गरिएको बताएको थियो । आक्रमणपछि साउदीमा तेल र ग्यास उत्पादन कटौती भएको छ । यमनी विद्रोही समूह हुथीले आक्रमणको जिम्मा लिएको भए पनि अमेरिकाले इरानी योजनाअनुसार आक्रमण गरिएको दाबी गरेको छ । अमेरिका तथा साउदी अरबले आक्रमणमा प्रयोग गरिएका ड्रोन र क्रुज क्षेप्यास्त्रका भग्नावशेषका आधारमा इरानका संलग्नता पुष्टि भएको बताउँदै आएका छन् । यसअघि अमेरिकी राष्ट्रपति डोनाल्ड ट्रम्पले आक्रमणको जवाफ दिन अमेरिकासँग धेरै विकल्प भएको चेतावनी दिएका थिए । त्यसलगत्तै अमेरिकी विदेशमन्त्री माइक पोम्पियोले सायदी अरब तथा यूएई भ्रमण गरिसकेका छन् । इरानका सन्दर्भमा विदेशमन्त्री पोम्पियो राष्ट्रपति ट्रम्पभन्दा पनि आक्रामक देखिएका छन् । साउदी राजधानी उत्रने बित्तिकै पोम्पियोले शनिबारका घटनाले विश्वव्यापी इन्धन आपूर्ति जोखिममा परेको बताएका थिए । साउदी राजकुमार मोहमद बिन सलमानलाई भेटेपछि पोम्पियोले इरानी कदमहरू सहृय नभएका तथा साउदी अरबसँग तिनको रक्षा गर्ने अधिकार भएको बताएका थिए । अमेरिका सन् २०१५ को परमाणु सम्झौताबाट एक पक्षीय रूपमा बाहिरिएपछि दुई देशबीचको तनाव थप बढेको हो । त्यसयता अमेरिकी राष्ट्रपति डोनाल्ड ट्रम्पले इरानविरुद्धका नाकाबन्दी थप कडा पारिसकेका छन् । अमेरिकी राष्ट्रपति ट्रम्पले सैनिक द्वन्द्व टार्न खोजेको संकेत गर्दै इरानविरुद्ध उच्च तहका प्रतिबन्ध घोषणा गरेका थिए ।ट्रम्पका अनुसार नयाँ प्रतिबन्धहरू इरानको केन्द्रीय बैंक र उसको विशेष कोष लक्षित हुने बताएका छन् । तर रक्षामन्त्री एस्परले अमेरिकी सेनाको जोइन्ट चिफ अफ स्टाफ जनरल जोसेफ डन्फोर्ड जुनियरलाई छेउमा राखेर साउदीमा सेना पठाउने घोषणा गरेका हुन् । साउदी अरब र संयुक्त अरब इमिरेटस्ले सहयोगका लागि अमेरिकासँग आग्रह गरेको एस्परको भनाइ छ । इरानमाथि सैनिक कारबाही गर्नेबारे विचार भइरहेको छ ? भन्ने पत्रकारको प्रश्नमा रक्षामन्त्रीले भने, हामी तत्काल त्यो सोचमा छैनौं । अमेरिकी सेना हवाई तथा क्षेप्यास्त्र प्रतिरक्षामा केन्द्रित हुने तथा दुवै मुलुकलाई अमेरिकाले आवश्यक सैन्य उपकरण उपलब्ध गराउने जनाइएको छ । जनरल डन्फोर्डले साउदीमा परिचालन गरिने अमेरिकी सेना मध्यम तहको हुने बताए ।"
आतंकवादीप्रति कडा बन्दै अस्ट्रेलिया,"(अस्ट्रेलिया)  आतंकवादप्रति पछिल्लो समयमा कडा बन्दै आएको अस्ट्रेलियाले आतंकवादी कार्यमा संलग्न र दोषी ठहर भएकाहरूको नागरिकता खारेज गर्ने कानुन निर्माण गर्ने भएको छ । नयाँ नियमानुसार आतंकवादको घटनामा संलग्न तथा दोषी ठहर र दोहोरो नागरिकता भएका व्यक्तिको नागरिकता खारेज हुने व्यवस्था कायम गरिँदै छ । अस्ट्रेलियाले पछिल्लो केही वर्षयता आतंकवादमा दोषी भएकाप्रति कडा रबैया अपनाउँदै आएको छ । अस्ट्रेलियाका गृहमन्त्री पिटर डट्टनले आतंकवादी घटनामा दोषी दोहोरो नागरिकता भएकाहरूको नागरिकता खारेज गर्न पाउनुपर्ने अधिकारसहितको कानुन परिवर्तनका लागि बिहीबार संसद्मा कार्ययोजना प्रस्तुत गरेका हुन् । उनले यो अध्यादेशको मुख्य उद्देश्य अस्ट्रेलियाली नागरिकताको अखण्डता जोगाउनुभएको बताए । उनले प्रस्तुत गरेको अध्यादेशले गृहमन्त्रीलाई आतंकवादका घटनामा दोषी पाइएको खण्डमा उनीहरूको नागरिकता खारेज गर्न सक्ने अधिकार दिने छ ।अस्ट्रेलियाले छिटफुट रूपमा आतंकवादसम्बन्धी घटना हुने गरेका भए पनि अहिलेसम्म यस किसिमका कुनै पनि घटनाको सामना गर्नुपरेको छैन । सरकारले यस्ता घटना हुन नदिन आफ्नो सुरक्षा संयन्त्र सचेत र सक्षम रहेको बताउँदै आएको छ । यसअघि अस्ट्रेलियाली नागरिकता खारेज हुन विभिन्न ३ किसिमका प्रावधान राखिएका थिए । सन् २०१५ पछि यस किसिमका घटनामा दोषी ठहर भई ६ वर्षे जेल सजाय पाएकाहरूको मात्र नागरिकता खारेज हुने व्यवस्था थियो । पछिल्लो समय अस्ट्रेलिया सरकार देशको सुरक्षाका लागि थप क्रियाशील हुन थालेको जानकारहरूको भनाइ छ । देशको सुरक्षाका लागि अस्ट्रेलिया सरकार कडा रूपमा प्रस्तुत हुँदै आएको छ, अस्ट्रेलियाली कानुनका ज्ञाता डा शमशेरसिंह थापाले कान्तिपुरसँग भने । उनी पछिल्लो समयमा अस्ट्रेलियाले आप्रवासी नीतिमा समेत परिमार्जन गरिरहेकाले नयाँ नियम अप्रत्यासित नभएको बताए । गृहमन्त्री डट्टनले प्रस्तुत गर्न लागेको अध्यादेशप्रति प्रमुख प्रतिपक्ष दल लेबरले समेत विचार गर्ने बताएको यहाँका सञ्चारमाध्यमले जनाएका छन् । लेबरकी गृह मन्त्रालयसम्बन्धी प्रवक्ता क्रिस्टिना केनेलीले देशको सुरक्षासम्बन्धी मामिला र राष्ट्रिय सुरक्षाबारे गृहमन्त्रीले सुरक्षा निकायका सुझावसमेत सुन्नुपर्ने बताएकी छन् ।"
आक्रमण गरे ध्वस्त पार्छौं,"उनले अमेरिका र उसका सहयोगी राष्ट्रलाई होसियार रहन तथा कुनै गल्ती नगर्न चेतावनी दिएका छन् । इरान जुनसुकै परिस्थितिका लागि तयार छ, उनले भनेका छन्, हामी कसैलाई हाम्रो भूमिमा प्रवेश गर्न कदापि दिने छैनौं । इरानले नियन्त्रणमा लिएका ड्रोनहरूको प्रदर्शनीको तेहरानमा उद्घाटन गर्दै सलामीले भने, इरानको सीमा पार गर्नेलाई यी ड्रोनले आक्रमण गर्ने छन् । राष्ट्रिय सेनाको अभिन्न अंग इरानी रेभोलुसनरी गार्ड कर्प्स (आईआरजीसी) अमेरिकाको आतंककारी सूचीमा छ ।"
फेसबुकद्वारा दसौं हजार एप निलम्बित,"त्यसयता फेसबुकले प्रयोगकर्ताको गोपनीयाता सुनिश्चितताका लागि क्रियाशील रहेको बताउने गरेको छ । क्याम्ब्रिज एनालिटिका काण्डमा करोडौं मानिसको गोप्य विवरण चुहिएपछि फेसबुकले धेरै मुद्दा तथा अन्तर्राष्ट्रिय आलोचनासमेत खेप्दै आएको छ । त्यसकारण पनि फेसबुकले आफ्नो छवि सुधार्न पछिल्लो निर्णय गरेको हुन सक्ने आंकलन गरिएको छ । क्याम्ब्रिज एनालिटिका काण्डपछि फेसबुकले सयौं कानुन व्यवसायी, तथ्यांक वैज्ञानिक तथा इन्जिनियरको संलग्नतामा आफ्नो माध्यममा प्रयोग हुने एपको अनुसन्धान सुरु गरेको जनाएको थियो । त्यस्ता कदमले दुरुपयोगबारे बुझ्न तथा दुराशय भएका विकासकर्तालाई रोक्न सकिने फेसबुकले जनाएको छ ।"
इलाममा साहित्यको उज्यालो,"अर्को सत्रमा किन बिक्न छाड्यो आख्यान ? शीर्षकमा प्रेम ओझा, प्रकाश बुढाथोकी र बिना थिङले गरमागरम बहस गरे । लेखक बालिका थपलियाले सहजीकरण गरिन् । यो बहसमा आख्यान लेखन र कन्टेन्टका विषयमा घनीभूत छलफल भयो । पाठकको चाहनाबमोजिमका आख्यान आए अझै पनि प्रशस्तै बिक्न सक्ने निष्कर्ष उनीहरूको थियो । अन्तिम सत्र करोड क्लब र अफवाह मा अभिनेता दयाहाङ राई, समीक्षक अनुप सुवेदी र लेखक ब्रजेश खनालबीच बहस भयो । अन्वेश थुलुङले सहजीकरण गरेको यो बहसमा नेपाली चलचित्रको स्तर, व्यापारका साथै पछिल्लो धारबारे वक्ताहरूले विचार राखे । अभिनेता राईले नेपाली चलचित्रले पछिल्लो समय धार परिवर्तन गरे पनि शैली भने नफेरिएको बताए । उनले भने, लुटपछि धेरै लुट बनियो । फरक शैलीबाट फिल्म बनाउने काममा हामी चुक्यौं । इलाम साहित्य समाजका अध्यक्ष प्रकाश थाम्सुहाङले समृद्ध मुलुक निर्माणमा कला, साहित्य र संगीतको योगदान रहने बताए ।"
घोडा मरेपछि टेलरको कन्सर्ट रद्द,"कार्यक्रम हुनुभन्दा एक महिनाअघि गायिकाले एकाएक कन्सर्ट रद्द गर्दा उनका फ्यान निराश भएका छन् भने पशु अधिकारकर्मीले भने यसको स्वागत गरेका छन् । यसअघि पशु अधिकारकर्मीले गायिकाले मेल्वर्न कपमा सहभागी भई पशुमाथिको अत्याचारलाई प्रश्रय दिएको आरोप लगाएका थिए । तपाईंले जसरी बिरालाहरूका लागि चासो देखाउनुहुन्छ । यदि यसरी नै सबै जनावरप्रति तपाईंको चासो र चिन्ता हो भने घोडामाथि हुने अत्याचारको उक्त कपमा पनि सहभागी नहुनुहोला र पशुप्रतिको अत्याचार स्वीकार्य हुँदैन भन्ने सन्देश दिनुहोला, पशु अधिकारकर्मीले गायिका स्विफ्टलाई यसो भन्दै अनुरोध गरेका थिए । स्विफ्टले कन्सर्ट रद्द गर्नुको कारण नखुलाएको भए पनि यसै कारण भएको ठानिएको छ ।सन् २०१३ मा मेलबर्न कपका दौरान ६ वटा घोडा मरेपछि पशु अधिकारकर्मीहरू यसको विरोधमा उत्रन थालेका हुन् । गायिकाले कार्यक्रममा सहभागी हुन नसक्ने जानकारी गराएपछि भने आयोजकले दुःख व्यक्त गरेको छ । एजेन्सी"
तस्बिरमा द्वन्द्वका पीडा,"राज्य वा विद्रोही पक्ष जुनसुकैका कारण ज्यान गुमाउने तथा अंगभंग हुनेलाई सरकारले नहेरेको उनको गुनासो छ । उनीहरूजस्ता शान्तिवार्तापछिका विस्फोटमा घाइते र अंगभंग भएकालाई सरकारले द्वन्द्वपीडितको सूचीमा राखेका छैनन् । जसले उनीहरू दोहोरो मारमा परेको गुनासो गर्छन् । उनीहरूले राज्यबाट कुनै किसिमको सुविधा नपाउनुका साथै इतिहासमा कतै नाम पनि नरहेको बताउँछन् । सञ्जालका अध्यक्ष सुरेन्द्र खत्रीले १० वर्षे जनयुद्धका कारण शान्तिवार्तापछि ज्यान गुमाएका, अंगभंग र घाइते भएकाहरूलाई राज्यले बेवास्ता गरेको गुनासो पोखे । द्वन्द्वको असर भोगेका हामीजस्ता नागरिकलाई राज्यले नै बेवास्ता गरेपछि कसलाई के भन्नु, उनले भने, यी यस्ता पीडितहरूको कथा र व्यथा समेटिएको अडियो र फोटो प्रदर्शनी गत वर्षदेखि सुरु गरेका छौं ।"
लम्सालको हजुरआमाका कथा,"काठमाडौं (कास) लामो समयदेखि लेखनमा सक्रिय अमृता लम्सालको कथासंग्रह हजुरआमाका कथा शनिबार सार्वजनिक भएको छ । ९६ वर्षे हजुरआमा कृष्णकुमारी घिमिरेको जन्मदिनको अवसर पारेर उनले पुस्तक ल्याएकी हुन् । कथासंग्रहमा वरिष्ठ संगीतकार शान्ति ठटाल, इन्द्रमाया पौडेल, तुला राणालगायत २३ जना हजुरआमाका अनुभव र सुम्निमा राई जस्ता नातिनी पुस्ताका भोगाइ समेटिएका छन् । लोकार्पणकै क्रममा लम्सालले कथाहरू संग्रह गर्दै जाँदा विभिन्न हजुरआमासँग साटेको अनुभव सुनाइन् । यो पुस्तक नयाँ पुस्तालाई पुराना संस्कृति, इतिहास थाहा पाउन उपयोगी हुने छ, उनले भनिन् । डम्बर चेम्जोङले हजुरआमाका कथाले नारी चेत, लैंगिक समानतालगायत विषय उठान गरेको बताए ।"
नीर शाहलाई सलाम,"ललितपुर (कास) नीर शाहका अनेक छवि छन् । चलचित्रकर्मी, रंगकर्मी, गीतकार, प्राज्ञ । पर्खिबसे आउला भनी, छोरी मलाई भागी भागी नसताऊ गहिराइमा डुब्दै नडुब, प्यारी बसन्ती, को हो त्यो जसले मलाई, अर्को जुनी चाहिँदैन मलाई जस्ता लोकप्रिय गीतका स्रष्टा शाह नै हुन् । उनै स्रष्टा शनिबार रेडियो कान्तिपुरमा आफ्ना गीतसहित प्रत्यक्ष प्रस्तुत भए । रेडियो कान्तिपुरले वरिष्ठ स्रष्टाहरूको सम्मानमा गर्दै आएको सलाम जिउँदो इतिहासलाई कार्यक्रमको १७ औं शृंखलामा शाहलाई सम्मान गरिएको हो । प्रत्यक्ष प्रसारण भएको कार्यक्रममा शाहलाई साक्षी राखेर दीपक खरेल, सुवानी मोक्तान, शैलेश सिंह, सरिता शाही, सुरज थापा, सुमन श्रेष्ठ, भविन डुंगानालगायतले शाहकै विभिन्न गीत गाए, शाहले चाहिँ आफ्नो नामदेखि करिअरका अनेक घुम्तीको कथा सुनाए । मेरो नाम खासमा नुरदेव थियो, शाहले भने, म जन्मिँदै गर्दा प्रसव पीडामा आमाले आफ्नो हातको नीर औंठी मात्रै झल्झली देखिरहनुभयो रे । त्यसपछि उहाँले मेरो नाम नीरमा बदल्नु भयो । पछि उक्त औंठी मेरो र दाइको पढाइका लागि आमाले बेचिदिनुभयो । शाहका अनुभूति सुनेर प्रत्यक्ष वाद्यवादन गरिरहेको समूहदेखि गायकगायिका सबै भावुक बनेका थिए । प्रेमपिण्ड, बसन्ती, सेतो बाघ जस्ता कृतिमा आधारित फिल्म निर्देशन गरेका शाहले थुप्रै फिल्म र नाटक खेलेका छन् । शब्दले मान्छेलाई सधैं जीवित राख्ने भएकाले उहाँले गीत लेख्न छाड्नु हुन्न, कार्यक्रममा अर्का पाका गीतकार दिनेश अधिकारीले भने, उहाँ गीत मनछुने र अर्थपूर्ण हुन्छन् । नेपाली गीतसंगीतको क्षेत्रमा अतुलनीय योगदान दिने स्रष्टाका सिर्जनालाई नयाँ पुस्ताले सम्मानसहित पस्किने यो कार्यक्रममा हरेक महिनाको पहिलो शनिबार हुँदै आएको छ । स्रष्टाहरूले समाजलाई मार्गनिर्देश गरिरहेका हुन्छन्, कार्यक्रमका परिकल्पनाकार तथा कान्तिपुर एफएमका स्टेसन म्यानेजर दिनेश डिसीले भने, पुराना र नयाँ पुस्ताका स्रष्टाबीच अन्तर्घुलनको उद्देश्यले पनि यो कार्यक्रमलाई निरन्तरता दिएका हौं ।"
निर्वेदमा युवा जोगीको कथा,"काठमाडौं (कास) गजल र समालोचनामा नाम बनाएका शैलेन्द्र अधिकारीले नयाँ कृति ल्याएका छन् । युवा जोगीको कथामा आधारित उपन्यास निर्वेद को शनिबार राजधानीमा नेपाल प्रज्ञा प्रतिष्ठानका सदस्यसचिव प्रा जगत्प्रसाद उपाध्याय प्रेक्षित, त्रिभुवन विश्वविद्यालयका उपप्राध्यापक सुदीप पोख्रेल, साहित्यकार रूपक अलङ्कारले सार्वजनिक गरे । आख्यानकार अधिकारीले साना कथाहरूका रूपमा पढ्न सकिने ससाना कथाहरूलाई उनेर उपन्यास बनाएका छन् । अलङ्कारले कृतिमाथि बोल्दै उपन्यासमा दार्शनिक पक्ष सशक्त रहेको दाबी गरे । दैनिक जीवन र लोकव्यवहारलाई पनि लेखकले उत्कृष्ट तरिकाले प्रस्तुत गरेको उनले दाबी गरे । उपप्राध्यापक पोख्रेलले कृतिमा एउटा युवकले आफ्नो बाल्यकाल वा भूतकालमा आफूले भोगेका अनुभव सम्झेर वैराग्यता महसुस गरेका प्रसंग सुन्दर रहेको औंल्याए । उपन्यासकार अधिकारीले अरू कसैले नलेखेको विषयमा जोखिम उठाएको दाबी गरे । कृति शिखा बुक्सले छापेको हो ।"
बालक पनि यौन शोषणमा,"(काठमाडौं) २०७५ साउनमा बालयौन दुराचारमा दुई फ्रान्सेली नागरिक पक्राउ परे । स्वदेश फर्किन लागेका ४२ वर्षीय क्रिस्टोफे ग्योलक्स र ३८ वर्षीय मिचेल चुपाउलाई प्रहरीको केन्द्रीय अनुसन्धान ब्युरो (सीआईबी) ले गौशालाबाट पक्राउ गरेको थियो । कागेश्वरी मनहरामा डेरा लिई बस्ने उनीहरूले त्यसैलाई बालयौन दुराचारको थलो बनाएका थिए । चुपाउ यसअघि पनि बालयौन दुराचारकै आरोपमा समातिइसकेका थिए । उनीहरूले बालकलाई फुटबल, चकलेट, स्पोर्ट्स ड्रेस किनिदिने, स्विमिङ पुलमा पौडी खेल्न लैजाने जस्ता प्रलोभनमा पारी यौन दुराचार गर्दै आएका थिए । प्रहरीले २ वर्षअघि दुई जना बालकमाथि यौन दुर्व्यवहार गरेको आरोपमा जर्मन नागरिकलाई समात्यो । राष्ट्रिय बाल अधिकार परिषद्को तथ्यांकअनुसार ती नागरिकले काभ्रेमा घर भाडामा लिएर बालकमाथि लामो समयदेखि यौन दुर्व्यवहार गर्दै आएका थिए । प्रहरीले ३ वर्षअघि ललितपुर बगलामुखी मन्दिरबाट एक १२ वर्षीय वर्षीय बालकमाथि यौन दुर्व्यवहार गरेको आरोपमा स्थानीय खड्गी थरका युवकलाई पक्राउ गरी मुद्दा दर्ता गर्यो । ती बालक मन्दिर क्षेत्रमा मागेर खाने एक महिलाका छोरा थिए । ललितपुर जिल्ला अदालतले करणी गर्ने युवकलाई जबर्जस्ती करणी र अप्राकृतिक मैथुन मुद्दाअन्तर्गत ६ वर्ष कैद र ५० हजार रुपैयाँ जरिवाना तिराउने फैसला गर्यो । करणी गरेका युवक नक्खु कारागारमा कैदी जीवन भुक्तान गरिरहेका छन् ।यी केही प्रतिनिधि घटना हुन्, जसले बालक पनि यौन दुर्व्यवहारमा पर्ने गरेको पुष्टि गर्छन् । बालकमाथि हुने अधिकांश यौन दुर्व्यवहार गोप्य हुने गरेको बाल अधिकारकर्मी बताउँछन् । उनीहरूका अनुसार सामाजिक बहिष्कार, आफन्तको संलग्नता, कमजोर आर्थिक अवस्था, समलिंगी भनेर हेप्नेलगायत कारणले प्रायः बालकले आफूमाथि भएका यौन दुर्व्यवहार गोप्य राख्ने गरेका छन् । कतिपय घटना भौगोलिक विकटताका कारण पनि प्रकाशमा आउन नसकेको बाल अधिकारकर्मी विश्वराज वज्राचार्यको भनाइ छ । केटाकेटी होटल, रेस्टुरेन्टमा गए शंका गर्छन् तर केटाकेटा एउटै कोठामा फेला परे प्रहरीले केही गर्दैन । बालकमाथि यौन शोषण बढ्नुका विभिन्न कारणमध्ये यो पनि एउटा हो, उनले भने, यसलाई नियन्त्रण गर्न दीर्घकालीन योजनाका साथ अघि बढ्नुपर्छ ।प्रत्येक वर्ष बालक यौन हिंसाका घटना बढ्दा छन् । आर्थिक वर्ष २०७५७६ मा २ सय ५२ जना बालबालिका यौन दुर्व्यवहारमा परेका थिए । त्यसमा १८ जना बालक छन् । २०७४७५ मा २ सय ४३ जना बाल यौन दुर्व्यवहारमा परेकामा ७ जना बालक रहेको परिषद्को तथ्यांक छ । प्रायः यस्ता घटना छिमेकी र आफन्तबाट हुने गरेका छन् । बालबालिकामाथि हुने बलात्कार, अपहरण, बेचबिखनजस्ता घटना निराकरण गर्न आफूहरू गम्भीर एवं संवेदनशील रहेको राष्ट्रिय बाल अधिकार परिषद् बाल संरक्षण कार्यक्रमकी व्यवस्थापक नमुना भुसालले बताइन् । हामीले कसैले खबर गरे यौन हिंसामा परेकाको उद्धार गरी संरक्षण गर्ने र पीडितलाई न्यायका लागि मुद्दा चलाउँदै आएका छौं, उनले भनिन्, क्षतिपूर्तिको व्यवस्था पनि गरेका छौं । स्थानीय तहमा बालबालिकाका विषय अझ सशक्त एवं प्रभावकारी बढाउन समन्वय भइरहेको उनको भनाइ छ । रेडियो र टीभी कार्यक्रमबाट जनचेतना फैलाउने काम पनि गरिरहेका छौं, उनले भनिन् ।बालबालिकामाथि हुने यौन दुर्व्यवहार रोक्न प्रहरीले समुदायप्रहरी साझेदारीअन्तर्गत गठित समिति परिचालन गर्ने योजना बनाएको छ । यसका लागि गृहकार्य भइरहेको नेपाल प्रहरीका केन्द्रीय प्रवक्ता प्रहरी नायब महानिरीक्षक विश्वराज पोखरेलले बताए । समितिको अगुवाइ गर्ने जिम्मेवारी प्रहरीको हो । अहिले समितिलाई प्रहरीकै अंगका रुपमा विकास गर्ने योजनामा छौं, उनले भने, यसका लागि प्रधान कार्यालयमा पनि छुट्टै महाशाखा खडा गर्न प्रहरी दरबन्दी माग भएर आउने प्रक्रियामा छ ।"
दसैंको टिकट बुकिङ खुला,अनलाइनबाट पनि बुकिङयात्रुले पहिलाजस्तो अहिले लाइन लागेरै टिकट काट्नुपर्ने अवस्था छैन । विभिन्न अनलाइनमार्फत घरमै बसेर टिकट बुकिङ गर्न सक्ने छन् । अनलाइनमा गाडी भाडादर ठाउँअनुसार राखिएको छ ।
प्राथमिकता क्षेत्रमा सवा ७ खर्ब लगानी,ऊर्जामा २ खर्ब ८९ अर्ब सञ्चालनमा रहेका २८ वाणिज्य बैंकले ऊर्जा क्षेत्रमा २ खर्ब ८९ अर्ब ७९ करोड रुपैयाँ लगानी गरेका छन् । यो ती बैंकले प्रवाह गरेको कुल कर्जा तथा सापटीको करिब १२२३ प्रतिशत मात्र हो । त्यसो त यो सबै लगानी लगानीमा रहेको होइन । बैंकले ऊर्जा क्षेत्रमा प्रवाह गरेको र लगानीका लागि प्रतिबद्धता भएको कुल रकम हो । सुरुमा प्रतिबद्धता रकमलाई बैंकले लगानीमा गणना गर्न नपाउने व्यवस्था थियो । पछि राष्ट्र बैंकले प्रतिबद्धतालाई पनि लगानीमै गणना गर्न पाउने सुविधा दिएको थियो । प्रतिशतका आधारमा यो क्षेत्रमा सबैभन्दा धेरै लगानी गर्नेमा एनएमबी बैंक रहेको छ ।
जापानी कम्पनी इच्छुक,"(काठमाडौं)  जापानी टेलिकम कम्पनी केडीडीआईले नेपाल टेलिकमको व्यावासायिक साझेदार बन्न इच्छा देखाएको छ । कम्पनीसँग विभिन्न चरणमा सञ्चार तथा सूचना प्रविधि मन्त्रालयले बैठक गरिसकेको छ ।सञ्चार तथा सूचना प्रविधिमन्त्री गोकुल बाँस्कोटाले जापानी कम्पनीले व्यावसायिक साझेदार बन्न प्रस्ताव पठाएको भए पनि प्रारम्भिक छलफलका क्रममा रहेको बताए ।जापानी कम्पनीले नाफा आधाआधा बाँड्ने गरी व्यावसायिक साझेदार बन्ने प्रस्ताव गरेको हो । जापानी कम्पनीले नाफा आधाआधा बाँड्ने र आफूले गरेको लगानी ब्याजसहित फिर्ता हुने गरी साझेदार बन्न प्रस्ताव गरेको छ, मन्त्रालय स्रोतले जानकारी दियो, तर, प्रारम्भिक प्रस्ताव हेर्दा टेलिकमका लागि फलदायी हुने खालको भने छैन । जापानी कम्पनीले गरेको प्रस्ताव गरिएजस्तै अभ्यास नेपालमा हालसम्म नगरिएको मन्त्रालयले स्रोतले जानकारी दिएको छ । सरकारले टेलिकमलाई प्रतिस्पर्धी बनाउने भन्दै लामो समयदेखि रणनीतिक साझेदार खोजी गरिरहेको थियो ।मन्त्रालयमा जापानी कम्पनी आफैंले व्यावसायिक साझेदारीको प्रस्ताव गरेको मन्त्रालय स्रोतले जानकारी दिएको छ । सरकारले केही अघि परामर्शदाता कम्पनी छनोट गरी रणनीतिक साझेदार छनोटको सम्बन्धमा अध्ययन गराएको थियो । उक्त अध्ययनले रणनीतिक साझेदारलाई २० देखि ३० प्रतिशतभन्दा बढी सेयर दिन नहुने निष्कर्ष निकालेको छ ।जापानी कम्पनीले भने कम्पनीमा आफ्नो बहुमत सेयर हुनुपर्ने प्रस्ताव गरेको छलफलमा संलग्न मन्त्रालयका एक अधिकारीले जानकारी दिए । जापानी कम्पनीसँग सञ्चार तथा सूचना प्रविधि मन्त्रालय र अर्थ मन्त्रालयका अधिकारीहरूले केही चरण छलफल गरिरहेका छन् ।टेलिकम क्षेत्रमा बढ्दो प्रतिस्पर्धा र विश्वभर टेलिकमको घट्दो आम्दानीसँग जुध्न सरकारले रणनीतिक साझेदारको खोजी गरिरहेको छ । नेपालमा पहिलोपटक फोजी प्रविधि सञ्चालन गरेको टेलिकमले यो सेवालाई विस्तार गर्न नसक्दा आम्दानी गुमाइरहेको छ । टेलिकमको फोजी अहिले काठमाडौं उपत्यका र पोखरामा मात्रै सञ्चालनमा छ । टेलिकमको प्रतिस्पर्धी एनसेलका ग्राहक आधार कम भए पनि आम्दानीमा भने अघि हुँदै आएको छ । एनसेलले दुई दर्जनभन्दा बढी सहरमा फोजी सेवा सञ्चालन गरिरहेको छ । संसारभरका टेलिकमले फोनबाट हुने आम्दानी गुमाइरहेको सन्दर्भमा नेपालमा पनि उस्तै क्रम देखिएको छ । नेपाली टेलिकम कम्पनीले स्थानीय फोन कल, अन्तर्राष्ट्रिय फोन कलबाट प्राप्त गर्ने आम्दानी गुमाउँदै छन् भने डाटाबाट प्राप्त गर्ने आम्दानी वृद्धि भइरहेको छ । टेलिकमको अहिले आम्दानी घटिरहेको भए पनि भविष्यमा यो स्वतः बढ्छ, मन्त्रालयका एक अधिकारीले भने, आधा नाफा दिने गरी व्यावसायिक साझेदार भित्र्याउँदा टेलिकमले गरेको लगानीको प्रतिफल अन्य कम्पनीले पाउँछन् ।टेलिकमले एक वर्षभित्र देशैभर फोजी सेवा विस्तार गर्ने लक्ष्य सहित गत वर्ष दुई कम्पनीसँग ठेक्का सम्झौता गरेको थियो । माघ महिनाबाट दुवै कम्पनीले समानान्तर रूपमा फोजी विस्तारको काम गरिरहेका छन् ।फोजी विस्तारको लागि हङकङस्थित सीसीएसआई नामक कम्पनीले रेडियो फ्रिक्वेन्सी नेटवर्क (र्यान) र चिनियाँ कम्पनी जेडटीईले कोर नेटवर्क विस्तारको काम पाएका छन् ।"
मसला बालीमा बजेट कम,"(अर्घाखाँची)  यहाँका स्थानीय तहहरूले मसला बाली उत्पादन र प्रवर्द्धनका कार्यक्रममा बजेट छुट्याउन कन्जुस्याइँ गरेका छन् । लसुन, प्याज, खुर्सानी, अदुवा, बेसार र धनियाँलगायत बालीका लागि न कार्यक्रम छ न त बजेट नै विनियोजन गरिएको छ । अधिकांशले बारीमा थोरै भए पनि मसला बाली लगाए पनि व्यावसायिक उत्पादन भने कमै छ । जिल्लाभर मसला बाली उत्पादनबाट वर्षमा १८ करोड २ लाख रुपैयाँको कारोबार भएको कृषि ज्ञान केन्द्रले जनाएको छ । अदुवाको भाउमा बर्सेनि उतारचढाव भएकाले व्यावसायिक रूपमा फस्टाउन सकेको छैन । सितगंगा नगरपालिकाका १४ वटै वडामा अदुवा उत्पादन हुन्छ । कहिले भाउ बढ्ने र कहिले घट्ने गरेका कारण उत्पादनमा वृद्धि हुन नसकेको केन्द्रका कृषि प्रचार अधिकृत थिरलाल गैरेले बताए । तीन वर्षदेखि यहाँ अदुवा उत्पादन घट्दो छ, उनले भने, भारतमा निर्यात हुन छाडेपछि गाउँमा उत्पादित अदुवाले बजार पाउन छाडेको हो ।बुटवल र तराईका बजारमा सितगंगाको अदुवा गए पनि पहिलेजस्तो बिक्री छैन । गानो कुहिने रोग नियन्त्रण भएको छैन । किसान नै खेती गर्न उत्साहित नभएको देखिएको छ । परम्परागत ढंगले खेती भइरहेको छ । सिद्धारा, जलुके र जुकेनाका कृषकले अन्नबाली मासेर अदुवा खेती गरेका थिए । लगानी नै नउठेपछि अहिले छाडेको बताउँछन् । अहिले यहाँका धेरैजसो किसानले घरको करेसाबारी र केहीले दुईचार रोपनीमा अदुवा खेती गरेका छन् ।जिल्लामा चार सय हेक्टर जमिनमा ३ हजार ९ सय ६८ टनसम्म अदुवा उत्पादन भएको र ११ करोड रुपैयाँको कारोबार भएको केन्द्रका सूचना अधिकारी रामबहादुर रायमाझीले बताए । उत्पादित अदुवा जिल्लाभित्र र बाहिर खपत भएको थियो । अदुवा एक रोपनीमा १ दशमलव ५ टनसम्म फल्छ । कपुरकोट जातको उत्पादन भइरहेको छ । अरू बालीमा नयाँ जात भए पनि अदुवामा अहिलेसम्म बढी उत्पादन हुने नयाँ जातको विकास गर्न सरकारको ध्यान नपुगेको सूचना अधिकारी रायमाझीले बताए । १४३ हेक्टर क्षेत्रफलमा १ हजार १ सय ४४ टन बेसार उत्पादनबाट २ करोड रुपैयाँको कारोबार भएको छ । प्याज, लसुन, खुर्सानी १ हजार १५ टनबाट ५ करोड रुपैयाँको कारोबार भएको उनले सुनाए । कृषि भन्ने बित्तिकै तरकारी बुझिन्छ । प्लास्टिकका टनेल वितरण हुन्छ, अनुदान दिइन्छ तर लसुन, प्याज, खुर्सानीजस्ता बालीमा स्थानीय तहको ध्यान नपुगेको अगुवा कृषक पुष्करनाथ बञ्जाडेले बताए । खानालाई स्वादिलो बनाउन तरकारी, दाल, मासु, अचारमा राख्नैपर्छ, उनले भने, हाम्रा जनप्रतिनिधिको नजर यिनमा परेको छैन । ठूलापोखराका कृष्णप्रसाद पाण्डेले बेसार उद्योग खोलेर कारोबार गरेका छन् । वर्षमा दस टन धुलो र दुई टन चाना र सुठो बनाएर बिक्री गर्ने गरेको उनले सुनाए । काँचो बेसार खरिद गरेर धूलो बनाएर बिक्री गर्दा वर्षमा ३ लाख रुपैयाँ कमाइ हुने उनले बताए । लोकल लसुन महँगोमा बिक्री हुन्छ, उनले भने, मुलुक बाहिरबाट भित्रिने मसला रोक्न सके स्वदेशी उत्पादन बढ्नेमा शंका छैन ।"
बारीमै कुहिन्छ आलु,"(दोलखा)  कच्ची सडक बर्खामा अवरुद्ध हुँदा सैलुङ गाउँपालिकाको ढुंगे, झोर, मनगाउँलगायत क्षेत्रमा उत्पादित आलुले बजार पाउन सकेको छैन । आलु बेच्ने बेला सडक अवरुद्ध हुँदा यहाँको आलुले बजार पाउन नसकेको हो । यस क्षेत्रमा उत्पादित १८ हजार टनभन्दा बढी आलु अलपत्र पर्ने गरेको छ । कृषिजन्य वस्तु उत्पादनमा अग्रणी मानिएको सैलुङ क्षेत्रका किसानहरूले सडककै कारण मौसमी आलुबाट फाइदा लिन नसकेको गुनासो गरे । यस क्षेत्रका सयौं टन आलु उत्पादक कृषक, व्यापारी र ढुवानीकर्ताहरू सधैं सडक सुधारकै आशामा छन् । ढुवानी समस्याले केही वर्षदेखि आलुलगायतका तरकारी बारीमै कुहिएर जाने कृषक पूर्णबहादुर खड्काले बताए ।अहिले सैलुङ वरिपरिका बारीहरूमा बेच्नलायक काउली, केराउलगायत तरकारीजन्य वस्तु प्रशस्त छन् । बजार जोड्ने सडक बिग्रिएर यातायात सञ्चालनमा छैन । त्यसैले किसानहरू अत्तालिएको खड्काले बताए । यस वर्ष पनि काउली बारीमै कुहिने डर छ, उनले भने, यस क्षेत्रमा पानी पर्न थालेपछि हिउँद र वर्षा दुवै सिजनमा यातायात सञ्चालनमा आउँदैन ।जबर्जस्ती कुदाउन खोजिएका गाडीहरू बाटामा फसेर अलपत्र छन् । ती गाडीमा लोड गरिएको आलु बिग्रने त्रास रहेको किसानहरूले बताए । खासगरी वर्षायाममा फलेका आलु यो भेगबाट सबैभन्दा बढी निकासी हुन्छ । आलुको मुख्य बजार सिन्धुपाल्चोकको मुढे र काठमाडौं उपत्यका हो । कच्ची सडकमा यातायात नचलेपछि ती यहाँको उत्पादन आधा मोलमा पनि बिक्दैन, लाँकुरीका किसान प्रेमनारायण जोशीले भने । यस क्षेत्रमा उत्पादित आलुको भाउ बिचौलियामा निर्भर छ । व्यापारीहरूले उत्पादित वस्तु सबै उठाइदिने सर्तमा भाउ तोक्छन् । बाटो बिग्रिएका बेला व्यापारीले किसानको ढाँडै भाँच्चिने गरी मूल्य गिराएर खरिद गर्न खोज्ने चलन रहेको स्थानीय दिनेश श्रेष्ठको दुःसेसो छ । उनीहरूले भनेको मूल्यमा बेच्न अस्वीकार गर्दै केही किसानहरूले जेनतेन बोकेर आफैं बजारमा आलु लगिरहेका हुन्छन् । त्यसो गर्दा सोचेभन्दा आधा मूल्य पनि नआएको उनीहरूको दुःखेसो छ । फराकिला विस्तारित सडकहरू यस गाउँपालिकाभरि नै छन् । वर्षा लागेपछि भने कुनै पनि सडक मोटर कुदाउनलायक हुँदैन । त्यसैले कम्तीमा पनि कृषिजन्य वस्तुहरू बजार पुर्याउने सडक वर्षायाममा समेत चल्ने गरी निर्माण गरिदिन किसानहरूले गाउँपालिका गुहारेका छन् । त्यसको सुनुवाइ नभएको श्रेष्ठले बताए । उक्त गाउँपालिकाले बजेटको सबैभन्दा बढी हिस्सा सडकमा खर्च गरेको जनाएको छ । हिउँदमा मात्र सञ्चालन हुन सक्ने सडक मात्रै किन बनिरहेका छन् भन्ने जिज्ञासामा सैलुङ गाउँपालिका५ का वडाध्यक्ष किरण बस्नेतले भने, यहाँका सडकहरू स्तरोन्नति गरिएका छैनन् । हिउँदभर बनायो वर्षा लागेपछि सडक काम नलाग्ने हुन्छन् । हाल मुढेदेखि कालापानीसम्म प्रदेश सरकारले सडक कालोपत्र गर्न ३२ करोड बराबरको ठेक्का आह्वान गरेको छ । उक्त सूचना सुनेका किसानहरू खुसी त छन् तर बेलैमा सडक निर्माण हुनेमा विश्वस्त छैनन् ।"
गाईपालनमा प्रदेश सभासद्,सिको गर्दै अरू थारू कल्याणकारी सभाका पूर्वअध्यक्ष एवं थरुहट आन्दोलनका जिल्ला संयोजक गोविन्दप्रसाद थारू पनि अहिले पशुपालनमै सक्रिय छन् । मासिक झन्डै २५ हजार रुपैयाँको दूध बिक्री गर्छन् । पशुपालनसँगै राजनीतिका लागि पनि समय निस्कने भएकाले थारूकै प्रेरणामा आफू यसतर्फ आकर्षित भएको उनले बताए । सात वर्षअघिसम्म यहाँ दूध उत्पादन थिएन । भगवती सहकारी दुग्ध उद्योग संस्था खुलेपछि गाईभैंसी पाल्ने किसान बढेका हुन् । बढैयाताल७ का ज्ञानेन्द्र लम्साल दूध बेचेरै मासिक २ लाख रुपैयाँ आम्दानी गर्छन् । वैदेशिक रोजगारका लागि कोरिया जान ठिक्क परेका उनलाई कविराम र वडाध्यक्ष लुइँटेलले गाईपालनका लागि सुझाव दिएका थिए । त्यसका लागि लुइँटेलले ५० हजार रुपैयाँ सहयोग पनि गरे ।
बोयरको माग बढ्दो,"तेह्रथुम (कास) पूर्वी पहाडमा बोयर जातका बाख्राको माग बढेको छ । अन्य जातका बाख्राको तुलनामा मासु छिटो लाग्ने र रोग प्रतिरोधात्मक क्षमता बढी रहेकाले माग बढेको हो ।नेपाल कृषि अनुसन्धान केन्द्र (नार्क) अन्तर्गत रहेको धनकुटाको पाख्रीबासस्थित केन्द्रले दक्षिण अफ्रिकाको आउड्सोर्न नगरबाट ल्याएका बोयर जातका बाख्राको अनुसन्धान गरेको थियो । अनुसन्धान सफल भएपछि किसानहरूले बाख्राको माग गर्न थालेको केन्द्रका पशु पोषण तथा आहारा प्राविधिक अधिकृत सुमन कार्कीले बताए । केन्द्रले पहाडको चिसो हावापानीमा फस्टाउन सक्नेनसक्नेबारे अध्ययन गरिरहेको थियो । अनुसन्धान सफल भएपछि पाठापाठी उत्पादन गरी साना किसान, व्यावसायिक फार्म र व्यावसायिक बाख्रापालक किसानलाई वितरण गर्ने तयारी गरेको छ । पाठापाठी उत्पादन नहुँदै किसानबाट माग बढेको छ । केन्द्रमा अहिले ८६ वटा बाख्रा र पाठापाठी पालिएका छन् । प्राविधिक विशेषज्ञबाहेकका चारजना कर्मचारी बाख्राको स्याहार र रेखदेखमा संलग्न छन् ।नेपालमा खसीबोकाको मासुको माग उच्च छ । त्यसका तुलनामा उत्पादन कम छ । बर्सेनि भारत र चीनबाट आयात गरिने खसीबोकालाई समेत बोयर जातको बाख्रापालनले रोक्ने केन्द्रमा रहेका पशु चिकित्सकको भनाइ छ । केन्द्रमा उत्पादन भइरहेका पाठापाठी किन्ने, पाल्ने र मासुका लागि खसीबोकाको उत्पादन गरेर मुनाफा कमाउने उद्देश्यले दैनिक दर्जनौं किसान आउने गरेको कार्कीले बताए ।"
केरुङमा थन्किए दसैंका सामान,"(रसुवा)  केरुङमा सामान लोड गर्न खाली कन्टेनर नहुँदा नेपाल ल्याउन लागिएका दसैं र तिहारका सामान गोदाममै थन्किएका छन् । चीनसँगको प्रमुख व्यापारिक नाका रसुवागढी पुग्ने सडक अवरुद्ध हुँदा केरुङमा सामान लोड गर्ने खाली कन्टेनरको अभाव भएको हो । अहिले केरुङमा सामान लोड गर्नका लागि खाली कन्टेनर छैनन्, व्यापारी धर्म पौडेलले भने, दसैं र तिहारका धेरै सामान गोदाममै थन्किएका छन् । कालिका गाउँपालिका१ नाकुरदुङमा भदौ २५ गते साँझ सडक भासिँदा पासाङल्हामु मार्ग अवरुद्ध भएको थियो । सडक अवरुद्ध हुँदा सामान लिन खाली कन्टेनर केरुङ जान पाएका छैनन् । राजधानीलगायत मुलुकका मुख्य बजारहरूमा चिनियाँ सामानकै वर्चस्व छ । दसैंमा चिनियाँ तयारी पोसाकको बढी माग हुने गरेको छ । दसैंका लागि चिनियाँ तयारी पोसाक यसै नाकाबाट भित्रिन्छन् ।बिहीबार केरुङमा ५६ वटा कन्टेनरमा सिल गरिएको जानकारी आएको रसुवागढी भन्सार कार्यालयका प्रमुख भन्सार अधिकृत पुण्यविक्रम खड्काले बताए । रसुवागढी नाकाबाट दसैं र तिहारमा बिक्री हुने रेडिमेडका सामान बढी आयात हुने गरेका छन्, उनले भने । दसैं र तिहारका लागि मात्र रसुवागढी नाकाबाट करिब ११ सय देखि १२ सय कन्टेनर सामान आयात हुने गरेको छ । लामो समयसम्म सडक अवरुद्ध भएपछि केरुङबाट तातोपानी नाकातर्फ व्यापारीहरूले स्याउ लैजान थालेका छन् । सडक अवरुद्ध भएपछि स्याउका व्यापारीले डाइभर्ट गरेर तातोपानीतर्फ लगेका हुन् । चाडबाडको मुखैमा नाका जोड्ने सडक अवरुद्ध हुँदा सबैभन्दा बढी व्यवसायी मर्कामा परेका छन् । दसैं सुरु हुन दुई साता मात्र बाँकी छ । दसैंका सामान समयमै काठमाडौं पुर्याउन सकिएन भने व्यावसायबाटै हात धुनुपर्ने अवस्था आउने व्यापारीहरूले बताए ।मंगलबार साँझदेखि मैलुङस्याफ्रुबेंसी सडकखण्ड सञ्चालनमा आएपछि केही कन्टेनर काठमाडौंतर्फ गएका छन् । पासाङल्हामु मार्गको राम्चेग्राङ सडक छिट्टै सञ्चालनमा ल्याउने गरी सडक निर्माणको काम भइरहेको प्रमुख जिल्ला अधिकारी अर्जुन भण्डारीले बताए । सडक डिभिजन कार्यालय नुवाकोटसँग समन्वय गरेर पहिरो गएका ठाउँमा तारजाली हाल्ने काम भइरहेको उनको भनाइ छ ।"
रोजाइमा जलविद्युत् र बिमा,"(काठमाडौं)  यो साता पनि कारोबारका आधारमा जलविद्युत् र बिमा कम्पनी नै अघि देखिएका छन् । पाँच दिनको कारोबारमा सबैभन्दा रसुवागढी हाइड्रोपावर कम्पनीको सबैभन्दा धेरै ३ हजार ७ सय ९१ पटक सेयर कारोबार भएको छ । सोही अवधिमा सान्जेन जलविद्युत् कम्पनीको ३ हजार ३ सय ९३ पटक कारोबार भएको नेप्सेको तथ्यांक छ । यसको अर्थ ती कम्पनीको कारोबार धेरैपटक भयो भन्ने हो । करिब डेढदुई महिनाअघिसम्म धेरै कारोबार हुने कम्पनीको पहिलो र दोस्रो स्थानमा वाणिज्य बैंक रहँदै आएका थिए । पछिल्ला सातामा परिस्थिति बदलिएको छ । वाणिज्य बैंकहरू कम सक्रिय बन्दै गएका छन् भने जलविद्युत्, बिमा र लघुवित्त कम्पनीको धेरै कारोबार हुँदै आएको छ । धेरै कारोबार हुने कम्पनीको तेस्रो स्थानमा शिवम् सिमेन्ट छ । साप्ताहिक व्यापारमा यो कम्पनीको १ हजार ६ सय १६ वटा कारोबार भएको छ । धेरै कारोबार हुने चौथो कम्पनीमा सिद्धार्थ बैंक परेको छ । सातभर यो कम्पनीको १ हजार ६ सय ६३ पटक सेयर कारोबार भएको छ । त्यसपछिको पाँचौं स्थानमा फेरि ९ सय ३७ वटा कारोबारसहित नेपाल लाइफ इन्स्योरेन्स परेको छ । यसैगरी साताका सक्रिय सूचीकृत कम्पनीमध्ये प्रमुख २० मा १३ वटा वाणिज्य बैंक परेका छन् । सामान्यतया साताभरको कारोबारका आधारमा धेरैपटक कारोबार हुने कम्पनी बढी सक्रिय र कम कारोबार हुने कम सक्रिय भनेर विश्लेषण गरिन्छ । गत साता कुल १ अर्ब ८९ करोड रुपैयाँ बराबरको सेयर कारोबार भएको थियो । कारोबार रकम गत साताको तुलनामा करिब २१ प्रतिशतले बढी हो । गत साता १ अर्ब ५६ करोड रुपैयाँ बराबरको सेयर कारोबार भएको थियो । कुल कारोबारमध्ये बैंकिङ समूहको हिस्सा करिब ८७ प्रतिशत सेयर कारोबार बैंकिङ समूहको भएको छ । उक्त अवधिमा बैंकिङ समूहअन्तर्गतका कम्पनीको ८८ करोड ८९ लाख रुपैयाँ बराबरको सेयर कारोबार भएको थियो । गत साता कुल कारोबारमा बैंकिङ समूहको हिस्सा करिब ४४ प्रतिशत थियो । सोही अवधिमा लघुवित्त समूहको साप्ताहिक कारोबार हिस्सा करिब साढे ९ प्रतिशत छ । गत साता यस्तो हिस्सा १४ प्रतिशत थियो । यो साता कुल कारोबारमा बिमा समूहको कारोबार हिस्सा करिब १३ प्रतिशत छ । गत साता यस्तो हिस्सा १० प्रतिशत थियो । साप्ताहिक सेयर कारोबारमा तीन दिन नेप्से घट्यो भने २ दिन बढ्यो । तीन दिनमा नेप्से करिब ५२ अंकले घट्यो, बाँकी २ दिनमा ४९५९ अंकले बढ्यो । समग्रमा नेप्से साप्ताहिक रूपमा नेप्से करिब ३ अंकले घटेको देखिन्छ । साताको पहिलो दिन आइतबारको तुलनामा नेप्से १५२८ अंकले बढेको देखिन्छ । आइतबार १ हजार १ सय ४००१ अंकमा रहेको नेप्से बिहीबार १ हजार १ सय ५५३० विन्दुमा पुगेको नेप्सेले जनाएको छ ।"
अनुदानकै लागि फर्म दर्ता,"(पर्वत)  कृषि र पशु विकासका क्षेत्रमा पछिल्लो समय सरकारले अनुदानका विभिन्न कार्यक्रम ल्याएपछि कतिपय व्यक्ति अनुदानकै लागि मात्र फर्म दर्ता गर्ने र केही समयपछि स्थगित वा व्यवसाय नै छाड्ने गरेको पाइएको छ । कृषि ज्ञान केन्द्र पर्वतले भदौ २० सम्म ३० दिनको समय राखेर आह्वान गरेको मोडल फर्म, साना सिँचाइ तथा यान्त्रीकरण अनुदान कार्यक्रममा करिब एक हजार किसान, फर्म तथा सहकारीले अनुदानका लागि निवेदन दिएका छन् । कतिपयले व्यवसाय सुरु नगर्दै अनुदानका लागि आवेदन पेस गर्ने र पाएपछि अर्कैका नाममा फर्म बिक्री गर्ने गरेको समेत पाइएको छ । केही वर्षअघि फलेबास३ का वैकुण्ठ भुसालले पशु तथा कृषिमा आधुनिकीकरण गर्न भन्दै सुरु गरेको पशु तथा कृषि फर्म अनुदान लिएपछि बन्द भयो । तत्कालीन पशु सेवा कार्यालयबाट २ लाख रुपैयाँ अनुदान लिएका भुसालले अनुदान लिएको दुई वर्षमै फर्म बन्द गरे । भुसालले सुरु गरेको सुनगाभा कृषि तथा पशु फर्म सञ्चालनको तीन वर्ष पनि टिकेन । त्यस्तै गत वर्ष प्याक्टबाट १० लाख अनुदान लिएको कुस्मा नगरपालिका१ को गाई फर्म सञ्चालकले अर्कैलाई बिक्री गरेको खुलेको छ ।यी केही उदाहरण मात्रै हुन् । पछिल्लो समय सरकारलाई छलेर व्यावसायिक फर्म दर्ता गर्ने क्रम बढेको छ । फर्म दर्ता गरेर केही जाँगर देखाउनेहरूले अनुदानका लागि राम्रै कागजपत्र पेस गर्छन् । जसले काम गर्दैन, उसैका डकुमेन्ट धेरै गुणस्तरीय हुन्छन्, भेटेरिनरी अस्पताल तथा पशु सेवा विज्ञ केन्द्र बागलुङका प्रमुख शम्भुराज पाण्डे भन्छन्, डकुमेन्ट चिटिक्क हुनेहरूकामा अनुदान दिँदा गम्भीर अध्ययन गर्नुपर्छ । पर्वत र बागलुङ सेवा क्षेत्र रहेको केन्द्रले पछिल्लो समय कागजपत्रलाई भन्दा फिल्ड अध्ययनलाई जोड दिने गरेको पाण्डेले बताए । यो वर्ष पशुपालनका विभिन्न शीर्षकमा आह्वान गरेको अनुदानको कार्यक्रममा निवेदन दिनेको संख्या मागको तुलनामा धेरै गुणा बढी परेको भेटेरिनरी अस्पतालले जनाएको छ । पर्वत र बागलुङ नै कार्य क्षेत्र रहने गरी पर्वतमा सञ्चालित कृषि ज्ञान केन्द्रमा पनि तोकिएको बजेटभन्दा दसौं गुणा बढी निवेदन परेको केन्द्रले जनाएको छ । निवेदन दिनेमा सबैभन्दा बढी कृषि यान्त्रीकरण शीर्षकका छन् । १५ लाख बजेट भएको कृषि यान्त्रीकरणमा यान्त्रिक हलो (पावर टेलर), घरेलु मिनी मिल, धान चुट्ने थ्रेसर, मकै रोप्ने मेसिनलगायतका उपकरणका लागि मात्रै ५ सय २२ निवेदन परेका छन् ।साना सिँचाइका १४१, ग्रिन हाउस ६७ र मोडल फर्म २६९ माग भएका छन् । ज्ञान केन्द्रमा चालु वर्षका लागि विभिन्न शीर्षकमा गरी जम्मा ३ करोड १५ लाख मात्रै बजेट छ । केन्द्रका अनुसार मोडल फर्मका लागि १ करोड ५० लाख, साना सिँचाइका लागि १ करोड २० लाख, ग्रिन हाउसका लागि ३० लाख र साना यान्त्रिक उपकरणमा १५ लाख बजेट छ । यान्त्रिक उपकरण र अन्य शीर्षकमा अनुदान माग गर्ने किसानको संख्या ९९९ छ ।घरेलु तथा साना उद्योग कार्यालयका अनुसार आर्थिक वर्ष ०७५०७६ को अन्त्यसम्ममा पर्वतमा मात्रै ४ हजार ६ सय ६७ वटा उद्योग दर्ता भएका छन् । कार्यालयका उद्योग अधिकृत गोविन्द पौडेलका अनुसार उद्योगतर्फ २२ सय ६ र वाणिज्यतर्फ २४ सय ६८ फर्म दर्ता भएका छन् । उत्पादनमूलक फर्मलाई उद्योगमा दर्ता गरिन्छ, उद्योग अधिकृत पौडेलले भने, खाली खरिदबिक्री मात्रै गर्ने गरी दर्ता हुन आउनेलाई वाणिज्यमा राखिन्छ ।कार्यालयले जिल्लाका स्थानीय तहगत दर्तालाई छुट्याएर दर्ता गरेको छ । दर्ता हुनेमा कुस्मा र फलेबास नगरपालिका, जलजला र मोदी गाउँपालिकामा सबैभन्दा धेरै छन् । उत्पादनमूलक उद्योगतर्फ कुस्मामा ९८३ दर्ता भएका छन् । त्यस्तै फलेबासमा २५३, मोदीमा २८३ र जलजलामा ३०७ दर्ता भएका छन् । बिहादीमा १४७, पैयुँमा १८२ र महाशिला गाउँपालिकामा जम्मा ५१ वटा मात्रै दर्ता भएका छन् । दर्ता भएकै हैसियतमा कृषि तथा पशु कार्यालयमा अनुदान लिन पनि कुस्मा, फलेबास, मोदी र जलजलाबाट अधिक आवेदन पर्ने गरेका छन् । एकपटक अनुदान दिएपछि सोही प्रयोजनमा एउटै फर्मलाई दिइँदैन, कृषि ज्ञान केन्द्रका प्रमुख वासुदेव रेग्मीले भने, अनुदान लिएर फर्म बिक्री वा खारेज गर्नेलाई निगरानीमा राखिएको छ । उसको जीवनभर अरू सहयोगसमेत नदिने नीति छ ।"
उखुको भुक्तानी दिन आनाकानी,"(परासी)  पश्चिम नवलपरासीका चिनी उद्योगले किसानलाई ६४ करोड रुपैयाँ भुक्तानी दिन आनाकानी गरेका छन् । उधारो उखु बेचेका किसानले क्रसिङ सकिएको ६ महिना बितिसक्दा पनि भुक्तानी नपाएका हुन् । रकम माग गर्दै किसानले पटकपटक जिल्ला प्रशासन र स्थानीय तहमा धाए पनि उद्योगीले टेरेका छैनन् ।जिल्लामा वाग्मती, इन्दिरा र लुम्बिनी चिनी मिल सञ्चालनमा छन् । मिलबाट किसानले पुरानो ४ करोड र नयाँ ६४ करोड गरेर ६८ करोड रुपैयाँ पाउन बाँकी रहेको उखु उत्पादक कृषक समितिका अध्यक्ष उमेशचन्द्र यादवले बताए । हामीले पटकपटक जिल्ला प्रशासन र स्थानीय तहमा समस्या समाधानका लागि पहल गरिदिन आग्रह गरेका छौं, उनले भने, भुक्तानी नदिने चिनी मिलमा अनिश्चित कालका लागि ताला लगाइएको छ । भुक्तानी सुरु भएपछि मात्र ताला खुल्छ । अझै केही दिनमा भुक्तानी सुरु नगरे सडक संघर्षमा जानेछौं ।दुईवटा उद्योगमा तालाबन्दी भएपछि वाग्मती चिनी मिलले किसानलाई भुक्तानी दिन सुरु गरेको थियो । मिलले अहिलेसम्म साढे २ करोड रुपैयाँ भुक्तानी गरेको छ । थप भुक्तानीका लागि पुर्जी संकलन गरिरहेको जनाएको छ । नयाँ ६४ करोडमध्ये इन्दिरा सुगर मिलले २० करोड, लुम्बिनी चिनी मिलले १२ करोड र वाग्मती चिनी मिलले ३२ करोड रुपैयाँ किसानलाई नदिएका हुन् । उद्योगलाई उखु बिक्रीबाट हुने आम्दानीले पहिलेपहिले सुस्ता गाउँपालिका३ की कलावती मुसहरको घरखर्च र छोराछोरीको विद्यालयको खर्च जोहो हुन्थ्यो । तर, अहिले उल्टै उखु काट्दा खोजेको ऋण तिर्न नसकेको उनले बताइन् । हाम्रो सबै खर्च धान्ने यही खेतीले हो । उखु बिक्री भएको ६ महिना बितिसक्दा पनि अझै भुक्तानी पाइएन, उनले गुनासो गरिन्, अब आउने वर्ष त उखु मासेर केरा खेती गर्ने सोच बनाएकी छु ।दुई महिनाअगाडि प्रशासन, उद्योगी र किसानबीच भएको छलफलमा साउनबाट भुक्तानी सुरु गर्ने प्रतिबद्धता जनाएका उद्योगीले भदौ महिना बितिसक्दा पनि भुक्तानी दिएका छैनन् । उखु क्रसिङको समयभन्दा तीन महिना ढिलो उद्योग सञ्चालन हुँदा खेतमा नै उखु सुक्ने समस्या भोगेका किसानलाई भुक्तानी पनि समयमा नपाउँदा घरखर्च धान्न नै मुस्किल परेको छ । प्रमुख जिल्ला अधिकारी शम्भुप्रसाद मरासिनीले चिनी उद्योगले पुरानो बक्यौता रकम भुक्तानी सुरु गरे पनि नयाँ भुक्तानी भने नदिएको बताए । उद्योग सञ्चालक र किसानबीच पटकपटक छलफल गराइएको छ । साउनको पहिलो साताबाट भुक्तानी सुरु गर्ने भने पनि अझै सुरु भएको छैन, उनले भने, उद्योगीलाई किसानलाई भुक्तानी दिन ताकेता गरिरहेका छौं ।"
समन्वय नहुँदा कार्यान्वयन भएन,"(गण्डकी)  अघिल्लो वर्ष गण्डकी प्रदेशले ८५ वटै स्थानीय तहमा उद्योग ग्राम सञ्चालन गर्ने घोषणा गर्यो । प्रदेश सरकारले अघिल्लो वर्षको नीति तथा कार्यक्रममा उल्लेख गरेको यो शीर्षकमा बजेट पनि छुट्याइयो । एक स्थानीय तह, एक उद्योग ग्राम नाम दिइएको यो कार्यक्रमले गति भने लिन सकेन । प्रदेश सरकारसँग जग्गा अभाव र तीन तहका सरकारबीच समन्वय नहुनुलाई यसको कारण मानिएको छ । प्रदेश सरकारसँग जग्गा प्राप्ति अधिकार नहुँदा उद्योग ग्रामको काम अघि बढाउन नसकिएको उद्योग, पर्यटन, वन तथा वातावरण मन्त्रालयले जनाएको छ । उद्योग ग्रामका लागि आवश्यक जग्गा अधिकारको माग प्रदेश सरकारले गरे पनि संघीय सरकारले बेवास्ता गरेपछि काममा समस्या भएको मन्त्रालयका कर्मचारी बताउँछन् । संघीय सरकारले जग्गा उपलब्ध नगराएसम्म कार्यक्रम अगाडि बढाउन नसकिने अवस्था रह्यो, मन्त्रालयका प्रवक्ता नारायण आचार्यले भने, सबै स्थानीय तहमा सम्भाव्यता अध्ययनका लागि टोली खटाएका थियौं । टोलीले मन्त्रालयलाई प्रतिवेदन बुझाएको छ । सम्भाव्यता अध्ययनका लागि खुला प्रतिस्पर्धाबाट टेन्डर गरी चारवटा संस्था छनोट भएका थिए । ४ प्याकेजमा गरिएको अध्ययनले ८५ मध्ये १९ वटाले सम्भाव्यता छैन भनेर अध्ययन गराउन मानेनन् । प्रतिवेदनअनुसार ६६ वटाले अध्ययन गराए । ४० वटामा सम्भावना ५१ प्रतिशतभन्दा बढी देखिएको छ । नदी, खोला, जंगलका कारण २४ वटामा राम्रो देखिएन । प्रविधि फिजिकल भएन भनेर रिपोर्ट आयो, आचार्यले भने । प्रविधि, सामाजिक, वातावरण र अर्थतन्त्रलाई मापदण्ड बनाएर संस्थाले अध्ययन गरेको मन्त्रालयले बताएको छ । ४० वटामध्ये ३ वटा प्रदेशस्तरीय औद्योगिक क्षेत्र निर्माण गर्न सकिने प्रतिवेदनले बताएको छ । प्रतिवेदनअनुसार गोरखाको च्याङ्ली, कास्कीको भोटेपोखरी र पूर्वी नवलपरासीको कावासोती नगरपालिकाको लोकाहा खोलामा निर्माण गर्न सकिन्छ । बाँकी उद्योग ग्रामका लागि सफल भएको प्रतिवेदनमा उल्लेख छ । आचार्यले एक स्थानीय तह एक उद्योग ग्राम कार्यक्रमका लागि ०७५७६ मा मन्त्रालयले १ करोड ९२ लाख रुपैयाँ विनियोजन गरेको बताए । विनियोजित रकममध्ये केही बचत पनि भएको छ, उनले थपे, यो वर्ष डेढ करोड विनियोजन भएको छ । उनका अनुसार उद्योग सञ्चालनका लागि संघ, प्रदेश र स्थानीय सरकारले बजेट हाल्नेछन् । जग्गा खोज्ने र सिफारिससँगै निर्माणको कार्य पनि स्थानीय तहले नै गर्नेछ । यो वर्ष २० वटा उद्योग ग्राम सञ्चालन गर्ने लक्ष्य सरकारको छ । विस्तृत परियोजना प्रतिवेदन (डीपीआर) बनाएर पूर्वाधार निर्माणका लागि प्रक्रिया अगाडि बढाइएको मन्त्रालयले जानकारी दिएको छ । मन्त्रालयका सचिव यामप्रसाद पोखरेलले मन्त्रालयका अधिकांश योजनामध्ये जग्गा अभावका कारण औद्योगिक क्षेत्र र उद्योग ग्राम कार्यक्रम प्रभावित भएको बताए । आचार्यले भने कानुनी प्रक्रिया लामो भएकाले संघबाट नै ढिला भएको बताए । प्रदेश सरकारले पोखरा महानगरपालिका३३ भोटेपोखरीस्थित प्रदेशस्तरीय औद्योगिक क्षेत्र बनाउने योजनाअनुरूप जग्गा खोजी गर्यो । तर, भनेजस्तो जग्गा फेला नपर्दा योजनाको प्रक्रिया अघि बढाउन सकेको छैन ।"
न्यौपानेलाई प्रबल जनसेवा श्री,काठमाडौं (कास) एनआईसी एसिया बैंकका प्रमुख कार्यकारी अधिकृत रोशनकुमार न्यौपानेले प्रबल जनसेवा श्री (चतुर्थ श्रेणी) पदक प्राप्त गरेका छन् । मुलुकको समग्र बैंकिङ क्षेत्रमा न्यौपानेले पुर्याएको योगदानको कदर गर्दै सरकारको सिफारिसमा राष्ट्रपति विद्यादेवी भण्डारीले संविधान दिवसका अवसरमा शुक्रबार उक्त पदवीको घोषणा गरेकी हुन् । सरकारले मुलुकका विभिन्न क्षेत्रमा योगदान पुर्याएका व्यक्तिहरूमध्ये युवा बैंकर न्यौपानेलाई छनोट गरेको बैंकले जारी गरेको प्रेस विज्ञप्तिमा उल्लेख छ । न्यौपाने नेपालको वाणिज्य बैंकहरूमा हाल कार्यरत प्रमुख कार्यकारी अधिकृतहरूमध्ये सबैभन्दा कम उमेर (३९ वर्ष) का छन् ।
सस्तोमा सामान किन्नेको घुइाचो,दसैंको अवसर पारेर राजधानीको भृकुटीण्डपमा असोज १ गतेदेखि सुरु भएको स्टक क्लियरेन्स मेलामा शनिबार मात्र ३१ हजारले अवलोकन गरेको छन् । मेलामा सस्तो मूल्यमा सामान किनमेल गर्ने ग्राहकको उल्लेख्य घुइँचो लागेको आयोजकको दाबी छ । इभेन्ट सोलुसन प्रालिको आयोजनामा सञ्चालन भइरहेको स्टक क्लियरेन्स मेलाको चौथो दिनसम्ममा ८३ हजारले अवलोकन गरेका छन् । इभेन्ट सोलुसनले बर्सेनि आयोजना गर्दै आएको मेलाले आमउपभोक्तालाई सस्तो मूल्यमा एकै छानामुनि हरेक प्रकारका सामान किन्ने अवसर प्रदान गर्दै आएको छ ।
"प्रतिनिधित्व बढ्यो, विभेद घटेन","(कालीकोट)  नरहरिनाथ१ का ५७ वर्षीय डिल्ली कामीलाई घरमा काम गर्न नआएको भन्दै गत माघमा स्थानीय चन विष्ट र उनका भाइ नरेन्द्रले कुटपिट गर्दा एउटा दाँत भाँचियो । आँखा, छाती र खुट्टामा चोट लाग्यो । कुटपिटको ३ दिनपछि आफन्तले बोकेर सदरमुकाम मान्म पुर्याई प्रहरीमा उजुरी दिए पनि अन्तिममा मिलापत्र गर्नुपर्यो । नरहरिनाथ९ की निर्वाचित वडासदस्य मना सार्कीलाई स्थानीय राजेन्द्रा शाही र उनकी बहिनीले आफ्ना बाबुसँग अवैध सम्बन्ध राखेको आरोप लगाउँदै कुटपिट गरी हत्या गरे । संविधानले दलित प्रतिनिधित्व बढाए पनि दलित समुदायको बाहुल्य रहेको कालीकोटमा जातीय विभेद यथावत् छ । ९ वटै स्थानीय तहमा महिलासहित दुई दलित प्रतिनिधि निर्वाचित भएका छन् ।संविधानको धारा २४ ले छुवाछूत तथा भेदभाव अन्त्यसम्बन्धी प्रावधान राखेको छ भने धारा ४० ले अधिकार र प्रतिनिधित्वको विषय उल्लेख गरेको छ । जिल्लामा २८ प्रतिशत दलित समुदायको बसोबास छ । आर्थिक रूपमा विपन्न, सामाजिक रूपमा तिरस्कृत र शैक्षिक रूपमा पछि रहेको दलित समुदायमा बालविवाह अत्यधिक छ । रास्कोट९, फुकोटका नरपति सुनार तत्कालीन एमालेबाट राष्ट्रिय सभा सदस्य छन् । माल्कोट घर भएका नेता खड्कबहादुर विश्वकर्मा ०६४ को संविधानसभा निर्वाचनमा ५१ प्रतिशत मत ल्याएर २९ हजार मतले विजयी बनेका थिए । उनी दुईपटक मन्त्री पनि बने । उनकै प्रेरणाले राजनीतिमा होमिएका नवीन विश्वकर्मा स्थानीय विकास राज्यमन्त्री बने । संविधान नबन्दासम्म फाट्टफुट्ट मात्र दलित जनप्रतिनिधि हुने कालीकोटमा कार्यकारी पदमा समेत प्रतिनिधित्व बढेको अगुवा विष्णुबहादुर विश्वकर्मा बताउँछन् । ०४९ मा माल्कोट गाविस अध्यक्ष निर्वाचित विश्वकर्मा नेकपाको कर्णाली प्रदेश कमिटी सदस्य छन् ।दलित समुदायका केही अगुवा खुला प्रतिस्पर्धा गरेर विभिन्न पदमा निर्वाचित भएको उनी बताउँछन् । तत्कालीन माओवादी केन्द्रबाट निर्वाचित लक्ष्मी विष्ट नेपाली जिल्ला समन्वय समितिको उपप्रमुख छिन् । तिलागुफा नगरपालिकाको उपप्रमुखमा दन्ता नेपाली र समन्वय समिति सदस्यमा अनन्त विश्वकर्मा निर्वाचित भए । जिल्लाका ८२ वडामध्ये १२ वडाध्यक्ष दलित समुदायका छन् । तत्कालीन माओवादी केन्द्रबाट १०, एमाले र कांग्रेसबाट एकएक जना वडाध्यक्ष निर्वाचित भएका थिए । वडा प्रमुख दलित समुदायका व्यक्ति भएका ठाउँमा दलित समुदायलक्षित कार्यक्रम बढी रहेको नरहरिनाथ गाउँपालिका अध्यक्ष धीरबहादुर विष्टले बताए । प्रतिनिधित्वले निर्णायक ठाउँमा प्रभाव त परिहाल्छ, उनले भने, दलित समुदायका वडाध्यक्ष भएका ठाउँबाट दलितलक्षित कार्यक्रम बढी छन् । नरहरिनाथमा ३ जना दलित वडाध्यक्ष छन् ।संविधानले सबैलाई समान अधिकार दिए पनि दलित समुदायमाथि विभेद हुने गरेको अधिकारकर्मी दमनराज बमले बताए । संविधान र जनयुद्ध दुवैको प्रभावले दलित प्रतिनिधित्व बढेको अर्का अधिकारकर्मी दानबहादुर विश्वकर्मा बताउँछन् । कालीकोटमा सशस्त्र युद्धका क्रममा ज्यान गुमाएका ५ सय ५३ जनामध्ये २ सय १३ जना दलित समुदायका छन् ।स्थानीय चुनावमा दलित प्रतिनिधित्व राम्रै भए पनि राजनीतिक दलको जिल्ला तथा स्थानीय समितिमा दलित प्रतिनिधित्व न्यून रहेको तिलागुफा नगर उपप्रमुख नेपालीले बताइन् । मानसिकता अझै पुरानै छ, नेपालीले भनिन्, दलितलाई देखाउनका लागि मात्र प्रतिनिधित्व गराइन्छ । दलित अगुवा जनप्रतिनिधि भए पनि विपन्न दलित समुदायको जीवनमा कुनै सुधार आउन नसकेको अधिकारकर्मी बाले विश्वकर्माले बताए । संविधानले मौलिक हकमा राखेका विषय पनि व्यवहारमा लागू हुन नसकेको उनको दाबी छ । समावेशी प्रतिनिधित्व भए पनि निर्णायक तहमा दलितको पहुँच अझै नपुगेको नेपाल महिला संघकी केन्द्रीय सदस्य छाया सुनारले बताइन् । उनले क्षमता भएका दलितलाई पाखा लगाएर आसेपासेलाई प्रतिनिधित्व गराउनुले दलित समुदायको जीवनमा प्रभाव पार्ने काम हुन नसकेको जनाइन् ।"
'कास्की२ मा उठ्दिनँ',"काठमाडौं (कास) सत्तारूढ नेकपा नेता वामदेव गौतमले पार्टीलाई कास्की२ बाट आफू उपनिर्वाचन नलड्ने जानकारी गराएका छन् । नेकपा सचिवालयको शनिबार बसेको बैठकमा गौतमले कास्की २ बाट चुनाव उठ्नु फेरि पराजित हुनु हो भन्दै त्यहाँबाट आफू नउठ्ने जानकारी गराएको उनी निकट स्रोतको भनाइ छ । मंसिर १४ मा हुने उपनिर्वाचनमा उम्मेदवारी दिन आग्रह गर्ने अध्यक्षद्वय केपी शर्मा ओली र पुष्पकमल दाहालप्रति आभार प्रकट गर्छु तर म चुनावमा उठ्दिनँ, गौतमको भनाइ उद्धृत गर्दै स्रोतले भन्यो । त्यहाँ स्थानीय नेतालाई नै चुनावमा उठाउन गौतमले अध्यक्षद्वयलाई आग्रह गरेका छन् । २०७४ मा भएको प्रतिनिधिसभा चुनावमा गौतम बर्दिया १ बाट पराजित भएका थिए । यसअघि कास्की २ बाट गौतम उपचुनावमा उठ्ने चर्चा थियो । हेलिकप्टर दुर्घटनामा प्रतिनिधिसभा सदस्य एवं तत्कालीन संस्कृति, पर्यटन तथा नागरिक उड्डयनमन्त्री रवीन्द्र अधिकारीको निधन भएपछि कास्की २ मा उपनिर्वाचन हुँदै छ ।"
युरोसियन देशका सभामुखको बैठकमा महरा,"काठमाडौं (कास) युरोसियन मुलुकका सभामुखहरूको बैठकमा भाग लिन सभामुख कृष्णबहादुर महरा शनिबार कजाकस्तान गएका छन् । महराको ६ सदस्यीय भ्रमण दलमा प्रतिनिधिसभा सदस्यहरू मानबहादुर विश्वकर्मा, राधा ज्ञवाली र अमृतादेवी अग्रहरी, संसद् सचिवालयका प्रमुख लेखा नियन्त्रक वसन्तराज सिग्देल र सभामुखका स्वकीय सचिव डोरबहादुर पुन छन् । आइतबारदेखि बुधबारसम्म कजाकस्तानको अस्तानामा हुने युरेसियन देशका सभामुखको चौथो बैठकलाई महराले सम्बोधन गर्ने जानकारी संसद् सचिवालयले दिएको छ । बैठकमा कजाकस्तानका लागि नेपाली महावाणिज्यदूत बरुण चौधरी र प्रतिनिधिसभा सदस्य विनोद चौधरी पनि सहभागी हुनेछन् ।"
मानव सेवा आश्रमलाई २ लाखको पुरस्कार,"काठमाडौं (कास) रामबाबुज्ञानु सामाजिक सेवा पुरस्कार कोषले हेटौंडाको सामाजिक संस्था मानव सेवा आश्रम लाई २ लाख रुपैयाँको पुरस्कार प्रदान गरेको छ । सडकमा जीवन बिताइरहेकाहरूको उद्धार र पालनपोषणजस्ता सामाजिक कार्य गर्दै आएको आश्रमलाई रामबाबुज्ञानु सामाजिक सेवा पुरस्कार प्रदान गरिएको कोषले जनाएको छ । कोषले आशा अपांग केन्द्र, गुल्मी र नेपाल स्नेही काख, काठमाडौंलाई समेत जनही १ लाख रुपैयाँको रामबाबुज्ञानु समाजसेवी पुरस्कार प्रदान गरेको छ ।"
"आयो कार्यविधि, तयारीले गति लिने","(काठमाडौं)  आसन्न १३ औं दक्षिण एसियाली खेलकुद (साग) का लागि बहुप्रतीक्षित कार्यविधि मन्त्रिपरिषद्ले पारित गरेपछि आयोजना तयारीले गति लिने अपेक्षा गरिएको छ । सागको प्रशासनिक तयारीका लागि कार्यविधिको अन्योल अन्त्य गर्दै मन्त्रिपरिषद्ले झन्डै ३ महिनापछि यसलाई पारित गरेको हो ।असार ५ को मन्त्रिपरिषद् बैठकमा पहिलोपल्ट पेश गरिएको कार्यविधिमाथि असार १९ को बैठकमा छलफल भएको थियो । आवश्यक परिमार्जनपछि भदौ २६ को बैठकले यसलाई पारित गरेको हो । राष्ट्रिय खेलकुद परिषद (राखेप) ले कार्यविधि पारित हुन ढिला हुनाका बावजुद आयोजना तयारीमा असर नपुगेको दाबी गरे पनि प्राविधिक पक्षमा कार्यविधि अनिवार्य भइसकेको थियो ।सागको कार्यविधि आउन विलम्ब हुनुकै कारण तयारीमा पनि असर पर्नसक्ने देखिएको छ । कार्यविधिमा प्रतियोगिताका लागि आवश्यक लजिस्टिक (खेल सामग्री, पोसाक, किट्स) खरिदमा सार्वजनिक खरिद ऐनअन्तर्गन गर्नुपर्ने व्यवस्था समावेश गरिएको छ । छोटो समयमा यी सामग्री खरिद गर्नुपर्ने बाध्यता एकातिर छ भने सार्वजिनक खरिद ऐनको जटिलता अर्कोतर्फ छ ।मंसिर १५ देखि २४ सम्म काठमाडौं, ललितपुर र कास्कीमा आयोजना हुने तय भएको १३ औं सागका लागि अब ६९ दिन बाँकी छ । यसबीचमा पूर्वाधारबाहेक तयारीका लागि टेण्डर प्रक्रिया सुरु भइसकेको छैन । सार्वजनिक खरिद ऐनअन्तर्गत टेण्डर प्रक्रिया पूरा गर्न नै करिब ४० दिनको समयमा लाग्नेछ । बाँकी २९ दिनमा आवश्यक सामान उपलब्ध हुन सक्नेमा शंका गर्ने धेरै आधार रहन्छ ।कार्यविधिको अनुसूची १, परिच्छेद ६ को दफा ३१ मा ऐनअनुसार खरिद प्रक्रिया पूरा गर्दा तोकिएको समयमा प्रतियोगिता आयोजना गर्न नसक्ने अवस्था आएमा कानुन प्रतिकुल नहुने गरी प्रतिस्पर्धा गराई बोलपत्रका लागि तोकिएको समय घटाएर खरिद सम्झौता गर्न सकिने पनि उल्लेख छ । सदस्यसचिव रमेशकुमार सिलवालले यही बुँदालाई टेकेर सागको लजिस्टिक सामग्री खरिद प्रक्रियालाई फास्ट ट्र्याक मार्फत सम्पन्न गर्ने योजना बनाएका छन् । सरकारले सुरुमै कानुन उल्लंघन गरेर खरिद प्रक्रिया सुरु गर त भन्दैन । हामीलाई प्रक्रिया छोट्याउने अधिकार पनि दिएको छ, उनले कान्तिपुरसँग भने, हामीले लजिस्टिक सामग्री खरिदका लागि केही प्रक्रिया सुरु गरिसकेका छौं । टेण्डर आह्वानका लागि पनि हामी तयारी अवस्थामा छौं । कार्यविधिमा यसो गर भने पनि राज्यको प्रतिष्ठाको रूपमा रहेको सागलाई सम्पन्न गर्न सबै विकल्प तयार हुनेछन् ।राखेपअन्तर्गत १३ औं साग सचिवालयले सरकार आफैंले खरिद गर्न नभ्याउने अवस्था आएमा अन्तिम विकल्पबारे पनि छलफल थालेको छ । सचिवालय प्रमुख कमल खनालका अनुसार सम्बन्धित खेलको सामग्री, पोसाक, किट्स ब्यागलगायतका सामान सम्बन्धित खेल संघले नै खरिद गर्ने व्यवस्था गर्न सकिन्छ । यस्तो गर्दा अनियमितताको सम्भावना नकार्न सकिँदैन त्यसैले यो अन्तिम विकल्पमात्र हो । हामीले यसबारे पनि सोच्न सक्छौं भन्न खोजेको मात्र हो, उनले भने, कार्यविधिमा उल्लेख भएअनुसार नै समय छोट्याएर टेण्डर प्रक्रियाअनुसार गर्दा पनि समयमै सामान ल्याउन सकिन्छ ।त्यसो त सागको लजिस्टिक सामान खरिदका लागि पछिल्लोपल्ट वैशाख २६ मा बसेको साग तयारी समितिको बैठकमै छलफल भएको थियो । छलफलमा यस्ता सामानका लागि वैदेशिक सहयोगको प्रक्रिया सुरु गर्ने सहमति भएको थियो । तर ५ महिनाको अन्तरालमा यसबारे तयारी समितिको बैठक पनि बस्न नसक्नु र वैदेशिक सहयोगको प्रक्रिया पनि सुरु नुहुनुले अन्तिम समयमा दबाब थपिएको हो । सदस्यसचिव सिलवालले परराष्ट्र मन्त्रालयमार्फत चीन सरकारसँग लजिस्टिक सहयोगको माग भए पनि अस्वीकृत भएको गत महिना नै बताइसकेका छन् ।साग आयोजनाको तयारीमा सरकार नै जिम्मेवार नरहेको अर्को दृष्टान्त हो, तयारी समितिको निस्क्रियता । राखेप बोर्ड अध्यक्षसमेत रहेका युवा तथा खेलकुदमन्त्री संयोजक रहने साग तयारी समितिको बैठक वैशाख २६ यता बस्न सकेको छैन । अनौपचारिक कुराकानीमा मन्त्री जगतबहादुर विश्वकर्माले कार्यविधि आएपछि बैठक बस्ने बताउने गरेको समितिका सदस्यहरू नै बताउँछन् । कार्यविधि आएको डेढ साता भइसकेको छ, तयारी समिति बैठकको गुन्जायश छैन ।२ महिना १० दिनको समय बाँकी रहँदा तयारी समितिअन्तर्गतका उपसमितिहरू बन्न सकेका छैनन् । कार्यविधिमा उल्लेख भएको १५ उपसमितिमध्ये अहिलेसम्म प्राविधकि, सुरक्षा, स्वास्थ्य र एन्टी डोपिङका लागि समिति बनेका छन् । खेलस्थल व्यवस्थापन, यातायात व्यवस्थापन, आवास व्यवस्थापन र स्वयंसेवक परिचालन समितिको संयोजक मात्र तोकिएको छ । बाँकी राष्ट्रिय टिम तयारी, स्रोतसाधन, प्रचार प्रसार तथा प्रकासन, समारोह व्यवस्थापन, अनुगमन तथा निरीक्षण, अतिथि सत्कार र खेल सामग्री, उपकरण तथा पोसाक व्यवस्थापन समिति बनेकै छैन । सायद समितिको आसन्न बैठकमा यसबारे निर्णय हुनेछ । साग सचिवालय प्रमुख खनालले आवश्यक समितिहरू नबने पनि तयारी प्रक्रिया नरोकिएको दाबी गर्छन् । समिति नबनेको अवस्थामा हाम्रा सम्बन्धित शाखाका साथीलाई सचिवालयमार्फत जिम्मेवारीमा लगाएका छौं, उनले भने ।"
खेलाडीको भत्ता बढ्यो,"कार्यविधिको दफा २९ मा बन्द प्रशिक्षणमा रहेका खेलाडीको पोशाक खर्चका लागि ४ हजार ५ सय को सीमा तोकिएको छ । त्यस्तै प्रतियोगिताका लागि खेलाडी तथा अफिसियलको ट्र्याकसुट, जुत्ता, मोजा, जर्सी, टावेलसहितका लागि १२ हजार रुपैयाँसम्म अधिकतम खर्चसीमा तोकिएको छ । दुवै प्रस्तावितभन्दा आधा कम हो । हामीले प्रशिक्षणका लागि ७ हजार ५ सय र प्रतियोगिताका लागि २५ हजार अधिकतम खर्चको सीमा उल्लेख गरेका थियौं, सचिवालय प्रमुख खनालले भने, कार्यविधिमा उल्लेख भएको रकमको सीमामा रहेर आवश्यक सामग्री खरिद गर्न कठिन हुन्छ । यसबारे हामी छलफल गर्नेछौं ।"
बंगलादेश विजयी,(काठमाडौं)  हल्चोकस्थित एपीएफ मैदानमा भइरहेको साफ यू१८ फुटबल च्याम्पियनसिपको समूह ए अन्तर्गत बंगलादेशले विजयी सुरुआत गरेको छ । शनिबार बंगलादेशले श्रीलंकामाथि ३० को जित रचेको हो । खेल सुरु भएको पहिलो मिनेटमै अग्रता बनाएको बंगलादेशले त्यसयता श्रीलंकालाई खेलमा फर्कने अवसर नै दिएन । बंगलादेशका डिफेन्डर तानवीर हुसेनले गोल गरेका थिए । पहिलो हाफमा अग्रता कायम राखेको बंगलादेशले दोस्रो हाफको अन्त्यतिर दुई गोल थप्यो । ७७ औं मिनेटमा मोहम्मद फाहिमले पेनाल्टी क्षेत्रबाट उत्कृष्ट भलीमा गोल गरेका थिए भने ८६ औं मिनेटमा मोहम्मद फोयसाल अहमद फाहिमले गोल गरी ३० को जित निश्चित गरे । बंगलादेश अघिल्लो संस्करणको उपविजेता टोली हो ।समूह ए मा उपाधि दाबेदार भारत पनि छ । भारतले आफ्नो पहिलो खेल सोमबार बंगलादेशसँग खेल्नेछ । त्यसअघि आइतबार नेपालले भुटानसँग प्रतिस्पर्धा गर्नेछ । शुक्रबार उद्घाटन खेलमा माल्दिभ्ससँग ११ गोलको बराबरी खेल्दै अंक बाँडेको नेपालले सेमिफाइनलमा स्थान बनाउन आइतबारको खेल जित्नैपर्नेछ ।
धरानलाई एकेडेमी कप,"सुनसरी (कास) प्रथम प्रदेश १ स्तरीय यू१४ एन्फा एकेडेमी कप फुटबलको उपाधि धरानको एन्फा एकेडेमी जितेको छ । टोलीले शनिबार सम्पन्न फाइनलमा मोरङको एम्ब्रीय एकेडेमीलाई १० ले पराजित गरेको हो । विजेताले ५० हजार र उपविजेताले २५ हजार रुपैयाँ पुरस्कार जिते । प्राप्त पेनाल्टीमा आयुश गुरुङले निर्णायक गोल गरे । फाइनलको म्यान अफ द म्याच एम्ब्रीयका सन्देश सुब्बा घोषित भए । उनले २ हजार पुरस्कार पाए । आयुश उत्कृष्ट खेलाडी भएर तीन हजार जिते । उत्कृष्ट फरवार्ड एम्ब्रीयका कोमल थापा मगर घोषित भए । विजेताका युनिश बुढाथोकी उत्कृष्ट डिफेन्स, असिमजंग कार्की उत्कृष्ट मिडफिल्डर र कृशल मोक्तान उत्कृष्ट गोलकिपर घोषित भए । सबैले ३ हजार पुरस्कार पाए । प्रशिक्षकमा एकेडेमीकै सुमन श्रेष्ठ उत्कृष्ट भए । प्रतियोगितामा प्रदेश १ का १० वटा एकेडेमीले भाग लिएका थिए । एन्फा एकेडेमी म्यानेजमेन्ट कमिटी धरानद्वारा आयोजित प्रतियोगिता समापनमा एकेडेमीस्तरीय प्रतियोगिताले उत्कृष्ट खेलाडी उत्पादन गर्ने अध्यक्ष किशोर राईले बताए । उनले प्रतियोगिताले एकेडेमीमा फुटबल सिक्दै गरेका युवालाई थप प्रोत्साहित गरेको बताए । होम एन्ड अवेको आधारमा फुटबल खेल्ने गरी एन्फा एकेडेमी धरान विभिन्न क्लबकै होम ग्राउन्डमा आउने बताए ।"
नेक्सस र ग्रेटर हिमालयन विजयी,"काठमाडौं (कास) आयोजक नेक्सस क्रिकेट एकेडेमीले यू१९ ट्वान्टी२० एकेडेमी क्रिकेट लिगको पहिलो दिन हिमालय क्रिकेट एकेडेमीलाई १० र ग्रेटर हिमालयन क्रिकेट एकेडेमीले काठमाडौं क्रिकेट ट्रेनिङ सेन्टर (केसीटीसी) लाई ५ रनले पराजित गरेका छन् ।राष्ट्रिय खेलकुद परिषद्को समन्वयमा नेक्सस क्रिकेट एकेडेमीको आयोजनामा मुलपानी क्रिकेट मैदानमा शनिबार सुरु स्पर्धामा टस हारेर ब्याटिङ गरेको नेक्ससले निर्धारित १५ ओभरमा ५ विकेट गुमाई १ सय ४५ रन बनायो । लोकेश बमले ३६ बलमा ४ छक्का र ६ चौकासहित ६७, कप्तान हिमांशु शाहीले २० बलमा ३ छक्का र ४ चौका प्रहार गर्दै ४६ र दीपक तितुङले २ छक्का मदतमा १५ रन बनाए । हिमालयनका सन्दीप खड्काले ३, खडक बोहराले २ र गजेन्द्र बोहराले १ विकेट लिए । हिमालयनले ६ विकेट गुमाएर १ सय ३५ रनमात्र बनाउन सक्यो । दीपक बोहराले २२ बलमा ७ छक्कासहित ५४, दीपेन्द्र बोहराले ४० बलमा ४ छक्का २ चौकासहित ५२ रन बनाए । नेक्ससका आकाश चन्दले २ तथा क्रिस कार्की र सुवास बिकले ११ विकेट लिए । म्यान अफ द म्याच आकाश चन्द भए । दोस्रो खेलमा टस जितेको ग्रेटर हिमालयन १९५ ओभरमा १ सय ५ रनमा अलआउट भयो । प्रवेश खड्काले ३२, विवेक यादवले २५ र विशाल खत्रीले १७ रन बनाए । केसीटीसीका हेमन्त धामी, सूर्या तामाङ र तिलक भण्डारीले २२, अर्जुन गिरी र विपिन आचार्यले ११ विकेट लिए । अर्जुन गिरीले २९ र विपिन आचार्यले १९ रन बनाए पनि केसीटीसीलाई जिताउन सकेनन् । म्यान अफ द म्याच ग्रेटरका विवेकसहित विज्ञानराज गौतमले ३३, सोनु देवकोटाले २ र अभिषेक बस्नेतले १ विकेट लिए ।"
पालुङ च्याम्पियन,"हेटौंडा (कास) पाँचौ संस्करणको केशवलाल श्रेष्ठ स्मृति जिल्लास्तरीय भलिबलको उपाधि थाहा नगरपालिकाको पालुङले जितेको छ । हटिया स्पोटर््स एकेडेमीको आयोजनामा हेटौंडा१७ स्थित हटियामा भएको फाइनलमा पालुङले वज्रबाराहीलाई २५२३, २५२१, २६२४ को सेटमा पराजित गर्यो । विजेताले ८० हजार र उपविजेताले ४० हजार रुपैयाँ पुरस्कार पाए । विजेताका सविन कार्की सर्वोत्कृष्ट खेलाडी घोषित भए । पालुङका सुशील लो उत्कृष्ट सेटर, किरण गिरी उत्कृष्ट ब्लकर र शंकर कार्की उत्कृष्ट प्रशिक्षक घोषित भए । बज्रबाराहीका बलराम सुवेदी उत्कृष्ट स्पाइकर भए । सबैले नगद पुरस्कार पाए ।"
धरान क्लब क्वाटरफाइनलमा,"विराटनगर (कास) डाँगीहाट युथ क्लबको आयोजनामा शनिबार तेस्रो लक्ष्मीमार्ग आमन्त्रण गोल्डकप फुटबल प्रतिोयोगिता मोरङको लक्ष्मी खेल मैदानमा सुरु भएको छ । उद्घाटन खेलमा धरान फुटबल क्लबले आयोजकलाई टाइब्रेकरमा ४३ ले हराएर क्वाटरफाइनल तय गर्यो । अब धरानले मदन भण्डारी ऐकेडेमी काठमाडौं र गोर्खा ब्वाइज बुटवलको विजेतासँग सेमिफाइनल पुग्नका लागि प्रतिस्पर्धा गर्नेछ । निर्धारित समयमा दुवै टिमले गोलरहित बराबरी खेल खेलेपछि टाइब्रेकरबाट विजेता टुंगो लगाउँदा धरानले बाजी मारेको हो । धरानको तर्फबाट विष्णु सुनार, मनोज राई, बुद्ध चेम्जोङ र वर्तमान राईको प्रहार गोलमा परिणत हुँदा मनीष गुरुङको प्रहार पोलमा लागेर फर्किएको थियो । आयोजकका विक्रम लिम्बु, अनुज मगर र राईमान राईको प्रहार गोलमा परिणत हुँदा सुनील खड्काको प्रहार धरानका गोलकिपर लक्की कार्कीले बचाएर विजय आधार तयार गरे ।आयोजकका मिलन राईको अन्तिम प्रहार पोलमा लागेर फर्कंदा टिम घर फकर्नुपरेको थियो । म्यान अफ द म्याच धरानका गोलकिपर लक्की भए । उनले ५ हजार पाए । आठ टिमको सहभागिता रहेको प्रतियोगिता विजेताले ५ लाख र उपविजेताले २ लाख ५० हजार रुपैयाँ पुरस्कार पाउने क्लवका अध्यक्ष बिक्री वान्तवा राईले वताए । आइतबार झापा ११ र सशस्त्र प्रहरीको एपीएफबीच खेल हुनेछ ।"
गोल्डेनगेट विजयी,"काठमाडौं (कास) गोल्डेनगेटले पाँचौं बीएमके खुला पुरुष बास्केटबलमा शनिबार एसडीसीलाई ६४५२ स्कोरले पराजित गरेको छ । गोल्डेनगेटका राजीव जोशीले १५ स्कोर गरे । चण्डोलस्थित आयोजक विशाल मिलन केन्द्रको कोर्टमा भइरहेको प्रतियोगितामा आइस वाकर, गोर्खा ब्वाइज र कीर्तिपुर पनि विजयी भए । वाकरले आयोजक बीएमकेलाई ४८४१ ले हराउँदा उर्गेनले १७ स्कोर गरे । गोर्खाले एनसीएचएस क्लबलाई ६७३० ले पाखा लगायो । अन्नपूर्णविरुद्ध कीर्तिपुर ६१३५ ले विजयी भयो । कीर्तिपुरका सुरज खड्गीले १७ स्कोर जोडे । लिगकम नकआउटका आधारमा १० टिमले प्रतिस्पर्धा गर्नेछन् । विजेताले ४० हजार र उपविजेताले २० हजार रुपैयाँ पुरस्कार प्राप्त गर्नेछन् ।"
सुमेरु च्याम्पियन,काठमाडौं (कास) सुमेरु हस्पिटलले इन्टर हस्पिटल फुटसल च्याम्पियनसिपको उपाधि जितेको छ । टोलीले शनिबार फाइनलमा काठमाडौं मोडेल हस्पिटललाई ३१ ले हरायो । ढुकु फुटसलमा सुमेरुलाई च्याम्पियन बनाउन कान्जा तेन्जिङ शेर्पाले २ र अनिल महर्जनले १ गोल गरे । सुमेरुले मध्यपुर र मोडेलले अल्कालाई हराएका थिए । सुमेरुले ३० हजार र मोडेलले २० हजार रुपैयाँ पुरस्कार पाए ।
सन्तोष र महेशलाई स्वर्ण,काठमाडौं (कास) क्योकानका सन्तोष कालीराजले दोस्रो आईएफकेके राष्ट्रिय फुल कन्ट्याक्ट कराँतेको पुरुष ६५ केजीमा शनिबार स्वर्ण पदक जिजतेका छन् । फाइनलमा उनले क्योकानकै सुशान्त लामिछानेलाई हराए । ५५ केजीमा आईएफकेकेका महेश भुजेलले क्योकानका विश्व लामालाई हराएर स्वर्ण जिते । राखेप सेमी कभर्डहलमा भएको प्रतियोगिताको ३० केजीमा आईकेएका सागर थिङ र ४५ केजीमा आईकेओ वज्रका सुरज बिकले स्वर्ण र रजत जिते।
रुपिज र युलेन्सलाई उपाधि,काठमाडौं (कास) अन्तरविद्यालय थ्री बाई थ्री बास्केटबलको छात्रातर्फ आयोजक रुपिज स्कुल च्याम्पियन भएको छ । छात्रतर्फ युलेन्स स्कुलले उपाधि जितेको हो । फाइनलमा रुपिजले संस्कृति र युलेन्सले नामी स्कुललाई हराएर उपाधि जितेका हुन् । दुवै विधाका विजेता र उपविजेताले क्रमशः २० हजार र १५ हजार रुपैयाँ पुरस्कार पाए । रुपिजकी हिसी चोन्देन विष्ट र स्पन्दन प्रधानांग सर्वोत्कृष्ट भए ।
सिटीको ८ गोल,"लन्डन म्यानचेस्टर सिटीले इंग्लिस प्रिमियर लिगमा सानदार पुनरागमन गर्नेक्रममा शनिबार वाटफोर्डलाई ८० ले पराजित गरेको छ । गत साता नर्विचसँग अप्रत्यासित रूपमा पराजित भएपछि सिटी अग्रताको दौडमा लिभरपुलभन्दा पछाडि परेको थियो । तर इतिहाद रंगशालामा सिटीलाई खेलमा फर्कन एक मिनेट पनि कुर्नुपरेन । कप्तान डेविड सिल्भाले ५२ सेकेन्डमै गोल गरी सिटीलाई अग्रता दिलाए । पहिलो १८ मिनेटभित्र सिटीले ५ गोल गरेको थियो । सर्जियो अगुइरोले सातौं मिनेटमा पेनाल्टीमा दोस्रो, रियाद महारेजले १२ र बर्नान्डो सिल्भाले १५ औं मिनेटमा चौथो गोल गरे । निकोलस ओटमन्टीले १८ औं मिनेटमा गोल गरे । बर्नान्डोले ४८ र ६० औं मिनेटमा थप दुई गोल गरी आफ्नो खेलजीवनकै पहिलो ह्याट्रिक पूरा गरे । केभिन डी ब्रुयनले ८५ औं मिनेटमा आठौं गोल गर्दै सिटीलाई प्रिमियर लिगमा आफ्नो ठूलो गोलअन्तरको जित दिलाए । म्यानचेस्टर युनाइटेडले सन् १९९५ मा इप्सविचलाई ९० ले हराएको खेल प्रिमियर लिगमा फराकिलो अन्तरको जित हो ।वाटफोर्डको इंग्लिस लिगकै यो सबैभन्दा ठूलो हार हो । सिटी १३ अंकसहित दोस्रो स्थानमा छ । शीर्षस्थानको लिभरपुलभन्दा २ अंकले पछाडि छ । लिभरपुलले आइतबार चेल्सीसँग स्टामफोर्ड ब्रिजमा खेल्नेछ । लेस्टर ११ र बर्नमाउथ १० अंक पुर्याउँदै क्रमशः तेस्रो र चौथो स्थानमा उक्लिएको छ । बर्नली र सेफिल्ड युनाइटेड सातौं र आठौं स्थानमा छन् । उपाधि दौडमा आउने आस गरिएको टोटेनहमलाई लेस्टर सिटीले २१ ले पराजित गर्यो । ह्यारी केनको गोलमा टोटेनहमले २९ औं मिनेटमा अग्रता लिए पनि रिकार्डो पेरेइराले ६९ र जेम्स म्याडिसनले ८५ औं मिनेटमा गोल गर्दै घरेलु टोली लेस्टरलाई विजयी बनाए । म्याडिसनको यो पहिलो लिग गोल हो । बर्नलीले नर्विचलाई २० ले पराजित गर्यो । एभरटन घरेलु मैदानमै सेफिल्डसँग ०२ ले स्तब्ध भयो । बर्नमाउथले शुक्रबार राति आफ्नो दक्षिण तटीय प्रतिद्वन्द्वी साउथह्याम्पटनलाई ३१ ले हराएको थियो । पहिलो हाफमा नथान एके र ह्यारी विल्सनले गोल गरेपछि सेन्ट मेरिजमा एडी होवेको टिमले पूर्णतः वर्चस्व राख्यो । जेम्स वार्डको पेनाल्टीमा साउथह्याम्पटनले गोल अन्तर घटाए पनि कलुम विल्सनले बर्नमाउथका लागि तेस्रो गोल थपे । लिगको नयाँ सिजनमा बर्नमाउथको यो तेस्रो जित हो । बर्नमाउथले साउथह्याम्पटनको मैदानमा जित पाएको १६ खेलको प्रयासयता पहिलो हो ।"
बुढासुब्बा मंसिरमै,"धरान (कास) धरान फुटबल क्लबको आयोजना हुँदै आएको बुढासुब्बा गोल्डकप फुटबल प्रतियोगिताको २२ औं संस्करण मंसिर १९ देखि २८ गतेसम्म धरान१६ स्थित धरान रंगशालामा हुने भएको छ । अखिल नेपाल फुटबल संघ (एन्फा) ले मिति तयपछि धरान फुटबल क्लबले मंसिरलक्षित तयारी सुरु गरेको आयोजक क्लबका महासचिव प्रताप तामाङले बताए । यसअघि एन्फाले बुढासुब्बा गोल्डकपलगायत मोफसलका प्रतियोगिताको खेलतालिकाका लागि निश्चित क्यालेन्डर निर्धारण नगर्दा चैतसम्म पुग्ने गरेको थियो । यसै वर्षदेखि मोफसलमा हुने प्रतियोगितको लागि एन्फाले नियमावली बनाएर सोहीअनुसार प्रतियोगिता गर्न आयोजकलाई जानकारी गराइसकेकाले बुढासुब्बा गोल्डकपको तयारी गत वर्षभन्दा तीन महिनाअघि नै सुरु गरेको महासचिव तामाङले बताए । उनले भने, एन्फाले खेलतालिका उपलब्ध गराएपछि धरान फुटबल क्लबको असोज २ मा बसेको कार्यसमिति बैठकले एन्फाको प्रस्तावित प्रतियोगिता मितिमध्ये २०७६ मंसिर १९ देखि २८ सम्मको समयलाई २२ औं बुढासुब्बा गोल्डकपको मिति छनोट गरेको हो । आयोजकले तयारीका लागि विभिन्न उपसमिति पनि गठन गरेको छ । क्लबका सदस्य नरेन्द्र चाङबाङको संयोजकत्वमा ११ सदस्यीय आर्थिक उपसमिति, क्लबका सचिव सुदीप उप्रेतीको संयोजकत्वमा २ सदस्यीय मैदान मर्मत उपसमिति, सतिश केसीको संयोजकत्वमा तीन सदस्यीय टिम तथा होटल व्यवस्थापन उपसमिति, महासचिव प्रताप तामाङको संयोजकत्वमा दुई सदस्यीय प्रचार उपसमिति गठन गरिएको छ । पुरस्कार राशिमा पनि वृद्धि गर्ने आयोजक क्लबले जनाएको छ ।"
गल्फ खेलाडी सांघाईतिर,"(काठमाडौं)  १३ औं दक्षिण एसियाली खेलकुदको तयारीमा रहेको गल्फ खेलाडीले चीन र थाइल्यान्डमा हुने प्रतियोगितामा भाग लिने भएका छन् । बन्द प्रशिक्षणमा रहेका ५ मध्ये ३ खेलाडीले असोज ९ देखि १२ सम्म चीनको सांघाईमा हुने एसियन एमेच्योर गल्फमा सहभागिता जनाउने छन् । उनीहरूसहित अन्य दुई खेलाडीले असोज १४ देखि १७ सम्म हुने ८५ औं थाई एमेच्योर ओपन च्याम्पियनसिपमा सहभागी हुनेछन् ।चीनमा हुने प्रतियोगिताका लागि तीन खेलाडी सुवास तामाङ, शुक्रबहादुर राई र टंकबहादुर कार्की आइतबार त्यसतर्फ जाँदै छन् । शनिबार राष्ट्रिय खेलकुद परिषद (राखेप) सदस्यसचिव रमेशकुमार सिलवाल, गल्फ संघका अध्यक्ष टासी घलेलगायतले टोलीलाई बिदाइ गरे । अध्यक्ष घलेका अनुसार विश्व वरीयताका कारण तीन खेलाडीले सहभागिताको अवसर पाएका हुन् । वरीयतामा सुवास ७४१, शुक्र ७७९ र टंक १२६४ औं स्थानमा छन् । एसियन च्याम्पियनसिपको विजेताले युएस ओपन र उपविजेताले ब्रिटिस ओपन खेल्नेछन्, यो प्रतियोगिता हाम्रा खेलाडीका लागि धेरै कुरा सिक्ने अवसर पनि हो, अध्यक्ष घलेले भने । एसियन एमेच्योरपछि तीन खेलाडी उतैबाट थाइल्यान्ड जानेछन् । बैंककस्थित पान्यइन्द्र गल्फ क्लबमा हुने प्रतियोगितामा उनीहरूसहित राहुल बिक र नीरज तामाङको पनि सहभागिता रहनेछ । सागको तयारी क्याम्पमा धन थापा र दीपक थापाले प्रशिक्षण गराइरहेका छन् । चीन र थाइल्यान्ड भ्रमणमा प्रशिक्षक भने सहभागी हुने छैनन् । सदस्यसचिव सिलवालले गल्फ पदकको आशा गरिएको खेल भएकाले अन्तर्राष्ट्रिय सहभागिताबाट आसन्न १३ औं सागमा उत्कृष्ट प्रदर्शन गर्न सहयोग पुग्ने अपेक्षा गरे । उनले गल्फ कोर्स निर्माणका लागि जग्गाको व्यवस्था भए राखेपबाट आफूले पहल गर्ने आश्वासन पनि दिए ।"
पुराना खेलाडीलाई सम्मान गरिने,काठमाडौं (कास) उज्ज्वलतारा स्कुलले पुराना धावक जितबहादुर केसी र धाविका विमला रानामगरलाई उज्ज्वलतारा सम्मान २०७६ बाट सम्मान गर्ने भएको छ । कागेश्वरी मनोहरा नगरपालिका ९मा रहेको विद्यालयका संस्थापक सल्लाहकार विष्णु कार्कीले असोज ११ गते शनिबार काँडाघारीमा हुने दौड प्रतियोगिताका अवसरमा पुराना खेलाडीलाई नगदसहित सम्मान गर्ने घोषणा गरे । दुवैले जनही ११ हजार १ सय ११ रुपैयाँ पाउने छन् ।तेस्रो उज्ज्वल तारा दसैं रन फर गुड हेल्थ को तयारीबारे शनिबार आयोजित छलफल कार्यक्रममा वरिष्ठ मुटुरोग विशेषज्ञ डा भगवान कोइरालाको नेतृवमा निर्माण हुन लागेको बालरोग अस्पतालका लागि उज्ज्वल तारा स्कुलले ५ लाख प्रदान गर्ने पनि घोषणा गरिएको छ । विद्यालयकी प्रिन्सिपल सम्झना पोखरेलले दौडको उद्देश्यबारे प्रकाश पारेकी थिइन् । केटाकेटीदेखि ६० वर्षभन्दा माथिकालाई समेत सहभागी गराउने उद्देश्यले हुने दौडमा विभिन्न १६ विधा रहनेछ ।
पुलिस च्याम्पियन,"काठमाडौं (कास) घरेलु पुरुष भलिबलमा सर्वाधिक धनराशिको प्रथम प्रकाश दाहाल स्मृति युवा नेपाल कप राष्ट्रिय भलिबलको उपाधि नेपाल पुलिस क्लबले जितेको छ ।नयाँ बसपार्कस्थित ढोरपाटन स्पोर्ट्स क्लबको कोर्टमा शनिबार सम्पन्न फाइनलमा त्रिभुवन आर्मी क्लबलाई ३० को सोझो सेटमा हराएको थियो । राष्ट्रिय खेलाडी बाहुल्य दुई टोलीबीचको फाइनल प्रतिस्पर्धात्मक हुन अपेक्षा गरिए पनि पुलिसले एकपक्षीय बनाएको थियो । तीन सेट पुलिसले २५२२, २५२२, २५२२ ले जितेको थियो । सबै सेटमा आर्मीले सुरुआती अग्रता लिएर पनि जोगाउन सकेन । चोटका कारण मुख्य स्पाइकर मानबहादुर श्रेष्ठबिना खेलेको आर्मी कमजोर देखिएको थियो । पुलिसले ५ लाख र आर्मीले ३ लाख रुपैयाँ पुरस्कार पाए । तेस्रो भएको गण्डकी प्रदेशले १ लाख र चौथो भएको नेपाल एपीएफ क्लबले ५० हजार रुपैयाँ पाए । व्यक्तिगत विधामा पुलिस खेलाडीले वर्चस्व जमाउँदा आर्मीका धनबहादुर भट्ट क्षेत्री सर्वोत्कृष्ट खेलाडी चुनिए । उनले एक थान टीभीएस मोटरसाइकल हात पारे । पुलिसका कुलबहादुर थापा बेस्ट स्पाइकर, कप्तान इमबहादुर राना सेटर, द्वारिका थापा सर्भर, भीम गाहामगर लिबेरो र सरोज श्रेष्ठ उत्कृष्ट प्रशिक्षक चुनिए । गण्डकीका याम क्षेत्री उत्कृष्ट ब्लकर भए । व्यक्तिगत विधाका विजेताले जनही १० हजार रुपैयाँ पाए । प्रतियोगिता प्रगतिशील युवा नेपाल गोरखाकाठमाडौंले आयोजना गरेको हो । वर्षाका कारण फाइनल सरेको थियो ।"
डोरी तानातान,"विजयी खेलाडीलाई बेलबारी नगरपालिकाकी उपमेयर ढाकाकुमारी पराजुली, मोरङ डोरी तान समितिकी अध्यक्ष रिता न्यौपाने लगायतले पुरस्कार वितरण गरेका थिए । यो खेलको प्रतियोगिता मोरङ र पूर्वका अरू जिल्लामा सुरु गरिएको छ । यसको राष्ट्रिय प्रतियोगिता पनि आयोजना हुने गरेको छ ।"
बाल दिवसले यस्तो सिकायो,ईशा सिथुङ मगरईडन ब्रिज एकेडेमी
केटा र केटी कसरी छुट्टिन्छ ?,"मानिस कोषबाट बनेका हुन् । डीएनए भनेको के हो, हाम्रो शरीर केके मिलेर बनेको छ, जिन र क्रोमोजोम भनेको के हो भन्ने पुस्तकले बुझाउँछ । यति मात्र होइन, हामी जन्मिँदा वाई र एक्स क्रोमोजोमको भूमिका के हुन्छ र कसरी केटाकेटी छुटिन्छ भन्ने जान्न पाइन्छ । जति हाम्रा जिज्ञासा हुन सक्छन्, त्यसलाई पथप्रदर्शकका रूपमा प्रोफेर जिनले सहज र सरल तरिकाले प्रस्ट पार्ने प्रयास गरेका छन् । पुस्तकमा के कारणले जुम्ल्याहा बच्चा जन्मन्छन् भन्नेबारे पनि जानकारी गराइएको छ । नबुझिने र जटिलखालका शब्दको यो पुस्तकको अन्तिम पानामा शब्दार्थको पनि व्यवस्था गरिएको छ ।विमल खतिवडा"
मीठो सातु,"रमेशचन्द्र घिमिरेभोर्लेटार, लमजुङ"
छुवाछुत हटाआौ,"आर्यन अधिकारीमिल्सबेरी स्कुल, कक्षा ५"
सिसाकलम,"एक दिन कक्षामा सरले अनौठो प्रस्ताव राख्नुभयो । उहाँले भन्नुभयो, आज हामी नयाँ प्रयोग गरौँ है त ?हुन्छ सर १, हामी सबैले एक स्वरमा भन्यौँ । हाम्रो स्वरले कक्षा नै गुन्जायमान भयो । ल ल बस बस हामी उभिरहेको देखेर उहाँले भन्नुभयो । हामी सबै बस्यौँ ।हामी बस्नासाथ उहाँले झोलाबाट एक मुठा सिसाकलम निकाल्नुभयो । ती फरकफरक रङका थिए । तिनलाई टेबुलमा राख्नुभयो । हामीतिर हेरेर मुसुक्क मुस्कुराउनुभयो । उहाँको मुस्कान रहस्यमय थियो । उहाँ यस्तै हुनुहुन्छ । कहिलेकाहीँ कक्षामा अनौठो अनौठो कुरा गरेर कहिल्यै नबिर्सिने गरी पढाउनुहुन्छ । कहिले के अनौठो पढाउनुहुने हो, पत्तो हुँदैन । यसैले उहाँले पढाउनुहुने कक्षा सकेसम्म हामी कसैले छाड्दैनौँ । कसैगरी छुटिहाल्यो भने पनि साथीहरूको मुखबाट सुन्न छुटाउँदैनौँ । साथीहरूले मुख मिठ्याइमिठ्याई वर्णन गरेको सुन्दा बित्थामा छाडिएछजस्तो हुन्छ । थक्कथक्क लाग्छ ।सिसाकलमको प्याकेट फुकाएर सबैलाई एउटा एउटा दिन थाल्नुभयो । हामीले लियौँ । के भन्नुहुने हो भनी पर्खिन थाल्यौँ । सबैलाई सिसाकलम दिइसकेर उहाँ आफ्नै ठाउँमा फर्किनुभयो । हामीतिर हेरेर सोध्नुभयो, सबैले पायौ होइन त ?पायौँ सर हामी सबैले भन्यौँ । ल अब सबैले कसैले नदेख्ने गरी सिसाकलम भाँचेर ल्याओ, सरले एक्कासि भन्नुभयो ।हुन्छ सर भनेर हामी सबै हूल बाँधेर गुरुरु बाहिर निस्कियौँ । बाहिर निस्किँदा ठेलमठेलजस्तै भयो । हामी भने को पहिला हुने भन्ने होडबाजीमा थियौँ । बाहिर निस्केर कोही कता, कोही कता लाग्यौँ । सबैजना छेउकुना खोज्नतिर लाग्यौँ । यताउता पल्याकपुलुक हेरेर कोही नदेखिएपछि टुक्रुक्क बस्यौँ । त्यति गर्दा पनि कसैले देख्छ कि भनी झुकेर काखमा खोकिला बनायौँ । त्यहीँ राखेर पिटिक्क भाँच्यौँ । भाँच्नु के थियो, हामीमा युद्ध जितेकोजस्तो खुसियाली छायो । त्यसपछि को पहिला कक्षाकोठामा पुग्ने भन्ने प्रतियोगिताजस्तै चल्यो । कक्षाकोठामा पसेर आआफ्ना ठाउँमा बस्यौँ । सबैले कसैले नदेख्ने गरी सिसाकलम भाँच्यौँ होइन त ?भाँच्यौँ सर, हामी सबैले एक स्वरमा भन्यौँ । सबैजना आयौ होइन त ? उहाँले सोध्नुभयो । आयौँ सर, हामीमध्ये कोही आएका छैनौँ कि भनी सबैले आआफ्ना छेउमा हेर्यौँ । राहुल आएको रहेनछ सर १ रोशनले उठेर भन्यो ।ए १ त्यसो भए उसलाई एकछिन पर्खौं है त ? हुन्छ सर, हामी सबैले भन्यौँ । राहुल आएन । निकै बेर आएन । आउँदै आएन । त्यसपछि उहाँले हामीलाई खोज्न पठाउनुभयो । खोज्न थाल्यौँ । ऊ भेटिएन । हामी टाढाटाढा खोज्न थाल्यौँ । त्यसपछि भेट्यौं । ऊ हातमा सिसाकलम लिएर यताउता कुद्दै रहेछ । उसलाई तान्दै कक्षाकोठामा ल्यायौँ । ऊ डराइरहेको थियो । हामी भने उसलाई खोजेर ल्याउन सकेकोमा गर्व गरिरहेका थियौँ । उसको हातमा नभाँचिएको सिसाकलम देखेर हाम्रो गर्व झन् बढिरहेको थियो । ऊ अपराधीझैँ गुरुको अगाडि उभियो । हामी सबैजना आआफ्ना ठाउँमा बस्यौँ । तिमीले सिसाकलम भाँच्न सकेनौ ? सरले राहुलतिर हेरेर सोध्नुभयो । सकिनँ सर, उसले मसिनो स्वरमा भन्यो । हामी गलल्ल हाँस्यौँ । किन ? सर ले सोध्नुभयो । किनभने तपाईंले कसैले नदेख्ने गरी सिसाकलम भाँच्न भन्नुभएको थियो, त्यसैले उसले डराएको स्वरमा भन्यो । अनि कसैले नदेख्ने ठाउँ भेटेनौँ त ? सरले फेरि सोध्नुभयो । भेटिनँ सर, उसले अलिकता साहसका साथ भन्यो । सबैले भेटे, तिमीले चाहिँ कसरी भेटेनौ त ?कसरी भने, म जहाँ जहाँ गएर कसैले देख्दैन भनी ठान्थेँ, त्यहाँ त्यहाँ कसै न कसैले केही न केहीले हेरिरहकै हुन्थे । कहीँ जनावर, कहीँ वृक्ष, कहीँ चराचुरुंगी, कहीँ झारपात, कहीँ दुबोले हेरिरहेका थिए । तिनले देख्दैनन् भन्न सकिन्न यसपटक राहुलले अलि लामै बोल्यो । किन ? सरले फेरि सोध्नुभयो । किनभने ती सबै सजीव थिए सर, उसले आँटका साथ भन्यो । स्याबास् १ यति भनिसकेर उहाँले हामीतिर फर्केर सोध्नुभयो, अब कुरो बुझ्यौ त तिमीहरूले ?बुझ्याँ सर, हामी सबैले एक स्वरमा भन्यौँ । धीरकुमार श्रेष्ठ"

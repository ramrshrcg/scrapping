शीर्षक,विवरण
प्रेम नस्विकार्दा एसिड,सजिलै पाइन्छ एसिडअधिकांश घटनामा पीडकले सजिलैसँग थोरै मूल्यमा बजारबाट एसिड किनेको देखिन्छ । विकासले बनेपाको एक सुनचाँदी पसलबाट एसिड किनेका थिए । त्यस्तै जीवनले नयाँ सडकबाट १ सय २५ रुपैयाँमा किनेका थिए । मुस्कानमाथि एसिड प्रहार गर्नेले पनि नजिकै बजारबाट किनेको प्रारम्भिक बयान दिएको जिल्ला प्रहरी कार्यालय पर्साका एसपी सोमेन्द्रसिंह राठौरले बताए । यी तीन प्रतिनिधि घटनाले एसिडको सहज उपलब्धता पनि किशोरीहरू पीडित बन्नुपर्ने कारण देखाएको छ ।
बाटो ढुकेर छ्यापियो,"योजनाअनुसार शुक्रबार बिहान उनीहरू मालपोत चोकमा रहेको एक चिया पसलमा गए । चिया पिए । मुस्कान विद्यालय जाने बाटोमा पर्ने सैलुनमै ढुकेर बसे । मुस्कान आएपछि सम्साद सडकमा गएर भावी (भाउजू) भन्दै रोके । भावी माजिदसँग किन नबोलेको, बोल न भने, सम्सादको भनाइ उद्धृत गर्दै ती अनुसन्धान अधिकृत भन्छन्, मलाई स्कुल जान ढिला भो, कुरा गर्नु छैन भनेर मुस्कान जान खोजेपछि सम्सादले उनको शरीरमा एसिड फ्याँके । मुस्कान चिच्याउन थालेपछि केही अगाडि रहेका उनका स्कुलका साथी तरबेजले उद्धार गरी रिक्सामा राखेर नारायणी अस्पताल लगेका थिए । प्रत्यक्षदर्शी र सैलुन सञ्चालकको बयानका आधारमा एसिड प्रहार गर्नेको पहिचान भएको हो । घटनाको करिब दुई घण्टापछि सम्सादलाई प्रहरीले छपकैयाबाट नियन्त्रणमा लिएको डीएसपी शर्माले जानकारी दिए ।"
ओलीले देलान् दाहाललाई एकल अधिकार ?,"यो पृष्ठभूमिमा पूर्वएमाले पक्षधर केही नेताहरू भने ओली र नेपाल धारलाई नजिक्याउने कसरतमा पनि छन् । ओली र नेपालबीच फाटो बढ्दा दाहाल पार्टीमा हावी हुन सक्ने भय उनीहरूलाई छ । यी सबै विषय अब कसरी अघि बढ्छ, लगत्तै हुने स्थायी समिति बैठकमा त्यसको दृश्य देखिनेछ । हालै अध्यक्ष दाहालले जारी गरेको अन्तरपार्टी निर्देशनमा तत्कालै स्थायी समिति बैठक बस्ने उल्लेख छ । बैठकमा गौतमको उपाध्यक्ष पदका लागि विधान संशोधनको प्रस्ताव अघि बढाउने एजेन्डा पनि छ । गौतमको उपाध्यक्ष पदका लागि विधान संशोधन गर्न खोज्दा अध्यक्षद्वयको कार्यविभाजनको कुरा पनि जोडका साथ उठाउने तत्कालीन माओवादी पक्षधर नेताहरूको तयारी छ । सत्तारूढ नेकपाको यो आन्तरिक ध्रुवीकरणले राष्ट्रिय राजनीतिलाई नै प्रभावित पार्न सक्ने सम्भावना पनि छ ।"
सयौं थुँगा गाएर आरती !,"राष्ट्रिय गान सामान्यतया देशभक्तिले भरिपूर्ण गीत हो, जसले निश्चित देशको इतिहास, संस्कृति र जनताको संघर्षलाई बयान गर्नुका साथै त्यस देशको सरकारले आधिकारिक मान्यता दिएको अथवा जनमानसबीच चलनचल्तीले आधिकारिक राष्ट्रिय गीतको रूप लिएको हुन्छ । कुनै पनि सार्वजनिक समारोहमा सर्वसाधारण सामूहिक रूपमा एकसाथ उभिएर, दायाँ हात देब्रे छाती अर्थात् मुटुमाथि हातको पञ्जा राखेर, संगीतबद्ध वा बिनासंगीत आवाज निकालेर राष्ट्रप्रतिको सम्मान भाव जगाउने गरी राष्ट्रिय गान गाइन्छ । त्यही राष्ट्रिय गान गाउँदा बर्दीधारी प्रहरी र सैनिकले सतर्क आसनमा उभिएर सलाम गर्छन् । जनआन्दोलन २०६२६३ पछि नेपाल सरकारले नयाँ राष्ट्रिय गान चयन कार्यदल गठन गरेको थियो । कार्यदलको आह्वानमा देशभरिबाट १ हजार २ सय ७२ रचना प्राप्त भएका थिए । त्यसमध्ये व्याकुल माइलाले रचना गरेको सयौं थुँगा फूलका हामी छानियो । सरकारले २०६४ साउन १८ गते उक्त रचनालाई राष्ट्रिय गानका रूपमा वैधानिकता दियो । सो राष्ट्रिय गानलाई अम्बर गुरुङले संगीत दिए । यस राष्ट्रिय गानमा २० भन्दा बढी गायक र गायिकाले स्वर दिएका छन् । नेपालको राष्ट्रिय गान १ मिनेट ५ सेकेन्ड लामो छ ।"
स्कुल जान जंगलमै बास,"एकदुई जना नेपालथोकको खैरेनीपुल तरेर घुमेर आउने गरेको उनले बताए । हामीले तिमीहरूको पढाइ बिग्रन्छ, किन नआएको भन्दा उनीहरू बाटो नभएको बताउँछन्, उनले भने, गोठबाट कोथबे फर्केपछि विद्यालय आउने बालिकाको संख्या घटेको छ । मध्यपहाडी लोकमार्गको अक्कर फुटाइसकिएको छैन । दुइटा डोजरले दिनहुँ बाटो खनिरहेका छन् । सुनकोसी किनारको पैदल हिँड्ने बाटो पुरिएको छ, माथिबाट हिँडडुल गर्न सकिँदैन, शिक्षक तिमल्सिनाले भने, अझै १५ दिनजति सडक छिचोलिने सम्भावना छैन ।"
हचुवामा विश्वविद्यालय,"तर विद्यार्थीलाई विश्वविद्यालय तहसम्म ल्याउनै मुस्किल छ । आर्थिक अभावका कारण बेलैमा मजदुरीमा लाग्नुपर्ने बाध्यताले धेरैले बीचैमा पढाइ छाड्छन् । उच्च शिक्षा पढ्ने उमेर १८ देखि २६ वर्ष हो, यूजीसीका अध्यक्ष तथा जनसंख्याविद् भीमप्रसाद सुवेदी भन्छन्, तथ्यांकअनुसार यो उमेर समूह कुल जनसंख्याको १७ प्रतिशत छ । तर यी पढ्नुअघि नै जीविकोपार्जनका विविध उपाय खोज्नतिर लागिहाल्छन् । भौगोलिक, जनसंख्याका आधारमा विश्वविद्यालय विस्तार गर्न उत्तिकै समस्या छ । सबै खालको विश्वविद्यालय एउटै प्रदेशमा चलाउँछु र त्यहाँको जनसंख्यालाई अल्झाउँछु भन्नु असम्भव छ, उनले भने, जनसंख्या घट्दो छ । अधिकांश युवा पुस्ता वैदेशिक रोजगारीमा छन् । यस्तोमा एउटै प्रदेशमा अरू विश्वविद्यालय चाहिन्छ भनेर प्रदेश सरकार हतारिए त्यो महँगो पर्न जानेछ ।"
सुकुम्बासीलाई बसेकै ठाउँमा जग्गा दिइने,"हाल छलफलमा रहेको विधेयक केही प्रगतिशील भएको सरकारी, सार्वजनिक र गुठी जग्गा संरक्षणसम्बन्धी जाँचबुझ आयोग सदस्य जगत देउजाले बताए । सुकुम्बासी, अव्यवस्थित बसोबासबारे तथ्यांक संकलन गर्ने जिम्मा स्थानीय तहलाई दिनुपर्छ, उनले भने, अनि मात्र स्पष्ट विवरण आउँछ । यसले गर्दा सधैंभरि फर्जी सुकुम्बासी र अव्यवस्थित बसोबासी समस्या समाधान हुन्छ । त्यसका लागि स्थानीय तहलाई तथ्यांक संकलनको जिम्मा दिनुपर्ने उनले बताए ।उच्चस्तरीय भूमिसुधार आयोगका पूर्वअध्यक्ष केशव बडालले अल्पसंख्यक र सीमान्तकृतले भूमिमाथि अधिकार हुनुपर्ने बताए । कानुन कार्यान्वयन हुनुपर्छ, उनले भने, तथ्यांक नवीकरण गर्नुपर्छ, पुरानाले काम गर्दैन ।"
डेंगुबाट चार जनाको मृत्यु,"डेंगु संक्रमण गराउने एडिज लामखुट्टे फैलन नदिन घर वरिपरि फोहोर हुन नदिने, पानी जम्ने खाल्डाखुल्डी भए पुरेर सफा गर्नुपर्ने उनको भनाइ छ । विशेषज्ञ डा बाबुराम मरासिनीले डेंगुको लक्षणबारे जानकारी दिँदै शरीरका विभिन्न अंगमा रगत जम्ने, टाउको दुख्ने, आँखाको पछाडिको भाग दुख्ने, पिसाब तथा बान्ता गर्दा रगत आउनेलगायत लक्षण देखापरे सतर्क हुनुपर्ने बताए ।"
वडाध्यक्ष र सदस्यविरुद्ध भ्रष्टाचार मुद्दा,काठमाडौं (कास) अख्तियार दुरुपयोग अनुसन्धान आयोगले महोत्तरीको भँगाहा नगरपालिका८ का वडाध्यक्ष मोहम्मद रफिक आलम र वडा सदस्य कारी साह तेलीसहित ३ जनाविरुद्ध शुक्रबार विशेष अदालतमा भ्रष्टाचार मुद्दा दायर गरेको छ ।मुद्दा दायर गरिएकामा वडा सदस्य साहका छोरा मुकेश साह तेलीसमेत छन् । आलम र तेलीले धर्मपुर सडक नाला तथा पीसीसी ढलानको काम सम्पन्न भएपछि रकम भुक्तानीका क्रममा १ लाख ६० हजार रुपैयाँ घूस लिएको अख्तियारले जनाएको छ । उनीहरूले सेवाग्राहीबाट रकम लिन मुकेशलाई खटाएका थिए । अख्तियारले भक्तपुर सल्लाघारीका गंगालाल श्रेष्ठविरुद्ध प्रहरीलाई घूस दिन खोजेको आरोपमा भ्रष्टाचार मुद्दा दायर गरेको छ । प्रहरीलाई ४० हजार रुपैयाँ घूस दिन खोज्दा उनी पक्राउ परेका थिए । श्रेष्ठले घर भाडामा लिई जुवातास खेलाएकामा प्रहरी परिसर भक्तपुरले खेल्नेखेलाउने दुवैलाई पक्राउ गरी मुद्दा चलाएको थियो । धरौटीमा रिहा भएका श्रेष्ठले पुनः जुवातास खेल्न सहज वातावरण बनाइदिन भन्दै प्रहरीलाई ४० हजार रुपैयाँ घूस दिन खोजेका थिए ।
आन्तरिक टर्मिनलमा पनि कन्भेयर बेल्ट,"काठमाडौं (कास) त्रिभुवन अन्तर्राष्ट्रिय विमानस्थलले आन्तरिक टर्मिनलमा पनि यात्रुको ब्यागेज ह्यान्डलिङमा सुविधा थप्दै कन्भेयर बेल्ट सञ्चालनमा ल्याएको छ । यसअघि यात्रुलाई एयरलाइन्स कम्पनीले ट्रलीमा राखेर ल्याएका लगेज, कार्गो लोडरहरूले हातैले उपलब्ध गराउनुपर्ने अवस्था थियो । अब काठमाडौं बाहिरबाट आएका यात्रुले आफ्ना लगेज कन्भेयर बेल्टबाट उठाउन पाउनेछन् । शुक्रबार संस्कृति, पर्यटन तथा नागरिक उड्डयनमन्त्री योगेश भट्टराईले उक्त बेल्टको उद्घाटन गरे । कन्भेयर बेल्ट जडान भइसकेपछि यात्रुका सामानको ह्यान्डलिङ व्यवस्थित हुने र मानवीय व्यवस्थापनका कारण हुने सामान टुटफट न्यून हुने विमानस्थलका महाप्रबन्धक राजकुमार क्षेत्रीले बताए ।"
१८ हजार मतदाता थपिए,"अयाोगले मतदान हुने वडामा असोज १ गते मतदाता नामावली प्रकाशन गर्नेछ । नामावलीमा केही सच्याउन वा दाबीविरोध गर्न परे असोज ५ सम्मको समय रहने प्रवक्ता खरेलले बताए । आयोगले उपनिर्वाचनका लागि ३९ करोड रुपैयाँ बजेट माग गरेकामा अर्थ मन्त्रालयले २५ करोड मात्रै निकासा गरेको छ । २५ करोड बजेट प्राप्त भएको छ । निर्वाचन हुने ३७ जिल्लाका निर्वाचन कार्यालयलाई पहिलो चरणमा आवश्यक बजेट पठाइएको छ, प्रवक्ता खरेलले भने, खर्च हुँदै गएपछि नपुगेको अवस्थामा अर्थसँग थप बजेट माग्न सक्छौं ।"
निजी मेडिकल कलेजकै पक्षमा समितिको प्रतिवेदन,प्रवेश परीक्षा रोक्न आदेशसर्वोच्च अदालतले त्रिभुवन विश्वविद्यालयले एमबीबीएसका लागि शनिबार सञ्चालन गर्न लागेको प्रवेश परीक्षा तत्काल स्थगित गर्न अन्तरिम आदेश जारी गरेको छ । सर्वोच्चले आगामी २५ गते यसबारे छलफल गर्न रिट निवेदक र विश्वविद्यालय पक्षलाई बोलाएको छ । चिकित्सा शिक्षा आयोग ऐन जारी भइसकेको अवस्थामा विश्वविद्यालयले आफूखुसी प्रवेश परीक्षा लिएको र ७५ प्रतिशत छात्रवृत्तिको व्यवस्था छल्न खोजेको भन्दै विद्यार्थीले रिट हालेका थिए ।
सेवारतलाई उपसचिव र सहसचिवमा खुला प्रतिस्पर्धा बन्देज,स्वास्थ्य जटिलता राज्यव्यवस्था समितिले विधेयकमा गरिएको स्वास्थ्य क्षेत्रका कर्मचारीको पदपूर्ति र व्यवस्थापनमाथिको छलफल रोकेको छ । सांसदहरूले स्वास्थ्यको समस्या बढी जटिल भएको बताएपछि बृहत् छलफल गर्नुपर्ने भन्दै रोकिएको हो । सभापति श्रेष्ठले स्वास्थ्य सचिवसँग छलफल गरेर मात्र निर्णयमा पुग्ने जानकारी दिइन् । विधेयकमा स्वास्थ्य सेवालाई निजामतीमा ल्याउने प्रस्ताव गरिएको छ । यसअघि उक्त सेवाअन्तर्गत विभिन्न तह रहेकामा यसलाई मिलाउन बढी जटिलता देखिएको छ ।
चिनियाँ विदेशमन्त्री भोलि आउँदै,"भ्रमणको उद्देश्य चिनियाँ राष्ट्रपतिको नेपाल भ्रमणको चाँजोपाँजो मिलाउने रहेको हुन सक्ने बुझिएको छ । नेपाल र पाकिस्तानका विदेशमन्त्रीहरूको निमन्त्रणामा चिनियाँ विदेशमन्त्रीले ७ देखि १० तारिखसम्म ती देशको भ्रमण गर्नेछन्, प्रवक्ता कङले भने । चीनको राज्य परिषद्का सदस्य एवं परराष्ट्रमन्त्री वाङ यीले चीनअफगानिस्तानपाकिस्तान विदेशीमन्त्रीस्तरीय बैठकमा भाग लिनुका साथै पाकिस्तान र नेपालको भ्रमण गर्ने उनले जानकारी दिए । असारमा चीनको ल्याउनिङ प्रान्तको तालियान सहरमा दाभोसअन्तर्गत विश्व आर्थिक मञ्चमा सहभागी मन्त्री ज्ञवालीले बेइजिङ पुगेर समकक्षी वाङ यीसँग भेटवार्ता गरेका थिए । उक्त भेटमा वाङले उपयुक्त समयमा चीनबाट उच्चस्तरीय भ्रमण गराउने वचन दिएका थिए । सोहीअनुसार उच्चस्तरीय भ्रमणको तालमेल मिलाउन उनी नेपाल जान लागेको स्रोतहरूको दाबी छ । परराष्ट्र मन्त्रालयले जारी गरेको विज्ञप्तिअनुसार चिनियाँ परराष्ट्रमन्त्री वाङ यीले आइतबार ८ तारिखदेखि १० तारिखसम्म नेपालको भ्रमण गर्नेछन् ।"
मेलम्ची आयोजनास्थलमा किचलो,सीएमसीले ठेक्का तोडेपछि अहिले मेलम्चीलाई काठमाडौं लैजाने जिम्मा चिनियाँ सिनो हाइड्रो कम्पनीले पाएको छ । बाँकी काम सम्पन्न गर्नका लागि गरिएको ठेक्का प्रक्रियाअन्तर्गत दुई प्याकेजमा ठेक्का लगाइएको थियो ।
वास्तविक किसानलाई सुविधा उपलब्ध गराऊ,"अध्ययन प्रतिवेदनमा रोजगारी सिर्जना गर्ने कृषि व्यवसायहरूको पहिचान गरी जनतालाई संलग्न गराउँदै लैजानुपर्ने, सामूहिक रूपमा खेती वा अन्य व्यवसाय सञ्चालन गर्दा नवप्रविधि अंगाल्दै यान्त्रिकीकरणमा जोड दिनुपर्ने तथा प्रदेश सरकारले कृषि अनुसन्धान परिषद्को समन्वयमा कृषि ज्ञान केन्द्रमार्फत् बृहत् रूपमा गुरुयोजना तयार गरी सोही योजनामुताबिक सहयोग गर्दै जानुपर्ने उल्लेख छ ।"
त्रिशूलीमा देखिनै छाड्यो गिद्ध,"नेपाल पन्छी संरक्षण संघका विज्ञ टोलीले १८ अप्रिल ०१५ मा विश्वमै दुर्लभ सुन गिद्ध, सेतो गिद्ध र हिमाली गिद्ध गल्छीभन्दा माथि नुवाकोट जाने बाटोमा त्रिशूली नदी किनारमा सिनो खाँदै गरेको अवस्थामा फेला पारेका थिए । यस्तै, दुर्लभ हाडफोर गिद्ध पनि १९ अप्रिल २०१५ मा देखिएको थियो । डगर गिद्ध २०१३ को माघमा कुरिनटारभन्दा माथिबाट देखिएको थियो ।गिद्ध संरक्षणका लागि नेपाल सरकारले २३ जेठ ०६३ देखि पशु उपचारमा अत्यधिक प्रयोग हुने डाइक्लोफेनेक प्रतिबन्ध गरेको थियो । यसको विकल्पमा सुरक्षित मेलोक्सिक्यामको उत्पादन र प्रयोग सुरु भएको थियो । हाल पशु उपचारमा डाइक्लोफेनेक प्रयोग शून्य छ । पशुवस्तुलाई उपचारमा दिइने डाइक्लोफेनेकले पशुलाई निको गरे पनि त्यो कुनै समय मरेपछि गिद्धले ती पशुका सिनो खाँदा तत्काल गिद्धको किड्नी कमजोर भई मर्नेका लोप हुँदै गएको नेपाल पन्छी संरक्षण संघका गिद्धविज्ञ कृष्ण भुसालले बताए । विश्वमा जम्मा २३ प्रजातिका गिद्धहरू भए पनि नेपालमा ९ प्रजातिका फेला परेका छन् । तीमध्ये ५ प्रजाति विश्वमै दुर्लभ रहेको भुसाल बताउँछन् ।"
चरिकोटमा जटिल शल्यक्रिया,"सरकारले कम्तीमा ५१ शय्यामा स्तरवृद्धि गर्ने गरी प्रस्ताव गरिएको उक्त अस्पताललाई नेपाल सरकारले भौतिक संरचना, जनशक्ति र औषधिको व्यवस्था गर्दै आएको छ । स्थानीय भीमेश्वर नगरपालिकाले सञ्चालनको नेतृत्व गर्छ । सरकारले नेपालको दुई अस्पतालमा सुरु गरेको यस्तो नमुनाको स्वास्थ्य सेवा अन्यत्र पनि लागू गर्ने योजना छ । नेपाल सरकार स्वास्थ्य मन्त्रालय र न्याय हेल्थबीच भएको सम्झौतामा नेपालको अन्तरिम संविधानमा उल्लेखित आधारभूत गुणस्तरीय स्वास्थ्य सेवाको पहुँच पुर्याउन सार्वजनिक, निजी, साझेदारी अवधारणाअनुसार प्रस्तावि अस्पताल भनी उल्लेख गरेको छ । १० वर्षको सम्झौता रहेको उक्त अस्पताल करिब ६ वर्षसम्म यस्तै प्रकारले सञ्चालन हुने छ ।"
सुमो दुर्घटनामा तीनको मृत्यु,"प्रहरीका अनुसार मृत्यु भएकामा रामेछापकी १० महिने समरागी माझी, महोत्तरीका ७० वर्षीय वीरसिंह वाइबा र सर्लाहीका ६० वर्षीय महेन्द्र सहनी छन् । घाइते ६ जनाको हेटौंडा अस्पतालमा र एक जनाको चुरेहिल अस्पतालमा उपचार भइरहेको छ । सर्लाहीबाट काठमाडौंतर्फ गइरहेको ना१ज ३६४० सुमो भीमफेदी गाउँपालिका६ जुरीखेतमा दुर्घटनामा परेको हो । सुमो सडकबाट ५० मिटर तल खसेको प्रहरी उपरीक्षक मुकेशकुमार सिंहले बताए । घाइते भएकामा सर्लाही र सिन्धुलीका बासिन्दा छन् ।"
केयू प्रशासनमा एक महिनादेखि ताला,"प्रशासन, प्राध्यापक र कर्मचारीका प्रतिनिधिबीच अनौपचारिक वार्ता भए पनि त्यसले निकास दिएको छैन । स्कुल अफ म्यानेजमेन्टका डिन विजय केसीको संयोजकत्वमा मुकुन्द उपाध्याय र बालकृष्ण लुइँटेल सदस्य रहेको वार्ता समितिले प्राध्यापक र कर्मचारी संघलाई मान्यता दिने अनौपचारिक सहमति गरे पनि विश्वविद्यालय सभा (सिनेट) बाट अनुमोदन गराउने आधार प्रस्तुत नगरेकाले वार्ता सफल हुन नसेकेको संघका पूर्वअध्यक्ष विभूतिरञ्जन झाले जनाए । मान्यता दिने विषयमा पटकपटक सहमति गरेर हामीलाई झुक्याइएको छ, उपकुलपतिले पहिले पनि नमान्नुभएको हो, उनले भने, सिनेटबाट अनुमोदन गराउने आधार नदेखाएकाले हामीले सहमति गरेनौं ।"
स्वतन्त्र मन नेपालको धन,नेपालको धन हरियो वन हुन नसके पनि स्वतन्त्र मन नेपालको धन र शक्ति हो ।
सडक दुर्घटना कसरी कम गर्ने ?,बाबुराम गुरुङदुई दशक सडक विभागमा काम गरिसकेका गुरुङ मेकानिकल इन्जिनियर हुन् ।
शब्दको सामर्थ्य,"सम्मानित पदमा आसिनहरूलाई लक्षित गरी सामाजिक सञ्जाल र बिभिन्न मिडियामा प्रयोग गरिने अनुपयुक्त शब्द चयन र शैलीले विश्वसामु हाम्रो संस्कारलाई गिज्याउने गरेको छ । यसले भावी पुस्तालाई कस्तो संस्कार सिकाउला र समाजमा कस्तो प्रभाव पार्ला भन्नेप्रति संवेदनशील हुन आवश्यक छ । किनकि समृद्धिका लागि सम्मानको अनुभूति आवश्यक हुन्छ । दिनभरि बीपी रातभरि विप्लव, भेट्ने बानी परेकाहरूले भारतबाट आएकालाई भेटेका होलान् जस्ता शब्द चयन र प्रस्तुति सही र आवश्यक थिए ? के विशिष्टहरूले बोल्ने शब्द यिनै हुन् ? शब्दको सही प्रयोगले समाजलाई उत्साहित बनाउन सकिन्छ भने गलत तरिकाले प्रयोग गरियो भने निराशा र अन्योल बढाउँछ । अकर्मण्यताका कारण बेलाबखत कुर्सी असुरक्षित महसुस हुँदा समाजलाई त्रसित बनाउँदै बिभिन्न शब्द चयन गरेको पाइन्छ । गणतन्त्र खतरामा, हाम्रो सार्वभौमिकता खतरामा जस्ता प्रस्तुति पनि कम खतरनाक होइनन् । सही शब्द प्रयोग गरेर बोल्दा या लेख्दा शब्दको मात्र होइन, समाजकै सामर्थ्य बढ्छ । जसले स्वस्थ समाज निर्माणमा टेवा पुग्छ । जुन कुरा किताबबाट भन्दा समाजबाट सिकिन्छ ।"
अपरिचित रहँदाका अनुभूति,"वास्तविकता के हो भने प्रत्येक सिमानाभित्रका पृथ्वीका सबै बासिन्दा जलवायु परिवर्तनको जोखिम र जैविक विविधता ह्रासले ल्याउने चपेटामा परिसकेका छौँ । कार्बनडाइ अक्साइडको मात्रा झन्डै ४१५ पीपीएम पुगेको छ । उत्सर्जन तत्काल कम हुने बाटो देखिँदैन । बढ्दो क्रमको परिणाम के होला ? विवेक पुर्याउन नसके मानवजाति नै मासिन सक्छ, तर सम्भावना सम्झनु जरुरी मानेका छैनौं, बालुवामा टाउको लुकाएको सुतुरमुर्ग सरह छौं । मैले देखेको छैन, समस्या भए पनि गैहाल्छ ।अल्पविकसित मुलुकबासी एक अध्येताको सीमित परिधि बुझेको छु । तथापि चेतनाको दीयो बाल्ने यज्ञमा चरु होम्न नछोड्न स्वर्गिय कवि सिद्धिचरण प्रेरणा दिइरहन्छन् । सागरको बीच आइसकेपछि भयले अब हट्न हुँदैन,आँधी आई कुर्ले कुर्लोस्, अब हिम्मत हार्न हुँदैन ।डुब्ला, मर्ला अरू के होला, यत्ति न हो त्रास तँलाई,लाखाँ मर्छन्, लाखाँ डुब्छन्, जगको रीत चलाउनलाई ।"
बालबालिकालाई सामाजिक सञ्जालमा 'जोकर' नबनाऔँ,"हो, बालबालिकाले आफैंलाई मजाकको विषय बनाएर हाँस्न सिक्नुपर्छ, तर त्यो पहिलो आफ्नो घरको सुरक्षित वातावरणबाट सुरु हुनुपर्छ । ती सुरुवाती पाठ भने उनीहरूलाई हानि नगर्ने र उनीहरूले बुझ्ने खालको हुनुपर्छ । तर यसो भन्दैमा उनीहरूको नखरालाई प्रोत्साहित गर्नु हुँदैन ।इन्स्टाग्रामको पोस्ट गरिएका फोटाहरू हेर्दा उनीहरूका हाँसो निर्दोष देखिन्छन् । यदि त्यसको भिडियो नै छ भने बच्चाले कहिल्यै हेर्दैन । अभिभावकहरूको पनि चाहना हुन्छ, तर त्यसलाई सन्तुष्ट पार्न आफ्नै बच्चालाई जोकर बनाउनु भने हुँदैन । जब उनीहरूको नखरा देखेर तपाईंलाई हाँसो उठ्छ, हाँस्नुको साटो तपाईं अरु कुनै कार्य गरेर आफ्नो शरीरले प्रतिक्रिया जनाउन दिएको संकेतलाई बन्द गर्नतिर लाग्नुपर्छ । आफूले बच्चा हुर्काउँदाको अनुभव अन्यसँग साट्नु गलत होइन, खालि आफ्नो अनुभव साट्ने बहानामा बच्चालाई हाँसोको पात्र बनाउनु भएन । घरभित्र जे गरे पनि, इन्टरनेटमा भेटिने पराइले तपाईंको बच्चालाई प्रेम गर्दैन । त्यो ध्रुवसत्य हो । त्यसैले जहिले पनि बच्चासँग मिलेर हाँस्नुहोस्, बच्चाप्रति नहाँस्नुहोस् ।लेखकहरू मनोवैज्ञानिक हुन् ।न्युयोर्क टाइम्सबाट अनुदित ।"
उपचारमा उपयोगी 'प्लाज्माफेरेसिस',कुन रोगमा उपयोगी ? माइस्थानिया ग्रेभिसगुलियनवैरी सिन्ड्रोमडिमाइली नेटिङ पोली न्युरोपेथी सिस्टमिकब स्क्लैरोसिसहिमोलाइटिक युरेमिक सिन्ड्रोमथ्रम्बोटिक थ्रम्बोसाइटोपेनिक परप्युराथ्रम्बोटिक माइक्रो एन्जियोपेथीएन्टि फस्फोलिपिड एन्टिबडी सिन्ड्रोमगुड पास्चर सिन्ड्रोम ग्लोमेरुलो नेफ्राइटिस विषाक्तता कलेजो फेल हुनुऔषधिको ओभर डोज
सरकारी भत्ता लिन लागूपदार्थ परीक्षण,विपक्षी दल लेबर तथा अर्को दल ग्रिनले भने योजनाप्रति असहमती जनाएका अस्ट्रेलियाली सञ्चारमाध्यमले जनाएका छन् । लेबरकी सामाजिक सुरक्षा छायामन्त्री लिन्डा बर्नीले यो कार्यक्रमले समाजका कमजोर मानिसलाई अझ पीडा थप्ने दाबी गरिन् । उनले लागूपदार्थ सेवन कुलत भएकाले यसलाई स्वास्थ्य समस्याका रूपमा उपचार गरिनुपर्ने भनेकी छन् । सरकारी योजनाको केही सामाजिक संस्थाले पनि विरोध गरेका छन् ।
कसरी नाप्ने रक्तचाप ?,"रक्तचाप नाप्नुभन्दा करिब आधा घण्टा पहिलेदेखि सुर्ती, चिया, खाना आदि खाएको हुनु हुँदैन । रक्तचाप नाप्दा एक खुट्टा अर्को माथि (उपरखुट्टी) राख्नु हुँदैन । लुगा माथिबाट रक्तचाप नाप्नु हुँदैन भने हिँडडुल र व्यायाम गरेलगत्तै रक्तचाप नाप्नु हुँदैन । यस्तै रक्तचाप नाप्ने कोठाको वातावरण शान्त हुनुको साथै तापक्रम आरामदायी हुनुपर्छ । रक्तचाप नाप्दा मेचमा करिब ५ मिनेट वि श्राम गरेपछि नाप्नुपर्छ भने, नाप्ने बेलामा बिरामीसँगै नाप्ने व्यक्तिसमेत बोल्नु हुँदैन । रक्तचाप नाप्ने यन्त्रको फिता मुटुको उचाइमा राख्नुपर्छ । रक्तचाप नाप्ने हातलाई टेबलमा राख्नुपर्छ । यस्ते रक्तचाप नाप्दा हल्लिनु हुँदैन श्वाससमेत स्वाभाविक रूपमा विस्तारै लिनुपर्छ । पहिलो पटक दुवै हातमा र त्यसपछि रक्तचाप बढी भएको हातमा नाप्नुपर्छ ।"
भिटामिन डी को कमीले डिप्रेसन,मिसिगन विश्वविद्यालयका अनुसन्धानकर्ताहरूको का अनुसार डी को कमी र युवाहरूमा आक्रामकताबीच सम्बन्ध छ । अनुसन्धानकर्ताहरूले यो पनि मानेका छन् कि उनीहरूको अध्ययनमा केही सीमा पनि थियो तर उनीहरूलाइै आफ्नो परिणामप्रति विश्वास छ । अध्ययनकर्ताहरूको अनुसार जुन ठाउँका व्यक्तिमा भिटामिन डी को कमी छ त्यहाँ अझ अध्ययनको आवश्यकता छ ।
फरक रंगको तन्नाले शिशु मृत्युदर कम,"अस्पताल प्रशासनको दाबीअनुसार यो पहलले नवजात शिशुलाई दिनहुँ सफा, संक्रमणमुक्त बेड सिट चाहिन्छ । योबाहेक हरेक क्युबिकलमा माप्स र बकेट लगाइन्छ । यो प्रयासले मृत्युदरमा ८ प्रतिशतको कमी आएको अस्पतालको भनाइ छ । यो केयर युनिटमा पहिले प्रतिसाता औसत रूपमा ३४६ मा ५५ बच्चाको मृत्यु हुन्थ्यो । अब यहाँ हरेक महिना करिब २५० देखि ३०० नवजात शिशु भर्ती गरिन्छन् । शिशु मृत्युदर ८ प्रतिशतसम्म घटेको छ । नवजातको राम्रो रेखदेखका लागि केयर युनिटमा १६ शय्या, ३ मेडिकल अफिसर, ८ नर्स र ४ जनाको सहयोगी स्टाफ छ ।"
रेल सञ्जाल बढाउँदै बेलायत,"मेट्रो बनाउनु खर्च होइन, यो लगानी हो, डा अमात्य भन्छन्, यो हाम्रो पुस्ताका लागि मात्र होइन, भावी सन्ततिका लागि पनि हो । काठमाडौं उपत्यकामा १८ नगरपालिका छन् । ती नगरपालिकालाई मेट्रोले जोड्नेबित्तिकै आर्थिक क्रियाकलाप बढाउन सकिने अमात्यको विश्वास छ ।"
जिम्बाबेका पूर्वराष्ट्रपतिको निधन,सन् १९७४ मा जेलमुक्त हुँदा उनले उक्त युनियनको सर्वोच्च नेताका रुपमा आफूलाई उभ्याएका थिए । सशस्त्र संघर्षकै समयमा जिम्बाबे अफ्रिकन पिपुल्स युनियन (जापु) को नेतृत्व गर्नुभएका अर्का नेता जोसुवा एन्कोमोलाई मुगाबेले पहिलो निशाना बनाए ।गृह मन्त्रालयको जिम्मेवारी सम्हालेका एन्कोमोलाई मुगाबेलेसन् १९८२ मा सरकारबाट हटाए । मुगाबेले माटाबेलेल्यान्ड प्रान्तमा ठूलो परिमाणमा हतियार फेला परेको भन्दै एन्कोमोलाई पदच्यूत गरेका थिए । मुगाबेलाई जिम्बाबेका बहुसंख्यक सोना जातिको समर्थन प्राप्त थियो । यहीबीच उत्तर कोरियालीबाट तालिमप्राप्त पाचौं ब्रिगेडले झण्डै २० हजार विपक्षीहरूको हत्या गरेको थियो । सन् १९८० मा देश स्वतन्त्र भएसँगै मुगाबेले जिम्बाबेको प्रधानमन्त्री निर्वाचित भएका हुन् । त्यसपछि प्रधानमन्त्रीय प्रणाली हटाउँदै उनी सन् १९८७ मा राष्ट्रपति बने । मुगाबेका उत्तराधिकारी एमर्सन मनाङगाग्वाले जिम्बाबेका संस्थापक तथा मुक्तिका प्रतीक को निधनले देशमा अपूरणीय क्षति पुगेको जनाएका छन् ।
भालेविरुद्ध मुद्दा हाल्ने नै कारबाहीमा,"अदालतको फैसलापछि बुसेले प्रतिक्रिया दिइन्, अब मेरो भाले बास्न पाउने भयो । फैसलाले हाँस, कुखुरा, चरा, भ्यागुतालगायत प्राकृतिक जीवजन्तुको अधिकारको सुरक्षा भएको छ र प्रकृतिविरुद्ध लाग्नेलाई पाठ सिकाएको छ ।भाले बासेर डिस्टर्भ गरेको भन्दै अदालतमा मुद्दा दायर भएपछि प्रकृति संरक्षणका क्षेत्रमा क्रियाशील व्यक्ति तथा संस्थाहरूले हस्ताक्षर अभियान सुरु गरेका थिए । अभियानको पहिलो सातामा नै एक लाखभन्दा बढीले समर्थन जनाएका थिए ।"
मेक्सिको हुँदै अमेरिका छिर्ने आप्रवासी घटे,"मेरो विचारमा अमेरिकाले मेक्सिकोविरूद्ध कर वृद्धि गर्ने सम्भावना तत्कालका लागि हटेकोजस्तो लाग्छ किनकि मेक्सिकोले प्रतिवद्धता जनाए अनुसार आप्रवासीको प्रवेश नियन्त्रणलाई ५६ प्रतिशतले घटाउन सफल भएको छ, मेक्सिकोका विदेशमन्त्री मार्सेलो एवरार्डले भने । अमेरिका र मेक्सिकोबीच आप्रबासी समस्याबारे छलफलका लागि विदेशमन्त्री मार्सेलो वासिङ्टन जाने तयारी गरिरहेका समय पछिल्लो तथ्यांक सार्वजनिक भएको हो ।"
अस्ट्रेलियाको रोयल सो मा नेपाल,"महर्जनका अनुसार यहाँ ल्याइने सबै सामग्रीहरू नेपालका आमा समूह तथा कालिगढबाट खरिद गरिएको हो । प्रदर्शनीको नेपाल स्टलमा थान्का, नेपाली पेन्टिङ, विभिन्न मूर्ति, माला तथा पर्यटकीय क्षेत्रका फोटाहरू राखिएका छन् ।"
'सरकार असफल हुँदा सम्हाल्न सक्छौं ?',"पौडेलले कांग्रेसको सिद्धान्तले जित्ने तर संगठन हार्ने किन भइरहेको छ भन्दै प्रश्नसमेत गरे । पौडेलको प्रश्नलाई देउवाले भने अन्तर्घातसँग लगेर जोडे । देउवाले पार्टीभित्रको एकता आवश्यक रहेको भन्दै के साँच्चै पार्टीभित्र एकता छ त भन्ने प्रश्न गरे । उनले भने, आफ्नै साथीहरूलाई हराइएको छ । टिकट एउटाले पाउँछ तर उसलाई हराउन पार्टीकै मान्छे लाग्छन्, म हराउने र हार्ने खेल सदाका लागि अन्त्य गर्न चाहन्छु । अन्तर्घातीहरूलाई कारबाही गर्न अनुशासन समिति लागिरहेकोतर्फ उनले संकेत गरे । उपसभापति विमलेन्द्र निधिले संविधानविरोधी कानुन बनाएर त्यसैको बलमा कम्युनिस्ट स्टेट चलाउने कुचेष्टा भएको धारणा राखे । सिटौलाले राज्यप्रणालीमाथि दक्षिणपन्थी एवं उग्रवामपन्थीबाट मात्रै नभई सिंहदरबारबाट समेत खतरा उत्पन्न भएको बताए ।"
महत र केसीको असन्तुष्टि,"कांग्रेस केन्द्रीय नीति, अनुसन्धान तथा प्रशिक्षण प्रतिष्ठानले आयोजना गरेको प्रशिक्षण कार्यक्रममा आफूहरूलाई नबोलाइएको भन्दै केन्द्रीय सदस्य रामशरण महत र अर्जुननरसिंह केसीले असन्तुष्टि जनाएका छन् । ३ नम्बर प्रदेशमै कार्यक्रम आयोजना गर्दा हामीलाई नबोलाउनु संकीर्णताको पराकाष्ठा हो, केसीले भने, महाधिवेशनलाई प्रभावमा पारेर गुटगत फाइदा लिन खोजिएको हो । नुवाकोटका नेताद्वय महत र केसीलाई नै उद्घाटन कार्यक्रममा नबोलाए पनि अर्का सहमहामन्त्री प्रकाशशरण महत भने निम्त्याइएका थिए । प्रतिष्ठानले प्रदेश ३ का रसुवा, नुवाकोट, धादिङ, चितवन, मकवानपुर र सिन्धुलीका महाधिवेशनका प्रतिनिधिका लागि हेटौंडामा प्रशिक्षण राख्दै छ । त्यसैले उनीहरूलाई त्यहीँ बोलाइने प्रतिष्ठानले जानकारी दिएको छ ।"
महँगी र वाइडबडी मुख्य मुद्दा,"विशेष सामाजिक संवादमा सरकारका गलत कामकारबाहीको भन्डाफोर गरी त्यसविरुद्ध जनमत बनाउने, नागरिकले पार्टीबाट गरेका अपेक्षा बुझ्ने कांग्रेसले जनाएको छ । पत्रकार सम्मेलनमा घोषणा गरिएअनुसार अभियान क्रममा सहिद परिवार, द्वन्द्वपीडितका घरघर पुगेर सुझाव लिइनेछ । स्थानीय तहको दुईवर्षे कामको समीक्षा हुनेछ । विशेष गरी कांग्रेसका तर्फबाट जितेका जनप्रतिनिधि र उम्मेदवारसँग अन्तरक्रिया गरिनेछ । जागरण अभियानमा विदेशस्थित जनसम्पर्क समितिहरूलाई पनि परिचालन गर्ने कांग्रेसको निर्णय छ । समितिहरूलाई विदेशमा रहेका नेपालीलाई मतदानको व्यवस्था गर्न दबाब दिन भनिएको छ । समितिहरूले सम्बद्ध राजदूतावास र कन्सुलेटमार्फत नेपाल सरकारसमक्ष मतदानको अधिकार व्यवस्थापनका लागि ज्ञापनपत्र पेस गर्नेछन् । असोज ३ संविधान दिवसका क्रममा संविधानसम्बन्धी अन्तरक्रिया गर्ने र तराईमधेसमा रहेको असन्तुष्टि, जनजाति, महिला, दलित, थारू आदिका मुद्दाहरूको हल संविधान संशोधनद्वारा नै सम्भव रहेको धारणा सम्प्रेषण गर्ने कांग्रेसको योजना छ ।"
कर कार्यालयको विवरणका आधारमा ऋण,"यसले कर छली, नक्कली वित्तीय विवरण प्रचलन र बैंकको ऋण डुब्ने जोखिमलाई कम गर्ने ती अधिकारीले बताए । कतिपय व्यवसायीहरूले धेरै नाफा देखाउँदै वित्तीय विवरण तयार पार्ने र ऋण लिने, कर तिर्दा घाटा देखाएर कम कर तिर्ने काम गरे, उनले भने, यसले एकातिर कर छली भयो भने अर्कातिर घाटामा रहेका कम्पनीहरूलाई ऋण प्रभाव भई ऋण असुल नहुने जोखिम बढ्यो । यो दुवै निरुत्साहित गर्ने उक्त व्यवस्था गरिएको उनले बताए । यसबारेमा चालु आर्थिक वर्षको बजेट वक्तव्यमा समेत उल्लेख गरिएको थियो । त्यसलाई कार्यान्वयनमा लैजान लागिएको हो, ती अधिकारीले भने, वित्तीय विवरण हेर्न मिल्ने गरी एउटा सफ्टवेयर प्रणाली विकास गरेका छौं । करदाताको अनुमतिमा बैंक तथा वित्तीय संस्थाले त्यो विवरण हेरेर मात्रै अब काम गर्नुपर्नेछ ।"
दसैंअघि गाडी भाडा नबढ्ने,"हिजोको जस्तो परिस्थिति छैन, बिमाको प्रस्ट नीति भएन, सवारीको सुरक्षा छैन, उनले भने । उनले जस्तोसुकै परिस्थिति भए पनि यात्रुलाई चाडबाडमा समस्यामा नपार्ने दाबी गरे । देशैभर यातायात व्यवसायीलाई आह्वान गरेर सम्पूर्ण गाडीहरू अग्रिम टिकट बुकिङ खुला गरेपछि काठमाडौं ल्याउन भनेका छौं, उनले भने, सहरी क्षेत्रमा मात्र यात्रु लगेर मात्र भएन, गाउँगाउँसम्म लिएर जानुपर्छ । वर्षात्ले गर्दा सडक बिग्रिएकाले त्यसलाई यथाशीघ्र मर्मत गर्नुपर्ने माग महासंघको छ ।"
खसीबोका आयात ठप्प,"सरकारले ३ हजारवटा खरिद गर्नेचाडबाडलाई लक्षित गरेर सरकारले पनि ३ हजार खसीबोकाच्यांग्रा खरिद गर्ने भएको छ । खाद्य व्यवस्था तथा व्यापार कम्पनी लिमिटेडका महाप्रबन्धक योगेन्द्र गौचनका अनुसार दसैंका लागि एक हजार खसीबोका र दुई हजार च्यांग्रा खरिद गर्ने बताए । गत वर्ष दुई हजार खरिद गर्ने लक्ष्य थियो । खसीबोका पर्याप्त आउन सकेन, गौचनले भने, अहिले खसीबोकाको आपूर्तिमा केही समस्या देखिएको छ । त्यसैले च्यांग्रा खरिदमा जोड दिएका छौं । मुस्ताङबाट खरिद गरिने उनले बताए । च्यांग्रा खरिदका लागि जिल्ला प्राथमिक खरिद समिति गठन गरिएको छ । समितिमा प्रमुख जिल्ला अधिकारी, खाद्य, कृषि विकास र किसानसहित सदस्य रहन्छन् । समितिले मूल्य निर्धारण गरेपछि सोही मूल्यमा सरकारले खरिद गर्छ, उनले भने, त्यसपश्चत् ढुवानी खर्च जोडेर बजार मूल्यभन्दा केही सस्तोमा बिक्री गर्छौं ।"
संसदीय समितिले कानुनविद्सँग परामर्श गर्ने,ऐनको दफा १२० (क) बमोजिमको शुल्कबापतको १८ अर्ब ३३ करोड रुपैयाँसहित ६२ अर्ब ६३ करोड रुपैयाँ कर निर्धारण ठूला करदाता कार्यालयले गत वैशाख ३ गते गरेको थियो । ६२ अर्ब ६३ करोडमध्ये पहिल्यै २३ अर्ब ५७ करोड रुपैयाँ कर तिरिसकेको छ । बाँकी ३९ अर्ब ६ करोड कर बुझाउनुपर्नेमा एनसेलले कर निर्धारणप्रति चिक्त नबुझाउँदै सर्वोच्चमा मुद्दा दायर गरेको थियो । उक्त मुद्दामाथि सर्वोच्चले फैसला गरिसकेकाले अब १८ अर्ब ३३ करोड रुपैयाँ अब एनसेलले तिर्नुपर्ने छैन । अदालतको यो निर्णयमाथि विरोध भइरहेको छ । खासगरी संसद्का विषयगत समितिदेखि संसद्मै अदालतको फैसलाप्रति प्रश्न उठाइएको छ ।
जुम्लाको स्याउ बेच्न होडबाजी,"जुम्लाको स्याउ एक सिजनमा १ हजार ५ सय केजी बेच्ने गरेको उनले बताए । हामीले जुम्लाको स्याउलाई मात्र नभई नेपाल भरको स्थानीय क्षेत्रका फलफूल तथा तरकारी पनि बेच्छौं, उनले भने, सप्तरीको आँप र सिन्धुलीको जुनार पनि सिजनामा बेच्छौं । नेपाली उत्पादनलाई नेपालीले नै प्राथमिकता दिनुपर्ने उनको भनाइ छ ।"
पर्यटकलाई जीपीएस ट्र्याक गरिने,६० हजार नगदसहितको उक्त पुरस्कार पूर्वप्रधानमन्त्री पुष्पकमल दाहाल र पर्यटनमन्त्री योगेश भट्टराईले २४ पटक सगरमाथा आरोहण गर्ने सोलुखुम्बुका कामीरिता शेर्पालाई प्रदान गरेका थिए । त्यस्तै समारोहमा ५० हजार नगदसहितको डा हर्क गुरुङ पुरस्कार लेखक प्रेम शर्मालाई प्रदान गरिएको थियो भने ३० हजार नगदसहितको पहिलो नेपाली महिला सगरमाथा आरोही पासाङ ल्हामु शेर्पा पुरस्कार माया शेर्पालगायतलाई प्रदान गरिएको थियो ।
प्राचीन बस्ती पुनर्निर्माणमा कोरियाको सहयोग,समझदारीअनुसार पहिलो चरणमा सियोल हाउजिङ एन्ड कम्युनिटी करपोरेसनले प्राचीन बस्तीको गुरुयोजना तयारी र योजनाहरूको विस्तृत परियोजना प्रस्ताव तयार पार्न प्राविधिक सहयोग गर्नेछ । परियोजना प्रस्तावका आधारमा कोरिया सरकार तथा निजी क्षेत्रमार्फत लगानी परिचालन गरिने भएको छ । प्राधिकरणका प्रमुख कार्यकारी अधिकृत सुशील ज्ञवालीले उक्त समझदारी काठमाडौं उपत्यकाका प्राचीन बस्तीहरूको संरक्षण गर्न तथा नयाँ सहरको विकासका लागि कोसेढुंगा सावित हुने बताए । सियोल हाउजिङ एन्ड कम्युनिटी कर्पोरेसनका प्रमुख कार्यकारी अधिकृत सी योङ किमले सहरी क्षेत्रको पुनर्निर्माण तथा स्मार्ट सिटीको विकासमा कोरियाले प्राप्त गरेको ज्ञान तथा अनुभव नेपाललाई बाँड्न पाउँदा खुसी लागेको बताए ।
"'सबैका छोरा आए, मेरा आएनन्'","उनले परिवारसँग सम्पर्कविहीन बनेका पिपलधारा३, गुल्मीका लक्ष्मण खनाललाई पत्ता लगाउन नसकिएको बताए । उनी ५ वर्षदेखि परिवारको सम्पर्कमा छैनन् । खनालको अवस्था पत्ता लगाउन धेरै कोसिस गरियो, तैपनि केही सुइँको पाइएको छैन, उनले भने । राजदूत पाण्डेले २७ वर्षदेखि हराइरहेकी नेपाली चेलीसमेत भेटिएको बताए । २७ वर्षअघि बैंककमा रहेका दाजुलाई भेट्न एक जना नेपाली युवती मलेसिया प्रवेश गरेकी रहिछिन् । त्यसपछि उनी नेपाल नगई परिवारसँग सम्पर्कविहीन भएकी रहिछन् । उनी भारतीय मूलका मलेसियन युवासँग बिहे गरेर बसेकी छन्, उनका चार सन्तान छन्, पाण्डेले भने, अहिले नेपाली भाषा बोल्न र नेपालको ठेगाना भन्न सक्दिनन्, उनलाई भेट्न उनका दाइ मलेसिया आइपुगेका छन् ।"
मापदण्ड मिचेर समायोजन,"सामाजिक विकासमन्त्री दल रावल भने व्यावहारिक कठिनाइका कारण समायोजन ऐनको मापदण्डअनुसार हुन नसकेको बताउँछन् । सरकारले खटाएको ठाउँमा कर्मचारीले जानुपर्ने उनको दाबी छ । समायोजनसम्बन्धी ऐनमा गर्भवतीसुत्केरी महिला कर्मचारीबारे केही बोलिएको छैन, हामीले व्यावहारिक रूपमा समस्या हेरिदिनुपर्यो नि, उनले भने, यसैलाई मिलाउन खोज्दा समस्या देखिएको हो ।"
पृतनापति सम्मेलन सुरु,"काठमाडौं (कास) नेपाली सेनाको जंगीअड्डामा तीनदिने पृतनापति समन्वयात्मक बैठक २०७६ शुक्रबार सुरु भएको छ । बैठकमा प्रधानसेनापति, रक्षा मन्त्रालयका पदाधिकारी, रथी, उपरथी, सहायकरथी तथा पृतनापति सहभागी छन् ।"
खातुनको शल्यक्रिया आइतबार,"रासायनिक पोलाइमा के गर्ने ? अमेरिकन कलेज अफ इमर्जेन्सी फिजिसियन्स (एसीईपी) का अनुसार कसैलाई एसिडले पोले अर्को व्यक्तिले ब्रसको माध्यमबाट प्रभावित व्यक्तिको छालाबाट सुक्खा रसायनलाई हटाउन सक्छ । तर, ब्रस प्रयोग गर्ने व्यक्तिले ग्लोब्स लगाउन बिर्सनु हुँदैन । डढेको भाग १५ देखि २० मिनेट पानीमा थापिरहनुपर्छ । तर यसो गर्दा आँखामा रसायन नपर्ने गरी ध्यानपूर्वक गर्नुपर्छ । त्यसपछि प्रभावितलाई सकेसम्म छिटो अस्पताल पुर्याउनुपर्छ । रसायन निलेको अवस्थामा भने यो झनै जोखिमपूर्ण भइदिन्छ । यस्तोमा तुरुन्त अस्पताल लगिहाल्नुपर्छ ।"
वर्षअघिको त्यो कालो रात,"रामबाबुले दिदीलाई एकोहोरो मन पराउँथे । दिदीले इन्कार गरेपछि ऊ यस्तो हरकतमा उत्रिएको हो, सुस्मिता भन्छिन्, दिदीलाई बचाउन सकिएन । अपराधीलाई अदालतले हदैसम्मको सजायको फैसला सुनाओस् । अनि मात्र हामीले न्याय पाउँछौं ।"
सबथोक बिग्रिएको खेल,हेड टु हेडनेपाल कुवेत७ खेल ७० जित ६१ बराबर १६ हार ०१ गोल २९
७ गोलको कथा,"छैटौं मिनेट (१०) नेपाली टिमका सेन्टरब्याकद्वय देवेन्द्र तामाङ र अनन्त तामाङभन्दा पछाडि थिए, युसुफ नासेर । यी फरवार्डलाई दुवै डिफेन्सले निगरानीमा राखेका थिएनन् । उनले दुई डिफेन्सको बीचबाट अघि बढ्दै सिक्स यार्ड बक्समा पुगेर निर्वाध रूपमा अब्दुल्लाह मावीको क्रसमा बललाई पोस्टको दिशा दिए । उनले गत मार्चमा कुवेतमै भएको मैत्रीपूर्ण खेल (दोस्रो) मा नेपाललाई १० ले पराजित गर्दा पेनाल्टीमा गोल गरेका थिए ।१३ औं मिनेट (२०)घरेलु टिमले पेनाल्टीको अवसर पायो । डिफेन्डर फाहद अल हाजेरी हेडिङ गर्न पेनाल्टी क्षेत्रमा पुगे । उनी सेकेन्ड बारमा सिक्स यार्ड बक्सभित्रै अनमार्क थिए । कर्नरमा पाएको बललाई फ्रिहेडरमा सहज गोल गरे । त्यसमा गोलकिपर किरण चेम्जोङले सही अनुमान गर्न सकेनन् । हाजेरीले जहाँबाट गोल गरे, त्यहीं थिए डिफेन्डर सुमन अर्याल । तर सुमन उभिइमात्रै रहे । हाजेरीले त्यो गोलको खुसीयाली सानदार ढंगमा मनाए ।५० औं मिनेट (३०) खेलमा पहिलो गोल गरेका नासेर पेनाल्टी क्षेत्रभित्र डिफेन्सद्वय देवेन्द्र र अनन्तको वीचमा थिए । दुवै डिफेन्सले उनलाई मार्क गरेका थिएनन् । अब्दुल्लाह मावीले क्रस गरेको बललाई नासेरले हेडद्वारा फस्ट बारमै जाली चुमाउँदै व्यक्तिगत दोस्रो गोल गरे । त्यसमा गोलकिपर किरण हेरेकोहेर्यै भए ।५९ औं मिनेट (४०)कुवेत मिडफिल्डरले मैदानको मध्यभागबाट बल अगाडि दिए । त्यस बेलासम्म विंगर अब्दुल्लाह मावी लेफ्टब्याक सुमन अर्यालभन्दा निकै पछाडि थिए । उनले दौडिँदै सुमनलाई उछिनेर गोलकिपर किरण अघि बढेको अवसरमा बललाई उचाइ दिँदै पोस्टको दिशा दिए ।६७ औं मिनेट (५०)कुवेतले पेनाल्टी क्षेत्र नजिक फ्रिकिक पायो । त्यो डेड बलमा प्रहार सटिक भएन । त्यो मुभमा गोलकिपर किरणसहित १० नेपाली खेलाडी आफ्नै पेनाल्टी क्षेत्रभित्र थिए । उनीहरूलाई बार्सिलोनाको शैलीमा कुवेती खेलाडीले घेरेका पनि थिएनन् । बल नेपाली खेलाडीकै खुट्टामा पुग्यो तर क्लियर गर्न सकेन । त्यसैमा पाएको मौकामा कुवेती कप्तान बादेर अल मुतवाले गोल गरे । त्यसमा किरणलाई कुनै मौका थिए । कुवेतका सबैभन्दा धेरै गोल गर्ने खेलाडीको सूचीमा तेस्रोमा रहेका मुतवाको त्यो ५६ औं अन्तर्राष्ट्रिय गोल हो । उनलाई नासेर (३७ गोल) ले पछ्याइरहेका छन् ।९४ औं मिनेट (६०)पाँच गोल गरेपछि मैदानमा प्रवेश गर्नै अवसर पाएका रेधा हानी अबुजाहराह दायाँ साइडबाट बल अघि बढाउँदै पेनाल्टी क्षेत्रमा प्रवेश गरे । पेनाल्टी क्षेत्रमा रहेका नेपाली तीन डिफेन्सले उनलाई बल गुडाउँदै अघि बढिरहेको अवस्थामा रोक्ने कुनै संकेत देखाएनन् न त नजिकै रहेका दुई कुवेतीलाई नै निगरानी गरेका थिए । सुमन अर्यालले धकेल्दा धकेल्दै पनि अबुजाबराहले सिक्स यार्ड बक्स नजिकै पुर्याएर फस्ट बारमै गोल गरे । त्यस बेला गोलकिपर किरण पनि फस्ट बारमै थिए तर उनले बल रोक्न सकेनन् ।९७ औं मिनेट (७०)अर्का सब्स्टिच्युट अल हारबी हुसेन अल मोसावी दायाँ साइडतर्फ देवेन्द्रभन्दा पछाडि थिए । तर उनलाई उछिन्दै मोसावीले पेनाल्टी क्षेत्रमा पुगेर अबुजाबराहको सटिक क्रसमा सिक्स यार्ड बक्सलाइनबाट बललाई वान टचमै गोलमा परिणत गरे । त्यो मुभमा अनन्त र सब्स्टिच्युट डिफेन्डर दिनेश राजवंशी मिहिनेती देखिएनन् । यसले आठ वर्षयता नेपाली राष्ट्रिय टिमको सबैभन्दा खराब नतिजालाई पूर्णता दियो । जोर्डनविरुद्ध (सन् २०११) अम्मानमा ९० ले पराजित भएदेखि नेपाली टिमले ४ गोल बढी अन्तरले हारेको यसैपालि हो ।"
सातै गोलमा गल्ती,"सातै गोल आफ्नै गल्तीमा खायौं । १० मिनेटबीच दुई गोल खाएपछि डिफेन्स दबाबमा देखिए । डिफेन्समात्रै होइन, टिम नै हो । सबै ११ खेलाडी डिफेन्स हुन् । योजनाअनुसार हामीले खेल्न सकेनौं । कुवेतलाई सजिलो भयो । कुवेत बलियो टिम हो भन्ने थाह थियो । वास्तवमै के भएको हो हेर्न आवश्यक छ । यस्तो खेल्नु हुँदैन । यो साँच्चिकै कमजोर प्रदर्शन हो । कुवेतले अझै बढी गोल गर्न सक्थ्यो । अर्को खेलमा धेरै सुधार गर्नु आवश्यक छ ।"
एकदमै खुसी,पहिलो जित । दोस्रो ठूलो जित । तेस्रोमा प्रतिबन्धबाट फर्केर पनि राम्रो खेल खेलेकोमा हामी एकदमै खुसी छौं । ७० महत्त्वपूर्ण हुन्छ । १० ले पनि हामीलाई ३ अंक मिल्थ्यो । तर यो नतिजामार्फत् हामीले ठूलो सफलतासहित कुवेत विश्व फुटबलमा फर्किएको सन्देश दिएका छौं ।
नेपालले सिंगापुर र जिम्बावेसँग खेल्ने,"जिम्बावे २० वर्षपछि सिंगापुर आएर खेल्न लागेको हो । सन् १९९९ मा सिंगापुरमा भएको त्रिकोणात्मक एकदिवसीय शृंखलामा जिम्बावेले भारत र वेस्ट इन्डिजसँग प्रतिस्पर्धा गरेको थियो । नेपालले ट्वान्टी२० मा पहिलो पटक जिम्बावेसँग खेल्न लागेको हो । गत वर्ष अप्रिलमा जिम्बावेमा भएको विश्वकप छनोटमा नेपालले जिम्बावेसँग खेलेको थियो । टेस्ट राष्ट्रसँग त्यो नेपालको एकदिवसीयमा पहिलो खेल थियो । राउन्ड रोबिनमा हुने खेलमा एक टोलीले अर्को दुई पटक प्रतिस्पर्धा गर्नेछ र त्यसैबाट विजेता छान्ने छ । नेपालले सेप्टेम्बर २७ मा जिम्बावे र २८ मा सिंगापुरसँग पहिलो दुई खेल खेल्नेछ । त्यसपछि अक्टोबर १ मा जिम्बावे र अक्टोबर २ मा सिंगापुरसँग खेल्नेछ । प्रतियोगिताका सबै खेल सिंगापुर इन्डियन एसोसिएसन मैदानमा हुनेछ । सिंगापुरबाट नेपाल सोझै पाँच राष्ट्र सहभागी ट्वान्टी२० अन्तर्राष्ट्रिय शृंखलामा प्रतिस्पर्धा गर्न ओमान लाग्नेछ । अक्टोबर ५ देखि १० सम्म हुने प्रतियोगितामा ओमान, नेपाल, हङकङसहित आयरल्यान्ड र नेदरल्यान्ड्सले प्रतिस्पर्धा गर्नेछन् ।"
मिस्टर काठमाडौंको प्रिजजिङ,"काठमाडौं (कास) राष्ट्रिय खुला मिस्टर काठमाडौं शारीरिक सुगठन प्रतियोगिता शुक्रबार सुरु भएको छ । दुईदिने स्पर्धाको पहिलो दिन प्रिजजिङ राउन्ड भयो । महिला एथलेटिक्स फिजिक्स, जुनियर मिस्टर काठमाडौं र पुरुष स्पोर्ट्स फिजिक्समा प्रतिस्पर्धा हुनेछ । मिस्टर काठमाडौंमा विभिन्न ६ तौल समूहमा प्रतिस्पर्धा भएको थियो । हरेक तौलका शीर्ष तीन स्थान हात पार्नेले क्रमशः १५ हजार, १० हजार र ५ हजार नगद पुरस्कार पाउने छन् । मिस्टर काठमाडौं हुनेले १ लाख ५० हजार रुपैयाँ पाउने छन् । पुरुष स्पोर्ट्स फिजिक्समा १७० सेन्टिमिटरसम्म र १७० सेन्टिमिटर भन्दामाथि उचाइ, महिला एथलेटिक्स फिजिक्स तथा जुनियर मिस्टर काठमाडौंमा ५५ खेलाडी फाइनलमा पुगेका छन् । १ सय ३६ खेलाडीले भाग लिएको आयोजकका अध्यक्ष सुरेश सुवेदीले जनाएका छन् ।"
मालिङ्गाको १०० विकेट,"केन्डी श्रीलंकाका लासिथ मालिङ्गा ट्वान्टी२० अन्तर्राष्ट्रियमा १ सय विकेट लिने पहिलो खेलाडी बनेका छन् । न्युजिल्यान्डसँग केन्डीमा शुक्रबारको खेलमा लगातार ४ विकेट लिँदै उनले ह्याट्रिकसहित सय विकेटको कोसेढुंगा छोएका हुन् । मालिङ्गाले पाकिस्तानका स्पिनर शहिद अफ्रिदीको ९७ विकेटलाई उछिन्दै ट्वान्टी२० अन्तर्राष्ट्रियमा सर्वाधिक विकेट लिने बलर बनेका हुन् । ७६ औं म्याच खेलिरहेका मालिङ्गाले कोलिन मुन्रोलाई बोल्ड गर्दै आफ्नो सय विकेट पूरा गरेका हुन् । उनले लगातार ४ विकेट लिनेक्रममा ह्यामिस रदरफोर्ड, कोलिन डी ग्रान्डहोम र रस टेलरलाई आउट गरेका थिए । मालिङ्गाले ५ विकेट लिएपछि १२६ रनको लक्ष्य पाएको न्युजिल्यान्ड ८८ रनमा समेटिएको थियो ।"
इंग्ल्यान्डको संघर्ष,म्यानचेस्टर रोरी बर्न्सले जारी एसेज शृंखलामा तेस्रोपल्ट अर्धशतक वा सो भन्दा बढीको स्कोर बनाएपछि इंग्ल्यान्डले अस्ट्रेलियाविरूद्ध चौथो टेस्टमा संघर्ष जारी राखेको छ । अस्ट्रेलियाले पहिलो इनिङ्समा बनाएको ४ सय ९७ रनको जवाफ दिन उत्रिएको इंग्ल्यान्डले तेस्रो दिनको खेलको पछिल्लो स्थितिमा ५ विकेट गुमाई २०० रन बनाएको छ । बर्न्सले ८१ र कप्तान जो रुटले ७१ रन बनाएका थिए । पछिल्लो स्थितिमा बेन स्टोक्स ७ र जोनी बेरिस्टो २ रनमा क्रिजमा छन् । बर्न्सले शृंखलाको पहिलो टेस्टमा शतक बनाएका थिए । नाइट वाचम्यान क्रेग ओभरटर्न ५ रन बनाई जेसन हेजलउडको बलमा आउट भए । पाँच टेस्टको शृंखला ११ को बराबरीको स्थितिमा छ । अघिल्लो दिनको खेलको अन्त्यमा स्टिभ स्मिथ २ सय ११ रन बनाई आउट भएका थिए । उनको प्रयासमा अस्ट्रेलियाले ८ विकेट गुमाई इनिङ्स समाप्तिको घोषणा गरेको थियो ।
ब्रम्हास्मीलाई उपाधि,उत्तम थापाले अविजित १५ र हिमांशु शाहीले अविजित ७ रन बनाएपछि ब्रम्हास्मीले ६५ ओभरमा लक्ष्य पूरा गर्यो । विपिन शाही १२ रनमा आउट भए । ग्लेसियरबाट एकमात्र विकेट सुसन अधिकारीले लिए । ब्रह्मास्मीले सेमिफाइनलमा ह्वाइटहाउस कलेज ए लाई ३२ रन र ग्लेसियरले ब्रम्हास्मी बी लाई ५ विकेटले हराए । साइम कलेजको आयोजनामा भएको प्रतियोगिताका विजेतालाई ब्रान्ड एम्बासडर राष्ट्रिय क्रिकेट खेलाडी शरद भेषावकर र प्रशिक्षक अरुण अर्यालले पुरस्कृत गरे ।
इनोभेटिभलाई सभ्यताको साथ,"काठमाडौं (कास) इनोभेटिभ १०औं प्याब्सन मध्यक्षेत्रीय बास्केटबल प्रतियोगिताको सिनियर गर्ल्समा सेमिफाइनल पुगेको छ । शुक्रबार इनोभेटिभले भद्र घलेलाई २१८ ले पराजित गर्यो । इनोभेटिभकी सभ्यता महर्जनले ८ स्कोर जोडिन् । काठमाडौं जेभियरले स्पाङगेललाई २४१२, एसियन पब्लिकले चैतन्यलाई २३१२ र स्वप्न वाटिकाले अक्सिडेन्टललाई २०१० ले हराउँदै सेमिफाइनल तय गरे । जुनियर ब्वाइजमा एसियनले एआईएलाई १८१५, हेम्सले इनोभेटिभलाई १६१२, चैतन्यले काठमाडौं जेभियरलाई १२६ र स्वप्न वाटिकाले सनसाइनलाई १७८ ले हराएर सेमिफाइनलमा स्थान पक्का गरे ।"
मनिता र रेजिना बाहिरिए,"पुम्सेको महिलातर्फ सागकी स्वर्णधारी आयशा शाक्यसहित पुलिसकी पार्वती गुरुङ, प्रदेश १ की सिना मादेन, आर्मीका निरा गुरुङ, प्रशंसा क्षेत्री, प्रदेश १ की सुशीला राई, प्रदेश ३ की निशा दर्नाल, प्रदेश १ की स्वस्तिका तामाङ र प्रदेश ३ की संजिता तिमल्सिना आफ्नो उमेर समूहमा छनोट भए । पुरुषतर्फ २४२९ वर्ष समूह पुलिसका कमल श्रेष्ठ, जितबहादुर बोटे र प्रेमबहादुर लिम्बु, १८२४ वर्षमा प्रदेश ३ कृष्ण तामाङ, आर्मीका शिशिर श्रेष्ठ, प्रदेश ३ का अस्मिन राउत, आर्मीका दीपेन्द्र गुरुङ तथा ३० वर्षमाथि आर्मीका रेजिन रिमाल र सन्जीव ओझा छानिए ।"
नेपाल पराजित,नेपालले बेहोरेका ठूलो अन्तरको हार (सन् २००० यता)गोल प्रतिद्वन्द्वी प्रतियोगितावर्षस्थान०७ कुवेत विश्वकप छनोट२०१९कुवेत सिटी०९ जोर्डन विश्वकप छनोट२०११अम्मान०४ फिलिपन्स अन्तर्राष्ट्रिय मैत्रीपूर्ण२०११मनिला०४ मलेसिया मर्डेका कप२००८पेटालिङ जया०४ भारत साफ च्याम्पियनसिप२००८माले०७ दक्षिण कोरिया एसियन कप छनोट२००३मस्कट०६ ओमान एसियन कप छनोट२००३मस्कट०१६ दक्षिण कोरिया एसियन कप छनोट२००३इन्चोन०७ ओमान एसियन कप छनोट२००३इन्चोन०५ भियतनाम एसियन कप छनोट२००३इन्चोन०४ कजाकस्तान विश्वकप छनोट२००१अल्माटी१९ इराक विश्वकप छनोट२००१बगदाद०६ काजकस्तान विश्वकप छनोट२००१बगदाद०५ कुवेत एसियन कप छनोट२०००कुवेत०५ तुर्कमेनिस्तान एसियन कप छनोट२०००कुवेत
स्वास्थ्य बन्यो तगारो,त्यसपछि धनीराम चौधरीको नियमित प्रशिक्षणमा हुर्किर्एका उनले २०७५ चैतमा हङकङमा भएको एसियन जुनियर एथलेटिक्समा ८ मिनेट ३०३२ सेकेन्डको कीर्तिमानसहित जितेको स्वर्ण नेपाली एथलेटिक्समै पहिलो एयियाली स्तरको स्वर्ण हो । हङकङमा उनले १२ देशका १५ प्रतिस्पर्धीलाई पछि पारेका हुन् । १५ सय मिटरमा उनले ४०२ मिनेटको कीर्तिमान छ ।
कीर्तिमानी बाटोमा सेरेना,"आन्द्रेस्कु यसैक्रममा ग्रान्ड स्लामको एकल उपाधि जित्ने पहिलो क्यानडेली खेलाडी हुने प्रयासमा रहने छिन् । उनले यो उपलब्धि हात पार्न सके, डेब्यू प्रतियोगितामै उपाधि जित्ने चौथो खेलाडी मात्र हुनेछिन् । बेन्सिचले भने आन्द्रेस्कु फाइनलका लागि पूर्णतः हकदार रहेको बताइन् । उनले भनिन्, मैले सेमिफाइनलमा धेरै मौका पाएँ, तर त्यसबाट फाइदा उठाउन सकिनँ । मेरो विचारमा आन्द्रेस्कु आफ्नो खेलजीवनको उत्कृष्ट लयबाट गुज्रिरहेकी छन् ।"
अफगानिस्तानको नियन्त्रण,यामिन अहमादजाईले इनिङ्सको पहिलो ओभरमा ओपनर साहदमान इस्लामलाई शून्यमा आउट गरेपछि नै बंगलादेशको संघर्ष सुरु भएको थियो । सौम्य सरकार र लिट्टोन दासले दोस्रो विकेटमा ४९ रनको साझेदारी गरे । सरकार १७ रन बनाई अन्तिम टेस्ट खेलिरहेका मोहम्मद नाबीको बलमा आउट भए । दास ३३ रन बनाई रशिदको बलमा बोल्ड भए । रशिदले कप्तान शकिब अल हसनलाई ११ रनमा एलबीडब्लू र मुस्फिकर रहिमलाई शून्यमा आउट गरेपछि अफगानिस्तान खेलमा हाबी भएको थियो ।
बरफको स्वाद,"ओठमा चिऽऽऽसो, तिऽऽऽखो र पिरोपिरो झमझमाइ । पोलेको हो कि टोकेको हो, घोचेको हो कि थिचेको हो जस्तो । खपिनसक्नु भएर बरफ निकालें । आँखा चिम्लिएँ । तिरीमिरी देख्न पुगें । मुखको झमझमाहट फाल्न थुथु गरें । चिसा छिटाहरूसँगै बरफको महान् मीठास माटोमा गएर मिल्यो । बरफको स्वादले मलाई तर्साउनुसम्म तर्सायो । बरफ चिसो हुन्छ भन्ने थाहा थियो तर त्यति साह्रै चिसो होला भन्ने सपनामा पनि सोचेको थिइनँ ।आफ्नै हंस सरेको र पैसा परेको भएर त्यत्तिकै फाल्नचाहिं सकिनँ । डराईडराई बिस्तारै बरफ चुस्न थालें । हरेक पटक मुखमा लाँदा आगोको कोइला चाट्दै छु कि जस्तो भान हुन्थ्यो । तर्सिएर झसंग झसंग हुँदै ओठको स्पर्शबाट जोगाईजोगाई त्यसलाई तुरें । समय लगाएर सक्नुपर्दा मैले खाएभन्दा बढी बरफको रस चुहिएर खेर गयो । त्यो रातो बरफ न मैले सोचे जति गुलियो थियो, न त खान सजिलो नै भयो । नखाँदै मीठो बरफलाई मैले खाएर नमीठो बनाएँ । आफैंले स्वाद मेटेपछि सम्झीसम्झी पछुताएँ । त्यसपछिका दिनमा पनि बरफ त खाएँ तर नखाँदैको बरफमा जति मीठास खाएकोमा कहिल्यै पाइनँ । जतिजति बरफको स्वादलाई दोहोर्याएँ त्यतित्यति लाग्यो मैले बरफ नखाएको भए हुन्थ्यो । स्पर्शबिहीन बरफको अलौकिक स्वादलाई चाखेर समाप्त पारेपछिको मेरो निष्कर्ष कल्पनाको उत्कर्ष जति स्वादिलो हुँदैन स्पर्श । किनभने स्पर्श गर्नु स्वाद बिगार्नु हो ।"
के हो बीपी चिन्तन?,निष्कर्षमा यो भन्न सकिन्छ कि बीपी चिन्तन उदारवादी र व्यवहारवादी भएको हुनाले यसको समग्रताको भेउ पाउन कठिन छ । तथापि उनका साहित्येत्तर विचार उत्तर सामन्तवादका निकट छन् जसले समग्र आधुनिकीकरणको वकालत गर्छन् ।
१५ सालका बीपी,"जनमतको पराजयपछि बीपीलाई धेरैतर्फबाट दबाब आयो विद्रोह गर्नुपर्छ । तर उहाँले परिणामलाई सहज स्वीकार गर्दै भन्नुभयो, जनमत अस्विकार्नु जनादेशको अवहेलना हो । नमानेर के म रक्तपात मच्चाऊँ ? उहाँलाई आखिर क्यान्सरले लग्यो । उपचार गर्दागर्दै उहाँको आधा सास थाइल्यान्डमा गइसकेको थियो । उहाँको पार्थिव शरीरलाई ट्रकमा राखेर आर्यघाट पुर्याउँदा काठमाडौँका मूल सडकमा मलामी र सडकका दुवै छेउमा मूक, असीमित, अपार जनसमुदाय अन्तिम दर्शनका लागि शोकसन्तप्त भएर उर्लेका थिए । मृत्युबारे महाकवि देवकोटाले कतै भनेका छन् एउटा बचेरा भर्खर आयो, अर्को बचेरा भर्खर निदायो । राजनीतिमा नयाँ बचेरा आए, पुराना बचेरा निदाए ।"
सर र याद,"सरअघिल्लो महिना म झोलुङ बुधबारे बजार छिर्न लागेको थिएँ, कसैको आवाज आयो । मैले हेरें, दीपक थियो । नमस्ते सर, त्यसले भन्यो । दीपके, तैंले मलाई बिर्सेको छैनस् ? त्यो मेरो छेउ आइपुगेको थियो । कसरी बिर्सन सक्छु र सर ! तपाईंले मेरो छेपारीमा यस्तो सिर्कुना हान्नुभएको छ, त्यतिको सिर्कुना अरू कसैले हानेनन् । त्यही याद बनेर बस्यो, त्यसले भन्यो । त्यसको ओठमा मुस्कान थियो । तर मेरो ओठको मुस्कान हराएको थियो । सरी दीपक, त्यसबेला त्यस्तै भयो, भनेर म बजारभित्र पसें । मैले त्यसको जवाफ पर्खिनँ । यो संस्मरण लेख्दा सम्झिरहेको छु, सुरुको त्यो भत्किन लागेको स्कुलमा कुनै बेला म पनि छुच्चो सर थिएँ । हो, सर थिएँ । म मनोज सर थिएँ तर एलबी सर थिइनँ । मैले सिकाउन नसकेको र दीपकले सिक्न नसकेको झोंकमा बजेको त्यो सिर्कुनाको याद दीपकलाई छ । साह्रै नराम्रो लागिरहेको छ, म दीपकहरूका लागि एलबी सरको याद बन्न सकिनँ ।"
एकान्डो,एक घुट्कोदुई घुट्कोतीन घुट्कोचार घुट्कोपाँच घुट्कोत्यसपछिको मुनसाइनको आखिरी घुट्कोकोचरम बेहोसीबाट मुक्त हुन चाहन्छु मर मुक्त हुन चाहँदिनँ पनि ।
चटारो,जब अकाश गर्जन थाल्छ
माछा सिकारी,"सन् २०१० यता नेपाली शोधार्थीहरूको ध्यान मलाहा बिरालोमा रहिआएको अनुसन्धानका जर्नलहरूले देखाउँछन् । खास खास क्षेत्र छनोट गरेर अरू नै विषयको अध्ययन गर्दा मलाहाले ध्यान खिचेका शोधार्थी थुप्रै जना छन् । संरक्षितको सूचीमा नपरेको यो जन्तु वन बिरालो र चरी बाघभन्दा फरक श्रेणीको होइन । त्यसैले संरक्षण हुन सके यसका विचरण हुने क्षेत्रमा वन्यजन्तुमाथि अध्ययनमा रुचि राख्नेका लागि पर्यटनको अर्को आधार पनि तयार हुनेछ । हालसम्म सीमित क्षेत्रमा भएका अध्ययनले यो जन्तु हामीकहाँ निकै कम संख्यामा रहेको अनुमान गरिएको छ । त्यसैले यो दुर्लभ हो । तर, सरकारलाई उक्त जन्तु संरक्षित सूचीमा राख्ने आवश्यकता बोध भइसकेको छैन । संरक्षितको सूचीमा परेको लेपर्ड क्याट (चरी बाघ) को अवस्था मलाहाको भन्दा राम्रो छ । छिमेकी देश भारतमा बाघ संरक्षणको हैसियतमै मलाहा पनि छ । मलाहालाई फश्चिम बंगालमा स्टेट एनिमल को दर्जामा राखिएको छ ।"
वालेस्टेइन 'लिगेसी',"फेरि वालेस्टेइनतिरै फर्किउँ । पश्चिमाहरूले तिमीहरू पछौटे हौ, परम्परागत प्रविधि, राजनीतिक र संस्कार संस्कृतिका हिसाबले तिमीहरूभन्दा हामी विकसित छौं भन्दै गरिआएको दावालाई वालेस्टेइनले तिम्रो विकास मूलतः शोषणमा आधारित हो भनेर जोरी खोज्ने आधार तयार गरिदिए । जसले कथित् तेस्रो भनिने विश्वका राजनीतिक नेता र समाजविज्ञलाई आत्मविश्वास बढाउने काम गर्यो भन्दा फरक नपर्ला । त्यो साथसाथै उनी एक प्रतिबद्ध प्राध्यापक थिए जो लगातार ६१ वर्षसम्म प्राज्ञिक कर्ममा लागिरहे । इतिहास भनेको घटनाहरूको संग्रह मात्रै होइन भनेर लगातार प्राज्ञिक पैरवी गरिरहे ।"
मेरो त्यो गल्ती,"कवि दुर्गालाल श्रेष्ठ दाइले लेखिदिनुभएको सयथरी बाजा एउटै ताल, सयथरी गोडा एउटै चाल, मेचीकाली सिंगै ढिक्को साझा हाम्रो ज्यान नेपाल बोलको गीत हामीले १५ गते टेलिफिल्ममा राखेका थियौं । उक्त गीतको भाव वास्तविकतामा हिजोआज तीजको दिन देख्छु म । विभिन्न जातीय समुदायका महिला रातो र हरियो लुगा लगाएर, चिटिक्क परेर, सबै दुःख बिर्सेर मच्चिदै छमछमी नाचेको देख्दा म आफैंलाई पनि नाच्न जाऊँ जाऊँ लाग्छ । कस्तो रमाइलो ।"
काव्यिक राजनीति,श्रवण मुकारुङका शब्दमा कवितामा असफल राजन को सिर्जनशील अराजक अभियानको उपज हाटा भित्र समेटिएका काव्यिक राजनीतिक रङले कृतिलाई समसामयिक समयचेतका साथ सङ्ग्रहणीय बनाएको छ । सत्ताको स्वादभन्दा भिन्न संसारलाई समेटेको कृतिले सत्तामा मैमत्ता भएका साँढेहरू र सत्ताका सुगाहरूलाई चिढ्याउन सक्छ । उनको अराजक स्वभावमाथि थप आलोचना बर्सिन सक्छ ।
किस्मती कथा,स्थानीय भाषाको प्रयोगले नेपाली भाषालाई समृद्ध बनाएको छ । क्षेत्रगत कथ्य भाषाको प्रयोगले सीमान्त समुदायको प्रतिनिधित्व गरेको छ । केन्द्रीय सत्ता र अरू क्षेत्रलाई सीमान्तमा बेगल भाषा र संस्कृतिसँग थारूहरू बाँचेका छन् भन्ने जानकारी प्रदान गर्न सखी जस्ता कृतिको योगदान अमूल्य छ । अतिशय भावुकताले प्रभावित नायक बाल्यावस्थामा छोडेर बिछोडिएको किस्मतीको सम्झनाले जीवनभर बिरामी हुन्छ । घर आफन्त बिरलै सम्झन्छ तर किस्मतीको यादले सिकिस्त नै हुन्छ । मालतीको प्रेममा रहिन्जेल किस्मती दोस्रो चाहना थियो । मालतीको लफडा सुरु भएपछि कसैलाई नभनी सुटुक्क भाग्नु अपत्यारिलो र अचम्मलाग्दो छ । मालती फूल बेच्दै भेटेर पनि ऊसँग मन नअडिनु थप आश्चर्य छ । आश्रममा जिन्दगीको सबै लोग्नेहरू भेला हुनु र खास प्रेमीलाई अस्वीकार गर्नु बढी फिल्मी प्रभाव र अस्वाभाविक लाग्न सक्छ । वास्तवमा पुरुषको अहम्लाई अस्वीकार र मानव प्रेमलाई मात्र अंगीकार सखी को मूल उद्देश्य देखिन्छ ।
उस्तादको अस्त,शुभेच्छुकको चिन्ताभावमा उहाँको प्रतिउत्तर थियो मलाई रोगको भन्दा तबलाको आवाज कम हुँदै गएकोमा चिन्ता लागेको छ । संगीतमा समर्पित एउटा सच्चा कलाकारको उद्गार योभन्दा अरू के हुन सक्छ ? विगत ३ वर्षदेखि ब्रेन ट्युमरसँग जुध्दै गर्दा उहाँसँग धेरैपटक कार्यक्रमहरू गर्यौं । अन्तिम समयसम्म हामी अभ्यासमा बस्दा उहाँको चमक र उत्साह कहिल्यै कम भएन । उहाँलाई मन पर्ने सहर पोखरामा कार्यक्रम गर्दाको पल होस् या लुम्बिनीको शान्ति स्तूपमा गरेको कार्यक्रम होस् सबै मानसपटलमा रहिरहनेछन् । परिवारले अन्तिम घडीसम्म उपचारको हरसम्भव प्रयास गर्दागर्दै उहाँ ५० वर्षको अल्पायुमै २०७६ भदौ १० गते अनन्त लयमा लीन हुनुभयो । उहाँबाट प्राप्त ज्ञानलाई सम्पूर्ण शिष्यले अनन्तकालसम्म प्रज्वलित गर्नुहुनेछ । उहाँका एक सुपुत्र विजय सितार र तबलाको कुशल वादक हुनुहुन्छ । हामीले शास्त्रीय संगीतका अभिभावकलाई गुमाएका छौँ । हार्दिक श्रद्धाञ्जली रविन सर !
भान डाइकको वर्ष,"६ फिट ४ इन्च अग्ला भान डाइक शारीरिक रूपमा निकै बलिया छन् । डिफेन्समा उनको नेतृत्वको सबैले प्रशंसा गरेका छन् । एरियल बलमा पनि उनको प्रदर्शन उत्कृष्ट हुने गर्छ । सटीक पासका लागि उनी माहिर छन् । इंग्ल्यान्ड आगमनसँगै उनको ट्याक्टिकल पक्षमा सुधार भएको बताइन्छ । आदर्श सेन्टरब्याकको रूपमा स्थापित उनी मैदानमा अलराउन्डजस्तै देखिन्छन् । सजिलो मानिएको खेलमा आफ्नो पोजिसन छाडेर अगाडि बढ्नु उनको कमजोरी हो । उनी नियमित गोल गर्ने डिफेन्डर हुन् । त्यसैले उनका लागि लिभरपुलले साउथ ह्याम्पटनलाई ७ करोड ५० लाख पाउन्ड बुझाएको थियो । डिफेन्डर स्थानान्तरणको विश्व कीर्तिमान थियो त्यो । त्यो कीर्तिमानलाई ह्यारी म्यागुएरलाई ८ करोड पाउन्डमा लेस्टरबाट भित्र्याएर म्यानचेस्टर युनाइटेडले तोडिदियो । तर, मैदानमा म्युगुएरको तुलना भान डाइकसँग गर्ने बेला भएको छैन । :"
नेयमार दुविधा,"फेरि मेसी र लुइस स्वारेज दुवै ३२ वर्षका भए, ढिलो चाँडो उनीहरूको ठाउँ लिन खेलाडी पनि त चाहियो । मेसीकै लागि पनि अगाडि नेयमार जत्तिको राम्रो साथी खेलाडी अरू कोही हुन सक्दैन । बार्सिलोनाका अहिलेका प्रशिक्षक अरनेस्टो भाल्भरडे पनि खासै चहलपहल गर्ने खालका छैनन् । जस्तो कुनै समय बार्सिलोनाका लागि यस्तै काम पेप ग्वार्डिओलाले गर्थे । भाल्भरडेको बोली खासै बिक्दैन, विशेषतः मिडियामा । मेसी स्वयं पनि ठूल्ठूला कुरा गर्न रुचाउने खेलाडी होइनन् । नेयमार हुन्थे त, बार्सिलोनाको कलात्मक खेलमा ग्ल्यामर पनि हुन्थ्यो । अहिले तत्कालका लागि नेयमार पक्कै बार्सिलोना जाने छैनन् तर हल्लाको बजार कसरी गरम भइसक्यो भने सन् २०२० मा जति बेला अर्को ट्रान्सफर विन्डो खुल्छ, त्यति बेला फेरि बार्सिलोनाले उनलाई किन्ने प्रयास गर्नेछ । त्यसबेला क्लबको खल्ती पनि भरिसकेको हुनुपर्छ । नेयमारको काम भनेको त्यतिबेलासम्म अब्बल दर्जाको खेल प्रदर्शन गर्ने हो । किनभने, नेयमार जत्तिको खेलाडी त्यसै हराउनु हुन्न ।  :"
त्यो झरिलो दिन,"ती सबका बाबजुद देशको अवस्था भने दिनदिनै झनै जीर्ण हुँदै गएको छ । मेरो बुबाको अनाहकमा ज्यान गयो भन्ने कुरालाई स्विकार्नुको कुनै विकल्प मसँग छैन । तर मान्छे मारेर परिवर्तन ल्याउँछौ भन्नेहरू आजसम्म पनि सत्ताका लागि लुछाचुँडी गरिरहेको देख्दा बेलाबेला मेरो मन उद्वेलित हुन्छ । त्यतिका मान्छे मरे, तर खै त बाँचेकाहरूले ढुक्कसँग बाँच्न पाएको ?"
पैसा ठूलो कि तारिफ ?,कला र पैसाको यो बहसमा राजामौलीको नयाँ फिल्मको पनि परीक्षा हुनेछ । बाहुबली ले जस्तै दुवै कुरामा यसले कसरी सन्तुलन मिलाउला भन्ने समीक्षकहरूलाई प्रतीक्षा छ ।
व्यापारसँगै बालक,कपिलवस्तुको यशोधरा गाउँपालिकाका राजेन्द्र कोहार सदरमुकाम तौलिहवा बजारमा लाग्ने साप्ताहिक हाटमा प्रायः जान्छन् । उनी प्रायः बजारमा प्लास्टिकका बाटा बेच्न लैजान्छन् । उनकी श्रीमती ज्याला मजदुरीका लागि काममा जान्छिन् । घरमा अरू कोही छैन । यसैले राजेन्द्र आफ्नो दूधे बालकलाई आफूसँगै हाट लिएर जान्छन् । शनिबार कपिलवस्तु नगरपालिकाको नयाँ टोलमा यो फोटो खिच्दा उनका छोरा साइकलपछाडि राखिएको बाटामा आसन जमाएर बसेका थिए । बजारमा व्यापारसँगै उनको ध्यान छोरातिर पनि हुन्छ ।

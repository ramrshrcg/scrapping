शीर्षक,विवरण
नेकपामा 'सीपथ',"(काठमाडौं)  नेकपाले एकीकरणपछि पहिलोपटक सञ्चालन गर्न लागेको स्कुल विभागको प्रशिक्षण सम्मेलनमा कार्यकर्तालाई सी चिनफिङ पथ बारे प्रशिक्षण दिने भएको छ ।असोज ६ र ७ गते काठमाडौंमा हुने सम्मेलनको पहिलो कक्षामै चिनियाँ राष्ट्रपति सी चिनफिङको राजनीतिक दर्शन र सिद्धान्तबारे जानकारी गराउने तयारी भएको विभाग प्रमुख ईश्वर पोखरेलले बताए । सम्मेलन तयारीका लागि चिनियाँ कम्युनिस्ट पार्टीका प्रतिनिधि बुधबार आइसकेका छन् ।चिनियाँ कम्युनिस्ट पार्टीका विदेश विभाग प्रमुख सोङ ताओले सम्मेलन उद्घाटन गर्नेछन् । सोङ शनिबार नेपाल आउँदै छन् । त्यहाँ चिनियाँ कम्युनिस्ट पार्टीको संगठनात्मक प्रणाली, पार्टी अनुशासन, उनीहरूको वैचारिक राजनीतिक कार्यपत्र प्रस्तुत हुने नेकपा स्कुल विभागका उपप्रमुख देवेन्द्र पौडेलले बताए । पौडेलका अनुसार सम्मेलनमा चीनका तर्फबाट तीन र नेपालका तर्फबाट दुईवटा प्रतिवेदन पेस हुनेछन् । पौडेलले सम्मेलनको एउटा कुनै सत्रमा राष्ट्रपति विद्यादेवी भण्डारीलाई आमन्त्रण गर्ने तयारी भइरहेको जानकारी दिए । राष्ट्रपतिज्यूको उपस्थितिबारे पनि हामीले छलफल गरेका छौं, उहाँ आउने नआउने टुंगो लागिसकेको छैन, उनले कान्तिपुरसँग भने । सम्मेलनमा पार्टीका दुई अध्यक्षसहित केन्द्रीय तहका २ सय जनासम्म नेतालाई सहभागी गराउने तयारी स्कुल विभागको छ । सम्मेलनमा प्रस्तुत हुने विषयवस्तु र सहभागिताबारे छलफल गर्न बुधबार विभाग प्रमुख पोखरेल तथा उपप्रमुखहरू बेदुराम भुसाल र पौडेलबीच छलफल भएको थियो ।तत्कालीन एमाले र माओवादी केन्द्र एक भएपछि बनेको स्कुल विभागको पहिलो कक्षामै चिनियाँ कम्युनिस्ट पार्टीको राजनीतिक र सैद्धान्तिक कार्यदिशाबारे छलफल हुन लागेको हो । चिनियाँ कम्युनिस्ट पार्टी धेरै अनुशासित हुने भएकाले त्यसको कार्यशैली यहाँ पनि उपयोगी हुने ठानेर सी चिनफिङ पथबारे प्रशिक्षण हुन लागेको नेताहरूले बताए । दुई वर्षअघि चिनियाँ कम्युनिस्ट पार्टीको १९ औं महाधिवेशनले नयाँ युगका लागि चिनियाँ समाजवाद भनेर सीको विचारधारालाई पारित गरेको थियो । राष्ट्रपति सीको सिद्धान्तले चीनमा मार्क्सवादको विकासक्रम, गरिबी निवारण र भ्रष्टाचार उन्मूलन, चीन सरकार र चिनियाँ कम्युनिस्ट पार्टीको अन्तर्राष्ट्रिय पहुँच र तल्लो तहसम्म आर्थिक विकास कसरी गर्न सकिन्छ भन्ने कुराको व्याख्या गरेको छ । पार्टी विधानमै राजनीतिक विचारधारा र नाम उल्लेख गराउन सफल भएपछि सीलाई चीनका गणतन्त्रवादी नेताहरू माओत्सेतुङ र देङ सियाओ पिङको हाराहारीका नेताका रूपमा चित्रण गरिन्छ ।नेकपाको यो सम्मेलनमा सीपथबाहेक पार्टीको आधिकारिक राजनीतिक लाइन र दस्ताबेजका विषयमा पनि प्रशिक्षण हुनेछ । एकीकरण भएको करिब एक वर्षसम्म विवाद भएपछि नेकपाले बल्ल पार्टीको आधिकारिक राजनीतिक दस्ताबेज प्रकाशनमा ल्याएको छ । राजनीतिक कार्यदिशा के हुने भन्ने विषयमै शीर्ष तहबीच मतान्तर भएपछि एक वर्षसम्म राजनीतिक दस्ताबेजलाई अन्तिम रूप दिइएको थिएन । करिब दुई महिनाअघि राजनीतिक दस्ताबेजमा शीर्ष नेताहरूबीच सहमति भएर प्रकाशनमा आए पनि नेकपाको तल्लो निकायमा अहिलेसम्म छलफल भएको छैन ।"
अंगीकृत लिने बर्सेनि बढ्दै,"०७६ मा भने वैशाखदेखि भदौसम्म ५ महिनाको अवधिमा मात्रै ३७२ जनाले यस्तो नागरिकता लिइसकेका छन् । धनुषाबाट ०७२ मा ३३० जना, ०७३ मा ४९० जना, ०७४ मा ६११ जना र ०७५ मा ६७९ जनाले वैवाहिक अंगीकृत नागरिकता लिएका छन् । जिल्ला प्रशासन कार्यालयका अधिकृत दीपक कर्णका अनुसार ०७१ देखि ०७६ भदौ २९ सम्म नागरिकता लिनेको संख्या २ हजार ७ सय ७१ छ । सप्तरीमा पनि पछिल्लो समय वैवाहिक अंगीकृत नागरिकता लिनेको संख्या बढेको छ । जिल्ला प्रशासन कार्यालयको थ्यांकअनुसार यस वर्ष भदौ ३० गतेसम्म २२५ जनाले वैवाहिक अंगीकृत नागरिकता लिएका छन् । सप्तरीमा २०७१ मा ३२८ जना, ०७२ मा २६३ जना, ०७३ मा ४०४ जना, ०७४ मा ४४३ जना र ०७५ मा ५०१ जनाले यस्तो नागरिकता लिएका छन् । विवाह भएलगत्तै अंगीकृत नागरिकता बनाउन आइपुग्छन्, धनुषाका प्रमुख जिल्ला अधिकारी प्रदीप कँडेलले कान्तिपुरसँग भने, यस्तोमा धेरैजसो श्रीमान्सँगै विदेश जाने महिला बढी हुन्छन् । उनका अनुसार सामाजिक सुरक्षा भत्ताका लागि पाको उमेरमा अंगीकृत बनाउने पनि छन् । पर्सामा आर्थिक वर्ष ०७१०७२ मा १ हजार २४ भारतीय महिलाले वैवाहिक अंगीकृत नागरिकता लिए । २०७२०७३ मा ९४६ जनाले २०७३०७४ मा १ हजार ३६७ जनाले र ०७४०७५ मा १ हजार ९१४ जनाले यस्तो नागरिकता लिएका थिए । आव २०७५०७६ मा १ हजार ६४८ भारतीय महिलाले नेपाली नागरिकता पाए भने चालु आर्थिक वर्षमा मंगलबारसम्म १८३ जनाले अंगीकृत नागरिकता लिइसकेका छन् । रौतहटमा पनि वैवाहिक अंगीकृत नागरिकता लिनेको संख्या बढ्दो छ । भारतबाट विवाह गरी ल्याउने बुहारीलाई जिल्ला प्रशासन कार्यालयले प्रमाणका आधारमा तत्कालै नागरिकता दिँदै आएको छ । ५ वर्षयता रौतहटमा वैवाहिक अंगीकृत नागरिकता लिने भारतीय बुहारीको संख्या ४ हजार ९३ पुगेको छ । रौतहट जिल्ला प्रशासनका प्रशासकीय अधिकृत हेमराज फुयाँलले भने, २०६३ को नागरिकता ऐनमा भारतीय बुहारीका हकमा प्रमाण पुर्याई तत्कालै नागरिकता दिने भन्ने छ । जिल्ला प्रशासन कार्यालय, रौतहटका अनुसार यस वर्ष भदौ २९ गतेसम्म ५ महिनाको अवधिमा ३२३ भारतीय बुहारीले नागरिकता लिइसकेका छन् । अघिल्लो वर्ष यही अवधिमा २९५ ले अंगीकृत नागरिकता बनाएका थिए । रौतहटका मधेसबादी नेता अनिल सिंहले वैवाहिक अंगीकृतका लागि ७ वर्ष कुर्नुपर्ने प्रावधानले अन्याय हुने बताए । रोटीबेटीकै सम्बन्धका कारण भारतमा दोहरो बिहेबारी हुन्छ, उनले भने, छोराछोरीको विवाह वारिपारि गरिदिने चलन नै छ । सिरहामा आर्थिक वर्ष २०७३०७४ मा ४०४ जनाले वैवाहिक अंगीकृत नागरिकता लिएका छन् । २०७४०७५ मा ५०४ जना र २०७५७६ मा ७२९ जनाले वैवाहिक अंगीकृत नागरिकता पाएका छन् । वैवाहिक अंगीकृत नागरिकता लिनेको संख्या बढ्दो छ, जिल्ला प्रशासन कार्यालयका नायब सुब्बा सञ्जय यादवले भने, यस आर्थिक वर्षको दुई महिनामै ७२ जनाले यस्तो नागरिकता लिइसके । सर्लाहीमा ५ वर्षयता अंगीकृत नागरिकता लिनेको संख्या ३ हजार २३७ पुगेको छ । जिल्ला प्रशासनको नागरिकता फाँटका अनुसार ०७१०७२ मा ५४६ जना, ०७२०७३ मा २६९ जना र ०७३०७४ मा ५४२ जनाले अंगीकृत नागरिकता लिए । ०७४०७५ सालमा ८६५ जना, ०७५०७६ सालमा ९ सय ६ जनाले र यो वर्षको साउनभदौमा १०९ जनाले अंगीकृत नागरिकता लिएका छन् । बारामा २०७० सालयता वैवाहिक अंगीकृत नागरिकता लिनेको संख्या २ हजार ५७० छ । जिल्ला प्रशासन कार्यालयका अनुसार वैशाखयता मात्रै ४४३ जनाले अंगीकृत नागरिकता लिएका छन् । संघीय सरकारले ल्याएको विधेयकले अंगीकृत नागरिकतालाई कसिलो बनाउन लागेको भन्दै प्रदेश संसद्मा विरोध भएको छ । विधेयकमा प्रस्तावित अंगीकृत नागरिकता लिन ७ वर्ष पर्खिनुपर्ने प्रावधानले भारतसँग सदियौंदेखि कायम रहेको बेटीरोटी सम्बन्ध मा असर पर्ने प्रदेश सांसदहरूको धारणा छ । ०६३ को नागरिकता विधेयकको प्रावधानअनुसार अहिले विवाह भएको केही दिनमै अंगीकृत नागरिकता बन्छ । नागरिकताका लागि ७ वर्ष कुर्दा त्यो अवधिको सेवासुविधा खोसिने उनीहरूको चिन्ता छ । प्रदेश २ कै महोत्तरीको तथ्यांक भने उपलब्ध हुन बाँकी छ । प्रदेश १ को मोरङमा पनि वैवाहिक अंगीकृत नागरिकता लिनेको संख्या बर्सेनि बढ्दो छ । विवाह गरेर नागरिकता त्याग्नेको भन्दा लिनेको संख्या बढी छ । जिल्ला प्रशासन कार्यालय मोरङका अनुसार विगत ४ वर्षमा नागरिकता छोड्नेको संख्या ४० छ भने १ हजार ५९१ जनाले वैवाहिक अंगीकृत नागरिकता लिएका छन् । खासगरी बिहे गरेर भारत जाने महिलाले नागरिकता त्याग्ने र नेपालीसँग विवाह गरी आउने भारतीय महिलाले वैवाहिक अंगीकृत नागरिकता लिने गरेको सहायक प्रमुख जिल्ला अधिकारी सुरेश सुनारले बताए । २०७२ सालदेखि २०७५ चैतसम्ममा १ हजार ५९१ जनाले वैवाहिक अंगीकृत नागरिकता लिएका हुन् । तथ्यांकअनुसार २०७२ मा वैवाहिक अंगीकृत नागरिकता ३०५ जनाले पाएका छन् । २०७३ मा ३०७ जना र २०७४ मा ५४९ जनाले वैवाहिक अंगीकृत नागरिकता लिएका छन् । २०७५ वैशाखदेखि चैतसम्ममा ४३० जनाले यस्तो नागरिकता लिएका छन् ।नागरिकता ऐन, २०६३ को व्यवस्थाअनुसार नेपाली पुरुषसँग विवाह भएकी विदेशी महिलाले आफ्नो देशको नागरिकता परित्याग गरेको प्रमाणपत्र पेस गरेपछि नागरिकता प्राप्त गर्ने प्रावधान छ । यो ऐन संशोधनका लागि तयार पारिएको नागरिकतासम्बन्धी विधेयकमा भने कुनै विदेशी महिलाले नेपाली पुरुषसँग बिहे गरेमा ७ वर्षसम्म परिचयपत्र दिने तर नागरिकता भने त्यसपछि मात्र दिने उल्लेख छ ।अंगीकृत लिएर राजनीतिमा राजपाकी समानुपातिक प्रदेश सांसद डा रिना यादवको माइती भारत, उत्तर प्रदेशको कानपुरमा हो । सन् १९७७ मा जन्मिएकी उनको २००२ मा महोत्तरी, पोखरभिन्डाका विजय यादवसँग विवाह भयो । राजनीतिमा खासै रुचि थिएन तर जातीय संगठन गोपाल सेवा समितिमा सक्रिय हुँदा उपेन्द्र यादव र रेणु यादवबाट प्रभावित भएपछि राजनीतिमा लागिन् । राजनीतिमा लागेको छोटो समयमै उनी प्रदेशमा राजपाबाट सांसद बनिन् । आइतबारको बैठकमा उनले वैवाहिक अंगीकृत नागरिकता लिन ७ वर्ष कुर्नुपर्ने प्रावधान र भारतीय गाडीलाई नेपालमा गरिएको कडाइप्रति विरोध जनाइन् ।भारतकै विहार, पटनामा माइती भएकी अञ्जुकुमारी (गोप) यादव पनि राजपाकै समानुपातिक प्रदेश सांसद हुन् । ०३५ वैशाख २१ मा जन्मिएकी उनको वीरगन्जका अनुज यादवसँग विवाह भयो । पर्सा जिल्ला प्रशासन कार्यालयबाट ०६६ भदौ ८ गते उनले नागरिकता बनाइन् । प्रदेशसभाले संकलन गरेको सांसदको व्यक्तिगत विवरणमा उनले राजनीति थालेको मिति र पद उल्लेख गरेकी छैनन् । सर्लाही खुटौनाकी नीराकुमारी साह राजपाकी समानुपातिक प्रदेश सांसद हुन् । उनको माइतीघर भारतको विहार सीतामढी हो । ०४४ जेठ २९ मा जन्मिएकी साहको ०६० सालमा प्रमोद साहसित विवाह भयो । प्रमोद राजपाकै सर्लाहीबाट निर्वाचित प्रतिनिधिसभा सांसद हुन् । नीराकुमारीले सर्लाहीबाट नागरिकता लिएको व्यक्तिगत विवरणमा उल्लेख गरे पनि जारी मिति जनाएकी छैनन् । आफू ०६५ देखि राजनीतिमा सक्रिय रहेको उनी बताउँछिन् । रिजवान अन्सारीले नेतृत्व गरेको नेपाल संघीय समाजवादी पार्टीले प्रदेशसभामा एउटा समानुपातिक सिट जितेको छ । त्यसमा भारतको विहार सीतामढी श्रीरामपुरमा जन्मिएकी सावित्रीदेवी साहलाई पठाएको छ । सर्लाहीका सीताराम साहसित विवाह गरेपछि उनले नेपाली नागरिकता पाएकी हुन् । पार्टीबाट एकल सांसद रहेकाले उनले संसदीय अभ्यासमा दलले पाउने सबै सेवा सुविधा उनैले पाइरहेकी छन् । स्थानीय तहमा वैवाहिक अंगीकृत लिएका महिला उपमेयरहरू छन् । रौतहट, मौलापुर नगरपालिकी मेयर पनि वैवाहिक अंगीकृत नागरिक नै हुन् । मौलापुरकी मेयर रिना साह, नेकपा प्रदेश २ का अध्यक्ष प्रभु साहकी श्रीमती हुन् । उनको माइती भारत, विहारको बैरगिनिया हो । रौतहटको गढीमाई नगरपालिकाकी उपमेयर सुभद्रा गुप्ताको माइती भारत विहारको शिवहर हो भने गौर नगरपालिकाकी उपमेयर किरण ठाकुरको माइती विहारको मोतीहारीमा पर्छ । यमुनामाई नगरपालिकाकी उपमेयर गीतादेवी साहको माइती पनि भारतकै बैरगिनियामा छ । राजनीतिमा खासै लामो समय सक्रिय नभए पनि स्थानीय तहको निर्वाचनमा राजनीति र पारिवारिक पृष्ठभूमिका कारण उनीहरू उपमेयरमा विजयी भएका हुन् । पर्साको छिपहर गाउँपालिकाकी उपमेयर मोदिना खातुनको माइती विहारको सिस्वामलदैयामा पर्छ । सर्लाहीको गोडैता नगरपालिकाकी उपमेयर अञ्जना कुशवाहा र कौडेना गाउँपालिकाकी उपप्रमुख सुनीतादेवी चौधरीको माइती पनि भारतमै हो । उनीहरू दुवैले राजपाबाट चुनाव जितेका हुन् ।सन्तोष सिंह (धनुषा), अवधेश झा (सप्तरी), भरत जर्घामगर (सिरहा), शिव पुरी (रौतहट), शंकर आचार्य (पर्सा), ओमप्रकाश ठाकुर (सर्लाही), पवन यादव (बारा) र बिनु तिम्सिना (मोरङ)"
कर्णालीवासीलाई विपद् बिमा,"विपद्को उच्च जोखिममा रहेको कर्णालीमा प्राकृतिक प्रकोपबाट बर्सेनि जनधनको ठूलो क्षति हुने गरेको छ, उनले भने, यो बिमा कार्यक्रमले जनताका दुःखमा थोरै भए पनि मलम लगाउने हामीले विश्वास लिएका छौं ।कर्णाली प्राकृतिक प्रकोपका दृष्टिले जोखिमयुक्त प्रदेशमा पर्छ । बाढीपहिरो, आगलागी र हिमपहिरोजस्ता घटनामा बर्सेनि जनधनको क्षति हुन्छ । कर्णाली विकास आयोगले २०७४ मा हुम्ला, जुम्ला, मुगु र कालिकोटमा गरेको अध्ययनअनुसार यहाँका १ हजार २२ बस्तीमध्ये ३ सय १८ अर्थात ३१ प्रतिशत बस्ती जोखिममा छन् । आन्तरिक मामिला तथा कानुनमन्त्री नरेश भण्डारीले अन्य जिल्लाको यस्तो विवरण संकलन नभए पनि जोखिमको सम्भावना उच्च रहेका भूभाग भएको बताए । उनका अनुसार अहिले कर्णाली प्रदेशमा करिब १ हजार ५ सय बाढीपीडित र सय घरपरिवार अग्निपीडित राहत सहयोगको आसमा छन् । यो बिमा कार्यक्रमले आगामी दिनमा विपद्मा परेका यस्तै घरपरिवारलाई तत्काल राहत दिनेछ, उनले भने, सरकारलाई पनि थप सहयोग गर्नका लागि टेवा पुग्नेछ । प्रदेश सरकारले परीक्षणका रूपमा लागू गरेको यो कार्यक्रममा जीवन र निर्जीवन गरी दुई किसिमको बिमा छ । जीवन बिमाअन्तर्गत प्रदेशका बसोबासीमध्ये कसैको प्राकृतिक प्रकोपका कारण ज्यान गुम्यो भने उनको परिवारले तत्काल एक लाख रुपैयाँ पाउनेछन् । बाढी, पहिरो, हिमपहिरो, आगलागी र चट्याङजस्ता विपद्बाट हुने मृत्युमा त्यस्तो बिमा रकम पाइने कम्पनीका प्रमुख कार्यकारी अधिकृत अर्यालले बताए । यो बिमामा प्रदेशभित्रका बसोबासी सबै लाभग्राही हुन् । निर्जीवन बिमाअन्तर्गत विपद्को उच्च जोखिममा रहेका प्रदेशका १० हजार घरपरिवार लाभान्वित हुनेछन् । विपद्का कारण घर क्षति भयो भने परिवारले ५ लाख रुपैयाँ पाउनेछन् । सोही दुर्घटनामा परेर परिवारका सदस्यको मृत्यु भएमा प्रतिव्यक्ति थप ५ लाख रुपैयाँ बिमाबापत पाइनेछ । मृत्यु भएका मध्ये परिवारका पाँच जनासम्मको ५ लाखका दरले बिमा रकम पाइने जानकारी मन्त्री भण्डारीले दिए । उनका अनुसार विपद्बाट घरसहित परिवारका सदस्यको मृत्यु भएमा एक परिवारले अधिकतम ३० लाखसम्म बिमा रकम पाउनेछन् । कर्णालीजस्तो जोखिमयुक्त ठाउँमा यो बिमा कार्यक्रम निकै लाभदायी हुने हामीले विश्वास लिएका छौं, उनले भने, कार्यक्रम सफल भयो भने आगामी वर्षमा पनि निरन्तरता दिनेछौं ।"
१७३ रोपनीमा संसद् भवन,"संरचनाहरू एकीकृत परिसरमा संसद्को मुख्य दुई भवनबाहेकका कार्यालय बनाइनेछ । विभागका सिनियर इन्जिनियर प्रकीर्ण तुलाधरका अनुसार भीआईपीका लागि ग्राउन्डफ्लोरसहित ४ तलाको भवन बन्नेछ । त्यहाँ प्रधानमन्त्री, सभामुख, राष्ट्रिय सभा अध्यक्ष, उपाध्यक्ष, संसद् सचिवालय महासचिवलगायतको कार्यालय हुनेछ । राष्ट्रिय सभानजिकै संसद् सचिवालयको ३ तलाको भवन बनाइनेछ । सचिवालयनजिकै संसदीय समितिका कार्यालय हुनेछन् । प्रतिनिधिसभामा जोडिने गरी संसदीय दलहरूका लागि कार्यालय सञ्चालन गर्न ५ तले भवन बनाइनेछ । माथिल्लो तलामा सांसद र ग्राउन्डफ्लोरमा सर्वसाधारणका लागि चमेनागृह हुनेछ । लाइब्रेरी, स्टोर, म्युजियम, मिडिया सेन्टर, पब्लिकेसनको व्यवस्था गरिनेछ । भीआईपी, भीभीआईपी, सांसद र सर्वसाधारणका लागि ७ सय गाडी पार्किङ गर्न पुग्ने छुट्टाछुट्टै स्थान निर्धारण गरिएका छन् । पार्किङको माथिल्लो भागमा सेक्युरिटी बस्ने व्यवस्था गरिएको छ ।टेन्डर प्रक्रियामा समावेश भएकामध्ये चिनियाँ र नेपाली कम्पनीको जेभी तुँदीएसएचईसी ललितपुरले निर्माण जिम्मा पाउने लगभग निश्चित भएको छ । इन्जिनियर तुलाधरका अनुसार टेन्डर प्रक्रियामा समावेश भएकामध्ये प्राविधिक र आर्थिक मूल्यांकनपछि उक्त कम्पनीको नाममा आसयपत्रको सूचना मंगलबार प्रकाशित भएको छ । उक्त कम्पनीले मूल्य अभिवृद्धि कर (भ्याट) बाहेक ५ अर्ब २ करोडमा निर्माण गर्ने प्रस्ताव गरेको छ ।"
लोकतन्त्रमाथि खतरा आए सरकार एक्सनमा,"काठमाडौं (कास) प्रधानमन्त्री केपी ओलीले लोकतन्त्रमाथि खतरा देखिए सरकार एक्सन मा उत्रिने बताएका छन् । सिंहदरबार परिसरमा बन्ने संघीय संसद् भवनको बुधबार शिलान्यासपछि उनले भने, प्रजातन्त्र र संघीय लोकतान्त्रिक गणतन्त्रमाथि खतरा आए सरकारले सहँदैन । संविधानअनुसार जनताको बलिदान खेर जान नदिने उनले बताए । लोकतन्त्रको विकासका लागि नियन्त्रणकारी भूमिका खेल्न परे पनि सरकार पछि नहट्ने उनको भनाइ थियो । जबसम्म बघिनीले आफ्नो डमरुमाथि खतरा आएको देख्दिनँ, ऊ चुप लाग्छे, खतरा देखी भने झम्टिन्छे, उनले उदाहरण दिँदै भने । लोकतन्त्रमाथि खतरा आयो भने सरकारले संविधानमा टेकेर एक्सन लिने उनले बताए । लोकतन्त्रमाथि खतरा आएमा नियन्त्रणकारी भूमिका खेल्नुपर्ने हुन्छ, उनले भने, लोकतान्त्रिक प्रणाली मात्र होइन, प्रक्रियामाथि पनि ख्याल गर्नुपर्छ । लोकतान्त्रिक प्रणाली मात्र नभई प्रक्रिया पनि भएको उल्लेख गर्दै उनले मुलुकलाई हिंसामा लैजान खोज्नु वितण्डा मात्र भएको बताए । अब बहकिएर मात्र काम नहुने भन्दै उनले सुशासन र विकासको अभियान चलाउनुपर्ने भनाइ राखे । सरकार भ्रष्टाचारविरोधी अभियानमा लागिरहने प्रतिबद्धता पनि उनले जनाए । भ्रष्टाचारप्रति शून्य सहनशीलता कायम गर्ने भन्दै उनले केही मानिस जसरी पनि प्रक्रिया भत्काउने काममा लागेको दाबी गरे । माओवादी चन्द समूहप्रति लक्षित गर्दै उनले हिंसाको बाटो अपनाउनु वितण्डाबाहेक केही नहुने बताए ।"
जिप खस्दा अरुणमा ६ बेपत्ता,बाढीले होटल बगायोसुनसरी लगातार वर्षापछि निसाने खोलामा आएको बाढीले कटान गर्दा धरानमा एक होटलसँगै ६ वटा कटेज बगेका छन् । अरू चार घर पहिराको जोखिममा परेका छन् । जमिन धस्सिएर धरानभेडेटार सडकमा पनि क्षति पुगेको छ । भक्तबहादुर राईले सञ्चालन गरेको एवन होटल निसाने खोलाको बाढीले बगाएको हो ।
गृहमन्त्रीका भाइ धरौटीमा छुटे,"काठमाडौं (कास) काठमाडौं जिल्ला अदालतले गृहमन्त्री रामबहादुर थापाका भाइ नरेशलाई १ लाख रुपैयाँ धरौटीमा रिहा गरेको छ । जिल्ला अदालत, काठमाडौंका न्यायाधीश मेदिनीप्रसाद पौडेलको इजलासले आपराधिक लाभ (एक्स्टर्सन) र संगठित अपराधसम्बन्धी कसुरको अभियोग लागेका नरेशलाई थुनछेक बहस सकिएपछि बुधबार एक लाख रुपैयाँ धरौटीमा छाड्न आदेश दिएको हो ।उनी बुधबार अपराह्न १ लाख धरौटी राखेर रिहा भएका छन् । आपराधिक लाभ (एक्सटर्सन) र संगठित अपराधसम्बन्धी कसुरमा पक्राउ परेका अरू ६ जनालाई पुर्पक्षका लागि थुनामा पठाइएको छ । उक्त अभियोगमा थापासँगै पवन खड्का, सुरेन नगरकोटी बलामी, शैलेश प्रजापति, विनोद लामा, वीरबल भट्टराई र मनबहादुर पुन मगरलाई पक्राउ गरी अदालतमा मुद्दा दायर गरिएको थियो ।प्रहरीको केन्द्रीय अनुसन्धान ब्युरोले गुन्डा नाइके समीरमानसिंह बस्न्यातका दुई सहयोगी पवन खड्कार सुरेन नगरकोटीका गैरकानुनी काममा नरेशको सम्बन्ध देखिएपछि उनलाई पक्राउ गरेको थियो ।अदालतमा बयानका क्रममा थापाले बस्न्यातसँग आफ्नो चिनजानै र कहिल्यै भेट्दै नभेटेको दाबी गरेको जानकारी स्रोतले दिएको छ । व्यापारी तथा व्यवसायीलाई धम्क्याई असुली धन्दा चलाउँदै आएका बस्नेतको योजनाअनुसार निर्माण व्यवसायी शरदकुमार गौचनलाई राजधानीमा हत्या गरिएको थियो । प्रहरीले बस्नेतलाई भारतबाट पक्राउ गरी नेपालमा ल्याएर कैदमा राखेको छ । उनले जेलभित्रै बसेर आफ्ना सहयोगीमार्फत व्यापारीव्यवसायीलाई धम्क्याई असुली धन्दा चलाउँदै आएको अनुसन्धान ब्युरोको निष्कर्ष छ ।"
इन्डोप्यासिफिकमा चाहिनेभन्दा बढी संवेदनशीलता,"ॅसंविधानको धारा फेर्ने कुरा आन्तरिक मन्त्री ज्ञवालीले जम्मुकश्मीर मामलाका कारण बढेको भारतपाकिस्तान तनावबाट क्षेत्रीय शान्ति र स्थिरतामा खलल पर्न सक्ने धारणा दोहोर्याए । भारत र पाकिस्तानबीच देखिएको तनावले हामीलाई चिन्तित तुल्याएको छ । सार्क अध्यक्षका हैसियतमा पनि हामी उहाँहरूलाई अधिकतम संयम अपनाउन आग्रह गर्छौं । वार्ताका माध्यमबाट आपसी समस्या समाधान गर्न हामी आग्रह गर्छौं, उनले भने । गत साता एक विदेशी टेलिभिजनमा आफूले बोलेको कुरामा अपव्याख्या भएको मन्त्री ज्ञवालीले बताए । संविधानको कुनै धारा मात्रै फेर्न खोजिएको हो भने त्यसमा अर्को मुलुकले बोल्ने केही कुरा रहन्न । हाम्रो ध्यान क्षेत्रीय शान्ति र स्थायित्वमा कुनै प्रकारको प्रतिकूल प्रभाव नपरोस् भन्ने मात्रै हो । कुनै एक देशभित्रको संरचनाबारे अर्को देशले टिप्पणी गर्नु उपयुक्त पनि हुँदैन भनेर मैले भनेको हुँ, उनले भने । राष्ट्रसंघको ७४ औं महासभा बैठकमा सहभागी हुन शनिबार न्युयोर्क जान लागेका मन्त्री ज्ञवालीले महासभाको साइडलाइन मा आगामी मंगलबार सार्क विदेशमन्त्रीस्तरीय बैठक हुन लागेको र त्यस अवसरमा पनि क्षेत्रीय शान्ति स्थिरताका पक्षमा सार्क अध्यक्ष राष्ट्रका हैसियतमा नेपालले धारणा राख्ने जनाए । २०७१ मंसिरमा १८औं सार्क शिखर सम्मेलनपछि अर्को सम्मेलन २०७३ मा पाकिस्तानमा गर्ने तय गरिए पनि भारतपाक चर्कंदो विवादका कारण सामान्य तहका बैठकहरू पनि बस्न सकेका छैनन् । आयोजना हुन लागेको सार्कका विदेशमन्त्रीहरूको साइडलाइन बैठकलाई पनि महत्त्वपूर्ण अवसरका रूपमा लिएका छौं, ज्ञवालीले भने, अवरुद्ध सार्क प्रक्रियालाई अघि बढाउन अध्यक्ष राष्ट्रका हैसियतमा नेपालले अपिल गर्नेछ । राष्ट्रसंघीय बैठक ॅमहत्त्वपूर्णपरराष्ट्रमन्त्री ज्ञवालीले यस वर्षको राष्ट्रसंघीय महासभा गरिबी निवारण, स्तरीय शिक्षा, जलवायु असर र समावेशिताका निम्ति बहुपक्षीय प्रयास तथा प्रेरणा विषयमा केन्द्रित रहेको जानकारी दिए । विश्वव्यापी स्वास्थ्य, विकासका लागि लगानी, सहस्राब्दी लक्ष्य र मौसम परिवर्तनसम्बन्धी ४ वटा उच्चस्तरीय बैठकमा नेपाल सहभागी हुनेछ, उनले भने, यसबाहेक विभिन्न चरणका द्विपक्षीय तथा बहुराष्ट्रिय मामलाका बैठकहरूमा सहभागिता रहनेछ । मन्त्री ज्ञवालीले आधारभूत स्वास्थ्यलाई संविधानमै मौलिक अधिकारका रूपमा स्थापित गरिसकेको उल्लेख गर्दै यसलाई कार्यान्वयन गर्न गत वर्ष कानुन बनाइसकेको र यो वर्ष ४६ जिल्ला र आगामी वर्ष सबै जिल्लामा स्वास्थ्य बिमा अनिवार्य प्रबन्ध गरिनेबारे विश्व मञ्चमा जानकारी गराइने बताए । सन् २०३० भित्रमा सहस्राब्दी लक्ष्य पूरा गर्ने प्रतिबद्धतामा केही कठिनाइ देखिएकाले थप स्रोतको खोजी गर्नका लागि अन्तर्राष्ट्रिय मञ्चमार्फत ध्यानाकर्षण गराइनेसमेत मन्त्री ज्ञवालीले बताए । सहस्राब्दी लक्ष्य प्राप्तिका लागि राष्ट्रिय नीतिमा प्रतिबद्धता जनाइसके पनि स्रोत र लगानीको खाँचो देखिएको उनले बताए । आवश्यक परे शान्ति सेनाको संख्या बढाउन नेपाल तत्पर छ, मन्त्री ज्ञवालीले भने, यसबाहेक आतंकवाद र अतिवाद जुनै स्वरूप र आकारमा आए पनि अस्वीकार गर्नैपर्छ र त्यसविरुद्ध सिंगो मानवता उभिनैपर्छ भन्ने अपिलसमेत गर्छौं । १२ सदस्यीय प्रतिनिधिमण्डलमा मन्त्री ज्ञवालीका साथमा उपप्रधानमन्त्री एवं स्वास्थ्यमन्त्री उपेन्द्र यादव, वन तथा वातावरणमन्त्री शक्ति बस्नेत, परराष्ट्र सचिव शंकर बैरागी, स्वास्थ्य सचिव डा पुष्पा चौधरी, परराष्ट्रमा राष्ट्रसंघ महाशाखा प्रमुख सहसचिव भरत पौड्यालसहित हुनेछन् । परराष्ट्रमन्त्री ज्ञवाली अति कम विकसित मुलुक, भूपरिवेष्टित मुलुकको समूह बैठक तथा एसियन कोअपरेसन डाइलगमा समेत सहभागी हुनेछन् । परराष्ट्र मन्त्रालयले जारी गरेको विज्ञप्तिअनुसार परराष्ट्रमन्त्री ज्ञवाली अमेरिकी राष्ट्रपति डोनाल्ड ट्रम्पले असोज ७ को साँझ न्युयोर्कमा आयोजना गर्ने रिसेप्सनमा सहभागी हुनेछन् । राष्ट्रसंघमा नेपालले असोज १३ मा आफ्नो धारणा राख्नेछ ।"
भरतपुरको पूर्वाधार निर्माण सुस्त,"भन्न सजिलो, गर्न गाह्रो महानगरमा ठुल्ठूला पूर्वाधार बनाउने, स्मार्ट सिटी बनाउने, नगरवासीको जीवनस्तर सुधार गर्ने वाचासहित चुनाव जितेर आएपछि आधा कार्यकाल बिताउँदा पनि देखाउने खालका ठूला काम केही छैनन् । महानगरपालिकाकी मेयर रेनु दाहाललाई अचेल भन्न सजिलो भए पनि गर्न गाह्रो हुने अनुभव भएको छ । शुक्रबार भएको समीक्षा कार्यक्रममा मेयर दाहालले यही भनाइ राखिन् । नियमित पूर्वाधारका कामममा पनि राम्रो प्रगति छैन । गौरवका आयोजनाको फिल्डमा काम सुरु भएकै छैन । जस्तै वडा स्तरबाट काम भएन, चाँडो गर्दिनुपर्यो भनेर हामीलाई ताकेता लगाउनुहुन्छ । हामीले पनि संघीय सरकारलाई त्यसरी नै भनिराखेका छौं, मेयर रेनुले भनिन् । मुख्य बजार क्षेत्रमा राजमार्ग नै व्यवस्थित हुन सकेको छैन । संघीय सरकारले पुल्चोकदेखि गोन्द्राङसम्म ६ किलोमिटर सडकलाई ६ लेनको बनाउने, हरियालीसहितको नगरकै सुन्दर संरचना बनाउने भनेको छ, मेयर दाहालले भनिन्, सडक विस्तार हुने भएपछि अहिल्यै हामीले के काम गर्नु, आकाशेपुल कहाँ राख्नु । सडक विस्तारको काम यो वर्ष सुरु होला ।"
भक्तपुरमा पुलुकिसी जात्रा,"भक्तपुर (कास) इन्द्रजात्राको अन्तिम दिन बुधबार भक्तपुरको परम्परागत पुलुकिसी (ऐरावत हात्ती) जात्रा मनाइएको छ । पुलुकिसी जात्रासँगै भक्तपुरमा इन्द्रजात्रा सम्पन्न गरिन्छ । स्थानीय लाकुलाछें टोलबाट सुरु गरिने पुलुकिसी जात्रामा बुलुचा, नासमना, वंशगोपाल, इताछें, दरबार स्क्वायर, भोलाछें, महालक्ष्मीस्थान, थालांछें, गछें, सूर्यमढी, तचपाल, इनाचो, गोल्मढी, सुकुलढोकालगायत स्थानमा परिक्रमा गर्ने प्रचलन छ । भक्तपुर नगरको लाकुलाछें टोलका समुदायले बाँसको मान्द्रोमाथि नीलो कपडाले छोपेर अगाडिको भागमा हात्तीको जस्तै सुँडसमेत राखी पुलुकिसी तयार गरिन्छ । पुलुकिसीलाई चार जना मानिसले बोक्ने र एक जनाले पुलुकिसीभित्र घण्टा बजाएर स्थानीय तौमढीमा रहेको शक्तिशाली आकाश भैरव मन्दिर अगाडि तीनपटक घुमेर जात्रा सुरु गरिन्छ । देवराज इन्द्रका विश्वासिलो सेवक ऐरावत हात्तीको रूपमा लिइने पुलुकिसीलाई वंशगोपाल, इताछें, चोछें, भोलाछेंलगायतका दोबाटो, चौबाटोमा धान खुवाउने, दरबार स्क्वायरको डबलीमा आगो तपाउने, सूर्यमढीको तला तुन्छी (इनार) मा पानी खुवाउने प्रचलन रहेको छ । जात्राको क्रममा पुलुकिसीको सुँडले मानिसलाई छोएमा दशा लाग्छ भन्ने धार्मिक विश्वासअनुसार पुलुसिकी आउँदा सुँडले छुन्छ कि भनी मानिस परपर भाग्ने गर्दछन् । त्यसैगरी, बुधबार पुलुकिसी जात्रासँगै तौमढीको आकाश भैरवको अर्को स्वरूप श्मसान भैरवको खट जात्रासमेत गरिन्छ । खट जात्रामा नायखिङ (खड्गी समुदायको विशेष) बाजा बजाएर गुठी संस्थाबाट भैरवलाई विधिवत् रूपमा बलिसहितको पूजा गरी खटजात्रा सुरु गरिन्छ । जात्रासँगै स्थानीय तल्लो टोलका मानन्धर समुदायले बुलुचास्थित ढुंगेधारा अगाडि दुईवटा याःमता (आकाशदीप) बाली तीन दिन मनाइने मूपात्र जात्रासमेत सम्पन्न गरिन्छ । जात्रामा पुलुकिसीले कथंकदाचित मूपात्रलाई भेट्यो भने कुल्चेर मार्दा पनि हात्ती बन्ने पात्र र उनका सहयोगीलाई कुनै बात नलाग्ने स्थानीय बासिन्दा बताउँछन् । त्यसै कारण पुलुकिसी जात्रा नगरको आधाभन्दा बढी ठाउँमा परिक्रमा गरेपछि मात्र मूपात्र जात्रा सुरु गरिन्छ । देवी पुराणअनुसार इन्द्रजात्रासँग सम्बन्धित पुलुकिसी जात्रा देवराज इन्द्रका पुत्र जयन्तलाई खोज्न हिँडेको सम्झनामा मनाइने गरेको संस्कृतिकर्मी ओम धौभडेल बताए ।"
सिनो हाइड्रोको जमानत जिम्मा,"(काठमाडौं)  स्टयान्डर्ड चार्टर्ड बैंकले मेलम्ची खानेपानी आयोजनाको मुख्य ठेकेदार कम्पनी सिनो हाइड्रोको पर्फमेन्स बन्ड र काउन्टर ग्यारेन्टी (बैंक धरौटी र काउन्टर धरौटी) को जिम्मा लिएको छ । चीन र नेपाल दुवै मुलुकमा रहेका स्ट्यान्डर्ड चार्टर्ड बैकले ग्यारेन्टी लिएसँगै सिनो हाइड्रोलाई आयोजनासित ठेक्का सम्झौता गर्ने बाटो खुलेको आयोजनाका प्रवक्ता राजेन्द्रप्रसाद पन्तले बताए । मन्त्रिपरिषद् बैठकको निर्णयअनुसार अवरुद्ध काम तत्काल सुचारु गर्न आयोजनाले फास्ट ट्र्याक (द्रुतगति) बाट टेन्डर आहृवान गरेको थियो । हिमाल हाइड्रो र चिनियाँ कम्पनी सिनो हाइड्रो कम्पनीले प्रतिस्पर्धा गरेका थिए । सिनोले हेडवर्क्स ९२ करोड र सुरुङ निर्माणका लागि ७५ करोडमा ठेक्का पाएको छ । सिनो हाइड्रोसँग चाँडै ठेक्क सम्झौता हुन्छ, पन्तले भने । मन्त्रिपरिषद्ले विशेष परिस्थितिमा ठेक्का गर्न अनुमति दिएकाले धेरै समय पर्खनु नपरेको उनले बताए ।सुरुङको बाँकी काम र अम्बाथानमा हेडवर्क्सको निर्माण सिनो हाइड्रोले गर्ने छ । १२ महिनाभित्र सुरुङ र १५ महिनाभित्र हेडवर्क्स निर्माण गरिसक्ने समयसीमा दिइएको छ । सिनो हाइड्रोले १० महिनाभित्र पानी सुरुङभित्र डाइभर्सन गर्छ, दुई महिनाभित्र भल्भ गेट निर्माणलगायत काम सम्पन्न गर्छ, पन्तले भने, आयोजनाको ९७ प्रतिशत काम भइसकेको छ, कुनै अवरोध नआए समयसीमाभन्दा अघि नै काम सम्पन्न हुन्छ । खानेपानी मन्त्रालयले पूर्वठेकेदार कम्पनी सीएमसीबाट भुक्तानी नपाएको भन्दै आन्दोलनरत स्थानीय भेन्डर, सप्लायर्स कम्पनी र श्रमिकहरूको समस्या छानबिन गरेर समाधान गर्ने लिखित आश्वासन दिएपछि आन्दोलन स्थगित भएको छ । प्रवक्ता पन्तले भने, समस्या पनि समाधान हुँदै जान्छन्, काम पनि अघि बढ्छ । भेन्टिलेटर निर्माण पनि तीव्रतासाथ अघि बढिरहेको उनले बताए । तीनवटा भेन्टिलेटरमध्ये एउटाको काम सकिइसकेको छ, पन्तले भने, अरू निर्माणकार्य पनि केही दिनमै सम्पन्न हुन्छ । आयोजनाले काम सम्पन्न गर्न मुख्य दुइटा प्याकेजमा विभाजन गरेको छ । पहिलो प्याकेजभित्र हेड वर्क्सअन्तर्गतको ड्याम निर्माण, पुल निर्माणलगायत छन् भने दोस्रो प्याकेजमा सुरुङभित्रको फिनिसिङ, गेट, भेन्टिलेटरलगायत निर्माणकार्य छन् । गत पुसमा इटालियन ठेकेदार कम्पनी सीएमसीले आर्थिक रूपमा टाट पल्टेको घोषणा गर्दै काम छाडेपछि आयोजना ठप्प छ । मेलम्चीको काम सुचारु भएपछि याङ्ग्री र लार्केको पानी ल्याउने काम पनि अघि बढ्ने प्रवक्ता पन्तले बताए । एसियाली विकास बैंक (एडीबी) ले मेलम्ची अघि नबढेसम्म याङ्ग्री र लार्केमा सहयोग नगर्ने चेतावनी दिएको थियो । परामर्शदाता कम्पनी इप्टिसाले आयोजना विस्तृत अध्ययन प्रतिवेदन (डीपीआर) आयोजनालाई बुझाइसकेको छ ।"
'कार्ययोजनासहित अघि बढ्छौं',"काठमाडौं (कास) पशुपति क्षेत्र विकास कोषले सर्वोच्च अदालतको आदेशअनुसार गुरुयोजना कार्यान्वयनमा लागि परेको जनाएको छ । पाशुपत क्षेत्र हिन्दु धर्मावलम्बीको सबैभन्दा महत्त्वपूर्ण धाम भएको र यसमा अन्य धार्मिक समुदायबाट अतिक्रण हुनु निन्दनीय भएको कोषका सदस्यसचिव प्रदीप ढकालले बताए । कोषले वाग्मतीपूर्वको मृगस्थली र श्लेषमान्तक वन क्षेत्रमा जथाभावी चिहान लगाउने गरिएपछि त्यसलाई रोक्न पहल अघि बढाएको हो । चिहानको समस्यालाई लिएर सर्वोच्च अदालतले २०७३ पुस ६ मा पाशुपत क्षेत्रको चिहानबारे उत्प्रेषणयुक्त परमादेश जारी गरेको थियो । काठमाडौं उपत्यकाको बढ्दो जनसंख्या र जनघनत्वलाई समेत दृष्टिगत गर्दा मृगस्थली श्लेषमान्तक वनमा लास गाड्ने कार्य बन्द गर्नुपर्ने भएबाट र सो बन्द गर्नमाथि परमादेशको आदेश जारी गरिएको हुँदा सम्बद्ध सम्प्रदायको धार्मिक भावनामा चोट नपुग्ने गरी वैकल्पिक स्थानको व्यवस्था गर्नू, न्यायाधीशद्वय आनन्दमोहन भट्टराई र अनिलकुमार सिन्हाद्वारा जारी आदेशमा छ, समस्या पशुपति क्षेत्र विश्वभरका दर्शनार्थी भक्तजनको पावन तीर्थस्थल एवं धार्मिक पर्यटन केन्द्रको रूपमा विकास गर्नेतर्फ योजनाबद्ध रूपमा कार्य गर्नू । परापूर्वकालदेखि साधुसन्त देहान्त भएपछि गाड्ने गरिन्थ्यो । कुनै स्थायी संरचना बन्दैनथ्यो । त्यसप्रति कुनै आपत्ति थिएन । किरात समुदायले पनि समाधिस्थ गर्थे, उनले भने, तर पछिल्लो दुई दशकमा सिमेन्ट संरचना र त्यसमाथि क्रस चिह्न नै राख्ने गरिएपछि हाम्रो ध्यानाकर्षण बढेको हो । उनले त्यसले धार्मिक सहिष्णुतामा खलल पुर्याएको सुनाए । लास गाड्नुपर्ने परम्परागत व्यवस्था भएको र सोको प्रमाण कोषमा पेस हुन आएमा त्यस्ता वर्गका लागि निश्चित सिमाना तोकी स्थायी संरचना बनाउन नपाउने आवश्यक व्यवस्था गर्न परिषद्मा प्रस्तावसहित पेस गर्न व्यवस्थापनलाई निर्देशन दिने, त्यसविरुद्ध सर्वोच्च अदालतमा परेको रिटबारे भनेको छ, श्लेषमान्तक वनमा लास गाड्ने विषयमा पशुपति क्षेत्र विकास कोषको २०६७९१४ को निर्णय तुरुन्त कार्यान्वयन गर्नू गराउनू भनी विपक्षीहरूका नाउँमा परमादेशको आदेश जारी हुने ठहर्छ ।पशुपति क्षेत्र विकास कोषले सर्वोच्च अदालतको आदेशको कार्यान्वयन गर्ने जनाएको छ । कोषका सदस्यसचिव प्रदीप ढकालले कान्तिपुरसित भने, हामीले कार्ययोजनासहित सर्बोच्च अदालतको आदेश पालना गर्न लागिरहेका छौं । उनले कोष कुनै पनि जाति, समुदायको परम्परागत संस्कारको विरुद्धमा नरहेको बताए ।"
थाहामा तीनपांग्रे सवारी दर्ता,"मकवानपुर (कास) थाहा नगरपालिकाभित्र सञ्चालन हुने तीनपांग्रे सवारीसाधन (रिक्सा, ईरिक्सा, अटो रिक्सा) अनिवार्य रूपमा दर्ता हुनुपर्ने भएको छ । नगर क्षेत्रमा तीनपांग्रे सवारीसाधन अव्यवस्थित रूपमा सञ्चालन हुँदा व्यवस्थापनमा समस्या भइरहेको मेयर लवशेर विष्टले बताए । नगरले दर्ता, सञ्चालन अनुमति, नवीकरण, भाडादर निर्धारण र पार्किङ क्षेत्र निर्धारणका लागि नगर क्षेत्रमा सञ्चालित तीनपांग्रे सवारीको खोजी गर्न थालेको छ । स्थानीय सरकार सञ्चालन ऐन, २०७४ ले पनि आफ्नो क्षेत्रभित्रका सवारी तथा यातायात व्यवस्थापनको जिम्मा स्थानीय सरकारलाई दिएको छ । तीनपांग्रे सवारीले जथाभावी भाडा उठाएको र अस्तव्यवस्त रूपमा सञ्चालन हुन थालेपछि नगरको सौन्दर्यलाई कायम राख्न हामीले यसो गर्न लागेका हौं, मेयर विष्टले भने । अब नगरका लागि कति आवश्यक संख्या हो त्यो पनि तोकिने उनले बताए । तीनपांग्रे सवारीका कारण दैनिकी सहज भए पनि अस्तव्यस्त र मनलाग्दी भाडा लिएको गुनासो व्यापक आउने गरेको मेयर विष्टले बताए । पछिल्लो समय मकवानपुरको सबै स्थानीय तहमा तीनपांग्रे सवारी मनलाग्दी रूपमा सञ्चालन भइरहेका छन् ।"
दस हजारले लिए प्यान,"मकवानपुर (कास) आन्तरिक राजस्व कार्यालय हेटौंडाबाट दुई महिनाको अवधिमा ९ हजार ६ सय ६२ जनाले स्थायी लेखा नम्बर (प्यान) र भ्याट प्रमाणपत्र लिएका छन् । व्यक्तिगत रूपमा पारिश्रमिकमार्फत् आयआर्जन गर्ने तथा व्यावसायिक रूपमा गरिएका अर्थोपार्जनका गतिविधिको विवरण चुस्तदुरुस्त बनाउनका लागि सरकारले जेठ १५ देखि प्यान र भ्याट अनिवार्य गरेपछि प्रमाणपत्र लिनेको संख्यामा उल्लेख्य वृद्धि भएको हो । कार्यालयका नायब सुब्बा सागर पन्थीले हेटौंडा प्रदेश राजधानीसमेत भएकाले प्यान लिनेको संख्या अत्यधिक रहेको बताए । सरकारले चालू आर्थिक वर्षको बजेट भाषण गर्दा नै प्यानलाई अनिवार्य गरेपछि प्यान लिनेको घुइँचो लाग्न थालेको थियो । तर पनि सरकारले चालू आर्थिक वर्षको साउन १ बाट प्यान अनिवार्य आवश्यक भनेपछि हालसम्म पनि कर कार्यालयमा प्यान लिनेको भीड लागेको छ । पन्थीका अनुसार हालसम्म सबैभन्दा धेरै व्यक्तिगत प्यान ७ हजार ३ सय ६७ जनाले लिएका छन् । त्यस्तैगरी आयकर प्यान १ हजार ४ सय ८०, मूल आयकर प्यान ६ सय २५ , अन्तःशुल्क प्यान १ सय ८१ र सरकारी प्यान ९ वटाले लगेका छन् । गत आर्थिक वर्ष ०७५७६ मा जम्मा ८ हजार ६ सय ७८ जनाले प्यान नम्बर लिएका थिए । चालू वर्षर् भने २ महिना नपुग्दा नै ९ हजारभन्दा धेरैले प्यान नम्बर लिएको आन्तरिक राजस्व कार्यालय हेटौंडाले जनाएको छ । सरकारले प्यानलाई अनिवार्य रूपमा लागू गर्दा दैनिक मजदुरी गरेर खानेलाई समस्या पर्ने भन्दै विरोध भइरहँदा पनि प्यान लानेको संख्या भने गत वर्षको यही अवधिको तुलनामा कैयौं गुणा बढी रहेको छ । गत वर्ष ४ हजार २ सय ७३ जनाले व्यक्तिगत प्यान नम्बर लिएका थिए ।"
श्रीशान्तिले मनायो सत्यमोहनको जन्मशताब्दी,"ललितपुर (कास) वाङ्मय शताब्दी पुरुष वरिष्ठ संस्कृतिविद् सत्यमोहन जोशीको जन्मशताब्दी अवसरमा श्रीशान्ति माविले जिल्लाव्यापी सत्यमोहन जोशी रनिङ सिल्ड हाजिरीजवाफ प्रतियोगिता आयोजना गरेको छ । जोशी श्रीशान्ति विद्यालयका संस्थापकमध्येका एक हुन् । जोशीको अगुवाइमा २००७ मा विद्यालय स्थापना भएको थियो । ललितपुर महानगरपालिका८ लोहलस्थिति विद्यालय परिसरमा आयोजना गरिएको प्रतियोगितामा पदमप्रकाश प्रथम, रुद्रायणी द्वितीय, प्रभात मावि तृतीय र आदर्श कन्या माविले सान्त्वना पुरस्कार पाए । प्रतियोगितामा १७ सार्वजनिक विद्यालय सहभागी थिए । उत्कृष्ट हुनेलाई संस्कृतिविद् जोशीले पुरस्कार तथा प्रमाणपत्र प्रदान गरे । विद्यालय व्यवस्थापन समितिका अध्यक्ष अजरमान जोशीले प्रतियोगिताले विद्यार्थीको बौद्धिकस्तरमा सहयोग पुगेको बताए ।"
राजनीतिक स्वार्थ हेरेर संशोधन मुद्दा,"दाउपेचमा पर्दै संविधान संशोधनसमाजवादी र राजपाको आधारभूमि तराईमधेस नै हो । तत्कालीन संघीय समाजवादी फोरम र नयाँ शक्ति पार्टी एकतापछि बनेको समाजवादी पार्टीको अहिले ७७ र राजपाको ४८ जिल्लामा संगठन छ । मधेस केन्द्रित दलहरू संविधान निर्माणको आखिरी समयतिर संविधानसभा छाडेर सडकमा पुगेका थिए । मधेस, आदिवासी जनजाति, थरुहटलगायतका आन्दोलनबाट उठेका सामाजिक, आर्थिक र राजनीतिक विभेदका मुद्दा संविधानले सम्बोधन गर्न नसकेको उनीहरूको आक्रोश थियो । त्यति बेला मधेस केन्द्रित दलहरूलाई छिमेकी भारतको आड थियो । संविधान जारी भएसँगै असन्तुष्ट भारतले नाकाबन्दी लगायो । मधेस केन्द्रित दलहरू सीमा घेराउ आन्दोलनमा केन्द्रित भए । तत्कालीन संघीय समाजवादी फोरमका अध्यक्ष उपेन्द्र यादवले संविधान पुनर्लेखनकै माग उठाएर आन्दोलन चर्काए ।अशान्त बनेको मधेसको माग सम्बोधन गर्न तत्कालीन सुशील कोइराला नेतृत्वको सरकारले संविधान जारी भएको तीन महिनामै संशोधन विधेयक दर्ता गरायो । ०७२ माघ १० मा संविधानमा पहिलो संशोधन भयो । धारा ४२ र ८४ मा संशोधन गर्दै समानुपातिक समावेशी सिद्धान्त स्वीकार गर्ने तथा जनसंख्या र भूगोलका आधारमा निर्वाचन क्षेत्र निर्धारण गर्ने व्यवस्था थपियो । संविधान पुनर्लेखनको माग उठाएर आन्दोलन गरेका तत्कालीन फोरम अध्यक्ष यादव समयक्रमसँगै संशोधनको मुद्दामा आइपुगे । प्रदेश सीमांकन, राष्ट्रिय सभाको प्रतिनिधित्व, प्रदेश र स्थानीय सरकारको अधिकार क्षेत्र, भाषा, नागरिकतालगायत विषयमा तत्काल संशोधन हुनुपर्ने माग कायमै रह्यो । पहिलोपटक ओलीलाई सत्ताबाट बहिर्गमन गर्नुका पछि संविधान संशोधनलाई नै मुख्य कारक मानियो । ०७३ असार २९ मा तराईमधेसको असन्तुष्टि सम्बोधन गर्न भन्दै कांग्रेस र तत्कालीन माओवादी केन्द्रले ओलीविरुद्ध अविश्वास प्रस्ताव दर्ता गराएका थिए । सत्ता गठबन्धनमा रहेको दलले नै विपक्षीसँग मिलेर प्रस्ताव दर्ता गरेपछि ओलीले राजीनामा दिए । त्यसपछि कांग्रेस र माओवादी केन्द्रले पालैपालो सरकारको नेतृत्व गरे । पहिलो चरणमा माओवादी केन्द्र अध्यक्ष पुष्पकमल दाहाल प्रधानमन्त्री भए । ओलीविरुद्ध अविश्वास प्रस्ताव पेस गर्ने बेलामा संविधान संशोधन गर्न त्रिपक्षीय (तत्कालीन माओवादी केन्द्र, कांग्रेस र तत्कालीन मधेसी मोर्चा) सम्झौता भएको थियो । दाहालले मधेसी मोर्चासँग संविधान संशोधनसहित छुट्टै तीनबुँदे सम्झौतासमेत गरेका थिए । उनले ०७४ भदौ ५ गते संसद्मा दोस्रो संशोधनको विधेयक प्रस्तुत गरे । तर त्यति बेला विधेयकप्रति असन्तुष्टि तीव्र भयो । ५ नम्बर प्रदेशको सीमा बदल्दै सबै पहाडी जिल्लालाई प्रदेश ४ मा लाने प्रस्ताव थियो । त्यसैमा विवाद चुलियो । मधेसी दलहरूले संशोधन पूर्ण नभएको भन्दै औपचारिक रूपमा स्वामित्व लिन हिचकिचाए । त्यसपछि सरकार पनि पछि हट्यो । दाहालले संशोधन विधेयक फिर्ता लिए । दोस्रोपटक दाहालले नै सीमांकनबिनाको विधेयक संसद्मा लगे । राष्ट्रिय सभाको प्रतिनिधित्व, भाषा, नागरिकतालगायतका विषय त्यसमा थिए तर संसद्को बहुमतले त्यसलाई अस्वीकृत गर्यो । असन्तुष्टिबीच मधेस केन्द्रित दलहरू स्थानीय, प्रदेश र प्रतिनिधिसभाको निर्वाचनमा सहभागी भए । संविधान संशोधनकै मुद्दाको बलमा समाजवादी र राजपा राष्ट्रिय हैसियत प्राप्त दल पनि बने । संविधान पुर्नलेखनको मागबाट रूपान्तरित हुँदै समाजवादी पार्टीका अध्यक्ष उपेन्द्र यादव सरकारमै सहभागी भए । सत्तारूढ दल नेकपासँग देश र जनताको पक्षमा आपसी सहमतिको आधारमा संविधान संशोधन गरिने भन्ने सम्झौता गरी यादव सरकारमा गए । संविधान संशोधनकै प्रतिबद्धतामा राजपाले पनि सरकारलाई समर्थन दियो । कैलालीबाट निर्वाचित आफ्ना सांसद रेशम चौधरीलाई अदालतले जन्मकैदको फैसला गरेलगत्तै राजपाले सरकारलाई दिएको समर्थन फिर्ता लियो । अहिले पनि यी दुई दलका मुख्य माग संविधान संशोधन नै हुन् । माग पूरा नहुने देखेपछि सरकारमै बस्ने कि बाहिरिने भन्नेमा समाजवादी पार्टीभित्र विवाद बढ्दो छ । राजपा उपयुक्त आन्दोलनको पर्खाइमा छ । राजनीतिशास्त्री डा सुरेन्द्र लाभ संविधान संशोधनको मागबाट मधेस केन्द्रित दुवै दल चुक्दै गएको अनुभव सुनाउँछन् । राजपा कालो दिवस मनाउने, समाजवादी पार्टी केही नमनाउने अवस्थामा रहँदा मधेसी जनता अलमलमा छन्, उनी भन्छन्, मधेस अहिले न्युट्रल गियरमा छ, न अघि बढ्न सक्छ न त पछि हट्न । समाजवादी दल र राजपाले संविधानका कुनकुन विषय सम्बोधन गरे पुग्ने हो भन्नेबारे ठोस प्रस्तावसमेत दिन सकेका छैनन् । मूलभूत मुद्दामा यी दुई पार्टी एकै ठाउँमा छन् तर शासकीय प्रणाली र संसद्को निर्वाचन प्रणालीका बारेमा फरकफरक दृष्टिकोण छन् । समाजवादी पार्टीले तत्कालीन राज्य पुनःसंरचना समितिले प्रस्ताव गरेको पहिचानमा आधारित ११ प्रदेशको मोडल लागू गर्ने गरी संविधान संशोधनको माग उठाएको छ । शासकीय स्वरूपमा पनि उसको विमति छ । प्रत्यक्ष निर्वाचित राष्ट्रपतीय प्रणाली र पूर्ण समानुपातिक निर्वाचन प्रणालीको माग समाजवादीको छ । नागरिकता, भाषा, प्रदेश र स्थानीय सरकारका अधिकारलगायतका विषयमा दुई पार्टीको धारणा साझा छ । राजपा अहिले कायम भएकै शासकीय र निर्वाचन मोडलकै पक्षमा छ । संविधानको कहाँकहाँ संशोधन आवश्यक छ भन्नेबारे प्याकेज प्रस्ताव यी दुवै दलले अहिलेसम्म दिन सकेको छैन, त्यसबारे तयारी पनि गरेको छैन, लाभ भन्छन्, संविधानमा भएका त्रुटिलाई मानवअधिकारवादी, नागरिक समाज, राजनीतिज्ञ सबैबाट औंल्याइएको छ । त्यसलाई सच्याउनकै लागि खुला हृदयबाट संशोधन गरियो भने मधेसको माग पनि सम्बोधन हुन्छ, मुलुकमा स्थिरता पनि हुनेछ । समाजवादी पार्टीले उठाएजस्तै प्रदेशको संरचना, निर्वाचन प्रणाली र शासकीय स्वरूपमा संशोधन हुने सम्भावना पनि छ । समाजवादीकै कतिपय नेताहरू मुख्य यी विषयमा तत्काल संशोधन सम्भव नभए पनि एजेन्डालाई जीवित राख्ने मनसायबाट मुद्दा उठाइएको बताउँछन् । संशोधनका लागि मधेसी दलसँग संख्या छैन । बार्गेनिङ पावर पनि छैन, झा भन्छन्, सबैभन्दा ठूलो कुरा संविधान संशोधनमा इमानदारीपूर्ण प्रतिबद्धता छैन । भएको भए बार्गेनिङ पावर बढ्ने थियो । संविधानलाई स्वीकारेर राष्ट्रिय मूलधारमा आएर शान्तिपूर्ण बाटो रोजे पनि सीके राउत समूहको गतिविधि अझै सन्देहास्पद छ । चन्द नेतृत्वको नेकपाको गतिविधिसमेत चर्कंदै गएको छ । राजावादीहरूको अर्को मोर्चा छ । समाजवादी र राजपाको संविधान संशोधनको असन्तुष्टि छँदै छ । यी सबैको असन्तुष्टि एकै ठाउँमा पोखियो भने मुलुक फेरि द्वन्द्वमा जान सक्छ, लाभ भन्छन्, हरेक आठ, दस वर्षमा नेपालले ठूला आन्दोलन भोग्दै आएको छ । फेरि त्यस्तै आन्दोलनको आधार तय पार्दै त होइन भन्ने चिन्ता बढ्दो छ ।"
सत्तारूढ दलमै खटपट,"(जनकपुर)  गत वर्ष संविधान दिवसमा राजपाले कालो दिवस मनायो । प्रदेश २ का सामाजिक विकासमन्त्री तथा राजपा उपाध्यक्ष नवलकिशोर साह जनकपुरको जनक चोकमा आयोजित सभामा उपस्थित भए । साहसँगै राष्ट्रिय सभा सांसद वृृषेशचन्द्र लाल, प्रदेश सांसद प्रमेश्वर साह र जनकपुरका मेयर लालकिशोर साह पनि सहभागी थिए । जुन संविधानअन्तर्गत निर्वाचित भएर सरकारी सेवासुविधा लिइरहेका छन्, त्यसैको विरोधमा आयोजित कार्यक्रममा सहभागी भएकामा उनीहरूको निकै आलोचना भयो । त्यसैले राजपा यसपालि संविधान दिवसमा आयोजना हुने विरोधसभामा पार्टीको जिम्मेवारीमा मात्र रहेकालाई सहभागी गराउने तयारीमा छ । प्रदेश सरकारका मन्त्री र स्थानीय तहका जनप्रतिनिधिलाई सहभागी नगराउने नीति लिएको छ ।प्रदेश २ सरकारमा समाजवादी पार्टीसँग गठबन्धन गरेको राजपाका प्रदेशसभामा २५ सांसद छन् । यहाँका १९ स्थानीय तहमा उसैका मेयर छन् । विरोध गरेको संविधानकै शपथ खाएर स्थानीय तह र सरकार हाँकिरहेको राजपालाई अब पनि विरोध गर्ने कि संविधान मनाउने भन्ने धर्मसंकट छ । प्रदेश सरकारले दिवसका अवसरमा सरसफाइ, अन्तरक्रिया र प्रभातफेरीलगायत तीनदिने कार्यक्रम तय गरेको छ । यी कार्यक्रममा मुख्यमन्त्री लालबाबु राउत सहभागी हुँदैछन् । उनी उपाध्यक्ष रहेको समाजवादी पार्टीले भने संविधान दिवसमा खुसियाली नमनाउने, विरोध पनि नगर्ने नीति लिएको छ । राजपाका मन्त्रीहरू यसपालि पनि सरकारले आयोजना गर्ने कार्यक्रममा उपस्थित नहुने अडान छन् तर समाजवादीका मन्त्रीहरू मनाउनुपर्ने अभिव्यक्ति दिइरहेका छन् । समाजवादीका प्रदेश २ का अध्यक्ष एवं आर्थिक मामिलामन्त्री विजय यादवले मन्त्रिपरिषद्को निर्णय नमान्नेले मन्त्री पदमा बस्न नसुहाउने बताए । प्रदेश सरकारले संविधान दिवसको कार्यक्रम तय गर्न बोलाएको मन्त्रिपरिषद् बैठकमा राजपाका तीनै मन्त्री सहभागी भएनन् । राजपाका सहमहामन्त्री एवं प्रदेश सरकारका राज्यमन्त्री सुरेश मण्डलले संविधानमा मधेसी, जनजाति, महिला, मुस्लिम र दलितको अधिकार खुम्च्याइएकाले विरोध गर्नुपरेको बताए ।"
औद्योगिक जग्गा जोगाऊ,"संघीय संसद्का दुवै सदनबाट भूमिसम्बन्धी ऐन, २०२१ लाई संशोधन गर्न बनेको विधेयक बहुमतबाट पारित भएको छ । विधेयकमा उद्योग, प्रतिष्ठान, कम्पनी, संस्था या चिया उद्योगका नाममा कानुनी रूपमै छुट लिई राखिएको हदबन्दीभन्दा बढी जग्गा बेच्न सकिने व्यवस्था राखिएको छ । विधेयकको दफा १२ मा उद्योग, प्रतिष्ठान, कम्पनी, संस्था कुनै कारणले विघटन भएमा या लिक्विडेसनमा गएमा त्यस्तो उद्योग, प्रतिष्ठान, कम्पनी वा संस्थाको दायित्व फरफारक गर्ने प्रयोजनका लागि जग्गा बिक्रीवितरण गर्न बाधा परेको मानिने छैन भन्ने व्यवस्था छ । यसका कारण मुलुकका विभिन्न ठाउँमा उद्योग, प्रतिष्ठान, चिया खेतीलगायतका नाममा कानुनअनुसार छुट दिई हदबन्दीभन्दा बढी राख्न दिइएको जग्गा बिक्री हुने जोखिम बढेको छ । भूमि ऐनले मुलुकमा औद्योगिक विकास गर्न जग्गा उपलब्ध गराउने उद्देश्यले उद्योग, प्रतिष्ठान, कम्पनी वा संस्थाका लागि हदबन्दीभन्दा बढी जग्गा राख्न दिएको हो । त्यही कारण ऐनमै औद्योगिक प्रयोजनका लागि दिइएको हदबन्दी बढीको जग्गा बिक्रीवितरण गर्न प्रतिबन्ध लगाइएको थियो । ऐनमा उद्योग, प्रतिष्ठान नचलाएमा हदबन्दीभन्दा बढी जग्गा स्वतः सरकारका नाममा आउने व्यवस्था छ । विधेयकले यो व्यवस्थालाई जग्गा बेचेर नाफा आर्जन गर्न नियत राखेकाहरूको स्वार्थमा परिमार्जन गरेको छ ।पछिल्लो व्यवस्थाका कारण तीनवटा खतरा बढेका छन् । पहिलो, औद्योगिक विकास गर्ने प्रयोजनका लागि राज्यले कानुन बनाएर छुट्याएको जग्गा मासिन सक्छ । १ सय ६९ कम्पनीका नाममा ८ हजार ४ सय २९ बिघा जमिन हदबन्दीभन्दा बढी जग्गा कानुनी रूपमा छुट लिएर राखिएको छ । यो त सरकारले हालै तयार पार्न थालेको प्रारम्भिक तथ्यांक हो । भूमि ऐन, २०२१ लागू भएदेखि कानुनी रूपमा छुट लिई राखिएको जग्गाको सम्पूर्ण विवरण उतार्ने हो भने २० हजार बिघाभन्दा बढी पुग्ने सरकारी अनुमान छ । विधेयकमा त घाटामा गएका कारण बक्यौता फरफारक गर्नका लागि उद्योगधन्दाले चर्चेको जग्गा बेच्न पाइने व्यवस्था राखिएको छ तर यो व्यवस्थाको दुरुपयोग गरी चलिरहेका उद्योगधन्दाहरूले चर्चेको जग्गा नै घाटा फरफारक गर्ने नाउँमा बेचिने सम्भावना बढेको छ । राजधानी र तराईका जिल्लामा घरघडेरीको भाउ यति धेरै बढेको छ कि थोरै नाफामा रहेको उद्योग चलाउनुभन्दा त्यसको जग्गा घडेरीका रूपमा विकास गरेर बेच्नुमा बढी फाइदा हुने अवस्था छ । अर्को खतरा, मुलुकमा बहुदलीय व्यवस्था पुनःस्थापनापछि आर्थिक उदारीकरणका नाममा सरकारी उद्योगधन्दा, कलकारखाना निजीकरण गरी निजी क्षेत्रलाई दिइएको थियो । निजीकरण भएका दर्जनौं उद्योगधन्दामध्ये धेरैजसो बन्द भइसकेका छन्, केही धुकधुक चलिरहेका छन् । निजीकरण भएका उद्योगका नाममा हजारौं रोपनीभन्दा बढी जग्गा छ । ती जग्गा उद्योग चलाउन सरकारले निजी क्षेत्रलाई दिएको हो, जग्गा बेच्न होइन । मुलुकको राजधानी र तराईमधेसमा आवादी बढेका कारण घरघडेरीको निकै बढेको पृष्ठभूमिमा निजीकरणका क्रममा सरकारी उद्योगधन्दा किनेका निजी क्षेत्रले ती जग्गामा उद्योगधन्दा चलाउनुभन्दा घाटा देखाएर घरघडेरी बनाई बेच्दा फाइदाजनक हुने वातावरण बनिसकेको छ । यसमा ललितपुरको हरिसिद्धिस्थित इँटा टायल कारखाना र गैंडाकोटस्थित भृकुटी कागज कारखानाको सयौं रोपनी जग्गालाई उदाहरणका रूपमा लिन सकिन्छ । ती उद्योग आधा अर्ब रुपैयाँभन्दा कममा निजीकरण भएका थिए । त्यहाँ जग्गाको भाउ यति बढिसकेको छ कि त्यहाँका सयौं रोपनी जग्गा प्लटिङ गरेर बेच्ने हो भने निजी क्षेत्रले जति करोडमा किनेको हो, अहिले नै त्यति नै अर्बभन्दा बढी रुपैयाँमा बेच्न सक्छन् । विधेयकको तेस्रो खतरा, व्यक्तिका नाममा लुकाएर राखिएको हदबन्दीभन्दा बढी (२ हजार ८ सय ७३ बिघा) जग्गा छ, जो उद्योग या अरू कुन बहाना देखाएर लुकाइएको हो । विधेयकका कारण जुन कानुनी छिद्र बनेको छ, त्यही छिद्रबाट उद्योगधन्दाका नाममा छुट लिइएको जग्गाको बिक्रीवितरणसँगै हजारौं व्यक्तिका नाममा लुकाइएको हदबन्दीभन्दा बढीका जग्गासमेत बिक्री हुन सक्छ । विधेयकको दफा १२ हेर्दा यसका कारण मुलुकमा औद्योगिक विकासका लागि छुट्याइएका, हदबन्दीभन्दा बढी राख्न दिइएका, उद्योगका नाममा लुकाइएका जग्गा क्रमशः बिक्रीवितरण हुँदै जाने सम्भावना छ । मुलुकमा औद्योगिक विकासको वातावरण बनाइनुभन्दा उल्टो उद्योगधन्दाका नाममा कानुनी रूपमा छुट लिएर राखिएको जग्गा बिक्रीवितरण गर्ने वैधानिक छुट दिइनु आफैंमा आत्मघाती कदम हो । विधेयकको यो व्यवस्थाका कारण मुलुकमा औद्योगिक वातावरण झन् बिग्रिन सक्छ । औद्योगिक विकासबिना मुलुकको समृद्धि सम्भव हुन्न । यसका लागि मुलुकमा उद्योगभन्दाका लागि छुट्याइएको जग्गाको संरक्षण हुनु अपरिहार्य छ । त्यसका लागि यो विधेयकलाई कानुनी रूप नै नदिनु पहिलो विकल्प हुन सक्छ । त्यसका लागि राष्ट्रपतिले नै यो विधेयक संसद्मा पुनर्विचार गर्न फर्काउन सकिने संवैधानिक व्यवस्था छ । राष्ट्रपति विद्यादेवी भण्डारीले जसरी राहदानी विधेयक पुनर्विचार गर्न संसद्लाई फर्काएकी थिइन्, यो विधेयकलाई समेत औद्योगिक वातावरण बिगार्ने यो दफा पुनर्विचार गर्न फर्काउन सकिने उत्तम विकल्प हुन सक्छ । अर्को विकल्प भनेको, संघीय संसद्ले अर्को सदनमा संशोधन विधेयक पेस गरी यो विवादास्पद दफा संशोधन गरी औद्योगिक विकासका लागि जग्गा बचाउनु मुलुकको समग्र हितमा हुनेछ ।"
रकम जम्मा गर्ने प्रतिबद्धता,"यति महत्त्वपूर्ण कार्यमा सहयोग गर्न ढिलाइ नगरौँ । राष्ट्रिय अविष्कार केन्द्रको नाममा रहेको ठमेलस्थित हिमालय बैंकको खाता न ०१९०६३२२०६००१७ मा आजैबाट जम्मा गर्न सुरु गरौँ । म प्रत्येक वर्ष एकमुस्ट ३ सय ६५ रुपैयाँ जम्मा गर्ने प्रतिबद्धता जाहेर गर्छु । यज्ञराज न्यौपाने, पेप्सिकोला, काठमाडौँ"
डेंगु नियन्त्रणमा तामझाम बढी,"यो तामझाम मात्र हो । यसो गर्नुको सट्टा गाउँगाउँ, गल्लीगल्ली पसेर सरसफाइ कार्यक्रम गर्ने, लामखुट्टे हुर्कने र फुल पार्ने सम्भावित स्थानको पहिचान गरी त्यसलाई सोही स्थलमै नष्ट गर्ने, सामुहिक उत्तरदायित्व वहन गर्न जनतालाई सचेत तुल्याउनु जरुरी छ । रोगको आशंका भएमा जँचाइ चिकित्सकको सल्लाह अनुसार उपचार गर्ने र लामखुट्टेको टोकाइबाट बच्ने उपाय अवलम्बन गर्ने खालका चेतनामूलक कार्यक्रम गर्ने हो भने समस्या समाधान हुन सक्ला । अन्यथा डेंगु अझै महामारीको रूपमा फैलिएर ठूलो धनजनको क्षति हुने सम्भावना छ । अनावश्यक तामझाम गर्नुको साटो बेलैमा सबैले नियन्त्रणका लागि काम गर्दा राम्रो होला कि । नरनाथ पाण्डे, कावासोती८, नवलपुर"
गाउँमा अझै अन्धविश्वास,"समय धेरै बदलिसकेको छ । अहिले वातावरणीय प्रदूषण, अस्वस्थ खानपान लगायतका कारण मानिसमा सोच्दै नचोसेका रोग लाग्ने र उक्त रोगबाट मुक्त हुने उपायको खोजीमा मानिसहरू भौँतारिरहेका हुन्छन् ।विशेषगरी गाउँमा धेरै अन्धविश्वासले जरा गाडेको छ । आजको युगमा पनि अन्धविश्वासमा पर्नु भनेको अनाहकमा ज्यान गुमाउनु हो । मान्छेको पेट चिरेर मुखले चुसेर रोग निको पार्छु भन्दा पत्याउने समाजले अन्धविश्वासको रूपलाई छर्लङ्ग पारेको छ । मान्छेलाई अन्धकारमा धकेलेर धामी झाँक्रीको नाममा यसरी ज्यान लिनेहरूलाई सामाजिक रूपमा दुरुत्साहित गर्नुपर्छ । र राज्यले यथाशीघ्र कारबाहीको दायरामा ल्याउनुपर्छ । अन्धविश्वास चिर्न स्थानीय सरकारको भूमिका महत्त्वपूर्ण हुन्छ । गोविन्द विक, बूढानीलकण्ठ नपा१२, काठमाडौँ"
भ्रममा नपर्न आग्रह,"भदौ ३१ गते प्रकाशित झाँक्रीले पेट चिरेकाको मृत्यु समाचारप्रति नेपाल झाँक्री संघको गम्भीर ध्यानाकर्षण भएको छ । उक्त व्यक्तिको वास्तविक परिचय के हो भनी नेपाल झाँक्री संघले खोजतलास गर्दा ती व्यक्ति कुनै पनि झाँक्री सम्बन्धी संघसंस्थामा आबद्ध नभएको तथा उनी झाँक्री नभई लामा तथा गुम्वा सञ्चालक भएको बुझिन आएको छ । तर समाचारले झाँक्री सम्बन्धी भ्रम पर्न गएकाले नेपाल झाँक्री संघ उक्त समाचारको आधारमा झाँक्रीबारे धारणा नबनाउन अनुरोध गर्छ । शंकर कार्की, प्रवक्ता, नेपाल झाँक्री संघ"
राजनीतिका बासी अनुहार,"मंगलबार प्रकाशित विष्णु सापकोटाको समाज किन आक्रोशित छ ? ले मुलुकमा देखिएको असन्तोष र आक्रोशको कारण राम्ररी खोतलेको छ । लगभग २५३० जना नेताहरू जो आगामी ८१० वर्षसम्म पनि राजनीतिक परिदृश्यका लागि अग्रिम बुकसरह छन्, तिनको अनुहारको सम्झनाले मानिसलाई नैराश्यबाट उन्मुक्ति दिनसकेको छैन । पटकपटक मुलुकमा भएका आन्दोलनले जति नै परिवर्तन ल्याए पनि त्यसमा संलग्न राजनीतिक दलले आफ्नो स्वरुप बदल्नसकेको छैन । एउटै दलमा एकपटक प्रधानमन्त्री भएको मानिस होस् वा पार्टी अध्यक्ष भएको मानिस होस्, फेरि किन उही पदमा टाँसिइरहन लालायित हुन्छ भन्नुभन्दा पनि त्यो दलले त्यस्तो अवसर किन प्रदान गर्छ भन्ने मुख्य हो । केही नयाँ लोकतान्त्रिक राजनीतिक दल आए भने केही होला, नत्रभने उही २५३० अनुहारले समाजलाई आक्रोशित पारिराख्ने निश्चित छ । पैतलामा बिझेको काँडालाई काँडाले नै निकाल्न सकिन्छ भनिए जस्तै अहिले दलहरूमा देखिएका अलोकतान्त्रिक चरित्रलाई लोकतान्त्रिक पद्धतिमा ढाल्नचाहिँ दलभित्रका २५३० जागरुकको प्रयासबाट पनि केही सम्भव हुन सक्ला । हातमा परेको पेँडा किन गुमाउनु भनेर दलका सबैले ठान्ने हो भने नेताहरूप्रतिको सामाजिक आक्रोशले कहिलेसम्म निरन्तरता पाइरहने हो भन्न सकिँदैन । महेशप्रसाद ढुंगाना, नयाँवानेश्वर, काठमाडौँसमाज किन आक्रोशित छ ? समय सान्दर्भिक लाग्यो । जनमानसमा अहिले आक्रोश व्याप्त छ । ससाना कुराले पनि ठूलो रूप लिने गरेको छ । समाज र आम जनतामा उब्जिएको आक्रोश सिर्जना गर्न हाम्रो सामाजिक मूल्यमान्यता, राजनीतिक परिवेश र सरकारी निकायको ढिलासुस्ती नै मुख्य रूपमा जिम्मेवार छ । घुस नखुवाइ काम नहुने अवस्था र चुनावअघि जनतासँग गरेको वाचा बिर्सने प्रवृत्तिले पनि निराशा र आक्रोश बढाएको छ । बढ्दो शिक्षित बेरोजगारी र घट्दो रोजगारीका अवसरले मानिस कहालिएका छन् । पारिवारिक बेमेल र आफू अघि बढ्न अरुको खुट्टा तान्ने प्रवृत्तिले पनि समाजलाई आक्रोशित बनाएको छ । चुनाव अघि गरिएका वाचा चुनावपछि चटक्कै बिर्सेर आम जनतालाई दासको नजरले हेर्नु, नियम कानुनलाई आफू अनुकूल व्याख्या गर्नु रहरेक निकायमा भ्रष्टचार व्याप्त हुँदा नेतृत्वप्रति अविश्वाससँगै आक्रोश बढेको छ । दलाल, बिचौलियाहरूलाई साथ लिएर करिब ३ दशकदेखि उही अनुहारले राजनीतिको नाममा मुलुकको ढुकुटीमाथि रजाइँ गरिरहेका छन् । हरेक दलमा गन्हाएका त्यस्ता अनुहारकै कारण समाजमा वितृष्णा र आक्रोश बढेको छ । विनोद भट्टराई, विराटनगर२, मोरङ"
संविधानको रंग,"कार्यान्वयनको प्रश्नके हाम्रो संविधानले विकास र समृद्धिको बाटो छेक्छ ? के किसानलाई खेत र मजदुरलाई पुग्दो ज्याला दिन रोक्छ ? के संविधानले रेल, केवलकार, उद्योग र पूर्वाधार बनाउन बाधा गर्छ ? के सविधानले जनतालाई सुलभ शिक्षा र स्वास्थ्यसेवा दिन रोक्छ ? के संविधानले भ्रष्टाचारीलाई जेल हाल्न रोक्छ ? के संविधानले जनताका राजनीतिक अधिकारमाथि कहीँ कतै भाँजो हाल्छ ? के संविधान मानव अधिकार विरोधी छ ? के संघीयता, गणतन्त्र, धर्मनिरपेक्षता र लोकतन्त्रलाई यसले अवरोध गर्छ ? निश्चय नै यावत मुद्दामा अगाडि बढ्न संविधानले रोक्छ भने यसलाई संशोधन गरौँ । किनभने संविधान निरन्तर संशोधन हुने लचकदार दस्तावेज हो । अन्यथा पुनः अन्योल र अस्थिरताको आगो किन बाल्ने ?जनताले संविधानमात्र खोजेका होइनन् । गहिरो लोकतन्त्र र सिर्जनशील राजनीति जनताको सपना हो । विकास, समृद्धि र न्याय जनताको सपना हो । स्थायित्व र अग्रगमन जनताको चाहना हो । के जनताका यावत सपना पूरा गर्न संविधान बाधक छ ? त्यस्तो लाग्दैन । बरु बाधक देखिन्छ, राजनीतिको स्वच्छन्दतावाद, राज्यदोहन, भ्रष्टाचार र संकीर्णता । बाधक देखिन्छ त दलतन्त्र । अतः राजनीतिक पुनर्गठन आजको आवश्यकता हो । राजनीति नबदल्ने हो भने संविधानमात्र संशोधन गरेर केही हुँदैन । यो तथ्यलाई इतिहासले पटकपटक पुष्टि गरेको छ ।"
बालगीतले गर्छन् ठूलो काम,"बा लविकास कक्षादेखि युकेजीसम्मका विद्यार्थीहरूलाई मन पर्नेमध्ये पर्छ, उपर्युक्त बालगीत । मेरा विद्यार्थीहरूले निकै वर्षयता विद्यालयमा हरेक बिहान प्रार्थना सकेपछि त्योसहित रामेशको कखगघ एबीसीडी भन्ने बानी राम्रो बोलको गीत गाउन मन पराउँछन् । उनीहरू नेपालीसँगै अंग्रेजी बालगीत पनि गाउँछन् । मैले उनीहरूलाई साताको एक दिन श्रव्यदृश्य सामग्री पनि देखाउने गरेकी छु । कक्षाकोठामा पसेपछि चाहिँ उनीहरू पाठ र विषयवस्तुसम्बद्ध नेपालीअंग्रेजी बालगीत गाउँछन्, केही बेर ।ससाना, विशेष गरी पूर्वप्राथमिक तहका विद्यार्थीलाई जुनसुकै विषयको कक्षा लिनुअघि विषयवस्तुसम्बद्ध बालगीत गाउन लगाउने गरे उनीहरूमा सिक्ने र जान्ने उत्सुकता बढ्ने विभिन्न अध्ययनले देखाएका छन् । तर हाम्रा अधिकांश निजी विद्यालयमा अंग्रेजी बालगीतलाई बढी महत्त्व दिइएको पाइन्छ र ती गीत सम्बन्धित शिक्षकशिक्षिकाले लेखेका पनि हुँदैनन् । यस्ता पुराना आयातित अंग्रेजी बालगीतले दिन खोजेको सन्देश हामी कतिपय शिक्षकशिक्षिकाले नै बुझ्दैनौं भने विद्यार्थीको के कुरा ! त्यसैले बालगीत गाउँदा र सुन्दा हुने चौतर्फी फाइदाबाट शिक्षकविद्यार्थी सबै वञ्चित हुन पुग्छन् ।यस्तै, बहुसंख्यक निजी विद्यालयमा पूर्वप्राथमिक तहदेखि नै नेपालीभन्दा अंग्रेजी भाषालाई बढी महत्त्व दिने गरिएकाले विद्यार्थीहरूलाई अंग्रेजी बालगीत नै गाउन प्रेरित गरिन्छ । त्यस्ता गीतबाट केही सिक्नभन्दा पनि सुन्नकै लागि सुनाइ त्यही तालमा उफ्रन सिकाउँछन्, शिक्षकशिक्षिकाले । पछिल्लो समय निजी विद्यालयका अधिकांश अभिभावक मोबाइलबाटै भए पनि आफ्ना दूधेबच्चालाई अंग्रेजीकै बालगीत सुनाउँछन् । कतिपय अभिभावक म्याम, मेरो छोराले त इङ्लिस राइम मात्रै सुन्छ भनेर दङ्गदास पर्छन् । हुन त अंग्रेजीका तुलनामा नेपाली बालगीतको अनुपलब्धताले गर्दा पनि अभिभावक र शिक्षकशिक्षिका छनोटबाट वञ्चित हुने गरेका छन्, तर यसो भन्दैमा नेपाली गीतको खोजी नै नगर्नु चाहिँ हुँदैन ।बालबालिकाले उमेर अनुसारका नेपाली बालगीत सुन्न नपाउनुको प्रमुख कारण विद्यालयको अंग्रेजी वातावरण पनि एक हो । किनभने नेपालीमा दोहोरो कुरा गर्न नसक्ने बालबालिकालाई जबर्जस्ती अंग्रेजी बोल्न सिकाउने र नियमितजसो अंग्रेजी बालगीत सुनाउने विद्यालय व्यवस्थापन र शिक्षकका कारण पनि तिनले आफूले बुझ्ने नेपाली बालगीत सुन्न पाएका छैनन् । यसो गर्नु भनेको तिनलाई नेपाली बालगीत सुन्दा हुने प्रत्यक्षअप्रत्यक्ष फाइदाबाट पनि वञ्चित गराउनु हो । विशेष गरी नेपाली र अन्य विषयका शिक्षकले विषयवस्तु अनुसारका बालगीत तयार गरे उनीहरूको सिर्जनशीलता मात्रै बढ्दैन, व्यक्तित्व विकासमा पनि महत्त्वपूर्ण भूमिका खेल्छ । नेपाली विषयका शिक्षकहरूले बालगीत आफै तयार गर्दा शब्द भण्डार बढाउनुपर्ने हुन्छ । त्यसका लागि अतिरिक्त पुस्तक र पत्रपत्रिका पढ्नुपर्ने हुन्छ । एवंरीतले शब्द भण्डार बढ्दै जाँदा शिक्षकशिक्षिकामा तिनै शब्दलाई प्रयोग गर्ने सीपको विकास हुन्छ । यस्तै, आफूले पढाउने विषयवस्तु रोचक बनाउन सबैभन्दा पहिले विद्यार्थीको ध्यानाकर्षण गर्नुपर्ने हुन्छ । बालगीत सुन्दा र गाउँदा विद्यार्थीमा एकाग्रता मात्र बढ्दैन, तिनले त्यसमा प्रयुक्त शब्दको सही उच्चारण गर्न पनि सिक्छन् । अर्को कुरा, उमेर अनुसारको गीत सुन्ने अवसर पाएका बालबालिका आफै पनि गाउने प्रयास गर्छन् । सानै उमेरदेखि गीतसंगीतमा रमाउने बालबालिका सबै भविष्यमा गायकसंगीतकार नभए पनि संगीतप्रेमी त अवश्य हुन्छन् । बालबालिकालाई संगीतप्रेमी मात्र बनाउन सकियो भने पनि उनीहरू दुर्व्यसनमा फस्दैनन् र पछि जिम्मेवार नागरिक बन्ने प्रयास गर्छन् । प्रायः संगीतप्रेमी व्यक्ति समाजप्रति सकारात्मक हुने र विकासको संवाहक बन्न चाहने देखाएका छन् अनेक अध्ययनअनुसन्धानले । हामीकहाँ गीतसंगीतप्रतिको दृष्टिकोण परम्परागत छ । शिक्षकशिक्षिका मात्रै हैन, अभिभावकहरूको पृष्ठभूमि हेर्ने हो भने विरलै मात्र संगीतप्रेमी हुन्छन् । शिक्षकशिक्षिका र अभिभावकको गीतसंगीतप्रतिको पुरातन दृष्टिकोणका कारण हाम्रा बालबालिकाले हाल उपलब्ध नेपाली बालगीत पनि सुन्न पाएका छैनन् । कतिसम्म भने, विद्यालयहरूले वर्षेनि आयोजना गर्ने सांस्कृतिक कार्यक्रममा ससाना विद्यार्थी मायाप्रीतिका गीतसंगीतमा नाच्नगाउन बाध्य छन् । पछिल्लो समय निजी विद्यालयहरूमा सांस्कृतिक कार्यक्रम गर्ने चलन बढ्दै छ । यसको तयारीका लागि भए पनि कतिपय तिनले नृत्य सिकाउन शिक्षक राख्ने गरेका छन् । राजधानीका कतिपय निजी विद्यालयले नृत्यजस्तै गीतसंगीत सिकाउने शिक्षक नियुक्त गर्न थालेको धेरै भयो । यस्ता शिक्षकले बजारमा उपलब्ध नेपाली बालगीत सुन्नेसुनाउने प्रयास मात्र गर्ने हो भने पनि बालबालिकाको मानसिक विकासमा उल्लेख्य सुधार आउँदै जान्छ । नेपाली बालगीत सुन्दासुनाउँदा अंग्रेजी वातावरण बिग्रन्छ भन्ने पूर्वाग्रहबाट शिक्षकशिक्षिका र विद्यालय व्यवस्थापन मुक्त हुन जरुरी छ ।"
प्रदेश संरचनाका सकस,"चिरन मानन्धर, नयन पोखरेल, शेखर पराजुलीलेखकहरू डेमोक्रेसी रिसोर्स सेन्टरमा आबद्ध छन् ।"
जनतासँग घाँटी जोडिएको दस्ताबेज,"भनिन्छ, पाकिस्तानका संस्थापक मोहम्मद अली जिन्नाकी बहिनी फातिमा प्रायः साडी लगाउँथिन् । त्यतिखेर त्यहाँको मध्यम वर्गका उल्लेख्य महिला साडी नै लगाउँथे । कालान्तरमा सरकारले साडीलाई हिन्दु परिधानका रूपमा हेर्न थाल्यो । अचेल त सिन्धका ग्रामीण इलाकाबाहिर साडी देख्नै छोडिसक्यो । पाकिस्तानी महिलाहरू बाहिर अचेल बुर्कामा बढी देखिन्छन् । एक मजहब, एक जुबान को मोडलमा लम्किएको पाकिस्तानमा जिन्नाले योसँगै शिक्षा, रोजगार, सरकारी संवादका मामिलामा उर्दुको मातहतमा अरू भाषा रहने परिस्थिति बनाए । तर उर्दु जनस्तरको भाषा थिएन । पन्जाबी, सिन्धी, बांग्ला (तत्कालीन पूर्वी पाकिस्तान), बलुच लगायतको समृद्ध भाषिक परम्परा त्यहाँ थियो । ती भाषा पाकिस्तानी माटोसँग जोडिएका थिए, विपुल शब्दसम्पदायुक्त थिए । विभाजनसँगै पाकिस्तानलाई इस्लामीकरणको बाटामा लैजान यसरी भाषिकसांस्कृतिक विविधितालाई नामेट पार्न थालियो भने, भारतमा बहुपक्षलाई समेट्ने प्रयास चलिरह्यो । महात्मा गान्धी र जवाहरलाल नेहरूले धर्मविशेष, भाषाविशेष, पहिरनविशेषलाई काखी च्याप्ने काम गरेनन् । भारत हिन्दु राष्ट्र हुनेछैन र हिन्दी त्यहाँका दक्षिणी वा पूर्वी हिस्सामा थोपरिनेछैन भनी उनीहरूले सुनिश्चित गरे । त्यहाँ प्रत्येक राज्यलाई आफ्नो भाषिक परम्परा अगाडि बढाउन पाउने स्वतन्त्रता अद्यापि छ । इतिहास साक्षी छ, एउटै भाषा, एउटै भेष, एउटै पहिचान, एउटै देश को प्रयोगले पाकिस्तान विभाजित भयो । दक्षिण एसियामा बंगलादेश नामले नयाँ राजनीतिक भूगोल जन्मियो । धर्म र भाषाको सवालमा भारत र पाकिस्तानले एकअर्काभन्दा फरक प्रक्रिया अपनाए र परिणाम पनि भिन्नभिन्न बेहोरे ।शासकले अरूभन्दा पृथक् देखिन कृत्रिम पहिचानहरूको खोजी गर्छ, जबकि आमजन आफ्नो रैथाने पहिचान र परम्परालाई शक्ति ठान्छन् । यहीँनेर शासकले कानुनलाई आधार बनाएर निर्देशित परम्पराको अभ्यास गराउन खोज्छ । अल्पसङ्ख्यकहरू डराएर बस्नुपर्ने देशको संविधानलाई जीवन्त मान्न सकिन्न । संविधानमार्फत राज्यको चरित्र फेरिन्छ । राज्य पुनःसंरचना हुन्छ । फेरिने प्रक्रिया जनअपेक्षामा नभई शासकको बलजफ्तीमा भयो भने त्यसले राजनीतिक स्थिरता दिंँदैन । अहिले भारतमा पनि एउटै राष्ट्रिय पहिचान दिने वा भारतीय भएको पुष्टि गर्न खास नारा बोल्नुपर्ने जुन संकथन निर्माण गरिएको छ, त्यसले त्यहाँको समाजलाई यही रूपमा सायदै रहन देला । जब एकल पहिचान आत्मगौरवभन्दा पनि सामुदायिक कट्टरतासँग जोडिन्छ, त्यतिखेर त्यसले अन्य पक्षप्रति घृणा र निषेध नै बढाउने गर्छ । नेपालले यो तथ्यलाई बेवास्ता गर्न मिल्दैन । नेपालको संविधान, २०७२ को निर्माण प्रक्रिया, प्रारूप र परिणामले यसको गतिशीलतालाई परिभाषित गर्छ । निर्वाचन मात्रले संविधानको जीवन्तता स्थापित हुँदैन । भुइँतहका जनताले संविधानलाई कसरी हेरेका छन्, स्वयं राज्यसत्ताको यसप्रति कति भरोसा छ, संविधान निर्माण गर्न हतारमा ऐक्यबद्धता गर्न पुगेका दलहरूबीचको सम्बन्ध कस्तो छ, जेजुन कोणबाट संविधानलाई लिएर जसले असहमति व्यक्त गरेका थिए ती के गर्दै छन्, संविधानबाहिर रहेका शक्तिहरूको तागत कतिको छ भन्ने जस्ता प्रश्नहरूको इमानदार जवाफमै संविधानको आयु निर्धारित हुन्छ । अर्कातिर, संविधान अभ्यासका क्रममा देखिने तगारा र त्यसको व्यवस्थापनका संवैधानिक र नैतिक पक्षहरू छँदै छन् । संविधान तात्कालिक शक्ति सन्तुलनको उपज हो, साध्य होइन साधन हो । संविधानले रूपान्तरणका लागि सहजीकरणको भूमिका खेल्नुपर्छ । संविधान कार्यान्वयन गर्नेहरूमा अहं र दूरदृष्टिको अभाव रह्यो भने दुर्घटना निम्तिन बेर लाग्दैन । बहुमतको बलमा बहुमतलाई थिच्ने काम प्रत्युत्पादक हुन्छ । संविधानले आफै यात्रा निर्धारित गर्दैन । त्यसलाई आकार दिने नेतृत्वमा संविधानको भविष्य गाँसिएको हुन्छ । संविधानसँग जनताको घाँटी जोडिएको छैन भने त्यो फगत शासकीय नेतृत्वको संरक्षण गर्ने चाहनाले मात्र सुरक्षित रहन सक्दैन ।राज्य पुनःसंरचनाका मुद्दा कसरी उठे र संविधान बनाइँदा तिनलाई कसरी बिसाइयो, यो पक्षलाई हामीले बिर्सन मिल्दैन । संविधान घोषणा गरिँंदा कतै उत्सव त कतै उत्सर्गको माहोल थियो । मधेसी, थारू, आदिवासी जनजातिको मुख थुनेर तत्कालीन सरकारले भन्यो, जयजयकार गर । विडम्बना, संविधानसभाबाट संविधान निर्माण त हुँदै थियो, तर त्यसमा सबै क्षेत्रका जनताको घाँटी जोडिएको थिएन । अर्कातर्फ, संविधान कार्यान्वयन भइरहेको भन्दै बहुतहका निर्वाचन र बहुतहका सरकारको अभ्यासलाई गन्ती गर्ने गरिन्छ । मुख्य कुरा त संविधानले सामान्यजनको जीवनमा के फेरबदल ल्यायो भन्ने हो !निश्चय नै, गणतन्त्र र सङ्घीयतालाई संविधानले आत्मसात् गरेको छ । शक्ति पृथकीकरणलाई स्थान दिएको छ । तर, सरकारको व्यवहारमा त्यसको छनक पाइन्न । वर्तमान संविधानको शपथ खाएर सत्तासीन भएकाहरू शक्ति केन्द्रीकरणमा लालायित देखिइरहेका छन् र राष्ट्रियताको उही पुरानो ढंग र ढाँचा च्यापेर हिँडिरहेका छन् । प्रादेशिक अभ्यासमा लागेकाहरूले पनि भ्रष्टाचार, अनियमितता र बेथितिको माला लगाउने होडमा सङ्घीय शैलीकै बाटो अख्तियार गरेका छन् । देशको अहिलेको अवस्था विरोधाभासपूर्ण छ । जो सङ्घीय सरकारमा छन्, ती संविधानको अन्तर्यलाई बेवास्ता गर्दै छन् । संविधान घोषणाको अगुवाइ गर्ने नेपाली कांग्रेसभित्र संविधानले नचिताएका सवालहरू सुनिन थालेका छन् । सरकारमै सामेल समाजवादी पार्टीले संविधान दिवस मनाउने उमंग देखाएको छैन । राष्ट्रिय जनता पार्टी सङ्घीय संसदमा छ, प्रदेश २ सरकारमा सहभागी छ, स्थानीय तहहरूमा नेतृत्व गरिराखेको छ, तर पनि भन्दै छ यो संविधान दिवस हाम्रा लागि कालो दिवस हो । आखिर यो संविधान मान्ने को हो त ? भुइँतहमा अनेक आशंका, अनुमान र उकुसमुकुसको खेती हुँदै छ । भूराजनीतिसँग जोडिएर अनेक अडकलबाजी हुँदै छन् । सङ्घीय सरकार भने सामञ्जस्य र सहकार्यको वातावरण बनाउनभन्दा कानुनको भय देखाएर अरूतिरको देखासिखीमा संविधान पर्व मनाउन खोज्दै छ । जबर्जस्ती झन्डा फहराओ भन्दैमा राष्ट्रियता र राष्ट्रिय एकता दिगो हुँदैन । प्रत्येक नेपालीमा यो मुलुकको स्वतन्त्र भविष्यलाई लिएर चिन्ता र चासो रहेसम्म सबैको मनमुटुभित्र चन्द्रसूर्य चम्किरहनेछन् । यो संविधानको विकल्प पनि छैन । किनभने यसको समाप्तिसँगै अहिले उपलब्ध लोकतन्त्रका न्यूनतम आधार पनि नजोगिन सक्छन् । मधेसी, थारू, आदिवासी जनजातिका सवालहरू लोकतान्त्रिक परिवेशकै कारण उठ्न सकेका हुन् । यसको अर्थ संविधानलाई यथास्थितिमै रहन दिनुपर्छ भन्ने पनि होइन । छोटो अवधिको अभ्यासले उब्जाएका अनेक तगाराको उपचार खोज्न ढिलो हुँदै छ । संविधानले जनतासँग जोडिने अनिवार्य सवाललाई आफूमा समेट्ने स्वस्फूर्त यत्न गरेन भने अनेक कोणबाट स्वार्थजन्य अतिवादी नाराले फेरि आकार नलेलान् भन्न सकिन्न । सङ्घीय संसदको गणितले मात्र संविधानको अधोगतितिरको यात्रालाई विराम दिन सक्दैन ।"
फिल्मलाई लोककथा राम्रो,"काठमाडौं (कास) प्रसिद्ध चिनियाँ निर्देशक चाङ यिमुको पछिल्लो फिल्म द ग्रेट वाल ले संसारभरबाट ३ सय ३४ मिलियन डलर बक्स अफिस कलेक्सन गर्यो । तीनबर्ष अघि रिलिज यो एक्सन मोनस्टर फिल्म खासमा चिनियाँ लोककथाको आधारभुमिमा उभिएको छ । यसबाहेक लोककथा आधारित फिल्म चीनमा थुप्रै बनेका छन् । दक्षिण अमेरिकामा सबै भन्दा बढि व्यापार गरेको मानिने चाङ यिमुकै फिल्म द हिरो ले चीनको इतिहास निर्माणसँग जोडिएको मिथकीय कथा भन्छ । बुधबार राजधानीको होटल याक एन्ड यतीमा आयोजित फिल्मसम्बन्धी अन्तरसंवादमा बेइजिङ युनिभर्सिटीका कला प्राध्यापक चेन सुगुआङले लोककथा माथि बनेको फिल्मले सजिलै दर्शक तान्ने दावी गर्दै नेपालमा पनि यसको अभ्यास गर्न सकिने बताए ।मेरो अनुमानमा तपाइँहरूसँग पनि थुप्रै लोककथाहरू छन्, उनले भने, फिल्मतिर दर्शक आकर्षित गर्न त्यस्ता लोककथाहरू निकै उपयोगी हुन सक्छन् । उनले सन् २००२ मा रिलिज भएको चाङ यिमुको फिल्म द हिरो को केही दृश्यहरूसमेत देखाउँदै यो फिल्ममा निर्देशक यिमुले इतिहासका थुप्रै कथा प्रस्तुत गरेको र हरेक कथापिच्छे फरक कलर प्रयोग गरेको औंल्याए । फरक कलरको अर्थ के हो भने हरेक कथामा फरक समाज, पात्र र तिनका संस्कृति जोडेका हुन्छन, निर्देशक यिमुले विविधता देखाउन पनि धेरै कलरहरूको प्रयोग गरेका हुन् ।बितेका ४० वर्षमा चिनियाँ फिल्म उद्योगले अकल्पनीय प्रगति गरेको बताउँदै उनले विभिन्न चरणका निर्देशक र तिनले निर्माण गरेको फिल्मी धारको समेत व्याख्या गरे । सन् १९९० अघिसम्म चिनियाँ फिल्म उद्योगमा फिल्म निर्माण गर्ने र बेच्ने दुई फरकफरक पाटो रहेकोमा ९० पछिको खुल्ला अवस्थामा भने यी दुवै पाटो एउटै ढंगले अघि बढेको बताए । यही दशकदेखि चिनियाँ फिल्म विश्वव्यापी बजारमा जान थालेको हो, उनले भने । पछिल्लो समय कमेडी फिल्म युवा दर्शकको रोजाइमा पर्दै गएको प्रति भने उनले रोचक विश्लेषण गरे । कमेडी फिल्मलाई यथार्थता आवश्यक छैन, एक दिनअघि गरिब मान्छे रातारात धनी बनाएको देखाउन सकिन्छ, उनले भने, खासमा यो समकालीन सामाजिक मनोविज्ञानको परिणति हो । मानिस रातारात धनी बन्न चाहन्छन् । अझ चिनियाँ जनताको आम मनोविज्ञान त यही नै छ । यही भएर रातारात धनी बनेको अविश्वसनीय कथाबाचन गरेका फिल्महरू बढि रुचीकर बन्दै गइरहेका छन् । उनले नेपाली जनता भने त्यस्तो मनोविज्ञानको नभएको र सदैव हँसमुख भएको औंल्याउँदै नेपाली सन्दर्भमा त्यस्ता कमेडी फिल्म आवश्यकता नहुन सक्ने बताए ।चिनियाँ फिल्मको विश्लेषण गर्ने क्रममा पछिल्लोपटक हलिउड शैलीका फिल्महरूसमेत बन्न थालेको र त्यस्ता फिल्मले मनग्गे पैसा कमाएको पनि उनले बताए । उनले दाँते लाम निर्देशित फिल्म अपरेसन मेकङ को उदाहरण दिँदै थाइल्यान्डको मेकङमा भएको लागु औषध ओसारपसारसम्बन्धीको हत्याकाण्डमा आधारित यो फिल्म पुरै हलिउड मसलाले भरिपूर्ण भएको बताए । अधिकांश चिनियाँ फिल्ममा सामूहिक हिरो हुन्छन्, तर हलिउडमा एकल हिरो, उनले भने, पछिल्लोपटक एकल हिरो प्रधान फिल्म पनि रुचिकर बन्दै गएका छन् । राजधानीमा जारी फेस्टिभलको सन्दर्भमा आयोजित अन्तरसंवादमा उनले भारतसँग सहकार्यमा बनाएका फिल्मले दुई देशमा बजार विस्तार गरेको बताए ।"
लोकगीतमा नयाँ पुस्ता,"(काठमाडौं)  युट्युबमा सर्च गर्ने हो भने युवा पुस्ताले मन पराएका एक से एक हिट लोकगीतहरू भेटिन्छन् । प्रकाश सपूतको गलबन्दी च्यातियो, कुलेन्द्र विश्वकर्माको सालको पात, विक्रम परियारको चौतारीको बर, सन्दिप न्यौपानेको लालुमै, तेजश रेग्मीको पिँडालु, वसन्त थापाको लोभी आँखा जस्ता गीतहरूले राम्रो भ्युज मात्रै पाएका छैनन्, मिलियन क्लबमा आफ्नो स्थान सुरक्षित गरेका छन् । करिब एक वर्षअघि विष्णु माझीसँगै कुलेन्द्रले गएको सालको पात ले लोकगीत भन्नेबित्तिकै नाक खुम्चाउने युवा पुस्तालाई एक किसिमको खुराक पस्किदिएको छ । विवाह, पार्टी, पिकनिक सबैतिर युवा पुस्ताको रोजाइँमा यस्ता गीत पर्छन् । ४८ मिलियन भ्युज पुगेको यस गीतको चर्चा अझै पनि सेलाएको छैन । यसै गीत सँगसँगै मेलिना राईसँगै गाएको लोकगीत मलाई देखेर लाई पनि युवापुस्ताले मन पराएका छन् । करिब ढेड दशकको लोक संगीतको यात्रामा ५ हजार लोक गीत गाइसकेका विश्वकर्माका जिम्बल बाको आँगनीमा, सारा जगतमा लगायतका थुप्रै हिट गीत छन् । तीमध्येमा सालको पात गीतले युवा पुस्ताको लोकगीतप्रतिको धारणा नै परिवर्तन गरेको उनी स्विकार्छन् । लोकगीतले समाजका विषयवस्तुहरू र समाजमा चलेका कुराहरू उठाउने भएको पनि यसको प्रभाव हुने उनी बताउँछन् । दर्शकश्रोतालाई कसरी लक्षित गर्ने भन्ने जुनसुकै गीतमा पनि हुन्छ, उनी भन्छन्, लोकलय समातेर नयाँ शैलीमा पस्केका कारण पनि सालको पात ले युवा पुस्तालाई तानेको हुनुपर्छ । बजारमा अहिले यस्तै शैलीका लोकगीतहरू धेरै आएको भए पनि नयाँ र फरक शैलीका गीत र लय बुन्नुपर्ने उनको मत छ । बोल माया मा परदेशबाट काठको बाकसमा फर्किने लाखौं युवाहरू र परिवारको वियोगान्त कथालाई प्रस्तुत गरेका प्रकाश सपूतको परिचय लोकशैलीमै आधारित दोहोरी ब्याटल पनि हो । ब्याटलले उनलाई दर्शकश्रोतामाझ स्थापित गर्न सघाइदियो । लोक लयकै लरुरु हुरुरु ले बाटसमेत दर्शकश्रोताको साथ पाएका उनले गाउँघरको मौलिक रोदीमा गाउने शैलीको भिडियोलाई प्रस्तुत गरेर गलबन्दी च्यातियो बताए । यो गीतबाट उनी रातारात स्टार नै बने । उनी लोकगीतलाई लोककै मौलिक संस्कृतिबाट आएको र आफ्नै भावना र कथा भन्ने माध्यमका रूपमा लिन्छन् । गाउँबाट मानिस सहरतिर झरेर आधुनिकतामा ढल्के पनि कालान्तरमा आफ्नै गाउँघर र रोदी खोजिरहेका छन्, उनी भन्छन्, गलबन्दी च्यातियो त्यस्तै खोजको परिणाम हो ।उनका अनुसार नयाँ पुस्ताले खोजेजस्तै लोकदोहोरी गीतका पनि उत्कृष्ट मेलोडीसहितका गीत र भिडियो आउनुपर्छ र अहिले आइरहेका पनि छन् । यही कारणले युवा पुस्ता लोकशैलीका गीततिर तानिएका हुन्, उनी भन्छन् । उनका अनुसार नयाँ पुस्तालाई समेट्ने नै हो भने विधाभन्दा पनि शब्द र विषयवस्तुतिर नै ध्यान दिनुपर्ने हुन्छ । मनलाई छुने राम्रा गीतमा दर्शकश्रोताले विधा होइन, गीतमा समावेश भएको विषयवस्तु र मर्म हेर्छन्, उनको मत छ । ६० को दशकदेखि नै लोक संगीतलाई निरन्तरता दिइरहेका अर्का गायक राजेश बर्देवा लोकगीतलाई नेपाली गीतसंगीतकै मूल स्रोत मान्छन् । गितार बजाइदेऊ, कति शक्ति रहेछ यो मायामा लगायत लगभग दुई दर्जन लोकगीत पस्किसकेका बर्देवा लोकलयमा सहज र सरल रूपमा गाइने भएकाले युवा पुस्ता लोकगीततिर तानिँदै गएको दाबी गर्छन् । यसबाहेक लोकगीतले भूगोल र संस्कृतिको पनि कुरा गर्छ, उनले भने, मायाप्रेम त छँदै छ । मुलुकका विभिन्न भागका आआफ्नै चिनारी दिने लोकभाकाहरू छन् । पूर्वको हाक्पारे, मध्य नेपालको तामाङ सेलो, गण्डकी प्रदेश चिनाउने सालैजो, सुदूरपश्चिमको देउडा गीतहरूले कुनै न कुनै क्षेत्रलाई विशेष रूपमा चिनाउँछ । गायक रोज मोक्तानलाई जयनन्द लामाको कलकत्ते काइँयो रिमिक्स गरिसकेपछि नै दर्शकश्रोताले चिन्न थालेका हुन् । यही गीतले युरोप, अमेरिकाको स्टेजसम्म पुर्याएको मोक्तान अचेल सेलो आधारित गीतमै बढी व्यस्त छन् । सेलोको भिन्नै मिठास छ, उनी भन्छन्, यो डान्सिङ शैलीको पनि हुने भएकोले स्टेज सोमा पनि दर्शक सजिलै जम्छन् । ६० कै दशकमा लोक विधाबाटै उदाए पनि पुलिसवाला र अहिलेको चर्चित गीत लालुमै बाट नै अझै चिनिएका अर्का लोक गायक सन्दिप न्यौपाने पनि लोकगीत सुन्नेमा पुरानो पुस्तासँगै नयाँ पुस्ता पनि हृवात्तै बढेको दाबी गर्छन् । पहिले पनि लोकसंस्कृति समेटिएका थुप्रै गीतहरू अग्रजले ल्याएकै हुन्, उनी भन्छन्, त्यति बेला मिडियाले लोकलाई खासै ध्यान दिएन । अहिले सामाजिक सञ्जालबाट सजिलै दर्शकश्रोतामा पुग्ने भएपछि स्वर्णयुग आएजस्तै भएको छ । खासमा दर्शकश्रोतामाझ त पुर्याउने माध्यममा पनि समस्या रहेछ । पछिल्लो समय हिट भएका गायकगायिकालाई हेर्दा पनि उनको कुरा सही लाग्छ । पारखीहरूले सजिलै आफूले चाहेजस्तो खोजेर सुन्न सकिने अवस्थाको निर्माण भएकोले पनि नयाँ पुस्तामाझ लोकगीत झ्याँगिएको हो ।"
फिल्मले बलात्कार बढाएको भन्न मिल्दैन,"(काठमाडौं)  पछिल्लो फिल्ममा राष्ट्र प्रेमभन्दा मायाप्रेम बढी भए जसका कारण बलात्कारका घटना बढेका छन्, फिल्मकर्मीले यसबारे सोच्नुपर्ने हैन र ? गत साता नेपाली कांग्रेसकी सांसद डिला संग्रौलाले दिएको यो सार्वजनिक अभिव्यक्तिप्रति सरोकारसम्बद्ध महिला सांसदहरूले नै आपत्ति जनाएका छन् । कमलादीस्थित नेपाल प्रज्ञा प्रतिष्ठानमा आयोजित राष्ट्रिय चलचित्र महोत्सवमा गत शुक्रबार राजनीतिको आँखामा चलचित्र विषयक सामूहिक छलफलमा सांसद संग्रौलाले राखेको यो धारणालाई सांसद तथा अधिकारवादीले अफवाह को संज्ञा दिएका छन् । नेपाल कम्युनिस्ट पार्टी (नेकपा) सांसद धर्मशिला चापागाईंले यसले या त्यसले बिगार्यो भन्दा पनि फिल्म हेरेर के सिक्यो भन्ने मुख्य कुरा हो, फिल्मका कारण बलात्कारका घटना बढेको, समाज बिग्रेको भन्न मिल्दैन । फिल्मले सन्देशमूलक सामग्री समेटेका छन्, समाज समेटेका छन् । सबै चलचित्रलाई एउटै डालोमा हालेर तुलना गर्न नमिल्ने बताइन् । नेपाली कांग्रेसकी सांसद चित्रलेखा यादवले वाक् स्वतन्त्रता छ भन्दैमा जिम्मेवार नेतृत्वले गैरजिम्मेवार ढंगको अभिव्यक्ति दिन नमिल्ने बताइन् । सबै कुरामा राम्रा र नराम्रा दुई पाटा हुने भन्दै उनले भनिन्, के गर्न हुन्छ र के गर्न हुँदैन भन्ने कुरामा मान्छेमा भर पर्छ, राम्रो कुराको अनुसरण गर्ने हो र अरूलाई पनि त्यही बाटोमा हिडँउने हो नि । सांसद संग्रौलाले भने यो सरासर झूटा आरोप भएको कान्तिपुरसित बताइन् । समाजमा बलात्कारका घटना बढिरहेकाले सकारात्मक सन्देश दिने खालको चलचित्र निर्माण हुनुपर्छ भनेकी थिए, बाहिर अर्कै आएछ, यो सरासर झूटा आरोप मात्रै हो, उनले भनिन् । महिलाका आशा र भरोसाको नेतृत्व गरिरहेका महिला सांसदको यस्तो सार्वजानिक धारणा जायज नहुने सञ्चारिका समूहकी निवर्तमान अध्यक्ष एवं अधिकारकर्मी निर्मला शर्मा बताउँछिन् । नीति बनाउने र कार्यान्वयन तहका महिला सांसदको मनस्थिति नै यस्तो भएपछि महिलाका लागि कस्तो कानुन आउला ? उनले भनिन् । यस्तो अभिव्यक्ति दिनु भनेको संविधानमा लेखिएको ३३ प्रतिशत आरक्षण अधिकार नै कतौटी हुने अवस्थाको सिर्जना गराउनु भएकाले महिला सांसदहरू सचेत हुनुपर्ने बताए । पहुँचविहीन र मानसिक सन्तुलन गुमाएकाहरू बलात्कारका पीडित र पिडक हुने भएकाले चलचित्रको पहुँचलाई कारण मान्न नहुने बताइन् । पछिल्लो समय बलात्कारका रिपोर्टिङ बढिरहे पनि पीडितको न्याय र पिडकको सजायका सवालमा आमनागरिकलाई जानकारी नभएकै कारण घटना भइरहेका छन् । यस कारण महिला सांसदहरूले मनस्थिति परिवर्तनसँगै कानुनी कारबाहीका विषयमा कडाइका साथ प्रस्तुत हुनुपर्ने बताइन् । बलात्कारलाई घटनामूलकभन्दा पनि सामाजिक पाटोबाट बहस गर्नुपर्ने मानवअधिकार आयोगकी अध्यक्ष मोहना अन्सारी बताउँछिन् । समाज बिग्रियो भन्नु नै गलत हो, उनले भनिन्, विकसित देशहरूमा चारगुणा बढी उत्तेजक फिल्म छन्, बलात्कारको कारण चलचित्र हो भने संसारभर यसले विकराल रूप लिनुपर्ने हो नि ? प्रविधिलाई दोस्ने होइन, सदुपयोग कसरी गर्ने कुरामा समाजमा बुझाइनुपर्छ । उनका भनाइमा महिला होस् या पुरुष समाजमा कमजोर वर्गमाथि शोषण, दमन, हिंसा हुन्छ । बलात्कार मनोवैज्ञानिक अपहेलनाको उपज बनेको छ । यस कारण मानसिकतामा परिवर्तन र फराकिलो बनाउनुपर्छ । घर, परिवार र समाजबाटै बालबालिका तथा किशोरकिशोरीहरूलाई यौनशिक्षा र शोषणबारे सिकाइनुपर्ने उनी बताउँछिन् । हाम्रो समाजमा यौनशिक्षा, यौनिकताबारेको बहस छैन, बच्चाको मनोविज्ञान बुझिँदैन, उनले भनिन्, यौनिक विकास, इच्छा, चाहनाबारे सन्तानले न आफ्ना आमासँग न बुबासंग खुलेर बोल्न दिएको छ ? त्यसपछि बच्चाले लुकेर चाहना पूरा गर्न खोज्छ, गल्ती भइदिन्छ । महिलाहरूले समाजमा बोल्न नहुने, जोडले कराउन नहुने, सिक्न नहुनेजस्ता सामाजिक मूल्य, मान्यताहरू हट्नुपर्छ । यसैगरी आपराधिक गतिविधिको राजनीतिकीकरण गर्न हुँदैन । माथिल्लो तहबाटै कडाइका साथ लागू भएको खण्डमा हिंसा घटाउन मद्दत गर्छ । महिलाले छोटो लुगा लगाएको तथा पुरुषले बल प्रयोग गरेकै कारण बलात्कार बढ्यो भन्नु र चलचित्रले बढ्यो भन्नुमा कुनै तुक नरहने महिलावादी अधिवक्ता मीरा ढुंगाना भन्छिन् । मैले केसहरू हेर्दा द्वन्द्व, भूकम्पजस्ता जोखिमले मानसिक असर पुगेकाले हिंसा निम्त्याएको पाएको छु तर इन्टेसन छैन भने यो वा त्यो कारणले बलात्कार बढ्छ भन्नु अफवाह मात्रै हो, उनले भनिन् ।"
पुस्तक आयात कर फिर्ता गर्न माग,"काठमाडौं (कास) लेखक तथा विज्ञहरूले सरकारद्वारा पुस्तक आयातमा लगाइएको भन्सार महसुल फिर्ता हुनुपर्ने बताएका छन् । गत साउनदेखि लगाइएको पुस्तक कर संविधानविपरीत र नेपालले गरेको अन्तर्राष्ट्रिय महासन्धिविरुद्ध रहेको दाबीसमेत उनीहरूको छ ।अन्तर्राष्ट्रिय प्रकाशनका पुस्तकहरू नेपालमा आयात गर्दा चर्को कर तिर्नु पुस्तक संस्कृतिमाथि प्रहार हो, नेकपाका नेता तथा लेखक रघुजी पन्तले भने, सरकारले आफैं हस्ताक्षर गरेको युनेस्को महासन्धिसमेत बिर्सियो । महासन्धिमा ज्ञानको प्रवर्द्धन गर्न कुनै किसिमको अवरोध नगर्ने उल्लेख छ । नेपाल राष्ट्रिय पुस्तक बिक्रेता तथा प्रकाशक संघले बुधबार आयोजना गरेको पुस्तक आयातमा लागेको भन्सार महसुल र यसको असर विषयक अन्तरक्रियामा उनीहरूले पुस्तक आयातमा कर लगाइनु गलत भएको बताए । किताबमा १२६८ प्रतिशत भन्सार कर लगाउनु संविधानविपरीत छ, उपभोक्ता हित संरक्षण मञ्चका अध्यक्ष अधिवक्ता ज्योति बानियाँले भने, संविधानको धारा ३१ मा प्रत्येक नागरिकलाई शिक्षामा पहुँच हुने छ भनिएको छ । यो ज्ञानमाथि प्रतिबन्ध लगाउने खेल हो ।प्राध्यापक रमेशप्रसाद भट्टराईले भारतबाहेक अमेरिका र एसियाली मुलुकमा पुस्तक आयात गर्दा कर तिर्नु नपर्ने बताए । ज्ञान उत्पादन गर्ने प्राध्यापकहरूमाथि कर थुपारेर ज्ञान निर्माण प्रक्रिया अवरुद्ध पार्ने कर प्रणाली राज्यले फिर्ता लिनुपर्छ, उनले भने, अनुसन्धानका निम्ति सन्दर्भ स्रोत पुस्तक अनिवार्य हुन्छ । एकजना विद्यावारिधि शोधार्थीका निम्ति २० वटा स्रोत सन्दर्भ पुस्तक सिफारिस गरिएका छन् । ती सबै विदेशी पुस्तक छन् । त्यसरी ज्ञान किन्ने प्राध्यापकमाथि प्रतिबन्ध लाग्दै छ ।नेल्टाका पूर्वअध्यक्ष हेमन्त दाहालले युवा पुस्तामा पुस्तक पढ्ने बानी विकास भइरहेका बेला लगाइएको आयात करले असर पार्ने बताए ।"
बाटैमा रैछ घर तिम्रो,"काठमाडौं (कास) सिमसिमे पानीमा गायिका रेखा शाह नयाँ गीतसहित आएकी छन् । राजनराज शिवाकोटीको रचना तथा संगीतमा उनले बाटैमा रैछ घर तिम्रो नयाँ गीत सार्वजनिक गरेकी हुन् । शिवाकोटीले उनलाई गायनमा पनि साथ दिएका छन् । गीतमा जनबोलीका शब्द टिपेर प्रेमप्रणयका भावमा उतारिएको रेखाले बताइन् । शब्द र संगीतको हिसाबले पहिलोको पनि नयाँ छ, उनले भनिन् । पछिल्लो समय लोक लय फ्युजन गरि आधुनिक संगीतमा काम गर्दै आएका राजनराज शिवाकोटीले बाटैमा रैछ घर तिम्रो मा पनि टिपिकल नेपाली शब्दहरू प्रयोग गरेको बताए । दन्तैमा रैछ मोहनी जस्ता शब्दको प्रयोगले गीत मिठासपूर्ण बनेको उनले दाबी गरे । गीतको म्युजिक भिडियो पनि सार्वजनिक गरिएको छ । गोविन्द राईको कोरियोग्राफी रहेको सो भिडियोमा अञ्जली अधिकारी र महेश खड्काको अभिनय रहेको छ । नीतिन चन्दले निर्देशन गरेको भिडियोलाई दिप्सन बस्नेतले छायांकन र सम्पादन गरेका छन् । रेखाको सांगीतिक जीवन पनि लोकगीतबाटै भएको थियो । १५ वर्षको उमेरमा उनले रेडियो नेपालको देशव्यापी लोकगीत प्रतियोगितामा गाएको सिमसिमे पानीमा, ज्यानले बेइमान गर्छ कि जिन्दगानीमा गीत साढे दुई दशक अघि उत्कृष्ट बनेको थियो । आधा दर्जन गीति एल्बम निकालिसकेकी उनले यही गीतको प्रकाशनसँगै संसारभरका नेपालीमाझमा कन्सर्ट गर्ने तयारी गरेको बताइन् ।"
द पोस्टरलाई पुरस्कार,काठमाडौं (कास) मल्ल के सुन्दरको नेपालभाषा उपन्यास द पोस्टर लाई बुधबार प्रेममोहन सिरपाः प्रदान गरिएको छ । नेपाल सम्वत् ११३५ देखि ११३९ सम्म नेपालभाषामा निस्केका उपन्यासमध्ये यसलाई उत्कृष्ट चयन गर्दै उक्त पुरस्कार प्रदान गरिएको हो । ५० हजार रुपैयाँसहितको पुरस्कार प्रेममोहन सिरपाः गुठीले प्रदान गरेको हो । वाङ्मय शताब्दी पुरुष सत्यमोहन जोशीले मल्ललाई पुरस्कार हस्तान्तरण गरे । मल्लका हालसम्म नेपालभाषामा प्रकासित चार उपन्यासमध्ये यो तेस्रो हो । नेपाली भाषामा पनि यो अनुवाद हुँदै छ ।
फेरि सप्तरंग,"काठमाडौं (कास) सांगीतिक प्रस्तुति सप्तरंग सातै वटा प्रदेशमा पुग्ने भएको छ । बुधबार प्रस्तुतिका लागि कलाकार छनोट गरी पोस्टर सार्वजनिक गरिएको छ । यसपटक स्थानीय कला संस्कृतिसँगै पर्यटन प्रवर्द्धनको थिम तय भएको आयोजक ग्रिस्मा इन्टरटेन्मेन्टले जनाएको छ । नोभेम्बर दोस्रो साताबाट सुरु हुने कार्यक्रममा अभिनेता राजेश हमाल, गायिका मेलिना राई, गायक सुगम पोखरेल, हिमाल सागर, प्रकाश सपूत, नेपाल आइटल दोस्रो सिजन विजेता रवि ओड सहभागी हुने बताइएको छ । अघिल्लो सिजनको अनुभव समीक्षा गर्दै यसपटक प्रस्तुतिलाई अझ प्रभावकारी बनाउने प्रयास हुने ग्रिस्मा प्रमुख गृहेन्द्र घिमिरेले बताए । कार्यक्रमले स्थानीय क्षेत्रको पर्यटकीय क्षेत्र र त्यसको सम्भावनासमेत पहिल्याउने उनले बताए ।"
डाक्टरको कृति,"काठमाडौं (कास) मानसिक रोग विशेषज्ञ डा विश्वबन्धु शर्मा उपचार अनुभवमा आधारित पुस्तकसहित आएका छन् । मान्छेको मन राजधानीमा हालै सार्वजनिक भएको हो । चार दशकदेखि मनोचिकित्सा क्षेत्रमा कार्यरत डा शर्माले आफूकहाँ उपचारका लागि आएका मनोरोगीहरूको मनोभावना, मनोरोगीको उपचारपछिको सफल जीवन तथा आफ्नै भोगाइलाई पुस्तकमा समेटेको बताए । जनस्वास्थ्य विज्ञ डा रवीन्द्र समीरले पनि मान्छेको मन नेपालको मानसिक स्वास्थ्य अवस्थाको चित्र भएको टिप्पणी गरे । यो पुस्तक स्वास्थ्य क्षेत्रका सरोकारवाला, मेडिकल विद्यार्थी र चिकित्सकलाई समेत निकै उपयोगी छ, उनले भने । डा शर्माले यसअघि मानसिक स्वास्थ्यका विविध अनुभव पुस्तक बजारमा ल्याएका थिए । मान्छेको मन मञ्जरी पब्लिकेसनले निकालेको हो ।"
'फ्लुले ३६ घण्टामै ८ करोडको ज्यान लिन सक्छ',"जीपीएमबीका नेतृत्व गरिरहेका नर्वेका पूर्वप्रधानमन्त्री तथा विश्व स्वास्थ्य संगठन (डब्लूएचओ) का महानिर्देशक डा ग्रो हार्लेम ब्रन्डल्यान्ड र इन्टरनेसनल फेडरेसन अफ रेडक्रस र रेड क्रिसेन्ट सोसाइटीका महासचिव अलहड्ज एस साइको टोलीले तयार पारेको प्रतिवेदन बुधबार सार्वजनिक गरिएका छ । संस्थाले आफ्नो प्रतिवेदनमा अगाडि भनेको छ, यसअघिको प्रतिवेदनमा बचाउका लागि सुझाएको उपायहरूलाई विश्वका नेताहरूले बेवास्ता गरेका छन् । जीपीएमबीले दिएको सुझावहरूको समीक्षा गर्दा नेताहरूले कि त विल्कुलै लागू गरेका छैनन् वा गम्भीर रूपमा नलिएको देखिन्छ । प्रतिवेदनमा महामारी फैलिएको अवस्थामा त्रास र उपेक्षाको एउटा चक्रबाट गुज्रिने अनुमति दिने गरेको उल्लेख छ । तत्कालै त्यसको समाधानको प्रयास गरिए पनि दीर्घकालीन उपायको अवलम्बन अझैसम्म गरिएको पाइँदैन, यस प्रकारको क्रियाकलाप विश्वका नेताहरूका लागि अभिनय गर्ने एउटा टुल्स मात्रै बनेको छ, जीपीएमबीको प्रतिवेदनमा छ, विश्वभरि फैलिने महामारीको खतरा वास्तविक हो । तीव्र गतिमा फैलिने संक्रमणले लाखौं मानिसको मृत्यु हुने, अर्थव्यवस्था चौपट पार्ने र राष्ट्रिय सुरक्षालाई समेत अस्थिर पार्ने क्षमता राख्छ । प्रतिवेदनमार्फत् सम्भावित फ्लुको महामारी फैलिन सक्ने सूचीसहित विश्वको एउटा नक्सासमेत सार्वजनिक गरिएको छ, जसमा प्रकोपले प्रभाव पर्ने क्षेत्रहरूको कल्पना पनि गरिएको छ । त्यसमा फ्लुको नाम पनि उल्लेख छ । यसमा फैलिन सक्ने नयाँ र पुरानो संक्रमणहरूसमेत समेटिएका छन् । पूर्वमा इबोला, जिका र निपा भाइरसलगायत पाँच प्रकारका फ्लू थिए । पछि वेस्ट नील भाइरस, एन्टिबायोटिक प्रतिरोध, दादुरा, एक्युट फ्लासिड मायलाइटिस, पित्त ज्वरो, डेंगु, प्लेग र ह्युमन मंकिपक्ससहित थपिए । प्रतिवेदनले सन् १९१८ को स्पेनिस फ्लु महामारीबाट भएको क्षतिको चर्चा व्यापक रूपमा गरिएको छ । भनिएको छ, अन्तर्राष्ट्रिय यात्रामा आधुनिकताले रोग तीव्र रूपमा फैलिन सहयोग गरेकै छ । दिनहुँ ठूलो संख्यामा मानिस विमानबाट विश्वका विभिन्न मुलुकमा ओहोरदोहर गर्छन, वायुजन्य रोगसंक्रमण अब विश्वभरि ३६ घण्टाभन्दा कम समयमै फैलिन सक्छ । यसले ५ करोडदेखि ८ करोड मानिसको ज्यान लिन सक्छ । जीपीएमबीको रिपोर्टमा चेतावनी दिँदै भनिएको छ, ५ देखि ८ करोड मानिसको मृत्यु श्वासप्रश्वासबाट फैलिने र घातक महामारीको रूप लिन सक्ने कुरो एउटा वास्तविक खतरा हो । विश्वको अर्थव्यवस्थाको झन्डै पाँच प्रतिशतलाई हानि पुर्याउन सक्छ । यसले विश्वभरि महामारीको खतरनाक अवस्था आउने छ, जसबाट ठूलो जनधनको क्षति, अस्थिरता र असुरक्षा पनि पैदा गर्न सक्छ । तर विश्व यी समस्याबाट बच्नका लागि अझै तयारी गरेको देखिन्न । विशेषज्ञहरूको टोलीले एउटा महामारीले धेरै मुलुकको स्वास्थ्य प्रणाली, खासगरी गरिब मुलुकलाई धराशायी बनाउन सक्ने बताएका छन् । विश्व बैंकका कार्यकारी प्रमुख अधिकारी र प्यानेलका सदस्य एक्सेल भान ट्रोट्सनवर्गले भने, गरिब र संक्रामक रोग बढिरहेको मुलुकलाई सहयोग गर्दै समाधानको उपायतर्फ उन्मुख हुनुपर्ने बेला आइसकेको छ । अन्तर्राष्ट्रिय समुदायले संक्रमणमहामारी नियन्त्रणभन्दा बाहिर जानबाट रोक्ने सुरक्षाका उपायहरूबारे प्रतिवेदनहरू तयार गर्दै अघि बढ्नुपर्ने उनले बताए । डब्लूएचओका महानिर्देशक ट्रेड्रोन एडनोम घेब्रेयेससले विश्वका सरकार प्रमुखलाई आग्रह गर्दै भनेका छन्, विभिन्न समयमा मुलुकहरूमा फैलिएको वा फैलिने गरेको महामारीप्रकोपले हामीलाई पाठ सिक्न सहयोग गरिरहेको छ । त्यसैले वर्षा हुनुभन्दा पहिले हामीले आफ्नो छतलाई मर्मत गर्न सक्नुपर्छ । उनले यसका लागि चाहिने रकमको बन्दोबस्त सरकारहरूले गर्नुपर्ने बताए । विभिन्न समूह राष्ट्र जी७, जी२० र जी७७ मुलुकहरूले बाँकी विश्वले अनुसरण गर्न सक्ने खालको मोडेलको भूमिका निर्वाह गर्नुपर्ने उनले बताए । उनले भनेका छन्, हामी सबै खराब दिनहरूबाट बच्नका लागि तयार हुनै पर्छ । मुलुकहरूले महामारीबाट बच्ने उपायका लागि बढी लगानी गर्नुपर्छ । संयुक्तराष्ट्र संघले अन्तर्राष्ट्रिय रूपमा थप प्रयास गर्नुपर्ने टड्कारो भइसकेको छ । डब्लूएचओले यो वर्षको सुरुमा भनेको थियो, फ्लुको एउटा अर्को महामारी जुन वायुजन्य भाइरसका कारण हुन्छ, त्यसबाट बच्नका लागि मुलुक तयारी गर्नुपर्छ ।"
संशोधन अर्को कार्यकालबाट,"यस्तो सुझाव पेस गर्नेहरूमा पूर्वअध्यक्षहरू पद्म ज्योति, प्रदीपकुमार श्रेष्ठ, विनोदबहादुर श्रेष्ठ, रविभक्त श्रेष्ठ, कुशकुमार जोशी, सुरज वैद्य र महेशलाल प्रधान हुन् । कसैलाई अध्यक्ष बनाउने, कसैलाई नबनाउने गरी विधान संशोधन गर्ने काम भयो, पूर्वअध्यक्ष रविभक्तले भने, निजी क्षेत्रको समग्र हितको हिसाबले हेरिनुपर्नेमा व्यक्ति केन्द्रित काम हुन थालेपछि हामी पूर्वअध्यक्ष एकजुट भएका हौं । अन्य पूर्वअध्यक्षहरूले भने आआफ्नै हिसाबले विधान संशोधन कार्यदलसमक्ष सुझाव पेस गरिरहेका छन् । अधिकांशले अहिलेको वरिष्ठ उपाध्यक्ष स्वतः अध्यक्ष हुनुपर्ने व्यवस्था कायम गर्नुपर्ने, संशोधन गरे पनि अर्को कार्यकालबाट लागू गर्न सुझाव दिएका छन् । मैले त वरिष्ठ उपाध्यक्ष नै स्वतः अध्यक्ष हुने अहिलेकै व्यवस्था ठीक छ भनेर सुझाव पेस गरेको छु, पूर्वअध्यक्ष पशुपति मुरारकाले भने । हाल शेखर गोल्छा वरिष्ठ उपाध्यक्ष छन् । उनैलाई अध्यक्ष नबनाउने गरी विधान संशोधनको प्रस्ताव आएको देखिन्छ, पूर्वअध्यक्ष रविभक्त भन्छन्, यस्तो फोहोरी राजनीतिले निजी क्षेत्रलाई कमजोर बनाउँछ । उहाँ साबिक विधानअनुसार वरिष्ठ उपाध्यक्ष भई अब अध्यक्ष हुनुपर्छ । अर्को कार्यकालबाट प्रत्यक्ष निर्वाचन प्रणालीबाट अध्यक्ष चुनौं भनेका हौ ।सामूहिक रूपमा सुझाव बुझाउनुपूर्व अध्यक्षहरूले हालको विशिष्ट सदस्यसम्बन्धी व्यवस्था हटाउन माग पनि गरेका छन् । विशिष्ट सदस्यको व्यवस्था आवश्यक नरहेकाले सो व्यवस्था हटाउने कार्यदललाई पेस गरिएको सुझावमा भनिएको छ । पूर्वअध्यक्षहरूले संघीय संरचनाअनुसारका पदाधिकारीहरूलाई स्पष्ट र बलियो बनाउनुपर्ने सुझाव पनि दिएका छन् । प्रदेशका अध्यक्ष महासंघको कार्य समितिमा उपाध्यक्षसरहको पद तथा भूमिकाबारे विधानमा उल्लेख हुनुपर्ने कार्यदललाई पेस गरिएको सुझावमा भनिएको छ ।"
तमोरका लागि एउटा मात्रै प्रस्ताव,"(काठमाडौं)  तमोर जलाशययुक्त आयोजना निर्माणका लागि एउटा कम्पनीबाट मात्रै प्रस्ताव परेको छ । लगानी सम्मेलनले दुईवटा संयुक्त उपक्रम (जेभी) सँग प्रस्ताव माग गरेको भए पनि जलविद्युत् विकास कम्पनी लिमिटेड र पावर कन्स्ट्रक्सन कर्पोरेसन अफ चाइना लिमिटेडको जेभीले मात्रै प्रस्ताव पेस गरेका छन् । जलविद्युत् विकास कम्पनी लिमिटेडको प्रमुख कार्यकारी अधिकृत छवि पोखरेलले केही दिनअघि लगानी बोर्ड कार्यालयमा प्रस्ताव पेस गरिएको बताउँदै निर्माण मोडालिटीको विषयमा थप बोल्न नमिल्ने टिप्पणी गरे ।बोर्डको साउन १६ गते बसेको बैठकले जलविद्युत् विकास कम्पनी लिमिटेडसँग जेभी रहेको पावर कन्स्ट्रक्सन कर्पोरेसन अफ चाइना लिमिटेड तथा नेब्रास पावर कतार होल्डिङसँग जेभी रहेको फुजी इलेक्ट्रिक कम्पनी लिमिटेड जापानसँग सिलबन्दी प्रस्ताव माग गर्ने निर्णय गरेको हो ।विद्युत् प्राधिकरणले अध्ययन गरिरहेको आयोजना दुई आकर्षक प्रस्ताव पेस गर्ने कम्पनीलाई निर्माणका लागि दिने भन्दै बोर्ड कार्यालयले प्रस्ताव माग गरेको थियो । काठमाडौंमा चैत १५ र १६ गते आयोजना गरिएको लगानी सम्मेलनमा ७५६ मेगावाटको यो आयोजना सोकेस गरिएको थियो । सम्मेलनको क्रममा आयोजना निर्माणका लागि पाँच कम्पनीले इच्छा देखाएका भए पनि दुईवटा जेभीसँग मात्रै प्रस्ताव पेस गरिएको थियो । बोर्ड कार्यालयले २१ दिने म्याद दिएर प्रस्ताव माग गर्न पत्र पठाउने निर्णय गरेको थियो । प्रस्ताव पेस गर्न आइतबार अन्तिम म्याद थियो । बोर्ड बैठकले दुई प्रस्ताव मूल्यांकनका लागि मूल्यांकन समिति पनि गठन गरिसकेको छ । ऊर्जा, जलस्रोत तथा सिँचाइमन्त्री वर्षमान पुनको संयोजकत्वमा गठित समितिले प्राप्त प्रस्तावको मूल्यांकन गर्नेछ । लगानी बोर्डका प्रमुख कार्यकारी अधिकृत महाप्रसाद अधिकारीले आइतबारसम्म म्याद भएकामा एउटा कम्पनीको मात्र प्रस्ताव परेको जानकारी दिए । त्यो प्रस्तावलाई मूल्यांकन समितिले मूल्यांकन गरेपछि बोर्डमा पेस हुन्छ । बोर्डको आगामी बैठकबाट नभए अर्कोबाट निर्णय गर्छौं, उनले भने । विद्युत् विकास विभागले तमोर जलाशययुक्त आयोजना अध्ययनका लागि २०७० साउन १६ गते विद्युत् प्राधिकरणलाई अनुमतिपत्र दिएको थियो । एसियाली विकास बैंकको सहयोगमा प्राधिकरणले आयोजनाको विस्तृत परियोजना प्रतिवेदन तयार गर्ने प्रक्रिया अघि बढाइसकेको छ ।ऊर्जा उत्पादनका हिसाबले महत्त्वपूर्ण मानिएको यो आयोजना सन् १९८५ मा जापानी सहयोग नियोग (जाइका) ले पहिचान गरेको हो । कोसी नदी जलस्रोत विकास गुरुयोजना तयार पार्ने क्रममा आयोजनाको पहिचान गरिएको हो । पूर्वी नेपालको तेह्रथुम, पाँचथर र ताप्लेजुङ जिल्लाको सिमानामा बन्ने आयोजना ७६२ मेगावाट जडित क्षमतामा बनाउने सकिने भन्दै प्राधिकरणले विद्युत् विकास विभागमा अनुमति पत्र संशोधनका लागि निवेदन दिएको भए पनि कुनै निर्णय भइसकेको छैन । बोर्ड कार्यालयले भने आयोजनालाई ७५८ मेगावाट जडित क्षमता हुने भन्दै प्रस्ताव पेस गरेको छ । यद्यपि आयोजनाको विस्तृत अध्ययनपछि मात्रै उपयुक्त जडित क्षमता पहिचान हुनेछ । विद्युत् प्राधिकरणले गरेको प्रारम्भिक अध्ययनअनुसार यो आयोजना सुक्खायाममा दैनिक ८ घण्टा सञ्चालन गर्न सकिन्छ भने वर्षायाममा १६ घण्टा लगातार सञ्चालन गर्न सकिने देखिन्छ । बाह्रै महिना ऊर्जा उत्पादनका हिसाबले यो आयोजना महत्त्वपूर्ण हुने भन्दै प्राधिकरणले यसलाई प्राथमिकतामा राखेको थियो । आयोजनाले सुक्खायाममा १ हजार १ सय ११ गिगावाट आवर र वर्षायाममा १ हजार ८ सय ७२ गिगावाट विद्युत् उत्पादन गर्न सक्छ ।आयोजनालाई ७६२ मेगावाट जडित क्षमतामा निर्माण गर्दा यसले ३७ मेगावाटको काबेली ए र २१ मेगावाटको तल्लो हेवा आयोजनालाई असर गर्नेछ । यी दुवै आयोजना अहिले निर्माणाधीन अवस्थामा छन् । आयोजना पूर्ण क्षमतामा निर्माण गर्दा असर पर्ने दुवै आयोजनालाई तमोरले क्षतिपूर्ति दिनुपर्ने हुन्छ । आफूले अध्ययन गरिरहेको आयोजना बोर्डमार्फत अघि बढ्ने भए पनि प्राधिकरणले बोर्ड कार्यालयसँग अध्ययनको क्रममा भएको खर्चको क्षतिपूर्ति माग्ने तयारी गरेको छ । यो आयोजना निर्माण सम्पन्न हुन्जेल काबेली ए र तल्लो हेवा सञ्चालन भई सरकारलाई हस्तान्तरणको चरणमा आइसक्ने र केही वर्षको ऊर्जा बराबरको मात्रै क्षतिपूर्ति तिर्नुपर्ने प्राधिकरणको विश्वास छ । प्राधिकरणले आफैंले यो आयोजना अघि बढाउन इच्छा देखाएको भए पनि अघिल्लो वर्ष ऊर्जा मन्त्रालयले आयोजना निर्माणका लागि चिनियाँ कम्पनीलाई भित्र्याउने तयारी गरेको थियो ।लगानी सम्मेलनको पूर्वसन्ध्यामा तयार पारिएको सार्वजनिक निजी साझेदारी तथा लगानी बोर्ड ऐनले २ सय मेगावाट माथिका आयोजना लगानी बोर्डबाट परिचालन हुने व्यवस्था गरेको थियो ।"
दसैंमा जोखेरै खसीबोका,"छ महिना खाएपछि बाँकी महिना उधारोमा सामान ल्याएर कामचलाउनुपर्छ । घरखर्च टार्न सबैजसोले बाख्रा पालेका छन् । सडक सञ्जाल राम्रो नहुँदा बिक्रीकै लागि बजार झार्न सबैलाई सहज छैन । खरिदका लागि आउने व्यवसायीले यही फाइदा उठाएर हचुवामा मूल्यांकन गर्ने र सस्तोमा लैजाने गर्छन् । अब त्यसो गर्न नदिन आफूहरूले अभियान सुरु गरेको सहकारीका अध्यक्ष अम्बिका लामाले बताइन् । हामी खसीबोका संकलन केन्द्रमा कृषकबाट खसीबोका संकलन गर्छौं र एक दाम तोकेर बिक्री गर्छौं, अम्बिकाले भनिन्, जोखेर खसीबोका बेच्दा कृषकलाई घाटा हुँदैन भन्ने बुझाउन जरुरी देखेरै यो अभियान सुरु गरेका हौं । सहकारीले बिक्रीका लागि दररेट तोकेको छ । १९ किलोसम्मका खसी बोका ४१० रुपैयाँ प्रतिकेजी, २० देखि ३० किलोसम्म ४४५ रुपैयाँ प्रतिकेजी, ३१ देखि ४० किलोसम्म प्रतिकेजी ४६० र ४१ किलो बढी भए ४८० रुपैयाँ प्रतिकेजी मूल्य तोकिएको छ । राप्ती११ जिम्लिङ गाउँका ५२ वर्षीय अम्बरबहादुर चेपाङ २७ वटा खसीबोका लिएर संकलन केन्द्र आइपुगे । संकलन केन्द्रबाट ६ घण्टा हिँडेर पुगिने उनको गाउँबाट सबै बाख्रापालकलाई संकलन केन्द्र आइपुग्न सम्भव नभएपछि उनले खसीबोका संकलन केन्द्रसम्म ल्याउन सघाएका थिए । आफ्नी बुहारी र अन्य छिमेकका गरी ६ जनाका बाख्राको खोरबाट उनले खसीबोका ल्याएको बताए । टाढाको बाटो यहाँ आउँदा सबैको दिनको काम बर्बाद गर्नुभन्दा मैले जिम्मा लिएर ल्याइदेको, चेपाङले भने, सबैको हरहिसाब टिपेर साँझ गाउँ फर्किएपछि बेलीविस्तार लाएर बुझाउने मेरो काम हो । संकलन केन्द्रमा सबै खसीबोकाको तौल लिएर सहकारीलाई बुझाएपछि उनले ४ लाख ४३ हजार रुपैयाँ बुझे । दिनभरको काम गर्न सघाउ पनि पुग्ने । साँझ पैसा हात पर्ने भएपछि छिमेकीहरूले उनलाई बाटो र खाजा खर्च दिने सल्लाह गरेको उनले बताए । कमिनचुली सहकारीले खसीबोका संकलन केन्द्र स्थापना गरी बिक्री गरेपछि व्यवसायीलाई सहज भएको खसीबोका मासु व्यवसायी संघ चितवनका महासचिव गणेश कँडेलले बताए । भारतबाट खसीबोका आयातमा गरिएको कडाइका कारण माग थेग्न नसकेको अवस्थामा संकलन केन्द्रमार्फत बिक्री सुरु गर्नु राम्रो भएको उनले बताए । चितवनको बजारमा दसैंमा मात्र नभई बाह्रै महिना खसीबोकाको मासुको माग हुन्छ, कँडेलले भने, हामीलाई जोखेर लैजान समस्या छैन केवल संकलन केन्द्रले यसलाई निरन्तरता दिन सक्नुपर्छ । उक्त क्षेत्रमा स्थानीय जातका खसीबोका पाइने भएकाले उपभोक्ताको माग बढ्दो छ । पहाडी भेगका स्थानीयले खरी जातका लोकल बाख्रा पाल्दै आएका छन् ।"
अर्थतन्त्रमा आएन उत्साह,"(काठमाडौं)  २०६२६३ पछि निजी क्षेत्रले राजनीतिक दलहरूसँग सबैभन्दा बढी माग गरेको विषय हो, स्थिर सरकार । त्यसको एक दशक अर्थात् ०७२ मा असोजमा संविधान जारी भई दुई वर्षपछि स्पष्ट बहुमतको स्थिर सरकार पनि बन्यो । तर, पनि निजी क्षेत्र धेरै खुसी छैन । खुसी नहुनुको एउटा उदाहरण हो न्यून लगानी । स्वदेशी लगानीकर्ताले धेरै लगानी गरिरहेका छैनन् भने विदेशी लगानी (एफडीआई) अघिल्लो वर्षको तुलनामा घटेको छ । २०७४७५ मा साढे १७ अर्ब रुपैयाँ विदेशी लगानी भित्रिएकामा गत वर्ष १३ अर्ब रुपैयाँ मात्रै आयो ।विश्व बैंकले सार्वजनिक गरेको व्यवसाय गर्ने वातावरण (डुइङ बिजनेस) प्रतिवेदनअनुसार नेपाल ५ स्थानले तल झरेको छ । व्यवसाय गर्ने आत्मविश्वासको वातावरणमा १०५ औं स्थानमा रहेको नेपाल गत वर्ष ११० औं स्थानमा झरेको छ । स्थिर भनिएको सरकारको पालामा निजी क्षेत्र किन विश्वस्त हुन सकेन ? विश्लेषकहरूका अनुसार निजी क्षेत्रलाई कस्ने नीति नियम, निरन्तरको तरलता समस्याले लगानी योग्य पुँजीको कमी, ७६१ सरकारका कर, सरकारी खर्चमा उल्लेख्य सुधार हुन नसक्नु, वित्तीय अनुशासनहीनता लगायत कारणले व्यवसायीहरू पर्ख र हेर को स्थितिमा छन् । लगानीकर्तालाई फकाउन संविधान जारी भएपछि सन् २०१७ र २०१९ मा सरकारले दुईपटक लगानी सम्मेलन पनि गरिसक्यो । लगानीकर्ताहरूले सरकारलाई खासै विश्वास गरेनन्, अर्थविद् केशव आचार्य भन्छन्, राम्रो लगानीकर्ताको कर्पोरेट प्रशासन कडा अनुशासनमा हुन्छ । नेपालमा अझै पनि भ्रष्टाचार र चन्दा आतंकको समस्या सामधान भइनसकेकाले राम्रो लगानीकर्ताले नेपाललाई अझै विश्वास गरिरहेका छैनन् ।उनका अनुसार तरलताको समस्या अब अपवाद हैन नियमित नै बनिसकेको छ । पहिले कहिलेकाहीँ हुने तरलता अहिले वर्षैभरि भइरहेको छ । यो लगानीका लागि प्रतिकूल अवस्था हो, उनी भन्छन्, समयमै ऋण नपाउने डरले नेपाली र विदेशी लगानी बढिरहेको छैन । सरकार राजस्व संकलन गर्ने, खर्च नगर्ने कारणले तरताको समस्या देखिएको उनले बताए ।लगानीमा उल्लेख्य प्रगति हुन नसके पनि संविधान निर्माणअघि र पछिका वर्षहरूमा अर्थतन्त्रका केही सूचकहरूको प्रगति भने राम्रै देखिन्छ । खासगरी आर्थिक वृद्धिदर, निर्यात वृद्धिदर बढ्दो क्रममै देखिन्छ । आयात र व्यापार घाटा वृद्धिदर केही घट्दो क्रममा देखिएको छ । अर्थतन्त्रका लागि महत्त्वपूर्ण मानिने बाह्य क्षेत्र (व्यापार घाटा, भुक्तानी सन्तुलन र चालु खाता घाटा) को अवस्था भयावह बन्दै गएको छ । राष्ट्र बैंकको तथ्यांकअनुसार संविधान जारी हुनुपूर्वका दुई आर्थिक वर्षहरू २०७०७१ र २०७१७२ मा व्यापार घाटा क्रमशः ६ खर्ब २२ अर्ब र ६ खर्ब ८९ अर्ब रुपैयाँ थियो । नेकपाको सरकार बनिसकेपछिको दुई आर्थिक वर्ष २०७४७५ र २०७५७६ मा यो अंक दोब्बर भइसकेको छ । उक्त दुई आर्थिक वर्षको व्यापार घाटा क्रमशः ११ खर्ब ६३ अर्ब र १३ खर्ब ६३ अर्ब रुपैयाँ पुगेको छ । व्यापार घाटाको विषयमा स्थिर भनिएको सरकारले गम्भीर हस्तक्षेप गरेको देखिएन, अर्थविद् आचार्य भन्छन्, सरकारले गम्भीर समीक्षा गरेर सुधारका उपाय नखोजे थप भयावह भएर जानेछ ।व्यापार घाटासँगै अन्तरसम्बन्धित भुक्तानी सन्तुलन र चालु खाता संविधान निर्माणअघिका वर्षहरूमा नाफामा थिए । अहिले हरेक वर्ष घाटा बढिरहेको छ । राष्ट्र बैंकको तथ्यांकअनुसार आर्थिक वर्ष २०७०७१ र २०७१७२ मा भुक्तानी सन्तुलन क्रमशः १ खर्ब २७ अर्ब र १ खर्ब ४५ अर्ब रुपैयाँ रहेको थियो । संविधान निर्माणपछिको लगातार तीन वर्ष नाफामै रहेको भुक्तानी सन्तुलन गत आर्थिक वर्ष मा ७६ अर्ब रुपैयाँले घाटामा छ । चालु खाता चाहिँ संविधान निर्माणलगत्तैको अर्को आर्थिक वर्षबाट घाटामा जान थाल्यो । अर्थात् विगत तीन आर्थिक वर्षको चालु खाता घाटा क्रमशः १० अर्ब, २ खर्ब ४७ अर्ब र २ खर्ब ६५ अर्ब रुपैयाँ छ । यो बढ्दो क्रममा रहेको छ । यसबारे अर्थमन्त्री युवराज खतिवडाले पनि केही कमजोरी रहेको स्वीकार गर्छन् । मुख्य गरी चालु खाता घाटा चिन्ताकै विषय नै हो । यसमा हाम्रो कमजोरी रहेकै छ, उनले कान्तिपुरसित भने, यो प्रवृत्तिलाई निरुत्साहित गर्नुपर्छ । यसमा संरचनात्मक परिवर्तन गर्नु छ । एकदुई वर्षमै यसको रिजल्ट निस्कँदैन, समय लाग्छ । पर्यटन, वित्तीय सेवाको निर्यात तथा कामदारहरूले ल्याउने रेमिट्यान्समा सुधार ल्याई यसलाई सन्तुलिन गर्नुपर्ने चुनौती रहेको उनी बताउँछन् । आर्थिक वृद्धिदर भने लगातार तीन वर्षयता ६ प्रतिशतभन्दा माथि छ । आर्थिक सर्वेक्षणअनुसार संविधान बन्नुपूर्वका दुई आर्थिक वर्ष २०७०७१ र २०७१७२ मा ५३ र ३ प्रतिशतको आर्थिक वृद्धि भएको थियो । भूकम्प, नाकाबन्दी र संविधान जारी भएको वर्ष २०७२७३ मा ० दशमलव २ प्रतिशतको आर्थिक वृद्धि भयो । त्यसपछिका तीन आर्थिक वर्षहरूमा क्रमशः ७७, ६३ र ६८ प्रतिशतको वृद्धि भइरहेको छ । संविधान निर्माण पूर्व र पछिका वर्षहरूसँग तुलना गर्दा मूल्यवृद्धि पनि नियन्त्रणमै देखिन्छ । आर्थिक वर्ष २०७०७१ मा र २०७१७२ मा ९१ र ७२ प्रतिशत मूल्यवृद्धि थियो । संविधान जारी भएको वर्ष ९९ सम्म पुग्यो । त्यसपछिका तीन आर्थिक वर्षमा क्रमश ४५, ४२ र ४५ प्रतिशत रहेको तथ्यांकले देखाउँछ । मूल्यवृद्धि तल्लो तहमा रहेको समयमा लगानीमा व्यापक वृद्धि भई आर्थिक विस्तार तीव्र हुनुपर्ने थियो । सरकारले कर घटाएर, ऋण प्रवाह गरेर बजारमा तरलता वृद्धि गर्न सक्थ्यो । तर, सरकारको नीति वित्तीय स्रोत आफैंतिर खिच्ने रह्यो । सरकारले राजस्व संकलनमा जोड दियो खर्च गर्न सकेन । समग्रमा आर्थिक तथा सामाजिक सूचकहरूमा संविधान निर्माणपछि राम्रै प्रगति देखिए पनि दुई तिहाइको सरकारसँग अपेक्षा गरेअनुरूपको अर्थतन्त्रमा उत्साह देखिँदैन, राष्ट्र बैंकका पूर्वकार्यकारी निर्देशक नरबहादुर थापा भन्छन्, लगातार तीन वर्ष आर्थिक वृद्धिदर साढे ६ प्रतिशतभन्दा माथि हुनु राम्रो हो । बहुमत प्राप्त सरकार भएकाले जनअपेक्षा धेरै रहेको र त्यो अनुरूप काम हुन नसकेको उनको भनाइ छ । अपेक्षा र सरकारी परिणाममा खाडल छ । जनताको आकांक्षा धेरै थिए, उनले भने । २०७४ फागुनमा यो सरकार बनिसकेपछि निजी क्षेत्र र सरकारबीच दूरी बढेर गयो । त्यसको असर सर्वसाधारणसम्म पुग्यो । अर्थमन्त्री खतिवडा र सरकारका अन्य मन्त्रीहरूले समेत नीति नियम बनाउँदा होस् वा समस्याका विषयमा निजी क्षेत्रको कुरै नसुन्ने प्रवृत्ति लामो समय रहेको निजी क्षेत्रका अधिकारीहरू बताउँछन् ।राजनीतिक स्थायित्वका लागि संविधान जारी र स्थिर सरकारका लागि निजी क्षेत्र पनि आन्दोलितमा थियो । संविधान जारीपश्चात् र स्थिर सरकार बनेकामा खुसी थियौं, छौं पनि, नेपाल उद्योग वाणिज्य महासंघकी अध्यक्ष भवानी राणा भन्छिन्, तर, राजनीतिक संक्रमण सकियो, आर्थिक संक्रमण अझै सकिएन । कर, कानुन र सुशासनमा अझै स्पष्ट भइसकेको छैन । उनले मुलुक खुला अर्थतन्त्रतिर जाला भन्ने लागे पनि सरकारले उल्टो काम गरिरहेको सुनाइन् । सरकारले अहिले बनाइरहेका कानुनहरू हेर्दा बन्द अर्थतन्त्र र संकुचित घेराबाट बाहिर निस्कन नसकेको हो कि भन्ने भान भएको छ, उनले भनिन्, यसमा निजी क्षेत्र पर्ख र हेरकै अवस्थामा छ । यो संक्रमणलाई अब स्थायी भनिएको सरकारले चाँडै तोड्नुपर्छ ।निजी लगानीका लागि अन्तरसम्बन्धित मानिने राजस्व संकलन र खर्चको क्षमतामा भने संविधान बन्नुभन्दा पहिले र पछिका वर्षहरूमा खासै परिवर्तन देखिएको छैन । पुँजीगत खर्च विनियोजन गरेको तुलनामा खर्च उल्लेख्य बढेको छैन । भएको खर्चसमेत वर्षान्तको अन्तिम महिना असारमा बढी भइरहेको तथ्यांकले देखाउँछ । दुईवटा बजेट पेस गरीसकेको यो स्थायी सरकारले पुँजीगत खर्च गर्न सक्ने क्षमतामा अघिल्ला अस्थिर सरकारभन्दा केही फरक गर्न सकेन, अर्थविद् आचार्यको टिप्पणी छ, यस वर्षको दुई महिनाको प्रगति हेर्दा पनि परिवर्तन होलाजस्तो लाग्दैन । सांसदको नाममा बजेट विनियोजन गरेर वित्तीय अनुशासनलाई उल्लंघन गरेको उनको अर्को आरोप छ । हरेक निर्वाचन क्षेत्रलाई बजेट दिने विकृति यो स्थिर सरकारले रोक्न सक्थ्यो, उनले भने, तर, ५० लाखबाट सुरु भएको बजेट ६ करोड पुर्यायो । कर्णालीजस्तो गरिब प्रदेश, जसले एक अर्ब पनि आफ्नो राजस्व उठाउन सक्दैन, उसले सांसदलाई विभिन्न नाममा २० करोड छुट्यायो । वित्तीय अनुशासन नहुँदा निजी क्षेत्रको लगानी पनि नआउने उनको धारणा छ । त्यसकारण पनि विदेशी लगानी तथा स्वदेशी लगानी पनि आउन नसकिरहेको जस्तो लाग्छ, उनले भने ।"
दिगो वृद्धिको आधार खडा भएको छ,"संविधान जारी पछिका दुई वर्षको संक्रमणकाललाई बिर्सन हुँदैन । भूकम्प, नाकाबन्दी र निर्वाचनको काममा व्यस्त रह्यौं । त्यसअघि विकास निर्माणका काम कर्मचारीलाई सुम्पिएको थियो । स्थानीय तहको निर्वाचनपछि धेरै संख्यामा जनप्रतिनिधि आए । उनीहरू आएपछि जनताका आशा, आकांक्षा र कार्यक्रमहरूलाई बजेट, योजनामा परिणत भए । स्थानीय तहमा जनप्रतिनिधि नहुँदा राजस्व संकलन कर्मचारीको तहबाट हुन्थ्यो । राजस्व संकलन र परिचालनका लागि कर्मचारीमा इच्छाशक्ति र बाध्यकारी अवस्था थिएन । जनप्रतिनिधिले स्थानीय तहमा धेरै राजस्व परिचालन अधिकारको प्रयोग गरिरहेका छन् । यसले कर धेरै भयो भनेर असन्तुष्टि पनि ल्याएको छ । त्यसलाई व्यवस्थापन गर्दै लैजानुपर्छ । अर्को सकारात्मक काम स्थानीय विकास निर्माणको काम वडास्तरबाट भएको छ । जसको नतिजा आर्थिक वृद्धिमा देखा पर्न थालेको छ ।२०७४ फागुनबाट स्थायी सरकार निर्माण भइसकेपछि आजसम्मको अवस्थालाई मूल्यांकन गर्नुपर्छ । संघीय सरकारको स्थिर कानुनी र कर्मचारी संयन्त्र थियो । प्रदेश सरकारसँग कानुन, कर्मचारी संरचना, भौतिक पूर्वाधार थिएनन् । शून्य अवस्थाबाट प्रदेश सरकार अघि बढे । अहिले खुट्टा टेक्ने स्थितिमा पुगेका छन् । अझै धेरै ठूलो अपेक्षा नगरौं । प्रदेशले स्थायित्व प्राप्त गरेको दुई वर्ष पनि भएको छैन । तर, शून्य अवस्थाबाट प्रदेश सरकार अगाडि बढ्दा भएका आर्थिक क्रियाकलापले पनि अर्थतन्त्रमा योगदान गरेको छ । सबै प्रदेशमा समानीकरण अनुदान, राजस्व बाँडफाँट, समपूरक, विशेष अनुदान, ससर्त अनुदानको माध्यमबाट स्रोतहरूको समानुपातिक वितरण भएको छ । समन्यायिक वितरण भएको छ । यसले कम्तीमा ६ र बढीमा ८ प्रतिशतको आर्थिक वृद्धि प्रदेशहरूले गर्न सफल भए । पछाडि परेका भनिएका प्रदेश कर्णाली, सुदूरपश्चिम र २ नम्बर प्रदेशको पनि आर्थिक वृद्धिदर ६ प्रतिशतको वरिपरि छ । प्रदेश ५, ३ र १ को ८ प्रतिशत वरिपरि छ । यसले सन्तुलित विकास र स्रोतमा समन्वयात्मक वितरण भएको देखाउँछ । गरिबीको अवस्था, प्राकृतिक स्रोतको उपयोग केन्द्रबाट हेर्दा समान ढंगले भएको थिएन । किनभने केन्द्रीकृत राज्य प्रणालीको केन्द्रबाट हेर्दा जिल्लालाई हेर्थ्यौं । कतिपय गाउँमा १५ प्रतिशत गरिबी हुन्थ्यो भने कहीँ ५५ प्रतिशतसम्म हुन्थ्यो । पहिले औसतमा मात्रै हेरियो । अहिले प्रादेशिक र संघीय संरचनाबाट हेर्दा जहाँ जे हो त्यही देखिएको छ । यसले वास्तविक समस्या देखियो । जहाँ स्थानीय सरकारले काम गरिरहेका छन् । आजै रिजल्ट देखिँदैन तर भौगोलिक, आर्थिक विकासको सन्तुलन आइरहेको छ । यसले गरिबी निवारणमा पनि छिटो प्रगति देखिनेछ । स्थानीय स्रोत, साधन स्रोतको उपयोग गर्न सक्ने अवस्था सिर्जना भएको छ । निरन्तरको आर्थिक वृद्धिले ल्याउने समृद्धिको आधार खडा भएको छ । अब हामीले सुशासन ल्याउने, वित्तीय स्रोतको राम्रोसँग उपयोग होस् भन्नेमा ध्यान दिनुपर्छ । जनताले तिरेको कर, विदेशी दातृ निकायले दिएको ऋण, अनुदान र हाम्रा स्रोतको चुहावट नगरी खर्च गर्न सक्ने र त्यसबाट प्रतिफल लिनुपर्ने चुनौती छ । चार वर्षमा केही कमजोरी अनुभव पनि गरेका छौं । त्यसलाई सुधार गर्दै अगाडि बढ्नुपर्नेछ । हाम्रो बाह्य क्षेत्रमा केही समस्या छ । उच्च आर्थिक वृद्धिको सपना बोक्दा केही क्षेत्रमा धेरै खर्च गर्नुपर्ने हुन्छ । अहिले कुल गार्हस्थ्य उत्पादनको झन्डै आधा लगानी भइसक्यो । यसका लागि औद्योगिक कच्चा पदार्थ, मेसिनरी पार्टपुर्जा, ऊर्जाको खपत, विकास निर्माणका सामग्रीहरूको प्रयोग बढाउनुपरेको छ । यसले आयात बढेको छ । आयातित सामग्रीले निर्यातजन्य वस्तु सिर्जना गर्न नसक्नुजेल व्यापार घाटाको चाप हामीलाई परेको हो । अब आयातसँगै निर्यात गर्ने क्षमता बढाउनुर्यो । त्यसका लागि वस्तु आयात गरेर सेवा निर्यात गर्नुपर्छ । कच्चा पदार्थ आयात गरेर तयारी वस्तु पनि निर्यात गर्नु छ । यो आर्थिक वर्षको सुरुको महिनमा केही आशा पनि देखिएको छ । एक दशकयताको अवधिमा पहिलोपटक निर्यात वृद्धिदर १९ प्रतिशतभन्दा माथि, आयात वृद्धिदर १४ प्रतिशतभन्दा तल छ । अब आयात झन् घट्छ । निर्माणजन्य सामग्रीमा आत्मनिर्भर भएका छौं । ऊर्जामा पनि यस वर्ष आत्मनिर्भर हुनेछौं । पेट्रोलियम आयात पनि केही घट्नेछ । विद्युतीय उर्जाको प्रयोग बढ्नेछ । विकास खर्च जति बढे पनि आयात पनि बढ्ने, व्यापार घाटा बढिरहने प्रवृत्तिलाई निरुत्साहित गर्नुपर्छ । यसमा संरचनात्मक परिवर्तन गर्नुपर्छ । एकदुई वर्षमै यसको रिजल्ट निस्कँदैन । समय लाग्छ तर रिजल्ट निकाल्नैपर्छ । पर्यटन, वित्तीय सेवाको निर्यात तथा कामदारहरूले ल्याउने रेमिट्यान्समा सुधार हुनुपर्छ । चालु खाता घाटा चिन्ताकै विषय हो । यसमा हाम्रो कमजोरी रहेकै छ ।"
निगमलाई निजीकरण गर्न सुझाव,"(काठमाडौं)  शतप्रतिशत सरकारको लगानी रहेको नेपाल वायुसेवा निगमको समग्र सुधारका सुझाव प्रस्तुत गर्न गठित कार्यदलले विश्व बजारमा प्रतिस्पर्धी र आक्रमक बनाउन रणनीतिक साझेदारसहित निजीकरणमा लैजानुपर्ने सुझाव दिएको छ । पर्यटनमन्त्री योगेश भट्टराईले साउन २२ गते गठन गरेको पूर्वसचिव सुशील घिमिरेको कार्यदलले यसअघि २०५९ भदौमा तत्कालीन योजना आयोगका उपाध्यक्ष शंकरप्रसाद शर्माको संयोजकत्वमा गठन गरिएको उच्चस्तरीय समितिकै सुझावलाई निरन्तरता दिँदै निगमलाई सार्वजनिकनिजी साझेदारी स्वरूपअनुसार निजीकरण गर्नुपर्ने सुझाव पुनः दिएको हो । जुन समयमा निगमको स्थापना भएको थियो त्यो समयको राजनीतिक, आर्थिक, सामाजिक तथा व्यावसायिक वातावरण अहिलेको भन्दा अत्यन्तै फरक खालको थियो, ६० वर्ष पुरानो संस्थानबारे प्रतिवेदनमा भनिएको छ, त्यस समयका लागि बनाइएको संस्थागत र संगठनात्मक ढाँचा अहिलेको बढ्दो प्रतिस्पर्धात्मक, व्यावसायिक वातावरणमा उपयुक्त नभएको कार्यदलको ठहर छ । ३९ वटा देशका विभिन्न गन्तव्यमा उडान अनुभव बटुलिसकेको निगमलाई सुधार गर्न यसअघि गठन भएका विभिन्न कार्यदलका प्रतिवेदनहरू, नेपाल सरकारका विगत विभिन्न वर्षका बजेट वक्तव्य, आवधिक योजनाका नीतिहरूसमेतलाई उद्धृत गर्दै निजीकरणमा जानै पर्नेमा जोड दिएको हो । निगमलाई कम्पनीका रूपमा परिणत र पुनःस्थापित गरी सञ्चालन गरिनुपर्दछ, कार्यदलको निष्कर्षमा उल्लेख छ । कार्यदलका संयोजक घिमिरेका अनुसार २२ वर्षयता निगमको सुधारका लागि ६ वटा उच्चस्तरीय अध्ययन कार्यदल गठन भए । सबै प्रतिवेदनहरूको निष्कर्ष तथा सुझावहरूमा मुख्यतया निगमको संस्थागत र व्यवस्थापकीय सुधार, कम्पनीमा परिवर्तन गर्ने, विदेशी लगानी भित्र्याउने, स्वदेशी उद्यमी र वित्तीय संस्थाको लगानी समावेश गर्ने, जहाजहरू थप गर्ने, व्यावसायिक क्षमता अभिवृद्धि गर्ने जस्ता विषयहरू प्राथमिकताका साथ उठाइएका देखिए । कार्यदलले निगमलाई कम्पनीमा परिणत गर्दा नेपालको राष्ट्रिय ध्वजावाहकको गौरव र हैसियतलाई भने दीर्घकालसम्म ग्यारेन्टी गरिनुपर्ने, हाल वहन गरिरहेको सामाजिक उत्तरदायित्व र राष्ट्रिय ध्वजावाहकको हैसियतमा राज्यबाट प्राप्त अभिभावकत्व कायम रहनुपर्ने भनेको छ । उसले नयाँ कम्पनीको नाम नेपाल वायुसेवा कम्पनी लिमिटेड हुनुपर्ने सुझाव दिँदै यसको अधिकृत पुँजी २ सय अर्ब बनाउनुपर्ने र जारी पुँजी १ सय ५० अर्ब रहनुपर्ने भनेको छ । लगानीको संरचनामा सरकारलाई ५१ प्रतिशत सेयर दिई बाँकी विदेशी साझेदार वा नेपाली लगानीकर्तालाई ३५, पर्यटन व्यवसायीलाई ६ र सर्वसाधारणलाई ५ प्रतिशत सेयर दिनुपर्ने सुझाव प्रतिवेदनमा उल्लेख छ । त्यस्तै निगमका बहालवाला र पूर्वकर्मचारीपदाधिकारीलाई डेढ प्रतिशत र निजामती कर्मचारी तथा सरकार स्वामित्वका सार्वजनिक संस्थानलाई डेढ प्रतिशत सेयर लगानी दिइनुपर्ने भनेको छ ।निगमको हालको संरचना बदल्न यसअघि ०६१ असोजमा अन्तर्राष्ट्रिय उड्डयन संगठनले पनि अन्तर्राष्ट्रिय उडान र आन्तरिक उडानलाई दुइटा कम्पनीमार्फत गर्नुपर्ने सुझाव दिएको थियो । उसले आन्तरिक उडान सहायक कम्पनीमार्फत गर्न सुझाव दिँदै निगमको पुनःसंरचना र निजीकरणको कार्ययोजनाका लागि दुइटा विकल्प पनि दिएको थियो । पहिलो विकल्पले पुनर्संरचना र निजीकरण अलग अलग चरणमा कार्यान्वयन गर्न सकिने र दोस्रो विकल्पले पुनःसंरचना र निजीकरणको कार्यक्रम सँगसँगै गर्न सकिने भनेको थियो । त्यस्तै पूर्वमुख्यसचिव दामोदरप्रसाद गौतमको संयोजकत्वमा गठन गरिएको उच्चस्तरीय सुझाव समितिले २०५८ फागुनमा बुझाएको प्रतिवेदनले पहिलोपटक विदेशी लगानीकर्ताबिना निगमको हवाई सेवाको विकास नहुने भनेको थियो । पर्यटन मन्त्रालयलाई सरकारले ०७३७४ को बजेट वक्तव्यमार्फत रणनीतिक साझेदार भित्र्याउने प्रक्रिया, कार्यविधि तथा मोडालिटी तयार पार्न भनेपछि सुरु भएको प्रक्रियाबाट एक मात्र जर्मनीको लुफ्थान्सा कन्सल्टिङको प्रस्ताव परेको थियो । अर्थ मन्त्रालयले ०७४ माघमा निगममा रणनीतिक व्यवस्थापन साझेदार ल्याउने प्रक्रिया अघि बढाउन सहमति पनि दियो । तर, त्यसपछि प्रक्रिया रोकिएको कार्यदलले भनेको छ । निगमको अवस्थालाई सुधार गर्न, सरकारले ०५८ सालदेखि नै विभिन्न प्रयासहरू गरेको तर विधिवत् गठन भएका आयोग, समिति र कार्यदलहरूले दिएका सुझावहरू कार्यान्वयन नै नहुने गरेको उल्लेख प्रतिवेदनमा लेखिएको छ । विभिन्न अध्ययन प्रतिवेदनहरूले औंल्याएका सुझावहरूको कार्यान्वयन नगन्य रूपमा मात्र भएको पाइन्छ, प्रतिवेदन भन्छ, अध्ययन प्रतिवेदनले सुझाएका सुझावहरू निगमको संस्थागत र व्यवस्थापकीय सुधार र विकासका लागि कहिले सहायक सिद्ध हुन सकेको देखिएन । बुधबार पर्यटन मन्त्री योगेश भट्टराईले प्रतिवेदन बुझेलगत्तै सञ्चारकर्मीहरूमाझ घिमिरेको प्रतिवेदनलाई नथन्क्याउने प्रतिबद्धता जनाए । उनले कार्यतालिका बनाएर प्रतिवेदनले दिएका सुझाव तत्काल लागू गरिने भने । उनले दुवै पक्ष (निगम र रणनीतिक साझेदार) दुवैको जितजितको अवस्थामा व्यवस्थापन सुधारमा रणनीतिक साझेदार ल्याइने बताए । कार्यदलले राजनीतिक हस्तक्षेप र व्यवस्थापनमा बारम्बार परिवर्तन हुनु निगमको दुर्बल पक्ष भनेको छ । त्यस्तै निगमका निर्णय प्रक्रिया परम्परागत र अपारदर्शी हुने गरेको, प्रभावकारी व्यावसायिक योजनाको अभाव, अत्यधिक सञ्चित नोक्सानी, भएका जहाजलगायतका स्रोतको परिचालन हुन नसकेको जनाएको छ ।"
नेप्से २२ अंकले बढ्यो,"सो दिन कारोबारमा आएकामध्ये व्यापारबाहेक सबै समूहको परिसूचक बढेपछि समग्र नेप्सेमा टेवा पुगेको हो । जसमध्ये होटल, निर्जीवन बिमा र जीवन बिमा समूहका परिसूचक ३ प्रतिशतभन्दा धेरैले बढे । उत्पादन तथा प्रशोधन, लघुवित्त, बैंकिङ, जलविद्युत् र अन्य समूहका परिसूचक १ प्रतिशतभन्दा थोरै बढीले उकालो लागे । बाँकी समूहको परिसूचक एक प्रतिशतभन्दा थारैले बढे ।बुधबार करिब ८ हजार कारोबारबाट १ सय ७१ कम्पनीका १६ लाख ४५ हजार ८ सय ७७ कित्ता सेयर किनबेच भए । ती किनबेचबाट ४७ करोड ६३ लाख रुपैयाँ बराबरको सेयर कारोबार भयो । अघिल्लो दिन मंगलबार केही बढी हो । परिसूचक बढेसँगै कुल बजार पुँजीकरण पनि विस्तार भएर १४ खर्ब ९० अर्ब रुपैयाँ पुगेको छ ।"
खुदी जलविद्युत्मा फेरि बाढी पस्यो,"(लमजुङ)  मर्स्याङ्दी गाउँपालिका९ सिम्पानीस्थित ४ मेगावाटको खुदी जलविद्युत् केन्द्रमा फेरि बाढी पसेको छ । यसअघि भदौ २४ गते विद्युत्गृहमा बाढी पसेको थियो । राम्रोसँग छेकबार नगर्दा लेते खोल्सीमा आएको बाढी विद्युत् गृहभित्र पुनः पसेको हो । बाढी पसेपछि सरसफाइ थालेकामा पुनः बाढी पसेको जलविद्युत् केन्द्रले जनाएको छ । जलविद्युत् केन्द्रमा कार्यरत १५ जनाभन्दा बढीले सरसफाइ गरिरहेका थिए । सरसफाइ गरिरहेका थियौं । अब बाढी आउँदैन होला जस्तो लाग्यो । पर्खाल पनि लगाएका थियौं, केन्द्रका इन्चार्ज रमेश घिमिरेले भने । उनका अनुसार फेरि बाढी पसेपछि फेरि सरसफाइ थालिएको छ । विद्युत्गृहभित्र आइतबार साँझ बाढी पसेको र त्यसपछि निरन्तर सरसफाइ गरिरहेको उनले बताए । हामी सरसफाइ मात्रै गर्न सक्छौं । मेसिनभित्र के भएको हो भन्ने थाहा पाउन र यसको मर्मतका लागि इन्जिनियरहरू नै आउनुपर्छ । बुटवल पावर कम्पनीबाट इन्जिनियरहरूलाई बोलाएका छौं, उनले भने । उनका अनुसार विद्युत्गृहमा रहेको जेनेरेटर, टर्बाइनलगायत विद्युत् उत्पादन गर्ने मेसिनरी सामग्रीको भित्र पानी पसेको छ । मर्मत नगरी उक्त मेसिनरी सामान सञ्चालन गर्न मिल्दैन । यसअघि पनि पटकपटक बाढीको चपेटामा पर्दै आएको खुदी जलविद्युत् केन्द्र यस वर्ष एक साताको अवधिमै दुईपटक बाढीको चपेटामा परेको हो । केन्द्रका सुपरभाइजर दीपक भण्डारीका अनुसार यसपटक लेते खोल्सीको पानी ब्लक हुँदा विद्युत्गृहतर्फ बाढी मोडिएको र भित्र पसेको हो । जलविद्युत्मा बाढी पस्दा कति क्षति भयो भन्ने यकिन विवरण अझै भन्न नसकिने उनले बताए । जलविद्युत् केन्द्रले बर्खायाममा दैनिक (२४ घण्टा) १ लाख युनिट विद्युत् उत्पादन गर्दै आएको छ । बर्खायाममा प्रतियुनिट ४ रुपैयाँमा पीपीए (विद्युत् खरिदबिक्री सम्झौता) गरिएको उक्त आयोजना १ दिन बन्द हुँदा मात्रै ४ लाख घाटा पर्छ । यसअघि २०६५ मा खुदीखोलाको बाढी विद्युत्गृहमा पस्दा ५ महिना विद्युत् उत्पादन बन्द भएको थियो । ठेकेदार कम्पनीका एकजनालाई समेत बगाएको थियो । झन्डै ६० करोड रुपौयाको लागतमा निर्माण भएको खुदी जलविद्युत आयोजना २०६३ पुस १५ गते देखि सञ्चालनमा आएको हो । आयोजनामा बुटवल पावर कम्पनी (बीपीसी) को ६०, एचसीटीएचआई क्यानडाको २५ र लमजुङ विद्युत् विकास कम्पनी (लेडको) को १५ प्रतिशत लगानी छ ।"
प्रतिनिधिसभा खुल्यो,काठमाडौं (कास) सरकारले नेपालगन्ज घटनाका दोषीमाथि कारबाही गर्ने प्रतिबद्धता जनाएपछि प्रतिनिधिसभाको अवरोध हटेको छ । कांग्रेसले छानबिन र दोषीमाथि कारबाही माग गरेको थियो ।
सत्तापक्षबाटै स्वास्थ्यमन्त्रीको आलोचना,काठमाडौं (कास) सत्ता र प्रतिपक्ष सांसदहरूले डेंगु महामारी नियन्त्रणमा बेवास्ता गरेको भन्दै स्वास्थ्यमन्त्री उपेन्द्र यादवको आलोचना गरेका छन् । प्रतिनिधिसभा बैठकमा बुधबार उनीहरूले डेंगु नियन्त्रणमा ध्यान दिनुको सट्टा विदेश घुम्न व्यस्त रहेर नागरिकको जीवनमा हेलचेक्र्याइँ नगर्न मन्त्री यादवलाई चेतावनी दिए । प्रतिनिधिसभामा मन्त्री यादवले डेंगु महामारी सम्बन्धमा दिएको अभिव्यक्तिमा पनि सांसदहरूले चित्त बुझाएनन् । जानकारी गराउन संसद्मा पटकपटक आवाज उठे पनि मन्त्री यादव नआएपछि गत साता सभामुख कृष्णबहादुर महराले रुलिङ गर्दै सरकारको ध्यानाकर्षण गराएका थिए । त्यसपछि जवाफ दिन उनी बुधबार प्रतिनिधिसभामा उपस्थित भएका हुन् । उनले डेंगुको अवस्थाबारे जानकारी दिएलगत्तै सांसदहरूले प्रतिप्रश्न गर्दै आलोचना गरेका थिए ।
नबिलको २ करोड लुटमाथि पुनः अनुसन्धान,"(धनगढी)  मिटरब्याजबाट पीडितको उजुरीपछि यहाँ आएको प्रहरीको केन्द्रीय अनुसन्धान ब्युरोको टोलीले ६ वर्षअघि भएको नबिल बैंकको रकम लुटपाटको घटना पनि पुनः अनुसन्धान गर्ने भएको छ । अवैध आर्थिक कारोबारमा संगठित अपराधको तथ्य फेला परेको भन्दै २ करोड ३० लाख लुटपाटको घटना पुनः अनुसन्धानमा चासो देखाएको हो । धनगढी६ मटयारीका ३८ वर्षीय सञ्जय राणालाई पक्राउ गरेपछि उनको घरबाट बैंकको रकम लुटपाटमा संलग्नले प्रयोग गरेको जस्ता वस्तु फेला परेको प्रहरीले जनाएको छ । राणाबाट बरामद हतियारसहितका केही वस्तुका आधारमा गम्भीर प्रकृतिका अपराधमा संलग्न अरू पनि तानिने सम्भावना बढेको छ । गत बुधबार ब्युरोको टोलीले राणालाई घरबाटै पक्राउ गरेको थियो । करोडौं रुपैयाँ ठगेको भन्दै काठमाडौंका विन्देश्वर श्रेष्ठले राणाविरुद्ध उजुरी दिएका थिए । किर्ते जालसाजी कागजातले मिटरब्याजी र ठगी धन्दामा राणा संलग्न भएको खुलेको छ, जिल्ला प्रहरी कार्यालयका एसपी सुदीप गिरीले भने, उनीसंँग भेटिएका चारवटा हतियार, ट्राफिक प्रहरीले प्रयोग गर्ने वस्तु र पोसाकले अनुसन्धान अझै गर्नुपर्ने देखियो । राणाको ४ वटा पेस्तोल, ७ राउन्ड गोलीसहित २३ करोडभन्दा बढी रकमको २३ वटा तमसुक, ३८ वटा खाली चेक, विभिन्न व्यक्तिका नाममा काटिएका २ करोड ४५ लाखभन्दा बढीको १९ वटा चेक, राष्ट्र बैंकले रिलिज गरेको ३ वटा झन्डै २ अर्बको नक्कली ड्राफ्ट र सरकारी कार्यालयदेखि मन्त्रालयसम्मका ३६ थान छाप बरामद भएको जानकारी उनले दिए । सबै कागजात प्रहरीले उनको धनगढीको चटकपुरस्थित घरबाट बरामद गरेको हो । धनगढी जाइमा आफ्नै घर भए पनि कारोबार उक्त भाडामा लिएको घरको कोठाबाट सञ्चालन गर्ने गरेको अनुसन्धानबाट खुलेको छ । राणासंँगै प्रहरीले धनगढी३ का रुद्रप्रसाद अधिकारी र ६ का कमल बिकलाई पनि पक्राउ गरेको छ । अधिकारी र बिक राणाका मुख्य कारिन्दा रहेको प्रहरीले बताएका छन् । राणाले विभिन्न बैंकका चेक र कागजातका आधारमा जोसुकैलाई सहजै प्रलोभनमा पारी रकम लिने गरेको र अरूलाई मिटर ब्याजमा लगाउने गरेको पाइएको अनसुन्धानमा संलग्न प्रहरी बताउँछन् । एसपी गिरीले पीडितहरूलाई सम्पर्कमा ल्याएर राणाको अवैध आर्थिक कारोबार खोल्तने प्रयत्नमा प्रहरी रहेको बताए । अधिकांश पीडित सामाजिक प्रतिष्ठाका कारण जनाउँदै खुल्न चाहिरहेका छैनन् । अवैध कारोबारमा हतियार सुदूरपश्चिमको प्रमुख व्यापारिक सहर धनगढीमा अवैध आर्थिक कारोबारभित्र गुन्डाराज चलेको अनुसन्धानले देखाएको एसपी गिरी बताउँछन् । मिटरमा लगाएको धनको असुलीमा गुन्डाको प्रयोग हुने देखिएको छ, उनले भने, अवैध आर्थिक कारोबार अदृश्य हुन्छ ।"
शिक्षा अधिकृतविरुद्ध भ्रष्टाचार मुद्दा,काठमाडौं (कास) अख्तियार दुरुपयोग अनुसन्धान आयोगले पर्साको जगरनाथपुर गाउँपालिकाका शिक्षा अधिकृत राजेश्वरप्रसाद चौरसियासहित ४ जनाविरुद्ध बुधबार विशेष अदालतमा भ्रष्टाचार मुद्दा दायर गरेको छ ।चौरसिया र जगरनाथपुर गाउँपालिकाकै श्रीजनसेवा प्राविका प्रधानाध्यापक हकिम अन्सारीले राहत करार शिक्षक र बाल विकास सहयोगी नियुक्तिमा दस्तुर भन्दै अवैध रूपमा ३ लाख ९० हजार रुपैयाँ लिएको र फर्जी व्यक्तिलाई ३ लाख १४ हजार रुपैयाँ तलब भत्ता निकासा गरेको देखाई भ्रष्टाचार गरेको अनुसन्धानबाट पुष्टि भएकाले उनीहरूविरुद्ध मुद्दा दायर गरिएको अख्तियारले जनाएको छ । पर्साकै श्रीनेपाल राष्ट्रिय मावि सेढवा बिर्ताका पूर्वप्रधानाध्यापक महेशप्रसाद यादवले चौरसिया र अन्सारीसितको मिलेमतोमा फर्जी व्यक्तिलाई तलब भत्ता खुवाएको देखाई अनियमितता गरेकाले उनीविरुद्ध समेत जेल सजाय र जरिवाना माग गरिएको अख्तियारले उल्लेख गरेको छ ।यसैगरी अख्तियारले चितवनको इलाका प्रहरी कार्यालय खैरहनीका प्रहरी नायब निरीक्षक पुष्पाकुमारी केसीविरुद्ध समेत बुधबारै मुद्दा दायर गरेको छ । केसीले नक्कली शैक्षिक योग्यताको प्रमाणपत्र पेस गरी प्रहरी सेवामा प्रवेश गरी बढुवा भएको छानबिनबाट पुष्टि भएकाले उनीविरुद्ध मुद्दा दायर गरिएको अख्तियारले जनाएको छ । मुद्दा दायर भएसँगै चारै जना सेवाबाट निलम्बन भएका छन् ।
लिभरपुल र चेल्सीको हार,"गत वर्षको युरोपा लिग विजेता चेल्सी भने घरमै भ्यालेन्सियासँग १० ले पराजित भयो । भ्यालेन्सियाका रोड्रिगो मोरेनोले निर्णायक गोल गरे । चेल्सीका रस बाकर्लीले भने ८७ औं मिनेटमा प्राप्त पेनाल्टीमा गोल गर्न सकेनन् । च्याम्पियन्स लिगमा प्राप्त पेनाल्टीलाई गोलमा परिणत गर्न सकिन्न भने हार हुन्छ, यो निकै पीडादायी शिक्षाका रूपमा अगाडि आएको छ, चेल्सीका प्रशिक्षक फ्रान्क लाम्पार्डले भने । समूह एच मा गत वर्ष सेमिफाइनल खेलेका अयाक्सले घरमा लिलेलाई ३० ले हरायो । बार्सिलोना भने बोरुसिया डर्टमन्ड भ्रमणबाट एक अंक बटुल्न सफल रह्यो । आफ्नै मैदडर्टमन्ड पेनाल्टीमा गोल गर्न असफल भएपछि यो खेल गोलरहित बराबरीमा टुंगिएको हो । यस्तै समूह एफ मा इन्ज्युरी समयमा निकोलो बारेलाले गरेको गोल मदतले इन्टर मिलानले स्लाभिया प्रागलाई ११ को बराबरीमा रोक्यो । एक अंक बटुल्न भाग्यमानी रह्यो । नाइजेरियाली फरवार्ड पिटर आलायिन्काले गोल गर्दै प्रागलाई सुरुआती अग्रता लिएका थिए । समूह जी मा आरबी लेपजिगले बेन्फिकालाई २१ ले पराजित गर्यो । यसअघि लियोनले घरमा जेनिथ सेन्ट पिटर्सबर्गसँग ११ को बराबरी खेलेको थियो ।"
प्याराग्लाइडिङलाई कार्यदल,"१५ दिनभित्र कार्यदलले मन्त्रालयलाई विस्तृत अध्ययन प्रतिवेदन बुझाउने छ । कार्यदलले व्यावसायिक प्याराग्लाइडिङको दररेट, सुरक्षा तथा एक कम्पनीले दैनिक कतिपल्टसम्म उडान भर्न पाउने भन्नेबारे समेत अध्ययन गर्ने भएको छ । अध्ययन टोलीले प्राधिकरणको मनोरन्जनात्मक उड्डयन नियमावली २०६९ संशोधनका लागि समेत अध्ययन गर्नेछ ।कार्यदलले पोखराको अन्तर्राष्ट्रिय विमानस्थल सञ्चालनमा आएपछि हाल प्याराग्लाइडिङ उड्न आएको सराङकोटबाट उडान भर्न मिल्ने वा नमिल्ने भन्नेबारे समेत अध्ययन गर्नेछ । अध्ययन टोलीमा संलग्न मन्त्रालय तथा प्राधिकरणको टोली आइतबार एक साताका लागि पोखरा आइपुग्ने नाका सचिव इन्द्रप्रसाद भण्डारीले जानकारी दिए । साहसिक खेलकुदमा पोखराको प्याराग्लाइडिङ संसारकै पाँचौं स्थानमा पर्ने भएकाले यसलाई अन्तर्राष्ट्रिय विमानस्थल सञ्चालनपछि पनि जोगाइखाख्न के गर्ने भन्ने बारे टोलीले गहन अध्ययन गर्ने उनले जनाए ।"
रहेनन् डच खेलाडी रिक्सेन,"लन्डन नेदरल्यान्ड्स र रेन्जर्सका पूर्व डिफेन्डर फर्नान्डो रिक्सेनको ४३ वर्षको उमेरमा निधन भएको छ । मोटर न्युरोन रोगग्रसित उनको बुधबार निधन भएको स्कटिस प्रिमियरसिप क्लब रेन्जर्सले पुष्टि गरेको छ ।सन् २००६ मा क्लब छाड्नुअघि रिक्सेनले ६ वर्ष रेन्जर्समा बिताएका थिए । उनले सन् २०१३ को अक्टोबरमा आफूलाई मोटर न्युरोन रोग लागेको सार्वजनिक गरेका थिए । हाम्रा पूर्व खेलाडी फर्नान्डो रिक्सेन मोटर न्युरोन रोगसँगको लडाइँमा पराजित भएका छन् । उनको बुधबार बिहान निधन भएको छ । उनको निधनप्रति क्लब गहिरो दुःख व्यक्त गर्दछ, रेन्जर्सको वेबसाइटमा उल्लेख छ, सन् २००६ मा प्रशिक्षक डाइक एडभोक्याटसहित अन्य थुप्रै डच खेलाडीसँगै रेन्जर्समा अनुबन्ध भएका रिक्सेनले क्लबलाई ६ उपाधि दिलाउन महत्त्वपूर्ण भूमिका खेलेका थिए ।नेदरल्यान्ड्सका लागि १२ क्याप जितेका रिक्सेन एजेड अल्कमारबाट ४७ मिलियन डलरमा रेन्जर्समा अनुबन्ध भएका थिए । उनले मोटर न्युरोन (मस्तिष्कबाट स्पाइनल कर्डसम्म फैलने नसा) मा लाग्ने रोग बारे जनचेतना फैलाउन तथा अन्य पीडितको सहयोगका लागि फर्नान्डो द रिक्सेन फाउन्डेसन स्थापना गरी सहयोग संकलन अभियान सुरु गरेका थिए ।सन् २०१५ को जनवरीमा रिक्सेनको सहयोगका लागि स्कटल्यान्डको इब्रोक्समा आयोजित च्यारिटी खेलमा ४१ हजारभन्दा बढी समर्थक भेला भएर उनका लागि ३ लाख २० हजार पाउन्ड सहयोग संकलन गरेका थिए । रिक्सेनले रेन्जर्स छाडेर रुसको सेन्ट पिटर्सबर्गसँग स्थायी सम्झौता गरेका थिए । तर २००७ मा उनी नेदरल्यान्ड्सकै फर्चुना सिटार्डमा पुगे । सन् २००० देखि ६ वर्षसम्म रेन्जर्सका लागि रिक्सेनसँगै खेलेका अर्का डच खेलाडी पिटर लोभेन्करन्डले सामाजिक सन्जालमार्फत आफ्ना पूर्व टिममेटको निधनमा शोक व्यक्त गरेका छन् ।हामी सँगै रेन्जर्समा अनुबन्ध भएपछि तिमीले मेरो हेरचाह गरेका थियौं । हामी अभ्यासका लागि सँगै जान्थ्यौं, किनभने मेरो कार थिएन । मैदानबाहिरका यी यादहरू वास्तवमै सानदार छन् । मैदानभित्र साँच्चैको एउटा योद्धा, एउटा नेता । तिमीलाई सधैं सम्झिरहने छु । आत्माको चीरशान्तिको कामना, ३९ वर्षीय पिटरले इन्स्टाग्राममा पोस्ट गरेका छन् । फर्चुना र सेन्ट पिटर्सबर्गले पनि उनको निधनमा शोक सन्देश जारी गरेका छन् ।"
मैत्रीपूर्ण भलिबल,"गण्डकी (कास) संविधान दिवसको अवसरमा बुधबार पोखरामा मैत्रीपूर्ण भलिबल प्रतियोगिता भएको छ । मुख्यमन्त्री तथा मन्त्रिपरिषद कार्यालयको आयोजनामा भएको हो खेलमा मन्त्री, सांसद, पत्रकार, व्यवसायीलगायतको सहभागिता थियो । विभिन्न ५ टिम मैदानमा उत्रिएका थिए । पहिलो खेलमा मन्त्री र सांसदको टिम निजामती कर्मचारीसँग २१ को सेटमा पराजित भयो । मुख्यमन्त्रीबाट मन्त्रीहरू किरण गुरुङ, हरिबहादुर चुमान, रामशरण बस्नेत, मुख्यमन्त्रीका राजनीतिक सल्लाहकार गोविन्दबहादुर नेपाली, सांसद मोहन रेग्मी, राजीव पहारी, चन्द्र बुढा र मीनप्रसाद गुरुङलगायत सहभागी थिए । कर्मचारीको तर्फबाट प्रमुख सचिव हरिप्रसाद बस्याल, प्रदेश प्रहरी प्रमुख विनोद शर्मा घिमिरे, मुख्यमन्त्री कार्यलयाका उपसचिव डिल्लीराम सिग्देललगायत थिए । दोस्रो खेलमा पश्चिमाञ्चल खेलकुद संघ र उद्योग वाणिज्य संघको टोलीले प्रतिस्पर्धा गरेकोमा व्यवसायीको टोली २० को सोझो सेटमा पराजित भयो । तेस्रो खेलमा पत्रकारको टिमलाई कर्मचारीले २० को सोझो सेटमा हरायो । फाइनलमा कर्मचारी र पश्चिमाञ्चल खेलकुद संघको टिम बिहीबार भिड्ने छन् ।"
मनहरी र वज्रबाराही विजयी,"मकवानपुर (कास) हटिया स्पोर्टस एकेडेमीको आयोजनामा बुधबार हेटौंडामा केशवलाल श्रेष्ठ स्मृति जिल्लास्तरीय भलिबल प्रतियोगिता सुरु भएको छ । पहिलो दिनमा मनहरी गाउँपालिका र वज्रबाराही क्लब विजयी भए । मनहरीले पशुपति स्पोर्ट्स एकेडेमीलाई २५१८, २५२३ को सोझो सेटमा हरायो । थाहा नगरपालिका वज्रबाराहीले हेटौंडा१२ लाई २५२०, २५७ को सेटमा रोक्यो । आयोजक क्लब अध्यक्ष छवि सुवेदीअनुसार प्रतियोगितामा १३ टोली सहभागी छन् । विजेताले ८० हजार र उपविजेताले ४० हजार रुपैयाँ पुरस्कार प्राप्त गर्नेछन् । विधागत उत्कृष्टले २ हजार र सर्वोत्कृष्टले ५ हजार पाउनेछन् ।"
धरान र आयोजक भिड्ने,"विराटनगर (कास) मोरङको बेलबारीमा असोज ४ देखि १० सम्म बेलबारी आमन्त्रण गोल्डकप फुटबल हुने भएको छ । डाँगीहाट युथ क्लबको आयोजनामा हुने प्रतियोगितामा विभागीय टोलीसहित विभिन्न ८ टिम सहभागी हुने छन् । नेपाल पुलिस क्लब, एपीएफ, झापा ११, भारतको वेस्ट बंगाल, बुटवलको गोर्खा ब्वाइज क्लब, काठमाडौंको मदन भण्डारी स्पोर्टस एकेडेमी, धरान फुटबल क्लब र आयोजक डाँगीहाट युथ क्लबले प्रतिस्पर्धा गर्ने भएका छन् ।असोज ४ मा धरान फुटबल क्लब र आयोजक डाँगीहाटबीच प्रतिस्पर्धा हुनेछ । विजेताले ५ लाख र उपविजेताले २ लाख ५० हजार रुपैयाँसहित प्राप्त गर्नेछन् ।"
सबकमिटीमा टेटे पदाधिकारी,"काठमाडौं (कास) इन्डोनेसियाको योग्यकर्तामा भइरहको एसियन टेबलटेनिस च्याम्पियनसिपका क्रममा आयोजना भएको एसियन टेबलटेनिस युनियनको कंग्रेसको विभिन्न सव कमिटीमा नेपालका टेबलटेनिस पदाधिकारी चुनिएका छन् । दक्षिण एसियाको तर्फबाट नेपाल टेबलटेनिस संघका अध्यक्ष चतुरानन्द राजवैद्य जुनियर्स कमिटी, उपाध्यक्ष धर्ममान वज्राचार्य भेट्रान कमिटी र महासचिव टेक्निकल तथा रेफ्री कमिटीमा मनोनीत भए ।"
प्रदेश ३ च्याम्पियन,काठमाडौं (कास) प्रथम राष्ट्रिय टग अफ वार अर्थात तान डोरी प्रतियोगितामा महिला र पुरुष दुवै विधाको उपाधि प्रदेश ३ ले जितेको छ । काठमाडौंमा मंगलबार भएको प्रतियोगिताको फाइनलमा पुरुषतर्फ प्रदेश २ र महिलातर्फ प्रदेश ५ पराजित भए । ७ प्रदेशका पुरुष र महिला टोलीको सहभागिता रहेको प्रतियोगितामा सुदूरपश्चिम प्रदेशले पुरुष र महिला दुवैतर्फ तेस्रो स्थान हासिल गर्यो । मनकामना फुटसल माकलबारीमा भएको प्रतियोगिताको समापनमा राखेप सदस्यसचिव रमेशकुमार सिलवालले मौलिक खेललाई संरक्षण गर्नुपर्ने बताउँदै नवौं राष्ट्रिय खेलकुदमा समावेश गर्न प्रयास गरिने आश्वासन दिए ।
'सोचेभन्दा राम्रो',"(काठमाडौं)  नेपाली टिमकी फरवार्ड सावित्रा भण्डारीले नाडेज्दा कपको यात्रा सोचेभन्दा राम्रो भएको बताएकी छन् । चार देश सहभागी प्रतियोगितामा नेपाली टिम उपविजेता भयो र व्यक्तिगत उपलब्धिको रूपमा उनले सर्वाधिक ३५ गोल गरेकी पूर्व कप्तान अनु लामाको कीर्तिमान बराबरी गरिन् ।समग्रमा सोचेभन्दा रम्रो भयो, किर्गिस्तानको काराकोलमा भएको प्रतियोगिताबारे सावित्राले भनिन्, अनु दिदीको रेकर्ड तोड्ने लक्ष्य थियो । यही प्रतियोगितामा बराबरी गरें । त्यति धेरै गोल (७) सोचेकी थिइनँ । तीनचार गोलसम्म गर्नसक्ने सोचेको थिएँ तर ७ गोल हानें । मेरा लागि राम्रो पक्ष रह्यो । अब आउने प्रतियोगितामा मेरो रेकर्डलाई कसरी अगाडि बढाउने भन्ने अवसर पाएकी छु ।सावित्राको चार गोल सहयोगमा पहिलो खेलमा नेपालले आयोजक किर्गिस्तानलाई ८२ ले हराएको थियो । दोस्रोमा उज्वेकिस्तानविरुद्ध २० ले चुक्यो । निर्णायक खेलमा सावित्राकै गोलमा ताजकिस्तानलाई १० ले हराएर नेपाल नाडेज्दा कपको फाइनलमा पुगेको थियो । उपाधि होडमा सावित्राको दुई गोल आठौंपल्टको फाइनल यात्रामा पनि नेपाललाई उपाधि दिलाउन पर्याप्त भएन । ३० को अग्रता लिएको उज्वेकिस्तानले ३२ ले फाइनलको नतिजा कब्जा गरिदियो ।हाम्रो टिमको प्रदर्शनलाई सन्तोषजनक मान्नुपर्छ, स्वदेश फर्केर १३ औं दक्षिण एसियाली खेलकुद (साग) को ट्रेनिङ सुरु गरेकी २३ वर्षीया सावित्राले भनिन्, टेक्निकल, ट्याक्टिकल, शारीरिकलगायत हरेक पक्षमा उज्वेकिस्तान धेरै राम्रो थियो । हामीले फिफा वरीयतामा ४४औं स्थानमा रहेको टिमविरुद्ध फाइटिङ स्पिरिट र जितको मानसिकतालाई मैदानमा साबित गरेका छौं । नतिजा हाम्रो पक्षमा नआउनु आफ्नै ठाउँमा छ । उनी उज्वेकस्तानकी डिडोरा नोजिमोभासँगै नाडेज्दा कपमा सर्वाधिक गोलकर्ता बनेकी थिइन् ।नियमित कप्तान निरु थापा दोस्रो खेलमा उज्वेकविरुद्ध घाइते भएपछि मैदानमा उत्रिएनन् । त्यसपछि उनको स्थान सरु लिम्बुले लिएकी थिइन् । अग्रपंक्तिमा आफ्नो सहकर्मी परिवर्तनबारे सावित्राले भनिन्, अगाडि जो खेले पनि उत्तिकै सहयोग पाएँ । ट्रेनिङमा सबै (निरु, सरु, अनिता केसी, रेखा पौडेल) मसँगै अगाडि खेल्ने गर्थे । त्यसैले निरु दिदीको स्थानमा सरु आउँदा मलाई कुनै फरक परेन । मैले उनीहरूको र उनीहरूले मेरो मुभ र खेल बुझेका थियौं । निरु दिदी नहुँदा पनि सरुले राम्रो समन्वय गरिन् ।नेपाली टिमले १३ औं सागमा स्वर्णपदक जित्ने लक्ष्य बनाएको छ र त्यसैको तयारीमा नाडेज्दा कम खेल्न मध्यएसिया पुगेको थियो । हामी २३ गोलले हारे पनि फुटबलप्रेमीहरू खुसी छन् जस्तो लाग्छ किनभने हामीले उज्वेकिस्तानजस्तो बलियो टिमविरुद्ध खेल्दा १३ औं सागको लागि आफ्नो कमीकमजोरी पत्ता लगाउने अवसर पाएका छौं । त्यसलाई सच्याएर अघि बढ्नुपर्छ । कमजोरी के देखियो ? गोलकिपर र डिफेन्सको समन्वय कमजोर रह्यो । डिफेन्स र मिडफिल्डमा पनि ठूलै ग्याप देखियो । लामो दूरीबाट बल हान्न पनि सकेनौं । यी दुईलाई सुधार गर्नुपर्ने देख्छु, उनले सुनाइन् ।नेपाली महिला टिमले नाडेज्दा कपसहित नौ वर्षयता आठपल्ट फाइनल खेल्यो र सबैमा उपाधि विपक्षीलाई सुम्पियो । त्यसमध्ये ६ पल्ट उपाधि होडमा भारतविरुद्ध हारेको थियो । भारत बलियो कि नाडेज्दा कपको उज्वेकिस्तान ? उज्वेकिस्तान अलि बलियो टिम हो, छिमेकी प्रतिद्वन्द्वीविरुद्ध तीनपल्ट फाइनल खेलेकी सावित्राले भनिन्, भारतले विंग्सबाट बल अगाडि बढाउँथ्यो । उज्वेकिस्तानले फरवार्ड निकै छरिता र उसका डिफेन्सले नै बल कुदाउने रहेछ । उसको मिडफिल्डको काम डिफेन्सले नै गरेको देखियो । वरीयतामा नेपालभन्दा ५७ स्थान माथिको टिम हो उज्वेकिस्तान ।पामचोक लमजुङकी सावित्रा रेफ्री शुक्र लामाको सहयोगमा सशस्त्र प्रहरी बलको एपीएफ क्लबमा पाँच वर्षअघि पुगेकी थिइन् । त्यति बेला जमुना गुरुङ र अनु लामा नेपाली महिला फुटबलको गोलमेसिन कहलिएका थिए । दुवै एपीएफमा थिए । उनी हल्चोक पुग्दा जमुनाको घुँडामा शल्यक्रिया गरिएको थियो भने अनु मिसन मा विदेशमा थिइन् । त्यही मौकामा उदाएकी हुन् सावित्रा । तेस्रो साफ महिला च्याम्पियनसिप (सन् २०१४) मा भुटानविरुद्ध मैदानमा प्रवेश गरेको दोस्रो मिनेटमै गोल गर्दै अन्तर्राष्ट्रिय फुटबलमा डेब्यु गरेकी उनले त्यसको पाँच वर्षभित्रै ३५ गोल गरेकी छन्, जुन अनुको कीर्तिमानको बराबरी हो ।मैले अनु र जमुना दिदीको नाममात्रै सुनेकी थिएँ । अनु दिदीसँग धेरै खेल्ने अवसर पाएँ । क्लबमा मेरो प्रिय खेलाडी उहाँ नै हुनुहुन्थ्यो । उहाँले धेरै सकारात्मक सल्लाह दिनुभयो, सावित्राले भनिन् । अबको लक्ष्यबारे उनी बोलिन्, अनु दिदीलाई भेटिसकें (गोलको कीर्तिमान) । मलाई अरुले पछ्याउँछन् वा पछ्याउँदैनन् पछिको कुरा हो । ४०४५ गोल पुर्याउने लक्ष्य छ । मैले त्यति गोल गरें भने अरुले तोड्न आउँछन् जस्तो लाग्दैन ।अनुले सावित्राले दुई वर्षभित्रै ५० गोल गर्ने विश्वास व्यक्त गरेकी छन् । यसबारे सावित्रा भन्छिन्, टिमका साथीहरूले यस्तै सहयोग गरिरहे र म्याच एक्सपोजर पाएँ भने सम्भवत उहाँले भनेजस्तै हुनसक्छ । उनका लागि मंसिरमा नेपालले आयोजना गर्ने १३ औं साग आफ्नो गोलसंख्या बढाउने राम्रो अवसर हुनेछ । उनी भन्छिन् दक्षिण एसियामा सबै टिम बलियो भइरहेका छन् । त्यसैले सबै खेलमा गोल गर्न सजिलो हुँदैन ।"
द सनविरुद्ध स्टोक्स आक्रामक,द गार्डियन

शीर्षक,विवरण
भीआईपी क्षेत्रका भवनमा कडाइ,"विशिष्ट व्यक्तिको सुरक्षा व्यवस्थापन कार्यविधिमा ५ सय मिटरभित्र निर्माण गरिने संरचनामा सम्बन्धित विशिष्ट व्यक्ति कार्यरत कार्यालयको स्वीकृति लिनुपर्ने प्रावधान छ । तर काठमाडौं महानगरसहित स्थानीय तहहरूले भवनको नक्सा पास गर्दा मापदण्ड पालना गरेका छैनन् । २०६५ अघिसम्म नारायणहिटी दरबारबाट १ सय ८३ मिटरको दूरीमा कलकारखाना, वर्कसप, माछा, मासु पसल, पशु वधशाला, पेट्रोल पम्प सञ्चालन गर्न पाइँदैन थियो । सोही कार्यविधिअनुसार नारायणहिटी दरबार वरिपरि एकतले भवन मात्रै थिए । १० वर्षयता उक्त मापदण्ड उल्लंघन गरेर १३ तलासम्म भवन बनेका छन् ।"
"काबुलका नेपाली भन्छन् 'सरकार, हामीलाई बचाऊ'","क्याम्पमा बाँकी रहेका नेपालीलगायत सबै सुरक्षाकर्मीलाई के गर्ने भन्ने सम्बन्धमा बिहीबार साँझ गार्डा वर्ल्ड व्यवस्थापनको बैठकसमेत बसेको थियो । बैठकमा कम्पनीका अधिकारीहरूले आवश्यक परेको खण्डमा अमेरिकी, बेलायती र अफगान प्रहरीबाट समेत सुरक्षा दिइने आश्वासन दिएका थिए । दिल्लीस्थित नेपाली दूतावासले सोमबारको घटनामा मृत्यु भएका दुई नेपालीको शव नेपाल लैजान प्रक्रिया सुरु भइसकेको बताएको छ । शव फिर्ताका लागि रोजगारदाता कम्पनी गार्डा वर्ल्डलाई पत्राचार गरिरहेको दूतावासका प्रवक्ता ओडारीले जानकारी दिए ।"
सेतो पुतलीदेखि सावधान !,विराट आँखा अस्पतालका चिकित्सक अनादी खत्री असोज २५ देखि २९ सम्म हुने सभामा भाग लिन अमेरिका जाँदै छन् । नेपालको प्रविधि र अनुसन्धानले नभ्याएको समस्या प्रस्तुत गर्नेछु उनले भने । गण्डकी प्रदेश स्वास्थ्य निर्देशनालयका वरिष्ठ मेडिकल अधिकृत डाक्टर भोजराज गौतम सापु रोग संघ सरकारले चिन्नुपर्ने बताउँछन् ।
डेंगु प्रकोप देशैभरि,"काठमाडौंका होटल, कलेज, एम्बेसी, राष्ट्रपति भवनलगायत ठाउँमा त्यहाँका सम्बन्धित व्यक्ति तथा निकायसँग सहकार्य गरेर औषधि छर्किरहेको छ । उपत्यकालगायत अन्य जिल्लामा पनि औषधि छर्ने योजना फाउन्डेसनको छ । कोरियाबाटै ल्याइएको यो मेसिनमा औषधि तथा केमिकल घोलेर लामखुट्टे बस्न सक्ने ठाउँमा छरिरहेको छ । डेंगुको संक्रमण देखिएका विभिन्न ठाउँमा उक्त मेसिनबाट स्प्रे गर्ने अभियान राजधानीसहित बाहिरका जिल्लामा पनि लगिने उनले बताए ।"
अब मोहीलाई समेत लालपुर्जा,"अन्य ११ जिल्लामा मोहियानी अद्यावधिक हुन नसकेको उनको भनाइ छ । उपत्यकामा सबैभन्दा बढी मोहियानी समस्या भएको उनले बताए । मोहीका समस्या समाधान गर्न बलियो कानुनी प्रावधान राख्नुपर्ने उच्चस्तरीय भूमिसुधार आयोगका अध्यक्ष केशव बडालले बताए । सीमान्तकृत एवं अल्पसंख्यकले मोही अधिकार पाउनुपर्छ, उनले भने, कानुनी प्रावधान फितलो भयो भने त्यसले समस्या समाधान गर्दैन ।"
धरौटी रकम बढाएपछि घटे म्यानपावर,"व्यवसायी संघ अध्यक्ष गुरुङले म्यानपावरको संख्या घटे पनि सञ्चालक पलायन नभएको बताए । व्यवसायी पलायन भएका छैनन्, यो क्षेत्रमा सिकेको ज्ञान र सीप यही क्षेत्रमा लगाउने हो, उनले भने, झन्डै २० वर्षको अवधिमा ३५ सयदेखि ५ हजार जना यो क्षेत्रमा प्रत्यक्ष संलग्न छन् । उनले धरौटी वृद्धि समाधान नभएको बताए । सरकारले प्रणालीलाई व्यवस्थित र पारदर्शी बनाउनुपर्ने हो, उनले भने, सबै बाटा बन्द गरिएकाले व्यवसायीलाई आर्थिक भार परेको छ । यसले कामदारले तिर्ने सेवा शुल्क थप बढ्नेछ ।वैदेशिक रोजगार सुधार सुझाव कार्यदलका संयोजक पूर्णचन्द्र भट्टराईले टुक्राटुक्रा व्यवस्थापनले समग्र सुधार हुन कठिनाइ रहेको बताए । धरौटीले मात्रै समस्याको समाधान हुँदैन, यसका लागि प्रभावकारी अनुगमन हुनुपर्छ, यो अनुगमन नेपालमा मात्रै होइन, विदेश गइसकेका कामदारलाई पनि दूतावासले सोधपुछ गर्नुपर्छ, उनले भने, नत्र प्रभावकारी अनुगमन नहुने हो भने कामदारमाथि हुने आर्थिक शोषण नियन्त्रण गर्न कठिन छ ।"
चक्कुको बिँडभित्र आधा किलो सुन,"गत २८ चैतमा चीनको कुनमिङबाट काठमाडौं आएका दुई चिनियाँ नागरिकले मलद्वारमा साढे तीन किलो सुन लुकाएर ल्याएको अवस्थामा विमानस्थल प्रहरीले पक्राउ गरेको थियो । विमानस्थलको एक्सरे मेसिनमा अस्वाभाविक आकृति देखिएपछि उनीहरूलाई नियन्त्रणमा लिइएको थियो । प्रारम्भिक बयान इन्कार गरेपछि सिनमंगलमा रहेको एक अस्पतालमा लगेर पखाला चलाउने औषधि खुवाएर दिसा गराइएको थियो । तीन जनाको दिसाबाट साढे तीन किलो सानो बिस्कुट आकारका सुन बरामद भएको थियो । फरकफरक मितिमा भएका सुन तस्करीका फरक शैलीका घटनाका आधारमा प्रहरीले निष्कर्ष निकालेको छ, सुन तस्करीको नयाँनयाँ शैलीको टेस्ट निरन्तर जारी छ ।"
त्रिपाठी तीनमहिने उपकुलपति,शिक्षाध्यक्षको कार्यभार मानविकी तथा सामाजिकशास्त्र संकायका डिन शिवलाल भुसाललाई दिइएको उनले जनाइन् । सरकारले शिक्षामन्त्री गिरिराजमणि पोखरेलको संयोजकत्वमा उपकुलपति छनोट समिति गठन गरेको छ । समितिको म्याद भदौ २० गतेसम्म छ ।
पूर्वसांसद कार्की पक्राउ,काठमाडौं (कास) प्रहरी निरीक्षक बनाइदिन्छु भन्दै घूस लिएको अभियोगमा सर्वोच्च अदालतबाट ६ महिनाको कैद र एक लाख रुपैयाँ जरिवानाको सजाय तोकिएका पूर्वसांसद डोलबहादुर (डीबी) कार्की पक्राउ परेका छन् । कार्कीले ०६७ भदौ दोस्रो साता राजकुमार राईलाई नेपाल प्रहरीको निरीक्षकमा जागिर लगाइदिने भन्दै ४ लाख रुपैयाँ असुलेको आरोप लागेको थियो । ठगी कसुरमा पक्राउ परेका उनी ०६७ भदौमै धरौटीमा छुटेका थिए । ब्युरोका एसपी दीपक रेग्मीका अनुसार सोही मुद्दामा असारमा सर्वोच्चले उनलाई ठगी मुद्दामा जरिवाना र कैद सजाय सुनाएको थियो । लमजुङबाट एमालेको समानुपातिक सभासद भएका बेला उनले प्रहरी निरीक्षक बनाइदिन्छु भन्दै घूस मागेको आरोपमा मुद्दा चलेको थियो । सोही मुद्दामा उनी दोषी ठहर भए पनि फरार रहँदै आएका थिए । पछिल्लो समय किसान महासंघमा सक्रिय उनलाई बिहीबारै डिल्लीबजार कारागार पठाइएको छ ।
सगरमाथाबाट ४५ टन फोहोर संकलन,"काठमाडौं (कास) यती एयरलाइन्स र तारा एयरले सगरमाथाबाट ४५ टन फोहोर संकलन गरेका छन् । संकलित फोहोर तारा एयरमार्फत लुक्लास्थित तेन्जिङ हिलारी विमानस्थलबाट एयरलिफ्ट गरी काठमाडौं ल्याइनेछ । यती र ताराले सेप्टेम्बरसम्म थप ३० टन फोहोर उठाउने विज्ञप्तिमा उल्लेख छ । यी दुई वायुसेवा कम्पनीले सगरमाथा प्रदूषण नियन्त्रण समिति, खुम्बु पासाङल्हामु गाउँपालिका, हिमालय क्लब लुक्ला, रिसाइक्लिङ गर्ने संस्था ब्लु वेस्ट टु भ्यालु र राष्ट्रसंघीय विकास कार्यक्रम (यूएनडीपी) सँगको सहकार्यमा फोहोर संकलन गरेका हुन् ।"
डाबरलाई स्पष्टीकरण,औषधिमा आर्सेनिक मिसावटबारे कान्तिपुरमा गत महिना समाचार प्रकाशन भएको थियो । डाबरले उत्पादन गरेका केही आयुर्वेदिक औषधि सेवन गरेपछि आर्सेनिक विषाक्तता भएर बोनम्यारो डिप्रेसन भएको दाबी गर्दै झापाका वेदप्रसाद शर्माले सम्बद्घ निकायसँग क्षतिपूर्ति दिलाउन माग गरेपछि यो प्रकरण बाहिर आएको थियो । डीडीएले डाबरलाई सबै औषधिमा केकति मात्रामा आर्सेनिकलगायत गह्रौं धातु छन् भन्नेबारे राष्ट्रिय औषधि प्रयोगशालामा परीक्षण गर्नसमेत भनेको छ ।
पहिले महाधिवेशन गर,"शीर्ष नेताकै जिल्लामा फरक मत राजपाका केन्द्रीय नेता महन्थ ठाकुर, राजेन्द्र महतो र महेन्द्र यादवको गृहजिल्ला सर्लाहीमा महतो र यादव निकटका नेता तथा कार्यकर्ताले एकता हुनुपर्नेमा जोड दिएका छन् । ठाकुर निकटका नेता तथा कार्यकर्ता भने महाधिवेशन गरेर एकता गर्नुपर्ने पक्षमा छन् । पार्टी एकताले महाधिवेशन ओझेलमा पर्ने हो कि भन्दै राजपाका जिल्ला तहका नेता तथा कार्यकर्ताले महाधिवेशनमा जोड दिएका हुन् । पार्टीको महाधिवेशन गरेर एकता गर्यो भने पार्टी थप मजबुत हुन्छ, पार्टीको एकीकरणमा बार्गेनिङ पावर पनि बढ्छ, सर्लाहीको क्षेत्र नम्बर ४ का नेता राकेश मि श्रले भने, महाधिवेशन सकेर पार्टी एकीकरण गर्नुपर्छ । यता यादव र महतो पक्षका नेता तथा कार्यकर्ताले पार्टी एकताले बलियो शक्ति बनाउने भएकाले एकतामा जोड दिएका छन् । भूषण यादव (वीरगन्ज), ओमप्रकाश ठाकुर (सर्लाही), लक्ष्मी साह (बारा) र अवधेशकुमार झा (सप्तरी)"
परराष्ट्र सेवाको समूह हटाउन जुटेन सहमति,कार्यसम्पादन अनिवार्य कर्मचारीलाई जवाफदेही एवं उत्तरदायी बनाउन कार्यविवरणअनुसारको कार्यसम्पादन अनिवार्य गरिएको छ । कार्यविवरणका आधारमा कार्यसम्पादन गरिएको छछैन त्यसको प्रगति हेरेर मात्र बढुवाका लागि नम्बर दिइनेछ । काम गरे पनिनगरे पनि कार्यसम्पादन मूल्यांकन नम्बर शतप्रतिशत दिने परम्परागत शैलीलाई परिवर्तन गर्न यस्तो प्रावधान ल्याएको मन्त्रालयका सहसचिव तथा प्रवक्ता भूपाल बरालले जानकारी दिए । बढी नम्बर दिनुपर्नेलाई कम र कम नम्बर दिनुपर्नेलाई बढी दिएको पुष्टि भए कार्यसम्पादन मूल्यांकन गर्ने कर्मचारीमाथि विभागीय कारबाही गर्ने कानुन बनाउन सांसद सहमत छन् । कार्यसम्पादन नम्बर पारदर्शी गर्न माग सांसदहरूले कर्मचारीलाई दिइने कार्यसम्पादनबापतको नम्बर सबैले हेर्न पाउने व्यवस्थासहितको कानुन बनाउन माग गरेका छन् । यो प्रावधान विधेयकमा राख्नुपर्ने भन्दै सत्ता र प्रतिपक्ष सांसदले माग गरेका हुन् । हाल आफूले पाएको नम्बर सम्बन्धित व्यक्तिले मात्र हेर्न पाउने व्यवस्था छ । तर यस्तो नम्बरले बढुवाको प्रयोजनमा प्रभाव पार्ने भएकाले आफ्नो प्रतिस्पर्धीले पाएको नम्बर हेर्न पाउनुपर्ने उनीहरूको माग छ ।
विधायन समितिलाई भ्याइनभ्याइ,"राष्ट्रिय सभाका सचिव राजेन्द्र फुयाँल प्रतिनिधिसभाबाट पारित भएर आएका विधेयकलाई सदनको यही अधिवेशनबाट पारित गर्ने गरी काम भइरहेको बताउँछन् । सकभर आएका सबै विधेयकलाई बाँकी नराख्ने कुरा छ तर यो अधिवेशन कतिन्जेल चल्छ, त्यसमा निर्भर हुन्छ, उनले भने । प्रतिनिधिसभाले पारित गरेका नेपाल प्रहरी र प्रदेश प्रहरी (कार्यसञ्चालन, सुपरिवेक्षण र समन्वय), प्रहरी समायोजन, औद्योगिक व्यवसाय विकास प्रतिष्ठान, आर्थिक कार्यविधि तथा वित्तीय उत्तरदायित्व, राष्ट्रिय परिचयपत्र तथा पञ्जीकरण, वातावरण संरक्षण, वन, भूमिसम्बन्धी (आठौं संशोधन) विधेयक राष्ट्रिय सभामा विचाराधीन छन् । त्यस्तै, सेफगार्ड्स, एन्टी डम्पिङ तथा काउन्टर भेलिङ सम्बन्धमा बनेको विधेयक र औद्योगिक व्यवसाय विधेयक प्रतिनिधिसभाबाट पारित भएर राष्ट्रिय सभामा आएको छ । प्रहरीसम्बन्धी दुईवटा, वातावरण, वन र भूमिसहित पाँचवटा विधेयक समितिमा पुगेका छन् । समितिले गत साता तीनवटा विधेयकमाथिको छलफल टुंग्याएर प्रतिवेदन सभामा पेस गरेको थियो । प्रतिनिधिसभाबाट पारित भएर आएको नेपाल प्रहरी र प्रदेश प्रहरी (कार्यसञ्चालन, सुपरिवेक्षण र समन्वय), प्रहरी समायोजन विधेयक तथा राष्ट्रिय सभामै उत्पत्ति भएको शिक्षासम्बन्धी संशोधन विधेयकलाई समितिले टुंग्याएको छ । वन र वातावरणसम्बन्धी अर्को विधेयक टुंग्याउने क्रममा छ । अन्तरसम्बन्ध, भूमि, इन्जिनियरिङ परिषद्, काठमाडौं उपत्यका सार्वजनिक यातायात व्यवस्थापन विधेयकमा समितिले छलफल चलाइरहेको छ । समिति सभापति परशुराम मेघी गुरुङ विचाराधीन विधेयकलाई सकभर संसद्को यही अधिवेशनमा टुंग्याउने गरी काम गरिरहेको बताउँछन् । समितिले भूमिसम्बन्धी र अन्तरप्रदेश व्यवस्थापनसम्बन्धी विधेयकमा अलि बढी छलफल गरिरहेको छ । असोज पहिलो सातासम्म संसद्को अधिवेशन चल्न सक्ने अनुमान गरिएको छ । समयकै चापका कारण प्रतिनिधिसभाबाट पारित भएर आएका विधेयकमा समिति धेरै छलफल गरिरहने पक्षमा देखिँदैन ।"
५० लाख बढी अनियमिततामा ६ जनाविरुद्ध मुद्दा,"प्रबन्धकसहितका बैंक कर्मचारीले ठेकेदारसितको मिलेमतोमा बैंकमा धितो नराखी सोवर्णब्रह्मायणी जेभीलाई ६ लाख १० हजार रुपैयाँको बिड बन्ड तथा ८ लाख ७१ हजार रुपैयाँको परफरमेन्स बन्ड बनाइदिएका थिए । नक्कली बन्डका आधारमा सोवर्णब्रह्मायणी जेभीका सञ्चालकले सहरी विकास तथा भवन डिभिजन विभाग डिभिजन कार्यालय काठमाडौंअन्तर्गत कपन स्वास्थ्य चौकीको भवन निर्माण ठेक्का लिई ३० लाख रुपैयाँभन्दा बढी मोबिलाइजेसन रकम बुझेर अनियमितता गरेको अख्तियारको अनुसन्धानबाट खुलेको छ । अख्तियारले प्रबन्धक दुलालविरुद्ध ६ लाख १० हजार, तत्कालीन सहायक प्रबन्धक नवराज खत्री तथा कर्जा इन्चार्ज प्रह्लाद खड्काविरुद्ध १४ लाख ८१ हजार, सहरी विकास तथा भवन विभाग डिभिजन कार्यालय काठमाडौंका तत्कालीन डिभिजन प्रमुख इन्जिनियर बुद्धिसागर थापाविरुद्ध १२ लाख २७ हजार ४ सय ४० बराबर भ्रष्टाचार गरेको अभियोग लगाएको छ । अख्तियारको अभियोगपत्रमा ब्रह्मायणी निर्माण सेवाका प्रबन्ध निर्देशक उमेशकुमार भण्डारी र सोवर्ण निर्माण सेवाका सञ्चालक अर्जुनबहादुर थापाले ३० लाख २२ हजार १ सय रुपैयाँ भ्रष्टाचार गरेको उल्लेख छ ।"
'एकता नटुंगिँदा बदनाम गर्न खोजियो',"काठमाडौं (कास) नेकपा अध्यक्ष पुष्पकमल दाहालले पार्टी एकताको काम समयमा नटुंग्याउँदा कम्युनिस्ट आन्दोलन र नेतालाई बदनाम गर्ने प्रयास भइरहेको बताएका छन् । नेकपाको नवगठित विदेश विभागले बिहीबार राजधानीमा आयोजना गरेको अन्तरक्रियामा उनले समयमा हुन नसकेको कामलाई अतिरञ्जित रूपमा प्रचार गरिएको आरोप लगाए । अहिले कम्युनिस्ट पार्टीको बहुमतलाई कुनै न कुनै रूपमा देख्न नचाहने र नरुचाउने शक्तिहरू खुसी छैनन्, सानो कमजोरीलाई पनि तिललाई पहाड बनाउने, कम्युनिस्ट आन्दोलन र नेतालाई बदनाम गर्ने प्रयास भएको छ, दाहालले भने ।"
प्रधानमन्त्री आज आउने,विशेषज्ञहरूका अनुसार ७ पटक प्लाज्माफेरेसिसपछि एन्टिबडी टाइटर सामान्य वा त्यसको नजिक देखिए यो प्रक्रिया तत्कालका लागि सफल मानिनेछ । यसअघि साउन १८ देखि २७ सम्म नेसनल युनिभर्सिटी अस्पतालमा प्रधानमन्त्रीको विभिन्न परीक्षणसँगै औषधि चलाइएको थियो ।
पर्यटकीय क्षेत्रको अवैध संरचना हटाइँदै,गुठी संस्थाले करिब ४२ घर टहरा तथा एउटा केबल कारलाई मात्रै लिज दिएको दावी गरेको छ । करिब तीन महिनाअघि जिल्ला प्रशासन कार्यालयले तयार पारेको सूचिमा करिब १ सय घर टहरा थिए ।
बोटे समुदायमाथि किन विभेद ?,"पर्सा राष्ट्रिय निकुञ्जले सुना र वादी जातिलाई मात्र लाइसेन्स दिन सकिने बताएको छ । बोटेलगायत अन्य समुदायलाई माछा मार्न लाइसेन्स दिने अधिकार नै नियमावलीमा छैन, पर्सा राष्ट्रिय निकुञ्जका वार्डेन अमीर महर्जनले भने, निकुञ्जको आफ्नो नियमावली छैन, बर्दिया राष्ट्रिय निकुञ्जको नियमावालीअनुसार कामकारबाही गर्न सरकारी निर्देशन छ । वन तथा वातावरण मन्त्री शक्ति बस्नेतले निकुञ्जको नियमावली परिवर्तन नगरेसम्म मकवानपुरका बोटेलाई अनुमति पत्र दिन कठिनाइ हुने भएकाले नियमावली संशोधन गर्ने तयारी रहेको बताएका थिए ।"
प्रदेशसभा बैठक आह्वान,"मुख्य न्यायाधिवक्ताको प्रतिवेदन पेस प्रदेश ३ को मुख्य न्यायाधिवक्ताको कार्यालयले आर्थिक वर्ष ०७५७६ को प्रतिवेदन प्रदेशप्रमुखसमक्ष पेस गरेको छ । बिहीबार मुख्य न्यायाधिवक्ता ओमप्रसाद थपलियाले प्रदेशप्रमुख अनुराधा कोइरालालाई प्रतिवेदन पेस गरेका हुन् । नेपालको संविधान र मुख्य न्यायाधिवक्ताको काम, कर्तव्य र अधिकार तथा सेवाका सर्तसम्बन्धी ऐन २०७५ को दफा ११ बमोजिम बिहीबार प्रदेशप्रमुखसमक्ष प्रतिवेदन पेस गरिएको छ । प्रतिवेदनमा प्रदेश सरकार वादी वा प्रतिवादी भई दायर भएका मुद्दाहरूको विवरण, संवैधानिक एवम कानुनी विषयमा सरकारलाई दिइएको सुझाव, भावी कार्ययोजनासमेत समावेश गरिएको छ ।"
३ विद्यालयलाई घटुवा गरिँदै,४ शिक्षकले मात्र रोजे अवकाशसामुदायिक विद्यालयको शिक्षालाई गुणस्तरयुक्त र समयसापेक्ष रूपमा अगाडि बढाउने उद्देश्यले थाहा नगरपालिकाले पुराना शिक्षकका निम्ति स्वर्णिम स्वेच्छिक अवकाश योजना कार्यक्रम ल्याएको थियो । उक्त कार्यक्रमअन्तर्गत चार जना मात्र शिक्षकले निवेदन दिएका छन् । चारै जना प्रावि तहका शिक्षक हुन् । नगरपालिकाले २५ वर्ष स्थायी सेवा गरिसकेका शिक्षकलाई अवकाश योजना सार्वजनिक गरेको थियो ।
मुख्यमन्त्रीजर्मन राजदूत वार्ता,"भेटघाटको क्रममा मुख्यमन्त्री पौडेलले प्राविधिक शिक्षामा सहयोग गर्न आग्रह गरेका थिए । अहिलेको युग प्राविधिक शिक्षाको युग हो । त्यसकारण हाम्रो प्रदेश प्राविधिक शिक्षामार्फत सम्भावना खोजी रहेको छ, पौडेलले भने, प्रदेश सरकारले एक स्थानीय तह एक प्राविधिक शिक्षालय भन्ने अभियानका साथ अगाडि बढिरहेको छ । राजदूत सेफरले जर्मनीले प्राविधिक शिक्षालाई बिस्तार गरिरहेको जानकारी गराउँदै आवश्यक सहयोगका लागि सदैव तयार रहेको जानकारी गराएका थिए । प्रदेश सरकारको प्राथमिकताअनुसार सहकार्य गर्न हामी तयार रहेका छौं, उनले भने ।"
जयबागेश्वरी पुनर्निर्माण सुरु,"पुरातत्त्व विभाग विश्व सम्पदा शाखाले पनि चुना सुर्की प्रयोग गर्न अनुमति दिएको छ । चुना सुर्कीलाई पनि प्राचीन निर्माण सामग्री मानिएको छ, विश्व सम्पदा शाखाका प्रमुख सुरज सुरस श्रेष्ठ भन्छन्, ठेक्काबाट काम गर्दा माटोको जडान राख्दा असम्भव देखिएकाले यसअघि नै माटोको साटो चुना सुर्की प्रयोग गर्न अनुमति दिने गरिएको हो । माटो पनि जहाँ पायो त्यहीको प्रयोग गरेर हुँदैन । त्यहाँ प्रयोग भएको जस्तो माटो कहाँ पाइन्छ, र कति खर्च लाग्ने अनुमानै गर्न नसकिने भएकाले यो सम्भव नहुने श्रेष्ठ बताउँछन् ।"
अदक्ष जनशक्तिबाट औषधि बिक्री,"भाडामा फार्मेसी लाइसेन्सपछिल्लो समय भाडामा लाइसेन्स लिएर फार्मेसी चलाउने अभ्याससमेत बढेको छ । काउनिसलमा भर्ना भएका फर्मासिस्टले फार्मेसी खोल्न आर्थिक लगानी गरिदिने सम्झौतामा यस्तो गैरकानुनी अभ्यास गरिरहेको काउन्सिल अध्यक्ष जोशी बताउँछन् । उनी भन्छन्, यस्ता अभ्यास खुला रूपमा चले तापनि उजुरीबिना हामीले कारबाही अघि बढाउन मिल्दैन । उजुरी परेका अवस्थामा हामीले फार्मेसी निलम्बन गर्नेदेखि बन्द गरिदिने कारबाही सिफारिस गरेका छौं । यस्तो अभ्यास न्यूनीकरण गर्नका लागि काउन्सिलले अब फर्मासिस्टको लोगो र परिचयपत्रबिना औषधि बेच्ने र औषधिसम्बन्धी गतिविधि सञ्चालन गर्न नपाइने बाध्यकारी नियम बनाउन लागेको छ ।"
चाडपर्व लक्षित १४ हेल्प डेस्क,"उपत्यकाको नागढुंगा, कलंकी, स्वयम्भू हलचोक, नयाँ बसपार्क, माछापोखरी, पुरानो बसपार्क, सुन्धारा, चाबहिल, गौशाला, कोटेश्वर, जगाते, बल्खु, सातदोबाटो, दक्षिणकालीमा नागरिक सहायता कक्ष राखिने महानगरीय ट्राफिक प्रहरी महाशाखाले जनाएको छ । बसको क्षमताभन्दा बढी यात्रु राख्ने, यात्रुलाई गन्तव्यसम्म नपुर्याई बीच बाटोमा अलपत्र पारेर छाड्ने, बढी भाडा लिने, टिकट कालोबजारी गर्नेलाई कारबाही गर्ने महाशाखाले जनाएको छ ।"
२१ वर्षपछि विष्णुदेवी नाच सिकाइँदै,"परम्परा अनुसार विजया दशमीमा नाच दरबारको मूलचोक र दरबार क्षेत्रअन्तर्गतकै पटुको टोलस्थित डबलीमा नृत्य गराउनुपर्ने परम्परा छ । गत वर्ष मूलचोकमा नृत्य गराउन सफल भए पनि पटुको टोलमा भने निरन्तरता दिन सकेको थिएन । ललितपुर महानगरपालिका१६ वडाध्यक्ष निर्मलरत्न शाक्यले यसपालिको दसैंमा जसरी भए पनि नाच सञ्चालनमा ल्याइने बताए । नाच नचाउँदा आवश्यक बलिका लागि बजेट पनि व्यवस्था गरिसकेका छौं, उनले भने, नाच व्यवस्थित ढंगबाट सञ्चालन गर्न स्वयंसेवक पनि खटाइने छ । दरबारमा विजया दशमीको अगाडि साता दिन पाटन नकःबहिलको अष्टमातृका नाच, बीचमा चार दिन ठेचो नवदुर्गा नाच र कोजाग्रत पूर्णिमापछि एक महिना कात्तिक नाच सञ्चालन गर्ने चलन छ । नाच व्यवस्थापन गर्न ललितपुर महानगरपालिकाकी उपमेयर गीता सत्यालको संयोजकत्वमा समिति गठन गरिएको थियो । समिति गठन भएको झन्डै एक वर्ष बित्न लागिसक्यो । तर, एक पटक मात्र बैठक बस्यो ।"
सहप्रमाणीकरणको औपचारिकता,"सुरक्षाका दृष्टिले संवेदनशील भएकैले अफगानिस्तान नेपालीका लागि पटकपटक खुल्दै, बन्द हुँदै गरिरहेको रोजगार गन्तव्य हो । सरकारले या त फेरि पनि असुरक्षित रोजगार क्षेत्रका रूपमा पहिचान गरेर अफगानिस्तान जानै प्रतिबन्ध लगाउनुपर्छ, नभए कूटनीतिक नियोगमार्फत आफ्ना नागरिकका अप्ठ्यारा तत्काल हल गर्न सक्नुपर्छ । कागजमा सहप्रमाणीकरण जिम्मेवारी दिइएको यथास्थिति देखाएर मात्रै अफगान मामला सुल्झन्न । अहिलेका लागि सुल्झिए पनि फेरिफेरि बल्झिरहने निश्चित छ । दुई नागरिकले अकारण ज्यान गुमाएको शोकको यो संवेदनशील घडीमा इस्लामाबादले दिल्लीतिर देखाएर, दिल्लीले काठमाडौं देखाएर र परराष्ट्र मन्त्रालयले लगातार निर्देशन मात्रै दिएर पन्छिन मिल्दैन ।"
परराष्ट्रका तीन नमुना कार्य !,"केही महिनाअघि श्रीलंकास्थित नेपाली दूतावासका राजदूत प्रा विश्वम्भर प्याकुर्यालले पदबाट राजीनामा दिए । उनले आफूले दुई देशको सम्बन्ध बढाउन केही पहल गरी अन्तिम निर्देशनका लागि परराष्ट्र मन्त्रालयमा कैयौं इमेल र पत्र पठाएको तर कुनैको पनि जवाफ नपाएको उल्लेख गर्दै राजीनामा दिए । कर्मचारीहरूले इमेल र दूतावासले पठाएका पत्रहरू हेर्दा पनि नहेरेकै हुन् त ? यसो हो भने परराष्ट्रका कर्मचारीहरू सजायका भागी हुनुपर्छ । सबै राजदूत उनीजस्ता आँटी र नैतिकवान हुँदैनन् । यी घटनाले नेपालका दूतावासहरू कसरी चलिरहेका रहेछन् भन्ने प्रस्ट हुन्छ । यस्ता उदाहरणले परराष्ट्र मन्त्रालय र परराष्ट्र मन्त्रीको सक्षमताप्रति प्रश्न उठाएको छ । गोपाल देवकोटा, गोकर्णेश्वर८, काठमाडौँ"
सैनिक ब्यारेक किन हटाउने ?,"चितवन भरतपुरको मेयरको पहलमा अहिले भरतपुर हावाई मैदान बढाउन नेपाली सेनाको ब्यारेक हटाउन माग गरिँदै छ । नागरिक उड्डयनमन्त्री योगेश भट्टराईले मेयर रेनु दाहालबाट ब्रिफिङ सुनेको देखियो । मन्त्री भट्टराई सो व्यारेक हटाउन प्रचण्डको सहयोग माग्दैछन् । यसमा ३ वटा शंका गर्ने ठाउँ छन् ः एक, माओवादी सांसद देव गुरुङले सेनाका पल्टन खारेजीको माग गरिरहेको अवस्थामा रेनु दाहालले भरतपुरको सैनिक व्यारेक हटाउने माग गर्नु संयोगमात्र हो कि योजना हो ? दुई, नारायणघाट जस्तो बाक्लो बस्ती भएको ठाउँ भरतपुरमा हावाई मैदान किन विस्तार गर्ने र किन बस्ती नभएको ठाउँमा नयाँ विमानस्थल नबनाउने ? यसको कारण प्रचण्ड र रेनु दाहालको भोट बढाउने खेलमात्र हो । तीन, चितवनमा रहेका अन्य राजनीतिक दलको यसबारे भनाइ के हो ? के अब चितवनको ठेकेदार पूर्वमाओवादी मात्र हो त ? चितवनमा आधुनिक र ठूलो हावाई मैदान चाहिन्छ । तर हावाई मैदान र हवाइजहाजको तेल भर्ने स्थलबाट मानव बस्ती कती टाढा हुनुपर्छ ? त्यसको जोखिम म्यापिङ गरेर मात्र हवाई मैदान बनाउनु र बढाउनु उचित हुन्छ । प्रेमसिंह बस्न्यात, बाँसबारी, काठमाडौँ"
स्वदेशमै रमाऔँ,"बुधबार प्रकाशित दीप्स शाहको महिला जहाँ पनि असुरक्षित उचित लागेन । आफ्नै देशमा महिला असुरक्षित छन्, त्यसैले अरबमा पनि असुरक्षित हुन जाऔं भन्ने कुरा सही होइन । लेखिकाले इजरायलको कुरा उठाएकी छन् । इजरायलमा राम्रो होला, तर अरबका त दिनहुँ लोमहर्षक कथा सुनिन्छ । निश्चय पनि हाम्रो देशमा त्यस्तो छैन । हाम्रो देशमा महिला असुरक्षित छन्, तर अरबमा जत्तिको चाहिँ छैन । बलात्कार बारेको तथ्यांक सही छ । महिला सशक्तिकरणमा लागेर यसलाई कम गर्न सकिन्छ । अरब जाने हाम्रा दिदीबहिनी मालिकको घरमा कैद भएर बस्नुपर्छ । अतः आफ्नो देशको असुरक्षा कम गरौं, तर अरुको देशमा नजाऔं । डा शिवशंकर यादव, छपकैया, वीरगन्ज"
नागरिकको स्वास्थ्य चासो,"डा ढुण्डीराज पौडेलको जानकारीमूलक लेख समय सान्दर्भिक छ । प्रकोप पूर्व आवश्यक तयारीका लागि सरकार जति जिम्मेवार हुनुपर्ने हो, त्यसका लागि हामी स्वयं पनि तम्तयार हुनु जरुरी छ । आफू र आफ्नो वरपरको वातावरणलाई लामखुट्टेमैत्री बनाउने कि आफ्नो स्वास्थ्य अनुकूल बनाउने ? यसको जिम्मा नागरिक स्वयंले लिने हो भने वर्षेनि देखापर्ने प्रकोपलाई धेरै हदसम्म टाढा राख्न सकिन्छ । महेन्द्रसिंह बम, टीनपा१, कैलाली"
उपकुलपति कुशल छानियून्,"त्रिभुवन विश्वविद्यालय, नेपाल संस्कृत विश्वविद्यालय लगायत सातवटा विश्वविद्यालयमा उपकुलपति पद रिक्त छ । सरकारले उपकुलपतिको नाम सिफारिस गर्न समिति गठन गरिसकेको छ । यस सन्दर्भमा उक्त समितिले उपकुलपतिका लागि निम्नानुसार योग्यता भएका व्यक्तिको नाम सिफारिस गरोस् भनी शिक्षा क्षेत्रको शुभचिन्तकका हैसियतले सुझाव प्रस्तुत गरेको छु १ सम्बन्धित विश्वविद्यालयमा नै कार्यरत पदगत वरिष्ठता, अनुभवगत दक्षता र विश्वविद्यालयको हितमा दृढ इच्छाशक्ति भएको,२ उच्च प्राज्ञिक गरिमा एवं कुशल प्रशासनिक क्षमता भएको,३ कुनै राजनीतिक दलगुटउपगुटको प्रतिनिधिकार्यकर्ता नभई विशुद्ध शैक्षिक वा प्राज्ञिक क्षेत्रमा उल्लेख्य काम गर्दै आएको,४ राम्रालाई पाखा, हाम्रालाई काखाको भावना नलिने, ५ सम्बन्धनअनुगमनमा कडाइ गर्ने, क्याम्पसहरूमा हुने शैक्षिक गतिविधिमा प्रभावकारिता ल्याउन सक्ने,६ आर्थिक प्रलोभनमा नपरी निःस्वार्थ रूपमा विश्वविद्यालयको समुन्नति चाहने,७ राजनीतिक दललाई सहयोग गरेकोगर्नसक्ने होइन, विश्वविद्यालयलाई योगदान दिएकोदिनसक्ने,८ आफन्त र दलका कार्यकर्तालाई विश्वविद्यालयमा जागिर खुवाउन लालायित नहुने,९ अमूक दल वा खास गुटको उपकुलपति भन्ने कलंकित पहिचानबाट बच्न सक्ने,१० विश्वविद्यालयमा ताला लगाउने परिवेश सिर्जना नगर्ने, प्राध्यापक एवं कर्मचारीहरूको सही मूल्याङ्कन गर्ने, सबैलाई समन्वय गर्न सक्ने, ११ प्राध्यापककर्मचारीहरूको योगदानको निष्पक्ष ढङ्गले मूल्याङ्कनका साथ उनीहरूलाई शैक्षिक गतिविधिमा केन्द्रित गराई विश्वविद्यालयमा गुणस्तरीयता ल्याउन सक्ने,१२ विश्वविद्यालयका नियमित कार्यक्रमहरू, जस्तै अध्ययनअध्यापन, परीक्षा, नतिजा प्रकाशन, दीक्षान्त समारोह, पाठ्यक्रम परिमार्जन, अनुसन्धान, सम्बन्धन, प्राध्यापककर्मचारी नियुक्ति, सरुवाबढुवा आदिमा कुनै नेताको निर्देशन नमानी सम्बन्धित विश्वविद्यालयको नियमविनियम एवं निर्देशिकालाई पालना गर्दै कार्यतालिका तयार गरी सोही बमोजिम गर्नगराउन सक्ने,१३ विश्वविद्यालयको नीतिनियमको अनुशरण नगर्ने आफू मातहतका शिक्षण संस्था वा सम्बन्धितलाई कारबाही गर्न सक्ने वा राम्रो काम गर्नेलाई पुरस्कृत गर्न सक्ने, १४ विश्वविद्यालयको गौरव र गरिमा अन्तर्राष्ट्रिय स्तरसम्म विस्तारित हुने अवस्था सिर्जना गरी विश्वविद्यालयलाई विदेशीहरूको समेत अध्ययनअनुसन्धानको रोजाइमा पार्न सक्ने, डा महानन्द तिमिल्सिना, उपप्राध्यापक, पिण्डेश्वर विद्यापीठ, धरान, सुनसरी"
जनता जागे के हुन्छ ?,"तर ख्याल रहोस्, यस किसिमको राज्य सञ्चालनको शैली अब चल्दैन । राज्य अभेद्य किल्ला होइन अब । राज्य सञ्चालकहरू सुरक्षा घेराबाट निस्कनुपर्छ । जनतामाझ भिज्नुपर्छ । नभिजे पनि हुन्छ । तर त्यसको परिणाम हेर्न एकपटक ध्यानपूर्वक सुनसान नारायणहिटी हेरे फुग्छ । ट्वीटर : _"
उच्चशिक्षाको ओरालो यात्रा,"शिक्षामन्त्रीले अगाडि बढाइरहेको र शिक्षा व्यापारीहरूले आफ्ना स्रोतव्यक्तिमार्फत रोकिरहेको शिक्षानीति दुईचार महिना ढिलोचाँडो कुनै न कुनै अवतारमा आउला नै । सो नीति आयो भने अहिले अगाडि बढाइएको ऐनको सान्दर्भिकता समाप्त हुनेछ र पुनः ऐन संशोधन गर्नुपर्ने हुन्छ । त्यसो हो भने किन छोटो समय टिक्ने संशोधन गर्न शिक्षामन्त्री र सरकार लागिपरेका हुन्, बुझ्न कठिन छ । बोली र नीति एकातर्फ र व्यवहार अर्कातर्फ गरेका शिक्षामन्त्री अहिले निरीह मात्र होइन, निर्लज्जसमेत देखिएका छन् । कारण जेसुकै भए पनि यो प्रवृत्तिले शिक्षामन्त्री पोखरेलको साख त गिराएको छ नै, अहिले राष्ट्रिय सभाबाट पारित भएको विधेयक (जुन छिट्टै कानुन बन्दै छ) ले विश्वविद्यालयको गरिमा र मर्यादालाई पनि धूलिसात् पार्नेछ । अनि यसले नेपालको उच्चशिक्षा क्षेत्रलाई आउँदा धेरै वर्ष उठ्नै नसक्ने गरी धराशायी तुल्याउने पक्का छ ।"
बैंकको साइबर सुरक्षा,सुशील कार्की
मध्यावधि चुनावको प्रस्ताव असफल,संसद्मा मंगलबार भएको मतदानमा कुनै सहमति नभए पनि ईयू छाड्ने प्रधानमन्त्री जोन्सनको योजनालाई संसद्ले ब्रेक लगाइदिएको थियो । जोन्सन प्रधानमन्त्री भएपछि संसद्मा भएको पहिलो मतदानमा पराजित भएका थिए । हाउस अफ कमन्समा मंगलबार राति भएको मतदानमा ३२८ जना सांसदले ३१ अक्टोबर २०१९ मा बिनाकुनै सम्झौता युरोपेली संघ छाड्ने प्रस्तावको विपक्षमा मतदान गरेका थिए भने ३०१ पक्षमा उभिएका थिए । ब्रेक्जिट मुद्दाले बेलायतको राजनीतिमा ध्रुवीकरण भएको छ । विकसित पछिल्लो घटना क्रमसँगै ब्रेक्जिटको अनिश्चततासमेत बढेको छ । निवर्तमान प्रधानमन्त्री टेरेजा मेले ब्रेक्जिट सम्झौतामा सहमति जुटाउन नसकेपछि पदबाट राजीनामा दिन बाध्य भएकी थिइन् । मेको बहिर्गमनपछि जोन्सन गत महिना प्रधानमन्त्री निर्वाचित भएका थिए । पूर्वनिर्धारित समयतालिका अनुसार बेलायतले अक्टोबर ३१ मा युरोपेली संघ छाड्नुपर्ने छ ।
अफगानिस्तान विस्फोटमा १२ मारिए,"काबुल अफगानिस्तानको राजधानी काबुलमा फेरि बम विस्फोट गराइएको छ । सास दराक क्षेत्रमा बिहीबार भएको कार बम विस्फोटमा कम्तीमा १२ जनाको मृत्यु भएको प्रहरीलाई उद्धृत गर्दै बीबीसीले जनाएको छ । विस्फोटमा ४० घाइते छन् । अमेरिकी दूतावास रहेको क्षेत्रमा गराइएको विस्फोटमा मृत्यु हुनेमा अमेरिका र रोमानियाका एकएक तथा अफगानिस्तानका १० जना छन् । विस्फोट गराइएको स्थानमा राष्ट्रिय सुरक्षा निर्देशनालयको कार्यालय, अमेरिकी दूतावास र नेटो नेतृत्वका सेना तैनाथ थिए । विस्फोटको जिम्मा तालिवानले लिएको छ । अफगानिस्तानको लडाकु समूह तालिवान र वासिङ्टनबीच जारी वार्तामा सैद्धान्तिक सहमति भएसँगै तालिवानले बम आक्रमणलाई तीव्रता दिएका छन् ।"
नाट्यकृतिमा मध्यम वर्ग,"शिल्पी थिएटरका संस्थापकसमेत समेत घिमिरेले नै साहित्यकार कुमार नगरकोटीलाई नाटक लेखनतिर ल्याएका थिए । घिमिरेकै आग्रहमा नगरेकोटीले कोमा ः अ पोलिटिकल सेक्स लेखेका थिए, यही नाटक मञ्चनमार्फत शिल्पी थिएटरले गोठाले नाटकघर उद्घाटन गरेको थियो । पुस्तक लोकार्पणकै क्रममा आँधीको मनोरम नृत्य को एक अंशलाई संगीता उरावले प्रस्तुत गरेकी थिइन् ।"
साथीको सम्बन्ध पहिलो,"१ गीत साथी सुशान्त केसी २ कृष्णमुर्थि तेलगु फिल्मको हिन्दी भर्सन ३ तीजको समय, छोटो फिल्म (सचिन लामिछाने) ४ जखमी रोमियो तेलगु फिल्मको हिन्दी भर्सन ५ इन्द्रेणी लोकदोहोरी टेलिभिजन कार्यक्रम"
सम्बन्ध लुकाए मात्र फिल्म,"क्रिस्टनले आफू वर्षौंदेखि यही क्षेत्रमा काम गरिरहेकाले पनि कसैसँग केही कुरा लुकाउन जरुरी नठानेको बताएकी छन् । भनेकी छन्, तर मलाई पुरातन सोच भएका केहीले यस्तो गर, उस्तो नगर, उज्ज्वल भविष्यका लागि यौनिकता लुकाउन दबाब दिइन्छ । उनीहरू केटीसँग डेट गएको हेर्न रुचाउँदैनन् र लेस्वियन भन्ने शब्दलाई त सुन्न पनि चाहन्नन् । हेटेरोसेक्सुअल त अझ परको कुरा ।"
मोफसलका नृत्यगुरू,"अर्खाखाँचीको डिभर्नाका लोकेन्द्रलाई सानैदेखि नाच्न, गाउन र मादल बजाउन मन पर्थ्यो । स्कुलका कार्यक्रममा गाउँथे र नाच्थे । भैली खेल्ने, नाटक देखाउने, कालिका र लाखेमा नाच्ने गर्थे । यसपछि पढ्ने सिलसिलामा काठमाडौं गए । तर, उनले पढाइ होइन, नृत्य सिके । त्यही सीप अहिले बुटवलमा पोखिरहेका छन् । माँझीले डुंगा खियाएर नदी वारपार गराएजस्तै उनले नाच्न सिकाएर धेरै बालबालिकालाई माथि पुर्याएका छन् । धेरैले काठमाडौंमा बसे नाम र दाम कमाइन्छ भन्छन्, उनले भने, तर मलाई आफैंले जग बसालेको बुटवलमा भ्याइनभ्याइ छ । जहिलेसम्म सक्छु, नाच्नै सिकाउँछु । लोकेन्द्रलाई गत वर्ष वरिष्ठ वाद्यवादकका रूपमा राष्ट्रिय लोक तथा दोहोरी गीत प्रतिष्ठानले सम्मान गर्यो । जिल्ला स्तरमा भने झन्डै ५० संस्थाबाट सम्मानित भएका छन् । दाम थोरै छ तर काम र सम्मान छ, उनले भने, मनोरञ्जन मात्र होइन, स्वास्थ्यका लागि पनि नाच्नुपर्छ भन्ने मान्छे बढेका छन् । यसमै खुसी छु ।"
सिने पत्रकारिता सिक्न पोखरा,"शुक्रबारको अन्तिम दिनको सेसनमा समीक्षक अनुप सुवेदीले फिल्म समीक्षाबारेको बुझाइ, सिकाइ र लेखाइका बारेमा प्रशिक्षण दिने छन् भने पर्यटन बोर्ड गण्डकी प्रदेशका प्रबन्धक सूर्य थपलियाले पर्यटन, फिल्म र फिल्म पत्रकारितासँग सम्बन्धित रही कार्यशाला सञ्चालन गर्ने छन् । पत्रकार नारायण अमृतले फिल्म पत्रकारिताको हिजोदेखि आजसम्मको अभ्यासका बारेमा आफ्ना अनुभव साझेदार गर्ने कार्यशाला आयोजक संस्थाका अध्यक्ष सन्दीप सापकोटाले जानकारी दिए ।"
प्रिन्सको बाबा सार्वजनिक,भवानी अधिकारीले रचना गरेको गीतमा प्रेम घिमिरेले संगीत दिएका छन् । गीतको भिडियो पूर्वअर्थमन्त्री तथा गीतकार शंकरप्रसाद कोइरालाले सार्वजनिक गरेका हुन् । चाँदबाघ स्कुलमा कक्षा ६ मा अध्ययनरत वर्ष १२ वर्षीय प्रिन्सको यो ते श्रो गीत हो । यसअघि दसैं र न मानामा नापिन्छ माया सार्वजनिक भइसकेका छन् ।
३३ किलो निरमसीसहित २ पक्राउ,लमजुङ (कास) मर्स्याङ्दी गाउँपालिका ३ खुदीबजारबाट प्रहरीले ३३ किलो अवैध धकिलो र निरमसीसहित २ जनालाई पक्राउ गरेको छ । गोरखाको सुलिकोट बारपाक१ का पूर्णबहादुर गुरुङ र छमबहादुर गुरुङलाई बुधबार पक्राउ गरिएको डीएसपी रवीन्द्रमान गुरुङले बताए ।
भारतबाट चोरी भएको पैसा असुल्न कठिन,"भारतमा २४ बैंकका १३२ एटीएमबाट चोरी ह्याकरले नेपालमा नेप्सको सिस्टम ह्याक गरिरहेको समयमा भारतमा २४ बैंकका १ सय ३२ एटीएम पैसा निकालेको देखिएको छ । त्यस अवधिमा ती बैंकहरूको एटीएममा नेपाली बैंकसँग सम्बधित कारोबार भएको प्रतिवेदनले देखाएको छ । उक्त अवधिमा ती एटीएमहरूमा १ हजार ७ पटक कार्ड घोटिएको भेटिएको छ । ती एटीएममा सनराइज, माछापुच्छ्रे, ग्लोबल आईएमई, जनता, एनआईसी एसिया र प्रभु बैंकका एटीएम प्रयोग भएको भेटिएको छ, प्रतिवेदनमा उल्लेख छ ।"
एटीएमबाट प्रतिदिन ६० हजार मात्र निकाल्न पाइने,कुनै मर्चेन्टले कारोबार रकमबाहेक अतिरिक्त शुल्क लिएमा कारोबारको बिल र भुक्तानी रसिदसहित कार्ड जारी गर्ने संस्थामा सम्पर्क राख्नु पनि राष्ट्र बैंकले निर्देशन दिएको छ ।
दूधको मूल्य ६ रुपैयाँ बढ्ने,"केन्द्रीय दुग्ध सहकारी संघका अध्यक्ष नारायण देवकोटाले मूल्य किसानले नै पाउने दाबी गरे । अहिले बढेको मूल्यमा सहकारीले लिँदैन । किसानलाई नै धेरैभन्दा धेरै दिनुपर्ने माग हो, उनले भने, किसानको नाममा आएको एक पैसा पनि कतै जाँदैन । डीडीसीलाई पनि सोहीअनुसार निर्णय गर्न आग्रह गरेका थियौं । देवकोटाले शतप्रशितत मूल्य पाउने दाबी गरे पनि उपभोक्ताकर्मीहरूले भने मूल्य बिचौलियाको हातमा पर्ने बताउँछन् । यसअघि १ भदौ २०७४ मा प्रतिलिटर ६ रुपैयाँ बढाइएको थियो ।"
एबीडीका परियोजनामा सुधार,एडीबीले नेपालको ऊर्जा क्षेत्रमा करिब ५५ करोड ४० लाख डलर सहायताको प्रतिबद्धता जनाएको छ । सन् २०१९ का लागि राखिएको १० करोड १२ लाख डलरमध्ये ११ करोड डलरभन्दा बढी खर्चका लागि सम्झौता भएको एडीबीले जनाएको छ । प्रसारण लाइन र वितरण सुधार परियोजनाका लागि मात्रै ७ करोड ४० अमेरिकी डलर बराबरको परियोजना कार्यान्वयनमा गएको एडीबीले जनाएको छ ।
अब विदेशी मुद्राको निक्षेपमा ऋण,"खाता डलरका साथै युरो, पाउन्ड स्टर्लिङ, अस्ट्रियन तथा क्यानेडियन डलरमा पनि खोल्न पाइने व्यवस्था निर्देशनमा छ । विदेशी बैंकबाट लिएको ऋण र यस्तो निक्षेपको अंश प्राथमिक पुँजीको शतप्रतशित मात्र हुनुपर्ने व्यवस्था राष्ट्र बैंकले गरेको छ । यस्तो निक्षेप जम्मा गर्दा कम्तीमा १० हजार डलर बराबरको रकम निक्षेप गर्नुपर्ने व्यवस्था निर्देशनमा उल्लेख छ ।"
'सहकारीको रकम उत्पादनमा लगाउनुस्',"अबको दिशा समृद्धि, विकासकै दिशा हो । यसकारण सहकारीको स्रोत उत्पादनमा लगाउनुस्, उनले भनिन् । बिहीबार काठमाडौंमा आयोजित कार्यक्रममा मन्त्री अर्यालले यस्तो बताएकी हुन् । सहकारीलाई अब उत्पादनमा लगानी गर्नुस् भन्दा मन्त्रीले कुरा नबुझेको कुरा अभियन्ताबाट आएको भन्दै आफूले सहकारी क्षेत्रलाई राम्ररी बुझेकै कारण उत्पादनमा लाग्न आग्रह गरेको उनले बताइन् ।"
एलजी नयाँ ओएलईडी टीभी,काठमाडौं (कास) एलजीले नयाँ एलजी ओएलईडी टीभी सार्वजनिक गरेको छ । यसको मोटाइ ४३३ एमएम रहेको छ । यसमा एलजी एआई थिंक रहेको विशेषताले गुगल एसिस्टेन्ट र एमाजोन एलेक्साजस्ता सुविधा उपलब्ध गराउने जानकारी प्रेस विज्ञप्तिमा उल्लेख छ । नानोसेल टेक्नोलोजीको विस्तृत रङ छनोटले यसलाई उन्नत गर्छ । यो एकनाशको आकारको छ र यसले दृश्यको भिन्न अनुभव तथा गुणस्तर सुनिश्चित गर्छ ।
सिटीजन लाइफ ईसेवा सम्झौता,काठमाडौं (कास) सिटिजन लाइफ इन्स्योरेन्स कम्पनी लिमिटेडले अनलाइन पेमेन्ट कम्पनी ईसेवासँग बिहीबार सम्झौता गरेको छ । सिटिजन लाइफ इन्स्योरेन्सका प्रमुख कार्यकारी अधिकृत पोषकराज पौडेल तथा प्रमुख सञ्चालन अधिकृत दशरथमनि खड्का र ईसेवाका कार्यकारी अधिकृत सुभाष सापकोटाबीच सम्झौता भएको छ । सम्झौता अनुसारे ईसेवा अनलाइन पेमेन्टमार्फत बिमा शुल्क भुक्तानीका लागि सहज र सरल भएको र सिटिजन लाइफका उपभोक्ताहरूलाई थप नयाँ सुविधा प्रदान गरेको प्रेस विज्ञप्तिमा उल्लेख छ ।
टीसीएलको थाइल्यान्डको अफर,"काठमाडौं (कास) विश्वको टप टु टीभी ब्रान्ड टीसीएएले चाडपर्वलाई लक्षित गरी बडा अफर, थाइल्यान्डको अफर को योजना ल्याएको छ । यो योजनामा टीसीएल ब्रान्डका उत्पादनहरू एलईडी टीभी, चेस्ट फ्रिजर, एयर कन्डिस्नर, वाटर डिस्पेन्सर र वासिङ मेसिनको खरिदमा नगद छुटका साथै लक्की ड्रमार्फत एक ग्राहकलाई थाइल्यान्ड प्याकेज जित्न सक्ने अवसर रहेको प्रेस विज्ञप्तिमा जनाइएको छ । यो ग्राहक योजना देशभर रहेको टीसीएलको आउटलेटहरूबाट भदौ १९ गतेदेखि सीमित अवधिका लागि लागू हुने जनाइएको छ ।"
इन्भेस्टमेन्ट र सेलपेबीच सम्झौता,काठमाडौं (कास) नेपाल इन्भेस्टमेन्ट बैंक लिमिटेडले भर्खरै सञ्चालनमा आएको नेपाल राष्ट्र बैंकद्वारा अनुमति प्राप्त भुक्तानी सेवा प्रदायक सेल पेसँग बिहीबार सहकार्य गरेको छ । बैंकले आफ्ना ग्राहकहरूमा नेपालमा डिजिटल भुक्तानी र रकम स्थान्तान्तरण सेवा प्रवर्द्धन गर्न सम्झौता भएको प्रेस विज्ञप्तिमा उल्लेख छ । बैंकका प्रमुख कार्यकारी अधिकृत ज्योति पाण्डे र आईएमएस ग्रुपका प्रमुख कार्यकारी अधिकृत दिकेश मल्होत्राले सम्झौतामा हस्ताक्षर गरेका छन् ।
सिटी एक्सप्रेस कनेक्ट आईपीएसमा आबद्ध,काठमाडौं (कास) सिटी एक्सप्रेस मनी ट्रान्सफर र नेपाल क्लियरिङ हाउसबीच अन्तर बैंक भुक्तानी प्रणाली सेवा सञ्चालन गर्ने सम्झौता भएको छ । सेवा बिहीबारबाटै सुरु भएको जनाइएको छ । उक्त भुक्तानी प्रणाली सेवा प्रणाली क्लियरिङ हाउसको कनेक्ट आईपीएसमार्फत ८० भन्दा बढी बैंक तथा वित्तीय संस्थाहरूबाट हुने प्रेस विज्ञप्तिमा भनिएको छ । सो सेवाअन्तर्गत सिटी एक्सप्रेस मनी ट्रान्सफरबाट रेमिट्यान्स कारोबारहरू कनेक्ट आईपीसी ईपेमेन्टमार्फत रियलटाइम र एनसीएचएलअनुरूप बैंक भुक्तानी कार्य सहज हुने जनाएको छ ।
रामेछापमा सनराइज बैंकको शाखा,काठमाडौं (कास) सनराइज बैंकले रामेछापको मन्थलीमा १२२ औं शाखा बिहीबारबाट सञ्चालनमा ल्याएको छ । बिहीबार आयोजित एक समारोहका बीच मन्थली नगरपालिकाका मेयर रमेशकुमार बस्नेत र बैंकका प्रमुख कार्यकारी अधिकृत रमेश कुमारलगायतले संयुक्त रूपमा शाखा उद्घाटन गरे ।
सीजीको थाइल्यान्ड स्किम,"काठमाडौं (कास) सीजीले चाडपर्व लक्षित ग्राहकहरूका लागि सीजीसँग उत्साह उमंग, थाइल्यान्ड जाउँ परिवारसँग स्किम शुक्रबादेखि बजारमा ल्याउने भएको छ । स्किमअनुसार सीजी ब्रान्डको प्रत्येक होम अप्लायन्सको खरिदमा थुप्रै आकर्षक स्योर सट उपहारहरू प्राप्त गर्न सकिने प्रेस विज्ञप्तिमा बताइएको छ । प्रत्येक टीभी र रेफ्रिजिरेटरको खरिदमा २९ प्रतिशतसम्मको महा क्यास ब्याक पाउन सकिनेछ । त्यसैगरी लक्की ड्रमार्फत बम्परमा ५ जोडीलाई थाइल्यान्ड घुम्ने सुवर्ण अवसर मिल्नेछ । सीजीको सामान खरिद गरी उपभोक्ताले ३४३४३ मा एसएमएसमार्फत बम्पर उपहारका लागि सहभागिता जनाउन सकिनेछ । यो योजना भदौ २० गतेदेखि सीमित अवधिका लागि देशभर लागू गरिएको जनाइएको छ ।"
यतीले सगरमाथाको फोहोर उठाउने,"काठमाडौं (कास) यती एयरलाइन्सले सेप्टेम्बर २०१९ मा सगरमाथाको ३० टन पुनर्प्रयोग गर्न मिल्ने फोहोर एयरलिफ्ट गरेर काठमाडौं ल्याउने भएको छ । सगरमाथा सफाइ अभियानका साझेदार संस्थाहरू सगरमाथा प्रदूषण नियन्त्रण समिति, हिमालय क्लब लुक्ला र खुम्बु पासाङ ल्हामु गाउँपालिकाले सगरमाथा क्षेत्रबाट नकुहिने फोहोर संकलन गर्नेछन् । संकलित फोहोर तारा एयरमार्फत लुक्लास्थित तेन्जिङ हिलारी विमानस्थलबाट एयरलिफ्ट गरी काठमाडौं ल्याइने जनाएको छ । ल्याइएको फोहोर ब्लु वेस्ट टु भ्यालु ले त्रिभुवन विमानस्थलबाट संकलन गरी पुनर्प्रयोगका लागि प्रशोधन गर्नेछ ।"
तेस्रो कमिक कन अर्को साता,"काठडमौं (कास) तेस्रो वार्षिक कमिक कन नेपाल भदौ २७ र २८ गते हेरिटेज गार्डेन, सानेपामा आयोजना हुने भएको छ । कमिक कन नेपालले कला, संगीत, गेमिङ र साहित्यको संसारमार्फत पप संस्कृति समुदायलाई एकीकृत गर्ने उद्देश्य लिएर नेपालमा हरेक वर्ष कमिक कन सम्मेलन आयोजना गर्ने गरेको प्रेस विज्ञप्तिमा उल्लेख छ । ४ विधाका विजेताहरू (कसप्ले, गेमिङ, आर्ट र एएमभी) का लागि ४ लाख ५० हजार रुपैयाँ नगद पुरस्कार प्रदान गरिनेछ । जिरोस्टार, होन्डाद्वारा र ड्रिम स्टार इम्पेक्स, ओहाना, सुप्रिम एनिमे मार्ट र फ्यानटेक नेपालको सहयोगमा कार्यक्रम आयोजना हुन लागेको हो ।"
संस्थानको दूध संकलनमा कमी,"हाल विराटनगरमा जम्मा भइरहेको दैनिक ३० हजार दूधमध्ये करिब १२ हजार लिटर दूध र दुधजन्य पदार्थ स्थानीय बजारमा खपत हुने गरेको छ । आयोजनाले स्थानीय बजारमा ८ हजार लिटर दूध बिक्री गर्छ । करिब २ हजार लिटरको दही र २ हजार लिटरको पनीर, आइसक्रियमजस्ता पदार्थ बनाएर बिक्री गर्ने गरिएको छ । बाँकी दूध काठमाडौं आपूर्ति गर्ने गरिएको आयोजकनाका गुण नियन्त्रण शाखा प्रमुख दामोदर ढकालले बताए । आयोजनामा १ लाख ५ हजार लिटर दूध जम्मा गर्ने क्षमता छ । दूधमा प्रदेश १ आत्मनिर्भर रहेको उल्लेख गर्दै आयोजनाका निमित्त प्रमुख गौतमले पछिल्लो समय किसानले उत्पादन गरेको दूध निजी डेरीतिर बढी जान थालेकाले संस्थानको संकलन परिमाणमा कमी आएको बताए ।"
चीनअमेरिका व्यापार वार्ता अक्टोबरमा,"अमेरिकी पक्षको निमन्त्रणामा चिनियाँ कम्युनिस्ट पार्टी केन्द्रीय समिति राजनीतिक ब्युरोका सदस्य, चीनका उपप्रधानमन्त्री लिउ हले अमेरिकी व्यापार प्रतिनिधि रोबर्ट लाइटहाइजर र अर्थमन्त्री स्टेभेन नुचिनबीच टेलिफोन वार्ता भएको हो ।चिनियाँ सञ्चारमाध्यमहरूका अनुसार तेह्रौं चरणको आर्थिक व्यापारिक उच्चस्तरीय वार्ताका लागि दुवै पक्षले सहमति जनाएका छन् । वार्ताको वातावरण बनाउन आपसी सम्पर्क कायम राख्ने र दुवै पक्षले व्यावहारिक कदम चाल्दै जाने सहमति जनाएका छन् । जापानको ओसाकामा चिनियाँ राष्ट्रपति सी चिनफिङ र अमेरिकी राष्ट्रपति डोनाल्ड ट्रम्पबीचको वार्तापछि व्यापारिक युद्धविराम भएको थियो । तर साङ्हाई वार्ता बिनानिष्कर्ष टुंगिएसँगै अमेरिकाले चीनबाट आयात हुने सामग्रीमा भन्सार कर थपेर पुनः व्यापारिक संघर्षलाई निरन्तरता दिएको थियो । चीनले पनि सोहीबमोजिम भन्सार कर थपेपछि स्थिति जटिल बन्दै गएको हो । यसअघि गत सेप्टेम्बरको १ तारिखमा अमेरिकी भन्सार करका विरुद्ध चीनले विश्व व्यापार संगठनमा उजुरी हालेको छ ।"
पर्यटक लोभ्याउन वाटर पार्क,"भैरहवालुम्बिनीमा पर्यटकको आगमन बढे पनि बसाइ अवधि भने बढ्न सकेको छैन, उनले भने, यस क्षेत्रमा आउने पर्यटकका लागि नयाँ स्थल र उनीहरूको बसाइ अवधि लम्याउन यो पार्क सहयोगी बन्नेछ । पार्क निर्माणको दोस्रो चरणमा हिमालको आनन्द आउने गरी पार्कभित्रै संरचना तयार हुनेछन् । भित्रै हिमपात (स्नोफल) को दृश्य हुनेछ । बाहिर ४४४५ डिग्रीको तापक्रम हुँदा पार्कभित्र ज्याकेट लगाएर घुम्नुपर्ने बनाउने योजनामा हामी लागेका छौं, उनले भने, नदी किनारको छेउमा रेल सञ्चालन गरेर पर्यटकलाई रेलयात्राको मनोरञ्जन पनि दिइनेछ ।"
तीजकै दिन पुछियो सिउँदो,"जे जसरी जानुभयो, चाँडै फर्कनुहोला भन्ने थियो । एक्कासि यस्तो दुःखद खबर आयो, भाइ बलरामले भने । आफन्तका अनुसार घर बनाउँदाको ३५ लाखभन्दा धेरै ऋण छ । पहिलो तला पूरा गरे पनि दोस्रो तलाको काम बाँकी छ । साइँला र कान्छा भाइ पनि सेनामै जागिरे थिए । तीनै छोराले बुबा गुञ्जबहादुरको पथ पछ्याएका थिए । ठूलो छोरो जन्म्यो भन्ने सुनेपछि बिदा लिएर आएँ, त्यसपछि जागिरमा फर्किनँ । आज त्यही छोरो मलाई कहिल्यै नभेट्ने गरेर गयो, ७८ वर्षे गुञ्जबहादुरले आँसु टिलपिल पार्दै भने । थापाका दुई भाइ छोरा छन् । जेठा छोरा दुबईमा छन् । पत्नी लक्ष्मी र आमा चित्रकुमारी रुँदारुँदै बेहोस हुन्छन् । कान्छा छोरा रञ्जितलाई उनीहरूलाई सम्झाउन मुस्किल परेको छ । जेठा रमेश दुबईबाट हिँडिसकेका छन् ।"
नाडलको प्रतिद्वन्द्वी बेरेटिनी,"आर्थर एस स्टेडियममा पहिलो सेटमा ५२ ले अग्रता लिएर पनि त्यसलाई गुमाएका बेरेटिनीले त्यसपछि भने खेल आफ्नो पक्षमा पारे । पहिलोपल्ट ग्रान्ड स्लाम टेनिसको क्वाटरफाइनल खेलिरहेका उनले भने, आजको खेल जित्न सकेकामा म भाग्यमानी छु । खेलमा मैले वास्तवमै गर्व गर्नुपर्छ । पराजित मोनफिल्सले प्रतिक्रिया दिए, यहाँ बिताएको दुई सातालाई लिएर म सकारात्मक छु । आजको खेल निकै गाह्रो रह्यो ।"
स्मिथको दोहोरो शतक,अस्ट्रेलियाले एजबास्टनको पहिलो टेस्ट २ सय ५१ रनले जित्दा स्मिथले १ सय ४४ र १ सय ४२ रन बनाएका थिए । बल टेम्परिङ काण्डमा परेपछि १२ महिना प्रतिबन्धमा बिताएयता पहिलोपल्ट शृंखलामा खेलिरहेका स्मिथले लर्ड्सको दोस्रो टेस्टमा ९२ रन बनाएपछि आर्चरको बलमा ढलेका थिए । बुधबार वर्षाका कारण प्रभावित हुँदा अस्ट्रेलिया १७०३ को स्थितिमा थियो । स्मिथले ६० रनबाट दिनको खेल सुरु गरेका हुन् ।
लोगो र मस्कट मनास्लु पुर्याइने,"मनास्लुको चुचुरोमा पुर्याएको ब्यानरलाई सागको उद्घाटन समारोहमा हस्तान्तरण गर्ने प्रकाशले बताए । सेप्टेम्बर तेस्रो साता प्रकाश मनास्लु आरोहण गर्ने तयारीमा छन् । रामेछाप निवासी २८ वर्षीय प्रकाशले सर्वोच्च शिखर सगरमाथा, अमादब्लम र आइल्यान्ड पिकको ११ पटक सफल आरोहण गरिसकेका छन् ।"
पुजन र श्रेयालाई स्वर्ण,उपत्यकाका २० स्कुलको सहभागिता रहेको प्रतियोगितामा छात्र ५० केजीमा आयोजकका मनग्य कोइराला र छात्रा २० केजीमा चाँदबागकी श्रीयाक्षी खत्रीले स्वर्ण जिते । मनग्यले प्राक्सिसका नितेश राईलाई र श्रीयाक्षीले गोल्डेनपिककी सोफिया कुँवरलाई हराए । विभिन्न स्कुलका खेलाडीले १९ स्वर्ण लागि प्रतिस्पर्धा गरेका थिए । ५ स्वर्णसहित नव ज्ञानभूमि टिम च्याम्पियन बन्दा ३ स्वर्ण जितेको चाँदबाग दोस्रो र २ स्वर्ण जितेको ्बाँसबारी स्कुल तेस्रो भए । चाँदबागका पुजन तामाङ र इमानियोल डोजोकी एन्जल गुरुङ उत्कृष्ट खेलाडी घोषित भए ।
एसियन क्वाटरफाइनलमा,"काठमाडौं (कास) एआईए र एसियन पब्लिक १० औं प्याब्सन मध्यक्षेत्रीय बास्केटबलको सिनियर ब्वाइजतर्फ क्वाटरफाइनलमा पुगेका छन् । बिहीबार एआईएले स्वप्न वाटिकालाई ३३२६ स्कोरले पराजित गर्यो । एआईएका कविन मगरले १३ स्कोर गरे । नरेन्द्रको १२ स्कोरमा एसियनले अक्सिडेन्टललाई ४७२७ ले हरायो । न्यु समिटले केइएसलाई ६५४४, काठमाडौं जेभियरले सेवा सदनलाई ४६१७, हेम्सले मैतीदेवीलाई २८१४, सेन्ट पाउलले न्यु डनबस्कोलाई २७१६, स्पाङ्गेलले लिटिल फ्लावरलाई ३३१० र चैतन्यले सूर्योदयलाई १७१३ स्कोरले हराउँदै क्वाटरफाइनल स्थान सुरक्षित गरे । समिटका सशांक मगरले ४०, काठमाडौं जेभियरका रोहन दासले २०, हेम्सका प्रवेश गुरुङले ५, सेन्ट पाउलका सिबेन थापा मगरले ११, स्पाङ्गेलका रोहित बलामीले ११ र चैतन्यका समिर लम्सालले ८ स्कोर गरे ।"
रोशन र अस्मिता उत्कृष्ट,काठमाडौं (कास) सीसीआरसी र साइपाल एकेडेमी बिहीबार नवौं बर्नहार्ट कप अन्तरकलेज बास्केटबल च्याम्पियन भएका छन् । ब्वाइज फाइनलमा सीसीआरसीले ट्रिनिटीलाई ६७४६ ले पराजित गर्यो । सीसीआरसीका रोशन श्रेष्ठले १५ स्कोर जोडे । गर्ल्सको फाइनलमा साइपालले जेभियरलाई ५८२९ ले हराउँदै उपाधि रक्षा गर्यो । साइपालकी अस्मिता थापाले १५ स्कोर गरिन् । काठमाडौं बर्नहार्ट कलेजद्वारा आयोजित प्रतियोगिताको ब्वाइजमा सीसीआरसीका रोशन श्रेष्ठ र गर्ल्समा साइपालकी अस्मिता थापा मोस्ट भ्यालुएबल प्लेयर भए ।
न्यु समिट र टेक्सस विजयी,काठमाडौं (कास) आयोजक न्यु समिट र टेक्सस दोस्रो टीयू बीएससी सीएसआईटी अन्तरकलेज बास्केटबलको ब्वाइजतर्फ सेमिफाइनल पुगेका छन् । न्यु समिटले पाटन बहुमुखी क्याम्पसलाई ४७१८ ले पराजित गर्यो । समिटका सुशान्त घिमिरेले १६ स्कोर जोडे । टेक्ससले निस्टलाई ४८२३ ले हरायो । टेक्ससका मानाङ तामाङले २१ स्कोर गरे । सगरमाथाले एसीएचएसलाई ४५३२ र बर्नहार्टले एसएमटीलाई ५५३५ हराएर सेमिफाइनल सुरक्षित गरे ।
ओलम्पिक चुनाव स्थगित,चारवर्षे कार्यकालका लागि यसपालि अध्यक्षको लागि उनै श्रेष्ठद्वयले उम्मेदवारी दर्ता गरेका थिए । महासचिवमा जीवनराम निकट नीलेन्द्रराज श्रेष्ठ र उमेशलाल पक्षबाट पुरेन्द्रविक्रम लाखे उम्मेदवार छन् । ओलम्पिक कमिटीमा २७ संघका ११ प्रतिनिधि मतदाता रहने व्यवस्था छ । यसैपल्ट तीन पद थपेर कार्यसमितिलाई १९ सदस्यीय हुने बनाइएको छ । त्यसमा २६ प्रतिनिधिले उम्मेदवारी दिएका छन् ।
"श्रीलंकासँगको खेल, डायसको लिगेसी",जुलाईमा मलेसियामा एसीसी यू१९ इस्टर्न रिजन जितेयता नेपाली यू१९ टोलीले पहिलोपल्ट अन्तर्राष्ट्रिय प्रतियोगितामा खेलिरहेको छ । नेपालले एसीसी यू१९ कपमा खेल्नुअघि श्रीलंकामा स्थानीय टोलीसँग तीन अभ्यास खेल खेलेको थियो । नेपाललाई त्यहाँ खेल्ने चाँजोपाँजो श्रीलंका क्रिकेट बोर्डले नै मिलाइदिएको हो । त्यसमा मुख्य गरी आसिफ र रितको ब्याट नै खुलेको थियो । दुबै ब्याट्सम्यानलाई डायसको टिप्स श्रीलंकासँगको खेल अगाडि आएको छ ।
भारत पराजित,"त्यस्तै, विश्वकपको एसियाली छनोटको अन्य समूहको प्रतिस्पर्धामा माल्दिभ्सले ग्वामलाई अवेमा १० ले हरायो । उत्तर कोरियाले लेबनानलाई २०, मंगोलियाले म्यान्मारलाई १०, सिरियाले फिलिपन्सलाई ५२, मलेसियाले इन्डोनेसियालाई ३२ ले पराजित गरे । सिंगापुर र यमनले २२, कम्बोडिया र हङकङले ११, थाइल्यान्ड र भियतनामले गोलरहित नतिजा निकाल्दै अंक बाँडे । प्यालेस्टाइनले उज्वेकिस्तानलाई २० ले र ताजकिस्तानले किर्गिस्तानलाई १० ले पराजित गर्दै आफ्नो समूहमा सफल सुरुआत गरेका छन् ।"
शाहको नाममा पहिलो अफगानी शतक,"अफगानिस्तानले सन् २०१८ मा भारतसँग पहिलो टेस्ट खेलेको थियो, जुन दुई दिनमै अफगानिस्तानले भारतलाई सुम्पिएको थियो । यसै वर्ष अफगानिस्तानले आयरल्यान्डलाई पराजित गरी टेस्टमा पहिलो जित हात पारेको थियो । शाहले त्यस खेलमा दुई अर्धशतक बनाउँदा पहिलो इनिङ्समा ९८ रन बनाए । उनले नइम हसनलाई चौका प्रहार गर्दै बिहीबार आफ्नो शतक पूरा गरे । त्यसको अर्को बलमा उनी आउट भए । शाहले १ सय ८७ बलको इनिङ्समा १० चौका र २ छक्का प्रहार गरे ।"
ब्रान्ड मोह,:
बलियो ज्यान स्वस्थ शरीर,बिजु महर्जन : _
ओल्ड टाउन स्टार,एजेन्सीको सहयोगमा
आइफोनमा पेन्सिल !,आगामी आइफोनको डिजाइन भन्दै सार्वजनिक गरिएका केही तस्बिरमा भने आइफोनमा छुट्टै पेन राख्नका लागि होल्डरजस्तो देखिन्छ । आगामी आइफोनमा सामसङको नोटमा एसपेन आएजस्तै कुनै पेन्सिल आउन सक्ने अपेक्षा छ । यसबाहेक आगामी आइफोनमा क्यामेरा र फेस आईडीमा पनि केही परिवर्तन हुने अपेक्षा गरिएको छ । आइफोनमा यस पटक वाइड एंगल क्यामेरामा सुधार हुन सक्छ । अहिले एप्पल पेन्सिलले आइप्याड मात्रै सपोर्ट गर्छ ।
लाइक संख्या हटाउने,फेसबुकले लाइक संख्या देखिने फिचर हटायो भने पोस्टहरूमा रिक्याक्सनहरूको संकेत मात्रै देखिने छ । लाइक संख्या देखाउँदा यसको नम्बरका आधारमा मानिसहरूबीच धारणा परिवर्तनको समस्या देखिएको भन्दै इन्स्टाग्रामले पनि यस्तै फिचर परीक्षण गरिरहेको छ । इन्स्टाग्रामले केही प्रयोगकर्तामाझ गरेको लाइक संख्या हटाउने परीक्षण हाल बढाउँदै प्रयोगकर्तामाझ फैलाएको छ ।
लयबिनाको आवाज,"फिल्ममा भयंकर लामा एक्सन सिक्वेन्स छन् । जसको कोरियोग्राफी राम्रो छ । तर, आकाशमै उडेर फाइट खेल्न थालेपछि भने यो पनि खेरै जान्छ । असान्दर्भिक गीतहरू र नचाहिँदा ट्वीस्टहरूले फिल्मलाई खत्तम पारेका छन् । बाहुबली योभन्दा भव्य थियो तर त्यसको कल्पनाशीलता पनि उत्तिकै भव्य थियो । साहो खाली आवरणमा भव्य छ, सारमा खोक्रो । तमिल र तेलगुका धुमधडाकावाला एक्सन फिल्मलाई नै फरक लोकेसनमा लगेर खिचिएजस्तो । खाली भाँडा धेरै बजेजस्तो यसको आवाज त चर्को छ तर त्यसको कुनै लय छैन ।"

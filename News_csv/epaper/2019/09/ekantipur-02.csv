शीर्षक,विवरण
बैंकको साइबर सुरक्षा नाजुक,चिप प्रयोगकर्ताको तथ्यांक सुरक्षाका लागि एटीएममा राखिने एउटा उपकरण हो । यसमा कार्डवालाको हस्ताक्षरलगायत अन्य धेरै विवरण समावेश हुन्छ । यस्तो कार्डमार्फत रकम निकाल्दा मेसिनले ग्राहकको धेरै विवरण प्रमाणीकरण गर्ने भएकाले सामान्य कार्डभन्दा बढी सुरक्षित मानिन्छ ।
सर्वसाधारणको रकम 'सुरक्षित',"अध्ययन समिति गठनशनिबारको घटनाको सत्यतथ्य अध्ययन गर्न राष्ट्र बैंकले एक समिति गठन गरेको छ । राष्ट्र बैंकका भुक्तानी प्रणाली विभाग प्रमुख मि श्रको संयोजकत्वमा गठित उक्त समितिलाई तीन दिनभित्र प्रतिवेदन बुझाउन भनिएको छ । सोही निर्देशनअनुसार समितिको आइतबार नै बैठक बसेको छ । समितिका सदस्यमा राष्ट्र बैंक सूचना प्रविधि विभाग प्रमुख, सुपरिवेक्षण विभाग प्रमुख, नेप्स र नेपाल बैंकर्स संघका प्रतिनिधि छन् । समितिको प्रतिवेदनका आधारमा थप प्रक्रिया अघि बढाइने डेपुटी गभर्नर सिवाकोटीले बताए ।"
५ घण्टामा १५ सयपल्ट,प्रहरीको प्रारम्भिक बयानबाट उनीहरू चीनबाट नै योजना बनाएर एटीएम ह्याक गरेर रकम लुट्नकै लागि आएको देखिन्छ । डीएसपी बोगटीले हाई टेक प्रविधि प्रयोग गरेर चीनमै डाटा कोड चोरी गरेर मात्रै उनीहरू नेपाल आएको देखिन्छ । उनीहरूले बैंकको मुख्य सर्भरलाई समेत बाइपास गरेर रकम निकालेको देखिन्छ । प्रहरीका अनुसार पक्राउ परेका ५ मध्ये ४ जना बारम्बार चीनबाट कम्बोडिया पुगेको ट्राभल हिस्ट्री देखिन्छ । प्रहरीले उनीहरूको साथबाट बरामद गरेका प्रविधिको प्रयोग के कसरी हुने रहेछ भन्नेबारे अध्ययन गरिरहेको छ । तर प्रारम्भिक बयानमा एक चिनियाँले आफूहरूले अरू कसैले दिएर पठाएको कोड नै भिसाकार्डमा राखेर प्रयोग गरेको र रकम निकालेबापत कमिसन पाउने गरी काम गरेको बयान दिएका छन् । प्रहरीले यही बयानका आधारमा ठूलै गिरोहको संलग्नता र योजनामा एटीएम ह्याकको काम भएको अनुमान गरेको छ । अनुसन्धानमा संलग्न एक प्रहरीले यो घटनाबाट बैंकहरूले आफ्नो सुरक्षा प्रणालीबारे पुनर्विचार गर्ने बेला आएको बताए । पक्राउ परेकाहरूलाई बैंकिङ कसुरमा मुद्दा चलाउने गरी प्रहरीले उच्च अदालत पाटनबाट थुनामा राख्ने म्याद लिइसकेको छ ।
ईपीजीमा थप अन्योल,"दिल्लीस्थित थिंक ट्यांक आईडीएसएका सिनियर फेलो निहार नायकले कोसियारीको राज्यपाल नियुक्तिले ईपीजीको प्रतिवेदन सार्वजनिक हुने विषयमा तात्त्विक फरक नपार्ने बताए । सत्तारूढ दलका वरिष्ठ नेता भएकाले चाहेर पनि धेरै दबाब दिन मिल्दैनथ्यो, बरु महाराष्ट्रजस्तो महत्त्वपूर्ण राज्यको राज्यपालको पदीय हैसियतलाई हेर्ने हो भने अब भने उहाँले प्रभाव पार्न सक्नुहुन्छ, नायकले भने ।"
एयरबस प्रतिवेदन ४ महिनादेखि गुपचुप,वाइडबढी खरिदका विषयमा प्रतिनिधिसभाको लेखा समितिले गत मंसिर २६ मा कांग्रेस सांसद राजेन्द्रकुमार केसीको संयोजकत्वमा ७ सदस्यीय छानबिन उपसमिति बनाएको थियो । उपसमितिले गत पुस १८ गते नै प्रतिवेदन तयार गरेर समितिलाई बुझाएको थियो । समितिले सरकार र अख्तियारलाई बुझाएको प्रतिवेदनमाथि अख्तियार दुरुपयोग अनुसन्धान आयोगले अध्ययन गरिरहेको छ । अन्तर्राष्ट्रिय समितिले भने लामो समय लगाएर निगमको समग्र विषयमा प्रतिवेदन तयार गरेको थियो ।
समातिए मिटर ब्याजका नाइके,कान्तिपुरलाई प्राप्त कागजातअनुसार उनले १ सय ९९ जनालाई ऋण दिएको देखिन्छ । प्रदेशीमाथिको अनुसन्धानमा कुनै कसर बाँकी नराखिने प्रदेश २ का डीआईजी प्रद्युम्न कार्कीले बताए ।
गरगहना चाहिन्न बरिलै,"रेडियो जागरणले एक साताअघि आयोजना गरेको कार्यक्रम तथा प्रतियोगितामा गरगहनारहित तीज हुनुपर्नेमा सहभागीले जोड दिए । महिला सशक्तीकरणको उच्च विन्दुमा पुगेपछि महँगा गरगहना र भडकिला लुगा लगाउन आफैं छोड्ने छन्, तीज विशेष कार्यक्रमकी संयोजक रिमा बीसीले भनिन्, त्यस बेलासम्मका लागि तीजलाई साधारण, मौलिक र सबैले मनाउन सक्ने बनाउन गरगहना त्यागौं, तीज मनाऔं अभियान चलाएका हौं । राजनीतिमा क्रियाशील महिलाले पहिल्यैदेखि तीजलाई गरगहनारहित मनाए पनि साधारण महिलालाई त्यसमा सहभागी गराउन नसकिएको अधिकारकर्मी सावित्रा अर्यालले बताइन् ।"
असमका एक लाख नेपालीभाषी 'अनागरिक',"संविधानले सबै जाति र समुदायलाई समान अधिकार प्रत्याभूत गरेको छ । तर, गोर्खा जातिले संविधानअनुसार कुनै पनि अधिकार पाउन सकेका छैनन् । गुवाहटी विश्वविद्यालयका सहप्राध्यापक डा खगेन शर्माले भारतमा गोर्खाहरूको इतिहास वर्षौं पुरानो भए पनि उनीहरूलाई भारतले नेपालबाट आएको ठानेर उपेक्षा गर्ने गरेको गुनासो गरे । अरू जातिसरह सेवा सुविधा पाउन सकेको छैन गोर्खा समुदायले, शर्माले भने, नागरिकतामा प्रश्नचिह्न छ ।भारतका गोर्खाहरूको हक अधिकारका लागि स्थापित भारतीय गोर्खा परिसंघका राष्ट्रिय अध्यक्ष डा मुनिष तामाङले विदेशी लाञ्छनाकै कारण एनआरसीको सूचीमा लाखभन्दा बढी गोर्खाहरू वञ्चित भएको बताए । नेपाली भाषा बोल्नु नै हाम्रा लागि दुर्भाग्य बन्यो, तामाङले भने, नेपाली बोल्दैमा नेपालबाट आएर बसेका ठान्नु भारतको गल्ती हो ।"
चिकित्सा विद्यार्थी आन्दोलित,"मेडिकल शिक्षालाई सुधार र व्यवस्थित गर्न चिकित्सा शिक्षा आयोग स्थापना, सञ्चालनको प्रावधानसहित ऐन जारी गरिएको थियो । ऐनको व्यवस्थाबमोजिम आयोग गठन हुन सकेको छैन । आयोगको कार्यकारी प्रमुख रहने उपाध्यक्ष नियुक्तिका लागि छनोट समितिले ३ जनाको नाम सिफारिस गरेको छ । सरकारले उपाध्यक्ष नियुक्ति गर्न सकेको छैन । आयोगले पूर्णता नपाउँदा ऐनको व्यवस्थाअनुसार एकीकृत प्रवेश परीक्षा, भर्ना, छात्रवृत्ति, शुल्क निर्धारणलगायत काम हुन नसकेको हो । आयोगले अर्को व्यवस्था नहुँदासम्मका लागि नीतिगत निर्णय नगर्न र पहिलेकै प्रक्रियाअुसार अघि बढ्न शिक्षण संस्थाहरूलाई निर्देशन दिएको छ । सोही कारण देखाउँदै शिक्षण संस्थाहरूले पुरानै प्रक्रियाअनुसार प्रवेश परीक्षा, भर्ना कार्यक्रम अघि बढाएको जनाएका छन् । संघर्ष समितिले भदौ १० गते नै सरोकारवालाबीच अन्तरक्रिया गरेर आन्दोलनको कार्यक्रमसहित चेतावनी दिएको थियो । मेडिकल कलेजका शैक्षिक तथा प्रशासनिक कार्य ठप्प पार्ने र राजधानीमा विशाल स्वास्थ्य प्रदर्शन गर्ने चेतावनीसमेत समितिले दिएको छ । आयोगले पूर्णता नपाएको र विश्वविद्यालयहरूले अनुगमननियमन नगरेको मौकामा मेडिकल कलेजहरूमा बेथिति र अराजकता बढेको विद्यार्थीले गुनासो गरे ।"
साझा अधिकारमा विवाद,"त्यस्तै प्रदेश तथा स्थानीय तहबीच समन्वय गर्न प्रदेश समन्वय परिषद् र संघ, प्रदेश तथा अन्तरप्रदेशबीचको विवाद समाधान गर्न अन्तरप्रदेश परिषदको व्यवस्था गरिएको छ । संविधानको अनुसूची ७ मा संघ र प्रदेशबीच २५ वटा विषय र अनुसूची ७ मा तीन तहका साझा अधिकारको सूचीमा १५ वटा विषय समावेश छन् । संविधान जारी भएको करिब ४ वर्ष हुन लाग्दा पनि अझै साझा अधिकार सूचीमा रहेका विषयको कार्यान्वयन, अनुगमन, नियमन, समन्वय, विवाद निरूपणबारे कानुन बन्न सकेको छैन ।"
कांग्रेसमा हिन्दु राष्ट्रको बहस चर्कंदै,"यो मुद्दाले पार्टीभित्रका अल्पसंख्यक मुस्लिम र जनजाति भडकिन सक्ने भयले नेतृत्व तहले मुख खोल्न सकेका छैनन् । केन्द्रीय कार्यसमिति बैठकमा सदस्य फरमुल्लाह मन्सुरले हिन्दु धर्मको मुद्दालाई उठाएको भन्दै नेताद्वय कोइराला (शशांक र शेखर) प्रति आक्रामक बनेका थिए । जिन्दगीभर व्यवसाय गरेर बाबुआमाको विरासतबाट राजनीतिमा आएकाहरूले यस्तो मुद्दा उठाउन नहुने भन्दै उनी आक्रामक ढंगबाट प्रस्तुत भएका थिए । केन्द्रीय कार्यसमितिमा गैरहिन्दुको प्रतिनिधित्व गर्ने नेताहरू पार्टीभित्र उठिरहेको यस्तो बहसप्रति चिन्तित छन् । सबै जातजाति र समुदायलाई सन्तुलनमा राख्न सक्यो भने त हिन्दु मुद्दाले फाइदा पुर्याउला, सकेन भने प्रत्युत्पादक बन्न सक्छ, उनले भने, संविधानकै नेतृत्व गर्ने दलले विशेष होसियारी अपनाउन आवश्यक छ ।"
"भाँडभैलो नगर्नुस्, बाँडीचुँडी खानुस्","केन्द्रीय सदस्य श्याम घिमिरेले ६० लाख युवालाई बाहिर राखेर मुलुकको आर्थिक सम्पन्नता खोज्न कठिनाइ हुने भन्दै कांग्रेसले आर्थिक मुद्दालाई अघि बढाउनुपर्ने बताए । सरकारले भर्खरै पञ्चायतकालको अवशेषका रूपमा रहेको एनसीसीएनलाई ब्युँताउन लागेको छ । धमिजा काण्डदेखि वाइडबडी काण्डमा ठूला भ्रष्टाचार भएका छन् । भर्खरै सरकारले तीन सय बस खरिद गरेको खबर आएको छ, उनले भने, सतहमा भ्रष्टाचारको कुरा गरेर मात्रै हुँदैन । जरोसम्मै अध्ययन गरेर कांग्रेसले आर्थिक भ्रष्टाचारको विषयलाई उठाउनुपर्छ, आर्थिक अनियमितताको विरोध गर्दा आफूभित्रैको आर्थिक अनुशासनलाई पनि कडाइसाथ लागू गर्नुपर्छ ।"
मुसहर समुदायको पहिलो सफारी,"खानलाउनकै दुःख भएपछि हामी हात्ती चढ्न गइएन । लो आउ चढ भनेर अहिलेसम्म कसैले भनेन, रुपलालले भने । हात्ती चढेर केके हेर्न पाइन्छ, जंगल जोगिएका कारणले नै हात्ती चढेर मान्छेहरू जनावर हेर्न आएका हुन, त्यसैले जंगल जोगाउनुपर्छ भन्ने सन्देश दिन मुसहरका लागि हात्ती सफारी राखेको अध्यक्ष तमाङले बताए । मुसहरका लागि सामुदायिक वनले अरू सहयोग पनि गर्दै आएको छ । स्कुल पढ्ने मुसहरका बालबालिकालाई ट्युसन पढाउन वनले वर्षको ८० हजार दिएर एकजना शिक्षक खटाएको छ ।"
मध्यवर्ती समितिमा महिला शून्य,"मध्यवर्ती क्षेत्र हेर्ने चितवन निकुञ्जका सहायक संरक्षण अधिकृत लोकेन्द्र अधिकारीका अनुसार मध्यवर्तीमा ४५ हजार ६ सय १६ घरधुरी छन् । त्यसैगरी १ हजार ७ सय ८४ समूह यसमा आवद्ध छन । १८ वर्ष पुगेका घरमुली सदस्य हुन्छन् । प्रत्येक घरबाट एकजना महिला र पुरुष घरमुलीलाई सदस्य बनाइन्छ । अहिले समूह गठन र पुनर्गठनको प्रक्रिया अगाडि बढेको छ । घरमुली संख्या र समूह संख्या घटबढ हुन सक्छ, अधिकारीले भने । निकुञ्जको पटिहानी मध्यवर्ती उपभोक्ता समितिका सदस्य बिना बोटे व्यवस्थापन समितिले बजेट बाँडफाट र योजना तथा कार्यक्रम निर्माण गरेर उपभोक्ता समितिहरूमा पठाउने काम गर्दछ । सहायक संरक्षण अधिकृत अधिकारीका अनुसार आर्थिक वर्ष ०७४४२४ मा चितवन निकुञ्जको मध्यवर्ती समितिमा १२ करोड ७७ लाख रुपैयाँ बजेट आएको थियो । मध्यवर्तीमा ०५४ सालयताको २० वर्षमा ९३ करोड २८ लाख २७ हजार ८८४ रुपैयाँ बजेट आएर खर्च भएको तथ्यांक छ ।"
"लोकन्थलीमा पुनः पहिरो, ८ घर जोखिममा",अघिल्लो वर्ष पनि उक्त स्थानमा डेढ फिट सडक भासिएको उनले बताए । पहिरो तथा भूक्षय रोगथामका लागि भूगर्भविद्हरूसँग डिजाइनको कार्य भइरहेको उनले बताए । लोकन्थली गोरखनाथ क्षेत्रको सार्वजनिक जग्गा संरक्षणका लागि वडा कार्यालयले करिब १ करोड रुपैयाँ लागतमा बाल उद्यान निर्माण गर्न लागेको वडाध्यक्ष खड्काले बताए ।
रामेछाप विमानस्थल विस्तार हुँदै,"रामेछाप विमानस्थलको उत्तरी र पश्चिमी केही भाग थपेर ठूला एटिआरसम्मका जहाज उडान र अवतरण गराउन सकेमा पूर्वतर्फको विराटनगर, तुम्लिङटार, भोजपुर, ताप्लेजुङ, इलाम, खोटाङ्ग, सोलु, रुम्जाटारजस्ता विमानस्थलमा हुने आन्तरिक उडान त्यहींबाट गराउनका लागि विमानस्थल विस्तार गर्न लागिएको हो । रामेछाप विमानस्थल काठमाडौंभन्दा १ सय ३० किलोमिटर पूर्वमा छ । उक्त विमानस्थल सम्म पुग्नका लागि काठमाडौंबाट जिपमा साढे तीन घण्टा लाग्छ ।"
अग्ला भवन नियन्त्रण गर्न सिफारिस,"काठमाडौं महानगरपालिकाले स्वीकृति दिएपछि सिंहदरबारस्थित राअविको भवनभन्दा अग्लो होटल निर्माण भइसकेको छ । प्रहरी प्रधान कार्यालय र नेपाली सेनाको मुख्यालय (भद्रकाली) लाई समेत निगरानी गर्न मिल्ने गरी व्यापारिक भवन र हाउजिङ निर्माण गर्न प्राधिकरण र महानगरले नै स्वीकृति दिएका थिए । राष्ट्रपति भवन शीतलनिवास, उपराष्ट्रपति भवन लैनचौर र नारायणहिटी दरबारअगाडि अग्ला भवन निर्माण भएका छन् ।"
गुँला पर्वमा पोखिं ताल,"उनका अनुसार गुन्हुला शब्द अपभ्रंश भएर गुनुला हुँदै गुँला भएको हो । मानिसहरूले ११ महिनासम्म व्यवहार बस्दा चाहेर वा नचाहेर झुठ बोलेको, पाप गरेका हुन सक्छन् । यसलाई पखाल्न यो महिना व्रत बस्ने, दुष्कर्म छोडेर सुकर्मतिर लाग्ने र पुण्य सञ्चय गर्ने गर्छन्, उनले भने, जाँडरक्सी, माछामासु र बलि पनि चढाइँदैन । दान दिने गर्छन् ।"
सिनो हाइड्रोले माग्यो सुरक्षा,३ सय ६० रोपनीभन्दा बढीलाई मुआब्जा दिनुपर्ने उल्लेख गर्दै उनले त्यसका लागि पनि करिब १५१६ करोड रूपैयाँ निर्धारण भइसकेको उनको भनाइ छ । सिन्धुपाल्चोकको यांग्री र लार्के खोलाबाट ३४ करोड लिटर पानी उपत्यकामा ल्याउने आयोजनाको लक्ष्य छ । यी खोलाबाट थप पानी आपूर्तिका लागि सुरुङको संरचना निर्माण सुरु भइसकेको छ । मेलम्चीदेखि लार्केबीच निर्माण गर्नुपर्ने सुरुङको लम्बाइ ११ किमि छ । मेलम्चीको अम्बाथान (हेडवर्क्स) बाट २ किलोमिटर पर लार्के खोला छ । त्यहाँबाट याङग्रीको मुहानसम्म २ किलोमिटर सुरुङ बनाएर ल्याइने पानी सिधै मेलम्चीको हेडवर्क्स अम्बाथानमा मिसाइन्छ । तीनवटै खोलाबाट गरी दैनिक ५१ करोड लिटर पानी अम्बाथानदेखि २६ किलोमिटर टाढाको सुन्दरीजल ल्याइनेछ ।
'फोहोर छुट्याएर ल्याऊ',"पूर्वतयारी गरेर नै यो योजना सुरू गरेको हो, उनले भने, त्यसैले धेरै समस्या भएको छैन । वडाका २ सय स्थानीयवासीलाई कम्पोस्ट मल बनाउने तथा कौसी खेतीका लागि तालिम तथा प्रशिक्षण दिइसकेको उनले बताए । हाल तालिम लिइसकेकाले घरबाटै फोहोर छुट्याएर ल्याए पनि तालिम नलिएकाले फोहोर नछुट्याई ल्याउने गरेको उनको अनुभव छ । वडाले केही स्थानीयलाई तालिम दिए पनि स्थानीय संघसंस्थाले पनि तालिम दिइरहेको उनले बताए ।उनका अनुसार योजना सुरू गर्नुभन्दा पहिले नै स्थानीयलाई फोहोरको मूल्य अर्थात कुनकस्ता फोहोर केका लागि उपयुक्त हुन्छ भनी प्रशिक्षण गराइसकेको तथा जनचेतनामूलक कार्यक्रम गरेको हुनालो योजना कार्यन्वयन गर्न सजिलो भएको उनको अनुभव छ ।"
पीडितलाई न्याय देऊ,"सरकारले भविष्यमा यस्ता घटना नदोहोरिऊन् भनेर आवश्यक कदम पनि चाल्नुपर्छ । सहरगाउँ सबैतिर मिटर ब्याज मौलाएको छ । यो अवैध धन्धाले घरायसी गर्जो टार्न खोज्नेहरूलाई घर न घाटकै बनाएको छ । यसैले सरकारले मिटर ब्याजबारे स्पष्ट नीति नै अख्तियार गर्नुपर्ने देखिन्छ । साथै, वित्तीय संस्थाहरूलाई हरेक नागरिकको पहुँचमा पुर्याउनुपर्छ । वित्तीय साक्षरतामा जोड दिनुपर्छ । मुलुकमा ३० हजारभन्दा बढी सहकारी छन् । तिनमा ५० लाखभन्दा बढी सेयर सदस्य छन् । सहकारीले अहिले १६ प्रतिशतभन्दा ब्याज लिन पाउँदैन, किर्ते तमसुक पनि गर्दैन । टोलवासी आफैंले सहकारी खोलेर बचत तथा ऋण कारोबार चलाए साहुको शोषणमा परिरहनु पर्दैन । बैंकिङ प्रणालीमा त ब्याज दर अझ सस्तो पर्छ । सबै नागरिकको पहुँचमा बैंकवित्तीय संस्थासहकारी पुर्याउन सके उनीहरूको सम्पूर्ण कारोबार सरकारी प्रणालीमा आउँछ । उनीहरू ठगिनबाट पनि जोगिन्छन् ।"
प्रदेश २ को रहस्यमय स्वार्थ,"यति लामो समयदेखि चर्चामा रहेको योजनामा भाँजो हाल्नु प्रदेश २ सरकारको अदूरदर्शी, गैरजिम्मेवार र स्वार्थी कदम रहेको बुझ्न कठिन छैन । विमानस्थल निर्माण हुन नदिन देशीविदेशी स्वार्थ समूहले काम गरिरहेका छन् भन्ने आशंकालाई पछिल्लो कदमले थप मलजल पुर्याएको छ । उक्त तत्त्वले कतै प्रदेश २ सरकारलाई मोहरा त बनाइरहेको छैन ? हो भने ज्यादै दुःखद कुरा हो यो । प्रदेश २ सरकारले यसबारे गम्भीर रूपमा सोचेर निर्णय लिन्छ र योजना सफल हुन नदिने कसैको ग्रान्डडिजाइनमा पर्ने छैन भन्ने विश्वास गरौं । वास्तवमा त्रिभुवन अन्तर्राष्ट्रिय विमानस्थलको विकल्पका रूपमा निजगढको योजना अघि सारिएको हो । सरकारी निकायबाट विगतमा भएको विस्तृत अध्ययनले काठमाडौंपछिको अर्को अन्तर्राष्ट्रिय विमानस्थल निर्माणका लागि निजगढलाई नै उपयुक्त ठहर्याएको थियो । यो परियोजना बीचमै अलपत्र नपरोस् भन्नका लागि सम्पूर्ण जनताको दबाब आवश्यक छ । राजेन्द्र आचार्य, निजगढ९, बारा"
बूढा गाईगोरुको व्यवस्थापन,"दूध दिन छोडेका गाई र बूढा गोरुहरूलाई घरमा नबाँधी छोडिदिने एक किसिमको परम्परै छ, हाम्रो समाजमा । हामीले जतिसुकै नैतिकताका कुरा गरे पनि बूढा गाईगोरू छाडा छोड्ने चलन बन्द हुँदैन । यिनका व्यवस्थापनका लागि बरु सरकार नै अघि सर्नुपर्छ । खेतीका लागि गाईगोरूको खाद नै सबभन्दा उपयुक्त रहेको तथ्य सरकारले किसान समुदायबीच पुर्याउनुपर्छ । बायो ग्यासलाई अलि बढी सहुलियत दिइयो भने त्यस्ता गाईगोरू काममा आउन सक्छन् । मधेसमा बयलगाडीलाई मोडर्नाइज गरेर पर्यटकहरूको सानो दूरीको आवागमनका लागि र विवाहका बेला जन्ती बोक्न प्रयोग गरे बूढा गोरुलाई कतैको भीरबाट खसाएर मार्नुपर्ने थिएन । भरत शाह, वीरगन्ज१६, पर्सा"
मिटर ब्याजीलाई कारबाही गर,"र त्यो जमिन हडपिने खेलमा लाग्छन् र सफल भएपछि त्यसैलाई बैंकमा राखेर कम ब्याजदरमा पैसा निकाली फेरि गाउँमा चर्को ब्याजमा लगाउँछन् । हाम्रो मुलुकमा ७५ प्रतिशत नागरिक गरिब छन् । बैंकहरूले गरिबलाई होइन, धनी र सम्पत्ति हुनेलाई मात्र ऋण दिने गरेका छन् । गरिबलाई साहुमहाजनको शरण नपरी सुखै हुन्न । अनि चल्न थाल्छ, मिटर ब्याजको अनन्त चक्र । सरकारले यस्ता मिटर ब्याजीहरूलाई यथाशीघ्र कारबाही गरी पीडितलाई न्याय दिनुपर्छ । राजेश विद्रोही, लहान, सिरहायो समाचार पढ्दा मेरो मुटु फुट्ला जस्तो भयो । आफू पनि यस्तै अपराधी मनोवृत्तिको सिकार भइराखेकाले म निकै द्रवित भएँ । गरीब, दीनहीन, असहाय ती महिलाहरूको कहालीलाग्दो अवस्था पढेर मर्माहत भएँ । त्यो श्याम प्रदेशी भन्नेलाई कारबाही चाहिँ हुन्छ कि हुँदैन ? कुन चाहिँ मधेसी नेताको समर्थन छ त्यसलाई ? नेपालको कानूनी व्यवस्था, विधि, प्रशासन र सम्मानीत न्यायालयसमेत त्यो अपराधीलाई समात्न असफल भएकै हो ? आफूलाई शोषित पीडितको पार्टी भन्न रुचाउने सत्तारूढ नेकपाको समग्र संयन्त्र असफल भएकै हो ? आफ्ना छोरी, ज्वाइँ तथा नातागोता प्रयोग गरेर मिटर ब्याजको अपराध चलाउने त्यो श्याम प्रदेशी भन्नेलाई आजीवन कारावास होस्, सरकार ! नत्र हामी लाटासीधाको बांच्ने दिन सकिनेछ । सुशीलकुमार गौतम, चन्द्रागिरि१३, काठमाडौं"
मेरो भनाइ,"गत भदौ ४ गते प्रकाशित योग्यताको प्रश्न उठेकालाई नै सिफारिस शीर्षक समाचारका सम्बन्धमा मेरो निम्न स्पष्टीकरण पेस गर्छु ।१ तात्कालिक सोभियत संघ, हाल युक्रेनको खार्कोभ मेडिकल इन्स्टिच्युटबाट सन् १९८५ मा एमडी र सन् १९८८ मा साइक्याट्री विधामा विशेषज्ञता हासिल गरी विसं २०४८ बाट सरकारी जागिरमा प्रवेश गरेको हुँ ।२ २०६४ देखि २०७४ मा अनिवार्य अवकाश अन्तर्गत सेवा निवृत्त नभएसम्म देशको एक मात्र केन्द्रीय मानसिक अस्पतालको प्रमुख (निर्देशक) भई कार्य गरेँ । मेरो संयोजकत्व र प्राध्यापकत्वमा २०६९ सालदेखि चिकित्सा विज्ञान राष्ट्रिय प्रतिष्ठान (चिविराप्र) अन्तर्गत मानसिक अस्पतालमा एमडी साइक्याट्री (मानसिक रोग विशेषज्ञ) उत्पादन गर्ने पोस्ट ग्राजुयट प्राज्ञिक कार्यक्रम सञ्चालनमा आएको हो । तत्पश्चात ३ ब्याच गरी ५ जना एमडी साइक्याट्री डिग्रीप्राप्त मनोचिकित्सकहरू उत्पादन भएको तथ्यलाई नजरअन्दाज गरी मेडिकल कलेजमा अध्यापन नै नगरेको भन्नु गलत हो ।३ मैले तात्कालिक सोभियत संघबाट साइक्याट्री विधामा विशेषज्ञता हासिल गरेको डिग्रीलाई त्रिभुवन विश्वविद्यालयबाट स्नातकोत्तर डिग्री सरह समकक्षस्तर निर्धारण गरिएको तथा चिकित्सा विज्ञान राष्ट्रिय प्रतिष्ठानको प्राज्ञिक परिषदले स्नातकोत्तर उपाधिको मान्यता प्रदान गरेको जानकारी गराउँछु । प्राडा सुरेन्द्र शेरचन, काठमाडौं"
टीकापुर ऐनाका ताजा तस्बिर,भित्रभित्रै कुनै शक्ति पुनः जागृत भैरहेको छ भने त्यो पहिचानकै शक्ति हो । कुनै किताब घोकेको प्राविधिकले झैं बर्बराएको विकासको गफ अपच भैसकेको छ । तर गुठी विधेयकविरुद्ध नेवाः जुरुक्क हुनसक्छ । कानुन बनाउने वैधानिक शक्ति भएको संसद नै नेवाःको जुलुसका अघिल्तिर निरीह बनेको तथ्य चानचुन महत्त्वको छैन । त्यसै गरी लिम्बुवानमा उस्तै ऊर्जा जागृत भैरहेको छ । थारुभित्र पनि धनुष तन्किएकै देखियो । अझ महत्त्वपूर्ण कुरा के भने यी सबै जागरण राजनीतिक बेइमानी र झुटको पाठबाट समेत दीक्षित भएका छन् । सरकारको उल्टो यात्रा जारी रहँदा यो समाजभित्रको ऊर्जा जगाउने नयाँ मूलप्रवाह बनिरहेको छ । आजको सबैभन्दा चहकिलो यथार्थ यही हो ।
समावेशी पर्व,"शिवलिङ्गमा कुँदिएका चतुर्मुखी आकृति महिलाका लागि पुरुष सहयात्री पूर्व, पश्चिम, उत्तर र दक्षिणका बहुविध सोचयुक्त, ज्ञानवान् होऊन्् भन्ने कामनाका विम्ब पनि हुन् । अझै पञ्चमुखी शिवलिङ्गमा अर्को थप आकृति पनि हुन्छ । त्यसले आकाश वा अन्तरिक्षलाई प्रतिविम्बित गरेको हुन्छ । हरितालिका तीजमा पाषाण शिवलिङ्गलाई पहिलेपहिले त्रिफला र तेलले नुहाइदिने चलन थियो । यो परिवर्तित समयकालमा त्यस्ता संस्कारहरू लोप हुँदै छन् । त्रिफलातेल लगाउनाले शिवलिङ्ग प्रखर कालो रङ्ग भइरहन्छ, जुन वैज्ञानिक सत्य हो । यसो गर्दा शिवलिङ्गहरू टिकाउ पनि हुने गर्छन् । तीजमा महिलाहरू माइत जान्छन् । तीजले माइती र आफ्नो घरबीच महिलाको दह्रो सम्बन्ध कायम राख्ने सांस्कृतिक सूत्रको काम गरेको प्रमाण हो यो । यसको ज्वलन्त उदाहरण दर खानेखुवाउने परम्परा हो । दर खाने दिन महिलाहरू यथासम्भव सजिसजाउ भएर नाचगान गर्छन् । यस घडी उनीहरू स्वच्छन्द देखिन्छन् । यथार्थमा हरितालिका तीज नारी उन्मुक्ति दिवस नै हो । पौराणिक कालखण्डदेखि केही दशकअगाडिसम्म महिला गृहलक्ष्मीकै भूमिका निर्वाह गर्न तल्लीन थिए, २००७ साल सेरोफेरोदेखि मात्र हो उनीहरू बाहिरफेर सामाजिक कार्यमा प्रवृत्त हुन थालेको ।"
को कति पुँजीवादी ?,कुनै समाजको अर्थराजनीतिक चरित्र विश्लेषण गर्ने र उपयुक्त उपाय खोज्ने एउटै औजार मार्क्सवाद मात्रै हो भन्ने हठ नत्याग्दासम्म निकास निस्कँदैन । पुँजीवाद र समाजवादको वैचारिक र व्यावहारिक तहमा भएका अभ्यासहरूको वस्तुगत विश्लेषण नगरी एकोहोरो पुँजीवादलाई गाली बनाउनु र को कति पुँजीवादी भन्ने आरोपप्रत्यारोपमा उत्रनु समयको बर्बादी हो । नेपालमा पुँजीवादको हिमायती पार्टी वा समूहको उपस्थिति छैन । वास्तवमै पुँजीवादलाई आदर्श मानेर त्यसको पैरवी गर्दै हिँड्ने कुनै दल र समूहको उपस्थिति नेपालमा हुन्थ्यो भने अर्थराजनीतिक बहस सार्थक हुन्थ्यो । समाज उन्नतिको गति तीव्र हुन्थ्यो ।
"बुढेसकाललाई सम्पत्ति होइन, सन्तान",ज्येष्ठ नागरिकलाई यथोचित सम्मान दिलाउने दिशामा राज्यको पहलको पनि खाँचो छ । तिनका लागि राज्यले स्वास्थ्यसेवा सहितको योजना ल्याउनुपर्छ । ज्येष्ठ नागरिकले परित्यक्त जीवन बाँच्नु नपरोस् भन्नाका लागि छोराछोरीले आफ्ना आमाबुबालाई बेवास्ता गर्न नपाउने व्यवस्था बनाउनुफर्छ ।
वन मुद्दाको डरले गाउँ सुनसान,"हरिया रूख कटानमा तालदेवी सामुदायिक वन समूहका अध्यक्ष दीपक जीसी, सचिव जयबहादुर बाह्रघरे र वडाध्यक्ष अध्यक्ष रनबहादुर झेडीमगर र डिभिजन वन कार्यालयकै उच्च कर्मचारीको संलग्नता रहेको स्थानीयको आरोप छ । डिभिजन वनकै कर्मचारी र सामुदायिक वनका पदाधिकारीको मिलेमतोमा रूख कटान भएको र आर्थिक लेनदेनको काम ढिलो हुँदा कुरा बाहिर आएको समूहका पूर्वअध्यक्ष चक्रपाणी तिमिल्सिना बताउँछन् । तालदेवी सामुदायिक वन विनयीत्रिवेणी गाउँपालिका५ मा पर्छ । गाउँपालिका अध्यक्ष डम्बर जीसीले गाउँले डराएर भागेको बताए । साथीहरू पुग्नु भाछ, निमुखा गाउँलेलाई केही हुँदैन भनेकै छौं, उनले भने । डिभिजन वन कार्यलयका प्रमुख पूर्णेश्वर सुवेदीले रूख फँडानीका बारेमा अनुसन्धान भइरहेकाले प्रतिवेदन आउने बेलासम्म पर्खनुपर्ने बताए ।"
"चालक, सहचालक पक्राउ","पाँचवटा ट्रकका चालक र दुई सहचालक गरी सातजना बिहीबारदेखि जिल्ला प्रहरी कार्यालयको हिरासतमा छन् । प्रहरीले घटनामा मुख्य भूमिका रहेकालाई छुन सकेको छैन । त्यतिमात्र होइन, सोही दिन आएका अन्य तीनवटा ट्रकबारे पनि प्रहरी मौन छ । अहिले चालक र सहचालकलाई नियन्त्रणमा लिई घटनाबारे अनुसन्धान गरिरहेका छौं, जिल्लाका निमित्त प्रहरी प्रमुख डीएसपी रवि रावलले भने, ककसको संलग्नता छ भन्नेबारे अनुसन्धानपछि मात्र थाहा हुन्छ । जिल्ला प्रहरी कार्यालयद्वारा आइतबार जारी विज्ञप्तिबाट उक्त घटनामा संलग्न अन्य व्यक्तिलाई उन्मुक्ति दिन खोजिएको भान हुन्छ । नेपालगन्ज उपमहानगरपालिकाले ८ वटा ट्रकमा गाईगोरु पठाएको भनिरहँदा प्रहरीको विज्ञप्तिमा सुब्बाकुना नाकामा पाँचवटा ट्रकमात्र इन्ट्री भएको उल्लेख छ । ना६ख ४९४९, ना६ख ९९०५, ना६ख ९१७७, ना५ख १०१५ र ना५ख ६६७४ नम्बरको ट्रकमात्र उपत्यकामा गाईगोरु ल्याएर राति करिब १२ बजेको समयमा भित्रिएको विज्ञप्तिमा जनाइएको छ । प्रहरीका अनुसार ती ट्रकमा ल्याइएका १ सय ५७ गाईगोरु बिहान १ः३० देखि २ः२० को समयमा सुर्खेतदैलेख सडकको कटकुवास्थित सडक छेउमा झारिएका थिए । गाईगोरु मरेका र १ सय ९६ गाईगोरु नेपालगन्ज पठाइएको विज्ञप्तिमा उल्लेख छ । अन्य गाईगोरुको अवस्थाबारे उल्लेख छैन ।"
'ईपीजी प्रतिवेदन बुझिएला भन्ने आस हराएको छ',"यो गर्नै नचाहेको ॅभय के हो ? मैले बुझ्न सकेको छैन यो भय । यही सन्दर्भमा भर्खरै सांसद प्रदीप गिरिले संसद्को एउटा समितिमा ॅयस्तै परिस्थिति हो भने भारतले नेपाललाई लिन सक्ने भन्ने मनसायको मन्तव्य राख्नुभएको थियो । यो भययुक्त कुरा मात्रै हो अथवा यथार्थ हो ? प्रबुद्ध समूहमा बसेर काम गरेको अनुभवमा के लाग्छ ? हो, गिरिजीको कुरा मैले सुनें । त्यो एकदमै वास्तविकता हो । तर प्रदीप गिरि स्वयं कुनैबेला नेपालभारत सम्बन्धलाई अपूर्व सम्बन्ध भन्दै खुला सीमाको पक्षमा वकालत गरेर हिँड्नुभएको थियो । यस्तै परिस्थिति भनेको के हो ? यो परिस्थिति कसले लिएर आयो ? परराष्ट्रमन्त्री प्रदीप ज्ञवालीले गिरिजीको भनाइको खण्डन गर्नुभयो, त्यो ज्यादै औपचारिक र सामान्य कुरा हो ।"
रजस्वलाप्रति गर्व छ,"पाकिस्तानी चित्रकार तेहरिम हसनले छ वटा चित्रमा महिलाको शरीरमाथिको अधिकार र पहिचानको चर्चा गरेकी छन् । उनले आफ्नो कलामा मेरो शरीर मेरो अधिकार, मेरो शरीरका अंगप्रत्यंगमाथि मेरो मात्र हक छ । संसार जस्तोसुकै होस्, मलाई हेर्न र उड्न देऊ जस्ता उद्धरणहरू पनि प्रस्तुत गरेकी छन् । ताइवानकै अर्का कलाकार सान वाङले भने आफ्ना पुर्खाहरूलाई समर्पित गर्दै हिमालयन सिरिजका तस्बिरहरू तयार गरेका छन् । नौ वटा तस्बिरमार्फत उनले हिमाली भेगबाटै उत्पत्ति भएका आफ्ना पुर्खाहरूको पहिचान खोजेको बताए । डिजिटल, इस्टलेसन, ध्वनि र फोटोका माध्यमबाट महिलाको अस्तित्वलाई खोजी गरिएको प्रदर्शनी यही भदौ १७ गतेसम्म जारी रहनेछ ।"
सिंगल टाइगर,मिडियामा दुईको ब्रेकअपका खबर छ्यापछ्याप्ती भइरहँदा पनि दुवैलाई एकसाथ सार्वजनिक स्थलमा देखिनुले यी दुईको सम्बन्ध अरूका लागि भने रहस्यमयी बनिरहेको छ । यस्तोमा टाइगरकी बहिनीको नयाँ दाबी आएको हो । त्यसो त केही अघि मात्रै टाइगरले आफ्नो दिशासँग डेटिङ गर्ने औकात नरहेको बताएका थिए । यतिबेला टाइगर फिल्म वार मा हृत्तिक रोशनसँग दिएको एक्सनका कारण पनि बढी चर्चामा छन् ।
सायरको सहरमा गुमनाम मुशायरा,"केही पुराना सायरले उर्दु सायरीलाई जीवन्त राखेको उनको भनाइ छ । नेपालगन्जमा मोहम्मद अमिन खयाली चर्चित सायर थिए, जो अब रहेनन् । मुशायराका ती नायक नभएपछि उर्दु सायरहरू खल्लो महसुस गर्छन् । उर्दु साहित्यमा त्यस्ता सायर धेरै छन् । खयाली साहेब नेपालकै प्रसिद्ध उर्दु सायर हुनुहुन्थ्यो, साहित्यकार सनत रेग्मीले भने, उहाँले आफ्नो कृतिसमेत छाप्न पाउनुभएन । उहाँको महत्त्वलाई राष्ट्रले पनि चिन्न सकेन । पहिलो पुस्ताका लोकप्रिय सायरले नेपालगन्जलाई सायरको सहर बनाए । नयाँ पुस्तामा त्यो उत्साह छैन तर सायरप्रतिको सम्मानमा भने कुनै कमी आएको छैन ।"
प्रज्ञाका चार पुस्तक,"उपकुलपति गुरुङले प्रज्ञाप्रतिष्ठानले आफ्नो प्रकाशन पत्रिकामार्फत् नयाँ लेखक, स्रष्टाको खोजी गरेको बताए । यी पत्रिका सबैका साझा हुन् र यसमार्फत् वर्तमान समाजलाई प्रतिबिन्बित गरेर विविध लेख, रचना प्रकाशन गर्ने कामलाई निरन्तरता दिएको छौं, संस्कृतिविद् गुरुङले भने, यसमा पाकादेखि नवीन लेखक स्रष्टाहरूको खोजी तथा रचनामार्फत् उनीहरूको सिर्जनाको जगेर्ना गर्न प्रतिष्ठान प्रतिवद्ध छ । प्रतिष्ठानले चौमासिक कविता, नेपाल भाषाको वार्षिक थायभू, लिम्बू भाषाको वार्षिक फक्ताङ्लुङ, भोजपुरी भाषाको वार्षिक महुआ र त्रैमासिक बुलेटिन प्रज्ञा गतिविधि प्रकाशन गर्दै आएको छ ।"
उबेलाको तीज,"माछामासु खाए पाप लाग्छ भनेर दर खाने बेला माछामासु खाइँदैनथ्यो । अहिले मौलिक पर्व जोगाउनभन्दा पनि ब्युटीपार्लर जाने, ऋणधन गरेर भए पनि महँगा कपडा किन्ने, जुन बेला पायो, त्यहीबेला दर खाने र माछामासु केही नबार्ने गर्छन्, गुरुङ भन्छिन्, उबेला मोबाइल थिएन । कतिबेला माइती लिन आउँछन् भनेर हेरिरहन पर्थ्यो, तीजको रौनकै फरक थियो । कृष्णजन्माष्टमी आएपछि चेली लिन जाने चलन रहेको आर्बाविजया घर भई न्युरोड बस्दै आएका रामबहादुर बराल सुनाउँछन् ।"
साँघुरिँदै गुरुङ फिल्म निर्माण,"महिला विभाग प्रमुखमा ईन्द्रमाया गुरुङ, संघसस्था विभाग प्रमुख गलबहादुर गुरुङ, भाषा संस्कृति विभाग प्रमुख गमबहादुर गुरुङ, प्रचारप्रसार विभाग प्रमुख रमेश गुरुङ, निर्माता निर्देशक विभाग प्रमुख सोम गुरुङ, गीतसंगीत विभाग प्रमुख राजबहादुर गुरुङ, आर्थिक विभाग प्रमुख अर्जुन गुरुङ र प्राविधिक विभाग प्रमुखमा सन्तोष कोन्मे गुरुङ चयन भएका छन् । सदस्यमा ताराकुमारी गुरुङ, मनमाया गुरुङ, आइतराम गुरुङ र विश्वात्मा गुरुङ चयन भएका छन् । गुरुङ फिल्मलाई व्यावसायीकरण र बजारीकरण गर्ने ठूलो जिम्मेवारी मेरो नेतृत्वको समितिमा अएको छ ।"
हङकङको प्रदर्शनमा झडप,"विधेयकले हङकङको स्वतन्त्रतालाई अवमूल्यन गर्ने र राजनीतिक कार्यकर्ता निसानामा पर्ने भदै विशाल प्रदर्शनहरू गरिँदै आएको छ तर हङकङका अधिकारीले सुपुर्दगीसम्बन्धी अन्तिम निर्णय घटनाको प्रकृतिमा भर पर्ने भएकाले विधेयकको विरोध गर्नु उचित नहुने बताएका थिए । विधेयकको विरोधमा व्यापारी, कानुन व्यवसायी, विद्यार्थी, धार्मिक समूह तथा प्रजातन्त्र पक्षधर सडकमा उत्रेका हुन् । एक १९ वर्षीय युवाले ताइवानमा गर्भवती प्रेमिकाको हत्या गरी आफ्नो देश हङकङ फर्केपछि सुपुर्दगी कानुनबारे चर्चा सुरु भएको हो । ती युवकलाई बुझाउन ताइवानद्वारा आग्रह गरिए पनि हङकङसँग कानुनी जटिलता रहेको बताउने गरेको छ । ताइवानमा एक पुरुषले आफ्नी प्रेमिकालाई हत्या गरी हङकङ फर्केपछि सुपुर्दगी विधेयकबारे चर्चा सुरु भएको हो । त्यसपछि प्रस्तावित विधेयकका पक्षधरले हङकङ अपराधीका लागि सुरक्षित स्थल हुन थालेको दाबी गर्छन् ।"
शरणार्थी परिवारका पक्षमा हजारौं,अस्ट्रेलियाका शरणार्थीलाई उनीहरूको अवस्था हेरेर यहाँको सरकारले शरणार्थी मान्यता दिने वा नदिने विषयमा निर्णय गर्ने गरेको छ । सोही प्रक्रियाअनुसार नै उनीहरू पनि शरणार्थी नभएको र उनीहरू आफ्नो देश फर्किएको खण्डमा कुनै असुरक्षा नरहेको सरकारले बताउँदै आएको छ ।
भिडन्तमा ५ मारिए,गोलीकाण्डको समाचार सार्वजनिक भएलगत्तै ट्वीटरमा प्रतिक्रिया दिँदै राष्ट्रपति डोनाल्ड ट्रम्पले आफूले घटनाको जानकारी लिइरहेको जनाए । उपराष्ट्रपति माइक पेन्सले ट्रम्प प्रशासन कंग्रेसमा रहेका दुवै दलका सदस्यसँग मिलेर यस्ता गोलीकाण्डविरुद्ध कदम चाल्न प्रतिबद्ध रहेको बताएका छन् । टेक्सासको एल पासो नगरमा चार साताअघि भएको गोलीकाण्डमा २२ जना ज्यान गएको थियो । घटनामा २० जना घाइते भएका थिए । टेक्सासका गभर्नरले उक्त घटना इतिहासकै सबैभन्दा घातक दिन भएको बताएका थिए । घटनामा संलग्न युवालाई प्रहरीले नियन्त्रणमा लिएको थियो ।
तीव्र गतिमा पग्लिँदै हिमनदी,"जलवायु परिवर्तनबाट उत्पन्न हुने तापीय ऊर्जाको ९० प्रतिशत समुद्रमै विलीन हुन्छ, विलिसले भने । न्यानो पानीले हावाको भन्दा बढी प्रभाव पर्छ र पग्लँदै गरेको हिउँलाई यस्तो पानीले छोएमा तत्कालै असर देखिन थाल्छ । सामान्यतः समुद्रको पानी हावाको तुलनामा निकै ढिलो तातिन्छ तर तातिएको पानी सेलाउन पनि बढी समय लाग्छ । पानीले ग्लेसियरलाई कमजोर बनाउँछ र हिउँका ढिक्कालाई फुट्न मद्दत गर्छ । यी हिउँका ढिक्का अन्ततः पग्लिएर समुद्रमा मिसिन्छन् । कतिपय हिउँका ढिक्का त कुनै सहरजत्रा पनि छन्, विलिसले भने ।"
इजरायली सेनामाथि हेजबुल्लाह आक्रमण,"लेबनानको स्थानीय टेलिभिजन च्यानल अल मानरले हेजबुल्लाह समूहलाई उद्धृत गर्दै भनेको छ, गाडीमा रहेका इजरायली सेनाहरूको मृत्यु भएको र केही घाइते भएका छन् । गाडीमा कति सवार थिए र मृत्यु हुने वा घाइते हुनेको सफ््या भने समाचार तयार पार्दासम्म खुल्न सकेको छैन । समूहको आक्रमणपछि दक्षिणी इजरायलले मारौन अलरस र यारौन क्षेत्रमा आक्रमण गर्न आफ्नो सेना बाध्य भएको इजरायलले जनाएको छ ।"
फिलिपिन्समा विमान दुर्घटना,यसबारे आधिकारिक जानकारी प्राप्त हुन नसकेको स्थानीय विपद् व्यवस्थापन अधिकारी जेफ्रेय रोड्रिगेजले एएफपीसँग बताए । विमान मनिलाबाट करिब ५० किलोमिटर टाढा रहँदा राडारसँग सम्पर्कविच्छेद भएको थियो ।
यसरी फसे गायक ढकाल,"सूचनाबारे आक्रोशित रामकृष्ण भन्छन्, यो काम त कानुनसम्मत भएन । ऋण भए तिर्न आऊ पनि भनेको छैन । पत्रिकामा फोटोसहित निकालेर हिसाब बाँकी छ भन्नुको अर्थ धम्क्याउनु हो । मैले कुनै अपराध गरेको हैन, मिटरब्याजको ऋण लिएर फन्दामा परेको हो । अब म त्यसलाई सम्झन पनि चाहन्नथे तर मलाई जीवनको अँध्यारो पाटो कोट्याएर जबर्जस्ती दुःख दिन खोजिँदै छ ।"
हात्तीले लियो ज्यान,इनरुवा सुनसरीको कोसी गाउँपालिका ३ मा हात्तीको आक्रमणबाट एक जनाको मृत्यु भएको छ । मृत्यु हुनेमा स्थानीय ३२ वर्षीय अनमोल मुखिया रहेको जिल्ला प्रहरी कार्यालयले जानकारी दिएको छ । स्थानीय खहरेखोलामा माछा मार्ने क्रममा कोसीटप्पु वन्यजन्तु आरक्षबाट आएको जंगली हात्तीले मुखियालाई आक्रमण गरेको प्रहरी नायब उपरीक्षक विनोद शर्माले बताए । तीन दाजुभाइसँगै माछा मारिरहेका बेला आरक्षबाट आएको हात्ती देखेपछि दुई जना भने भाग्न सफल भएका थिए ।
हिउँचितुवालाई स्याटेलाइट,"रेडियो कलर जडान गर्न विभागको इकोलोजी महाशाखा र शेफोक्सुन्डो निकुञ्जका प्राविधिक, एनटीएनसीका भेटेनरी चिकित्सकसहित डब्लूडब्लूएफ नेपालका सेरेन श्रेष्ठ र समुन्द्र सुब्बालगायत खटिनेछन् । प्राविधिकले हिउँचितुवालाई प्राकृतिक बासस्थानमै पासोमा पारी लठ्याएर घाँटीमा रेडियो कलर जडान गर्नेछन् । रेडियो कलरले २ वर्षसम्म सूचना दिनेछ । वन्यजन्तु प्राविधिकका अनुसार घाँटीमा बाँधिएको स्याटेलाइटबाट सिधै जीपीएस पोइन्टका आधारमा हरेक ४४ घण्टामा कम्प्युटरमा सूचना (एसएमएस) प्राप्त हुन्छ ।"
साउनमा व्यापार घाटा १४ प्रतिशतले घट्यो,"गत आर्थिक वर्ष व्यापार घाटा १३५ प्रतिशतले वृद्धि भई १३ खर्ब २१ अर्ब ४३ करोड पुगेको छ । आयातको वृद्धिदर १३९ प्रतिशत र निर्यातको वृद्धिदर १९४ प्रतिशत रहेको छ । आयात उच्च हुँदा विदेशी विनियम सञ्चितिमा समेत असर गरिरहेको छ । हालको विदेशी विनिमय सञ्चिति ७८ महिनाको वस्तु तथा सेवा आयात धान्न सक्छ । गत वर्षसम्म कुल विदेशी विनिमय सञ्चिति १० खर्ब ३८ अर्ब ९२ करोड कायम भएको छ, राष्ट्र बैंकले आइतबार जारी गरेको देशको आर्थिक तथा वित्तीय स्थितिमा भनिएको छ, अघिल्लो वर्ष उक्त सञ्चिति ११ खर्ब २ अर्ब ५९ करोड रुपैयाँ रहेको थियो ।"
दूधको चरम अभाव,"पटनाबाट आयात हुन सकेनबजारमा दूध अभाव भएपछि सरकारले पटनाबाट आयात गर्न स्वीकृति दिए पनि आयात हुन सकेन । संस्थानले पटनाको सहकारी डेरीबाट दूध आयात गर्ने तयारी गरेको थियो । त्यहाँ पनि अभाव भएकाले आयात गर्न नसकेको झाले बताए । पटनामा पनि अभाव छ, उनले भने ।"
१५ पुगे पाँच तारे,"नेपाल सरकारले भ्रमण वर्ष घोषणा गरेसँगै पर्यटन क्षेत्रमा १० हजार बेड (शय्या) थपिने भएका छन् । पर्यटन विभागका अनुसार चालु वर्ष नेपालमा पर्यटकस्तरीयदेखि माथि पाँचतारे होटलसम्मको बेड संख्या कम्तीमा ६६ हजार पुग्नेछ । यो संख्या स्तरीय होटलदेखि माथि फाइभ स्टार होटलसम्मको हो, साना होटलको संख्या गणनामा देखिँदैन, महानिर्देशक घिमिरेले भने । चार तथा पाँचतारे होटलमा कम्तीमा सय कोठा हुन्छन् भने बेड संख्या डेढ सय हुन्छ । अब थपिने चार तथा पाँचतारे होटल काठमाडौंमा ५, झापामा ३, इटहरीमा १, विराटनगरमा १, भैरहवामा १ र नगरकोटमा १ छन् । यीमध्ये अधिकांश निर्माणको अन्तिम चरणमा छन् । सोल्टीले पोखरामा पाँचतारे होटल खोल्ने योजना सार्वजनिक गरेको छ । होटल संघ नेपालका प्रथम उपाध्यक्ष विनायक शाहका अनुसार देशभर होमस्टेदेखि पाँचतारे होटलसम्मले एक रातमा २५ लाख पर्यटकलाई सेवा दिन सक्छन् ।"
छिचोलियो दोर्दीखोलाको सुरुङ,"सुरुमा ३ वर्षमा निर्माण सक्ने लक्ष्य लिइएको थियो । पछिल्लो समय शनिबार उत्पादन मिति तोकिएकामा निर्माण कार्य नसकिएपछि ६ महिना निर्माण अवधि लम्बिएको छ । फागुन १४ गते निर्माणकार्य सकेर विद्युत् उत्पादन गर्ने लक्ष्य लिएको कम्पनीका कार्यकारी निर्देशक गुरुप्रसाद ढकालले बताए । उनका अनुसार सुरुमा २०७२ वैशाख १२ गतेको भूकम्प, त्यसपछिको भारतीय नाकाबन्दीले काम गर्न दिएन । हरेक वर्ष बर्खायामको बाढीपहिरोले आयोजना निर्माणकार्य ढिलाइ भएको हो । गत वर्ष मर्स्याङ्दी बढेर पावर हाउस क्षेत्रमा क्षति पुगेको र दुईजना कामदार बगाएको थियो ।"
६ दिनमा ८१ हजारले गरे अवलोकन,"मेलाका संयोजक निराकर श्रेष्ठले ठाउँ अभावले गर्दा बर्सेनि समस्या हुने गरेको बताए । यसबारे सरकारलाई भन्दै आएका छौं तर सुनुवाइ भएको छैन, उनले भने । मेला समापनको दिन आइतबार टिकट काटेर मेला अवलोकन गर्नेहरूमध्ये लक्की ड्रमार्फत जीपीएक्स जेन्टलमेन्ट दुई सय सीसीको मोटरसाइकल टिकट नम्बर ०१२३३१ जितेको नाडा अटोमोबाइल्स एसोसिएसन अफ नेपालका सचिव एवं प्रवक्ता अनुप बरालले बताए । उनका अनुसार दिनभित्रमा नाडाको कार्यालयमा आएर बाइक लिइसक्नुपर्नेछ । प्रवक्ता बरालका अनुसार उत्कृष्ट तीनवटा स्टललाई पुरस्कृत गरिएको छ । लुब्रिकेन्टसतर्फ लक्ष्मी कम्पनीको मोटुल लुब्रिकेन्ट्स, दुईपांग्रेतर्फ हंसराज हुलासचन्द्र गोल्छाको केटीएम मोटरसाइकल र चारपांग्रेमा युनाइटेड ट्रेडर्स सिन्डिकेटको टोयोटा भएको छ ।"
यामाहा महाएक्सचेन्ज मेला,यो एक्सचेन्ज उत्सवको आकर्षण नै ग्राहकहरूले कुनै पनि ब्रान्डको पुरानो मोटरसाइकल तथा स्कुटर दिएर बजार मूल्यांकनको सबैभन्दा उच्च २० हजार रुपैयाँ अतिरिक्त ग्यारेन्टी मूल्यका साथ नयाँ ब्रान्डको यामाहामा आफ्नो स्तरोन्नति गर्न पाउनेछन् । ६ दिनसम्म राष्ट्रिय सभागृहमा मेला जारी रहनेछ ।
उत्कृष्ट विज्ञापन एजेन्सीलाई अवार्ड,"३१ विधाको अवार्डसका लागि ६१ एजेन्सीले सहभागिता जनाएका थिए । अभानि६, बिजनेस एडभान्टेज६, प्रिज्मार्क४, आउटरिच४, भिचित्र३, कन्सल्टवान३, डिजिटलइन३ की एडभरटाजिङ२, ओर्जिनल इन्टरमेन्ट२, मिटिङ प्वाइन्ट२ ले पुरस्कार हात पारे ।यस्तै एड डिजाएर१, एएनएस१, कियोकम्युनिकेसन१, डीजी एडभरटाइजिङ१, फुलसर्कल१, इम्प्याक्ट१, मेकवेज१, एमम्याक्स कन्सर्न१, मार्स एडभरटाइजिङ एन्ड रिसर्च१, मिडिया जर्नल१, द स्क्वाएर डिजाइन १, ह्वाइट फिएदर१ ले पनि पुरस्कार पाएका छन् । आनका अध्यक्ष रवीन्द्रकुमार रिजालले एजेन्सीहरूको उल्लेख्य सहभागिता रहेको भन्दै प्रशंसा गरे ।"
'क्विक भुक्तानी' का लागि सम्झौता,"काठमाडौं (कास) मेगा बैंक नेपाल र एफवान सफ्ट इन्टरनेसनलका बीच आइतबार क्विक भुक्तानी सेवा प्रयोगका लागि सम्झौता भएको छ । सम्झौताअनुसार मेगा बैंकले आफ्ना ग्राहकहरूलाई यस प्लेटफर्ममार्फत इन्भ्वाइस डिस्काउन्टिङको सेवा उपलब्ध गराउनेछ भने एफवान सफ्टले त्यसको व्यवस्थापन तथा प्राविधिक सहयोग गर्नेछ । अब विभिन्न प्रकारका सामान तथा सेवा उपलब्ध गराउने आपूर्तिकर्तासप्लायरहरू, क्रेता कम्पनीहरूले यो प्लाटफर्म प्रयोग गरी तुरुन्तै मेगा बैंकबाट भुक्तानी लिन सक्नेछन् । सप्लायरले क्रेता कम्पनीलाई सामान उपलब्ध गराइसकेपछि यो प्लेटफर्म प्रयोग गरी सामानको बिल बराबरको रकम तुरुन्तै बैंकबाट भुक्तानीको व्यवस्था मिलाइएको जनाइएको छ ।"
बगान पसे अलैंची किसान,"किसानको कम्तीमा प्रतिमन ५० हजार रुपैयाँ पुगे लगानी उठाउन सकिने बताउँछन् । बगान फाड्नु, टिप्नु, गोडमेल गर्नु, मल, पानी लगाउँदा खर्च धेरै नै बढछ, मादेनले भने, अहिलेको मूल्यले निराश छौं, किनकि मूल्य नै उठाउन गाह्रो हुन्छ । अस्थिर र उतार चढाव भइरहने भएकाले मूल्य बढ्नेमा आशावादी भने रहेको मादेनले बताए ।"
रात्रि उडानका लागि तयार,२०२४ साल असोज ८ गतेदेखि सञ्चालनमा आएको जनकपुर विमानस्थलमा २०६९ कात्तिक १२ गते नयाँ टर्मिनल भवन निर्माणको काम सुरु भएको थियो । पप्पु र रमण कन्सट्रक्सनले संयुक्त रूपमा २४ महिनामा काम सक्ने गरी ठेक्का सकारेका थिए । चारपटक म्याद थप गर्दा पनि निर्माण पूरा नभएपछि नागरिक उड्डयन प्राधिकरणले नयाँ ठेक्का लगाएको छ । थेगेङीग्लवाउमा एन्ड कम्पनीले २१ करोड २७ लाखमा टर्मिनल भवन निर्माण सकारेको छ । नयाँ ठेक्काको म्याद असारमा सकिएपछि पुस मसान्तसम्मका लागि म्याद थप भएको सहायक आयोजना प्रमुख गणेश थापाले बताए ।
प्रदेश सरकारको बेरुजु २ करोड २३ लाख,"प्रदेश प्रमुख सचिव सुरेश अधिकारीले बजेट निर्माणदेखि नै बेरुजु नहुने गरी काम थाल्नुपर्ने आवश्यकता रहेको बताए । योजना छनोट गर्दा विस्तृत अध्ययन प्रतिवेदन आएको र तत्काल काम सञ्चालन गर्न कुनै झन्झट नहुने योजना छनोट हुनु आवश्यक छ, उनले भने, यसका लागि प्रदेश सरकारले आन्तरिक लेखा परीक्षण र अनुगमन निरीक्षण प्रभावकारी बनाउनेलगायत कार्य थालेको छ । महालेखा परीक्षकको कार्यालयका उपसचिव उपेन्द्रकेशरी खनालले प्रदेशमा महालेखा परीक्षक कार्यालयका प्रतिनिधि उपस्थित भएर छलफल गर्ने कानुनी अधिकार नभएको बताए । कानुनहरू संशोधन हुँदै गएपछि यो सहजता कायम हुने उनको भनाइ थियो । महालेखा परीक्षक कार्यालयका नायब महालेखा परीक्षक विन्दु विष्टले प्रदेश १ को कुल पेस्की बेरुजुमध्ये १ लाख १२ हजार असुल गर्नुपर्ने, २ करोड २० लाख ६६ हजार नियमित गर्नुपर्ने, १ लाख १६ हजार पेस्की फर्छ्यौट गर्नुपर्ने अवस्था रहेको बताइन् ।"
२० अर्बको स्पेयरपार्टस बजार,"लुब्रिकेन्ट करिब ३० प्रतिशत नेपालमै उत्पादन हुन्छ । टायरको हकमा भने अधिकांश आयात नै हुन्छ । उत्पादन सम्भावना भए पनि आयात नै भइरहेको छ । सभापति उप्रेतीका अनुसार अवैधानिक आयातलाई निरुत्साहित गर्न तालिम, सचेतना कार्यक्रमलगायत गरिएको छ । भन्सार विभागसँग पनि छलफल भएको छ । भन्सारमा सामानको एक्सरे गर्दा एसएस कोडको पनि एक्सरे र बिलिङ गर्नुपर्ने माग गरेका छौं, उनले भने ।"
इन्धनको मापदण्ड,"मुलुकभित्र विश्व प्रख्यात कम्पनीबाट उत्पादित सवारी साधान गुड्छन् । ती सवारी गुडाउन चाहिने इन्धन भने मागपदण्डअनुसार नभएको व्यवसायीहरूको सधैंको गुसानो छ । सरकारले हाल बिक्री गर्ने इन्धन युरो ४ भए पनि केही पम्पहरूले मिसावट गर्दै आएको व्यवसायीहरू बताउँछन् । यसको पुष्टि पनि सरकारी निकायले गर्दै आएको अनुगमनबाट पुष्टि भइसकेको छ । युरो मापदण्ड युरोपियन इमिसन स्टान्डर्डले आफ्नो सदस्य राष्ट्रमा बेचिने गाडीहरूका लागि तय गरेको मापदण्ड हो । युरो ३ मापदण्ड जनवरी २००० र युरो४ जनवरी २००५ देखि लागू भएको हो । अहिले युरो ६ मापदण्ड लागू भइसकेको छ । तर, नेपालमा भने युरो ४ प्रयोग भइरहेको छ । नाडाका अनुसार युरोपियन स्टान्डर्ड भने युरो ५ हो ।"
पाडापाडी पाल्न लेकतिर,"गत वर्ष भँवरकोट पाडापाडी संरक्षण तथा पशुपन्क्षी फार्म दर्ता गरेका छन् । परीक्षणका लागि तराईमा पाइने मुर्रा जातका दुई पाडा पनि ल्याए । स्थानीय लिमे र पाराकोटे जातका पाडापाडी जम्मा गरेका छन् । पाडापाडीको हेरचाह र स्याहारका लागि तीनजना सहयोगी राखेका छन् । उनीहरूको पारि श्रमिकमा मासिक ५० हजार खर्च हुन्छ । रातको समयमा हेरचाहका लागि दुइटा कुकुर पालेका छन् । अहिलेसम्म एकोहोरो खर्च मात्रै छ, सुजितले भने, अर्को वर्षदेखि आम्दानी हुने देखेको छु ।"
पहिरोमा ३ को मृत्यु,"जाजरकोट (कास) भेरी नगरपालिका २, तिमिलेमा आइतबार बिहान पहिरोले स्थानीय दलबहादुर ओलीको घर पुर्दा ३ जनाको मृत्यु भएको छ भने एक जना गम्भीर घाइते भएका छन् । घर पुरिएपछि उनकी पत्नी ३२ वर्षीया पार्वती ओली, छोरीहरू मोतीकला र धनसरीको मृत्यु भएको जिल्ला प्रहरी कार्यालयले जानकारी दिएको छ । घटनामा दलबहादुर गम्भीर घाइते भएका छन् । घरमा रहेको अन्नपात, लत्ताकपडा र धनमाल पुरिएको छ । अविरल वर्षापछि गएको पहिरो आसपासका एक दर्जन घर जोखिममा परेका छन् ।"
परराष्ट्रमन्त्री मालेमा,"काठमाडौं (कास) परराष्ट्रमन्त्री प्रदीपकुमार ज्ञवाली भदौ १७ र १८ गते माल्दिभ्समा आयोजना हुने चौथो हिन्द महासागर सम्मेलनमा भाग लिन आइतबार त्यसतर्फ प्रस्थान गरेका छन् । हिन्द महासागर क्षेत्रको सुरक्षा, पारम्परिक एवं अपारम्परिक चुनौती विषयक सम्मेलनमा ४० भन्दा बढी राष्ट्राध्यक्ष र सरकारप्रमुख, विदेशमन्त्री, अन्य मन्त्री, कूटनीतिक व्यक्तित्वहरू सहभागी हुने परराष्ट्र मन्त्रालयले जनाएको छ । सम्मेलनलाई मन्त्री ज्ञवालीले भदौ १७ गते सम्बोधन गर्ने कार्यक्रम छ । माल्दिभ्स भ्रमणका क्रममा परराष्ट्रमन्त्रीले त्यहाँका विदेशमन्त्री अब्दुल्लाह सइदसँग भेटवार्ता गर्ने कार्यक्रम छ ।"
मेयर शाक्य स्वीकृतिबिनै विदेश जाँदै,काठमाडौं (कास) काठमाडौं महानगरका मेयर विद्यासुन्दर शाक्य र उपमेयर हरिप्रभा खड्गी सरकारको स्वीकृतिबिनै फिनल्यान्ड भ्रमणमा जाने भएका छन् । साताव्यापी भ्रमणका लागि मेयरउपमेयरसँगै महानगरका एक कर्मचारी सोमबार त्यसतर्फ जान लागेका हुन् । मेयरको टोली टर्किस एयरमार्फत जान लागेको महानगर स्रोतले जानकारी दियो । संघीय सरकारको अनुमतिबिना प्रदेश र स्थानीय तहका पदाधिकारी विदेश जान पाउँदैनन् । तर मेयर शाक्य फिनल्यान्डको पर्यटन अवस्था अवलोकन गर्न भन्दै बिनास्वीकृति जान लागेको महानगर स्रोतले जनायो ।
जुडोको अन्तिम छनोट,"सागका लागि टेबलटेनिस छनोटसागका लागि २० टेबलटेनिस खेलाडी प्रारम्भिक छनोटमा परेका छन् । पुरुषमहिलामा समान १०१० गरी २० खेलाडी छनोट गरिएको अखिल नेपाल टेबलटेनिस संघका प्रथम उपाध्यक्ष धर्ममान वज्राचार्यले जनाएका छन् ।लैनचौरस्थित राष्ट्रिय टेबलटेनिस प्रशिक्षण केन्द्रमा भएको छनोट प्रतियोगिताबाट पुरुषमा नेपाल प्रहरीका स्यान्टु श्रेष्ठ र विनेश खनिया, एपीएफका पुरुषोत्तम वज्राचार्य, शिवसुन्दर गोथे र संयोग कपाली, प्रहरीका प्रदीप रोका र चन्दन शाही, नेपाली सेनाका कृष्ण थापामगर, प्रहरीका सुनील महर्जन तथा सेनाका मणिकुमार लामा छनोट भए ।महिलामा प्रहरीकी नविता श्रेष्ठ, सेनाका स्वेच्छा नेम्बाङ, रविना महर्जन र दीक्षा तामाङ, प्रहरीकी एलिना महर्जन, एपीएफकी सेलिशा खड्गी, प्रहरीकी सोनु थापामगर, एपीएफकी सिक्का सुवाल, प्रदेश १ की गीता भुजेल र आर्मीकी दीक्षा दाहाल छानिए । सागमा पुरुषमहिलामा समान ५५ गरी १० खेलाडीले सहभागिताको अवसर पाउने प्रथम उपाध्यक्ष वज्राचार्यले जानकारी गराए ।"
न्यू डायमन्ड र पुलिस फाइनलमा,"अर्को खेलमा गण्डकी प्रदेशले श्रीगाउँ खेलकुद विकास समिति दाङलाई २५२१, २३२५, २५१७, २५१९ मा पन्छाएको थियो । पुलिसले चितवन टाइगर्सलाई २५२०, २५१८, २५१२ को सोझो सेटमा पाखा लगायो । लिग चरणको अर्को खेलमा श्रीगाउँले पारामाउन्ट बोर्डिङ स्कुल काठमाडौंलाई २५१७, २०२५, २५२३ र २५२१ को सेटमा पराजित गरेको थियो । नव आदर्श सामुदायिक विकास समाज लामाचौरले महोत्सव आयोजना गरेको हो ।"
आयोजक डीएभी च्याम्पियन,कलेजतर्फको फाइनलमा डीएभीले रोमाञ्चक खेलमा ब्लुबर्ड कलेजलाई २ रनले पराजित गर्यो । डीएभीले दिएको ७० रनको लक्ष्य पछ्याउने क्रममा ब्लुबर्डले ६७ रनमात्र बनाउन सक्यो । जितमा प्लेयर अफ द म्याच चुनिएका डीएभीका पीयूष शाहले १५ रन बनाउनुको साथै १ विकेट समेत लिए । कलेजतर्फ उत्कृष्ट खेलाडी डीएभीका नितिन अग्रवाल चुनिए भने उत्कृस्ट बलर डीएभीकै अंकित अग्रवाल र उत्कृष्ट ब्याट्सम्यान ब्लुबर्डका दीपक डुम्रे चुनिए । ललितपुरको भनिमण्डलस्थित इन्डोर मैदानमा एक सातासम्म चलेको प्रतियोगितामा कुल २४ स्कुल र कलेजहरूको सहभागिता रहेको थियो ।
आर्मीका रमेश बडिविल्डिङ च्याम्पियन,"ग्यालेक्सी फिटनेसका हर्कबहादुर राई थर्ड रनरअप घोषित भए । राई ६० केजी तौल समूहका विजेता बनेर ओभरअल राउन्डमा प्रतिस्पर्धा गरेका थिए । ५५ केजी तौल समूहको विजेता बनेर उपाधि भिडन्तमा पुगेका ग्यालेक्सीकै कमिन शेर्पा फोर्थ रनरअप भएका थिए । उनीहरूले क्रमशः ४०, ३० र २० हजार नगद प्राप्त गरे । प्रतियोगितामा ३७ खेलाडीले भाग लिएका थिए भने फाइनल राउन्डमा भने २५ जनाबीच प्रतिस्पर्धा भएको थियो । विधागत पुरस्कारतर्फ हर्कबहादुर राई मस्ट मस्कुलर र न्यु सेप जिम एन्ड फिटनेस इटहरीका दीपक सरदार बेस्ट पोजर घोषित भए । उनीहरूले जनही १० हजार रुपैयाँ प्राप्त गरे ।"
गौफमाथि ओसाकाको सान्त्वना,"नाडालले यसपल्ट आफूले यूएस ओपनमा अझ बढी आक्रामक भएर खेलिरहेको प्रतिक्रिया पनि दिए । सन् २०१७ को विम्बल्डन फाइनल खेलेका २२ औं वरीयता प्राप्त सिलिचले भने अमेरिकी खेलाडी जोन इस्नकारे चुनौती चार सेटमा समाप्त पारे । मैले अहिलेसम्म केही अवसरमा नाडालविरुद्ध खेल्ने अवसर पाएको छु, उनले जितपछि भने, उनी जत्तिको खेलाडीलाई हराउन हामीजस्ता खेलाडीले आफ्नो खेल जीवनकै उत्कृष्ट फुटबल खेल्नुपर्छ ।"
पहिचान बनाउने अवसर,उमेर समूहमा नेपालको अर्को पहिचान यसै प्रतियोगितामा छ । यू१९ विश्वकपमा नेपालले अझै श्रीलंका र भारतलाई पराजित गर्न सकेको छैन । दुई वर्षअघि मलेसियामा एसीसी यू१९ एसिया कपमा नेपालले इतिहासकै सबैभन्दा ठूलो विजय हात पार्यो । नेपालले राहुल द्रबिडको प्रशिक्षणमा रहेको भारतलाई १९ रनले पराजित गर्यो । भारतमाथि कुनै पनि स्तरमा नेपालको यो पहिलो विजय थियो । श्रीलंकामा २०१६ को यू१९ एसिया कपमा नेपाल एतिहास विजयको नजिक थियो । दीपेन्द्रसिंह ऐरीको ९० रनमा नेपाल पहिलो पटक श्रीलंकालाई पराजित गर्ने क्रममा पुगेको थियो । अन्तमा नेपालले १ रनको दुर्भाग्य हार बेहोर्नुपर्यो । यस पटक समूह चरणमा नेपालले फेरि श्रीलंकाको सामना गर्दै छ । विगतको जस्तो सशक्त टोली नभए पनि यू१९ मा नेपाल कहिल्यै अनुमान गर्ने टोली होइन ।
बुमराहको ह्याट्रिक,इनिङको दसै विकेट लिने सम्भावना भने मोहम्मद सामीले सिमरन हेटमायरको विकेट लिएसँगै अन्त्य भएको हो । हेटमायर ३४ रनको स्कोरमा आउट भए । दोस्रो दिनको खेल समाप्तिमा वेस्ट इन्डिज ८७७ को दयनीय अवस्थामा छ । आइतबार तेस्रो दिनको खेलको सुरुआतमा ३० रन थप्दै वेस्ट इन्डिजको पहिलो इनिङ्स १ सय १७ रनमा खुम्चियो । बुमराहले थप विकेट लिन सकेनन् ।
रामबहादुरलाई उपाधि,"प्रतियोगितामा पहिलो, दोस्रो र तेस्रो भएकाले क्रमशः ५ लाख, २ लाख ५० हजार र २ लाख रुपैयाँ नगद पुरस्कार पाए । अन्तिम चरणमा छनोट भएका १० जनामध्येबाट विजेता छनोट गरिएको हो । प्रतियोगिता उपाधि विजेता रामबहादुरले मंसिरमा युएईमा हुने अन्तर्राष्ट्रिय प्रतियोगितामा प्रतिस्पर्धा गर्ने र त्यसको खर्च आयोजक संस्थाले गर्ने कार्यक्रमका संयोजक राजेन्द्र महर्जनले जानकारी दिए ।"
कुस्तीका २८ खेलाडी छानिए,"महिलातर्फ मनीषा सिंह, शिवाङ्गी दुवे, संगीता धामी, अम्बिका भण्डारी, कविता पुन, सुशीला चन्द, नीरा आउजी, निर्मला जागरी, रेखा रावल, सृजासु गिरी र दोस्रो चरणका लागि कोमल खाती, सपना चन्द, सुमित्रा मगर र विमला सुनार रहेका छन् । छनोट प्रक्रियामा कुस्ती खेलका प्रशिक्षक मुम्ताज अली, प्रमुख प्रशिक्षक ब्रह्मदेव यादव, प्रदेश ३ का खेलकुद विकास परिषद्का सदस्य माधव तिमल्सिनालगायतको उपस्थिति रहेको थियो । कुस्ती खेलका लागि साउन १० गतेदेखि हेटौंडामा बन्द प्रशिक्षण सुरु गरिएको थियो । बन्द प्रशिक्षणबाट पहिलो चरणमा छनोट भएका खेलाडीलाई वैदेशिक प्रशिक्षणमा सहभागी गराउनुपर्ने विषयमा प्रशिक्षकहरूले आवश्यक तयारी गरिरहेको बताएका छन् ।"
लिभरपुलको यात्रामा क्लोपलाई आश्चर्य,"जितपछि युभेन्ट्सका दुई खेलबाट अधिकतम ६ अंक भएको छ । आत्मघाती गोलका लागि म निकै दुःखी छु, उनले ट्वीटरमा भनेका छन्, यसका लागि म माफी माग्न चाहन्छु । मैले यो तथ्यलाई स्विकार्छु । तर हाम्रो टिम बलियो छ र आउने दिनमा मैले सिद्ध गर्नेछु । यसअघि शनिबारको अर्को खेलमा टर्कीका मिडफिल्डर हाकान चालहोनोग्लुको गोलमा एसी मिलानले हालै बढुवा पाएको ब्रेसियालाई १० ले हरायो र पहिलोपल्ट सिजनको तीन अंक बटुल्यो ।"
पारा पावर लिफ्टिङ प्रशिक्षण सम्पन्न,राजधानीमा आयोजित लेभल थ्री प्रशिक्षक प्रशिक्षणमा २२ जना खेलाडीले सहभागिता जनाएका थिए । पावर लिफ्टिङको आधारभूत ज्ञान प्रचार गर्ने उद्देश्यले आयोजना गरिएको कार्यक्रममा अन्तर्राष्ट्रिय टेक्निकल अफिसियल नूर साहिदा माट साहले प्रशिक्षण दिएकी थिइन् । कार्यक्रममा सैद्धान्तिक तथा प्रयोगात्मक प्रशिक्षण दिइएको थियो । प्रशिक्षित खेलाडीहरूले पावर लिफ्टिङको अन्तर्राष्ट्रिय नियमबारे अपडेट भएको भन्दै अन्तर्राष्ट्रिय प्रतिस्पर्धामा सहज हुने बताए ।

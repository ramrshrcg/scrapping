शीर्षक,विवरण
"प्रधानमन्त्री चाहन्छन्, काम बन्दैन","(काठमाडौं)  प्रधानमन्त्री केपी शर्मा ओलीले गत बिहीबार मन्त्री र सचिवहरूसँग समीक्षात्मक बैठक राखे र सरकारी मुख्य आयोजनाहरूको काम ढिलो भएको तथा समन्वय नभएको भन्दै असन्तुष्टि व्यक्त गरे । बिहीबार यो वर्षको पहिलो समीक्षात्मक बैठक थियो । अघिल्लो आर्थिक वर्षका चारवटा समीक्षा बैठकमा पनि प्रधानमन्त्री ओलीले मन्त्री र सचिवहरूसमक्ष यस्तै असन्तुष्टि पोखेका थिए । उनले बोल्ने शब्द केही तलमाथि होलान् तर आशय एउटै छ, भनेअनुसार काम भएन । मन्त्रालयहरूबीच समन्वय पुगेन ।डेढ वर्षअघि प्रधानमन्त्री बनेका ओलीले एउटै खालको निर्देशन दिइरहेका छन् । गत बिहीबार पनि उनले मन्त्री र सचिवहरूलाई भने, तपाईंहरू महत्त्वपूर्ण र गेम चेन्जर विकास परियोजनामा केन्द्रित भएर काम गर्नुस्, फाइल कतै पनि नरोकियोस् । सरकारी काममा समन्वय नभएकामा उनी आक्रोशित देखिन्थे । मैले बारम्बार भनिरहेको छु, फेरि दोहोर्याउँछु, तपाईंहरू विकास निर्माणको काममा किन समन्वय गर्नुहुन्न ? आज बाटो बनाएको छ, भोलि ढल खनेको छ, पर्सि पोल उखेलेको छ, उनले भने । ओलीले मन्त्री र सचिवहरूलाई सोभियत संघ कसरी ढल्यो भनेर उदाहरणसमेत पेस गरे । दुई तिहाइ बहुमतको शक्तिशाली सरकार बनेको डेढ वर्ष बितिसक्दा पनि काम किन सन्तोषजनक छैन त ? पूर्वसहरी विकास सचिव किशोर थापा आयोजनाविभागीय प्रमुख र विकासे मन्त्रालयका सचिवहरूको बारम्बार हुने हेरफेर, आयोजनामा आउने समस्या समयमै समाधान नगर्ने र आयोजनामा निर्माण गरिनुपर्ने सबै संरचनाको पटकपटक गरेर ठेक्का आह्वान गर्ने प्रवृत्तिका कारण गौरवका सहित कुनै पनि ठूला परियोजनाको काम सन्तोषजनक ढंगले अघि बढ्न नसकेको बताउँछन् । ओली प्रधानमन्त्री भएपछि समेत आयोजनाहरूमा यसअघि देखिएका समस्या यथावत् छन् । मुलुक संघीय संरचनामा गएपछि कर्मचारी अलमलमा परेकाले पनि गेम चेन्जर परियोजनाको कामप्रति निराश हुनुपर्ने अवस्था आयो, उनले भने । ठूला आयोजनामा केन्द्रका मन्त्रालयहरूबीच मात्र नभई तीनै तहका सरकारबीच समन्वय नहुँदा स्थानीयस्तरमा अवरोधलगायत समस्या आउने गरेको पनि थापा बताउँछन् ।अहिले जनस्तरका अधिकांश काम प्रदेश र स्थानीय सरकारले गर्छन् । संघीय सरकारको काम देखिनुपर्ने ठूलो आयोजनाहरूमै हो । यसमा प्रधानमन्त्री ओलीले भनेजस्तै अपेक्षित प्रगति हुन सकेको छैन । डेढ वर्षअघि फागुन ३ मा ओली संसद्को दुई तिहाइको समर्थनसहित प्रधानमन्त्रीमा बहाल हुँदा गेम चेन्जर प्रोजेक्ट (राष्ट्रिय गौरवका २१ वटा आयोजना) को काम द्रुत गतिमा अघि बढ्ने अपेक्षा गरिएको थियो । ६ महिनामै बहुप्रतीक्षित मेलम्ची आयोजना सम्पन्न भई राजधानीमा खानेपानीको सहज आपूर्ति हुन थाल्ने र एक वर्षमा निर्माणाधीन मुलुककै ठूलो ४५६ मेगावाटको आयोजना पूरा भई बिजुलीमा भारतसितको निर्भरता कम हुने सकारात्मक अवस्था थियो । तर मेलम्ची आयोजनामा ठेकेदार कम्पनी सीएमसी र खानेपानी मन्त्रालयबीच विवाद उत्पन्न भई ठेक्का तोडियो र झन्डै ९ महिना काम ठप्प भयो । खानेपानी मन्त्रालयले आइतबार मात्र मेलम्चीको बाँकी काम गर्नका चिनियाँ कम्पनी सिनो हाइड्रोसित ठेक्का सम्झौता गरेको छ । सुरुङको बाँकी काम १२ महिना र हेड वर्क्सको काम १५ महिनामा सक्ने लक्ष्य मन्त्रालयको छ । खानेपानी मन्त्रालयले ठेक्का सम्झौतासँगै दिएको समयसीमाअनुसार पनि मेलम्चीको पानी काठमाडौंमा आउन कम्तीमा एक वर्ष कुर्नुपर्नेछ ।आगामी पुसमा सकिने भनिएको माथिल्लो तामाकोसी आगामी असारभित्र सम्पन्न हुने पछिल्लो समयसीमा मन्त्रालयको छ । तर आयोजनाको हाइड्रो मेकानिकल काम सुरु गर्न नै ढिलाइ भएका कारण माथिल्लो तामाकोसी आगामी असारमा पनि सम्पन्न नहुने र अझै एक वर्ष पछाडि धकेलिने अवस्था रहेको ऊर्जा मन्त्रालयकै अधिकारीहरू बताउँछन् । राष्ट्रिय गौरवका अन्य १९ आयोजनामध्ये पोखरा क्षेत्रीयअन्तर्राष्ट्रिय विमानस्थलको बाहेक अरूको प्रगति उत्साहजनक छैन । धेरैजसो गौरवका आयोजनाको भौतिक प्रगति निराशाजनक छ । सन्तोषजनक काम भइरहेको गौतम बुद्ध अन्तर्राष्ट्रिय विमानस्थलसमेत नेपाल भ्रमण वर्ष२०२० अगाडि सम्पन्न नहुने भएको छ । संस्कृति, पर्यटन तथा नागरिक उड्डयन मन्त्रालयले भ्रमण वर्ष सुरु भएको तीन महिनाभित्रै सकिने दाबी गरेको छ । मुख्य भौतिक पूर्वाधारका काम धेरै पूरा भए पनि विमानस्थलमा उपकरण जडानलगायत सफ्टवेयरको काम गर्न धेरै समय लाग्नेछ । यो विमानस्थल समयमै बनेन भने भ्रमण वर्षमा २० लाख पर्यटक भित्र्याउने सरकारी लक्ष्यसमेत पूरा नहुने पर्यटन मन्त्रालयकै अधिकारी बताउँछन् ।राष्ट्रिय गौरवको अर्को निजगढ अन्तर्राष्ट्रिय विमानस्थलको भौतिक पूर्वाधारको प्रगति शून्य छ । रूख कटान गर्ने कि नगर्ने भन्ने विवादले समेत निजगढमा काम सुरु गर्न ढिलाइ भइरहेको छ । पर्यटन मन्त्रालयअन्तर्गत नै पशुपति क्षेत्र विकास कोष र लुम्बिनी विकास कोष परियोजनासमेत गौरवका हुन् । ठूलो संख्यामा धार्मिक पर्यटक भित्र्याउने यी दुवै परियोजनाको कामको प्रगतिसमेत निराशाजनक रहेको मन्त्रालयकै अधिकारी बताउँछन् ।राष्ट्रिय गौरवका थप दुई जलविद्युत् आयोजना ७५० मेगावाटको पश्चिम सेती र १२ सय मेगावाटको बुढीगण्डकीको स्थिति झन् निराशाजनक छ । प्रवर्द्धक चिनियाँ कम्पनी थ्री गर्जेजले हात झिकेपछि पश्चिम सेती आयोजना बेवारिस छ । सरकारले यो आयोजना कुन मोडेलमा विकास गर्ने भन्ने टुंगोसमेत गर्न सकेको छैन । स्वदेशी लगानीमा बनाउन लागिएको बुढीगण्डकी आयोजना ओली सरकारले झन्डै एक वर्षअगाडि चिनियाँ कम्पनी गेजुवालाई ईपीसी मोडेलमा बनाउन दिने निर्णय गरेको थियो । गेजुवासित आयोजना अघि बढाउनेबारे दुई पटक प्रारम्भिक छलफल भएको थियो, त्यसपछि गेजुवा ऊर्जा मन्त्रालयसित सम्पर्कमै छैन । गेजुवा सम्पर्कमा नआएपछि सरकारले बुढीगण्डकी आयोजना कुन मोडेलमा बनाउने भनेर कुनै निर्णय गर्न सकेको छैन । बुढीगण्डकी आयोजनाको चार वर्षअघि नै डीपीआर तयार भइसकेको थियो । समयमै ठेक्का आह्वान गरेको भए यो आयोजना निर्माण सुरु भएको साढे तीन वर्ष भइसक्थ्यो । मन्त्रालयले बुढीगण्डकी प्रभावितलाई मुआब्जा वितरण गर्नेबाहेक अरू कुनै काम सुरु गर्न सकेको छैन । बुढीगण्डकी प्रभावितलाई २६ अर्ब रुपैयाँ मुआब्जा वितरण गरिएको छ । सरकारले त्यसैलाई प्रगतिका रूपमा देखाउने गरेको छ ।ऊर्जा, जलस्रोत तथा सिँचाइ मन्त्रालय मातहतकै महत्त्वाकांक्षी चारवटा गौरवका सिँचाइ आयोजना सिक्टा, बबई, रानीजमरा कुलरिया र भेरीबबई डाइभर्सन छन् । भेरीबबईको सुरुङ खन्ने काम उत्साहजनक रूपमा अघि बढे पनि बाँकी कामको प्रगति सन्तोषजनक नरहेको मन्त्रालयकै अधिकारी बताउँछन् । सिक्टाको मूल र सहायक नहर बनाउँदा बनाउँदै भत्किन थालेपछि सिक्टाका अधिकारीहरू र ठेकेदार कम्पनीका सञ्चालकलाई समेत अख्तियारले भ्रष्टाचार मुद्दा दायर गरेपछि काम सुस्त भएको छ । बबई र रानीजमरा कुलरिया निर्माणको काम धिमा गतिमा भइरहेको छ । आयोजनाका सबै संरचनाको एकैचोटि ठेक्का नभएको र आयोजना प्रमुख, सिँचाइ विभागका महानिर्देशकलगायतको छिटोछिटो सरुवा हुने प्रवृत्तिले चारवटै सिँचाइ आयोजनाको काममा नकारात्मक असर परेको मन्त्रालयका अधिकारीहरू बताउँछन् ।राष्ट्रिय गौरवका काठमाडौंतराई मधेस द्रुत मार्ग, मध्य पहाडी लोकमार्ग, हुलाकी सडक, उत्तरदक्षिण लोकमार्ग, रेल तथा मोनो रेलमध्ये धेरैको भौतिक प्रगति निराशाजनक रहेको भौतिक पूर्वाधार मन्त्रालयकै अधिकारी बताउँछन् । यी आयोजनामध्ये मध्यपहाडी लोकमार्ग निर्माणको प्रगति थोरै भए पनि सन्तोषजनक रहेको दाबी मन्त्रालयको छ । नेपाली सेनालाई निर्माणको जिम्मा दिइएको काठमाडौंतराई मधेस द्रुतमार्ग डीपीआर स्वीकृतिमा भएको ढिलाइको चपेटामा परेको छ । सेनाले कोरियाली कम्पनीमार्फत द्रुतमार्गको डीपीआर तयार गरेको थियो । झन्डै ६ महिना ढिलो गरेर मन्त्रिपरिषद्ले डीपीआर स्वीकृत गरिदिएको छ । सेनाले यसबीचमा द्रुतमार्गको ट्र्याक फराकिलो बनाउने, सडकमा पर्ने रूख हटाउने काममात्र गरेको छ । डीपीआर स्वीकृतिपछि सेनाले द्रुतमार्ग निर्माणका लागि टेन्डर आह्वान गर्ने तयारी सुरु गरेको छ । निर्माण सुरु भएको ५ वर्षभन्दा बढी भइसक्ता पनि जयनगरजनकपुरधामको कुर्थासम्म ३५ किलोमिटर रेल्वे ट्र्याक तयार भएको छ । रेल विभागले भारतबाट दुइटा रेल अर्डर गरेको छ । ३५ किमिमा रेल आगामी हिउँददेखि चल्ने दाबी मन्त्रालयको छ । जनकपुरधामको कुर्थादेखि बर्दिबाससम्म थप ३४ किमि तथा भारतको बथनाहबाट विराटगरको बुधनगरमा समेत रेल्वे ट्र्याक खुलेको छ । पूर्वपश्चिम रेलमार्ग निर्माण गर्न अन्यत्र अध्ययनको काममात्र भइरहेको छ । मोनो रेलको चर्चाबाहेक कुनै काम भएको छैन ।तत्कालीन भारतीय प्रधानमन्त्री चन्द्रशेखर आउँदा भारतले सहयोग गर्ने घोषणा गरेको हुलाकी सडकको प्रगतिसमेत निराशाजनक छ । पूर्वपश्चिम राजमार्गभन्दा दक्षिणबाट तराईको पूर्वपश्चिम जोड्ने हुलाकी सडक निर्माण सुरु भएको एक दसकभन्दा बढी भइसक्ता पनि ३४ प्रतिशतमात्र काम सम्पन्न भएको छ । वन मन्त्रालय मातहतको राष्ट्रपति चुरे संरक्षण आयोजनाको कामसमेत अघि बढ्न सकेको छैन । बारम्बार पदाधिकारी परिवर्तन हुने रोगले राष्ट्रपतिको नाम जोडिएको चुरे संरक्षण कार्यक्रममा देखिने गरी कुनै काम हुन सकेको छैन । आयोजनाका पदाधिकारीले मन्त्रालयका अधिकारीले काम गर्ने वातावरण नदिएको भन्दै आइतबार पदबाट राजीनामा दिएका छन् । अब वन मन्त्रालयले नै आयोजना अघि बढाउने हो कि फेरि पदाधिकारी नियुक्त हुने हुन् भन्ने अन्योल उत्पन्न भएको छ ।पूर्वसहरी विकास सचिव थापाले राष्ट्रिय गौरवका आयोजनाहरू तीनै तह स्थानीय, प्रदेश र केन्द्रले अपनत्व लिन नसक्दा आपसी समन्वयको कमी हुनुका साथै स्थानीयस्तरमा अवरोध आउने गरेकाले काम सन्तोषजनक रूपमा अघि बढ्न नसकेको बताए । राष्ट्रिय गौरवका आयोजना भनेपछि त्यो स्थानीय, प्रदेश र केन्द्र तीनवटै सरकारको गौरवको हुनुपर्यो । अहिले केन्द्रले हेर्छ, प्रदेश र स्थानीय सरकारले वास्ता गर्दैनन् । यस्ता आयोजनामा कुनै पनि अवरोध आउनुहुँदैन । प्रदेश र स्थानीय सरकारकै सर्त जोडिनु हुँदैन, उनले कान्तिपुरसित भने । गौरवका आयोजनाहरूमा बजेट बनाउँदा नै तीन तहका सरकारबीच समन्वय हुनुपर्ने र तीन तहका कर्मचारीबीच समेत अन्तरसरकारी संयन्त्र बन्नुपर्ने सुझावसमेत थापाको छ । बजेट स्पष्ट रूपमा केन्द्र, प्रदेश र स्थानीय तहको छुट्ट्याउनुपर्छ । कुनै काममा द्विविधा भयो भने तीनवटै तहका कर्मचारी बसेर काम गर्ने अन्तरसरकारी संयन्त्र बनाउनुपर्छ । अहिले प्रधानमन्त्री, मुख्यमन्त्रीहरूको तहमा छ, कर्मचारी तहमा पनि त्यस्तो संयन्त्र आवश्यक छ, उनले भने । प्रधानमन्त्रीको तहबाट समन्वयका लागि निर्देशन दिन सजिलो भए पनि व्यवहारमा समस्या रहेको थापा बताउँछन् । विकासे मन्त्रालयहरूबीच कसरी समन्वय गर्ने भन्ने संयन्त्रकै अभाव रहेको उनले बताए । उनले प्रदेश र स्थानीय तहबाट अघि बढाउनुपर्ने झिनामसिना आयोजनामा केन्द्र सरकार अल्झिरहेकाले पनि ठूला आयोजनाको काममा पर्याप्त ध्यान नपुगेको बताए ।"
लगानी खोल्न सैनिक ऐन संशोधन गरिँदै,"(काठमाडौं)  व्यवसायतर्फ आकर्षित भएको भन्दै आलोचना भइरहेका बेला नेपाली सेनाले सैनिक ऐन२०६३ लाई नै लगानीमैत्री बनाउने गरी संशोधनको तयारी गरेको छ । सैनिक कल्याणकारी कोषमा ठूलो रकम जम्मा भएपछि विभिन्न क्षेत्रमा लगानी खुला गर्न ऐन संशोधन गर्न लागिएको हो । हाल लगानी गर्न सेनालाई सैनिक ऐनले रोकेको छ ।संयुक्त राष्ट्रसंघीय शान्ति सेनामा सहभागी हुने नेपाली सैनिकले पाउने मासिक भत्ताबाट करिब २२ प्रतिशतसम्म रकम कटौती गरी कोषमा जम्मा गरिँदै आएको छ । सैनिक कल्याणकारी कोषमा ४४ अर्ब रुपैयाँभन्दा बढी रकम जम्मा भइसकेको छ, जसमध्ये करिब साढे ३८ अर्ब विभिन्न बैंकमा जम्मा छ । करिब साढे ५ अर्ब रकम कल्याणकारी नियमावलीले तोकेअनुसार स्कुल, अस्पताल, पेट्रोल पम्प, जग्गा खरिदमा लगानी गरिएको छ । सेनाले पछिल्लो समय मनाङको भीमदाङ र सोलुखुम्बुको दूधखोला जलविद्युत् आयोजनामा लगानी गर्न चाहेको छ । ऐन संशोधन प्रक्रिया अघि बढे यस्ता आयोजनामा लगानीको बाटो खुल्नेछ । सेनाको प्राड विवाक (कानुन विभाग) ले सैनिक ऐनलाई लगानीमैत्री बनाउने गरी संशोधन गर्ने प्रस्ताव नीति तथा योजना निर्देशनालयमा पठाइसकेको छ । सैनिक प्रवक्ता तथा सहायक रथी विज्ञानदेव पाण्डेका अनुसार प्राड विवाकले पठाएको प्रस्तावमाथि बलाध्यक्ष रथी गौरव तन्डुलको नेतृत्वमा बनेको कार्यदलले काम गरिरहेको छ । प्राड विवाकको प्रस्तावमा भने सरकारको स्वीकृत लिएर लगानी गर्न पाउने गरी ऐन संशोधन गर्न पाउने प्रावधान अघि सारिएको पनि प्रवक्ता पाण्डेले जानकारी दिए । उनका अनुसार कार्यदलले विज्ञहरूसँग छलफल गरिरहेको छ । आन्तरिक रूपमा संशोधनको मस्यौदा तयार गरेपछि सेनाले रक्षा मन्त्रालयलाई पठाउनेछ । सैनिक ऐनको परिभाषाको (न) मा भनिएको छ, कल्याणकारी योजना भन्नाले कल्याणकारी कार्यमा सहयोग पुर्याउने आयमूलक कार्य सम्झनुपर्छ र सो शब्दले नेपालमा स्थापना हुने पूर्वाधार एवं सेवामूलक परियोजना, वित्तीय संस्था तथा उद्योग व्यवसायमा तोकिएको आधारमा ऋण वा सेयर लगानी गर्ने कार्यलाई समेत जनाउँछ । तर यस्तो लगानी प्रवर्द्धकका रूपमा हुने छैन । सैनिक मुख्यालयमा साउन २३ गते भएको पत्रकार सम्मेलनमा प्राड विवाकका प्रमुख उपरथी रत्नप्रकाश थापाले भनेका थिए, केही राम्रा व्यावसायिक प्रोजेक्टमा लगानी गर्न चाहेका छौं । तर कानुनले हामीलाई त्यस्तो लगानी गर्न प्रतिबन्ध लगाएको छ । हामीले सरकारलाई सैनिक ऐन संशोधनका लागि अनुरोध गरेका छौं । सेनाले प्रतिफल आउने क्षेत्रमा लगानी गर्न चाहेको थापाले बताए । सैनिक ऐनमा लगानीकर्ताको भूमिकाका रूपमा सेनालाई बाटो खोले पनि हरेक पटक लगानी गर्नुअघि सरकारकै स्वीकृति लिनुपर्ने गरी ऐन संशोधनका लागि पठाएका हौं, उनले भने । सुरक्षाविद् तथा पूर्वजर्नेल प्रेमसिंह बस्न्यात भने सरकारी पक्षबाटै सैनिक र उनको परिवारलाई स्वास्थ्य, शिक्षाको सेवासुविधा दिनुपर्ने र गैरसैनिक काममा लगाउन नहुने बताउँछन् । अन्य काममा सेनाले हात हाल्दा आलोचना हुन्छ, उनले भने ।"
नवलपरासीका चौधरीले जिते एक करोड,कान्तिपुरको वार्षिक ग्राहक योजनाअन्तर्गत करोडपति सिजन३ चैतमा सुरु भएको हो । कान्तिपुर र दि काठमान्डु पोस्टका वार्षिक ग्राहक बन्नेलाई लक्की ड्रमार्फत मासिक १० लाख र साप्ताहिक लक्की ड्रबाट १ लाख नगद प्रदान गरिएको थियो । ग्राहक बन्नासाथ शिखर इन्स्योरेन्सबाट ५ लाखको दुर्घटना बिमासहित स्वास्थ्य बिमामा ७ सय ५० रुपैयाँ छुट पाउने व्यवस्था थियो । वितरण विभागका प्रमुख मनोज बस्नेतका अनुसार कान्तिपुरको ग्राहक बनेका धनुषा महेन्द्रनगरका पपेन्द्रकुमार गिरीको दुर्घटनामा परी मृत्यु भएपछि दुर्घटना बिमाबापतको ५ लाख रुपैयाँ उनकी श्रीमती जुना कार्कीलाई प्रदान गरिएको छ ।
पहुँचवालालाई चार वर्षमा बाँडियो ३ अर्ब,"सरकारले बाँडेको आर्थिक सहायताप्रति नागरिकस्तरमै औचित्य पुष्टि हुनुपर्छ । जायज मानिसले लिएको सहायतामा कसैले पनि प्रश्न उठाउन सक्तैन, पूर्वसचिव रेग्मीले भने, तर भ्रष्टाचारमा मुद्दा चलिरहेका, राजधानीमा महँगा बंगला भएका, राजनीतिक स्वार्थमा खोलिएका संस्थालगायतले पहुँचका आधारमा सहयोग लिने गरेका छन्, यसमा अख्तियारले छानबिन गर्न पाउनुपर्छ ।महालेखापरीक्षकको कार्यालयले समेत आर्थिक सहायता बाँड्ने क्रम बर्सेनि बढेको र कार्यविधिको पालना नभएको आफ्नो वार्षिक प्रतिवेदनमा उल्लेख गरेको छ । आर्थिक सहायता उपलब्ध गराउँदा औषधि उपचार पुष्टि हुने प्रमाण पेस गरिएकोसमेत पाइएन, महालेखाको वार्षिक लेखापरीक्षण प्रतिवेदन२०७५ मा भनिएको छ, कार्यविधिको पालना र उपचार खर्च पुष्टि हुने गरी मात्रै मापदण्डभित्र रहेर आर्थिक सहायता वितरण गर्नुपर्छ ।"
शुल्क फिर्ता नगरे फेरि आन्दोलन,"चितवन (कास) चितवन मेडिकल कलेजविरुद्ध विद्यार्थी तथा अभिभावकले पुनः आन्दोलनको चेतावनी दिएका छन् । चितवन जिल्ला प्रशासन कार्यालयमा भदौ २६ मा भएको सहमति कलेज प्रशासनले टार्न खोजेको उनीहरूको भनाइ छ । सोमबार ११ बजेभित्र सहमति कार्यान्वयन नभए आन्दोलनका कार्यक्रम घोषणा गर्ने उनीहरूले बताए । सहमतिअनुसार मेडिकल कलेजले लिएको अतिरिक्त शुल्कको भर्पाइ र प्रतिवेदन असोज १० भित्र विद्यार्थीलाई दिनुपर्थ्यो । तर मिति कटे पनि भर्पाई नपाएको विद्यार्थी एवं अभिभावकको भनाइ छ । चिकित्सा शिक्षा संघर्ष समिति र अभिभावक संघर्ष समितिले आइतबार संयुक्त विज्ञप्ति जारी गरी विद्यार्थीलाई भर्पाइ नदिने, प्रतिवेदन तयार गर्न आलटाल गरेर सहमति टार्ने काम गरिरहेको बताएका छन् । मेडिकल कलेज सञ्चालकको यो क्रियाकलापबारे हामीले प्रमुख जिल्ला अधिकारीलाई जानकारी गराएका छौं, चिकित्सा शिक्षा संघर्ष समितिका संयोजक प्रकाश चन्द र अभिभावक संघर्ष समितिकी संयोजक निर्मला कँडेलले जारी गरेको विज्ञप्तिमा भनिएको छ ।कलेजका शिक्षण विभागतर्फका प्रशासक अरुण कोइरालाले भने काम सक्न समय लागेको बताए । काम गरिरहेकै छौं । केही समय लाग्ला, हामीले सक्दो छिटो काम सक्छौं । प्रतिवेदन पनि दिन्छौं, उनले भने । कलेजले एमबीबीएससहितका विद्यार्थीबाट सरकारले तोकेकोभन्दा ५ देखि २० लाख रुपैयाँसम्म बढी शुल्क लिएको भन्दै आन्दोलन गरिएको थियो । भदौ १५ देखि विद्यार्थीहरू सडकमै ओलिएका थिए ।"
चुरे बोर्ड सदस्यद्वारा राजीनामा,"काठमाडौं (कास) राष्ट्रपति चुरेतराई मधेस संरक्षण विकास समितिको प्रधान कार्यालय काठमाडौं वा भरतपुर कहाँ राख्ने भन्ने विवाद चलिरहँदा बोर्ड सदस्यहरूले राजीनामा दिन थालेका छन् । प्रधान कार्यालयको टुंगो लाग्नुअगावै बोर्ड सदस्य मोतीलाल रिजालले राजीनामा दिएका हुन् । तत्कालीन वनमन्त्री शंकर भण्डारीले नियुक्त गरेका उनले वन तथा वातावरण मन्त्रालयमा राजीनामा बुझाएका हुन् । नदी प्रणालीमा आधारित भएर काम गर्ने गुरुयोजनाअनुसार काम गर्न बजेट र कार्यक्रम बनाए पनि मन्त्रालयले हस्तक्षेप गरेर काम गर्ने वातावरण बिथोलेपछि राजीनामा दिएको रिजालले बताए । गुरुयोजनाले १६४ नदी प्रणालीमा चुरेको माटो जोगाउने गरी काम गर्ने भनेको छ, उनले कान्तिपुरसित भने, त्यसअनुसार कार्यक्रम अघि बढाउँदा मन्त्रालयले हस्तक्षेप गरेपछि काम गर्न मन लागेन । चुरेको माटो चुरेलाई, सफा पानी सबैलाई भन्ने नारासहितको गुरुयोजना मन्त्रिपरिषद्ले २०७४ मा पारित गरेको थियो । समितिले त्यही गुरुयोजनाअनुसार हरेक आर्थिक वर्षमा नदी प्रणाली संरक्षण गर्नेगरी कार्यक्रम अघि बढाइरहेको थियो । यो पटक मन्त्रालयले महत्त्वपूर्ण कार्यक्रम हटाएर टुक्रे कार्यक्रममा मात्र राखेपछि समितिका पदाधिकारीले प्रश्न गर्दै आएका थिए । रिजालले आफ्नो राजीनामा पत्रमा समितिको नेतृत्वप्रति पनि प्रश्न उठाएका छन् । नेतृत्वले पनि दत्तचित्तले काम गरेको नदेखेपछि समितिमा बस्ने रहर जागेन, उनले भने । अर्का बोर्ड सदस्य दीपा प्रधान र विदुर भारतीले पनि राजीनामा दिने तयारी गरेको समिति स्रोतले बतायो । प्रधान र भारतीलाई तत्कालीन वनमन्त्री अग्निप्रसाद सापकोटाले नियुक्त गरेका थिए । राजनीतिक नियुक्ति पाएका समितिका बोर्ड सदस्यहरूले सहायकमन्त्रीसरह सुविधा पाउँछन् । २०७१ असार २ गते स्थापना भएको समितिमा अध्यक्षसहित चारजना बोर्ड सदस्य रहने व्यवस्था छ । अध्यक्ष वीरेन्द्र यादवको व्यवहारदेखि बोर्ड सदस्यहरू दिक्क भएका थिए । कामै गर्न नसक्ने अवस्था भएपछि राजीनामाबाहेक अर्को विकल्प छैन, एक सदस्यले भने । सदस्यहरूले नै अध्यक्ष यादवले पदीय दुरुपयोग गरिरहेको आरोप लगाउने गरेका छन् । पछिल्लो समय समितिको कार्यालय काठमाडौंबाट भरतपुर सार्ने बहस सुरु भएको थियो । भरतपुर देशकै बीचभागमा पर्ने भएकाले त्यहाँ कार्यालय राखिए पूर्वपश्चिम सबैतिर काम गर्न सहज हुने प्राविधिकहरूले बताउँदै आएका थिए । उक्त निर्णयप्रति केही बोर्ड सदस्य र कर्मचारीले आपत्ति जनाएका छन् । समितिमा वन तथा वातावरण मन्त्रालयका सहसचिव सदस्य सचिव रहने व्यवस्था छ । अहिले मनबहादुर खड्का सदस्य सचिव छन् । मन्त्रालयले बनाएको एक कार्यदलले समितिमा रहेका पदाधिकारीलाई हटाएर चुस्त समितिमार्फत काम गर्नु उपयुक्त हुने प्रतिवेदन विगतमा तयार गरेको थियो । समितिले सबै प्रदेशका चुरे संरक्षणमा काम गर्दै आएको छ ।"
रुद्राक्ष टिप्न ज्यानको बाजी,"संखुवासभा (कास) सिलिचोङ गाउँपालिका २ बालामा रुद्राक्षको रूखबाट लडेर जेठ दोस्रो साता ५२ वर्षीय धनशमशेर राईको ज्यान गयो । हाँगा काट्न र दाना हेर्न रूख चढेका राई चिप्लिएर भुइँको ढुंगामा बजारिए । टाउको र शरीरका विभिन्न भागमा गहिरो चोट लागेका उनको उपचारका लागि जिल्ला अस्पताल खाँदबारी ल्याउँदै गर्दा बाटोमै ज्यान गयो । साउन १४ मा चैनपुर नगरपालिका११ लोहाकोटका २५ वर्षीय चित्रबहादुर दाहाल पनि रुद्राक्षको रुखबाट लडेर गम्भीर घाइते भए । बिहान ९ बजेतिर उनी आफ्नै बारीमा रुद्राक्षको दाना टिप्न रूख चढेका थिए ।रूखबाट खसेपछि सिकिस्त भएका दाहालको उपचार जिल्ला अस्पताल खाँदबारीमा सम्भव नभएपछि धरान रिफर गरिएको थियो । मेरुदण्डमा समस्या देखिएका उनको उपचारमा अहिलेसम्म तीन लाखभन्दा बढी खर्च भइसकेको परिवारले जानकारी दिएको छ । यी दुई प्रतिनिधि घटना मात्र हुन् । रुद्राक्षको व्यवसाय बढे पनि यसका दाना टिप्न रूख चढेकाहरू लडेर घाइते एवं अंगभंग भएका उदाहरण जिल्लामा अरू पनि छन् । रुद्राक्षको रूख सुरिलो र हाँगा कमजोर हुने भएकाले चढ्नु निकै जोखिमपूर्ण हुन्छ । एउटै रूखमा लाखौं रुपैयाँबराबरको दाना फल्ने भएकाले रुद्राक्ष खेतीतर्फ धेरै कृषक आकर्षित भएका छन् । छिमेकी जिल्ला भोजपुरको दिङ्ला, नेपालेडाँडा, सोमबारे र संखुवासभाको खाँदबारी नगरपालिका, वाना, स्याबुन, धुपु, खराङ, लोहाकोट, माङ्तेवा र याफमा रुद्राक्षको खेती हुने गरेको छ । यसको मुख्य बजार भोजपुरको दिङ्ला, संखुवासभाको खाँदबारी, तुम्लिङटार र चैनपुर हुन् । भदौ अन्तिम सातादेखि माघसम्म रुद्राक्षको व्यापार हुने गरेको छ । रुद्राक्षको मूल्य बजारमा जति अकासिएको छ, त्यति नै टिप्दा हुने खतरा पनि बढेको छ, रुद्राक्ष व्यवसायी संघका अध्यक्ष चक्र विशुंखेले भने । व्यापारीले किसानसँग बगान नै ठेक्कामा लिन्छन् । बगान ठेक्कामा लिएपछि टिप्ने जिम्मा पनि व्यापारीको हुन्छ । तर रुद्राक्ष टिप्दा ज्यान गए कोही जिम्मेवार हुँदैनन्, उनले भने, टिप्ने क्रममा धेरै जना लडेर घाइते भएको र केहीको मृत्यु भएका घटनासमेत छन् । टिप्ने क्रममा लडेर कसैको ज्यान गए त्यसलाई दुर्घटना मानेर मुचुल्का उठाउने र पोस्टमार्टम गरेर अन्त्येष्टि गरिने गरेको उनको भनाइ छ । रुद्राक्षको रूखबाट लडेर वर्षमा २० जनाभन्दा बढी घाइते हुने गरेको स्थानीय बताउँछन् । रुद्राक्षका बोट सामान्यतया ६० देखि ८० फिटसम्म अग्ला हुन्छन् । केही त्योभन्दा पनि अग्ला हुन्छन् । सुरिलो रूखको हाँगा चारैतिर फैलिएका हुन्छन् । हाँगाहरूका टुप्पोमा मात्रै तिनका दाना फल्छन् । अन्य बोटबिरुवाको तुलनामा रुद्राक्षको बोट अत्यन्तै कोमलो हुन्छ । थोरै बढी भार पर्नेबित्तिकै हाँगा बीचैमा भाँच्चिन्छ । रुद्राक्षको रूखमा चढ्दा धेरै ध्यान पुर्याउनुपर्ने विशुंखेको भनाइ छ । हिजोआज लामो लठ्ठीको प्रयोगबाट रुद्राक्ष टिप्ने गरिएको उनले बताए । उनका अनुसार हाँगा लाछियो भने बोट नै सुक्ने जोखिम बढी भएकाले पनि टिप्नु निकै संवेदनशील हुन्छ ।"
'चिनियाँ उच्चस्तरीय भ्रमण छिट्टै',"काठमाडौं (कास) नेपालका लागि चिनियाँ राजदूत होउ यान्छीले चीनबाट उच्चस्तरीय भ्रमणको अपेक्षामा रहेको बताएकी छन् । चीनका राष्ट्रपति सी चिनफिङ यसै महिनाको अन्तिम साता भ्रमण हुने कुरा अघि बढिरहँदा राजदूत होउले चीनको ७० औं स्थापना दिवसका अवसरमा शनिबार आयोजित कार्यक्रममा निकट भविष्यमा चीनबाट नेपालमा उच्चस्तरीय भ्रमण हुने बताएकी हुन् । मलाई लाग्छ, अब धेरै उच्चस्तरीय भ्रमणहरूले दुई मुलुकबीचको सम्बन्धलाई नयाँ ऐतिहासिक विन्दुमा पुर्याउँछ, उनले भनिन् । केही समयअघि चीनबाट स्टेट काउन्सिलर तथा विदेशमन्त्री वाङ यी र चिनियाँ कम्युनिस्ट पार्टी (सीपीसी) का विदेश विभागका प्रमुख सोङ ताओले नेपालको भ्रमण गरेको उनले उल्लेख गरिन् । उनले नेपालकी राष्ट्रपति विद्यादेवी भण्डारीले गरेको चीन भ्रमणको बारेमा पनि स्मरण गरिन् । राष्ट्रपतिको उक्त भ्रमणमा बेल्ट एन्ड रोड इनिसिएटिभ (बीआरआई) लाई अझ अघि बढाउन सहकार्य र ट्रान्स हिमालयन मल्टी डाइमेन्सन कनेक्टिभिटी नेटवर्क लगायतका विषयमा सहमति भएको पनि बताइन् ।"
दुई विदेशी पर्यटक १२ दिनदेखि सम्पर्कविहीन,रसुवा (कास) तामाङ सम्पदा मार्ग घुम्न आएका दुई विदेशी पर्यटक १२ दिनदेखि सम्पर्कविहीन भएका छन् । दक्षिण कोरियाका ४२ वर्षीय जिसङ र नेदरल्यान्ड्सका २७ वर्षीय थोमस व्येक्स गोसाइँकुण्ड गाउँपालिका १ नाकथलीबाट असोज १ गतेदेखि सम्पर्कविहीन भएको स्याफ्रुबेंसीस्थित पर्यटक प्रहरीका सई रामप्रकाश अधिकारीले बताए । अधिकारीका अनुसार उनीहरूले भदौ २७ गते स्याफ्रुबेंसीमा एक साताका लागि तामाङ सम्पदा मार्ग घुम्न जाने बताएका थिए । तामाङ सम्पदा मार्ग हुँदै उनीहरू भदौ ३१ गते राति नाकथलीको एक होटलमा बसेका थिए । भोलिपल्ट बिहान थुमन हुँदै टिमुरे पुगेर काठमाडौं जाने भनेर निस्किएका उनीहरू त्यसयता सम्पर्कविहीन छन् । आइतबार पनि नाकथलीभन्दा माथि तरुचेसम्म पुगेर खोजी गरिएको छ । हेलिकप्टरबाट पनि त्यस क्षेत्रमा खोजी गरिएको जिल्ला प्रहरी कार्यालयका प्रहरी निरीक्षक हेमन्त थापाले बताए । उनीहरूको खोजीका लागि स्याफ्रुबेंसी र थुमन चौकीबाट पनि थप प्रहरी परिचालन गरिएको छ ।
लेक लागेर आरोहीको मृत्यु,"गोरखा (कास) चुमनुब्री गाउँपालिका१ सामागाउँको मनास्लु हिमाल आरोहणका क्रममा लेक लागेर एक विदेशी नागरिकको मृत्यु भएको छ । आरोहणका क्रममा तेस्रो शिविर पुगेकी पोल्यान्डकी ५० वर्षीया रिता डोनाटा ब्लाडयकोको ज्यान गएको डीएसपी मित्रबन्धु शर्माले जानकारी दिए । तेस्रो शिविरबाट आरोहण गर्दैगर्दा शनिबार बिहान ४ बजे बिरामी हुनुभएछ, सँगैका साथीले फर्कार्एर तेस्रो बेस क्याम्पमै ल्याइपुर्याउदा साँझ ८ बजे मृत्यु भएको जानकारी पाएका हौँ, उनले भने । सेभेन समिट ट्रेक्स प्रालिबाट मनास्लु आरोहणका लागि गएको उनको शव शिविरमै रहेको र मौसममा सुधार आएपछि उद्घार तयारी भइरहेको उनले बताए ।"
भैंसेपाटीमा मुख्यमन्त्री र प्रदेश प्रमुखका आवासीय कार्यालय,"(काठमाडौं)  सरकारले सातै प्रदेशका मुख्यमन्त्री र प्रदेश प्रमुखका लागि ललितपुरको सैंबु भैंसेपाटीमा बनाउन लागेको आवासीय सुविधासहितको सम्पर्क कार्यालय भवनको सोमबार प्रधानमन्त्री केपी शर्मा ओलीले शिलान्यास गर्दै छन् । २७ रोपनी १२ आना क्षेत्रफलको जग्गामा ७ वटा ब्लकमा १४ कोलोनी बन्नेछन् । प्रत्येक भवन साढे दुई तलाका हुने सहरी विकास तथा भवन निर्माण विभागले जानकारी दिएको छ । मुख्यमन्त्री र प्रदेश प्रमुखका लागि छुट्टाछुट्टै कोलोनी हुनेछन् । विभागले करिब एक अर्ब रुपैयाँ लागत एस्टिमेट प्रस्ताव गरेको थियो । टेन्डर प्रक्रियाबाट छानिएको केसी समानान्तर जेभी कन्स्ट्रक्सन कम्पनीले ७२ करोड ४८ लाख रुपैयाँमा निर्माण प्रस्ताव पेस गरेको छ । सोहीअनुसार टेन्डर स्वीकृत भएको छ । निर्माण अघि बढाउन चालू आर्थिक वर्षका लागि ४० करोड रुपैयाँ विनियोजन गरिएको सहरी विकास तथा भवन विभागका महानिर्देशक मणिराम गेलालले जानकारी दिए । परिसरमा प्रवेशका लागि विशेष सुरक्षा व्यवस्था मिलाउन विशेष संरचना निर्माण हुनेछ । आधुनिक सुविधासहितका भवनले मात्र जग्गाको करिब १७ रोपनी ७ आना अर्थात् ६२ प्रतिशत क्षेत्रफल ओगट्नेछन् । दुई वर्षमा भवन निर्माण पूरा गर्ने लक्ष्य राखिएको छ । मुख्यमन्त्री र प्रदेश प्रमुख राजधानी आइरहनुपर्ने भएकाले यी भवनलाई सम्पर्क कार्यालयका रूपमा प्रयोग गरिने सहरी विकास मन्त्रालयका सचिव मधुसूदन अधिकारीले जानकारी दिए । सुरक्षाका दृष्टिबाट पनि उहाँहरूलाई आवास क्षेत्रको आवश्यकता छ, उनले भने, काम गर्न सजिलो होस् भनेर दुई भवन एउटै स्थलमा बनाइएको हो । भवनका भुइँतलामा प्रतीक्षालय कक्ष, सचिवालय, मुख्यमन्त्री तथा प्रदेश प्रमुखको कार्यालय रहनेछन् । पहिलो तलामा बैठक कक्ष, योग कोठा, मुख्यमन्त्री र प्रदेश प्रमुखको सुत्ने कोठासहित ३ कोठा हुनेछन् । यसैगरी दोस्रो तलामा भान्सा कोठा, पाहुना कोठा, परिवारका सदस्य सुत्ने कोठा र पूजा कोठा हुनेछ । भीआईपी परिसर नाम दिइएको भवन आसपासको ४ रोपनी १२ आना क्षेत्रफलमा पार्किङ तथा हरियाली रहने विभागका सिनियर डिभिजन इन्जिनियर प्रकीर्ण तुलाधरले बताए । ८ आना क्षेत्रफलमा बगैंचा र पोखरी बनाइनेछ । परिसरमा ५ रोपनी क्षेत्रफलमा फैलिएको आन्तरिक सडक बनाइने उनको भनाइ छ ।"
रोकिँदै नयाँ नोट,"(काठमाडौं)  नेपाल राष्ट्र बैंकले तीन वर्षपछि नयाँ नोट वितरण पूर्णरूपमा रोक्ने तयारी गरेको छ । नयाँ नोट वितरण खर्चिलो र चुनौतीपूर्ण बन्दै गएकाले रोक्न लागिएको हो । अहिले नयाँ नोट छपाइ र वितरण व्यवस्थापनमा वार्षिक ३ अर्ब रुपैयाँ खर्च हुने गरेको छ ।राष्ट्र बैंकले यसै वर्षदेखि नोट सटहीमा कटौती सुरु गरेको छ । यसपटक प्रतिव्यक्ति १८ हजार ५ सयका दरले नयाँ नोट सटही सुविधा दिइएको छ । गत वर्षभन्दा यो ८ हजार ५ सयले कम हो । पछिल्ला वर्ष राष्ट्र बैंकले सफा नोट नीति कार्यान्वयनमा ल्याएको छ । यो नीतिलाई पूर्णरूपमा कार्यान्वयन गरेपछि नयाँ नोट वितरण बन्द गरिने राष्ट्र बैंकका प्रवक्ता लक्ष्मीप्रपन्न निरौलाले बताए । यही क्रममा नोट व्यवस्थापनको काममा पनि अटोमेसन (स्वचालित) गर्ने काम सुरु गरिएको उनले बताए । अबका एकदुई वर्षमा नोट व्यवस्थापन कार्य पूर्णरूपमा अटोमेसनमा लगिनेछ, उनले भने, त्यसपछि बैंक तथा वित्तीय संस्थालाई अटोमेसनमा जान बाध्य पारिनेछ ।सफा नोट नीति पूर्णरूपमा कार्यान्वयनमा ल्याएपछि दसैं र तिहारमा नयाँ नोट बाँड्नुपर्ने अवस्था नहुने उनले बताए । सफा नोट नीति कार्यान्वयनपछि नोट पुरानो हुँदैन, उनले भने, सबै नयाँ भएपछि दसैंतिहारमा मात्र नयाँ वितरण गर्नुपर्ने अवस्था रहँदैन । नोटमा केरमेट गर्न, रङ लगाउन, जलाउन, माटोमा पुर्नलगायत विभिन्न विधिमार्फत नष्ट र फोहोर गर्न नपाइने कानुनी व्यवस्था छ । त्यस्तो गतिविधि गरेमा कानुनी कारबाही भोग्नुपर्ने मुलुकी ऐनमा उल्लेख छ । सफा नोट नीति पूर्ण रूपमा कार्यान्वयन भएपछि नोट फोहोर गर्ने र नष्ट गर्नेलाई कानुनबमोजिम बढीभन्दा बढी कारबाही हुन्छ, निरौलाले भने ।नयाँ नोट वितरण गर्ने काम राज्यको उद्देश्यविपरीत भएको जानकारहरू बताउँछन् । राज्यले नगदरहित कारोबारलाई प्रोत्साहन गर्ने नीति अघि सारेको छ । तर, सरकारकै निकाय राष्ट्र बैंकले हरेक वर्ष धेरै परिमाणमा नयाँ नोट वितरण गरिरहेको छ । यसकारण पनि अब नयाँ नोट रोक्न चाहेको जानकारहरू बताउँछन् । डिजिटल युगमा भौतिक नोट वितरण बढाउँदै जानु युक्तिसंगत नभएको उनीहरूको तर्क छ ।मागअनुसार आपूर्ति हुन नसकेको, छपाइ तथा व्यवस्थापन खर्च थपिँदै गएकोलगायत कारण नयाँ नोट वितरण चुनौतीपूर्ण बन्दै गएको राष्ट्र बैंकले जनाएको छ । एकातिर हरेक वर्ष नयाँ नोटको माग बढिरहेको, अर्कातिर सोही दरका सुकिला नोट राष्ट्र बैंकको गोदाम (स्टक) मा थन्किएकाले व्यवस्थापन चुनौतीपूर्ण बनेको प्रवक्ता निरौलाले बताए । स्टकमा सुकिला नोट छन् तर नयाँ नोटको मात्र माग हुन्छ, उनले भने, यस्तो अवस्थामा स्टकमा रहेका सुकिला र नयाँ दुवै नोटको आयु घट्छ । यो नोक्सान राष्ट्रले व्यहोर्नुपर्छ । नयाँ नोटको बढ्दो मागले विकृति पनि भित्र्याउन थालेको छ । खसगरी दसैं र तिहारका लागि नयाँ नोटको माग बढ्दो छ । मागअनुसार राष्ट्र बैंकले बर्सेनि नयाँ नोटको परिमाण पनि बढाउँदै आएको छ । यसले बजारमा मुद्रा आपूर्ति बढाउँछ । यसको अर्थ नागरिकको हातहातमा धेरै पैसा पुग्छ । हातमा पैसा भएपछि खर्च गर्ने प्रवृत्ति बढ्छ । खर्चिने क्षमता बढेपछि माग बढ्छ । माग बढेपछि बजारमा वस्तु तथा सेवाको मूल्य बढ्छ । यसले समग्र राष्ट्रको मूल्य वृद्धिदर बढाउँछ । मूल्य वृद्धिदर बढ्नु भनेको पैसाको क्रयशक्ति (भाउ) घट्नु हो । पैसाको मूल्य तीव्र रूपमा घट्न नदिन अर्थशास्त्रीहरूले सुझाएका छन् । उनीहरूका अनुसार विभिन्न कारणले आउँदा दिनमा नयाँ नोट वितरण चुनौतीपूर्ण बन्दै जानेछ । पहिलो नोट छपाइ तथा व्यवस्थापन खर्च । राष्ट्र बैंकका अनुसार नोट छपाइ, वितरण तथा व्यवस्थापनमा वार्षिक करिब ३ अर्ब रुपैयाँ खर्च हुन्छ । नोटको मागअनुसार खर्च पनि बढ्छ । यसले व्ययभार बढाउँछ । यो क्षेत्रको लगानीलाई तुलनात्मक रूपमा अनुत्पादक मानिन्छ ।दोस्रो नोटको आयु । जतनले उपयोग गरे नोट धेरै वर्ष टिकाउन सकिन्छ । यो वर्ष वितरण गरेको नयाँ नोट राष्ट्र बैंकमा फर्किंदा पुरानो भएर आउँछ, अर्को वर्ष नागरिकले नयाँ नोटको माग गर्छन् । हरेक वर्ष ठूलो मात्रामा नयाँ नोट छाप्दा स्टकमा रहेको पुरानो र नयाँ दुवै नोटको आयु सँगसँगै सकिने गर्छ ।तेस्रो दसैंतिहारमा नयाँ नोटलाई प्रतिष्ठा मान्ने प्रवृत्ति । यस्तो प्रवृत्तिले एकातिर समाजमा विकृति भित्र्याउँछ भने अर्कातिर नोटको आयु घटाउने गरेको छ । दसैंतिहारमा पूजा, टीकाका लागि विभिन्न रङ र अक्षता प्रयोग गरिन्छ । त्यसले नोट फोहोर हुन्छ ।चौथो साना नोटको माग । सामान्य अवस्थामा बैंक तथा वित्तीय संस्थाले हजार र पाँच सय दरका नोट माग्छन् । तर दसैंमा तिनै बैंक तथा वित्तीय संस्थाले साना दरका नोट माग गर्छन् । नोट कोष सुविधा लिएका बैंकमा नोट पुर्याउने जिम्मा राष्ट्र बैंकको हुन्छ । सबै ठाउँमा नोट पुर्याउन नसकिने भएकाले सुविधा नपाउने स्थान, वर्ग वा समुदायमा राज्यप्रति वितृष्णा आउँछ । यसले द्वन्द्व निम्त्याउँछ ।पाँचौं वित्तीय साक्षरताको अभाव । पुरानो र नयाँ नोटको मूल्य समान हो । बजारमा नयाँ नोटले बढी र पुरानोले कम सामान खरिद गर्ने भन्ने हुँदैन । यो चेतना आमनागरिकमा पुग्न सकेको छैन । नागरिकले घन्टौं लाइन लागेर पनि नयाँ नोट लिन चाहनुले त्यो प्रमाणित गर्छ ।यिनै विकृति रोक्न राष्ट्र बैंकले नयाँ नोट वितरण रोक्न चाहेको प्रवक्ता निरौलाको तर्क छ ।"
मेलम्चीको बाँकी काम सिनो हाइड्रोलाई,"(काठमाडौं)  सरकारले मेलम्ची खानेपानी आयोजनाको बाँकी काम १५ महिनाभित्र सक्ने गरी चिनियाँ ठेकेदार कम्पनी सिनो हाइड्रोलाई जिम्मा दिएको छ । खानेपानी तथा सरसफाइ मन्त्रालय र कम्पनीबीच आइतबार यससम्बन्धी सम्झौता भएसँगै करिब ९ महिनादेखि ठप्प रहेको राष्ट्रिय गौरवको आयोजनाले गति लिन लागेको हो । आयोजना प्रमुख त्रिरेशप्रसाद खत्रीका अनुसार तोकिएको समयभित्रै काम सकिने गरी सम्झौता भएको छ । कानुनी रूपमा सिनोलाई काम अघि बढाउन अनुमति दिइएको हो, उनले भने, अब सम्झौता भएको मितिदेखि १५ महिनाभित्र सिनोले काम सम्पन्न गर्नुपर्नेछ । सुरुङ १२ महिना र हेडवर्क्स १५ महिनाभित्र सम्पन्न गरिसक्नुपर्ने खत्रीले बताए । उनका अनुसार पहिलो चरणमा सुरुङ निर्माणको सम्झौता भएकोमा हेर्डवर्क्सको सम्झौता पनि केही दिनमै भइहाल्छ । अब काम सुरु भयो भन्दा हुन्छ, खत्रीले भने । तत्कालीन ठेकेदार कम्पनी सीएससीले गत पुसमा ठेक्का सम्झौता तोडेपछि आयोजनाको काम ठप्प भएको थियो । त्यसपछि सरकारले फास्ट ट्र्याकबाट काम गर्ने निर्णय लिएको हो । आठवटा ठेक्का सीधै स्थानीय भेन्डरलाई दिई सुरुङ र हेडवर्क्स निर्माणका लागि ठेक्का आह्वान गरिएकोमा हिमाल हाइड्रो र सिनो हाइड्रोबीच प्रतिस्पर्धा भएको थियो । सिनोले ८५ करोड १ लाख लागतमा सुरुङ र १ अर्ब २ करोड ८२ लाख रुपैयाँमा हेडवर्क्स बनाउने भएको हो । २६ किमि सुरुङ खनिसकिए पनि त्यसमा आरसीसी ढलानको काम सकिएको छैन । २६ मध्ये जम्मा ५ किलोमिटर सुरुङमा आरसीसी ढलान भएको छ, पूरै सुरुङमा नटबोल्ट हाल्ने र भेन्ट सफ्ट कार्य पनि बाँकी छ, खत्रीले भने । सिनोले तोकिएभन्दा अगाडि काम सके बाँकी रहेको अवधिको प्रतिदिनका हिसाबले १० प्रतिशत बोनस दिइने उनले जानकारी दिए । यसो हुँदा कम्पनीले सुरुङतर्फ प्रतिदिन १२ लाख ७५ हजार र हेडवर्क्सतर्फ प्रतिदिन १५ लाख रुपैयाँ बोनस पाउनेछ । मन्त्रालयले करिब ९३ प्रतिशत काम सकिएको दाबी गरे पनि टनेल अडिट मार्ग तथा इचोक, थकनी र शिवपुरीमा भेन्टिलेटर, सुरुङभित्र प्लास्टर र ओपन कट इन्टेकलगायत काम बाँकी नै छन् । ड्राइभर्सन टनेल, अस्थायी बाँध, स्थायी बाँध र इन्टेक संरचनासमेत बनेका छैनन् । अम्बाथान हेड वर्क्स जोड्ने पक्की पुल पनि निर्माण हुन बाँकी छ । ठेकेदार कम्पनीले अस्थायी बाँध बनाएर भए पनि १२ महिनाभित्र सुन्दरीजलमा पानी ल्याउने प्रतिबद्धता जनाएको छ । आयोजनामा अब खासै समस्या छैन, ठेकेदारले तीव्र गतिमा काम गरे सुन्दरीजलमा पानी ल्याउन ढिलाइ हुँदैन, मन्त्रालयका प्रवक्ता रितेशकुमार शाक्यले भने । सुन्दरीजलमा आइपुग्नेबित्तिकै राजधानीका घरघर पानी पुर्याउन गाह्रो नहुने उनको दाबी छ । शाक्यका अनुसार सुन्दरीजलमा पानी प्रशोधन केन्द्र र ९ वटा पोखरी निर्माण भइसकेका छन् । समानान्तर हिसाबले जनताको घरघरमा पानी पुर्याउँछौं, उनले भने, त्यही किसिमले प्रत्येक संरचना निर्माण भइरहेका छन् । उपत्यकामा बिछ्याइएका पाइप परीक्षण र सरसफाइलगायतको कामसमेत भइरहेको शाक्यले जानकारी दिए । उपत्यकामा ७० हजारभन्दा बढी धारा जडान भइसकेका छन् । अब थोरै धारा छन्, ती पनि निर्माणको चरणमा छन्, उनले भने, सुन्दरीजलमा पानी पुग्नेबित्तिकै खास समस्या छैन किनभने पाइप र धाराको परीक्षण भइरहेको छ । आयोजनामा हालसम्म ३२ अर्ब रुपैयाँ खर्च भइसकेको छ ।एसियाली विकास बैंकको ऋण सहयोगमा २०६५ सालमा सम्पन्न गर्ने गरी २०५८ मा सुरु गरिएको आयोजना तोकिएको समयभित्र नटुंगिँदा लागत ४२ अर्ब रुपैयाँभन्दा बढी पुग्ने भएको छ ।"
गाउँका क्याम्पस बन्दै हुँदै,"क्याम्पस तहको शिक्षक राख्नका लागि गाविसहरूले वार्षिक अनुदान दिएर भरथेग गर्थे । अहिलेको कानुनले स्थानीय सरकारलाई माध्यमिक तहको शिक्षामा मात्र सीमित बनायो । क्याम्पस सञ्चालनका लागि स्थानीय सरकारले कुनै नाममा पनि अनुदान दिन नपाउने भएपछि संकटमा परेका हुन् । एकातिर विद्यार्थी संख्या न्यून हुँदै जानु अर्कातिर साविकको सहयोग बन्द भएपछि ग्रामीण क्षेत्रका क्याम्पस संकटमा परेका अभिभावकको बुझाइ छ । ग्रामीण क्षेत्रका विद्यालयबाट एसईई सकेका विद्यार्थी उच्च शिक्षाका लागि सुविधा सम्पन्न सहरमा जाने क्रमलाई क्याम्पसले रोक्न सकेका छैनन् । रोजेको विषय र गुणस्तरीय शिक्षा नहुँदा विद्यार्थी गाउँमा अडिँदैनन् । विद्यार्थीलाई राम्रो विषयको अध्यापन र नियमितताको ग्यारेन्टी क्याम्पसले दिन सकेका छैनन् । धरमर सञ्चालनमा रहेका क्याम्पस बुहारीका लागि मात्रै भएका छन्, सिद्धेश्वर क्याम्पस बाम्तीका प्रमुख जगदीश बस्नेतले भने, घरको काम पनि भ्याउने अनि क्याम्पस पनि भ्याउने । सबै तहमा जोड्दा करिब ४० विद्यार्थी रहेको उक्त क्याम्पसमा अधिकांश बुहारी अध्ययन गर्छन् । पहिले उच्च मावि छोरीबुहारीका लागि भन्थे, उनले भने, अहिले क्याम्पसमा छोरीहरू छैनन्, प्रायः बुहारी मात्रै छन् । ग्रामीण क्षेत्रमा खुलेका क्याम्पसमा रोजेको विषय अध्ययन गर्न पाइँदैन । विज्ञान विषय पढ्न नपाएपछि जेहेनदार विद्यार्थी माध्यमिक तहको अध्ययन सकेपछि घरनजिकैको क्याम्पस छोडेर सहर पस्छन् । शिक्षा र मानविकीजस्ता विषयमा अध्ययन गर्ने रुचि जेहेनदार विद्यार्थीमा हुँदैन । केही क्याम्पसले व्यवस्थापन विषयमा अध्यापन गर्ने अनुमति पाए पनि त्यसमा विद्यार्थी भेटेका छैनन् । पढाउन थालेकाले पनि नधान्ने भएपछि बन्द गरे । उत्तरी रामेछापको ठोसेमा सञ्चालित शारदोदय क्याम्पसमा सबै तहका गरेर ८० विद्यार्थी छन् । क्याम्पसले शिक्षा र व्यवस्थापनमा अध्यापन गराउनका लागि अनुमति पाएको छ । क्याम्पस प्रमुख रविराज खड्काले भने, विद्यार्थी नहुँदा व्यवस्थापन संकाय बन्द भयो । ग्रामीण क्षेत्रका क्याम्पस सञ्चालन गर्नेले आंशिक अध्यापक खोजेका छन् । माध्यमिक तहमा पढाउने योग्यता पुगेका शिक्षकलाई थप सुविधा दिएर क्याम्पस धानिएका छन् । पूरै तलब दिएर अध्यापक ल्याउने तागत कुनैको छैन ।"
बेलकोटगढीमा सामूहिक जमरा,"(बेलकोटगढी, नुवाकोट)  बडादसैंको पहिलो दिन आआफ्नो घरमा जमरा राखिन्छ । यहाँ भने सबै जातजाति मिलेर सामूहिक जमरा राखेका छन् । बेलकोटगढी नगरपालिका १० बेलकोटगढी निरञ्जना देवीथानमा आइतबार जमरा राखिएको हो । आश्विन शुक्ल प्रतिपदाको दिन जमरा राखी नवरात्र सुरु हुन्छ । यहाँ नेपाल पञ्चाङ्ग निर्णायक समितिले निर्धारण गरे अनुसार आइतबार बिहान १० बजेर ३५ मिनेटको शुभसाइतमा जमारा राखिएको थियो । बडादसैंको पहिलो दिन निरञ्जना भगवतीथानमा घटस्थापना दिन २ सय ३५ धुरीले सामूहिक जमारा राखेका छन् । परापूर्वकालदेखि घटस्थापनाको दिन दलित, गैरदलित र जनजाति मिलेर नवदुर्गाभवानीको प्रसाद स्वरूप जमरा राखिँदै आएको स्थानीयवासी तथा पत्रकार भोला पौडेलले बताए । यहाँ जमरा राख्नको कुनै भेदभाव नगरिने उनले बताए । यहाँका स्थानीय भीमबहादुर नेपालीले नवरात्र सुरु भएपछि देवीथानमा नगरा बजाउँछन् । उनले पनि यहीं जमरा राखेका छन् । यहाँ कुनै भेदभाव छैन, उनले भने, सबै मिलेर जमरा राख्यौ । उनी यही मन्दिरमा बिहान ५ बजे र साँझ पहेंलीघाम लागेपछि मन्दिरमा नगरा बजाउँछन् । स्थानीयहरू बिहान नुहाईधुवाई गरेर शुद्ध भई जमारा राख्न आउँछन् । यहाँ ब्राह्मण, क्षत्री, मगर, नेवार, विश्वकर्मा, नेपाली, मिजारलगायतले सामूहिक जमारा राखेका छन । सबै स्थानीय मिलेर जमारा राखियो, पुजारी महेश पौडेलले भने, पहिले देखिनै हामी मिलेर जमारा राख्दै आएका छौं । यहाँ जातीय भेदभाव छैन । यहाँका लागि कुनै नौलो पनि होइन । अन्यत्र दलित र गैरदलितबीच छुवाछूतको बाराना छ । आआफनो टपरीमा एउटै कोतघरमा जमारा राखियो, उपाशे मानबहादुर रानाले भने, यहाँ काठमाडौंको हनुमानढोकाको विधिविधान अनुसार जमारा राखिन्छ । यहाँका मगरहरूले निरञ्जना भगवतीलाई आफनो कुलदेवीको रूपमा पुज्छन् । यहाँ आधा दर्जन धुरी मगर छन् । दलित २४ धुरी छन् । गैरदलित सवा २ सयभन्दा बढी छन् । यो पटक २ सय ३५ टपरी जमरा राखिएको छ । त्योबाहेक भुइँमा लिपपोत गरेर छुटै जमरा राखिएको छ । गत वर्ष १ सय ८२ टपरीमा जमारा राखिएको थियो । यहाँमा निरञ्जना भगवती संरक्षण समिति छ । यहाँको रेखदेख र संरक्षण यही समितिले गर्दै आएको छ । सामूहिक जमारा राख्ने चलन उहिलेदेखि रहेको छ,,समितिका अध्यक्ष कालीबहादुर तिवारीले भने, अहिलेसम्म हाम्रो परम्परा कायम छ । यदि आफूले राखिएको जमराको भाग पुगेन भने समितिले राखेका जमरा स्थानीयले लैजान्छन् । बेलकोटगढीगाउँमा ६ सय धुरी छन् । त्यसैगरी नुवाकोट साततल्ले दरबारको उत्तरपट्टि रहेको तुलजा भवानी दरबारमा पनि जमरा राखिएको छ ।"
शाही आक्रमण गर्नेको खोजी,"भरतपुर (कास) भ्रष्टाचारविरोधी अभियानमा संलग्न ज्ञानेन्द्र शाहीमाथि आक्रमण गर्ने समूहको खोजी भइरहेको जिल्ला प्रहरी कार्यालय चितवनले जनाएको छ । भरतपुरको चौबिसकोठीमा राखिएको सिसिक्यामेराले काम नगर्दा शाहीमाथि आक्रमण गर्ने समूह पत्ता लगाउन कठिनाइ भएको प्रहरी प्रमुख प्रहरी उपरीक्षक दानबहादुर मलले बताए । चौबिसकोठीमा राखिएको सीसी क्यामेरामा ४५ जनाको अस्पष्ट अनुहार देखिएको छ, मल्ले भने, यिनै व्यक्ति हुन् भनी किटान गर्न सकिने दृश्य देखिएन । शनिबार ३ बजेतिर चौबिसकोठीेको होटल ग्लोबलबाट बाहिरिन लागेको माइक्रो बसलाई रोकी शाहीसहित उनका साथीहरूलाई आक्रमण भएको थियो । आक्रमणमा संलग्न रहेको भन्दै पक्राउ परेका एक जना शनिबार राति नै छुटेका छन् । पक्राउ परेका व्यक्ति घटनामा संलग्न नभई घटना भएको समयमा उपस्थित भई हेर्नेमध्येकै रहेकाले छोडिएको प्रहरी उपरीक्षक मल्लले बताए । नेपालका लागि नेपाली चितवनले आयोजना गर्न लागेको भेला बिथोलिने सम्भावना रहेको प्रहरीले आयोजकलाई जनाएपछि स्थगित गरिएको थियो । चितवनका प्रहरी निरिक्षक देवराज शर्माको टोली कार्यक्रम हुने भनिएको स्थलमा तैनाथ रहेका थिए । कार्यक्रम स्थलबाट पैदलमा दुई मिनेटको दूरी रहेको होटेल बाहिर आक्रमण भएको घटना भने प्रहरीले घटना भइसकेपछि मात्रै थाहा भएको बताउँदै आएको छ । यसबीच नेपाली कांग्रेस चितवनले उक्त घटनाप्रति आफनो ध्यानाकर्षण भएको जनाएको छ ।"
धादिङबेंसीमा निःशुल्क लुगा घर,"धादिङ (कास) सदरमुकाम क्याम्पस चोकको सामुदायिक भवनमा ठूलो घुम्ती राखिएको छ । घुम्तीमा लेखिएको छ, कसैको फाँटेको कपडा छ ? कसैको खाली खुट्टा छ ? निःशुल्क कपडा घर यता छ । धादिङबेसीस्थित क्याम्पस चोकमा स्थानीय लायन्स र लियो क्लबमा आवद्ध युवाले निःशुल्क लुगाघर संचालनमा ल्याएका हुन् । लुगा घर दसैंको अवसरमा आइतबारबाट नीलकण्ठ नगरपालिकाका प्रमुख भिमप्रसाद ढुङ्गानाले उद्घाटन गरेसँगै सञ्चालनमा आएको हो । नगर प्रमुख ढुंगानाले युवाले सुरु गरेको काममा नगरपालिकाको सहयोग रहने बताएका थिए । लुगा घर सञ्चालनकी अभियन्ता सम्झना भण्डारीले म बनाउँछु मेरो धादिङ भन्ने अभिप्रायले दसैंको घटस्थापनाको दिनबाट सञ्चालनमा ल्याएको वताइन् । आफूभन्दा असहायलाई सहयोग गरौं भन्ने भावनालाई आत्मसात् गरिसक्नेले लुगा ल्याइदिन र असहायले आफूलाई मिल्ने साइजको लुगा आएर लैजान आग्रह गरेकी थिइन् । बिहानदेखि सञ्चालनमा आएको लुगा घरमा बालबालिकाले कपडा लैजान सुरु गरिसकेका छन् ।"
५ पेसाकर्मी पुरस्कृत,"काठमाडौं (कास) राजधानीमा आयोजित कार्यक्रममा विभिन्न पेशामा आबद्ध पाँच जना पुरस्कृत भएका छन् । पुरस्कृत भएकामा पत्रकार वैद्यनाथ यादवलाई रेखा यादव स्मृति पत्रकारिता पुरस्कार, मैथिली युवा गायक ज्ञानेन्द्र यादव (ज्ञानु) लाई गांगोदेवी स्मृति गायन पुरस्कार, अधिवक्ता मोहनराय यादवलाई गंगाराम यादव स्मृति कानुन व्यवसायी पुरस्कार प्रदान गरिएको छ । त्यसैगरी, कृषक ब्रह्मदेव रायलाई भोलाराय स्मृति कृषक पुरस्कार र एशियाली एथ्लेटिक्समा स्वर्ण पदक विजेता अजितकुमार यादवलाई राजेश्वरीदेवी राय स्मृति खेलकूद पुरस्कार प्रदान गरिएको छ । कार्यक्रमका प्रमुख अतिथि तथा उद्योग, वाणिज्य, आपूर्ति तथा आपूर्तिमन्त्री मातृका यादवले पुरस्कृत भएकाहरूलाई नगद तथा प्रशस्तीपत्र प्रदान गरे ।"
पशुपति मन्दिरको टुँडालबाट पानी चुहियो,"कोषसँग अभिलेखै छैन पशुपतिको मन्दिर पछिल्लो समय कहिले जीर्णाद्धार भयो यसको अभिलेख नभएको ढुंगाना बताउँछन् । कोष २०४३ सालमा आएको हो, ढुंगाना भन्छन्, पछि स्थापित संस्था भएकाले पुराना अभिलेख हुने कुरा भएन । पुरातत्व विभागमा पनि मन्दिर कुन बेला मर्मत भयो, जीर्णोद्धार भयो, त्यसबारे कुनै अभिलेखै छैन । त्यही भएर भित्र कुन कालखण्डमा के भयो भन्ने जानकारी नै छैन । अभिलेखमा भने मल्लकालीन राजा भूपलेन्द्र मल्लको पालमा मन्दिर जीर्णोद्धार भएको उल्लेख छ । उनीपछि शाहवंशीय राजा राजेन्द्रविक्रम शाहले १९९५ सालमा छानाको जीर्णोद्वार गरे । सुरेन्द्रविक्रम शाहले १९२३ मा माथिल्लो छानाको जीर्णोद्धार गरे । त्रिभुवनको पालमा मन्दिरको छानालाई सुवर्णयुक्त बनाए । २०१५ सालमा महेन्द्रले पनि सामान्य जीर्णोद्धार गरेका थिए । वीरेन्द्रको राज्याभिषेकको बेलामा पनि सामान्य जीर्णोद्धार भएको थियो । मन्दिरमा पानी चुहिएको देखेपछि सम्पदा संरक्षण अभियन्ता सञ्जय अधिकारीले पुरातत्त्व विभाग र युनेस्कोमा जानकारी गराउन निवेदन दिएका थिए । विश्वभरिको हिन्दुको यो आस्थाकेन्द्र एकैपटक नढल्ला भन्न सकिँदैन, अधिकारी भन्छन्, देख्दा राम्रो देखिने तर भित्रभित्रै मक्किएर एकै पटक गार्लामगुर्लुम ढलेका उदाहरण पनि छन् । त्यही भएर यसको वास्तविक अवस्था कस्तो छ, त्यसको अध्ययन गर्नुपर्छ । कोषले पनि अध्ययन गर्न खोजेको ढुंगाना बताउँछन् । भित्र जान नहुने भएकाले कसरी अध्ययन गर्न सकिन्छ भनेर बृहत् छलफल गर्छौं, ढुंगाना भन्छन्, धार्मिक गुरुलगायतको सल्लाहबाट जे गर्दा सजिलो हुन्छ, त्यही गर्छौं । यत्रो आस्था केन्द्र ढल्यो भने त्योभन्दा दुर्भाग्य केही हुँदैन । अध्ययनका लागि १५ लाख रुपैयाँ बजेटै छुट्याएको ढुंगानाले जानकारी दिए । पशुपतिनाथको अहिलेको मन्दिर कुन बेला बन्यो भन्ने एउटै मत छैन । कोही इतिहासकारले यसको स्थापना विसं ६१९ मा कोहीले चाहिँ विसं ५०७ मा बताएका छन् ।"
ठेकेदारको स्वार्थले पूजामा बाधा,"पाटन दरबारको मू छेँ आँगन घर का पुजारी माधवश्याम शर्माले पनि आश्वासन मात्र दिएर प्रतिबद्धता पूरा नगरको भन्दै गुनासो गरे । संस्थानले मन्दिर भाडामा लगाएको छ, उनले भने, व्यक्तिगत खर्चले जात्रा पर्व चलाउनुपर्ने बाध्यता छ । ललितपुर महानगरकी उपमेयर गीता सत्यालले यस वर्ष मू छेँ आँगन घर जसरी भए पनि पुनर्निर्माण गर्ने बताइन् । यसका लागि बजेट पनि छुट्याइसकेका छौं, उनले भनिन् । स्मारक संरक्षण तथा दरबार हेरचाह कार्यालय ललितपुरका प्रमुख सन्दीप खनालले जात्रा पर्व सञ्चालन गर्न आवश्यक सहयोग गर्न तयार रहेको बताए ।"
बाघ व्यवस्थापनका समस्या,"सरकारले एकोहोरो रूपमा बाघको संख्या बढिरहेको बताइरहेका बेला त्यससँगै समस्या पनि बढ्दै गएको देखिन्छ । यी समस्या समाधानका उपाय अवलम्बन गर्न र बढेका बाघलाई स्वस्थ राख्न गर्नुपर्ने काममा ढिलाइ भइसकेको छ । बाघको आनीबानी र बाघका आहार प्रजातिबारे अध्ययन गरेका विशेषज्ञहरूका भनाइमा बाघको संख्या बढ्नुमात्र उपलब्धि होइन । संख्याअनुसार बाघलाई पर्याप्त बासस्थान, आहार र स्वतन्त्रता चाहिन्छ । पर्सा निकुञ्जदेखि शुक्लाफाँटा निकुञ्जसम्म हेर्ने हो भने बाघका लागि पर्याप्त बासस्थान मुख्य समस्याका रूपमा देखा परेको छ । बाघ पाइने अन्य मुलुकहरूले गुणस्तरीय बासस्थान र आहारमा जोड दिइरहँदा हामीकहाँ भने त्यसबारे बहससमेत हुन सकेको छैन । नेपाल भित्रिने झन्डै ६० प्रतिशत पर्यटक वन्यजन्तु र मनोरम हिमशृंखला अवलोकनका लागि संरक्षण क्षेत्र जाने गरेको देखिन्छ । गत वर्ष करिब आठ लाख पर्यटक निकुञ्जसहितका संरक्षण क्षेत्रमा भित्रिएका थिए । त्यसैले पर्यटन प्रवर्द्धनमा मुख्य सहयोगी बनेका बाघ, गैंडा, हात्ती, हिउँचितुवा, रेडपान्डाजस्ता आकर्षक वन्यजन्तुको स्वस्थ संरक्षणमा सरकार र सरोकारवाला निकायले जोड दिनु अपरिहार्य छ । सरकारले भ्रमण वर्ष२०२० घोषणा गरेको छ । तराईका निकुञ्जमा वन्यजन्तु पर्यटन फस्टाइरहेको छ । कालान्तरमा वन्यजन्तुलाई मुख्य आकर्षण बनाइराख्न तिनको दिगो संरक्षण र आइपरेका समस्या समाधानमा पनि ध्यान दिनुपर्ने देखिन्छ ।एउटा बाघलाई चलखेल गर्न ५४ वर्ग किलोमिटर प्राकृतिक बासस्थान आवश्यक पर्छ । अहिले यो परिमाणमा बासस्थान उपलब्ध छैन । अझ गुणस्तरीय बासस्थानको परिमाण त नाजुक छ । भएकै बासस्थानको पनि क्षयीकरण भइरहेको छ, नयाँखाले मिचाहा झारबिरुवाका कारण घाँसे मैदान ढाकिँदै गएको छ । घाँसे मैदान त्यसरी ढाकिँदा मृग प्रजाति संकटमा परिरहेका छन् । बाघको बासस्थान बढाउनेतिर खासै ध्यान दिइएको छैन । भएकै बासस्थानमा पनि विज्ञानमा आधारित व्यवस्थापन गर्न सकिएको छैन, जसका कारण घाँसे मैदानका अभावमा बाघका आहार मानिने मृग प्रजातिको प्रजनन दर घटिरहेको छ । मृग प्रजाति घट्दा समस्या तिनै बाघलाई पर्छ । स्वस्थ र पर्याप्त आहारको अभावमा बाघको वृद्धिदरमा असर परिरहेको छ ।हुन त सुरक्षित बासस्थानको अभाव बाघ पाइने १२ वटै देशको साझा चुनौती हो । सबभन्दा बढी बाघ भएको भारतले यस्ता बासस्थान बढाउन मानवबस्ती उठाउनेदेखि परम्परागत सडक र रेलमार्ग विस्थापित गर्ने कामसमेत गरेको छ । अरू देशले पनि बाघको बासस्थान जोगाउन ठूला विकास निर्माणलाई थाती राख्नेदेखि वन्यजन्तुमैत्री विकासमा जोड दिइरहेका छन् । हामीकहाँ भने बाघको बासस्थान बढाउनेतिर ध्यान दिइएको छैन । नौ वर्षअघि बाँके निकुञ्जको स्थापना र पर्सा निकुञ्ज थोरै विस्तार गर्नेबाहेक नयाँ क्षेत्र बढाइएको छैन । त्यही सीमित क्षेत्रमा बढेका बाघको संख्या प्रचार गर्न मात्र सरकारले बढ्ता ध्यान दिएको छ । सन् २०१८ को गणनाअनुसार पाँचवटा निकुञ्जमा वयस्क बाघको संख्या २३५ छ । संख्या बढे पनि बासस्थान र आहारको अभावले दिनहुँजसो बाघ मानवबस्ती आसपास आउने क्रम बढ्दो छ । यसले मानवबाघ द्वन्द्व बढेको छ । संरक्षणकर्मीहरू द्वन्द्व बढ्नु राम्रो संकेत नभएको तर्क गरिरहेका छन् । बाघले समस्या निम्त्याउने गरेपछि मान्छेले रिस पोख्ने क्रममा बाघ मारिएका छन् । यसको व्यवस्थापन गर्नेतिर सरकारले बेलैमा ध्यान नदिने हो भने मध्यवर्ती क्षेत्रका लाखौं जनता वन्यजन्तुको विरुद्धमा उत्रिनेवाला छन् । त्यसैले भएको बासस्थानलाई भरपुर उपयोग गर्ने, पानीका घोल र सिमसार व्यवस्थापन र मानववन्यजन्तु द्वन्द्व घटाउने कार्यक्रममा लगानी गर्न ध्यान दिनुपर्ने देखिन्छ । वन्यजन्तु संरक्षणमा काम गर्ने दातृ निकायले पनि आफूलाई अनुकूल हुने क्षेत्रमा मात्र लगानी गरिरहेको देखिन्छ । सरकारले त्यस्ता निकायहरूलाई जल्दोबल्दो समस्या समाधान गर्ने क्षेत्रमा लगानी गर्नेतिर डोर्याउनु अत्यावश्यक छ ।"
रेलमार्ग विकल्प होइन,"दसैं नजिकिँदै गर्दा थानकोटनागढुंगा सडक खण्ड झन् व्यस्त भएको देखियो । सडक जामले गाडीको ताँती लामो रेलझैं देखियो । प्रधानमन्त्रीको रेलमार्ग बनाउने योजनालाई पुनः व्यंग गर्ने अवसर बन्यो । नागढुंगा जामको विकल्प रेलमार्ग हुन सक्दैन । छिटो काम नगर्ने ठेकेदारहरूका लागि सुरुङमार्ग र रेलमार्ग झन् उपयुक्त हुन्छ । भेरियसन कष्ट बढाएर खानेका लागि खोजेजस्तो भइदिन सक्छ । नेपालको भूगोल रेलमार्ग मैत्री छैन । विगतबाट सिकौं । लहडमा कुरा गर्ने र योजनामात्र कोर्ने गलत काम गर्नु हुँदैन । सहायक राजमार्गहरू बनाउनु सजिलो उपाय हो । माटो जोतेर, ढुंगा फोरेर र जानेको प्रविधि लगाएर बलियो, सजिलो र सस्तो सडक मार्ग बनाउन सकिन्छ । बुद्धि दसौंपटक सोचेर लगाऔं । नत्र फेरि बुद्धु भइन्छ । फुर्पा तामाङ, रसुवा"
दुर्घटनाको कारण नबनोस्,"सबैभन्दा ठूलो डिजिटल डिस्प्ले जडान गर्न सफल भएकोमा युनाइटेड वर्ल्ड ट्रेड सेन्टर (भाटभटेनी सुपर स्टोर) लाई हार्दिक बधाई ज्ञापन गर्न चाहन्छु । एक समय काठमाडौं उपत्यकाका तीनवटै नगरपालिकाले सहरका प्रमुख स्थानहरूबाट होर्डिङ बोर्ड हटाउन निर्देशन दिएको थियो । होर्डिङ बोर्डतिर सवारी चालकको ध्यानाकर्षणको कारण सवारी दुर्घटना हुने र सहरै भद्दा देखिएको कारण दर्शाएर हटाउन लगाएको थियो । त्यो समयमा स्थिर चित्र हेर्दा त सवारी दुर्घटना हुने खतरा भएको देख्ने सरकार र नगरपालिकाले विशाल पर्दामा चलायमान दृश्यले केही असर नपर्ने ठानेरै त्यस्तो व्यस्त क्रसरोडैमा सबैभन्दा ठूलो डिजिटल डिस्पले राख्न दिएको होला । सहरहरूमा सपिङ मलहरूको संख्या बढ्दो क्रममा छ । यस प्रकारको प्रतिस्पर्धा ती सपिङ मलहरूबीच अवश्य नै हुने गर्छ । हालसम्म त कुनै दुर्घटना भएको सुनिंँदैन । मान्छेका आँखा र मन नै त हो, जुनसुकै बेला पनि ती डिस्पलेमा ध्यान नजाला भन्न सकिँदैन । ग्राहकको ध्यान तान्नलाई त्यस प्रकारको डिस्पलेमा विज्ञापन गर्ने गरिन्छ । भविष्यमा यसकै कारण दुर्घटना भएको सुन्न नपरोस् । निर्मल वज्राचार्य, वसुन्धरा, काठमाडौं"
औषधि उत्पादनमा अत्मनिर्भर,"नेपाल औषधिमा आत्मनिर्भर हुँदैछ । विभिन्न किसिमका औषधि स्वदेशमै उत्पादन हुँदै आएका छन् । करिब ५५ नेपाली कम्पनीका औषधि उत्पादित छन् । ३५ भन्दा बढी नयाँ कम्पनी दर्ता भइसकेका छन् । स्वदेशमै औषधि उत्पादन हुनु गर्वकै विषय हो । तर औषधि उत्पादन गर्दा गुणस्तरीयतामा ध्यान नदिनु यसको दुःखद पक्ष हो । औषधि उत्पादन गुणस्तरीय नहुनु, नाफामुखी सोचमात्र हुनु, मूल्य अनुसारको औषधिको तौल नहुनु, बिरामीको विश्वास नजित्नु आदि नेपाली औषधि बजारमा देखिएको चुनौती हुन् । बिरामीहरूमा भारतीय औषधिभन्दा नेपाली औषधिमा विश्वास हुनुपर्ने हो । तर यसो किन भएको छैन ? नेपाल औषधि उत्पादक संघ (एपोन) ले सोच्नुपर्ने विषय हो । औषधि उत्पादनमा किन गुणस्तरीयता मापन नगरिएको ? सरकार यस्ता कम्पनीलाई अनुगमन नगरी के गरिरहेको छ ? अनुगमन गरे पनि नामको मात्र अनुगमन गरेको बुझिन्छ । यही हो, सरकारको काम ? यस क्षेत्रमा हुने कमिसनको चलखेल भयावह छ । किन सरकार यस्तो कुरामा सचेत भइरहेको छैन ? सुरेश बास्तोला, भरतपुर१३, चितवन"
थारूलाई मात्र लाग्ने रोग,"पश्चिम तराईका रैथाने जनजातिको रूपमा परिचित थारूहरूमा पाइने अनुवांशिक सिकलसेल रोगबारे डरलाग्दो तथ्यांक आएको छ । सामान्य रक्तकोषको सट्टा फरक रगत कोषको कारण लाग्ने यस रोगले थारू समुदायभित्र महामारीको रूप लिइरहेको छ । आवश्यक जाँच, अनुसन्धान र औषधिको अभावमा मानिसहरूले अनाहकमा ज्यान गुमाउनु परेको समाचार अझै डरलाग्दो छ । रोगको पहिचान हुन नसक्दा अधिकांश पीडितले सिकलसेलका लक्षणसम्बन्धी रोग अर्थात् बाथ, युरिक एसिड, हाडजोर्नी र नसा रोगको औषधि मात्र सेवन गर्ने गरेर ज्यानको जोखिम मोलेका छन् । रोग ग्रसित दम्पतीले जन्माएको सन्तानमा २५ प्रतिशत पूर्ण बिरामी, ५० प्रतिशत रोगी र २५ प्रतिशतमात्र स्वस्थ हुने तथ्याङ्क छ । यिनको भविष्य खतरामा रहेको संकेत गरेको छ । समयमै उपचार हुन सके मृत्युको जोखिम कम हुनसक्ने यस रोगको रोकथामका लागि पर्याप्त रक्त परिक्षण केन्द्र छैनन् । थारु जनजातिको अस्तित्व बचाउन भेरी अञ्चल अस्पतालमा मात्र होइन थारुबहुल प्रत्येक स्वास्थ्यचौकीमा रोग परीक्षण गर्ने संयन्त्र स्थापना सरकारले गर्नु पर्छ । महेन्द्रसिंह बम, टीकापुर१, कैलाली"
सहयोगको अपिल,बाँके जिल्ला वैजनाथ गाउँपालिका वडा नं ४ निवासी म नरबहादुर श्रेष्ठको छोरी सन्ध्या श्रेष्ठ ४ वर्षदेखि शरीरको कम्मर मुनिको भाग नचल्ने (ट्रान्सभर्ज माइलाइटिस) रोग लागी हालसम्म उपचाररत छिन् । उनलाई पहिले कान्ति बाल अस्पतालमा उपचार गराइएकोमा त्यहाँ स्वास्थ्यमा कुनै सुधार नभएपछि हाल भारतको नयाँदिल्लीस्थित अल इन्डिया मेडिकल कलेजमा उपचार भइरहेको छ । हालसम्मको उपचार क्रममा ४५ लाख रुपैयाँ सकिइसकेको छ । भारतमा डाक्टरको सल्लाह अनुसार यो रोग निदानको लागि सेरम नामक १० वटा इन्जेक्सन दिनुपर्ने र एउटा इन्जेक्सनको १ लाख ३८ हजार रुपैयाँ लाग्छ भनिएको छ । आजसम्मको उपचारमा मेरो जो भएको सम्पत्ति सबै सकिइसक्यो । अब कसैको सहयोगविना थप उपचार गर्न असमर्थ छु । तसर्थ देशविदेशमा रहनुभएका सहयोगी व्यक्ति तथा संघसंस्थासँग सहयोगको अपेक्षा गरेको छु । मेरो छोरीलाई सहयोग गर्न चाहनुहुने व्यक्ति तथा संघसंस्थाले प्रभु बैंकमा रहेको खाता नं ००७०१३००७००९१२०००००१ मा आफूले सकेको रकम जम्मा गरी सहयोग गरिदिनु हुन अनुरोध गर्छु । साथै ९८६३१६३०९० वा ९८१५५०१४४५ मा सम्पर्क गरी थप जानकारी लिन सकिनेछ ।
बोलेर होइन गरेर देखाउनुस्,"प्रधानमन्त्री केपी शर्मा वलीले निकै आक्रोश व्यक्त गर्दै काम नगर्ने ठेकेदार र मन्त्रीहरूलाई कारबाही गर्ने चेतावनी दिएका छन् । हो, पद ओगट्ने, कामचाहिँ नगर्ने निकम्माहरूलाई कारबाही गर्नैपर्छ । ठेगदारहरूको लापरबाहीका कारण हरेक सडक ट्राफिक जामले अस्तव्यस्त भएको छ । नागढुङ्गाको जामले एकजना मृगौला पीडितको ज्यान गयो । कसको कारण त्यो ज्यान गयो ? हेर्दा सामान्य लागे पनि त्यो एउटा आपराधिक कार्य हो । जब समय ढल्किन लाग्यो, अनि ठेकेदारहरू कामको चटारो देखाउँछन् । सडकभरि डोजर दौडाउँछन् । जनप्रतिनिधिहरू डोजरको अघिपछि लागेर फोटो खिचाउँदै सामाजिक सञ्जालमा विकासको कार्य भनेर अपलोड गर्छन् । देखाउनकै लागि काम नगरौं, कामकै लागि गरौं । जनताले देखिहाल्छन् । वर्षा लागेपछि सडक बनाउने, ढल बिछ्याउने काम गरेर सर्वसाधारणलाई किन कष्ट दिने ? यो काम बन्द गरौं । सडक बनाउने हिउँदमा हो । बजेट पचाउनकै लागि काम गरे जस्तो नगरौं । सडक बनाउने काम दिउँसो होइन, राति गर्नुपर्छ । राति गर्यो भने सवारी जाम कम हुन्छ । सर्वसाधारणले दुःख कम पाउँछन् ।मन्त्रीहरूकै संरक्षणका कारण काम नगर्ने ठेकेदारहरूको मनोबल बढेको छ । समयमा काम नगर्ने ठेकेदारहरूलाई खै कारबाही गरेको ? प्रधानमन्त्री बोलेर मात्र भएन, त्यसलाई कार्यान्यन पनि गर्नुपर्यो । जनतामा निराशा छाइसक्यो । जता हेर्यो, त्यतै भद्रगोल छ । शून्य भ्रष्टाचार बनाउँछु भनेर तपाईले सपथ लिनुभएको थियो । आफू पनि भ्रष्टाचार गर्दिन, भ्रष्चारीलाई पनि छाड्दिन भन्नुभएको थियो । तपाईको भनाइ र गराइमा फरक देखिएको छ । तपाईले भ्रष्टाचारीलाई कारबाही गर्न सक्नु भएन । अहिले बिचौलियाले देश चलाएका छन् । हरेक क्षेत्र तहसनहस बन्दै गएको छ । भ्रष्टाचार नहुने ठाउँ नै छैन । बोलेर होइन प्रधानमन्त्रीज्यू, गरेर देखाउनुहोस् । पुरुषोत्तम घिमिरे, जोरपाटी, काठमाडौं"
नेकपाको चीन उल्झन,"चीनका राष्ट्रपति सी चिनफिङ यसै महिनाको अन्तिम साता नेपाल भ्रमणमा आउने करिब निश्चित भएपछि चीनबाट सरकारी र सत्तारुढ चिनियाँ कम्युनिष्ट पार्टी (सीपीसी) का विभिन्न स्तरका प्रतिनिधिमण्डलको लगातारजसो काठमाडौं अवतरण भैरहेको छ । नेपालचीन सम्बन्धको ऐतिहासिक ट्रयाजेक्टरीमा देखिने गरेको शालिनता र शान्त कूटनीतिक प्रवृत्तिभन्दा फरक यसपल्टका भ्रमणमा अपेक्षा र अतिरञ्जनाको मात्रा त्यत्तिकै उच्च देखिएको छ । महाशक्ति बन्ने बाटोमा तीव्रतापूर्वक हेलिएको चीनसँग १४ सय किलोमिटर भौगोलिक सिमाना जोडिएको मुलुक भएकाले यी संकेतले चीनसँगको सम्बन्धमा बढ्दो अवसरसँगै स्टेक (जोखिम) को मात्रा प्रस्ट पार्छन् । वर्तमानका यी प्रारम्भिक प्रवृत्तिको आलोकमा चीनको बाँकी छिमेक सम्बन्धलाई तुलना गरेर के भन्न सकिन्छ भने जति चीनले प्रगति र शक्ति आर्जन गर्दै जान्छ, आउने समयमा त्यो जोखिम नेपालमा त्यही अनुपातमा बढ्दै जान्छ । नेपालले चीनको प्रगतिबाट लाभ लिने र चिनियाँ सहयोगमा यहाँको विकासलाई गति दिने अवसर छ । चीनले यसका लागि उदारतापूर्वक मद्दत गर्ने वचन दिँंदै आएको पनि छ, जुन नेपालका लागि अत्यावश्यक र सकारात्मक हो । नेपाललाई भूपरिवेष्टित भूगोलले प्रदान गरेको प्राकृतिक बन्धनबाट मुक्त गर्न चीनसँग हातेमालो गर्नुपर्ने बाध्यता छ । बेल्ट एन्ड रोड इनिसिएटिभ (बीआरआई) मा नेपालको सहभागिता यसैका लागि भएको हो । यद्यपि सी भ्रमणको तयारीका लागि विगत तीन हप्ताको अन्तरालमा सम्पन्न भएका दुई उच्च चिनियाँ भ्रमणले त्यो अवसरको अर्को पाटोका रूपमा भित्रिन सक्ने चुनौतीलाई सतहमा उजागर गरिदिएका छन्, जसको सामना गर्ने वा व्यवस्थापन गर्ने कूटनीतिक कौशलको चाहिँं नेपालभित्र सर्वथा अभाव देखिन थालेको छ वा ती चुनौतीलाई असाध्यै कम आँकिएको देखिन थालेको छ । भदौ २२ गते काठमाडौं ओर्लिएका चिनियाँ विदेशमन्त्री वाङ यीको दुईदिने नेपाल बसाइ मूलभूत रूपमा नेपाल सरकारसँग चिनियाँ राष्ट्रपतिको भ्रमणको छलफलका लागि थियो । राष्ट्रपति विद्यादेवी भण्डारी, प्रधानमन्त्री केपी शर्मा ओली र समकक्षी प्रदीप ज्ञवालीसँग उनको भेटघाट जति स्वाभाविक भयो । पार्टीका एक अध्यक्ष पुष्पकमल दाहालसँग भएको उनको वार्ताले समग्र भ्रमणको महत्त्वलाई नै प्रभावित पार्नेगरी इन्डो प्यासिफिक रणनीतिमा नेपालको पोजिसनबारे अनावश्यक विवाद जन्मायो । अमेरिकी कूटनीतिक गतिविधिमा त्यसयता देखिएको सक्रियता र इन्डो प्यासिफिक सम्बन्धी उनीहरूको रक्षात्मक स्पष्टीकरणको बाढीले नयाँ स्तरको संवेदनशीलता पैदा गरेको छ । वाङभन्दा केही दिनअघि काठमाडौं आएका भारतीय विदेशमन्त्री एस जयशंकरलाई प्रोटोकलको कारण होटलमा भेट्न नगएका अध्यक्ष दाहालले वाङलाई भेट्न त्यही प्रोटोकल बेवास्ता गरिदिएकाले भारतीय संवेदनशीलता पनि त्यत्तिकै बढेको देखिन्छ । विदेशमन्त्री वाङ यी फर्केलगत्तै सीपीसीका विदेश विभाग प्रमुख सोङ ताओ सत्तारुढ नेपाल कम्युनिष्ट पार्टी (नेकपा) का विदेश विभाग प्रमुख माधवकुमार नेपालको निमन्त्रणामा तीनदिने भ्रमणका लागि ६ असोजमा काठमाडौं आए । त्यसको भोलिपल्ट दुवै दलका विदेश विभागका बीचमा ६ बुँदे सम्झौतापत्रमा हस्ताक्षर भयो । सम्झौता अनुसार दुई सत्तारुढ दलबीच पाँच वर्षसम्म उच्चस्तरीय भ्रमण आदानप्रदान गर्ने, कार्यकर्ता तहको अध्ययन भ्रमण गराउने, पार्टी अनुभव बाँड्ने, युवा र स्थानीय नेताबीच भ्रमण आदानप्रदान गर्ने, जनस्तरको सम्बन्ध (बुद्धिजीवी, सञ्चार माध्यम, नागरिक संस्था) बढाउने तथा विचार र सिद्धान्तमा आधारित वार्षिक कार्यक्रम सञ्चालन गर्ने विषय उल्लिखित छन् । नेकपाका अध्यक्ष तथा प्रधानमन्त्री केपी ओली र अर्का अध्यक्ष पुष्पकमल दाहालको उपस्थितिमा सम्झौतापत्रमा हस्ताक्षर भएको हो ।नेपालमा अहिले सरकारको नेतृत्व गर्ने कम्युनिस्ट पार्टी र सीपीसीबीच भाइचारा सम्बन्ध रहेको तथ्य जगजाहेर छ । त्यसलाई प्रत्यक्ष देखिने लिखित सम्झौताको स्तरमा पुर्याएर नेकपाले आफ्नालागि नयाँ अप्ठ्यारो पैदा गरेको छ । वर्तमान विश्व व्यवस्थामा चीन र भारतको उदयले नेपालको अवस्थितिलाई भूराजनीतिक तानातानको केन्द्रबिन्दु बनाएको छ । आज चीनका शासक सी चिनफिङको अवधारणा अध्ययन गर्न लिखित सम्झौता गर्ने सत्तारुढ दललाई कुनै बिन्दुमा भारतीय प्रधानमन्त्री नरेन्द्र मोदीको उत्तिकै चर्चित विकास मोडलबारे सहकार्य गर्न यस्तै सम्झौताको प्रस्ताव दक्षिणको सत्तारुढ भारतीय जनता पार्टीले गर्यो भने त्यसलाई अस्वीकार गर्ने आधार भेट्टाउन सम्भव हुने छैन । सत्तारुढ दलले यसको गम्भीरता वा सम्भावित प्रभावको हिसाब गर्नसकेको देखिएन । कुनै विचारको अध्ययन गर्नु आफैंमा नकारात्मक होइन । अन्यत्रका जस्तै नेपालका विश्वविद्यालयमा मार्क्स, लेनिन, माओ, लिंकन, एडम स्मिथ, गान्धी, टेगोर, रसेल आदि अध्ययन गरिन्छन् । संसारमा देखिएका नयाँ प्रवृत्ति र परिवर्तनको अध्ययन गरिने कुरालाई अतिरञ्जित गर्नु आवश्यक हुने थिएन, यदि नेकपाले सीपीसीसँग अध्ययनको विषयलाई यसरी तामझामको विषय नबनाएको भए । अझ एक कदम अघि बढेर ताओको टोलीसँग नेकपाका सबैजसो उच्च तहका नेताको सहभागितामा भएको अर्को विचार गोष्ठीको शैलीले सन्देहलाई थप मलजल गरिदियो । नेकपाको स्कुल विभागले आयोजना गरेको त्यस विचार गोष्ठीमा नेपालले साझेदारी गर्न चाहेको चीनको महत्त्वाकांक्षी बेल्ट एन्ड रोड परियोजनाबारे विचार आदानप्रदान गरिने अपेक्षा थियो । तर चिनियाँतर्फबाट मात्र कार्यपत्र प्रस्तुत हुँदा उक्त कार्यक्रम सी विचारधाराबारे छलफलजस्तो हुनपुग्यो । नेकपाको अस्तव्यस्त संगठन हेर्दा त्यस कार्यक्रमको तयारीमा पार्टीले धेरै समय लगाउनसकेको देखिएन । नेकपाकै कुनै नेतालाई पार्टीको लोकतान्त्रिक आन्दोलन र विचार सम्बन्धी कार्यपत्र प्रस्तुत गराउन सक्नुपर्थ्यो, जसले नेकपाको स्पष्टतालाई प्रकट गर्थ्यो । प्रधानमन्त्री ओलीले नेपालको आफ्नो आवश्यकता र विशिष्टता अनुसार मार्क्सवादको स्थानीयकरण गरेको बताएर त्यो ग्याप केही हदसम्म भरेका हुन् । आयोजक स्कुल विभाग प्रमुख ईश्वर पोखरेल लेखपढमा चासो राख्ने भएकाले नेपालको कम्युनिस्ट आन्दोलनले तय गरेको लोकतन्त्रको बाटो सम्बन्धी एउटा कार्यपत्र आफैं पेस गरेर चिनियाँ मित्रहरूलाई प्रशिक्षित गर्न सक्थे । एकदलीय शासन प्रणाली अवलम्बन गरेको चीनमा सरकार र पार्टी बीचको फरक छुट्याउने लक्ष्मणरेखा छैन । सरकारका निर्णयहरू कार्यान्वयन गर्ने सबै निकायमा पार्टीको सहभागिता अनिवार्य छ । पार्टीको सर्वोच्च नेतृत्वले सरकारको पनि नेतृत्व गर्ने प्रणालीमा चीन हिँंडेको सत्तरी वर्ष पुग्यो । यस्तो प्रणालीलाई उसले चिनियाँ विशेषता सहितको समाजवादतर्फ जाने बाटो भनेको छ । समाजवादमा पुगेको दाबी गरेको छैन । माओत्सेतुङको नेतृत्वमा चीनको राष्ट्रिय स्वाधीनता आन्दोलनको नेतृत्व गरेर कम्युनिस्ट पार्टी चिनियाँ जनताका बीचमा स्थापित भएको हो । नेपालको कम्युनिस्ट आन्दोलन स्थापनाकालदेखि नै हिंँडेको बाटो बहुदलको स्थापना, मानव अधिकार र खुला लोकतन्त्रको हो । यसबाट अलगथलग हुनासाथ नेकपाको लोकतान्त्रिक प्रतिबद्धतामाथि प्रश्नहरू उठ्न थाल्छन् । लोकतन्त्रकै लागि जेलनेल भोगेको नेतृत्व हुनाले वर्तमान संविधानले तय गरेको बाटोबाट नेकपा अन्यत्र जानसक्ने सम्भावना छैन । तर आफ्नो विचारलाई स्थगनमा राखेको पार्टी एकाएक सीपीसीसँग लहसिन थालेको सन्देश प्रवाहित हुनेगरी भएका पछिल्ला गतिविधिले नेकपाको लोकतान्त्रिक प्रतिबद्धतामाथि राष्ट्रिय र अन्तर्राष्ट्रिय रूपमा प्रश्नहरू उठिरहनेछन्, जसले नेकपाका नेतालाई रक्षात्मक बनाउँदै लैजाने देखिन्छ । नेकपामा आज देखापरेको उल्झन वैचारिक प्रशिक्षण नपुगेर होइन, भएको स्पष्टता गुमाएर हो । तीस वर्षअघि नेकपा माले बहुदलीय प्रजातन्त्र पुनर्बहाली गर्ने संघर्षमा नेपाली कांग्रेससँगै नेतृत्वदायी भूमिकामा सफलतापूर्वक उभियो । तैपनि कम्युनिस्ट नामका कारण खुला लोकतन्त्रमा उसको विश्वासलाई चारैतिरबाट प्रश्न गर्न छोडिएन । सरकारको नेतृत्व गर्ने क्षमता र संगठन भएको दल यस्ता प्रश्नबाट भाग्न सम्भव छैन भन्ने बुझेर मदन भण्डारीले जनताको बहुदलीय जनवाद त्यस पार्टीलाई दिए । जबजले माले र पछि एमालेको लोकतान्त्रिक विश्वासलाई प्रस्ट पारिदियो, प्रश्नहरू साम्य भए । आज नेकपामाथि जति प्रश्नहरू उठ्दै जान्छन्, तिनको जवाफ दिने क्रममा पूर्वमाओवादी वा एमाले समूहका नेताले भण्डारीकै बाटो पछ्याउनुपर्ने अनिवार्यता दिनानुदिन प्रस्ट हुँदै जानेछ । नेपालको वर्तमान संविधानले रेखांकित गरिदिएको आम राजनीतिक सहमतिको बाटो पनि त्यही हो । यसमा नेकपाभित्रको पूर्वमाओवादी समूहले द्विविधा पाल्न जरुरी छैन । नेकपाले भुल्नै नहुने सबैभन्दा महत्त्वपूर्ण पक्ष के हो भने नेपालचीन द्विपक्षीय सम्बन्ध कुनै पनि राजनीतिक वाद वा विचार भन्दा माथि छ । दुई देश बीचको शताब्दिऔं पुरानो मित्रता यति फराकिलो र बहुआयामिक छ कि यो कुनै खास राजनीतिक चस्माभित्र अट्न सक्दैन । सन् १९९० को दशकदेखि नै संसारभर उत्तरवैचारिक राजनीति सुरु भैसकको छ । मानव जीवनलाई नेतृत्व गर्ने राजनीति अब कुनै एउटामात्र सिद्धान्तले चल्दैन । राजनीतिक सिद्धान्तहरू आफैंमा अपूर्ण हुन्छन् । समाजवाद, पुँजीवाद, साम्यवाद, उदारवाद, तानाशाही वा अन्य यस्तै शब्दजालबाट मात्र अबको राजनीति सञ्चालन हुन सक्दैन । लोकतन्त्र र सामाजिक न्यायसहितको आर्थिक प्रगतिलाई प्रमुख कार्यसूची बनाउने जिम्मेवारी पाएको नेकपाले चिनियाँ राष्ट्रपतिको आसन्न नेपाल भ्रमणलाई मुलुकको पूर्वाधार विकासमा प्रतिफल निकाल्न केन्द्रित गर्नुपर्छ । सीको भ्रमणबाट मुलुकले गरेको अपेक्षा यतिमात्र हो । ट्वीटर :"
मुलुक परिवर्तन गर्ने आधार,"हामीले वैदेशिक लगानी भित्र्याउन नसकेको धेरै भयो । तर अहिले खड्केको के हो भने नयाँ सरकार र स्थिरतापछि पनि अपेक्षा अनुसार लगानी आएन । यसबारे समीक्षा आवश्यक छ । सरकारले पोहोर साल लगानी सम्मेलन गर्दा युरोपेली र अमेरिकीहरूको मुख्य गुनासो के थियो भने हामीले लगानी सम्मेलन गर्नुपूर्व जुनजुन नयाँ ऐन ल्याउनुपर्ने थियो, ल्याएका थिएनौं । त्यसबेला ढिलो गरी विशेष आर्थिक क्षेत्र ऐन, वैदेशिक लगानी ऐन र सार्वजनिक तथा निजी साझेदारी ऐनहरू प्रमाणित भए पनि अरु अपेक्षा गरिएका औद्योगिक व्यवसाय विकास प्रतिष्ठान ऐन, भूमि सम्बन्धी ऐन, राष्ट्रिय प्राथमिकता प्राप्त आयोजनालाई सजिलो पार्नेगरी ल्याइने ऐनहरू आएका थिएनन् । अहिले पनि त्यो बेला गर्छु भनेर विश्वास दिलाइएका काम थाती नै छन् । उदाहरणका लागि वैदेशिक लगानी ऐनको नियमावली आएको छैन । एकल विन्दु सेवाकेन्द्र अझै पूर्णरूपमा काम गर्न सकिरहेको छैन । भैरहवामा विशेष आर्थिक क्षेत्रले अझै पूर्णता नपाएको स्थिति छ । सिमरामा अझै चलाउन सकिएको छैन र पाँचखालको के हुने हो भन्ने स्पष्टता छैन । हामीले प्रतिबद्धता गरेका मध्ये मुलुकको क्रेडिट रेटिङ गर्ने जस्तो मामुली कुरा सम्पन्न हुन पनि अझै एक वर्ष लाग्ने स्थिति देखिएको छ । त्यस बाहेक राष्ट्र बैंकले जारी गर्ने अपेक्षा गरिएको वैदेशिक लगानी संस्थाहरूले मुनाफा फिर्ता लैजान दिने सम्बन्धी निर्देशिका अझै आएको छैन । विद्युत नियमन ऐन आएको छ, आयोग खडा पनि भएको छ, तर व्यवस्थापकीय संयन्त्र अझै बनेको छैन । आयोगले पूर्णरूपमा काम नगर्ने हो भने र विद्युत प्राधिकरणलाई अनबन्डलिङ गरेर निजी क्षेत्रका उत्पादकलाई प्राधिकरणलाई जत्तिकै महत्त्व नदिने हो भने हामीले विदेशी लगानी भित्र्याएर बिजुली निर्यात गर्ने सम्भावना न्यून हुन्छ । वैदेशिक लगानीका लागि सबैभन्दा सम्भावना भएका विद्युत र पर्यटनमा वैदेशिक लगानीको वातावरण बन्नु धेरै महत्त्वपूर्ण छ । तर सम्भवतः प्रधानमन्त्रीले छिटो निर्णय गर्नुपर्ने मुद्दा अर्को छ । काठमाडौंमा राजदूत तथा विदेशी नियोगका प्रमुखहरूले प्रधानमन्त्रीलाई दिन भनेर एक चिठीमा हस्ताक्षर संकलन गरिरहेका छन् भनिन्छ, जसमा न्यूनतम वैदेशिक लगानी सीमा पाँच करोड रुपैयाँ बनाउने भनेर प्रचारित नियम पुनर्विचार गर्न आग्रह गरिएको छ । यो सीमा लागू हुँदा चिनियाँ लगानीमध्ये ४० प्रतिशत लगानी फिर्ता जानुपर्ने हुनेछ भने साना होटल, रेस्टुरेन्ट, चिज बनाउने जस्ता उद्योगहरू बाँच्ने छैनन् । सानातिना चिज फ्याक्ट्रीहरू चलाएर बसेका युरोपेलीहरूले आफ्ना व्यवसाय बेचेर हिंँडिसकेका छन् भनिन्छ । काठमाडौंको पर्यटनमा एउटा राम्रो पक्ष भनेको यहाँ भएका भियतनामी, चिनियाँ, मेक्सिकन, कोरियन, जापानी रेस्टुरेन्टहरू पनि हुन्, जसले यो सानो सहरको अन्तर्राष्ट्रियकरण गर्न मद्दत गरेका छन् । नेपालले सुरुमा विदेशबाट तान्न कोसिस गर्नुपर्ने भनेकै साना तथा मझौला उद्योगलाई हो । यस्ता उद्योगले ल्याउने प्रविधि, व्यवस्थापकीय कौशल र नवीन सोचले हाम्रा साना तथा मझौला उद्योगको स्तरोन्नतिमा टेवा पुग्नेछ । नत्र हामी एक्लिएर, विश्व एकातिर हुँदा हामी अर्कोतिर हुने परिस्थिति आउनेछ । मुलुकको व्यवसायमैत्री छवि त्यसै त खराब छ, झन् यो नियमले ध्वस्त पार्नेछ । लगभग तीन हप्तापछि आउने विश्व बैंकको नयाँ डुइङ बिजनेस वरियताको प्रतीक्षा गरिरहँदा बैंकले हालै निकालेको एकसूची अनुसार यो वर्ष सबैभन्दा धेरै व्यवसायमैत्री सुधार गर्ने बीस मुलुकको सूचीमा नेपाल छैन । उक्त सूचीमा हाम्रा छिमेकीहरू भारत, चीन, पाकिस्तान, बंगलादेश र म्यान्मार परेका छन् । यसले यो वर्षको वरियताक्रम सूची आगामी अक्टोबर २४ मा प्रकाशित हुँदा हाम्रो वरियताक्रम सुधार हुन्छ भन्नेमा केही संशय उत्पन्न भएको छ । प्रधानमन्त्रीले गम्भीर भएर सोच्नुपर्ने कुरा अर्को पनि छ । उहाँ मुलुकलाई कस्तो रूपमा ब्रान्डिङ गर्न चाहनुहुन्छ ? परार साल उहाँ प्रधानमन्त्री बन्नुहुँदा अहिले प्रतिपक्षमा रहेको दलले गराएको निर्वाचनमा अहिलेको दुई तिहाइ आएको हो । यस्तो गर्व गर्न पाउने नेताहरू अहिले पनि संसारमा कमै छन् । एसियामा नेपाल र भारतबाट पश्चिम गएपछि लोकतान्त्रिक मुलुक हेर्न इजरायल पुग्नुपर्छ । दक्षिणपूर्वी एसियामा देखाउनलायक लोकतन्त्र छैनन् भने पूर्वी एसियामा जापान र दक्षिण कोरिया मात्र छन् । यस्तो अवस्थामा हामीकहाँ लोकतन्त्र भएको स्वतन्त्र मुलुक छ । अब पूरै एसियामा हामी केहीमात्र लोकतान्त्रिक, सहिष्णु मुलुकमध्ये एक भएको कुरालाई ब्रान्डिङ गर्न तिर लागौं । यहाँ सबैको सम्पत्तिको संरक्षण हुन्छ भनेर सन्देश दिऔं । भोलि बंगलादेशमा, म्यान्मारमा, अफगानिस्तानमा, कम्बोडियामा कुनै सम्पन्न व्यक्तिलाई राजनीतिक रूपमा समस्या परेमा नेपाल गएँ भने मेरा सन्तानको भविष्य त्यहाँ सुरक्षित हुन्छ भन्ने सोचाइ आओस् । पहिले राणाहरूले भारतलाई त्यस्तै ठानेर आफ्ना सम्पत्ति त्यहाँ लगेर राख्थे । अब नेपाल त्यस्तो गन्तव्य मुलुक बनोस् । पहाडको बीचमा बसेको स्वीट्जरल्यान्डले पनि विशाल छिमेकी राज्यहरू फ्रान्स, इटाली र जर्मनीलाई त्यही सन्देश दिएर सबैका लागि आकर्षक गन्तव्य बनेको हो । हाम्रो मुलुक १२५ वटा जनजातिको मुलुक हो, जहाँ १२२ वटा फरक भाषाहरू छन् । यो मुलुक एकात्मक भएर चल्न सक्दैन । कुनै पनि तानाशाहले सधैं एकसूत्रमा बाँध्न सक्दैन । यसका लागि हाम्रो मूल्यमान्यताहरू सहिष्णु हुनुपर्छ भने राज्य सबैलाई बराबर व्यवहार गर्ने, नियम कानुन मान्ने र संस्थाहरूले चलेको हुनुपर्छ । त्यसो भयो भने हाम्रा सन्तानदरसन्तान सबै शान्त मुलुकमा एकअर्कोसँग बस्नेछन् । विदेशीहरू पनि यहाँ आउन, बस्न र लगानी गर्न आकर्षित हुनेछन् । तर यो सरकारले सुरुमा यो वैचारिक नेतृत्व दिने अवसर गुमायो । दूरदराजका भेनेजुएला, कम्बोडियाका तानाशाहहरूको मित्रतामा रमाउने काम गरियो, जुन विलकुलै अनावश्यक थियो । ती मुलुकका शासन व्यवस्था तीन दशकमा विकसित हुँदै गएको हाम्रो चिन्तनसँग मेल खाँदैन । त्यसकारण ती हाम्रा सैद्धान्तिक मित्रराष्ट्र हुन सक्दैनन् । दोस्रो सकारात्मक खबर संघीयता सम्बन्धी छ । जहाँ केही वरिष्ठ सहसचिवहरूलाई हालै पठाइयो, तर वित्तीय संघीयता कार्यान्वयनको समग्र स्थिति खराब छ । प्राकृतिक स्रोत तथा वित्त आयोगलाई पंगु बनाइयो भन्ने आरोपबीच गैरअर्थशास्त्री नेतृत्व भएको आयोगमा हालैको सरुवापछि आर्थिक र प्राविधिक मामिला बुझ्ने दक्षता भएका कर्मचारीहरूको कमी छ भनिन्छ । प्रदेश सरकारहरूको आफ्नै कमाइका स्रोत छैनन् । उदाहरणका लागि प्रदेश २ को आफैले उठाउने राजस्व उनीहरूको कुल बजेटको ५ प्रतिशत पनि छैन । यसले प्रदेशहरूलाई पराधीन बनाएको छ । गएको वर्ष उनीहरूले जम्मा ६० प्रतिशत खर्च गरेको परिप्रेक्ष्यमा उनीहरूको कार्यक्षमतामा प्रश्न उठेको छ । पहिलो केही वर्ष उनीहरूलाई सक्षम बनाउने जिम्मा केन्द्रकै हो । त्यसैले उनीहरूले खर्च गर्न नसक्दा आंशिक दोष केन्द्रलाई पनि जान्छ । तेस्रो र सबैभन्दा गम्भीर कुरा, केही प्रदेशले केन्द्र सरकारले अन्तिम समयमा आफूले मनपराएका मुख्यमन्त्रीहरूलाई रकमान्तर गरेर अर्बौं हस्तान्तरण गरेको आरोप लगाएका छन् । यस सन्दर्भमा प्रदेशहरूसँगको सम्बन्ध पारदर्शी बनाउनु भविष्यका लागि हितकर हुन्छ । सरकारसँग अब प्रदेश सरकारहरूलाई दक्ष बनाउने र यिनीहरूबाट सकेसम्म विकासमा धेरै योगदान खोज्नुको विकल्प छैन । स्थानीय सरकारहरूको खर्च र त्यहाँ भएका राम्रानराम्रा कामको सर्वांगिण विवरण अहिलेसम्म कुनै निकायबाट आएको छैन ।तेस्रो त्राण दिने खबर आयोजनाहरूको पूर्णता सम्बन्धी छ । माथि उल्लेख भएझैं केही आयोजना सुरु भएका छन् । गत वर्षको लगानी सम्मेलनपछि केही राम्रा प्रस्तावहरू आएका देखिन्छन् । तीमध्ये निजगढ विमानस्थलको लागि परेका प्रस्तावहरू पनि हुन् । तर तिनलाई सम्पन्न गर्न लगानी बोर्डका प्रमुखलाई विशेष अधिकार र स्रोतहरू दिनु उचित हुन्छ । कमसेकम सचिवहरूलाई बैठकमा बोलाउन सक्ने अधिकार भएको र प्रधानमन्त्रीसँग नियमित सम्पर्कमा रहने व्यक्ति उक्त बोर्डमा हुनुपर्छ । बोर्डको अन्तर्राष्ट्रिय स्वीकार्यता बढ्दैछ, तर त्यसको कार्यकारी नेतृत्वको कानुनी र आर्थिक अधिकार बढाएर क्षमता बढाउनु जरुरी छ । अर्कोतिर गतवर्ष मेलम्ची शंकास्पद रूपमा रोकिने र पुनः ठेक्कामा सत्तारुढ दल निकटका ठेकेदारलाई दिने जस्ता काम भएका छन् । संसारका सबैजसो सभ्य मुलुकमा यो तहको अधिकारको दुरुपयोग कमै हुन्छ । भौतिक योजनामन्त्रीले गएको वर्षको सुरुमै काठमाडौंका सडकहरूको खाल्टाखुल्टी हटाउने घोषणा गर्नुभएको थियो, जुन घोषणा उहाँ पदमा भइन्जेल पूरा हुने देखिँदैन । मन्त्रीहरू सुरुमा पदमा आउँदा जे मनलाग्यो, त्यही घोषणा गर्ने, तर एक वर्षपछि मैले योयो गरेँ भनेर देखाउने बेला लुक्नुपर्ने स्थिति छ । राष्ट्रिय गौरवका आयोजनाहरूमा पहिलेका वर्णशंकर सरकारहरू रहँदाको र अहिलेको प्रगति विवरण खासै फरक देखिँदैन । यसरी मुलुक परिवर्तन हुँदैन ।मुलुकको भौतिक स्वरुप साँच्चै परिवर्तन गर्न हामीले प्रविधिमा फड्को मार्न आवश्यक छ । अहिले हामीसँग सडक नभएको ठाउँमा यसो डोजर लगाएर नाम मात्रको सडक बनाउने क्षमता छ, भएको सडकको छेउमा कोतरेर दुई लेनलाई तीन लेन बनाउने क्षमता पनि छ तर यस्ता साना, सुस्त गतिमा मात्र चलाउन सकिने सडकले, यसो दुईतीन बिघा जग्गामा केही डोजर लगाएर सम्याइएका साना विमानस्थलले हामीले खोजेको प्रविधिको फड्को मार्न सकिन्न । किनकि संसार त्यो स्थितिबाट निकै टाढा पुगिसक्यो । हामीसँग एक्सप्रेसवेहरू बनाउने, टनेल सडकहरू बनाउने क्षमता छैन । एक पटक अमेरिका हेरौं । सन् १९६० को दशकमा त्यहाँ इन्टरस्टेट सडकहरू बने । ती सडकहरूमा कहीं पनि नरोकी निरन्तर एक सय किलोमिटरभन्दा बढी प्रतिघन्टाको दरले गाडी कुदाएर मानिसहरू एक ठाउँबाट अर्को ठाउँमा पुग्न सक्छन् । केही सडकले त तपाईंलाई न्युयोर्कदेखि सानफ्रान्सिस्कोसम्म पुर्याउन सक्छन् । जुन नेपालदेखि सिंगापुर गएजस्तो दूरी हो । अहिले त्यस्ता एक्स्प्रेसवेहरूको कुल लम्बाइ ७७ हजार किलोमिटरभन्दा बढी पुगेको छ, जुन पृथ्वीको परिधिको दुई गुनाजति हो । चीनले, भारतले, पाकिस्तानले अहिले पनि नक्कल गर्न खोजेको त्यस्तै द्रुतमार्ग बनाएर आफ्ना जनता जोड्ने क्षमता हो । हामीलाई पनि अहिले चाहिएको त्यही क्षमता हो । खाल्टैखाल्टा भएका र वर्षातमा चल्न नसक्ने सडकबाट फड्को मार्न सकिन्न ।यस सन्दर्भमा हाम्रो विकासको अहिलेको एक मुख्य चुनौती ठग र टपरटुइयाँ मन्त्री, कर्मचारी तथा ठेकेदारहरूबाट आयोजनाहरू खोसेर गर्न सक्नेहरूको जिम्मामा पुर्याउन सक्नु हो । त्यसो भए मात्र हामीले देखिरहेका सपनाहरू हासिल गर्न सक्छौं । उदाहरणका लागि वर्षको एक सय किलोमिटर भने पनि सुन्दर र सजिला सडकहरू बनाउन सकौं । जनता बीचको दूरी कम गराउन सकौं । हामीसँग भएका मन्त्रालयहरूमा पाइने राजनीतिक तथा प्राविधिक जनशक्ति यसका लागि सक्षम र यथेष्ट छैनन् । यसले गर्दा चाहे राष्ट्रिय गौरव भनौं या अरु सबै आयोजना वर्षौं सम्पन्न नभई लागत बढेको बढ्यै छन् । अन्त्यमा, राष्ट्र बैंकको साउनको प्रतिवेदनमा मुद्रास्फिती बढेर लगभग ७ प्रतिशत पुगेको देखियो । खाद्य पदार्थको मुद्रास्फिती ८ प्रतिशत कटेको छ । कालिमाटीको तरकारी बजारको आँकडाले झन् विकराल मुद्रास्फिती देखाउँछ । उदाहरणका लागि वैशाख १ गते र असोज १ गतेको खुद्रा मूल्यको तुलना गरौं । सानो गोलभेडाको भाउ ४४ प्रतिशत, ठूलो गोलभेडाको भाउ ३० प्रतिशत, आलुको भाउ ५१ प्रतिशत, काउलीको भाउ ३११ प्रतिशत र मुलाको भाउ ४४ प्रतिशतले बढेको पाइयो । किन यस्तो भयो त ?राष्ट्र बैंकले प्रकाशित गरेको आर्थिक गतिविधिको प्रतिवेदन अनुसार गएको असारमा आलुको उत्पादन १३५ प्रतिशतले बढेको तथ्यांक आएको थियो भने समग्र तरकारी उत्पादन ७८ प्रतिशतले बढेको थियो । चीन र भारतसँगको व्यापारमा पनि पोहोरको तुलनामा फरक हुनुपर्ने कारकहरू छैनन् । त्यसैले आपूर्ति कम भएर भाउ बढेको होइन । या त किसानहरूले समग्रमा भाउ बढाएका छन् या बिचौलियाहरूको कमाइ बढेको छ । किसानहरूको बार्गेनिङ क्षमता यसरी एकाएक बढेको हुनसक्ने सम्भावना कम भएकाले यो मुद्रास्फितीले बिचौलियाहरूलाई धनी बनाएको छ । केही मन्त्रीले पोहोर साल भर्खरभर्खर पदमा आउँदाको जोशमा तरकारी बजारमा हस्तक्षेप गर्न खोजेको जस्तो गरे पनि उनीहरू अहिले सेलाएको देखिन्छ । ती लक्ष्यविहीन भएर कहिले यता कहिले उता रिबन काट्न भौंतारिएका देखिन्छन् । सरकारको कमजोरी यस्तै जनतालाई ठ्याक्कै असर पार्नेगरी शासकीय क्षमता देखाउने ठाउँहरूमा देखिन्छ ।"
चाडपर्वमा स्वास्थ्यरक्षाको चुनौती,"हाम्रा गाउँघरमा पनि भोज खाएर मादल बजाउँदै नाच्ने चलन छ । स्वास्थ्यको दृष्टिकोणले यो राम्रो हो । पिङ खेल्नु पनि राम्रो हो । खानाका परिकार बनाउँदा सकेसम्म हल्का बनाउन बढी ध्यान दिनुपर्छ । खानेकुरामा मुख्य ६ किसिमका स्वाद गुलियो, अमिलो, तितो, नुनिलो, पिरो र टर्रो हुन्छन् । पाचन प्रणाली र स्वास्थ्यका लागि ६ वटै स्वादको आआफ्नै काम छ । त्यसैले ६ वटै स्वादका परिकार खाइयो भने पाचन क्रियाका लागि अनुकूल र हितकर हुनसक्छ ।कागती, अदुवा, लसुन, धनियाजस्ता औषधीय महत्त्वका खाद्यहरू खाने तरिका अपनायो भने चाडबाडमा खाना पचाउन सजिलो हुन्छ । ताजा कागतीको रस अत्यन्त उपयोगी हुन्छ । कागतीमा सबैजसो भिटामिन, क्याल्सियम, म्याग्नेसियम, फस्फोरस, पोटासियम तथा लौहतत्त्व हुन्छन् । रुघाखोकी, कफ, अपच, बढी मदिरा सेवन, उच्च रक्तचाप, वाकवाकी, कब्जियत हटाउन यसले राम्रो काम गर्छ । वैज्ञानिक अनुभव पनि छ, कागतीमा मानसिक र भावनात्मक स्वास्थ्य सन्तुलित राख्ने, चिन्ता शान्त गर्ने, दिग्दारी, स्मरणशक्ति र मुड ठीक गर्ने क्षमता छ ।भारतका प्रधानमन्त्री नरेन्द्र मोदी दसैंको नवरात्र (नौरथा) भरि कागतीको रस, मह मिलाएको तातोपानी र कालो चियाका भरमा निराहार उपवास बस्ने गरेका तर यस वर्ष उपवाससँगै अमेरिकाको भ्रमण गर्ने जानकारीबाट के बुझौं भने यस्ता खाद्यवस्तुमा शरीरलाई चाहिने ताकत भरपूर हुन्छ । बिहान उठेर हामीले पनि यो विधि अपनाउँदा अत्यन्त लाभ हुन्छ । हाम्रा खानपिनमा अदुवाको निकै महत्त्व हुन्छ । हामी प्रायः यसलाई मसलाको रूपमा मात्र लिन्छौं । तर यसको औषधीय महत्त्व धेरै छ । पाचन प्रणालीमा रासायनिक प्रक्रिया, मुटु तथा रक्तसञ्चार, रुघाखोकी वा सर्दी, पाचकतरल पैदा गर्न, वायुविकार, वाकवाकी आदिमा अदुवा निकै फाइदाजनक भएकाले भोजमा अदुवाको सेवन वेश हुन्छ । पूर्वी पहाडतिर काँचै अदुवालाई कुटेर कागतीको ताजा रसका साथ चटनी बनाएर खाने चलन छ । यो निकै राम्रो तरिका हो ।लसुन अर्को महत्त्वपूर्ण औषधीय मसला हो । खानाबाट उत्पन्न हुनसक्ने बिकारलाई यसले रोक्छ । रगत बाक्लो हुने, रगत बग्ने धमनीहरूलाई कडा हुन नदिने, उच्च रक्तचाप नियन्त्रण गर्ने, क्यान्सरको सम्भावना घटाउने, कलेजोको संरक्षण गर्ने, शरीरमा प्रतिरक्षा प्रणाली विकसित गर्ने, ब्लडसुगरको तह घटाउने, ग्यास्ट्रिक नियन्त्रण, भोक जगाउने आदि धेरै काममा लसुन महत्त्वपूर्ण छ । धनिया पनि भोजहरूमा उपयोगी औषधीय मसला हो । हरियो धनियाको चटनी बनाएर सेवन गरे पाचनशक्ति बढाउने र पेटका बिमार, पेट फुल्ने, नसाको दर्दमा उपयोगी हुन्छ । यस्ता चिजहरू काँचै तर कुनै न कुनै परिकारको रूपमा खानु चाडबाडमा शरीरका लागि फाइदाजनक हुन्छ । भोजनपछि के गर्ने ः रातभरि जुवातास खेल्नु, बिहानभरि सुत्नु, व्यायाम वा प्रातः भ्रमण नगर्नु चाडपर्वमा मात्र होइन, अघिपछि पनि एकदमै हानिकारक र जोखिमपूर्ण जीवनशैली हो । चाडपर्वमा धेरै गरिष्ट परिकार खाने हुँदा शारीरिक व्यायाम तथा बिहान एकआधा घन्टा डुल्नु स्वास्थ्यका लागि जरुरी हुन्छ । लेखक स्वास्थ्यसेवा विभागका पूर्व महानिर्देशक हुन् ।"
हिमालय एयरमा चिनियाँ हाबी,"(काठमाडौं)  नेपाली साझेदार कम्पनी यती वर्ल्ड इन्भेस्टमेन्टसँगको संयुक्त लगानीमा स्थापित हिमालय एयरलाइन्सबाट ल्हासाको तिब्बत एयरलाइन्सले आफ्नो सेयर झिकेको छ । तिब्बत एयरलाइन्सले बेचेको सेयर तिब्बत सिभिल एभिएसन डेभलभमेन्ट एन्ड इन्भेस्टमेन्ट कम्पनी लिमिटेडले किनेको छ । सेयर खरिद गर्ने तिब्बत सिभिल एभिएसन डेभलभमेन्ट एन्ड इन्भेस्टमेन्ट कम्पनी लिमिटेड पूर्ण सरकारी स्वामित्वको रहेको कम्पनीमा नेपाली साझेदारतर्फका उपाध्यक्ष विजय श्रेष्ठले जानकारी दिए । यसअघिको तिब्बत एयरलाइन्स भने अर्धसरकारी लगानीकर्ता कम्पनी थियो । सेयर किनबेचको सबै काम सकिएको छ, हिमालयमा आबद्ध एक वरिष्ठ अधिकारीले भने, केही कागजात मिलाउन र घोषणा गर्न मात्रै बाँकी छ । ३ अर्ब रुपैयाँ लगानीमा सञ्चालित हिमालय एयरलाइन्समा भएको लगानीकर्ताको हेरफेरसँगै यसमा चिनियाँ लगानीकर्ता हाबी भएका छन् । यसअघि भने नेपाली वायुसेवा कम्पनी यती एयर कम्पनीअन्तर्गतको यती वर्ल्ड इन्भेस्टमेन्टको सेयर बाहुल्य थियो । हिमालयमा यतीको ५१ दशमलव ०१ र तिब्बत एयरलाइन्सको ४८ दशमलव ९९ प्रतिशत सेयर हिस्सा थियो । अब यतीको ३५ प्रतिशत र बाँकी सेयर तिब्बत सिभिल एभिएसन डेभलभमेन्ट एन्ड इन्भेस्टमेन्ट कम्पनी लिमिटेडको हुनेछ । हिमालयले ०७३ जेठदेखि काठमाडौंबाट दोहाका लागि (अन्तर्राष्ट्रिय) उडान थालेको थियो । तीन वर्षको अवधिमा यसले झन्डै ७ अर्ब हाराहारी घाटा बेहोरेको छ । हिमालयको अघिल्लो आर्थिक वर्षसम्मको नोक्सान पौने ५ अर्ब हाराहारी छ, एयरलाइन्सका उपाध्यक्ष विजय श्रेष्ठले भने, गत आवको अडिट रिपोर्ट आउन बाँकी छ । अब ७ अर्ब हाराहारी घाटा पुग्ला । हिमालयले सरकारलाई वार्षिक ३३ करोड हाराहारी कर तथा राजस्व बुझाएको अध्यक्ष झो एन्योङले जानकारी दिए । यसैबीच एयरलाइन्सले कात्तिक १० देखि काठमाडौंबेइजिङ सिधा उडान थाल्ने प्रक्रिया अन्तिम चरणमा पुगेको जनाएको छ । अनुमति प्रक्रिया करिब टुंगिएको छ । कात्तिक १० बाट काठमाडौंबेइजिङ सिधा उडान गर्ने हाम्रो लक्ष्य छ, हिमालयले सार्वजनिक गरेको नयाँ ब्रान्ड लोगो सार्वजनिक कार्यक्रममा एक कर्मचारीले भने । बेइजिङका लागि हिमालयले एयरबसको ए३१९ विमान ल्याउने तयारी छ । यो विमान उच्च हिमाली भेगमा पर्ने ट्रान्स हिमालयन रुटका लागि योग्य मानिन्छ । कम्पनीसँग हाल एयरबसका ए ३२० विमान तीनवटा छन् । यी विमानले ट्रान्स हिमालयन रुटबाट उडान गर्न पाउँदैनन् । सगरमाथातिब्बत हुँदै अघि बढ्ने रुट नै ट्रान्स हिमालय हो । हाल उडानमा रहेका ए३२० जहाजले यो रुटबाट सिधा उडान गर्न नसक्ने भएपछि हिमालयले मध्यपूर्वी क्षेत्रका अबुधाबी, दमाम, दोहा तथा पूर्वी क्षेत्रअन्तर्गतका ढाका र क्वालालम्पुरमा सेवा दिँदै आएको छ । हिमालयसँग भएका यी सबै विमान भाडाका हुन् । यी विमान चाइना डेभलपमेन्ट बैंकसँग १२ वर्षका लागि ड्राई लिजमा ल्याइएको हो । हिमालयसँग आफ्नै विमान भने छैन । हिमालयले ड्राई लिजमा ल्याएको अर्को विमान भियतनामको ब्याम्बो एयरलाई एक वर्षका लागि भाडामा दिएको छ ।"
कांग्रेस नेता रिजालमाथि आक्रमण प्रयास,"कांग्रेसद्वारा भर्त्सनाकांग्र्रेस केन्द्रीय कार्यालयले केन्द्रीय सदस्य रिजालमाथि भएको आक्रमण प्रयासप्रति भर्त्सना गरेको छ । खुकुरी, भाला, लाठी, ढुंगा, बियरका बोतलसहित मण्डले शैलीमा आक्रमण गर्न खोजेको सुनियोजित घटनाप्रति कांग्रेसको गम्भीर ध्यानाकर्षण भएको छ, केन्द्रीय कार्यालयद्वारा जारी विज्ञप्तिमा उल्लेख छ, कार्यक्रमको विषयमा प्रहरी प्रशासनलाई समयमै जानकारी गराउँदा पनि बेवास्ता गर्नु चिन्ताको विषय हो । कांग्रेसले फरक विचार र सिद्धान्त स्वीकार गर्न नसक्ने नेकपाका कार्यकर्ताको अधिनायकवादी चरित्र देखाएको भन्दै निन्दा गरेको छ । सत्ताको दुरुपयोग गर्दै नेकपाका कार्यकर्ताले एकपछि अर्को घटना दोहोर्याएर व्यक्तिको स्वतन्त्रतामाथि प्रहार गरिरहेको घटनाप्रति सतर्क रहन आग्रह गर्छौं, कांग्रेसले भनेको छ, मण्डले शैलीमा हुने यस्ता गतिविधि नियन्त्रण नगरे अधिनायकवादी सरकारविरुद्ध कांग्रेस आन्दोलनमा उत्रन बाध्य हुनेछ । लोकतान्त्रिक आन्दोलनको मियो कांग्रेसलाई नजिस्क्याउन र आफूलाई जिम्मेवार राजनीतिक दलका रूपमा प्रस्तुत हुन नेकपालाई चेतावनी दिएको छ ।कांग्रेस वरिष्ठ नेता रामचन्द्र पौडेलले पनि विज्ञप्ति जारी गरी गाउँपालिका भवन शिलान्यासका लागि अतिथिलाई कुरेर बसेका जनतामाथि अपमान गर्दै नेकपा कार्यकर्ताले मण्डले शैलीमा अवरोध गरेको जनाएका छन् ।"
गगनले गरे बाचा,"काठमाडौं (कास) कांग्रेस केन्द्रीय सदस्य गगनकुमार थापाले आफ्ना क्षेत्रका मतदातासँग शिर निहुराउने काम कहिल्यै नगर्ने बाचा गरेका छन् । दसैंको शुभकामना दिन आइतबार आयोजित कार्यक्रममा उनले यस्तो गरेका हुन् । उनले विकास निर्माणका योजना, काठमाडौंका सडक सुधार र पिचका लागि सडक विभागले दिएको हैरानीबारे बताए । पञ्चायती शासनकालका ३० वर्ष व्यर्थमा बितेको र ०४६ देखि ०७६ को अर्को ३० वर्षले पनि मुलुकले आर्थिक समृद्धिको बाटो पक्रन नसकेको भनाइ उनले राखे । यही प्रकारको राजनीतिक दिशाले नयाँ पुस्ताले पनि नेपालमा समृद्धि देख्न नसक्ने भनाइ उनको थियो । दुई कम्युनिस्ट पार्टी एकीकरण भएर एउटै पार्टी मिल्दा दुवैको गुण समायोजन भई मुलुक अग्रगतिमा जाने अपेक्षा थियो, उनले सत्ताधारी नेकपाका बारेमा भने, तर अहिले दुवै पार्टीको अवगुणहरू मिल्न गएर मुलुक उल्टो गतिमा अघि बढ्न थालेको छ ।"
बीपी प्रतिष्ठानले चलाउन सकेन फार्मेसी,"(सुनसरी)  आर्थिक ऐन र खरिद नियमावली बाधक भएको कारण देखाउँदै धरानस्थित बीपी कोइराला स्वास्थ्य विज्ञान प्रतिष्ठानले फार्मेसी सञ्चालन गर्न सकेको छैन । सरकारले प्रत्येक अस्पतालले आफैं फार्मेसी चलाउन निर्देशन दिए पनि प्रतिष्ठानले त्यसलाई लागू गरेको छैन । प्रतिष्ठानमा फार्मेसी सञ्चालन नहुँदा दैनिक हजारौं बिरामी बाहिरका निजी फार्मेसीबाट महँगोमा औषधि किन्न बाध्य छन् । प्रतिष्ठान जस्तो स्थापित संस्थाले सर्वसाधारण बिरामीको हितमा फार्मेसी सञ्चालन गर्न नसक्नुमा आर्थिकसम्बन्धी खरिद ऐन र नियमावली बाधक भएको प्रतिष्ठानका निमित्त उपकुलपति प्राडा गुरु खनालले बताए । खरिद ऐनअनुसार सस्तो मूल्यमा औषधि उपलब्ध गराउने कम्पनीले टेन्डर पाउनुपर्छ । तर बजारमा एउटै रोगका लागि विभिन्न कम्पनीका अनेक ब्रान्डका औषधि पाइन्छ । बिरामीका लागि गुणस्तरीय, प्रभावकारी औषधि महँगो पर्छ । सस्तो औषधिले रोग निको पार्दैन । हामी यसैमा अड्किएका छौं । डेढ वर्षअघिसम्म प्रतिष्ठानले ठेक्कामा औषधि बिक्री गर्न एक कम्पनीलाई जिम्मा दिएको थियो । उक्त कम्पनीले प्रतिष्ठानका बालरोग र स्त्री तथा प्रसूति, विभिन्न वार्ड, इमर्जेन्सी कक्षमा फार्मेसी कक्ष राखेको थियो । त्यसबेला महँगोमै भए पनि ७५ प्रतिशत बिरामीले प्रतिष्ठानभित्रै औषधि किन्ने गरेका थिए । तर अहिले प्रतिष्ठानको इमर्जेन्सी कक्षमा समेत औषधि अभाव भएपछि बाहिरका फार्मेसी जानुपर्ने बाध्यता छ । चाहेर पनि फार्मेसी चलाउन सकेका छैनौं । फार्मेसी चलाउन प्रतिष्ठानका चार पदाधिकारी बसेर निर्णय गरेर मात्र हुँदैन रहेछ । प्रतिष्ठानभित्रै व्यवस्थित फार्मेसी नहुँदा सर्वसाधारण बिरामीले दुःख पाएका छन्, प्रतिष्ठानका निमित्त उपकुलपति डा खनालले भने, यस विषयमा तिहारपछि मात्र नयाँ निर्णय हुन्छ । अहिले केही गर्ने अवस्थामा छैनौं । केही महिनाअघि प्रतिष्ठानले आफ्नै फार्मेसी सञ्चालनमा ल्याउने प्रयास गरेको थियो । दुई ठाउँमा फार्मेसी राखेको थियो । तर औषधि उपलब्ध गराउन नसकेपछि ती फार्मेसी रित्तै छन् । दैनिक तीन हजार बिरामी उपचारका लागि आउने प्रतिष्ठानमा ८ सय शय्या छन् । प्रतिष्ठानभित्रै फार्मेसी भए ती बिरामीबाट वार्षिक ४० देखि ५० करोड रुपैयाँको औषधिको कारोबार हुने अनुमान छ । प्रतिष्ठानले लाइफ केयरलाई फार्मेसी चलाउन वार्षिक १ करोड ४४ लाख रुपैयाँ भाडामा दिएको बेला प्रतिष्ठानभित्र मात्र दैनिक ८ लाख रुपैयाँसम्मको औषधि बिक्री हुन्थ्यो ।"
भाषा परीक्षामा निजी क्षेत्र हाबी,"(काठमाडौं)  नेपाली कामदार जापान पठाउने प्रक्रियामा दुई देशबीच सहमति भए पनि भाषा परीक्षामा जापानी निजी क्षेत्र हाबी भएको छ । यसमा नेपाल सरकारको सहभागिता छैन । जापानले भाषा परीक्षामा सहभागी गराउने र छनोट गर्ने अधिकार त्यहाँको निजी क्षेत्रलाई दिएको छ । परीक्षार्थीको संख्या उसले नै तोक्नेछ । केयर गिभरको भाषा परीक्षामा सहभागी गराउन निजी क्षेत्रले विद्युतीय लक्कीड्र गराउने भएको छ । जापानसँग द्विपक्षीय बैठकमा केयरगिभरको भाषा परीक्षामा एक हजार जनासम्म सामेल गराउने छलफल भएको थियो । त्यतिखेर जसले पहिला आवेदन दिन्छ, उसैलाई परीक्षामा सहभागी गराउने भनिएको थियो, श्रम, रोजगार तथा सामाजिक सुरक्षा मन्त्रालयका रोजगार व्यवस्थापन महाशाखाका सहसचिव उमेश ढुंगानाले कान्तिपुरसँग भने, मन्त्रालयलाई विद्युतीय लक्की ड्रबाट परीक्षार्थी छान्ने औपचारिक सूचना आएको छैन । नेपाल र जापानबीचको द्विपक्षीय बैठकले सूचना आदानप्रदान गर्न सम्पर्क व्यक्ति तोकेको थियो । सम्पर्क व्यक्तिलाई प्रशिक्षार्थी छान्ने प्रक्रियाका विषयमा स्पष्ट जानकारी दिइएको छैन । श्रम मन्त्रालयले भाषा परीक्षामा कस्तो सहयोग चाहिन्छ भनेर जापानी पक्षलाई सोधेको थियो । त्यसमा पनि जापानले प्रतिक्रिया दिइसकेको छैन । जापानले पहिलो पटक केयरगिभर काममा नेपाली कामदार लैजान भाषा परीक्षा लिन लागेको हो । भाषा परीक्षा कात्तिक १०, ११ र १२ गते, १९, २०, २१ र २६, २७ र २८ गते गरी ९ दिन गर्ने कार्यतालिका सार्वजनिक भएको थियो । प्रशिक्षार्थीले एकै दिन ६० मिनेटको सामान्य भाषा र ३० मिनेटको सीपसम्बन्धी विशेष भाषाको परीक्षा दिनुपर्नेछ । कम्प्युटरबाट दिइने भएकाले नतिजा तुरुन्तै थाहा हुने ढुंगानाले जानकारी दिए । केयरगिभरका लागि महिला र पुरुष दुवै भाषा परीक्षामा सहभागी हुन पाउनेछन् । कामदार आपूर्ति प्रक्रियामा मात्रै सरकारसरकारबीचको संयन्त्रले काम गर्ने देखिएको छ । भाषा र सीप परीक्षा गरी योग्य उम्मेदवार छनोट प्रक्रियामा भने जापानी निजी क्षेत्रले काम गरेको देखियो, ढुंगानाले भने, यो कोरिया मोडलभन्दा केही फरक छ । पहिलो चरणमा परीक्षा उत्तीर्ण भएका कति जनासम्म जापान जान पाउने भन्ने विषय तय भइसकेको छैन । रोजगारदाताको मागअनुसार नै नेपाली जान पाउनेछन् । यसैमा हाम्रो छलफल भएको हो, उनले भने, भाषामा उत्तीर्ण भएकाहरूमध्ये कुन रोजगारदाताले कसरी छनोट गर्नेछ भन्ने विषय स्पष्ट भइसकेको छैन । यो छलफलकै क्रममा छ । नेपाल र जापानबीचको श्रम समझदारीअनुसार जापान जान छानिएका कामदारको लागत शून्य हुनेछ । म्यानपावरको संलग्नताबिना कामदारलाई सरकारी संयन्त्रले समन्वय गरी पठाउनेछ । यसका लागि श्रम मन्त्रालयले वैदेशिक रोजगार विभागअन्तर्गत एउटा शाखा स्थापना गरिसकेको छ । हाम्रो मुख्य सरोकार नै जापान जाने कामदारमाथि अनावश्यक ठगी र झन्झट नहोस् भन्ने हो, ढुंगानाले भने, कामदार पठाउन दुवै देशका सरकारी संयन्त्र सक्रिय हुनेछन् । वैदेशिक रोजगारीका लागि सरकार आफैं संलग्न भएको यो तेस्रो देश हो । यसअघि दक्षिण कोरिया र इजरायलमा सरकारी स्तरबाटै कामदार पठाइँदै आएको छ । दक्षिण कोरिया सफल मोडल हो । इजरायल भने असफल जस्तै छ । जापानले दक्ष र अदक्ष कामदार लैजानेछ । आवश्यकताअनुसार प्रत्येक वर्ष कामदार लैजाने उसको भनाइ छ ।"
'दुई तिहाइ सरकार पनि फाल्न सक्छौं',"काभ्रे (कास) कांग्रेस सभापति शेरबहादुर देउवाले विदेशी नेता मान्ने कम्युनिस्टलाई देशको माया नहुने तर्क गरेका छन् । नेपाल शिक्षक संघ काभ्रेले बनेपामा आयोजना गरेको कार्यक्रममा नेकपाले सी चिनफिङ विचारबारे प्रशिक्षण चलाएको प्रसंग निकाल्दै देउवाले भने, के हो सी जी पिङ विचार ? कहिले मार्क्स, कहिले लेनिन, कहिले माओ भनेका छन्, नेपालमा कम्युनिस्टको कुनै नेता र विचार नै छैन र ? कांग्रेस सभापति देउवाले जनताले साथ दिए दुई तिहाइको सरकार पनि आफूहरूले हटाउन सक्ने बताए । निराशा हुनुपर्ने कारण छैन । राणा फाल्यौं, पञ्चायत फाल्यौं, राजा पनि फाल्यौं, जनता नै ठूलो कुरा हो, जनताको साथ हुने हो भने दुई तिहाइको सरकार पनि फाल्न सक्छौं, उनले भने । गुठी विधेयकमा सरकारले घुँडा टेकेको तर्क गर्दै उनले लोकतन्त्र कुण्ठित गर्ने गरी आएका मिडिया काउन्सिल, मानवअधिकार लगायतका विधेयको पनि विरोध गर्ने बताए । कांग्रेसभित्रै झगडा भएका कारण जनताले भोट नहालेको तर्क गर्दै उनले जनताको घरदैलोमा गई सुखदुःखमा साथ दिए भोट आउने बताए । कांग्रेस नेता कृष्णप्रसाद सिटौलाले संवैधानिक परिषद्मा बहुमत कायम गरेर नेकपाको सरकारले संवैधानिक निकायमा प्रभाव पार्न खोजेको बताए ।"
पर्वमा प्रहरीले बिदा नपाउने,"काठमाडौं (कास) चाडपर्व अवधिभर मुलुकभरका प्रहरी कर्मचारीले घरबिदा नपाउने भएका छन् । प्रहरी प्रधान कार्यालयले आन्तरिकप्रशासनिक कार्यमा खटिएकाबाहेक दसैं, तिहार, छठलगायत शान्तिसुरक्षा व्यवस्थापन र अपराध नियन्त्रणमा तैनाथ जनशक्तिलाई घरबिदा नदिन महानगरीय प्रहरीसहित सातवटै प्रदेश प्रहरी र जिल्ला प्रहरी कार्यालयलाई परिपत्र गरेको हो । सुत्केरी स्याहार र किरिया बिदाबाहेक कसैलाई पनि पर्व अवधिभर घरबिदामा नछाड्न देशभर परिपत्र गरिएको प्रहरी प्रधान कार्यालयका एक अधिकारीले जानकारी दिए । घरबिदामा जान नपाएका फौजले ब्यारेकमै दसैं मनाउनेछन् ।नेपालीको महान चाड बडादसैं, तिहार, छठ पर्वमा शान्तिसुरक्षालाई मध्यनजर गरी त्यहाँ तथा अन्तर्गतमा कार्यरत सम्पूर्ण प्रहरी कर्मचारीहरूलाई किरिया बिदा र प्रसूति बिदाबाहेक कुनै पनि बिदामा नछाड्न हुन निर्देशन छ, प्रहरी प्रधान कार्यालय मानवस्रोत विभागले महानगरीय प्रहरी र ७ वटै प्रदेश प्रहरी कार्यालय तथा अन्तर्गतका युनिटलाई गरेको परिपत्रमा उल्लेख छ । महानगरीय प्रहरी र सबै प्रदेश प्रहरी कार्यालयले पर्व सुरक्षा योजनाअन्तर्गत ४३ एसपी र १ सय २० डीएसपीसहित ४२ हजार ६ सय ९ जनालाई तैनाथ गराइसकेका छन् । चोरी, डकैती, जुवातास, लुटपाट, कालोबजारी, सार्वजनिक यातायातका टिकटमा ठगी, सवारी कसुरलगायत सम्भावित आपराध पहिचान गरेर जनशक्ति खटाइएको पर्व सुरक्षा योजनामा उल्लेख छ । यसका लागि मोबाइल, पिकेट, नियमित चेकिङ, सरप्राइज चेकिङ, पैदल गस्ती, क्यूआरटी, साइकल गस्ती, नाकाबन्दी, सादा पोसाक, होटललज चेकिङलगायत डेढ दर्जन रणनीतिअनुसार जनशक्ति तैनाथ भइसकेका छन् ।लौरो (लाठी) मा १३ हजार ५ सय १६ र हतियारसहित ११ हजार ४ सय १ प्रहरी पर्व सुरक्षाअन्तर्गत तैनाथ भइसकेका छन् । आन्तरिक प्रशासनिक काममा कार्यरत करिब २२ हजार प्रहरीले भने निजामती कर्मचारीसरह नै दसैंमा बिदा मनाउनेछन् ।"
साँखु खोज्दै स्रष्टा,"(काठमाडौं)  बुहारी भित्र्याउने भिन्नै ढोका, छोरी अन्माउने अर्कै । देउतालाई स्वागत गर्ने र मृत्यु संस्कारमा प्रयोग गर्ने ढोका पनि भिन्नाभिन्नै । बीचमा झुरुप्प बस्ती, मन्दिर, डबली र कलात्मक घरहरू । यो हो उत्तरी काठमाडौंको पुरानो बजार साँखुको दृष्य । यही बजारमा छ, तिब्बत जान हिँडेको हात्तीको सालिक । अलिक मास्तिरको बज्रयोगिनी पुज्न थालेको बखत मञ्जुश्रीले चोभारको डाँडो काटेकै थिएन भन्ने मिथक छ स्थानियमा । यिनै मिथकीय कथा, सम्पदा र संस्कृति खोतल्दै यो सांस्कृतिक सहरमा शनिबार एक हूल चित्रकार र कविहरू पुगे । कला, साहित्य र रंगमञ्चमार्फत स्थानिय संस्कृति, सम्पदा र विषयवस्तु उजागर गर्ने जेसुम यात्रा अर्न्तगत स्रष्टाहरूले यसपटक साँखु चुनेका हुन् । उनीहरूले शाली नदीदेखि हाइकिङ गर्दै बजार घुमे, एक घण्टा लाएर बज्रयोगिनी मन्दिरको सिँडी उक्ले । चित्रकारहरूले सांस्कृतिक सम्पदाका अनेक पक्षलाई क्यानभासमा उतार्दै गर्दा कविलेखकहरूले डायरी कोरे । घुम्ती प्रदर्शनी गर्दै तल ओर्लेर नगरपालिकाको सभाहलमा सिर्जना सुनाए । चित्रकार दीपेन्द्रमान बनेपालीले बज्रयोगिनीकै मन्दिरको प्रत्यक्ष दृश्यचित्र उतारे । कृष्णगोपाल श्रेष्ठ मन्दिरमाथिको चोकमा रहेको पुरानो हिटीभित्र पसे । उनले खिइँदै गइरहेको ढुंगेधारालाई चित्रको विषय बनाए । संस्कृतिविद प्रकाशमान सकोका अनुसार लिच्छविकाल भन्दा अगाडिको मानिने यो ढुंगेधाराको स्वरूप पहिले अर्कै थियो । समयक्रममा बदलियो । पहिले यो धारामाथि ठूलो सिंहले एउटा जनावर च्यापिरहेको र उक्त जनवारले चाहिँ न्याउरी मुसा च्यापिरहेको देखिन्थ्यो, उनले भने, अहिले यसको स्वरुप हरायो । कृष्णगोपालसँगै चित्रकारहरू अमुल्य डंगोल र स्वयल श्रेष्ठले पनि बज्रयोगिनीमा रहेको बुद्धको मुहारचित्रदेखि मन्दिरका टुँडालसम्म कलामा उतार्न भ्याए । हाइकिङ अघि स्रष्टाहरूलाई शंखरापुर नगरपालिका मेयर सुवर्ण श्रेष्ठ र उपमेयर शुक्रलक्ष्मी श्रेष्ठले टिका र खादा लगाइदिएर स्वागत गरेका थिए । साँखुको ऐतिहासिकसांस्कृतिक पक्षबारे बोल्दै मेयर श्रेष्ठले भुकम्पको पीडाबाट भर्खरै उठ्दै गएको साँखुले आफ्नो मौलिक पहिचान जोगाउने प्रयास गरिरहेको बताए । हाइकिङ क्रममा संस्कृतिविद प्रकाशमान सकोले स्रष्टाहरूलाई विभिन्न शिलापत्र, तामपत्रलगायतका सन्दर्भहरू बताएका थिए । उनले मणिशैल महाबदान ग्रन्थमा उल्लेख भएर अनुसार साँखुको बस्ती ३३ सय वर्ष पुरानो भएको र शिलालेखहरूले पनि त्यो पुष्टि गर्ने बताए । साँखुको पुरानो नाम सको हो, उनले भने, नेवार भाषामा यसको अर्थ तिब्बतमुनिको देश भन्ने लाग्छ । यही तिब्बतमुनिको देश घुम्दै दिनभर कविहरूले कोरेका रचना भने साँझ नगरपालिका हलमा सुनाएका थिए । कवि छविरमण सिलवालले साँखुको वर्णन गर्दै अदृश्य ईश्वरको नाममा रचना सुनाए । गणेश बुढाले नयाँ युगको नयाँ चित्र भन्दै साँखुको बौद्ध र हिन्दु सम्पदा दुवैको वर्णन गरे । जेसुम संयोजक एवं कवि अनिता लामाले चाहिँ आधुनिकताको नाममा सभ्यतामाथि हुँदै आएको प्रहारलाई सभ्यताको ट्राजेडी कवितामा समेटिन् । सगरमाथा आहोरीसमेत रहेकी कवि एवं अभिनेत्री रोजिता बज्राचार्यले पुरानो संझनासँग अहिलेको चेतना जोडेर आफ्नो मौलिक पहिचानको वकालत गरिन् । धर्मानन्द भट्ट, रामेश्वर श्रेष्ठ, मंगल बाडे, रामकृष्ण सिंह, मुकुन्द पौडेल, शंकर सन श्रेष्ठ लगायतले कविता सुनाए । मेयर, उपमेयर र वडा अध्यक्ष हितमान तामाङले स्थानिय सांस्कृतिक पहिचान बचाउन आफूहरू लागिपरेको र स्रष्टाहरूको सिर्जनामा सकारात्मक सन्देश भेटिएको बताए । जेसुम यात्राको यो दसौं शृंखला हो । जेसुम संयोजक अनिता लामाले मुलुकका विभिन्न थलोमा स्थलगत सिर्जना गरिएको चित्रहरूको छिट्टै एकमुष्ट प्रदर्शनी र कविताहरूको पुस्तक प्रकाशन गर्ने योजना रहेको सुनाइन् ।"
दुर्गा मूर्ति बनाउन भ्याइनभ्याई,"(भरतपुर)  बडादसैंको नवरात्र आइतबारदेखि सुरु भयो । चितवनको खैरहनी नगरपालिका१ का बोधराज डल्लाकोटीलाई नवरात्रका लागि दुर्गाका मूर्ति बनाउन यतिबेला भ्याइनभ्याई छ । बिहानदेखि बेलुका अबेरसम्म उनी मूर्ति निर्माणमा खटिएका छन् । बडादसैंको नवरात्रभरि दुर्गापूजा गरिन्छ । ९ दिनसम्म पूजा गरिएको देवीको मूर्तिलाई नदीमा सेलाउने परम्परागत प्रचलन छ । विभिन्न टोल विकास समिति, मन्दिर व्यवस्थापन समितिले सामूहिक पूजनका लागि दुर्गा मूर्ति लैजान्छन् । घटस्थापनाको दिन उनकोबाट मूर्ति लैजानेहरू थुप्रै थिए । दुर्गा पुजनका लागि आवश्यक एक सेटमा देवी दुर्गासहित ६ वटा देवदेवीको मूर्ति आवश्यक पर्छ । देवी, दानव, गणेश, कुमार, लक्ष्मी र सरस्वतीको मूर्ति तयार भएपछि मात्रै दुर्गा पूजाका लागि मूर्ति तयार हुन्छ । माटो र परालको प्रयोग गरेर बोधराज आफ्नै हातले मूर्ति बनाउँछन् । माटो र परालले बनेको मूर्तिलाई कपडा, शृंगार, मुकुटले सजाएपछि देवीको शक्ति स्वरूप तयार हुन्छ । एक सेट मूर्ति बनाउन करिब २५ हजार खर्च हुन्छ । करिब एक महिनाअघिदेखि नै बोधराजले मूर्ति बनाउन सुरु गरेका हुन् । अर्डर आउनुअघि नै बनाउन थालेको थिएँ, बोधराजले भने, अर्डर आउला र बनाउला भन्दा त भ्याइँदै भ्याइन्न ।दक्ष कामदार नहुँदा सबै काम आफैंले गर्नुपर्ने भएकाले एक महिनाअघिबाटै मूर्ति निर्माण सुरु गरेको उनी बताउँछन् । धेरैपटक काम सिकाउने गरी सहयोगी राखेका उनले निरन्तरता कसैबाट पाएनन् । अधिकांश युवाको रोजाइमा वैदेशिक रोजगार पर्ने भएकाले यहाँ सीपको काम गर्ने जाँगर नदेखाउने उनको अनुभव छ । मूर्तिकलामा सीपसँगै एकाग्रता चाहिन्छ, उनले भने, आजकालका युवामा एकाग्रता निकै कम पाउँछु । यस पटक पनि मूर्ति निर्माणपछि रंगरोगनका लागि एक जना सहयोगी राखेका छन् । दैनिक ज्यालामा काम गर्ने गरी आवद्ध भएका नवलपरासीका तुलबहादुर दुर्लामी पनि वैदेशिक रोजगारका लागि पासपोर्ट तयार गरेर बसेका छन् । उद्योग दर्ता गरी व्यवस्थित रूपमा अघि बढेका बोधराजलाई यो समयमा अर्को समस्या पनि छ । प्रत्येक वर्ष विश्वकर्मा पूजादेखि नवरात्रसम्मका लागि आउने छिमेकी मुलुकका घुमन्ते व्यापारीसँग अस्वस्थ्य प्रतिस्पर्धा गर्नुपर्ने बाध्यता उनलाई छ । हामीले माटो र परालबाहेक सबै सामान महँगोमा किन्नुपर्छ, उनले भने, उनीहरूको प्रतिस्पर्धामा जाँदा लागत मूल्यभन्दा पनि कममा बिक्री गर्नुपर्ने बाध्यता छ । साजसजावटका कच्चा सामग्रीसहित बन्दोबस्तीले आएका उनीहरूले सस्तोमा मूर्ति बिक्री गर्दा ग्राहकको रोजाइमा पर्ने उनले बताए । फर्माको प्रयोग गरी छिटोछिटो ठूलो संख्यामा निर्माण गरिएका सस्ता मूर्तिको तुलनामा एक महिनाको आफ्नो लगन बिक्री गर्नुपर्दा खिन्न मान्छन् ।सरकारलाई कर तिरेर व्यवसाय दर्ता गरी उद्यम गरिरहँदा पनि सरकारले आफ्नो समस्यालाई बुझ्ने कोसिससम्म नगरेको उनको भनाइ छ । एकातर्फ अस्वस्थ्य प्रतिस्पर्धा, अर्कोतर्फ कामदारको अभाव झेल्दै आएका बोधराजले दसैंका लागि तयार गरिएका मूर्तिमा नाफाभन्दा पनि धर्मको आस्था र सन्तुष्टि खोज्ने गरेको बताए । अन्य समयमा उनी सिमेन्ट, बालुवा, रड, फाइबर, मार्बल प्रयोग गरी मूर्ति निर्माण गर्छन् । अरू बेला शिव, पार्वती, गणेश तथा बुद्ध मूर्तिको माग बढी आउने उनले बताए । भगवान्का मूर्तिबाहेक मेला महोत्सवलाई आवश्यक पर्ने कलात्मक मूर्ति, हात्ती, गैंडाका मूर्तिहरू तयार गर्छन् । उनले बनाएका मूर्तिहरू काठमाडौं, बुटवल, गाईघाट, सुनसरी, मोरङ, झापा, पर्वतसम्म पुगेका छन् । मूर्तिकलामा रमाइरहेका बोधराज यसअघि पोट्रेट चित्र कोर्ने गर्थे । २०५० सालदेखि सुरु गरेको पोट्रेट चित्रकला उनले २०६५ सालमा छोडेका हुन् । चित्रकलाबाट जीवनयापन सहज हुन छाडेपछि मूर्तिमा रमाउन चाहेँ, उनले भने, धेरै प्रतिस्पर्धी नहुँदा यसमा राम्रै आम्दानी छ । उनले बनाएका मूर्तिहरू न्यूनतम २५ सय देखि डेढ लाख रुपैयाँसम्ममा बिक्री हुने गरेका छन् । खर्च कटाएर मासिक एक लाख रुपैयाँ आम्दानी हुन्छ ।"
भावुक बनाए टुहुरेले,"मोरङ (कास) आमा तिम्रो माया कञ्चन पानी जस्तो बोलको गीत ७६ वर्षीय जेबी टुहुरेले गाउँदा शनिबार साँझ विराटनगरको वीरेन्द्रसभा गृहमा भेला भएका दर्शक भावुक बने । शिरमा भदगाउँले टोपी, सर्टपाइन्ट र इस्टकोटमा सजिएका टुहुरेले अर्को गीत छोराहरू हो, छोरीहरू हो, वीर छोराछोरीहरू गाउँदा तालीले सभागृह गुञ्जियो । उनले बसाइँ हिँड्नेको ताँतीले, बस्नेको मन रुवाउँछ तेस्रो प्रस्तुति दिँदा झोडा फारेर मधेसमा बसाइँ सरेको र त्यसले वन जंगल विनाश भएको सन्देशले उपस्थित सबै दर्शकको मन मुटु छोएको थियो ।२०३००३२ सालतिर पैदल हिँडेर पहाडतिर खाद्यान्नलगायत सामग्री बोकेर जाने भरियाहरूको पीडा भरिएको कोसीको पानी सलल गीतले पनि सबैलाई स्तब्ध बनायो । जेबी टुहुरे फाउन्डेसनले जेबी टुहुरेको निरन्तरता भाग ३ अन्तर्गत टुहुरेको एकल साँझ कार्यक्रमको आयोजना गरेको हो ।उनले दौंतरी सम्झेर, पानी चल्दैन रे रगत चल्दछ, बरु मेरा छाती, विदेशमा मैले, जनता सबै, उभो लेकमा म जाँदा, के दिउँ दाइजो जस्ता गीत गाउँदा दर्शकहरूको आँखा रसाएका थिए । टुहुरेले नयाँ दिन आयो, आमा दिदी बहिनी हो गीत गाउँदा कार्यक्रममा उपस्थित प्रदेश १ का मुख्यमन्त्री शेरधन राई, सामाजिक विकासमन्त्री जीवन घिमिरेलगायतका व्यक्तिहरू नाचेर साथ दिएका थिए । उनले धामी गीत गाएर दर्शकलाई हँसाए पनि । पञ्चायतकालदेखि गाउँदै आएका ७६ वर्षको वृद्धावस्थामा पनि उनले गाएका कालजयी प्रत्येक गीतहरू सन्देशमूलक छन् । उनको गीतमा परिवर्तनका स्वरहरू मुखरित छन् । वृद्ध टुहुरेको स्वरमा वृद्धअवस्थाको छनक थिएन । जनवादी गायकको परिचय बनाएका उनको स्वरमा परिवर्तनका लागि जोसुकैलाई उत्प्रेरित गर्ने शक्ति थियो ।"
प्रतिगन्धमा डायस्पोराको भिन्न कथा,"(पोखरा)  टोली नेता भएर सरुभक्त २०६१ मा माधवप्रसाद घिमिरेको नाटक मालती मंगले मञ्चन गर्न अमेरिका पुगे । तत्कालीन नेपाल राजकीय प्रज्ञा प्रतिष्ठानका सदस्य उनी त्यतिखेर २ महिना अमेरिका बसे । धेरै समय वासिङटन डीसी र भर्जिनियामा विताए । एक हप्ता न्युयोर्कलाई दिए । न्युयोर्क बसाइका क्रममा देखेका पात्र र परिवेशलाई आधारित बनाएर लेखिएको उपन्यास प्रतिगन्ध उनले आइतबार गृहनगर पोखरामा सार्वजनिक गरे । चुली प्रकाशन भएको १५ वर्षपछि उनी सातौं उपन्यास लिएर आएका हुन । उपन्यास लोकार्पणमा हाइ प्रोफाइल व्यक्तित्व देखिएनन बरु उनले पोखराका तीन जुर्मुराउँदा उपन्यासकारको हातबाट पुस्तक सार्वजनिकीकरण गराए । पैताला लेखक गनेस पौडेल, नथियाँ लेखक सरस्वती प्रतीक्षा र पाठशाला लेखक तीर्थ गुरुङले प्रतिगन्ध लोकार्पण गरे । सरुभक्तले डायस्पोराको कथालाई पहिलोपल्ट आफनो उपन्यासमा सामेल गरेको बताए । न्युयोर्क बस्दा त्यहाँ भएका नेपालीको जनजीवन अध्ययन गर्न सकें, त्यसैको आधारमा उपन्यास लेखेको हुँ, उनले भने, डायस्पोराका कथा धेरै लेखकले लेखिसक्नुभएको छ तर सबै एकनास हुनुहुँदैन, भिन्न पनि हुनुपर्छ भन्ने मनसायले यो उपन्यास आयो । पछिल्लोपल्ट संगीत नाट्य प्रज्ञा प्रतिष्ठानको कुलपतिको जिम्मेवारी सम्हाल्ने क्रममा काठमाडौं बसेर उपन्यास पूरा गरेको उनले सुनाए । उपन्यास निकै लामो भएको थियो । छोरीलाई पुनर्अध्ययन गर्न दिएको थिएँ, सरस्वती प्रतीक्षातिर देखाउँदै उनले भने, उनको पनि सुझावलाई लिएर निकै निर्ममतापूर्वक २ सय पृष्ठजति घटाएँ । जे पनि नफालौं कि भन्ने हुन्थ्यो तर अहिलेको समयलाई सम्बोधन गर्न त्यसो गरें । लेखेको कृतिलाई राम्रोसँग सम्पादन गरेर परिपक्व रुपमा प्रकाशन गर्नुपर्छ भन्ने भावना पछिल्लो क्रममा विकास भएकोले आफू पनि सम्पादन गर्न सिक्दै गरेको उनले बताए । ०३३३४ सालतिर पोखरेली रंगमञ्चमा सक्रिय नाम थिए, सरुभक्त, तीर्थ श्रेष्ठ उषा शेरचन, विक्रम गुरुङ, प्रकट पंगेनी शिव लगायत । तीर्थ श्रेष्ठले भर्खरै कविता संग्रह धर्सैधर्साको चक्रव्यूह सार्वजनिक गरे । उषा शेरचनले यसै वर्ष आधि ल्याइन । प्रकट पंगेनी शिव ले कविता संग्रह अक्षरभरि अक्षता ल्याए । विक्रम गुरुङले हङकङ, काठमाडौं र पोखरामा एक गायन कार्यक्रम गरे । प्रतिगन्ध लोकार्पणमा कवि तीर्थ श्रेष्ठले आइतबार यिनै साथीसंगी सम्झिए । सरुभक्तका बालसखा यिनले कुनै पनि चिजलाई फरक दृष्टिकोणबाट हेर्ने सरुभक्तको चेतको प्रशंसा गरे । सरुभक्त भात खाँदा, हिँड्दा पनि लेखक हुन्छ, उनले भने, उसले बाँचेको जीवन लेखकीय जीवन हो । प्रत्येक कृतिमा आफनो दृष्टिकोण बेग्लै ढंगले स्थापित गर्न सक्ने सरुभक्तको खुबी भएको उनले बताए । मान्छेहरू गर्नुपर्ने प्रगति बैंशमै गर्छन, विभिन्न साहित्यकार, राजनीतिज्ञ लगायतले सानै उमेरमा सफल भएको प्रसंगमा उनले भने, बैंशमा गरेको योगदानको व्याज जिन्दगीभर खाएर बस्छन । मेरो साथी सरुभक्त यसको अपवाद हो । उ अझैं पनि क्रियाशिल छ । लोकार्पण गर्ने तीनै स्रष्टाले किताबमाथि बोले । गनेस पौडेलले प्रतिगन्धलाई सरुभक्तले भाषा, शिल्प र शैलिगत हिसावमा अहिलेसम्म दुस्साहसपूर्वक लेखिएको कृतिको संज्ञा दिए । एकपछि अर्को कृतिमा केहि फरक दृष्टिकोण दिने प्रयोगधर्मितालाई अंगाल्ने सरुभक्तको पुनर्जन्मको रुपमा प्रतिगन्ध आएको उनले टिप्पणी गरे । यहाँ मुख्य ४ पात्रको आधारमा ४ कथा छन । सबै अमेरिकामा छन, सबै आप्रवासी हुन, उनले भने, तिनीहरूबीचको समानता भनेको सबैमा पारिवारिक विखण्डन छ, प्रेममा धोखाधडी छ तर त्यसका विरुद्ध सबै निरन्तर संघर्षमा छन । उनीहरूको जीवन संघर्षको धागोले कथालाई यसरी उनिएको छ कि त्यसले उपन्यासको स्वाद दिन सकेको छ । नत्र यो कथा संग्रह हुन्थ्यो । उनले परदेशीले खोज्ने पहिचानको द्वन्द्वलाई सामेल गरिएको उपन्यासलाई वैश्विक भन्न मिल्ने तर्क गरे । समकालिनले लेखिरहेकोभन्दा उन्नत लेख्दालेख्दै पनि उनको आफनो शैलीभन्दा फरक छ, उनले भने, परिवेशको वर्णन, मौसमप्रतिको ज्ञान देख्दा कदाचित लाग्दैन कि सरुभक्त पोखरा बस्छन र न्युयोर्क कहिलेकाहीं गएका छन । लेखक सरस्वती प्रतीक्षाले ४५ वटा उपन्यास एकैपल्ट पढेजस्तो लाग्नु प्रतिगन्धको शक्ति भएको बताइन । यो अवसान र सुस्केराहरूको कथा हो । यहाँ ऐठन नै ऐठन छन । दुःखाइ नै दुःखाइ छ । आतंकवादले पिल्सिएको मरन्च्यासे अनुहार पनि देखिन्छ, उनले भनिन, त्यसैले यो अन्तर्राष्ट्रिय कथा हो । अर्का लेखक तीर्थ गुरुङले पनि प्रतिगन्ध एक अन्तर्राष्ट्रिय कथा भएकोले अन्य भाषामा पनि उल्था हुनुपर्ने बताए । नेपालदेखि अमेरिकासम्म पुग्ने युवाको उतारचढावको कथा उपन्यासमा छ, उनले भने, उनीहरूको व्यक्तिगत जीवनमा आइपर्ने दुःख र पीडाबाट पार पाउन गर्ने संघर्ष महान लाग्छ । पोखरेली युवा सांस्कृतिक परिवारले गरेको कार्यक्रममा पुस्तकको प्रकाशक संस्था बुक हिलका अध्यक्ष भूपेन्द्र खडकाले सरुभक्तले गृहनगरमा उपन्यास लोकार्पण गरेर पोखराप्रतिको सम्मान प्रकट गरेको बताए । सरुभक्तले एक अभिनवको आत्मकथा (२०४४) बाट उपन्यास लेखनको यात्रा थालनी गरेका हुन । त्यसपछि पागल बस्ती, तरुनी खेती, समय त्रासदी, अँध्यारो कोठा र चुली ल्याइसकेका छन ।"
आयुष्मान ब्रेक लिँदै,"फिल्म अन्धाधुन बाट नेसनल अवार्ड विजयी आयुष्मान खुराना अहिलेका बलिउडका हटकेक हुन् । उनका एकपछि अर्का फिल्मले बक्सअफिसमा तहल्का मच्चाइरहेका छन् । पछिल्लो पटक रिलिज उनको फिल्म ड्रिमगर्ल ले सय करोड क्लब ज्वाइन गरेर सफलता चाखिरहँदा आयुष्मानले भने अभिनयबाट केही समय ब्रेक लिने घोषणा गरेका छन् ।एक महिनापछि आयुष्मानको बाला रिलिजको क्रममा छ । उनले उक्त फिल्मपछि कुनै पनि फिल्म खेल्न सम्झौता नगरेको बताउँदै अबको केही समय परिवारलाई दिन चाहेको बताएका छन् । ब्रेक कति समय लामो जान्छ, त्यो त म अहिल्यै भन्न सक्दिनँ । तर पनि कम्तीमा तीन महिना वा त्योभन्दा बढी समय त कुनै फिल्म गर्ने छैन, आयुष्मानले भनेका छन्, पछिल्ला केही वर्ष मैले लगातार फिल्म खेलेर बिताएँ । त्यो समय मेरा लागि निकै कठिन थियो । तर अब म यसबारेमा ख्याल राख्ने छु र आफूलाई सन्तुलनमा राख्ने छु । म नोभेम्बरदेखि आफ्नो परिवारका साथ समय बिताउने छु । कम बजेटका फिल्म खेलेरै पनि ब्लकबस्टर्स हिट फिल्म दिएपछि यतिबेला आयुष्मानलाई अभिनेतामा लिने फिल्मकर्मीको लामै लर्को छ । फिल्म छनोटको राम्रो अवसर पाइरहेका समयमा पनि आयुष्मानले भने परिवारका लागि समय दिन चाहेका हुन् । मेरा बच्चाहरू हुर्कंदो उमेरमा छन् । यस्तो बेला उनीहरूलाई मेरो साथको खाँचो छ । र, अब यो समय म पत्नीका लागि पनि खर्चिने छु । यसबीचमा पनि म समयसमयमा काम गर्ने प्रयास भने गरिरहने छु । नोभेम्बरपछि ब्रेकमा जानुअघि आयुष्मानले आफ्ना बाँकी प्रोजेक्टहरू सक्ने ध्याउन्नमा हुने छन् । उनको अर्को फिल्म शुभमंगल ज्यादा सावधान आगामी वर्ष रिलिज हुने छ ।"
बन्धक बनाएर ५ सयलाई यातना,"कादुना, नाइजेरिया फलामको साङ्लो, जसको एक छेउले खुट्टा र अर्को छेउले हात बाँधिएका छन् । बाँधिएका हातमा चार पाङ्ग्रेको टायरमा प्रयोग हुने गह्रौ फलाम । यो गह्रुँगो फलामलाई भुइँमा राखे खुट्टा उचाल्न सकिन्न, हातले धेरै बेर बोक्न पनि नसकिने । त्यसमाथि शारीरिक र मानसिक यातना त छँदै छ । हो, यस्तै अवस्थामा रहेका पाँच सय व्यक्तिलाई प्रहरीले मुक्त गरेका छन् । बन्धक बनाइएका उक्त भवनलाई प्रहरीले नाइजेरियाको यातना गृह भनेका छन् । नाइजेरियाको कादुना सहरस्थित एउटा भवनमा ती व्यक्तिहरू फेला परेका थिए । प्रहरी भन्छन्, यो भवनमा बन्धक बनाइएका पुरुष र किशोरहरूलाई यौन शोषण र विभिन्न किसिमको उत्पीडन गर्दै आएको थियो । सरकारी अधिकारीहरूका अनुसार बन्धक बनाएर राखिएको भवनमा पहिले मदरसा सञ्चालनमा थियो । भवनबाट मुक्त गराइएकाहरूमा पाँच वर्षका बालक समेत रहेको अधिकारीहरूले जनाए । बीबीसी का अनुसार भवनमा संदिग्ध गतिविधिहरू सञ्चालन भइरहेको सुराकी आधारमा प्रहरीले छापा मारेको थियो । कादुना प्रहरी प्रमुख अली जंगले ऊ भवनलाई यातना गृह र गुलामहरू राख्ने अड्डा भनेका छन् । छापा मार्ने क्रममा प्रहरीले आठ जना संदिग्ध व्यक्तिलाई पक्राउ समेत गरेको छ । तीमध्ये धेरै शिक्षक हुन् । बन्धक बनाइएकामध्ये केही भोकमरीको अवस्थामा पुगिसकेका थिए । केहीको भने शरीरभरि कुटपिटको नीलडाम छरपस्टै देखिन्थ्यो । पीडितहरू भन्छन्, यो भवनमा हामीलाई कैयौं वर्षदेखि बन्धक बनाएर विभिन्न प्रकारको शोषण गर्नुका साथै यातना दिँदै आएको थियो । भवनमा बन्धक बनाइएका केही बालबालिकाले आफूहरूलाई आफन्तले नै त्यहाँ पुर्याएका प्रतिक्रिया प्रहरीलाई दिएका छन् । ती बालबालिकाका अभिभावकहरूलाई उक्त भवनमा कुरानको शिक्षा प्राप्त हुन्छ भन्ने विश्वास थियो । उक्त क्षेत्रमा मुस्लिम विद्यालय धेरै लोकप्रिय छन् । तर त्यहाँ विभिन्न प्रकारको यातना लिने गरेको आरोपसमेत लाग्ने गरेको छ ।"
मृतक संख्या ८० नाघ्यो,"(नयाँदिल्ली)  चार दिनदेखि लगातार परेको मुसलधारे पानीले नदीनालामा बाढी आउँदा नेपालका सिमावर्ती भारतीय राज्य बिहार र उत्तरप्रदेश (यूपी) मा ८० भन्दा बढीको ज्यान गएको छ । लाखौं मानिसको जनजीवन प्रभावित भएको छ । बिहारमा पछिल्लो चौबिस घण्टामा मात्रै २५ जनाको मृत्यु भएको छ । भागलपुरमा मात्र एउटा मन्दिरको पर्खाल भत्किँदा तीन जनाको ज्यान गएको छ । पटना नजिकको दानापुरमा सडकमा गुडिरहेको अटोरिक्शामाथि एउटा ठूलो रुख ढल्दा त्यसमा सवार चारजनाको मृत्यु भएको छ । मुसलधारे पानी र त्यसपछि आएको बाढीका कारण विशेषगरी पटना, भागलपुर, चम्पारण, दरभंगा, बेगुसराय, सितामढी, गया, भोजपुरलगायतका ठाउँहरू अत्यधिक प्रभावित भएका छन् । राजधानी पटनाको अधिकांश भाग जलमग्न छ । घर, स्कूल, अस्पतालमा घुँडासम्म हुने गरी पानी पसेको छ । पटनाका सडकहरूमा डुंगा चलाउन मिल्ने गरि जलमग्न छन् । बाढीका कारण रेलसेवा पुरै अवरुद्ध भएको छ । स्कूल बन्द गरिएका छन् । पटनामा आगामी मंगलबारसम्मका लागि सबै शैक्षिक संस्थालाई बन्द गर्ने घोषणा गरिएको छ । उद्धारका लागि बिहारमा मात्र राष्ट्रिय विवाद सुरक्षा बलका १८ वटा टोली खटाइएको छ । पटनास्थित जलवायु तथा मौसम पूर्वानुमान विभागले सोमबारसम्म भारी वर्षा हुने जनाएको छ । र, त्यही भएर बिहारका पटनालगायतका स्थान र युपीका पूर्वी जिल्लाहरूमा रेडअलर्ट जारी गरिएको छ । बिहारको छिमेकी राज्य युपीमा पनि अत्यधिक वर्षाका कारण विशेषगरी राज्यका पूर्वी भेगको जनजीवन अस्तव्यस्त भएको छ । अत्यधिक वर्षाका कारण भएका विभिन्न घटनामा परी आइतबारसम्म युपीमा मात्र ८० जनाभन्दा बढीको मृत्यु भइसकेको छ । गएको चार दिन यता विशेषगरी प्रयाग (इलाहावाद) र वाराणासीमा अत्यधिक वर्षा भएको भारतीय सन्चारमाध्यमहरूले जनाएका छन् । शुक्रवार युपीमा औसतभन्दा १७ सय प्रतिशत बढी वर्षा भएको बताइएको छ । मुसलधारे वर्षापछि आएको बाढीले यूपीका प्रयाग र वाराणासीबाहेक गोरखपुर, अमेठी, लखिमपुर, फतेहपुर, सुल्तानपुरमा जनजीवन अस्तव्यस्त बनाएको छ । त्यसैगरी अत्यधिक वर्षाकै कारण भएका विभिन्न दुर्घटनामा परी राजस्थान र मध्यप्रदेशमा ६ जना र जम्मुकशिमरमा एक जना मृत्यु भएको छ । मुसलधारे पानीका कारण शनिवार राजस्थानको उदयपुरमा एउटा स्कूलको पर्खाल भत्किँदा तीन जना विद्यार्थीको जान गएको थियो । साथै उत्तरखण्डको हेमकुण्ड साहिब दर्शन गरेर फर्कँदै गरेरका छ जना तिर्थालु चढेको गाडीमा तेहरी जिल्लामा अत्यधिक वर्षाका कारण सडक माथिबाट ठूलो ढुंगा खस्दा त्यसमा सवार सबैको मृत्यु भएको भारतीय सन्चारमाध्यमहरूले जनाएका छन् ।"
फिलिपिन्समा ६४ म्याग्निच्युड,"मनिला फिलिपिन्सको डाभाओ अक्सिडेन्टल प्रान्तमा आइतबार ६४ म्याग्निच्युडको भूकम्प गएको छ । यो भूकम्पको धक्का छिमेकी इन्डोनेसियाको उत्तरी सुलावेशी प्रान्तमा समेत महसुस गरिएको छ । इन्डोनेसियाको भूगर्भ केन्द्रले समुद्रमा सुनामीको खतरा नरहेको जनाएको छ । फिलिपिन्स र इन्डोनेसियाको सीमावर्ती क्षेत्रमा गएको उक्त भूकम्प सुरुमा ६७ म्याग्निच्युडको मापन गरिएको थियो ।इन्डोनेसिया भूकम्पीय जोखिममा रहेको मुलुक हो । गत बिहीबार मात्र इन्डोनेसियाको पूर्वी प्रान्तमा ६५ म्याग्निच्युडको भूकम्प गएको थियो । उक्त भूकम्पबाट कम्तीमा ३० जनाको मृत्यु हुनुका साथै १५६ जना घाइते भएका थिए । भूकम्पका कारण ठूलो मात्रामा पूर्वाधारमा क्षति पुगेको थियो ।फिलिपिन्सको भूगर्भ मापन केन्द्रका अनुसार डाभाओ अक्सिडेन्टल प्रान्तमा आइतबार बिहान १० बजे आएको भूकम्पको केन्द्रविन्दु जमिनको सतहबाट करिब ६० मिटर गहिराइमा रहेको थियो । प्रारम्भिक विवरणमा भूकम्पबाट जनधनको क्षति भएको समाचार प्राप्त नभएको फिलिपिन्सका उद्धार अधिकारीहरूले जनाएका छन् । तर भूकम्पका परकम्प आउनेक्रम जारी रहेको छ ।फिलिपिन्सका किडापावान, डाभाओ, सारानगानी, जेनेरल सान्तोस, कागायान डी ओरो, जिनगूग र बिसलिग सहरमा पनि भूकम्पको धक्का अनुभव गरिएको थियो ।"
सीद्वारा पदक तथा मानार्थ उपाधि प्रदान,"बेइजिङ चिनियाा राष्ट्रपति सी सिनफिङले विश्वमै उदाहरणीय कार्य गर्ने देशभित्रका र विदेशी लब्ध प्रतिष्ठित व्यक्तित्वहरूलाई आइतबार पदक एवं मानार्थ उपाधिले सम्मानित गरेका छन् । मानार्थ उपाधि प्राप्त गर्नेहरूमा एक जना पूर्व फ्रान्सेली प्रधानमन्त्री समेत छन् । चीनमा कम्युनिष्ट शासन शुरु भएको ७० वर्ष पुगेको अवसरमा पदक एवं उपाधि प्रदान गरिएको हो । चीनको राजधानी बेइजिङमा मङ्गलबार औपचारिक रूपमा व्यापक सैन्य परेड पनि आयोजना हुनेछ । पदक वितरण समारोहलाई सम्बोधन गर्दै राष्ट्रपति सीले चिनियाा जनताको समृद्धिका लागि पार्टीले गरेको अनवरत कार्यमा विभिन्न विशिष्ट व्यक्तिले अतुलनीय योगदान गरेको बताए ।पुरस्कृत भएकामा क्यानाडेली इसाबेल क्रूक एक सय वर्ष नाघेकी मानवशास्त्री हुन । उनी सन् १९१५ मा जन्मेकी हुन । सन् १९४९ मा चीन गणतन्त्र स्थापना हुनुअघि उनी चीनमा बस्दै आएकी थिइन । चीनको चेङ्दुमा जन्मेकी इसाबेलले चीनको शिक्षा क्षेत्रको विकासमा विशिष्ट योगदान गरेको सिन्ह्वाले जनाएको छ । फ्रान्सका पूर्व प्रधानमन्त्री जाापियरे राफारिनलाई पनि चीनका पुराना मित्र का रूपमा सम्मान गरिएको छ । चीनफ्रान्स मित्रता प्रवर्द्धनमा उनले विशेष सहयोग गरेको बताइएको छ । यसैगरी, विशिष्ट पदकबाट सम्मानित भएकाहरूमा क्युबाली पूर्वराष्ट्रपति राउल क्यास्ट्रो र थाइल्याण्डका राजकुमार माहा चक्री सिरिनधोन पनि छन् । समारोहमा कूल ४२ जना पुरस्कृत भएका छन् । तर समारोहमा २९ जना मात्र सहभागी भएका थिए । समारोहमा पहिलो नोबेल पुरस्कार विजेता चिनियाा वैज्ञानिक टु योयूका साथै आणविक भौतिकशास्त्री यु मिनलाई पनि सम्मान गरिएको छ ।"
बस र ट्रक जुध्दा ३६ को मृत्यु,नान्जिङ (सिन्ह्वा) चीनमा भएको सवारी दुर्घटनामा कम्तीमा ३६ जनाको मृत्यु भएको छ । जिङसु प्रान्तमा ट्रकसँग जुधेर भएको दुर्घटनामा ३६ जना घाइते भएका छन् । बसमा ६९ जना यात्रु थिए । प्रहरीले गरेको प्रारम्भिक अनुसन्धानका आधारमा बसको टायरको हावा फुस्किएर दुर्घटना भएको देखिएको छ । थप अनुसन्धान भइरहेको प्रहरीले जनायो ।
अमेरिकामा छुरा प्रहार गर्ने मारिए,वासिङटन अमेरिकाको मेरिल्यान्डस्थित एक सपिङ मलमा शनिबार पाँच जनालाई छुरा प्रहार गर्ने व्यक्ति प्रहरी कारबाहीमा मारिएका छन् । जथाभावी छुरा हान्न थालेको सूचना पाउनासाथ प्रहरीले ती व्यक्तिमाथि गोली हानेको प्रहरीले जनाएको छ । ककिसभिलस्थित हन्ट भ्याली टाउन सेन्टरमा सो घटना भएको अधिकारीहरूले जनाएका छन् । बाल्टीमोर प्रहरीले जारी गरेको वक्तव्यमा छुरा प्रहार गर्नेको साथबाट छुरा बरामद गरिएको उल्लेख छ । छुरा प्रहार गर्ने र मृत्यु हुने व्यक्तिको पहिचान खुल्न नसकेको प्रहरीको भनाइ छ । घाइतेमध्ये एक जनाको अवस्था गम्भीर हरेको अधिकारीहरूले जनाएका छन् ।
डुंगासहित ५५ जना बेपत्ता,यमन (सिन्ह्वा) हिन्द महासागरको पूर्वी तटीय बन्दरगाहमा ५५ जना यात्रु बोकेको डुङ्गा बेपत्ता भएको छ । यमनका स्थानीय अधिकारीहरूले डुङ्गा हराएको शनिबारनै पुष्टि गरेका छन् । अधिकारीहरूले सोकोट्रा टापुतर्फ जाँदै गरेको बेला डुङ्गा बेपत्ता भएको बताए । यात्रु र डुङ्गाको खोजी भइरहेको प्रहरीले जनाएको छ ।
कार्यविधि नहुँदा ऐन अपूरो,"(रूपन्देही)  गुल्मीका १ सय ४३ युवाले सहकारी संस्था खोल्न एक वर्षअघि डेढ करोड रुपैयाँ जुटाएर कागजपत्र तयार पारे । तर उनीहरूले संस्था दर्ता गर्नै सकेनन् । कारण, प्रदेश संरचनाअन्तर्गत यससम्बन्धी कानुन नै बनेको थिएन । चौतर्फी दबाबपछि प्रदेश सरकारले ०७५ चैत २६ गते सहकारी सम्बन्धमा व्यवस्था गर्न बनेको विधेयक पारित गर्यो । तर, नियमावली, कार्यविधि तयार नहुँदा उक्त ऐन अझै कार्यान्वयनमा आउन सकेको छैन । स्थानीय तहमा पनि सहकारी संस्थाको दर्ता, नियमन र व्यवस्थापन ठप्प छ । विधान संशोधन, सदस्य थपघट, समान प्रकृतिका संस्था एकीकरणजस्ता काम रोकिएका छन् । दर्ता नखुल्दा आफूहरूले जम्मा गरेको रकम त्यत्तिकै थन्किएको गुल्मीका राजेन्द्रविक्रम कुँवरले बताए । उज्यालो सहकारी संस्था खोल्न लागेका उनी त्यसका सञ्चालक हुन् । कानुन अभावले प्रदेशका झन्डै ५ हजार सहकारी संस्था र तिनका ९ लाख ६७ हजार २ सय २३ सहकारी सदस्य प्रभावित छन् । गुल्मीको रेसुंगा नगरपालिकाले प्रदेश ऐन नबन्दै सहकारी कानुन बनायो । तर नियमावलीमा गरिएको जनप्रतिनिधि र कर्मचारी सहकारीमा बस्न नपाइने व्यवस्था विवादमा तानिएपछि अघि बढाउन सकेन । प्रदेशले पनि त्यस्तै व्यवस्थासहितको ऐन पारित गरेपछि नगरपालिकालाई गाँठ्यो फुक्यो । तर नियमावली तयार नहुँदा कार्यान्वयन गर्न नसकिएको प्रमुख प्रशासकीय अधिकृत भक्तिराम मरासिनीले बताए । उनका अनुसार अहिले नियमावली र कार्यविधि तयार गरिँदै छ । सहकारी ऐन कार्यान्वयन गर्ने विनियम अहिले प्रदेशको कानुन मन्त्रालयमा पुगेर अड्किएको सहकारी मन्त्रालयका उपसचिव विनोद घिमिरेले जानकारी दिए । बाँकेको राप्ती सोनारी गाउँपालिकाकी उपाध्यक्ष धनीकुमारी खत्रीसहितको टोलीले गत वर्ष पालिकाभित्रका ८ सय ६ योजना अनुगमन गर्यो । जसमा ७ लाख १८ हजार रुपैयाँ गाडी भाडामै सकियो । सामूहिक रूपमै खर्चिइएको उक्त रकम अहिले महालेखा परीक्षकको कार्यालयले खत्रीकै नाममा बेरुजु देखाएको छ । स्थानीय तहले प्रदेशले तयार गरेको ऐनका आधारमा अनुगमन र दैनिक बैठक भत्ता लिने गरेका छन् । स्थानीय तहका पदाधिकारी एवं सदस्यको सुविधासम्बन्धी ऐन विनियम, कार्यविधि र निर्देशिका नबन्दा अपूरो छ । यसले गर्दा धेरै स्थानीय तहको अनुगमन खर्च र बैठक भत्तामा बेरुजु देखिएको छ । मैले कर्मचारीसमेतको उपस्थितिमा भर्पाइ गरेर भाडा बुझाएकी थिएँ, उपाध्यक्ष खत्रीले भनिन्, केकसरी खर्च गर्न मिल्ने, नमिल्ने भन्ने हामीले कसरी जान्नू ? ऐनमा गाउँ कार्यपालिका सदस्यले दैनिक भ्रमण भत्ताबापत दैनिक १ हजार ५ सय रुपैयाँ पाउने उल्लेख छ । अहिले त्यही भत्ता अधिकांश स्थानीय तहमा बेरुजु देखिएको छ । कानुनअनुसार लिएको भत्ता बेरुजु देखिएपछि धेरै जनप्रतिनिधि तनावमा रहेको दाङको घोराही उपमहानगरपालिकाका प्रमुख नरुलाल चौधरीले बताए । प्रदेशको कानुनअनुसार पाएको सुविधा लियौं, उनले भने, अहिले कार्यविधि नहुँदा बेरुजु देखिएपछि फिर्ता गर्ने तयारीमा छौं ।प्रदेश सरकारले अहिलेसम्म बनाएका ४९ कानुनमध्ये धेरै कार्यान्वयनमा गएका छैनन् । अहिलेसम्म संस्था दर्ता ऐन र पदक वितरण ऐन मात्र कार्यान्वयनमा गएको आन्तरिक मामिला मन्त्रालयका उपसचिव हरिसिंह धामीले जानकारी दिए । प्रसारणसम्बन्धी ऐन पनि अन्तिम तयारीमा छ । आन्तरिक मामिलाले अहिलेसम्म ४ ऐन तयार गरेको छ । अन्य ४ निर्देशिका र एक नीति बनाएर काम गर्दै आएको छ । अत्यावश्यक कानुन कार्यान्वयनमा गएका छन्, उनले भने, अब विकाससम्बन्धी ऐन कार्यान्वयनको तयारीमा पनि छन् । धेरै मन्त्रालयका कानुन कार्यविधि र निर्देशिका अभावकै कारण कार्यान्वयनमा नगएको उनले बताए ।उद्योग, पर्यटन वन तथा वातावरण मन्त्रालयले अहिलेसम्म ६ ऐन तयार गरेको छ । तीमध्ये नदीजन्य पदार्थ व्यवस्थापन ऐन मात्र कार्यान्वयनमा आएको छ । अन्य ऐनका विनियम, कार्यविधि र गठन आदेश बन्दै छन् । चाडपर्वका बेला बजार अनुगमनमा लागि आवश्यक पर्ने व्यापार नियमन तथा प्रतिस्पर्धा प्रवर्द्धन गर्न बनेको विधेयकको बल्ल अवधारणापत्र स्वीकृत भएको छ । सामाजिक विकास मन्त्रालयले पनि अहिलेसम्म तीन ऐन तयार गरेको छ । अस्पताल विकास समितिका लागि गठन आदेश तयार गरेर कार्यान्वयन गरे पनि अन्य ऐन कार्यान्वयनमा नगएको कानुन अधिकृत लक्ष्मण भण्डारीको भनाइ छ । संघ, प्रदेश र स्थानीय तहको अधिकार सूचीमा सहकारी, शिक्षा, स्वास्थ्य, कृषिसहित १५ कानुन छन् । तीमध्ये महत्त्वपूर्ण कानुनको मस्यौदा अहिले पनि स्थानीय तहले संघ र प्रदेशबाट पर्खिंदै छन् । शिक्षासँग सम्बन्धित ऐन तयार गरेर कार्यान्वयनमा गएका धेरै स्थानीय सरकार विवादमा परेका छन् । संघीय कानुन अभावले स्थानीय तहका कानुन कार्यान्वयनमा समस्या परेको गुल्मीको छत्रकोट गाउँपालिका अध्यक्ष एवं प्रदेश ५ का गाउँपालिका महासंघ अध्यक्ष मधुकृष्ण पन्तले बताए । शिक्षा ऐन सबैभन्दा बढी विवादमा रहेको उनको भनाइ छ । अहिले पनि कानुनी रूपमा शिक्षा नीति स्पष्ट हुन सकेको छैन, उनले भने, स्थानीय तहले ऐन तयार गरेर कार्यान्वयनमा लगिसके तर केन्द्रले संशोधन गर्न खोज्दै छ । सहकारी, स्वास्थ्य, सामाजिक सुरक्षा, गरिबी निवारणलगायत कानुनमा पनि अन्योल रहेकाले पर्खिनुपरेको उनले बताए । धेरै स्थानीय तहले विपद् व्यवस्थापन कानुन तयार गरेका छैनन् । सवारीसाधन अनुमतिसम्बन्धी, सुकुम्बासी व्यवस्थापनलगायत कानुन पनि स्थानीय तहमा छैनन् । प्रदेश सरकार र स्थानीय तहमा तयार भएका धेरै कानुन कार्यान्वयनमा नगएको मुख्यमन्त्री तथा मन्त्रिपरिषद्को कार्यालयका उपन्यायाधिवक्ता ऋषिकेशव बस्यालले बताए । बनिसकेका र कार्यान्वयनमा नगएका कानुनको सूची संकलन गर्दैछौं, उनले भने, अहिलेसम्म पाल्पा र दाङमा बनेका कानुन प्रदेश सरकारले प्राप्त गरेको छ । आवश्यक परे विनियम, कार्यविधि, निर्देशिका तयार गर्न न्यायाधिवक्ताको कार्यालयले सरकारलाई सहयोग गर्ने उनले बताए ।"
पूर्वाधार निर्माणमा भारतीय अवरोध,"३७ वटा सीमास्तम्भ छैननरोङ गाउँपालिकाको मेची खोलादेखि सन्दकपुरसम्मको साढे ५२ किलोमिटर लामो सीमा क्षेत्र निगरानीका लागि गएको वर्षदेखि पशुपतिनगर फाटकमा बोर्डर अब्जरभेसन पोस्ट (बीओपी) राखिएको छ तर लामो दूरी र कठिन भौगोलिक अवस्थाका कारण सबै सीमा क्षेत्रको नियमित निगरानी गर्न एउटै मात्र क्याम्प पर्याप्त छैन । भारतीय क्षेत्रमा ३ देखि ४ किलोमिटरको फरकमा एसएसबी क्याम्प छन् । बीओपीको पछिल्लो सर्वेक्षणअनुसार कतिपय सीमास्तम्भ हराएका छन् भने कतिपय सुधार गर्नुपर्ने अवस्थामा छन् । इलामको सीमावर्ती क्षेत्रमा ३७ सीमास्तम्भ छैनन् । यो क्षेत्रमा मुख्य (जंगे) पिलर १७ हुनुपर्नेमा १६ सहायक पिलर, ८३ हुनुपर्नेमा ७२ र सानो पिलर ४६ हुनुपर्नेमा २१ मात्र छन् । नेपालतर्फबाट सडकसमेत नभएकाले कतिपय स्थानमा भारतकै बाटो प्रयोग गर्नुपर्छ, फाटकस्थित बीओपीका इन्स्पेक्टर पवन खड्काले भने ।"
गाउँभरि महिलाका नाममा सम्पत्ति,"(नेपालगन्ज)  सहरसित जोडिएको जानकी गाउँपालिका३ बन्जारा गाउँ । तीन सय घरधुरी भएको बस्तीमा बन्जाराको संख्या धेरै भएपछि गाउँको नामकरण उनीहरूबाटै भयो । नेपालगन्जबाट तीन किलोमिटर पश्चिमको उक्त बस्ती पुग्न तीनवटा बाटा छन् । मधेसी र मुस्लिम समुदाय बहुल बसोबास रहेको बस्तीमा स्थानीयसँग धेरै जमिन छैन । बस्तीको विशेषता भनेको आर्थिक स्रोतको बागडोर महिलाले सम्हालेका छन् । अधिकांश परिवारमा जग्गाधनी पुर्जा र बैंक खाता महिलाका नाममा छन् । स्थानीय नच्छेद तमौली ५० वर्षका भए । खेतीपाती गर्छन् । उनको जग्गा पत्नीका नाममा दर्ता छ । उनीहरू तीन भाइ हुन् । तीन भाइले तीन बिघा जमिनको भागबन्डा गरे । सबैले पत्नीको नाममा जग्गा दर्ता गराए । यो समुदायमा पतिपत्नी एउटै हुन् भन्ने धारणा छ । मेरो उनको (पत्नी) भन्नु एउटै हो, तमौलीले भने, त्यसैले श्रीमतीकै नाममा जग्गा राखें । स्थानीय फातिमा वागवान जग्गाधनी बनेको डेढ वर्ष भयो । उनको नाममा एक कट्ठा जमिन छ । श्रीमान्, एक छोरा र तीन छोरी छन् । ससुराले जग्गा उनको नाममा पास गरिदिएका हुन् । आफ्नो नाममा जगा हुँदा खुसी लाग्छ, उनले भनिन्, गाह्रो पर्यो भने सन्तानले पनि हेर्छन् ।स्थानीय आयशा वेहनाको नाममा ५ धुर जग्गा छ । पाँच वर्षअघि उनका श्रीमान्ले नामसारी गरिदिएका हुन् । यहाँका पुरुष मजदुरी गर्छन् । काम खोज्दै सहर जान्छन् । साँझबिहान छाक टार्ने जोहो गर्छन् । महिलाको जिम्मामा घरधन्दाको काम छ । अन्न फलाएर पर्याप्त हुने जमिन छैन । दुखजिलो गरेर जोडेको सम्पत्ति महिलाको नाममा राख्ने परम्परा छ । सरकारलाई तिर्नुपर्ने करमा छुट पाइने, परिवारमा झगडा र कलह नहोस् भनेर पत्नीको नाममा जग्गाको पुर्जा बनाउने र बैंकमा खाता खोल्ने गरिएको स्थानीय अगुवा रमानन्द तमोलीले बताए । घरमा जग्गाकै निम्ति किचलो हुन्छ, उनले भने, महिलाको नाममा जग्गा भए उनीहरू सुरक्षित हुने भएकाले यस्तो चलन सुरु भएको हो ।सर्वसाधारणले मात्र होइन जनप्रतिनिधिले पनि आफ्ना जमिन श्रीमतीको नाममा दर्ता गराएका छन् । वडाध्यक्ष विन्देश्वर कुर्मीले सबै जमिन श्रीमती कृष्णाकुमारीको नाममा राखेको बताए । श्रीमतीको नाममा जग्गा दर्ता गराएर मैले उनलाई अधिकार दिएको हुँ, उनले भने, पतिपत्नी अलग होइनन्, एक हुन् । परिपूरक हुन् । तीन वर्षअघि उक्त वडामा गरिएको सर्वेक्षणअनुसार १२ हजार जनसंख्या छ । त्यसमध्ये ४ सय ५० महिलाको नाममा घरजग्गा र सम्पत्ति रहेको पाइएको वडाध्यक्ष कुर्मीले बताए । धेरै पुरुष मजदुरीका लागि भारत जान्छन् । यहाँबाट भारतमा बिहेवारी चल्छ । केहीले सीमापारि विवाह गरेका छन्, कुर्मीले भने, उता बिहे गरे पनि घरजम यतै भएकाले सम्पत्ति महिलाको काम गराएका छन् । जसले महिला मालिक बनेका छन् ।"
नेकपाको चियापान २९ गते,"काठमाडौं (कास) नेकपाले चाडपर्वको शुभकामना आदानप्रदानका लागि असोज २९ गते चियापान कार्यक्रम गर्ने भएको छ । चियापानको तयारीमा लागि आइतबार महासचिव विष्णु पौडेल सहितको बैठक बसेको थियो । बैठकले एक लाखभन्दा बढीलाई व्यक्तिगत रूपमै निमन्त्रणा कार्ड पठाउने तय गरेको छ । राजधानीको भृकुटीमण्डपमा दिउँसो १२ देखि ५ बजेसम्म हुने कार्यक्रममा राजनीतिक दल, कूटनीतिक नियोग, पार्टी नेताकार्यकर्ता, कर्मचारी, नेपाली, सेना, प्रहरी, कलाकार, संस्कृतिकर्मी, लेखक पत्रकारलगायत सर्वसाधारणलाई सार्वजनिक निम्तो गरिने नेकपाले जनाएको छ । नेकपाले हरेक वर्ष दसैंतिहार, छठ, नेपाल संवत्, इद, ल्होसार लगायतका चाडपर्वमा शुभकामना आदानप्रदान गर्न चियापान गर्दै आएको छ ।"
परीक्षा हलभित्रै मोबाइल र गेसपेपर,"जाजरकोट (कास) शिक्षक सेवा आयोगले सञ्चालन गरेको शिक्षक लाइसेन्सको परीक्षामा यसपालि जाजरकोटमा ७ हजारले सहभागिता जनाए । तर अधिकांश परीक्षार्थी जिल्लाबाहिरका थिए । आधा परीक्षार्थी बाहिरी जिल्लाका हुनु अनौठो भएको पूर्वशिक्षक केदारबहादुर शाह बताउँछन् । सुविधासम्पन्न जिल्लाका बासिन्दालाई चिट चोराएर पास गराउने उद्देश्यले सेटिङमै ल्याइएको हुन सक्ने उनको भनाइ छ । विगत वर्षमा मुस्किलले तीन हजार परीक्षार्थी हुन्थे, उनले भने, अन्य जिल्लाका परीक्षार्थी खलंगा आउँदा यसपालि गाडी, होटलमा पनि तँछाडमछाड देखियो । परीक्षामा प्रश्नपत्र आउट गर्न र परीक्षार्थीलाई चिट चोराउन विभिन्न गिरोह सक्रिय रहेको उनको आरोप छ ।गिरोहले अध्यापन अनुमतिपत्रको परीक्षा उत्तीर्ण गराउने ठेक्का लिएर प्रतिपरीक्षार्थी एक लाख रुपैयाँसम्म असुलेको चर्चा छ । परीक्षा हलमा मोबाइल, गेसपेपर, गाइडलगायत निषेधित सामग्रीसमेत लैजान दिइएको पाइएको छ । परीक्षार्थीलाई मोबाइलको म्यासेन्जरमा उत्तर पठाइएको शाहले दाबी गरे । खलंगाका विभिन्न होटलमा बसेर गिरोहले परीक्षामा खटिएका कतिपय केन्द्राध्यक्ष, सहायक केन्द्राध्यक्ष, निरीक्षकलगायतसँग सेटिङ मिलाएको स्थानीय राजबहादुर सिंहले बताए । परीक्षाको दुई घण्टाअघि नै प्रश्नपत्र बाहिरिनुले शिक्षक सेवा आयोगप्रति नै आशंका पैदा भएको उनको भनाइ छ । सिलबन्दी प्रश्नपत्र नखोल्दै परीक्षार्थीका हातमा उत्तर आएको सहायक केन्द्राध्यक्ष रेश्मी राईले बताइन् । २०७० सालमा शिक्षक सेवा आयोगले लिएको परीक्षामा शिक्षा कार्यालयकै कर्मचारीलगायतको मिलेमतोमा चिट चोराएर आफन्तलाई पास गराएको गुनासो आएपछि त्यसपछिका परीक्षा जिल्लाबाहिर हुने गरेका थिए ।भौगोलिक विकटता र भौतिक पूर्वाधार अभावका कारण परीक्षा मर्यादित बनाउन चुनौती भएको प्रमुख जिल्ला अधिकारी जनकराज पन्तले बताए । सदरमुकाम खलंगादेखि ४० किलोमिटर टाढाको दल्ली र भुरमा समेत परीक्षा सञ्चालन गर्नुपर्ने बाध्यता रहेको उनको गुनासो छ । बजारमा हल्ला चलेको सेटिङ तथा चलखेलका गिरोहलाई नियन्त्रणमा लिन विभिन्न संयन्त्र प्रयोग गरे पनि सफल नभएको पन्तले बताए । उनका अनुसार परीक्षामा अमर्यादित काम गर्ने दुई जनालाई कारबाही गरिँदै छ । परीक्षाका क्रममा २५ परीक्षार्थी र १२ निरीक्षकलाई पनि निष्कासन गरिएको थियो । डेढ सय परीक्षार्थीलाई सामान्य कारबाही गरिएको उनले जानकारी दिए । आयोगको परीक्षामा गन्जागोल बढी नै भयो, यो त जिल्लाकै बेइज्जती हो, उनले भने, प्रशासनले नियन्त्रण गर्न खोजे पनि अरू सबै चिट चोराउन अग्रसर भएको पाइयो । परीक्षा अनुगमनका क्रममा प्रशासनको टोलीले एउटै केन्द्रबाट एकै दिन ७ बोरासम्म चिट निकालेको प्रजिअ पन्तको भनाइ छ ।"
'यात्रुलाई सकुशल पुर्याउनू',"सतर्क रही हाँक्नूपोखराबाट बेनीतर्फ जाँदै गरेको ना७ ख ६४८६ नम्वरको बसका चालक भरत नेपाललाई आइतबार शिवालयचोकमा ट्राफिकले रोक्यो । हत्तपत्त नेपालले कागजपत्र निकाले । ट्राफिक प्रहरी सहायक निरीक्षक राजेन्द्र पौडेलले तल ओर्लन लगाए । नेपाललाई ट्राफिक बिटमा बसेका प्रमुख जिल्ला अधिकारी कल्पना घिमिरे नेपाल र डीएसपी श्यामु अर्याल लगायतले फूलमाला लगाइदिए । सुरक्षित यात्रा र दसैंको शुभकामनासहित भव्य स्वागत गरेर बिदाइ गरे । नेपालसहित ६ सवारी चालकले यस्तै अपत्यारिलो अवसर पाए । उत्तम गुरुङ, मीनबहादुर श्रेष्ठ, निरज केसी, भूमिराज आचार्य र भीमबहादुर विकलाई फूलमाला र अबिर लगाइएको थियो । सवारी चलाउँदा जहिले पनि ट्राफिक, प्रहरी, यात्रु लगायतको हप्किदप्की खेप्दैआएका चालकले यस्तो सम्मान पाउँदा सपनाजस्तै लागेको बताए । ट्राफिकले बस रोक्दा जहिल्यै सातो जान्छ, सवारी चालक नेपालले भने, आज यस्तो कार्यक्रम होला भनेर कल्पना गरेकै थिइनँ । १४ वर्षदेखि सवारी चलाउँदै आएका नेपालले यस्तो सम्मान जीवनमा पहिलोपटक पाएको बताए । अर्का चालक भीमबहादुर विकले यो सम्मानले खुसीसँगै जिम्मेवारी थपिएको महसुस भएको बताए । अपेक्षा नगरेको कुरा पाउँदा खुसी नहुने कुरै भएन, उनले भने, उहाँहरूको सम्मानले मलाई जिम्मेवारी पनि थपेको छ । यो मालाको अर्थ सवारी चलाउँदा थप जिम्मेवार हुनुपर्छ भन्ने बुझेको छु । कार्यक्रममा सवारीचालक, यात्रु र सर्वसाधारणलाई सचेतनामूलक पर्चासमेत वितरण गरियो ।"
दसैंका लागि रुट परमिट खुला,"त्यस्तै अहिलेसम्म ५ लाख ९७ हजार ९ सय ८६ भित्रिए राजधानी भित्रिए भने ६ लाख ८९ हजार ५ सय ७१ यात्रु बाहिरिएका छन् । १० चक्केभन्दा माथिका मालवाहक सवारी साधनलाई ११ गते रातिबाट चितवनमै रोकेका छौं, उनले भने, अत्यावश्यक सामान बोकेर आएका साधनलाई मात्र खुला गरेका छौं । बीचमा आएकालाई राति कटाउने गरिएको छ । उनका अनुसार जामको समस्या रहेको नागढुंगामा शनिबारबाट यातायात सहज भएको छ । त्यस्तै यो खण्डमा फसेका, बिग्रिएका सवारी साधन तान्ने दुईवटा र्याकर सडकमा राखिएको छ । ११ सय मिटरको फरकमा प्रहरी राखिएको प्रमु एसएसपी ढकालले बताए । सार्वजनिक गरिएको सुरक्षा योजनाअनुसार १४ स्थानमा नागरिक सहायता कक्ष राखिएको छ । यो कक्षले यात्रुका गुनासा सुन्ने गर्छ, उनले भने, गुनासा सुनेर आठजनालाई कारबाहीसमेत गरिसकिएको छ । उनका अनुसार चाडबाडमा मादक पदार्थ सेवन गर्ने बढी हुन्छन् । यसरी मापसे गर्ने ६८० जनालाई कारबाही गरिएको ट्राफिक प्रहरीले जनाएको छ । दुईवटा चालक राख्नुपर्ने भनेका छौं, उनले भने, नागढुंगामा राखिएको ट्राफिक कम्युनिकेसन एप्स हेरेर चालक नराख्ने नौजनालाई कारबाही गरेका छौं । एउटै चालकको भरमा गाडी चलाएकालाई कारबाही गरिएको उनले बताए । तीव्र गतीमा गाडी चलाउने १२ जना र यात्रुबाट बढी भाडा लिने १५२ जना कारबाहीमा परेका छन् । सिटभन्दा बढी यात्रु बोक्ने ३६ जनालाई कारबाही गरेका छौं, उनले भने, नगाढुंगामा र्याकर राखिसकेपछि ६८ वटा सवारी साधनलाई तानेर पन्छाई सवारी आवागमन सहज बनाएका छौं । उनले टिकट काउन्टरमा बस्ने कर्मचारीलाई पोसाक र परिचय पत्र अनिवार्य गरिएको बताए । नयाँ बसपार्कबाट बाहिरिने सवारी साधनको यान्त्रिक परीक्षण गरेर मात्र पठाउने गरिएको छ । यातायात व्यवसायी राष्ट्रिय महासंघका महासचिव सरोज सिटौलका अनुसार १९ गतेसम्म करिब २० लाख यात्रु बाहिरिनेछन् । यात्रु जाने क्रम सुरु भइसकेको छ । नागढुंगानौबिसे सडकले समस्या पारिरहेको छ, उनले भने, नुवाकोट जाने टोखाछहरे सडक पनि बिग्रिएको छ, त्यसैले अग्रिम टिकट दिन सक्ने अवस्था छैन । यसबारे पटकपटक सम्बन्धित निकायको ध्यानाकर्षण गराउँदा पनि कसैले नसुनेको गुनासो गरे । अन्यत्रका पनि सडक बिग्रिएका छन् ।"
प्याज निकासीमा भारतको रोक,"त्यसले पनि प्याजको मूल्य नघटेपछि केन्द्र सरकार निकासीमै रोक लगाउने निर्णयमा पुगेको हो । आइतबार सरकारका तर्फबाट वैदेशिक व्यापार विभागका महानिर्देशकले सूचना निकाल्दै निकासीमा रोक लगाउने आदेश जारी गरेका छन् । भारतीय कदमले चाडपर्वका मुखमा नेपालमा प्याजको मूल्य बढ्ने आशंका गरिएको छ । विगत केही सातादेखि चर्को मूल्य वृद्धि खेपिरहेका नेपाली उपभोक्तालाई भारत सरकारको प्रतिबन्धले थप चोट दिने निश्चित छ । नेपालमा खपत हुने प्याजको ठूलो हिस्सा भारतबाट पूर्ति हुन्छ । नेपालमा भारतबाट मात्र वार्षिक २ अर्बभन्दा बढीको प्याज आयात हुँदै आएको छ । भारतले निकासीमा लगाए पनि खुला सीमा भएका कारण भारतबाट यसको चोरी पैठारी हुने सम्भावना पनि उत्तिकै छ । त्यसले आम उपभोक्तालाई भन्दा पनि बिचौलियाहरूलाई बढी फाइदा पुग्ने देखिन्छ । भारतमा निर्यात प्रतिबन्धसँगै खुद्रा र थोक व्यापारीका लागि कोटासमेत तोकिएको छ । उपभोक्ता मामिलासम्बन्धी मन्त्रालयले खुद्रा व्यापारीका लागि बढीमा एक सय क्विन्टल र थोक व्यापारका लागि ५ सय क्विन्टल कोटा तोकेको छ । प्याजको बढ्दो मूल्यलाई ध्यानमा राख्दै केन्द्र सरकारले मूल्यमा नियन्त्रण गर्न, व्यापारीलाई अनावश्यक स्टक राख्न राख्न नदिन, निर्यातमा रोक लगाएको छ र प्रदेश सरकारले कालोबजारी रोक्न कठोर कदमहरू चाल्नेछन्, मन्त्रालयले भनेको छ । यो निर्णयसँगै घरेलु बजारमा प्याजको कमी नहुने र मूल्यमा कमी आउने विश्वास पनि मन्त्रालयले गरेको छ । केन्द्र सरकारको पछिल्लो निर्णयले प्याजको भाउमा गिरावट आउने अपेक्षा गरिएको छ । सरकारले यो निर्णय लिनुका पछाडि राजनीतिक कारण पनि रहेको छ । राजनीतिक विश्लेषकहरूले आगामी महिना महाराष्ट्र र हरियाणामा हुन गइरहेको विधान सभा चुनावलाई ध्यानमा राख्दै सरकारले पछिल्लो निर्णय लिएको दाबी गरेका छन् । भारतमा प्याजको मूल्यले घरेलु राजनीतिलाई प्रभाव पारेका पर्याप्त घटना छन् । विशेषगरी विधान सभा चुनावमा प्याजको मूल्य विगतदेखि नै चुनावी मुद्दा बन्दै आएको छ । विपक्षीहरूले प्याजको मूल्यमा भएको अस्वाभाविक वृद्धि होस् वा गिरावट चुनावका बेला त्यसलाई सत्ताविरुद्ध गतिलो हतियारका रूपमा प्रयोग गर्दै आएका छन् । सन् १९९८ को दिल्लीको विधान सभा चुनावमा प्याजको अत्यधिक मूल्यवृद्धिलाई प्रमुख प्रतिपक्ष भारतीय राष्ट्रिय कांग्रेसले प्रमुख मुद्दा बनाएको थियो । त्यही मुद्दाले भारतीय जनता पार्टीको सुष्मा स्वराज नेतृत्वको सरकारले चुनावमा हार व्यहोर्नुपर्यो । प्याजले दिन सक्ने नमिठो राजनीतिक झट्कालाई आकलन गर्दै गत सातादेखि दिल्ली सरकारले आमउपभोक्तालाई लक्षित गर्दै प्याज बिक्रीका लागि सुपथ मूल्यको अभियान नै सञ्चालनमा ल्याएको थियो । दिल्लीमा आगामी वर्ष विधान सभाको चुनाव हुँदै छ । त्यही भएर नै पछिल्लो अभियानको नेतृत्व स्वयं दिल्लीका मुख्यमन्त्री अरविन्द केजरीवालले नै गरेका थिए । उक्त अभियानअन्तर्गत दिल्ली सहरभर त्यस्ता करिब ४ सयवटा पसलहरू बिक्री केन्द्र खोलिएका थिए । साथै मोबाइल भ्यानबाट पनि विभिन्न चोकचोकमा प्याज बिक्री गरिएको थियो । उपभोक्ता खुद्रा मूल्य प्रतिकेजी भारु २३९० मा बिक्री गरिएको थियो । त्यति गर्दा पनि दिल्लीमै प्याजको बजार मूल्य ७० रुपैयाँभन्दा तल झरेको थिएन ।"
डिभाइडर निर्माणमा कमसल सामग्री,"(भैरहवा)  निर्माणाधीन भैरहवालुम्बिनी सडक खण्डमा गुणस्तरहीन सामग्रीको प्रयोग भएको पाइएको छ । ठेकेदार कम्पनीले सडकको बीच भाग छुट्याउनका लागि डिभाइडरका रूपमा प्रयोग गरेको निर्माण सामग्री मिडियन कर्ब गुणस्तरहीन भएकाले बीचबीचमा फुटेको छ । प्रभावकारी अनुगमनको अभावमा निर्माण निरन्तर छ । गौतम बुद्ध विमानस्थलदेखि लुम्बिनीसम्मको चार लेनको सडक खण्डअन्तर्गत बेथरीदेखि लुम्बिनीसम्म प्रयोग गरिएको मिडियन कर्ब चर्केर फुट्न थालेको हो । निर्माण व्यवसायीले फुटेको ढाक्न बाहिरबाट सिमेन्टको घोलले पोत्ने र माटो, ढुंगा, गिट्टी लगायतका निर्माण सामग्री थुपारेर माथिबाट रोलिङ गर्दै पिचको तयारी गरेको छ । आयोजनामा मेसिनबाट उत्पादन भई न्यूनतम २८ दिनसम्म पानीको मात्रा पूरा गरिएको (प्रिकास्ट) ससाना कर्बस्टोनको प्रयोग गर्नुपर्ने सुरुको डिजाइनलाई ठेकेदारकै दबाबमा परिमार्जन गरेर मिडियनको प्रयोग गर्ने बनाइएको हो । भैरहवाको बुद्धचोकदेखि विमानस्थलसम्म ६ लेन र विमानस्थलदेखि लुम्बिनीसम्मको चार लेन सडकको बीचमा विभाजन गरिने डिजाइनमा छ । लुम्बिनीदेखि तौलिहवासम्म दुई लेनको सडक संरचना निर्माण हुनेछ । लुम्बिनीदेखि तौलिहवा सडक खण्डमा भने डिभाइडरको प्रयोग गरिएको छैन ।भैरहवालुम्बिनीतौलिहवा सडक निर्माणका लागि आउँदो पुस महिनासम्ममा निर्माण सम्पन्न हुने गरी भारतीय निर्माण कम्पनी गावर कन्स्ट्रक्सन गुडगाव हरियाणासँग ०७३ असार ३० मा ठेक्का सम्झौता गरिएको थियो । एसियाली विकास बैंकको ऋण सहयोगमा निर्माण थालिएको यस आयोजनाको सुरुको ठेक्का रकम १ अर्ब ९३ करोड रुपैयाँ हो । सम्झौता मितिमै निर्माण सम्पन्न गर्न ठेकेदार कम्पनीले मेसिनमा उत्पादित एउटा कर्बस्टोनको टुक्रा लगाउँदा धेरै दिन लाग्ने भन्दै निर्माण स्थलमै मेसिनले कंक्रिटको प्रयोग गरी कास्ट इन्सिटु प्रविधिबाट मिडियनको प्रयोग गर्ने गरी सडकको डिजाइनमा परिवर्तन गरिएको थियो ।डिजाइन परिवर्तनपछि आयोजनाको लागत बढेर २ अर्ब ९ करोड ८ लाख रुपैयाँ पुगेको छ । म्याद थप हुने तयारीमा छ । भैरहवातौलिहवा सडक निर्माण आयोजनाका अनुसार हालसम्म आयोजनाको निर्माण प्रगति ५० प्रतिशत छ । यस आयोजनाको परामर्शदाता कोरियन इन्जिनियरिङ कन्सल्टेन्ट, एमईएच कन्सल्टेन्ट, मल्टी डीसी प्रिन्नरी कसल्टेन्ट एन्ड सोयल टेस्ट छन् । डिजाइनअनुरूप डिभाइडरका लागि मात्रै छुट्याइएको लागत रकम २ करोड ५० लाख रुपैयाँ हो ।आयोजनाले भने निर्माण सामग्रीमा प्रयोग गरिएका सामग्रीको गुणस्तरलगायत सडक निर्माणको अनुगमन गर्ने जिम्मा परामर्शदाता कम्पनीको भएको जनाएको छ । आयोजनाका इन्जिनियर तथा सूचना अधिकारी सागर पोखरेलले मेसिनमा बनेको कर्ब स्टोन एउटा पिस राख्दा धेरै समय लाग्ने भएकाले निर्माण स्थलमै मेसिनले तीनतीन मिटरको टुक्रा बनाएर मिडियन कर्बको प्रयोग गर्ने गरी डिजाइन परिवर्तन गरिएको बताए ।मिडियन कर्बमा कतै क्र्याक आएको छ, त्यसलाई पुनः निर्माण गर्न लगाउनेछौं, उनले भने, ठेकेदारले प्रयोग गरेको निर्माण सामग्रीको नमुना परीक्षण गरेका छौं । निर्माणस्थलमा भने उनले भनेजस्तो छैन । तीनतीन मिटर टुक्राको सट्टा मेसिनबाट बिनासपोर्ट र डन्डीबिना १५२० मिटरसम्म लामो बनाएर प्रयोग गरिएको छ । तीनतीन मिटरको टुक्रा बनाएर प्रयोग गरिएको देखाउन मिडियनको लामो पर्खालको डिभाइडरलाई बीचबीचमा माथिबाट काटेको आकृति दिइएको छ । सामान्यतः डिभाइटर छुट्याउन कर्बस्टोन प्रयोग गरिने भए पनि यो सडकमा ठेकेदारले टीएम मिक्स्चर मेसिन प्रयोग गरेर मिडियन कर्ब प्रयोग गरिरहेको छ । प्रिकास्ट गरेको मेट्रियल प्रयोग गर्नुको सट्टा रोडमा कास्टिङ गरेर क्युरिन गरेको छैन । उद्योगमा निर्माण गरिएको प्रिकास्ट कर्बस्टोन ३० देखि १ सय ३० टन गह्रुँगो मेसिनले च्यापेर तीन हप्ता बढी पानी राखेर तयार गरिने भएकाले धेरै बलियो हुने प्राविधक बताउँछन् । तर, सडकमा प्रयोग गरिएको मिडियनमा बिना चाप सिधै मेसिनबाट लामो पर्खाल बनाउने गरिएको छ । पानी हालिएको छैन । चर्केको र फुटेको मिडियन कर्बलाई ठेकेदारले धमाधम टालटुल गर्दै पिच गर्ने निर्माण सामग्री थुपारेर चर्केको र फुटेको भाग लुकाएको छ, भैरहवाको बुद्धचोकका विष्णु मरासिनीले भने, आयोजना, परामर्शदाता, स्थानीय र प्रदेश सरकार कसैले पनि यस बारेमा चासो देखाएका छैनन् । सबै निकाय मौन छन् । परामर्शदाताको काम गरिरहेको कोरियन इन्जिनियरिङ कन्सल्टेन्टका गुणस्तर कन्ट्रोल प्रमुख इन्जिनियर नारायणप्रसाद ढकालले आफूहरूले गुणस्तरमा कमी आउन नदिएको दाबी गरे । केहीकेही ठाउँमा मिडियन कर्ब चर्किएको छ, यसलाई तुरुन्त सुधार गर्छौं, उनले भने, गुणस्तरमा कमी आउन दिँदैनौं ।"
गैरीधारामा इसुजुको सोरुम,काठमाडौं (कास) राजधानीको गैरीधारामा जापानी गाडी इसुजुको नयाँ सोरुम सञ्चालनमा आएको छ । नेपालका लागि इसुजु गाडीको अधिकृत वितरक कन्टिनेन्टल ट्रेडिङ इन्टरप्राइजेजले सञ्चालनमा ल्याएको उक्त सोरुमको नेपालका लागि जापानी राजदूत मासामिची साइगोले शुक्रबार उद्घाटन गरे । यो नेपालमा इसुजुको ११ औं सोरुम हो । उद्घाटन समारोहमा इसुजु इन्डियाका डेपुटी म्यानेजिङ डाइरेक्टर केन ताकासिमाको पनि उपस्थिति थियो ।
एनआईसीले लाभांश वितरण गर्ने,काठमाडौं (कास) एनआईसी एसिया बैंकले चुक्ता पुँजीको २१०५ प्रतिशतका दरले १ अर्ब ८५ करोड ९८ लाख ३७ हजार ६ सय २१ रुपैयाँ लाभांश वितरण गर्ने जनाएको छ । काठमाडौंमा बैंकका सञ्चालक समितिका अध्यक्ष तुलसीराम अग्रवालको अध्यक्षतामा सम्पन्न साधारणसभाले उक्त प्रस्ताव पारित गरेको हो ।
मोबाइलमा इन्स्योरेन्स सुविधा,काठमाडौं (कास) मोबाइल व्यवसायमा सक्रिय युवाहरूको नेतृत्वमा मास मोबाइल जोन सञ्चालनमा आएको छ । पाको न्युरोडमा अवस्थित मास मोबाइल जोनले आफ्ना ग्राहकहरूलाई हात खाली नजाने उपहार योजनासमेत सार्वजनिक गरेको छ । ब्रान्डेड मोबाइल फोनहरूको कारोबार गर्दै आएको मास मोबाइल जोनले आफ्नो सोरुम उद्घाटनको अवसर पारेर प्रत्येक मोबाइल फोनको खरिदमा इन्स्योरेन्सको सुविधा निःशुल्क दिने भएको हो ।
हरिसिद्धि र होलेरीमा ग्लोबल,काठमाडौं (कास) ग्लोबल आईएमई बैंकले आइतबारदेखि दुईवटा नयाँ शाखा सञ्चालनमा ल्याएको छ । बैंकले काठमाडौंको नागार्जुन नगरपालिका ५ हरिसिद्धि र रोल्पाको रुन्टीगढी गाउँपालिकाको होलेरीमा नयाँ शाखा सञ्चालनमा ल्याएको हो । नयाँ दुईवटा शाखा सञ्चालनमा आएसँगै बैंकको शाखा कार्यालयहरूको संख्या १४६ पुगेको छ ।
एनआईबीएलको पेमेन्ट गेटवे,"काठमाडौं (कास) घटस्थापनाको अवसर पारेर नेपाल इन्भेस्टमेन्ट बैंक लिमिटेड (एनआईबीएल) ले आफ्ना डेबिडक्रेडिट भिसा कार्डवाहक ग्राहकहरूलाई अनलाइन कारोबारको सुविधा प्रदान गर्न आफ्नै पेमेन्ट गेटवे आरम्भ गरेको छ । यो पेमेन्ट गेटवेले व्यापारिक भुक्तानी पोर्टल (वेबसाइट आदि), प्राप्तिकर्ता बैंक, भिसाजस्ता कार्ड विनियम प्रणाली र जारीकर्ता बैंकबीच कारोबार भएकै समय (रियल टाइम) मा भुक्तानी सहजीकरण सुविधा प्रदान गर्ने बैंकले जनाएको छ ।"
देव विकास बैंकसेलपे सहकार्य,"काठमाडौं (कास) देव विकास बैंकले डिजिटल भुक्तानी सेवा प्रवर्द्धनका लागि नेपाल राष्ट्र बैंकद्वारा अनुमति प्राप्त भुक्तानी सेवा प्रदायक सेलपेसँग सहकार्य गरेको छ । सहकार्य सम्झौतामा बैंकका प्रमुख कार्यकारी अधिकृत विजयबहादुर श्रेष्ठ र सेलकम प्रालिका प्रबन्ध निर्देशक पवन प्रधानले हस्ताक्षर गरे । देव विकास बैंकका ग्राहकहरूले सेलपेमा आफ्नो खाता आबद्ध गर्ने बित्तिकै १०० रुपैयाँको मोबाइल रिचार्ज (टपअप) पाउने, सेलपेमार्फत बिलहरूको भुक्तानी गर्दा आकर्षक लोयाल्टी प्वाइन्ट पनि पाउने जनाइएको छ ।"
एचपीएमएफको नेपाल च्याप्टर,"काठमाडौं (कास) भारतको हस्पिटालिटी पर्चेजिङ म्यानेजर्स फोरम (एचपीएमएफ) ले नेपालमा आफ्नो आधिकारिक नेपाल च्याप्टर विस्तार गरेको छ । शनिबार भक्तपुरको सल्लाघारीमा सम्पन्न फुडटेक प्रदर्शनीमा विस्तारको घोषणा गरिएको हो । फोरमको अध्यक्षमा होटल अन्नपूर्णका पर्चेज म्यानेजर कुमार कोइराला चयन भएका छन् । महासचिवमा मेरिएट होटलका रूपेश सिंह र सदस्यहरूमा पार्क भिलेज होटलका महेश महर्जन, चन्द्रागिरि हिल्सका सुनील शाक्य र मिराज लर्ड्स होटलकी प्रमिला गोयल चुनिएका छन् । उक्त कार्यक्रममा नेपालका ५२ व्यावसायिक क्षेत्रका व्यक्ति च्याप्टर सदस्य बनेका थिए ।"
अनुगमन टोलीलाई घेराउ,"(काठमाडौं)  बजार अनुगमन गर्न आइतबार गोंगबुको बीजी मल पुगेको वाणिज्य, आपूर्ति तथा उपभोक्ता संरक्षण विभागको टोलीलाई व्यवसायीले घेराउ गरेका छन् । सुरुमा सटर बन्द गरेर अनुगमन टोलीलाई असहयोग गरेका व्यापारीले पछि घेराउ गरेका हुन् । पहिलो तलामा अनुगमन गर्दा दोस्रो तलाका व्यवसायीहरूले सटर बन्द गरेर घेराउ गरे, अनुगमन निरीक्षक रमेशकाजी श्रेष्ठले भने, अनुगमन गर्न पाइँदैन भन्दै घेराबन्दी गरे । उनका अनुसार व्यवसायीले ट्याग र मूल्यसूची राखेका थिएनन् । सामानको बिक्री कसरी हुँदै आएको छगर्छ भन्ने प्रश्नमा व्यवसायीसँग कुनै जवाफ थिएन । श्रेष्ठका अनुसार दुईचार दिनअघिको खरिद बिक्री बिल पनि उपलब्ध गराउन सकेनन् । कारबाही गर्न खोज्दा अन्य व्यवसायीहरूले सटर बन्द गर्न थाले । अनुगमन टोलीमाथि जाइलागे, उनले भने । अनुगमनको विरोधमा उत्रिएका उनीहरूले विभाग, मन्त्रालयसमेत घेराउ गर्ने धम्की दिएका थिए । व्यवसायीले चारवटा टोलीलाई घेराउ गरेपछि थप सहयोगका लागि तत्काल महानिर्देशक गौचनलाई आग्रह गरेका थिए । त्यसपश्चात् प्रमुख जिल्ला अधिकारीको सहयोगमा थप प्रहरी परिचालन गरिएको थियो । पछि विभागका महानिर्देशक पनि अनुगमनस्थल पुगेका थिए । विभागका महानिर्देशक योगेन्द्र गौचनले अनुगमनका क्रममा व्यवसायीहरूले असहयोग गर्दै आएको बताए । दसैंमा खाद्यान्नसँगै मुख्यतः लत्ताकपडाको खपत ह्वात्तै बढ्छ । अनुगमन टोली पनि लत्ताकपडामा केन्द्रित गरेका छौं, उनले भने, तर, व्यवसायीहरूबाट पटकपटक असहयोग भयो । उनले खरिद र बिक्री बिल र न्यूनबिजकीकरणको कारणले समस्या जटिल भएको बताए । अनुगमन टोली देखेपछि व्यवसायीहरू पसल बन्द गर्छन् । व्यवसायीहरूमा दादागिरीको मानसिकता छ, जे गर्दा पनि हुन्छ भन्ने मानसिकता देखियो, उनले भने, पसल बन्द गरेर असहयोग गरे सिलबन्दी गर्छौं ।अनुगमनका क्रममा असहयोग गर्ने चार व्यवसायीलाई २४ घण्टे पुर्जी टाँसेर २० हजार जरिवानासहित विभागमा उपस्थित हुन निर्देशन दिइएको छ । २४ घण्टाभित्र विभागमा उपस्थित नभए पसलहरूमा सिलबन्दी गर्ने गौचनले बताए । ती व्यवसायीहरू सम्पूर्ण कागजतसहित उपस्थित हुनुपर्छ, गौचनले भने, २४ घण्टाभित्र उपस्थित नभए पुनः अनुगमन गरेर पसल सिलबन्दी गर्छौं । यहाँका दुई व्यवसायीलाई स्थलगत रूपमा जरिवाना गरिएको विभागले जनाएको छ । साताअघि न्युरोडमा रञ्जना कम्प्लेक्समा विभागले अनुगमन गर्दा पनि यस्तै विरोध भएको थियो । व्यवसायीले मनपरी मूल्य लिएको भेटिएपछि चार व्यवसायीलाई जरिवाना गर्दा व्यवसायीहरूले विरोध जनाएका थिए । व्यवसायीले करिब ३० मिनेट नारा जुलुस गरेपछि अनुगमन टोलीलाई प्रहरीले सुरक्षित स्थानतर्फ लगेको थियो । गत बिहीबार विभागको टोली दरबारमार्गमा अनुगमन गर्दा पनि व्यवसायीहरूले असहयोग गरेका थिए । अनुगमन टोलीले अनुगमन गरिरहँदा शेर्पा मलका केही व्यवसायीले सटर बन्द गरेर भागेका थिए । करिब दुई वर्षअघि विभागकै अनुगमन टोलीले दरबारमार्गका स्टोरहरू अनुगमन गर्दा पनि अस्वाभाविक मूल्य लिएको पाएको थियो । त्यसक्रममा सिलबन्दी गर्दा व्यवसायीहरूले अनुगमनको विरोधमा अनिश्चतकालीन बन्दसमेत गरेका थिए । पाँच वर्षअघि न्युरोडमा अनुगमन गर्दा व्यवसायीहरूले विरोध गरेका थिए । उनीहरूले अनुगमनको विरोध गर्दै विभागका तत्कालीन निर्देशकलाई पनि घेराबन्दी गरेका थिए । विभागको टोलीले विशाल बजारमा अनुगमन गर्दा अस्वाभाविक मूल्य लिएको पाइएको थियो । त्यसपश्चात् सिलबन्दी गर्न खोज्दा व्यवसायीले नाराबाजी गरेका थिए ।"
व्यापारीको मनपरी,"नियमित अनुगमन नहुँदा बजारमा म्याद नाघेका खाद्य वस्तु बिक्री भइरहेको उनको भनाइ छ । किराना पसलमा मूल्यसूची नराखी उपभोक्तालाई ठग्ने काम भइरहेको भन्दै उनले सबै पसलमा समान मूल्य कायम गर्नेतर्फ सम्बन्धित निकायले ध्यान दिनुपर्ने जनाए । प्रशासकीय अधिकृत शर्मा यस वर्ष प्रत्येक महिना नै अनुगमन गरेको दाबी गर्छन् । हामीले यसपटक औषधिदेखि खाद्यान्नसम्मको अनुगमन तीव्र बनाएका छौं, उनले भने, मासुको र अन्य खाद्य सामग्रीको गुणस्तरीयताबारे अनुगमन भइरहेको हो । सबै पसलमा मूल्यसूची राख्नका व्यापारीलाई सचेत गराइरहेको उनको भनाइ छ ।"
भैरहवामा अफरको उत्साह,"(भैरहवा)  चाडपर्व नजिकिएसँगै यहाँका भैरहवा, बुटवल, तिलोत्तमा र ग्रामीण क्षेत्रमा चहलपहल बढ्न थालेको छ । सवारीसाधनको आवागमन बढ्दो छ । सडकमा सुरक्षाकर्मीको संख्या बाक्लिएको छ । चाडपर्वका लागि किनमेल गर्ने ग्राहकको स्थानीय हाटबजारदेखि विभिन्न डिपार्टमेन्टल स्टोरसम्म र स्वदेशी बजारदेखि सीमावर्ती भारतीय बजारसम्म भीड लाग्न थालेको छ ।यहाँस्थित बजाज मोटरसाइकल कम्पनीको आधिकारिक बिक्रेता बज अटोमोबाइल्स कम्पनीले साढे चार लाख रुपैयाँ खर्च गरेर दसैं लक्षित कार्यक्रम बजाज विशेष एक्सचेन्ज मेला सञ्चालन गरेको छ । दसैंका बेला धेरैले नयाँ सामान किन्छन्, कम्पनीका प्रबन्ध निर्देशक हरिबहादुर थापाले भने, ग्राहकमा हुने यही मनस्थितिलाई उपयोगमा ल्याएर हामीले आफ्नो व्यवसाय प्रवर्द्धन गर्ने योजनामा जुटेका हौं । असोज १२ देखि १६ गतेसम्म आयोजना गरिएको विशेष एक्सचेन्ज मेलामा विभिन्न स्किम सञ्चालनमा ल्याएर धेरै परिमाणमा मोटरसाइकल बिक्री गर्ने योजनामा कम्पनी छ । वर्षभरि हुने कारोबारमध्ये दसैंका बेलामा मात्रै ४० प्रतिशत कारोबार हुने गरेको उनले बताए । दसैं, तिहार र छठ पर्वलाई लक्षित गरेर बुटवलको अमरपथस्थित सिंह कम्प्लेक्समा यामाहाको प्रस्तुतिमा सिंह कम्प्लेक्स दसैंतिहार कार्निभल सुरु भएको छ । सिंह कम्प्लेक्सका कुनै पनि पसलमा न्यूनतम एक हजार रुपैयाँको सामान खरिद गरेबापत उपभोक्ता उपहार कार्यक्रममा सहभागी हुन सक्नेछन् । असोज ७ बाट ३० गतेसम्म अफर चल्नेछ ।चाडपर्व लक्षित गरेर विभिन्न व्यापारिक प्रतिष्ठानले आफ्ना अफरबारे माइकिङ गरिरहेका छन् । सडक किनार र चोकचोकमा टेन्ट टाँगेर विभिन्न अटोमोबाइल्स कम्पनीलगायत अन्य व्यापारिक तथा औद्योगिक प्रतिष्ठानले आफ्ना वस्तु तथा सेवाबारे जानकारी गराइरहेका छन् । बजारमा रौनक छाएको छ । बुटवलमा पनि आम उपभोक्तालाई एकै स्थानमा उपभोग्य सामान सुलभ मूल्यमा उपलब्ध गराउनका लागि बुटवल उद्योग वाणिज्य संघ दसैं बजार सञ्चालन गर्ने तयारीमा छ । असोज १२ देखि १७ सम्म सञ्चालन हुने बजारमा दसैंका लागि आवश्यक सम्पूर्ण उपभोग्य वस्तु एकै स्थानबाट बजार मूल्यभन्दा सस्तोमा उपलब्ध गराइने संघका अध्यक्ष खिमबहादुर हमालले बताए । ३० वटा स्टलबाट सामान हेरी बजार मूल्यभन्दा १५ देखि ४५ प्रतिशतसम्म सस्तोमा उपभोक्तालाई सामान उपलब्ध गराउनेछौं, अध्यक्ष हमालले भने, दसैं बजारलाई लक्षित गरेर ग्राहकको सुविधालाई ध्यानमा राख्दै शनिबार र सोमबार बन्द हुने गरेको बुटवल बजारलाई दसैं, तिहार र छठ अवधिभर बन्द नगराउने भएका छौं । घिउ, तेल, चिनी, मरमसला, मासुदेखि जिउँदो खसीसम्म दसैं बजारमा उपलब्ध गराइनेछ । सिद्धार्थनगर उद्योग वाणिज्य संघका अध्यक्ष कुलप्रसाद न्यौपानेले भने सोह्रश्राद्ध नसकिएको र सीमावर्ती भारतीय बजारको असरले गर्दा भैरहवामा अन्यत्रभन्दा कम चहलपहल भएको बताए । चाडपर्वका बेलामा पनि सीमावर्ती भारतीय बजारको प्रभावले गर्दा भैरहवामा अन्तिम समयतिर बल्ल चहलपहल हुने गरेको छ, उनले भने, अहिले सीमावर्ती भारतीय बजारतिरै चहलपहल देखिन्छ । उपभोक्तालाई गुणस्तरीय वस्तु सुपथ मूल्यमा उपलब्ध गराउने संघको बैठकले निर्णय गर्दै माइकिङ गर्न थालेको उनले बताए । व्यवसायीलाई बिलबिजक जारी गर्न पनि सचेत गराइएको उनले जनाए । सुनौली नाका हुँदै विशेष गरी भारतबाट काम गरी घर फर्किने नेपालीको संख्या बढ्न थालेको छ । चाडपर्वका लागि सीमावर्ती भारतीय बजार सुनौलीमा किनमेल गर्न जाने नेपाली उपभोक्ताको पनि भीड लाग्न थालेको छ । घर फर्किने र सामान किनमेल गर्न भारतीय बजार पुग्ने नेपाली उपभोक्ताको भीडले सीमा नाकामा चौबिसै घण्टा चहलपहल बढ्न थालेको छ । चाडपर्वका बेला नेपाल भित्रिएका यात्रुलाई कुनै समस्या हुन नदिन र समस्यामा परेकालाई सहयोग गर्न सीमावर्ती क्षेत्रमा सहायता केन्द्रहरू सञ्चालनमा ल्याइन थालेका छन् । चाडपर्वमा सीमानाका हुँदै आवतजावत गर्ने यात्रुलाई समस्या पर्न नदिन र परेकालाई सहयोग गर्नका लागि नागरिक सहायता केन्द्र सञ्चालनमा ल्याएका छौं, सशस्त्र प्रहरी बल राजस्व तथा भन्सार गस्ती भैरहवा गुल्मका डीएसपी गोविन्द खातीले भने, समस्यामा परेका यात्रुको सहयोगका लागि आवश्यक परेमा सीमावर्ती भारतीय सुरक्षाकर्मीसँग पनि समन्वय गरिएको छ । रूपन्देहीका प्रमुख जिल्ला अधिकारी महादेव पन्थले चाडपर्वलाई लक्षित गरेर सीमानाका र बजारमा हुन सक्ने विभिन्न अनियमितता रोक्न बजार अनुगमनलाई तीव्र बनाइएको बताए ।"
किनमेल गर्न भ्याइनभ्याई,"परिवारबाट टाढा बस्दा घरको न्यास्रो लाग्ने र दसैंमा न्यास्रो मेटाउन पाउने भएपछि उनी दंग थिइन् । काठमाडौंको व्यस्त जागिरे जीवनले परिवारदेखि छुट्टिएर बस्दा आमाबुवालाई पनि आफ्नो सन्तानको मुख हेर्न दसैं नै कुर्नुपर्ने बाध्यता रहेको पोख्रेलले सुनाइन् ।मखनटोलमा ९ वर्षदेखि न्यु सरोभर सेन्टर चलाउँदै आएका लक्ष्मण श्रेष्ठले अरू बेलाभन्दा दसैंमा कपडाको व्यापार राम्रो हुने गरेको बताए । दसैंमा काठमाडौंबाट बाहिर जानेले मात्र नभई यहाँकै रैथानेले पनि कपडा किनमेल गर्ने उनको भनाइ छ । घटस्थापनादेखि व्यापारको चहलपहल अझ बढ्छ, उनले भने, पानी परिरहेको छ, त्यसैले व्यापार अलिकति प्रभावित भएको छ । दिनको १५ हजार रुपैयाँको व्यापार भइरहेको उनले बताए । दसैंमा सबैले नयाँ कपडा नै लगाउने भएकाले व्यापार राम्रो हुनेमा उनी ढुक्क छन् ।नखीपोटका राजकुमार अछामी पनि मखनकै एक पसलमा सामान किन्दै थिए । उनी नयाँ सामानले घर सजाउँदा दसैंमा रौनक आउने बताउँछन् । दसैंमा पाहुनाको ओइरो लाग्छ, तन्ना, सिरकको खोल घरमा नभई हुँदैन, उनले भने, अरू बेलाभन्दा पनि दसैंमा किन्ने हो । दसैंपछि जाडोयाम सुरु हुने भएकाले ओढ्नेओछ्याउने लुगा किन्नेको भीड छ । चाडबाडका समयमा पाहुना धेरै आउने भएकाले घरका लागि नयाँ तन्ना, सिरकको खोल, पर्दा लगायत सामानको कारोबार बढ्ने गरेको मखनस्थित डेकोर कलेक्सनकी रोहिनी बज्राचार्यले बताइन् । अरू बेलाको भन्दा दसैंमा अलि बढी व्यापार हुन्छ, उनले भनिन् । दैनिक ३० हजार रुपैयाँ बराबरको कारोबार भइरहेको उनले जानकारी दिइन् ।चाडबाडको अवसरमा खुद्रा व्यापार राम्रो भए थोकमा आफैं व्यापार बढ्ने आरबी कम्प्लेक्सका थोक व्यापारी पदमबहादुर क्षेत्रीले बताए । रिटेलहरूमा व्यापार राम्रो भयो भने होलसेल राम्रो हुने हो । होलसेलमा भन्दा अहिले रिटेलमा व्यापार सुरु हुने समय हो, उनले भने, भन्सार महसुल चर्को छ । चाइनाबाट सामान हाल्न पनि डर हुन्छ । होलसेलमा पनि अहिले खुद्रा नै बेच्नुपरेको छ । उनले दिनको २० हजार रुपैयाँको मात्र कारोबार भइरहेको बताए ।नेपाल कपडा उद्योग संघका उपाध्यक्ष जितेन्द्रकुमार लोहियाले अघिल्लो वर्षको भन्दा व्यापार घटेको बताए । नेपालको धेरै जनसंख्या तराईमा बसोबास गर्छ । तराईसँग जोडिएको भारतीय सीमावर्ती बजारले धेरै असर पारेको छ, उनले भने । भारतीय बजारमा पाइने कपडाको तुलनामा नेपाली कपडामा १३ प्रतिशत कर छ । यसले नेपाली कपडा बजार प्रभावित भएको उनको भनाइ छ । भारतीय सीमावर्ती बजारमा पाइनेभन्दा यहाँ केही महँगो पर्ने भएकाले व्यापारमा प्रभाव पर्नु स्वाभाविक भएको लोहियाले बताए । नेपाली बजार अहिले पनि आयातमा नै निर्भर छ । एक वर्षमा नेपालमा कपडा र कपडाजन्य वस्तु ४० अर्ब रुपैयाँको वैधानिक आयात हुने लोहियाले बताए ।"
'स्वाभाविक र अप्रत्याशित',"(काठमाडौं)  नेपाल क्रिकेट संघ (क्यान) को शनिबार सम्पन्न निर्वाचनमा चतुरबहादुर चन्दको प्यानलले क्लिन स्विप नै गर्यो । सबै १७ पदमा अत्यधिक बहुमतसहित जित पायो । अब चन्द प्यानलले चार वर्ष नेपाली क्रिकेटको सर्वोच्च संस्था हाँक्नेछ ।चन्दको टिमसँग पहिलो चुनौती क्यानको निलम्बन फुकुवा गर्नुहुनेछ । अन्तर्राष्ट्रिय क्रिकेट परिषद् (आईसीसी) ले क्यानलाई २०७३ वैशाखदेखि निलम्बनमा राखेको छ । चन्दकै नेतृत्वमा गरेको निर्वाचनलाई तत्कालीन अध्यक्ष टंक आङबुहाङले अस्वीकार गरेका थिए भने राष्ट्रिय खेलकुद परिषद्ले पनि स्वीकृति दिएको थिएन । त्यसपछि परिषद्ले समानान्तर संघ बनाउँदा क्यानलाई निलम्बन गर्ने बाध्यकारी स्थितिमा आईसीसी पुगेको थियो ।सरकारी हस्तक्षेप र निष्पक्ष निर्वाचन गर्न नसकेको भनी आईसीसीले निलम्बन लगाएयता सल्लाहकार समिति, स्वतन्त्र समूह हुँदै शनिबार क्यानको विशेष साधारणसभा तथा कार्यसमिति निर्वाचनबाट निलम्बन फुकुवाको ढोका खुलेको विश्वास गरिएको छ । आईसीसीको अक्टोबर १३ मा बस्ने बैठकले क्यानको निलम्बन फुकुवा गर्नसक्छ ।चन्दले प्रतिद्वन्द्वी विनयराज पाण्डेमाथि फराकिलो जित पाएका थिए । चन्दको ४४ मत तुलनामा पाण्डेले १५ मतमात्र पाए । चन्द प्यानलका उपाध्यक्ष राजुबावु श्रेष्ठले ४१ मत पाउँदा मिग्मा डन्डु शेर्पाले १७, सचिवमा अशोकनाथ प्याकुर्यालले ४३ मत पाउँदा प्रतिद्वन्द्वी विनोद मैनालीले १५, कोषाध्यक्षमा रोशनकुमार सिंहको ४५ मत तुलनामा उपेन्द्र भट्टराईले १२ मतमात्र पाएका थिए । सदस्यको चुनावमा पनि लगभग यस्तै भिन्नता रह्यो ।जितको मुख्य आधार चन्द पछिल्लो चार वर्ष काम गर्न नपाई अल्झिएर बस्नुपरे पनि क्यानलाई यहाँसम्म ल्याउन भूमिका खेलेकाले धेरै विश्वास पाएको मान्छन् । उनी चुनावी नतिजालाई स्वाभाविक मान्छन् । ४० भन्दा बढी मत पाउने अपेक्षा गरेको थिएँ । ४२ भोट मेरो निश्चितजस्तै थियो । समूहमा मेरो सेट थियो । प्रजातान्त्रिक र गैरराजनीतिक मिश्रित टोली थियो । राजनीतिप्रति सद्भाव राख्ने पनि थिए, चन्दले भने, सुदूरपश्चिममा २०६१ अघि अन्तर्राष्ट्रिय खेल्ने खेलाडीमा धीरेन्द्र चन्द र प्रेम चौधरीमात्र थिए । अहिले दर्जनभन्दा बढी खेलाडी निस्किइसकेका छन् । सुदूरपश्चिममा मैले ठूलो योगदान गरेको छु । क्यानमा दुई कार्यकाल प्रथम उपाध्यक्ष भई प्रतिपक्षी जस्तै भएर बसेकाले पनि त्यो स्वभावले आफूलाई परिपक्व बनाएको चन्द बताउँछन् । जिल्लालाई अधिकतम अधिकार दिएर जिम्मेवार बनाउनुपर्छ भनेर आवाज उठाएँ । सरल रूपमा जिल्लासँग समन्वय गरेको हुनाले पनि सबैले मेरो भूमिका बुझेको हुनुपर्छ । देशदौडाहमा घुम्दा धेरै बुझें, उनीहरूले परिवर्तन खोजेको बुझें । मैले फेरि टिमप्रति विश्वास गरें, चन्दले जितको रहस्य सुनाए । अध्यक्षका प्रत्याशी पाण्डेले चुनावी नतिजालाई अप्रत्याशित रूपमा लिए । मलाई निकै अप्रत्याशित लागेको छ । मेरो कुनै राजनीतिक पृष्ठभूमि थिएन, क्रिकेट बुझेकाहरूले मत देलान् भन्ने थियो, पाण्डेले कान्तिपुरसँग भने, प्यानल त मेरो वशको कुरा होइन, अन्तिममा त्यस्तै स्थिति भएर प्यानल बनाएको थिएँ । २५ भोट त हाम्रोमा छ भन्ने थियो । बाँकीलाई प्रयास गरेको सफल भइएन ।उनले नयाँ कार्यसमितिलाई राम्रोसँग क्रिकेट अगाडि बढाउन, आईसीसीको मार्गनिर्देशन पछ्याउन, पहिला जस्तो आर्थिक गडबढ नगर्न सुझाउँदै शुभकामना दिए । जयकुमार नाथ शाहको नेतृत्वमा झन्डै चार दशक महासचिव रहेका पाण्डे २०६३ मा सरकारले बनाएको तदर्थ समितिका अध्यक्ष थिए । उनले पाँच वर्ष क्यानको नेतृत्व गरे ।चन्दले आगामी यात्राबारे भने, अबको यात्रा चुनौतीपूर्ण छ, सजिलो छैन । सामान्य रूपमा लिएको छैन । धेरै मिहिनेत गर्नुपर्छ । विनय दाइको पनि साथ लिन्छौं । सरकारले पनि काम गर्ने वातावरण बनाइदिन्छ होला । आईसीसीले पनि त्यहीअनुसार समन्वय गर्छ होला ।खेलाडीलाई पत्याइएननिर्वाचन आफैंमा ठूलो खेल हो । क्यानको निर्वाचनमा लडेका मैदानभित्रका पूर्व परिचित खेलाडीहरू नराम्रोसँग पराजित हुन पुगे । नेपालका पूर्व कप्तान पवन अग्रवालले खुला सदस्यमा २० मतमात्र पाए । उनी सातौं स्थानमा रहे । पहिलो पाँच निर्वाचित हुँदा उनी सबैभन्दा कम मत ल्याई विजय भएका करण महतरा क्षेत्रीभन्दा १० मतले पछाडि रहे । राखेपले चन्दको नेतृत्वविरुद्ध बनाएको समानान्तर क्यानमा उनी महासचिव थिए ।अर्का लोकप्रिय पूर्व खेलाडी प्रफुल वैद्यले कुनै प्यानलबाट नलडेर खुला सदस्यमा प्रतिस्पर्धा गर्दा १६ मतमात्र पाउन सके । नेपाल पहिलो अन्तर्राष्ट्रिय प्रतियोगिता खेल्न सन् १९९६ मलेसिया जाँदा वीरगन्जको बन्द प्रशिक्षणमा रहेका वैद्यले लुम्बिनी एयरवेज, यति एयरलाइन्सको व्यावसायिक क्रिकेट टोली बनाउन ठूलो भुमिका खेलेका थिए । अहिले उनी धनगढी प्रिमियर लिगको फ्रेन्चाइज टोली विराटनगर किंग्सका मालिक हुन् ।राष्ट्रिय टोलीका प्रशिक्षक रहिसकेका जगत टमाटाको हालत पनि उस्तै रह्यो । स्वतन्त्र भएर खुला सदस्यतर्फ उठेका उनले १५ मतमात्र पाए । कैलालीका टमाटा अछामबाट प्रतिनिधि भएर आउन खोजेका थिए । तर स्वतन्त्र समितिको कानुनी टोलीले मापदण्ड नपुगेको भनी उनको सदस्यता खारेज गरेको थियो । त्यसपछि स्याङजाबाट प्रतिनिधि भएर उनी निर्वाचनमा लडेका थिए ।धेरैको आश्चर्य कैलाश विष्टलाई लिएर थियो । पाण्डे प्यानलको बलियो मानिएको प्रदेश १ बाट उनी एक्लो भएर चन्दतर्फ थिए । प्रदेश १ को चुनावमा उनले अर्का पूर्व खेलाडी लाक्पा लामालाई ३७२१ ले पराजित गरेका थिए । नेपाललाई २००१ मा पहिलो अन्तर्राष्ट्रिय उपाधि एसीसी यू१९ कप दिलाउँदा लामा १५ विकेट लिँदै म्यान अफ द फाइनल र म्यान अफ द सिरिजमा चुनिएका थिए ।चन्द प्यानलमा लागेर विष्टले सबैलाई आश्चर्यमा पारे । उनी परिषद्का पूर्व सदस्यसचिव केशवकुमार विष्टका छोरा हुन् । विष्टले नै २०७२ मा चन्द नेतृत्वलाई अस्वीकार गर्दै वर्तमान सचिव रमेशकुमार सिलवालको नेतृत्वमा क्यानको तदर्थ समिति बनाएका थिए । हाम्रो नेतृत्वलाई त्यतिखेर नस्वीकार्दा केशवकुमार विष्टजीलाई गल्ती महसुस भयो होला सायद, चन्दले भने ।"
कोषाध्यक्ष सिंहको प्रभाव,चन्द प्यानलको ठूलो मतान्तर जितमा एक प्रतिनिधिको ठूलो भूमिका थियो । त्यो अरु कोही नभएर कोषाध्यक्ष रोशनकुमार सिंह हुन् । उनले निर्वाचनमा ५९ मध्ये सबैभन्दा बढी ४५ मत पाएका थिए । उनी १८ वर्षयता महोत्तरी जिल्ला क्रिकेट संघका अध्यक्ष छन् । त्यसअघि जिल्लाका कप्तान थिए ।उनको क्यानमा तेस्रो कार्यकाल हुनेछ । पाण्डेले आफ्नो कार्यकालको बीचमा सिंहलाई सदस्यको रूपमा ल्याएका थिए । त्यसपछि उनी अर्को कार्यकालमा सदस्यमै निर्वाचित भए । केही अघिसम्म उनी पाण्डे समूहकै भनेर चिनिन्थे ।उनको पहिलो प्रभाव प्रदेश २ को निर्वाचनमा देखिएको थियो । उनकै नेतृत्वमा भएको गठनबन्धनमा बाराबाहेक अन्य सात जिल्ला एक ठाउँमा उभिएको थियो । त्यसले उनलाई अझ महत्त्वाकांक्षी बनायो र उनले कोषाध्यक्षको दाबी गरे । यसले चन्द प्यानलमा केही विचलन ल्यायो । चन्दले आफ्नो प्यानलको कोषाध्यक्ष स्वीकारेपछि सिंह विपक्षमा उभिएकाहरू आफैं मत्थर हुन पुगे ।सिंहले यसो गर्नुका पछाडि प्रदेश २ को १२ मध्ये १०११ भोट आफ्नो पक्षमा रहेको दाबी गर्नु थियो । त्यसबाहेक उनलाई प्रदेश ५ का युवा प्रतिनिधि प्रशान्त मल्ल र प्रदीप मजगैंयालगायतको साथ रह्यो । अध्यक्ष चन्दलाई चतुर खेलाडी भनिन्छ । उनले सिंहको प्रभाव देखिसकेका थिए । अन्यथा भोटमा तलमाथि पार्ने अड्कल उनको थियो । सिंह आफू एक्लोभन्दा पनि टिमकै एकताका कारण सबै सफल भएको बताउँछन् ।
ओलम्पिक भत्ता दिन माग,"काठमाडौं (कास) नेपालको प्रतिनिधित्व गर्दै ओलम्पिकमा सहभागी चार पूर्व खेलाडीले राष्ट्रिय खेलकुद परिषद्ले प्रदान गर्दै आएको ओलम्पिक भत्ता आफूहरूलाई पनि प्रदान गर्न माग गरेका छन् । वैकुण्ठ मानन्धर, संगीना वैद्य, दीपक विष्ट र राजेन्द्र भण्डारीले ओलम्पिक खेलेका अरू खेलाडी सरहभत्ता दिन माग गरेका हुन् । परिषद्ले ओलम्पिकमा सहभागी अरू खेलाडीलाई मासिक भत्ता दिँदै आएको छ ।"
स्यान्टुलाई मौका दिइने,"काठमाडौं (कास) आसन्न १३ औं सागका लागि टेबलटेनिसमा १० खेलाडी छनोट भएका छन् । पुरुषमा नेपाल प्रहरीका विनेश खनियाँ, एपीएफका पुरुषोत्तम वज्राचार्य र शिवसुन्दर गोथे, प्रदेश ३ का संयोग कपाली तथा प्रहरीका सुनील महर्जन शीर्ष पाँच स्थानमा रहँदै छनोट भए । महिलामा प्रहरीकी नविता श्रेष्ठ, आर्मीकी रविना महर्जन र दीक्षा तामाङ, प्रहरीकी एलिना महर्जन रएपीएफकी सिक्का सुवाल छन् । पुरुषतर्फ नम्बर वान स्यान्टु श्रेष्ठ दुर्घटनामा परेका कारण अन्तिम छनोटमा सहभागी हुन पाएनन् । फिट भएको खण्डमा स्यान्टुले छनोट भएका सुनीलसँग पुनः छनोट खेल्न पाउने टेबलटेनिस संघले जनाएको छ ।"
नेपालगन्ज म्याराथन मंसिरमा,काठमाडौं (कास) क्रियटिभ ह्यान्ड्सले पाँचौं संस्करणको नेपालगन्ज म्याराथन मंसिर ७ मा आयोजना गर्ने भएको छ । बृहत शान्तिसम्झौता भएको दिन मंसिर ५ को सम्झनामा हुने म्याराथन यसपल्ट मंसिर पहिलो साताको शनिबार ७ गते गर्ने तयारी गरिएको आयोजकले विज्ञप्तिमार्फत जनाएको छ । आयोजकका अनुसार यसपालि नगद पुरस्कार राशिमा वृद्धि गरिने छ ।
जनमको ह्याट्रिक,"रूपन्देही (कास) जनम लिगलको ह्याट्रिकमा सिम्रिक युवा क्लबले आइतबार ३३ औं झरना रनिङ सिल्ड नकआउट फुटबलमा जयबुद्ध सामाजिक युवा क्लबविरुद्ध ३० को जित पाउँदै सेमिफाइनल तय गरेको छ । जनमले २२, ३६ र ४४ औं मिनेटमा गोल गरेर ह्याट्रिक पूरा गरे । जनम म्यान अफ द म्याच घोषित भए । सोमबार जू एफसी जुगेडी र लिस्नु युवाबीच खेल हुनेछ ।"
बूढानीलकण्ठलाई उपाधि,काठमाडौं (कास) बूढानीलकण्ठले पाँचौं बीएमके खुला पुरुष बास्केटबलको उपाधि जितेको छ । आयोजक विशाल मिलन केन्द्रको कोर्टमा आइतबार फाइनलमा बूढानीलकण्ठले कीर्तिपुरलाई ६३४२ स्कोरले पराजित गर्यो । बूढानीलकण्ठका रुपेश नापितले १९ रकप्तान विराज राणाले १६ स्कोर जोडे ।
'नेपाली ठिटो' को निर्णायक गोल,"(काठमाडौं)  तीन खेलाडीले मैदान छाड्नुपरेको तनावपूर्ण फाइनलमा नेपाली मूलका खेलाडी रविबहादुर रानाको निर्णायक गोलसँगै भारतले आइतबार बंगलादेशलाई २१ ले हराएर पहिलोपल्ट साफ यू१८ च्याम्पियनसिपको उपाधि जितेको छ ।हल्चोकमा भएको तेस्रो संस्करणको तनावपूर्ण फाइनल ११ को अवस्थामा निर्धारित समयको अन्त्यतिर मोडिएको थियो । तीन मिनेटको इन्ज्युरी समय थपियो । रविले करिब ३० यार्डबाट प्रहार गरेको बलले ९१ औं मिनेटमा जाली चुम्न पुग्यो । भारतीय टिमले सशस्त्र प्रहरी बलको मुख्यालयभित्र रहेको मैदानमा रविको गोल खुसी भव्य रूपमा मनाए । त्यस खुसीयालीमा बेन्च का दुई भारतीय खेलाडीले पहेँलो कार्ड नै पाए ।अन्ततः रविको त्यही गोलले भारत पहिलोपल्ट साफ यू१८ च्याम्पियन बन्यो । यससँगै भारतले उमेर समूहको दक्षिण एसियाली फुटबलमा सबै प्रतियोगिताको ट्रफी कब्जा गर्यो ।पुर्ख्यौलीथले पोखरा बताउने रविले आफ्नो निर्णायक गोलबारे भने, धेरै खुसी लागेको छ । टिममा सबै खुसी छन् । टिमको उत्साह राम्रो भएको छ । उनले थपे, उपाधि जित्नेमा विश्वस्त थियौं तर खेलको परिस्थति त्यस्तो भएन । पहिला हामीले गोल मार्यौं अनि बंगलादेशले पनि मार्यो । प्रशिक्षकले जसरी पनि जित्नुपर्छ भने र हामीले त्यसैका लागि खेल्यौं । अन्त्यमा गोल गर्यौं र जित्यौं पनि ।विक्रमप्रताप सिंहले उत्कृष्ट रूपमा डिफेन्स छक्याउँदै दोस्रो मिनेटमै गोल गरेर भारतलाई १० ले अघि बढाए । खेल प्रतिस्पर्धात्मक चलिरहेको थियो । फाहिम मोर्सेदले विक्रमलाई ट््याकल गरेपछि दुवै टिमका खेलाडीहरू हातपातमा उत्रिए । यस घटनामा रेफ्री कविन व्यञ्जनकारले भारतका फरवार्ड गुरकिरात सिंहलाई रातो कार्ड देखाए । बंगलादेशका मिडफिल्डर मोहम्मद रिडोय पनि दोस्रो पहेँलो कार्ड बेहोर्दै बाहिरिए । रेफ्रीले १२ कार्ड देखाएको खेल थोरै दर्शकबीच पनि प्रतिस्पर्धात्मक रह्यो । बंगलादेशका कप्तान येसिन अराफातले ३९ औं मिनेटमा कर्नरको अवसरमा गोल गर्दै खेल ११ मा पुर्याए । तर, बराबरीमा उनको खुसी टिमलाई महँगो पर्न गयो । खुसी मनाउने क्रममा जर्सी तानेर टाउको छोपेपछि उनलाई रेफ्रीले दोस्रो पहेँलो कार्ड देखाउँदै मैदानबाहिर पठाइदिए । तैपनि बंगलादेशले भारतलाई कडा टक्कर दियो । दुवै टिमले केही मौका गुमाए । र, रविको गोल नै निर्णायक बन्यो ।इंग्लिस प्रिमियर लिग क्लब टोटेनहम हर्टस्परका पूर्व खेलाडी एन्ड्रयु पिटर टर्नरले सम्हालेको बंगलादेशी टिमबारे रविले भने, बंगलादेशी टिम राम्रो छ । उसका विदेशी प्रशिक्षक ट्याक्टिस राम्रो छ । आफ्नो ट्याक्टिस बचाए । फाइनलमा जस्तो टिम भएपनि दबाब हुन्छ । त्यस्तै भयो तर हामीले जित्यौं । उनको खेल हेर्न हल्चोक पुगेका ठूलो बुवाका छोरा अशोकले भने, भाइले गोल गरे, हामी खुसीले उफ्रियौं ।भारतीय सेनाबाट हालै रिटायर्ड भएका धनबहादुरका कान्छो छोरा रविले नेपालमा जितेको यो दोस्रो उपाधि हो । यसअघि उनले सन् २०१७ मा सातदोबाटोस्थित एन्फा कम्प्लेक्समा भएको साफ यू१५ च्याम्पियनसिपको उपाधि हात पारेका थिए । त्यसबेला उनको टिमले फाइनलमा नेपाललाई २१ ले हराएको थियो । रविले समूह चरणमा ३ गोल गरेका थिए । साफ यू१८ मा भने एकमात्र गोल गरे फाइनलमा । त्यसपछि फेरि नेपाल आएर उनको टिम एएफसी यू१९ च्याम्पियनसिप २०१८ मा छनोट भएको थियो ।नेपालमा खेल्न रमाइलो लाग्छ । खेल हेर्न मेरा दाइहरू पनि आउनुहुन्छ, हिन्दी लवजमा रविले सुनाए, यू१६ खेल्दा सातदोबाटोमा धेरै दर्शक थिए, यता (हल्चोक) मा थोरै रहेछ । जसको समर्थक भए पनि धेरै दर्शक भयो भने खेल्न मज्जा आउँछ ।सातदोबाटोमा तेस्रो स्थानका लागि भएको खेलमा माल्दिभ्सले भुटानलाई १० ले हरायो । साफ यू१८ को अघिल्ला दुवै संस्करणमा नेपाल च्याम्पियन भएको थियो । यसपालि समूह चरणबाटै बाहिरिएको नेपाली टिमबारे रविले भने, नेपाल राम्रो टिम हो । भारतसँग सधैं राम्रो खेल्छ । तर, भुटानलाई सजिलो मानेजस्तो लाग्यो र त्यस्तो (हार) भयो । फुटबलमा कुनैपनि प्रतिद्वन्द्वीलाई सजिलो मान्नुहुँदैन । उनले साफ यू१६ को फाइनलमा खेलेको नेपाली टिमबारे भने, त्यो टिम धेरै राम्रो थियो । हामीले उपाधि जिते पनि धेरै गाह्रो परेको थियो ।जम्मूमा जन्मिएका रविका तीन दाइ (रमेश, रन्जित, रणे) भारतीय सेनामा कार्यरत छन् । उनको परिवार जम्मूमै बस्छन् । उनी भने फुटबलमै करिअर बनाइरहेका छन् । जम्मूमै हुर्किएका उनी ६ वर्षयता टाटा फुटबल एकेडेमीमा प्रशिक्षण गरिरहेका छन् । तीन वर्षयता भारतको उमेर समूहको टिममा निरन्तर रहेका उनले भने, अब एएफसी यू१९ च्याम्पियनसिपको छनोट खेल्दैछौं । प्रशिक्षकको चाहना अनुसार फुलब्याक र विंग्समा खेल्ने गरेका उनका सपना बार्सिलोनामा खेल्ने हो । त्यसका लागि कडा मिहिनेत गर्ने उनले वाचा गरे ।भारतको राष्ट्रिय टिमबाट नेहरू कप २०१९ मा सिरियाविरुद्ध ११ मा टुंगिएको खेलमा गोल गरेका डिफेन्डर नरेन्दरको साथ पाएको युवा टिमले तेस्रो साफको समूह चरणको भेटमा बंगलादेशविरुद्ध गोलहित खेलेको थियो । भारतको युवा टिममा फिफा यू१७ विश्वकप खेलेका चार खेलाडी पनि छन् । उसको युवा टिमका अधिकांश खेलाडी आई लिग र आईएसएल क्लबमा आबद्ध भइसकेका छन् । नर्थ इस्ट युनाइटेडमा अनुबन्धित मिडफिल्डर निन्थोइगान्बा मिते यो साफ यू१८ को मोस्ट भ्यालुयबल प्लेयर घोषित भए । रवि भने फुटबल खेलाडी उत्पादनका लागि चर्चित एकेडेमी टाटाबाटै यू१९ लिग खेलिरहेका छन् । उनलाई नोभेम्बरमा एएफसी यू१९ छनोटपछि आई लिग वा आईएसएल क्लब रोज्ने अवसर छ ।"

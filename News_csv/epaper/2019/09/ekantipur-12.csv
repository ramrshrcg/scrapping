शीर्षक,विवरण
प्रहरीसम्बन्धी दुई विधेयक पारित,"महासंघले राष्ट्रिय सभाका अध्यक्षको नेतृत्वमा मन्त्री र सांसद रहेको समितिको सिफारिसमा काउन्सिलका अध्यक्ष र सदस्यहरू नियुक्त हुनुपर्ने प्रस्ताव गरेको छ । काउन्सिलको अध्यक्षमा सर्वोच्चका पूर्वन्यायाधीश या न्यायाधीश हुन योग्यता पुगेका वरिष्ठ अधिवक्ता वा २५ वर्ष बढी अनुभव हासिल गरेका पत्रकारिता क्षेत्रमा विशिष्ट योगदान पुर्याएका व्यक्तिमध्येबाट हुनुपर्ने महासंघले भनेको छ । सरकारले ल्याएको विधेयकमा १० वर्ष पत्रकारिता गरेका व्यक्ति अध्यक्ष हुन सक्ने प्रस्ताव छ । काउन्सिलमा संघीय संसद्का सांसद, पत्रकारिताका विभिन्न विधा, सञ्चार उपभोक्ता र विज्ञापनदाताको प्रतिनिधित्वको माग छ । सत्तारूढ नेकपाका १५ सांसदले हालेको संशोधनमा महासंघले उठाएको दण्डजरिवाना हटाउनुपर्ने, काउन्सिलका अध्यक्षमा सर्वोच्चका न्यायाधीश हुन योग्यता पुगेका वरिष्ठ अधिवक्ता योग्य हुने विषय समेटिएको छ तर नियुक्ति प्रक्रियामा महासंघले उठाएको सवाललाई सत्तारूढ नेकपाले आफ्नो संशोधनमा ल्याएको छैन । सञ्चार मन्त्रालयको सिफारिसमा सरकारले नियुक्ति गर्ने व्यवस्था विधेयकमा प्रस्तावित छ । कांग्रेस र राजपाका सांसदहरूले काउन्सिल संसद्प्रति उत्तरदायी हुने प्रावधानको संशोधन हालेका छन् । सत्तापक्षकै सांसद रामनारायण बिडारी भने काउन्सिलको गठन र नियुक्ति प्रक्रियामा संसद्को सक्रियताका पक्षमा छन् । उनले महासंघको प्रस्तावअनुसारै संशोधन हालेका छन् ।"
बेइजिङको वक्तव्यप्रति अमेरिकी चासो,"चीन प्रवर्द्धित बीआरआई मा तीन वर्षअघि हस्ताक्षर गरेको नेपाल अमेरिकी रणनीतिको पनि साझेदार हुँदा कूटनीतिक सन्तुलन कायम गर्न सतर्क रहनुपर्ने परराष्ट्र मामिला विज्ञहरूले बताउँदै आएका थिए । यसबीच कूटनीतिक तहमा बाक्लै सन्देह प्रकट हुन थालेपछि परराष्ट्रमन्त्री ज्ञवालीले इन्डोप्यासिफिक रणनीतिमा नेपाल सहभागी नभएको प्रतिक्रिया दिएका थिए । अहिले दाहालले त्यसलाई अझ प्रस्टसँग उल्लेख गरेका छन् । अध्यक्ष दाहालको निजी सचिवालयले चीन र अमेरिकाको टकराव बेइजिङबाट जारी विज्ञप्तिमा पनि देखिन गएको टिप्पणी गरेको छ । अध्यक्षज्यूले नेपाल एक चीन नीतिप्रति प्रतिबद्ध रहेको र चीनविरुद्ध कसैले नेपाली माटोबाट गतिविधि गर्छ भने सरकार र पार्टी दुवैलाई मान्य नहुने कुरो गर्नॅभएको थियो, सचिवालयका एक अधिकारीले भने, इन्डोप्यासिफिकबारे भित्र भएको एक्लाएक्लै बैठकमा कुरो उठेको भए म जान्दिनँ तर बाहिर आएर त उहाँले यसबारे केही बोल्नुभएको थिएन ।"
घर्रामा उत्तरपुस्तिका भेटिएपछि लेखा अधिकृत पक्राउ,"भ्रष्टाचार मुद्दाको सामना गरिरहेका शिक्षण सहायक कोइरालाले कर्माचार्यमार्फत अंक बढाएर मानविकी संकायका तीन विषयमा प्रमाणपत्र लिएका थिए । यसका लागि उनीहरूबीच ४ लाख ५० हजार रुपैयाँ लेनदेन भएको अनुसन्धानबाट खुलेको थियो । स्नातकोत्तर मानविकी संकायको अर्थशास्त्र, ग्रामीण विकास र सामाजिक शास्त्र विषयको परीक्षाफलमा अंक थप गरिएको थियो । १५ वटा विषयमा ३ देखि ५० नम्बरसम्म थपिएको थियो । तिनै कोइरालाले भट्टराईको प्रमाणपत्रमा समेत अंक थप गर्न लगाएका थिए । त्यतिबेला उत्तरपुस्तिका परीक्षण भएर आएपछि गोप्य शाखाका अधिकृत कर्माचार्यले मार्कस्लिपमा दिएको नम्बर कम्प्युटरमा इन्ट्री गर्ने बेला गडबड गरेका थिए । उनीहरूले अंक बढाएर लिएको प्रमाणपत्र त्रिविले रद्द गरिसकेको छ ।"
समितिमै अल्झियो नागरिकता विधेयक,"सीमा समस्यामा सांसदको जुहारी भारतले सीमा मिचेको विषयमा समितिको बैठकमा सत्ता र प्रतिपक्ष सांसदबीच मतभेद भएको छ । सत्ता पक्षकी सांसद भुसालले तारबार वा पर्खाल लगाएर सीमा बन्द गर्नुपर्ने बताइन् । उनले परिचयपत्रका आधारमा आउजाउ गर्ने व्यवस्था मिलाउनुपर्नेमा जोड दिइन् । जवाफमा कांग्रेस सांसद कँडेलले खुला सीमा बन्द गर्न नसकिने, यसलाई कूटनीतिक पहलबाट समाधान गर्नुपर्ने बताए । दुई सांसद सवालजवाफ शैलीमा उत्रिएपछि सभापति श्रेष्ठले नागरिकता विधेयकको छलफल भइरहेकाले विषयान्तर नगर्न आग्रह गरेकी थिइन् । पूर्वमन्त्रीसमेत रहेकी भुसालले सीमामा नेपाली सेना र प्रहरी राखेर सुरक्षा गर्नुपर्ने बताइन् ।"
कमजोर संसद् र समिति,"उद्योग तथा वाणिज्य र श्रम तथा उपभोक्ता हित समिति सभापति विमलप्रसाद श्रीवास्तव कार्यपालिकाभन्दा व्यवस्थापिका ठूलो भएर पनि समस्या भएको बताउँछन् । कतिपय विधेयक सम्बन्धित मन्त्रीलाई थाहै नदिई कर्मचारीले क्याबिनेट पुर्याउँछन्, क्याबिनेटमा छलफलै नभई सचिवालय आउँछन्, संघीय समाजवादीका सांसद श्रीवास्तवले भने, कहिलेकाहीँ समितिमा बोलाउँदा पनि मन्त्री आउँदैनन् । यस्तोमा हामीले पनि भन्न सक्नुपर्छ तिम्रो विधेयक पारित गर्दैनौं । सत्तारूढ नेकपाका प्रमुख सचेतक देव गुरुङले आफूहरूले सरकारलाई सल्लाह सुझाव दिने हो भन्दै प्रतिपक्ष दह्रोसँग उत्रिनुपर्नेमा जोड दिए ।"
नेपालमलेसिया बैठक 'सहमति नजिक',"बैठकमा मलेसियाली प्रतिनिधिमण्डलले स्वास्थ्य परीक्षणको मापदण्ड, स्वास्थ्य संस्था छनोट, सुरक्षा गार्ड र घरेलु कामदार आपूर्ति प्रक्रिया आदि विषयमा छलफल भए पनि तीमध्ये कतिपय विषयमा सहमति जुट्न बाँकी छ । स्रोतका अनुसार बैठकमा प्रस्तुत विषयमध्ये मुख्य एजेन्डा स्वास्थ्य परीक्षण गर्ने संस्था छनोटसम्बन्धी रहेको छ । मलेसियाले नेपाललाई स्वास्थ्य संस्थाबारेको मापदण्ड पठाएपछि सोहीअनुसार नेपालले पुराना ३६ र नयाँ ८६ वटा गरी १ सय २२ संस्थालाई सूचीकृत गरेको थियो । तीमध्ये हाल कायम रहेका ३६ वटा संस्थाले स्वास्थ्य परीक्षण गर्ने जानकारीसहितको पत्र मलेसियाली दूतावासमार्फत नेपाललाई जानकारी गराइएको थियो । हाल मलेसियामा करिब ३ लाख नेपाली कामदार वैधानिक रूपमा कार्यरत छन् ।"
'चिनियाँ राष्ट्रपतिको भ्रमण चाँडै',बुधबारको बैठकले उपनिर्वाचनका लागि दल दर्ता गर्ने जिम्मेवारी महासचिव विष्णु पौडेललाई दिएको प्रवक्ता नारायणकाजी श्रेष्ठले जानकारी दिए । श्रेष्ठका अनुसार पार्टी एकतासँग जोडिएका यसअघि नै निर्धारित एजेन्डामाथि अर्को बैठकमा छलफल हुनेछ । यसअघि सिंगापुर जानुअघि बसेको सचिवालय बैठकमा प्रधानमन्त्री ओली र वरिष्ठ नेता नेपालबीच भनाभन भएको थियो । त्यसपछि बुधबार बैठकमा ओली र नेपालबीच भेट भएको थियो । उनीहरूबीच विगतको जस्तै स्वाभाविक शिष्टाचार आदानप्रदान भएको थियो । नेता नेपालले प्रदेश २ को शपथको विवादसम्बन्धी विषय मात्र उठाए ।
प्रधानमन्त्रीको मुटुबाट क्याथेटर झिकियो,प्रधानमन्त्रीको शरीरमा केही बढी मात्रामा देखिएको मिर्गौलासम्बन्धी एन्टिबडीको उपचार क्रममा त्यही नलीको माध्यमले सिंगापुरमा दिन बिराएर सात पटक प्लाज्माफेरेसिस गरिएको थियो । भदौ ५ मा दोस्रो पटक सिंगापुर गएका प्रधानमन्त्री भदौ ६ देखि प्लाज्माफेरेसिस गराएर २० गते फर्किएका थिए । यसअघि साउन १८ देखि २७ गतेसम्म नेसनल युनिभर्सिटी अस्पतालमा उनको प्लाज्माफेरेसिस गर्नुअगाडि गरिने विभिन्न परीक्षणसँगै औषधिसमेत चलाइएको थियो । १२ वर्षअघि दिल्लीस्थित इन्द्रप्रस्थ अपोलो अस्पतालमा मिर्गौला प्रत्यारोपण गराएका ओलीको रगतमा क्रिएटिनिनको स्तर २ पुगेपछि करिब दुई महिनादेखि विभिन्न परीक्षण एवं उपचार प्रक्रिया चलिरहेको छ ।
झन्डा गाड्ने निहुँमा झडप,"रौतहट (कास) मुस्लिम समुदायको मोहरम पर्व मनाउने क्रममा बुधबार राजपुर फरदहवा नगरपालिका६, कुडियागाउँमा झडप भएको छ । पर्व मनाएर स्थानीयले कुडियाघाटमा झन्डा गाड्न खोज्दा भएको विवाद झडपमा बदलिएको हो । जिल्ला प्रहरीप्रमुख एसपी भूपेन्द्र खत्रीले स्थिति नियन्त्रणमा लिन अश्रुग्यास ८ सेल र १२ राउन्ड हवाई फायर गरिएको बताए । झडपमा १० प्रहरी घाइते भएका छन् । कुडियाघाटमा स्थानीय छठ पर्व मनाउने गर्छन् । पर्व सकिएपछि झन्डा नगाड्ने भनी स्थानीयले पहिला सहमति गरेका रहेछन्, उनले भने, तर केहीले गाड्ने प्रयास गरेपछि झडप भएको हो ।"
तरुण दलमा अध्यक्ष र महासचिव द्वन्द्व,"वाइडबडी प्रकरणमा सभापति देउवाकै नाम जोडेर मिडियामा आएपछि अध्यक्ष बस्नेतले यस काण्डलाई लिएर आन्दोलन गर्न नमानेको दाबी शाहीको छ तर अध्यक्ष बस्नेतले ठाडै अस्वीकार गरे । उनले पार्टी गतिविधिविरुद्ध जाने महासचिवलाई अनुशासनको कारबाही हुने संकेतसमेत गरे ।चार जनामा सीमित तरुण दलमा दुई मुख्य पदाधिकारीबीच विवाद बढेपछि वक्तव्यबाजीसमेत सुरु भएको छ । सिन्धुपाल्चोकका उपाध्यक्ष सगुन श्रेष्ठलाई अध्यक्ष बस्नेतले केही समयअघि गरेको कारबाही महासचिव शाहीले फुकुवा गरेको पत्र पठाएका छन् । शाहीले पत्रमार्फत सप्तरीमा सीता अधिकारीलाई अध्यक्ष घोषणा गरेका छन् । शाहीको पत्रलाई अवैधानिक भन्दै अध्यक्ष बस्नेतले छुट्टै वक्तव्यमार्फत सिन्धुपाल्चोक र सप्तरीमा यसअघि भएको निर्णय नै यथावत् रहेको उल्लेख गरेका छन् ।तरुण दललाई पार्टी नेतृत्वले पूर्णता दिने काम गर्न सकेन, शाहीले भने, यसले पनि कार्यसमितिभित्र विवाद छँदै थियो तर भ्रष्टाचारलाई आन्दोलनको विषय बनाउन नमानेपछि चर्केको मात्रै हो ।"
प्रदेश ३ मा ३८ सयलाई डेंगु,"उपमहानगरपालिकाद्वारा किट उपलब्धहेटौंडा उपमहानगरपालिकाले डेंगु परीक्षणका लागि आवश्यक पर्ने किट स्वास्थ्य कार्यालयको ल्याबलाई उपलब्ध गराएको छ । तीन सयवटा किट उपमहानगरपालिकाले उपलब्ध गराएको स्वास्थ्य शाखा प्रमुख कार्कीले बताए । जिल्ला स्वास्थ्य शाखाको ल्याबले डेंगुको परीक्षण निःशुल्क गर्दै आएको छ । निजी क्षेत्रका ल्याबमा १ हजार रुपैयाँ शुल्क लिने गरेका छन् । उच्च ज्वरोसँगै चिकित्सकले अन्य दुई खास लक्षण टाउको दुख्ने, बान्ता आउने, शरीरमा डाबर देखेमा डेंगुको उपचार गर्न सक्ने विश्व स्वास्थ्य संगठनको प्रावधान छ ।"
अस्पताल परिसरमै लामखुट्टेको बिगबिगी,"डेंगुबाट जोगिनका लागि एक मात्र सर्त भनेको लामखुट्टेको टोकाइबाट जोगिनु हो । त्यसका लागि सरसफाइ अत्यावश्यक छ । डेंगु नियन्त्रण गर्न डेंगु गराउने लामखुट्टेको लार्भा र प्युपा खोजी नष्ट गर्नुको विकल्प छैन । भरतपुर महानगर, जिल्ला स्वास्थ्य कार्यालय तथा प्रदेश स्तरीय कार्यक्रममार्फत् थुप्रै पटक खोज र नष्ट गर अभियान सञ्चालन भइरहे पनि आडैमा रहेको भरतपुर अस्पतालमा अभियान पुगेकै छैन । सानो भाँडा, प्लास्टिकका बोतल, बिर्कोमा रहेको पानीका बारेमा जिज्ञासा राख्दा अस्पतालका सूचना अधिकारी लीलाधर पौडेलले निर्माण प्रक्रिया चलिरहेको सो क्षेत्रमा पानी जमेको हुन सक्ने बताए । अस्पतालमा एक सयभन्दा बढी सरसफाइकर्मी छन् । उनीहरूलाई परिचालन गरेर अस्पताल परिसरकै खाल्डाखुल्डी पुर्न, पानी जम्न नदिन अस्पतालले ध्यान दिएको देखिँदैन । नेपालमा सन् २००४ मा पहिलो पटक डेंगु देखिएको थियो । विदेशी नागरिकमा देखिएको डेंगुको प्रमाणीकरण चितवनमा भएको हो ।"
आन्दोलनरत १५ विद्यार्थी पक्राउ,"मेडिकल कलेजको प्रशासनले बुधबार नै प्रेस विज्ञप्ति निकालेर विद्यार्थीले राखेका धेरै मागहरू सरकार र सरकारका अन्य निकायसँग सम्बन्धित रहेको बताएको छ । अस्पताल र कलेज प्रशासनसँग सम्बन्धित मागहरू वार्ता र छलफलबाट पूरा गर्न अस्पताल प्रशासन तयार रहेको विज्ञप्तिमा उल्लेख छ । तर आन्दोलन गरेर अस्पतालको सेवा प्रवाहमा बाधा हाल्ने, सञ्चालकलाई धम्की दिनेजस्ता गैरजिम्मेवार र गैरकानुनी काम भएको अस्पताल प्रशासनले जारी विज्ञप्तिमा जनाइएको छ ।"
झाँक्रीको भर पर्दा,पेटमा प्वाल खोपेपछि अवस्था झनै बिग्रिएको थियो । परिवारजनले लामाविरुद्ध जिल्ला प्रहरीमा उजुरी दर्ता गराएका छन् ।
लिच्छविकालीन अनन्तलिङ्गेश्वरको पुनर्निर्माण सकियो,"स्मारक संरक्षण तथा दरबार हेरचाह कार्यालय (पुरातत्त्व विभाग) भक्तपुरका अनुसार यो पल्ट १ करोड ६३ लाख २९ हजार ६ सय ८८ लागतमा मान्दिर पुननिर्माण गरिएको हो । करिब दुई वर्ष खर्चेर बनाइएको अनन्तलिङ्गेश्वर महादेव मन्दिरको उपप्रधान तथा रक्षामन्त्री ईश्वर पोखरेल, पूर्वमन्त्री एवं प्रतिनिधिसभा सदस्य महेश बस्नेत र पूर्वमन्त्री आनन्दप्रसाद पोखरेलले संयुक्त रूपमा उद्घाटन गरे । उपप्रधान तथा रक्षामन्त्री ईश्वर पोखरेलले विकास निर्माणको नाममा पुरातात्त्विक संरचनाको विनाश हुन नहुने बताए । पूर्व पर्यटन मन्त्री आनन्दप्रसाद पोखरेलले लिच्छविकालीन मन्दिर र मन्दिरवरपर निर्माण गर्न लागिएको गुरुयोजना सम्पन्न गर्न समन्वय, ऐक्यबद्धता आवश्यक भएको बताए । अर्का पूर्वमन्त्री एवं प्रतिनिधिसभा सदस्य महेश बस्नेतले भक्तपुरका धेरै क्षेत्रहरू विश्व सम्पदामा सूचीकृत भएका र यहाँका महत्त्वपूर्ण धार्मिक स्थल भएकाले भक्तपुरलाई धार्मिक पर्यटकीय क्षेत्र घोषणा गरी विकास गर्नुपर्ने बताए ।"
"पुल बन्यो, सडक उस्तै",कागेश्वरी मनोहरा४ का वडाध्यक्ष एवं नगरपालिकाका प्रवक्ता राजाराम पुडासैनीका अनुसार सडक निर्माणअघि सार्वजनिक खहरे संरक्षण गर्नुपर्ने भएकाले खहरेमा करिब २५ लाख रुपैयाँ लागतमा ढलानको रिटेनिङ्वाल लगाउने कार्य भइरहेको छ । मनोहरा पुलब्रम्हखेलदूरसञ्चार सडक निर्माण तथा स्तरोन्नतिका लागि नगरपालिकाले योजना सडकअन्तर्गत इस्टमेटअनुसारको बजेट खर्च गर्ने योजना बनाएको र चालू अर्थिक वर्षभित्र सडक निर्माण सम्पन्न हुने बताए । मनोहरा पुल जोडिएको मिलाख्वाटहलछापकापाहिटीशाङ्दहचाँगुनारायण सडकको ट्र्याकको अवस्था पनि त्यस्तै छ । ठाउँठाउँको भिरालो सडक भेलले बगाएर आवतजावतमा समस्या छ । उक्त सडकको स्तरोन्नतिका लागि १ करोड रुपैयाँ विनियोजन गरेको चाँगुनारायण४ का वडा सदस्य दिनेश खनालले बताए ।
इन्द्रजात्रामा विदेशी मेयरहरू,"मंगलबार बिहान ९ बजेर १७ मिनेटको साइतमा वसन्तपुर कालभैरव अगाडि विधिपूर्वक इन्द्रजात्राको यः सिं ठड््याएपछि इन्द्रजात्रा सुरु भएको छ । यः सिं ठड्याउनुअघि नेवार समुदायभित्रका मानन्धर थरका थकालीले पूजा गरेका थिए । मंगलबार साँझ गणेश र भैरवलाई कुमारी घरमा ल्याइएको छ । त्यसपछि कुमारी, भैरव र गणेशलाई तलेजु भवानी मन्दिरको मूलद्वारमा लगेर लसकुस गरी भित्र लगेर निम्तो तलेजु भवानीलाई दिने चलन छ । सरकारले भदौ २३ एकादशीका दिन गणेश र भैरवलाई इन्द्रजात्रामा सहभागी हुन निम्ता दिएको थियो । भदौ २७ मा कुमारी रथ यात्रा सुरु गरिने छ ।"
५ करोडको अक्षयकोष,"कोषमा संघीय, प्रदेश र स्थानीय सरकार तथा गुठी संस्थानले रकम जम्मा गर्ने छन् । काठमाडौं महानगरपालिकाका मेयर विद्यासुन्दर शाक्यका अनुसार संघीय सरकारबाट संस्कृति, पर्यटन तथा नागरिक उडड्यन मन्त्रालयले १ करोड ५० लाख, प्रदेश सरकारले १ करोड, काठमाडौं महानगरपालिकाले २ करोड र गुठी संस्थानले ५० लाख रुपैयाँ गरी कोष हुने छ । यसैको ब्याजले इन्द्रजात्रा मनाइने छ, उनले भने ।"
१ महिनामै चुहियो ५० करोडको अस्पताल,"अत्याधुनिक भनेर निर्माण गरिएको भित्ता कच्चा छन् । आधारभूत मापदण्ड नपुर्याई भवन निर्माण गरिएको अस्पताल स्रोत बताउँछ । एसी, जेनेरेटर र अन्य उपकरणको मूल्य हेर्दा बजारभाउभन्दा दोब्बर, तेब्बरमा खरिद गरिएको देखिन्छ । जडान गर्ने भनिएका उपकरण आधा मात्रै छन्, स्रोत भन्छ । गंगालालको यो नयाँ भवन अस्पतालका पूर्वनिर्देशक डा ज्योतिन्द्र शर्माको नेतृत्वमा बनेको हो । मापदण्डविपरीत भवन निर्माण विवादमा आएपछि डा शर्मा र तत्कालीन प्रशासन प्रमुख दीपेन्द्र खड्का, भवन इन्चार्ज राम आचार्य र भवनसँग प्रत्यक्ष जोडिएका कर्मचारीले राजीनामा दिइसकेका छन् । यो भवनको संरचना १ महिना नबित्दै बिग्रिएकोमा कर्मचारी र चिकित्सक आक्रोशित छन् । यस विषयमा भवन विभाग र इन्जिनियरसँग छलफल गरिरहेको अस्पतलामा निमित्त निर्देशक डायुवराज लिम्बूले बताए । गंगालालको यो नयाँ भवन निर्माणमा संलग्न इन्जिनियर प्रदीपकुमार यादव नक्कली शैक्षिक प्रमाणपत्रधारीको अभियोग लागेका व्यक्ति हुन् । करिब ३ महिनाअघि उनको शैक्षिक प्रमाणपत्र नक्कली ठहर भएपछि आयोगले यादवविरुद्ध विशेष अदालतमा भ्रष्टाचार मुद्दा दायर गरिसकेको छ ।"
पाइपलाइनको सकारात्मक सुरुवात,"पाइपलाइन मल्टी प्रोडक्ट भए पनि इन्धन सन्तुलन मिलाउन हाललाई डिजेल ल्याउन लागिएको हो । डिजेलको लाभदर हेरेर निगमले भविष्यमा पाइपलाइनबाट पेट्रोल पनि ल्याउने उपाय पहिल्याउनुपर्छ । पाइपलाइनको सम्झौता १५ वर्षका लागि हो । दीर्घकालीन रूपमा भने नेपाल पाइपलाइनमा मात्र निर्भर भइरहनु हुँदैन, इन्धनरहित विद्युतीय गाडीहरूमा जोड दिँदै पेट्रोलियम पदार्थको सक्दो प्रतिस्थापन गर्ने रणनीति अख्तियार गर्नेतर्फ लाग्नुपर्छ ।"
सरकारसँग मेरा जिज्ञासा,"२ प्रधानमन्त्री केपी शर्मा ओलीको पहिलोपटक र अहिलेको सिंगापुरको उपचार खर्च, टोलीको उडान र बसाइ खर्च कसले व्यहोरेको हो ? व्यापारी, सरकार, ठेकेदार कसले त्यो खर्च व्यहोरेको हो ?यसबारे सरकारमौन छ। यो राष्ट्रकोचासो हो । सूचनाको हकको अधिकार संविधानले नै नागरिकलाई दिएको अधिकार हो ।त्यसकारण म यो जिज्ञासा राख्दैछु ।प्रधानमन्त्री ओलीकोसिङ्गापुरको उपचार खर्च र भ्रमण टोलीको सम्पूर्ण खर्च एनसेल टेलिफोनवालाले व्यहोरिदिएको भन्ने खबरहरू आइरहेका छन् । त्यही गुणको बदला सर्वोच्च अदालतले पछिल्लोपटक एनसेलले कर तिर्नु नपर्ने फैसला गरेको भन्ने हल्ला छ । प्रेमसिंह बस्न्यात, बाँसबारी, काठमाडौं"
दोलखाको सडकमा रेडपान्डा,"दोलखाको मार्वुस्थित खानीखोला जलविद्युत आयोजनाको सडक निर्माणको क्रममा रेडपान्डा देखिएपछि यसले मिश्रित प्रतिक्रिया उत्पन्न गरेको छ । आखिर रेडपान्डाको संख्या नै बढेको हो या विकास निर्माणका कार्यले यो दुर्लभ जनावरको वासस्थानमा असर परेर कुदेको हो ? अति संकटापन्न जनावरहरू रहेको स्थान वरपर कतिसम्म विकास निर्माण कार्य गर्न पाइने कानुनमा राम्रो व्यव्स्थापन हुनु आवश्यक देखिन्छ । वातावारणीय तथा पर्यावरणीय विषयहरू साथै मानिस बाहेकका अन्य जीवको संरक्षण तथा सम्बर्द्धनको कुरामा त हामीनिकै पछि छौं । नेपालको पृथक जलवायु र पर्यावरणले पृथक जीवजन्तुलाई आश्रय दिएको छ । यो प्रकृति उनीहरूको पनि घर हो । मात्र विकास, सहर अनि सुविधा भन्दै गर्दा के हामी आफूले आफैलाई प्रकृतिबाट टाढा त धकेल्दै छैनौं ? सौगात बोलखे, कुशादेवी, काभ्रे"
आरतीमा राष्ट्रगान रोकियो,"मंगलबार प्रकाशित आरतीमा राष्ट्रियगान रोक्न दबाब समाचार पढेर खुसी लाग्यो । यसका लागि गंगा आरती सेवा सञ्चालक समितिको प्रशंसा गर्न चाहन्छु । सरकारले बेतुकको राष्ट्रवादको प्रबर्द्धन गर्न खोजिरहेको अहिले स्पष्ट छ । यो राष्ट्रवाद भक्तिवाद बन्न सक्छ। यो कुनियत विरुद्ध एउटा धार्मिक संस्थाले आफ्नो सरोकारको विषयमा अडान लिएको देख्दा अपत्यारिलो लागेकै छ । राज्यसत्ता र धर्म अलग रहनुपर्छ । यो लोकतन्त्रको मर्म हो । हामी धर्मनिरपेक्ष समाज उन्मुख छौं । राज्यको कामकारबाहीमा धर्मले हस्तछेप गर्नुहुन्न भनिरहँदा धर्मसम्बन्धी विषयमा राज्यले पनि अति आवश्यक नपरेसम्म घुसपैठ गर्नु हुँदैन । आरती चलिरहेको साँझ मान्छे आफ्नो आस्थाको अभ्यास गर्न जान्छन् । हाम्रो राज्यको गुणगान गर्ने ठाउँ होइन त्यो। धर्मनिरपेक्षताप्रति सरकारभन्दा पशुपतिनाथ पो जिम्मेवार देखिए त । धेरै मान्छे भक्तिरसमा डुबेका मौका छोपी राष्ट्रगान घन्काएर सरकारले त्यो रसका केही छिटाको आस गर्नु उपहास हो । यसले सरकारलाई दयनीय बनाउँछ । सरकारले राष्ट्रगानप्रति जनताको आकर्षण होस् भन्न खोजेको हो भने त्यसको लागि भजन र आरतीको बुइँ चढ्नु पर्दैन । समिप ढुंगेल,"
सांसदको बुद्धि कसरी पलाएछ,"सोमबार प्रकाशित एनसेल कर विवाद अदालतको आदेशमाथि छानबिन माग समाचारले खुसी लाग्यो । किनभने सर्वोच्च अदालतले गरेको ऐनसेलको लाभकर निर्धारण सम्बन्धी फैसलामा न्यायाधीशहरूमाथि छानबिनको माग गर्दै गलत फैसला गर्ने न्यायाधीशमाथि महाभियोगसम्म लगाउन सक्ने धारणा राखेका छन् । प्रतिनिधिसभाको कानुन, न्याय तथा मानव अधिकार समितिले सो प्रकरणको अदालतको निर्णय अध्ययन गर्ने सहमति गरेपछि अदालत आफैले अघिल्लोपटक गरेको फैसला उल्ट्याउँदै ऐनसेलले तिर्नुपर्ने करिब १८ अर्ब कर घटाउनेगरी अर्को फैसला गरेको छ । यसरी न्यायालयले नै राज्यले पाउनुपर्ने करोडौं घोटाला गराएको दाबी गर्दै २०७५ माघ २३ मा सर्वोच्च अदालतले गरेको आदेशको उल्लंघन गरेकाले सरकारले तुरुन्तै पूर्ण बृहत इजलासमा अपिल गर्नुपर्ने बताइएको छ । साथै संसदले छानबिन समिति गठन गरेर गलत फैसला गर्ने, गैरसरकारी संस्थाको पक्षमा अनपेक्षित फैसला गर्ने न्यायाधीशमाथि महाभियोगसमेत लगाउनुपर्ने माग गरिएको छ भने सरकारले पनि ऐनसेलले बुझाउनुपर्ने लाभकर उठाउन नसकेको र जनताबीच लोकप्रियता गुमेको आरोप लागेको छ । तर अब भने एनसेल करबारे संसदले गम्भीर रूपमा हेर्नुपर्छ । गंगाराज अर्याल, पाणिनि८, अर्घाखाँची"
फेरि केका लागि धार्मिक राज्य ?,"कांग्रेसले हिन्दु राष्ट्रको वकालत गर्नु पार्टी समाप्त पार्नु हो । पार्टीको भविष्यलाई नजरअन्दाज लाउने हो भने कांग्रेसले हिन्दु राष्ट्र भन्ने शब्दावली उच्चारण नै बन्द गर्नुपर्छ । स्मरण रहोस्, २०६२६३ को ऐतिहासिक जनआन्दोलनले हिन्दु राष्ट्र फालेरै संघीय गणतन्त्र, धर्मनिरपेक्ष राज्य स्थापित गरेको हो । राजा सहितको हिन्दु राष्ट्रलाई आमनेपालीले किन फाले अब पनि पुरानै सोच र मानसिकता बोकेर हुँदैन । हिजो हिन्दु राष्ट्र छँदा राज्यले एक भाषा, एक धर्म, एक संस्कृति नीति अवलम्बन गरेको थियो । एक भाषा, एक धर्म, एक संस्कृत हिन्दुवादीकै उपज थियो । विविध जातजाति, भाषाभाषी समुदायले परापूर्वकालदेखि अपनाउँदै आएको आफ्नो संस्कार, संस्कृतिका ठाउँमा हिन्दु संस्कार, संस्कृतिलाई पश्रय दिने काम गरियो । यसको केही चेतनशील आदिवासीले विरोध गरे पनि त्यो सफल हुन सकेन । अब फेरि केका लागि हिन्दु राष्ट्र चाहियो ? कांग्रेस जस्तो इतिहास बोकेको पार्टीले धर्मको राजनीतिक गर्नु घातक छ । स्मरण रहोस्, बीपीले हिन्दु राज्यको कल्पनासमेत गरेका थिएनन् । गिरिजाप्रसाद कोइरालाले विद्रोही माओवादीलाई मूलधारमा ल्याउने ऐतिहासिक काम गरेका छन् । यसर्थ दसवर्षे जनयुद्ध र १७ हजार जनताको बलिदान नै गणतन्त्रात्मक धर्मनिरपेक्ष राष्ट्र हो । यसलाई कोही कसैले भुल्न हुँदैन । मुलुकमा रहेका सबै जातजाति, भाषाभाषी, धर्मसंस्कृतिले समान रूप पाउनुपर्छ । कसैलाई काखा कसैलाई पाखा पारिनु हुँदैन । भाष्कर कुलुङ, रोङ गाउँपालिका ६, इलामकांग्रेसमा प्रतिगमनको संशय पढेंँ । संविधानका मूलभूत एजेन्डामा संविधान बनाउनेहरू एकजुट हुनुपर्छ । तर संविधान बनाउने बेला कुन विषय स्वाभाविक रूपले आए र कुन विषय अस्वाभाविक रूपले घुसाइयो,त्यो भने हेर्नुपर्ने हुन्छ । राजतन्त्र उन्मूलन र गणतन्त्र स्थापना जनताका माग थिए, तर धर्मनिरपेक्षता थिएन । त्यो कसैको दबाबमा त्यसमा घुसाइएको हो । हामीमा एउटा भ्रम रहेको सधैं देखिन्छ । त्यो के भने हिन्दु धर्मको कुरा उठ्नासाथ राजाको कुरा उठिहाल्छ । यस भ्रमलाई हामीले आफ्नो मनबाट हटाउनुपर्छ । पाकिस्तान र बंगलादेश विना खलिफाका मुस्लिम राष्ट्र हुन् । यहाँ पनि विना राजाको हिन्दुराष्ट्र किन हुन सक्दैन ? त्यसैले हिन्दु धर्मको कुरा गर्नेहरूलाई राजावादी र प्रतिगमनकारी भनेर तर्साएर धर्मनिरपेक्षता स्वीकार्न बाध्य पार्ने कोसिस गरिन्छ । राजा त १०११ पुस्ता राज गरेर समाप्त भएको संस्था हो । तर सनातनदेखि चलिआएको हिन्दुधर्म भने समाप्त हुँदैन । त्यसलाई समाप्त पार्ने प्रयासचाहिँ जारी छ । ओमकार परिवारको लागि यो ठिक होइन । डाशिवशंकर यादव, छपकैया, वीरगन्ज"
संविधान उत्सवको सान्दर्भिकता,"अहिलेका मुख्य पार्टीहरूभित्र लोकतन्त्रको फूलबारीमा समावेशी फूल फुल्ने अवस्था बनाउन निकै ठूलो आँट चाहिन्छ । यो एक प्रकारले निकै कठिन काम हो । यिनैको सिको गरेर बनाइने वैकल्पिक दलहरू पनि बन्दै जालान् । तर यी पनि यस्तै गलगाँड बोकेका पार्टीजस्तै भए भने अबको पुस्ता यीसँग हिँड्न कति तयार हुन्छ होला ? तसर्थ यो संविधान दिवसले यी कुराको मनन गर्ने सद्बुद्धि सबै राजनीतिक पार्टी र कार्यकर्तामा दिनेछ भन्ने आश गरौं । यही नै संविधान दिवस मनाउनुको सार्थकता हुनेछ । अन्त्यमा, आम नागरिकका लागि बहुमतको कम्युनिस्ट सरकारले गरेको दीपावली र जुलुसमा समावेश हुने उर्दी मध्ययुगीन रैतीहरूका लागि जस्तो नहोओस् । स्वाभिमानी नेपालीले गर्व गर्नलायक होओस् । यसमा पाखण्ड र विवशता दुवै नझल्कियोस् । मध्ययुगीन दासता पनि नझल्कियोस् ।"
वित्तीय साक्षरताको मर्म,"वित्तीय पहुँच तथा साक्षरता अभिवृद्धि तब सार्थक बन्छ, जब राज्यबाट सामान्य नागरिकले श्रम गर्ने वातावरण, श्रमको उचित मूल्य, सबै किसिमको श्रमको सम्मानको अवस्था सिर्जना भई नागरिकलाई गाँस, बास र कपासको चिन्ताबाट माथि उठाउने प्रयासको थालनी हुन्छ । नागरिक कामको खोजीमा विदेशी भूमिमा पसिना बगाउन जानु नपरे, आफ्ना सीप, ज्ञान र क्षमतालाई सही ठाउँमा प्रदर्शित गर्ने मौका पाए आय आर्जनका बाटाहरू खुल्दै जान्छन् ।"
जातवादी गणतन्त्र,"कानुनी ढाँचा र बढ्दो चेतनाले कतिपय सन्दर्भमा विगतका पर्खालहरूलाई भत्काउँदै गएको छ । गैरदलितले पनि दलित सरोकारका कुरा उठाउन थालेका छन् । सङ्ख्याको राजनीतिले वर्चस्वशाली जातिहरूको अभ्युदय भएको छ । मधेसमा हुने अपराधकै सामाजिक अध्ययन भयो भने, त्यसले निकै चाखलाग्दो सूचक दिन्छ । नयाँ सामाजिक व्याकरणले शक्ति सन्तुलनमा हस्तक्षेप गरिरहेको छ । अनेक जातगत समूह अस्तित्वमा आउँदै छन् र ती सबैले अन्ततोगत्वा राजनीतिक तागत नै खोजेका छन् । यसले केही सम्भावना र सीमाको लक्ष्मणरेखा कोरिदिएको छ । जातप्रथा सधैं टिकिरहन्छ भन्ने त होइन, तर अहिले नै समाप्त हुने लक्षण पनि देखिँदैन । राज्यसत्तामा पहुँच, प्रतिनिधित्व र प्रभुत्वले नै दलितहरूलाई ढाँचागत परिवर्तनमा सार्थक हस्तक्षेपका लागि ऊर्जा दिन सक्छ । तर हाम्रो गणतन्त्र त जातवादीलाई प्रश्रय दिने सोपानतन्त्रमा अनूदित भएको छ !"
हामीलाई जोगाउन आउँदै छन लामखुट्टे,"तर अहिले पनि हामीले लामखुट्टेको क्षमतालाई कम आकलन गरिरहेका छौं । इतिहासमा लामखुट्टे डीडीटीको वर्षालाई परास्त गरेर अगाडि बढेको जीव हो र यसले क्रिस्परलाई पनि मात दिँदैन भन्न सकिँदैन । इतिहासले देखाएकै छ, लामखुट्टेले अस्तित्व जोगाउन विज्ञानको आँखामा छारो हालेकै हो । विश्वमा लाखौंकरोडौं वर्षदेखि दबदबा राख्दै आएको जीवले अहिलेको विश्वलाई पनि हल्लाइरहेकै छ ।न्युयोर्क टाइम्सबाट अनूदित ।"
४५ हजार गरिब परिवारलार्ई कार्ड,"गरिब परिवार पहिचानका लागि ९ वटा सूचक निर्धारण गरिएको छ । जसमा जनसांख्यिक तथा मानवीय अवस्था, परिवार सदस्यको रोजगारी, आम्दानी, परिवार संख्या, बसोबास अवस्था, घरायसी सुविधा, घरायसी सम्पत्ति, भौगोलिक क्षेत्र तथा क्षेत्रगत गरिबीको अवस्था, जातिगत गरिबीको अवस्था, जग्गाजमिनको अवस्था र त्यसको अनुमानित मूल्य र परिवारको आम्दानी पर्छन् ।"
राउटेमाथि लगानी अपारदर्शी,"राउटे फाउन्डेसनकी अध्यक्ष सत्यदेवी अधिकारी पनि राउटेलाई परिवर्तन गर्ने नाममा समुदायमा विकृति भित्र्याइएको बताउँछिन् । राउटेलाई उनीहरूकै संस्कृति र परम्परामा रमाउन दिएर संरक्षण गर्नुपर्ने उनको भनाइ छ । राउटेमाथि जबर्जस्ती रूपमा आधुनिकता लाद्न खोज्नु राम्रो होइन, उनले भनिन्, बरु उनीहरूको स्वास्थ्य र जीवनयापनलाई कसरी प्रकृतिमैत्री बनाउन सकिन्छ भन्नेतिर ध्यान दिऊँ । स्थानीय सरकारले पनि आफ्नो अधिकार क्षेत्रभित्र नियन्त्रण गर्न खोजेको उनले बताइन् ।राउटेलाई उनीहरूको सीपको प्रवर्द्धन र सहजीकरणमा भने सहयोगी को ध्यान पुग्न सकेको छैन । करिब ५ वर्षअघि तत्कालीन जिल्ला वन कार्यालयले उनीहरूलाई अग्नि नियन्त्रक तथा वन हेरालुको जागिर दियो । केही महिनासम्म कार्यालयले नियमित तलब दिए पनि पछि उनीहरूको जागिर आफैं हरायो । पछिल्लो समय सोसेकले चार जनालाई पारासामाजिक कार्यकर्ताका रूपमा नियुक्ति दिएको छ । नियुक्तिअनुसार उनीहरूले आफ्नो जिम्मेवारी भने निर्वाह गर्न सकिरहेका छैनन् । निवर्तमान अध्यक्ष थापाका अनुसार अहिले संस्थाले तीनजना कर्मचारी र एउटा जोडी शिक्षक लाई समुदायमा खटाएको छ ।"
"ऋण १६ लाख, असुली ३ करोड",उनकै अध्यक्षतामा जिल्ला प्रहरी कार्यालयभित्र प्रहरी व्यायामशालासमेत बनेको छ । प्रहरी अधिकारीकै वरिपरि भइरहने उनी त्यसैलाई भजाएर मिटर ब्याजको धन्दा चलाउँथे । गौतम समूहको चर्को ब्याजकै कारण गत वर्ष भारतीय व्यापारी शेख हुसेन व्यवसाय छोडेर भारत फरार भएका थिए । उनले १०० को ६० देखि ८० रुपैयाँसम्म ब्याज तिर्नुपरेपछि ऋणले थलिएर व्यवसाय छोडेर भाग्नुपरेको सूचना आफ्नो पसलको ढोकामा लेखेर छाडेका थिए । मिटर ब्याजकै बोझ खेप्न नसकेर गत वर्ष एक व्यवसायीले आत्महत्या गरे । पोखरा सभागृह नजिकै इभा ट्रेडर्स सञ्चालन गर्दै आएका उनले सुसाइड नोटमा मिटर ब्याजमा ऋण लिएर तिर्न नसकेकाले उक्त कदम चाल्नुपरेको बताएका थिए ।
नेपालीलाई स्टाइपेन्ड सुविधा,"दिल्लीको एम्स र पोडिचरीको जेआईपीएमईआरले यसबारे के कस्तो निर्णय गरेका छन् सार्वजनिक भएको छैन । गत वर्ष पनि पीजीआईएमईआरले स्टाइपेन्ड दिने निर्णय गर्दै विद्यार्थीसँग बैंक खातासमेत मागेको थियो । जेआईपीएमईआरले पनि स्टाइपेन्ड दिनू भनेर प्रशासनबाट पत्र आएको र लेखा शाखामा सबैको नाममा फाइल बनाइएको अनौपचारिक जानकारी विद्यार्थीलाई गराएको थियो । तर दिल्लीको एम्स निर्णय कार्यान्वयनमा उदासीन हुँदा नेपाली विद्यार्थी स्टाइपेन्ड पाउनबाट वञ्चित थिए । यस पटक पनि त्यही नियति दोहोरिने चिन्ता नेपाली विद्यार्थीमा छ । गत महिना काठमाडौंमा सम्पन्न विदेशमन्त्रीस्तरीय संयुक्त समितिको बैठकमा समेत नेपाली विद्यार्थीको स्टाइपेन्डको विषयमा भारत सकारात्मक देखिएकाले यस पटक कार्यान्वयन हुने विश्वास आफूहरूलाई भएको एम्समा अध्ययनरत डा सागर पौडेलले कान्तिपुरलाई बताए । अघिल्लो साता विश्व स्वास्थ्य संगठनको क्षेत्रीय सम्मेलनमा दिल्ली आएका बेला स्वास्थ्यमन्त्री उपेन्द्र यादवसँगको भेटमा भारतका स्वास्थ्यमन्त्री डा हर्ष बर्धनले समेत स्टाइपेन्डको निर्णय कार्यान्वयनमा प्रतिबद्धता जनाएका थिए । त्यसैले हामी आशावादी छौं, पौडेलले भने ।"
संविधानको विरोधमा आदिवासी,काठमाडौं (कास) नेपाल आदिवासी जनजाति महासंघलगायतले संविधान दिवसलाई कालो दिन को संज्ञा दिँदै विरोधमा उत्रने घोषणा गरेका छन् । महासंघलगायतले बुधबार राजधानीमा पत्रकार सम्मेलन गर्दै विद्यमान संविधानका विभेदकारी प्रावधान संशोधन गर्नुपर्ने मागको सुनुवाइ नभएकाले विरोधमा उत्रनुपरेको बताए ।
मुग्लानीहरुको कथा,"आफन्त नहुँदा बेस्वादिलो लाग्ने चाडपर्वको रौनकदेखि विवाहित महिलामाथि पुरुषले राख्ने गिद्धे दृष्टिकोणसमेत नाटकमा देख्न पाइन्छ । दसैं आउनुपूर्वको हर्षोल्लास, दसैंका लागि खसीबोका जोहो गर्ने सन्दर्भ, गाउँघरमा खेलिने लंगुरबुर्जालगायतका दृश्यले नाटकलाई सांस्कृतिक रंग दिन्छ । एउटै कलाकारले नाटकमा घरी वयस्क, घरी बालक जस्ता फरकफरक चरित्र निभाएका छन् । आफ्नै परिवारसँग चाडपर्वमा सँगै नहुँदाको पीडालाई नाटकमा निकै अर्थपूर्ण रूपमा प्रस्तुत गरिएको छ । जतिसुकै राम्रो अवसर भए पनि आफ्नै मुलुकमा पसिना बगाएर परिवारसँगै बस्न पाउनुपर्छ भन्ने सन्दर्भलाई नाटकले वकालत गर्न खोजेको छ । प्रत्यक्ष गीतसंगीत, मञ्चको उचित व्यवस्थापन, प्रकाश संयोजनलगायतका पक्षले पनि नाटकलाई अब्बल बनाउन सघाएको छ । भदौ ३१ गतेसम्म मञ्चन जारी रहने नाटकमा विनीता गुरुङ, श्रवण राणा मगर, राजकमल फकिर, न्हुज महर्जन, दीपेश काफ्ले, शारदा अधिकारी, सविन भट्टराई, मणिराज पौडेललयायतका कलाकारको अभिनय रहेको छ ।"
क्यानभासमा इतिहास,"शर्माको कलाकृतिहरूमा नेवारी बस्तीको सांस्कृतिक तथा सामाजिक प्रभावसमेत प्रत्यक्ष देखिन्छ । आफ्नैवरिपरि बाल्यकालदेखि देख्दै आएको नेवारी सांस्कृतिक गतिविधि, चालचलन, गरगहना, तिनको रुपरंग, आकारलाई शर्माले जस्ताको तस्तै चित्रमा देखाएका छन् । नेवार समुदायको संयुक्त परिवार, खर्पन संस्कृति, काठमाडौं उपत्यकाबाट तिब्बत जाने व्यापारीहरू, ज्यापू दम्पत्ति, उपत्यकामा हुने जुवा खालको रमिता, जैसीदेवलवरिपरिको मन्दिर, डबलीहरूमा ग्रामीण बस्तीबाट काठ तथा भर्याङसहित नुन, तेल किन्न आएका मानिसको चहलपहल, नेवारी शवयात्रा, बहाल तथा चोकमा नेवार समुदायको दिनचर्यालाई क्यानभासमा सुन्दर ढंगबाट प्रस्तुत गरिएका छन् ।सुन्दर र कञ्चन वाग्मतीको दृश्य र पातलो बस्ती रहेको हराभरा उपत्यकाको दृश्यचित्रले मन लोभ्याउँछ । प्रसिद्ध लिच्छवि राजा मानदेवले चाँगुनारायण मन्दिरमा गरुड स्तम्भ स्थापना गर्दै गरेको ऐतिहासिक क्षण र बुद्धले घरगृहस्थी त्याग गरेको क्षणलाई समेत शर्माले उतारेका छन् । प्रदर्शनीमा नै शर्माको चित्रलाई समेटेर सारुक ताम्राकारको इतिहास कोर्ने हातहरू शीर्षकमा लघु डकुमेन्ट्री पनि हेर्न सकिन्छ । प्रदर्शनी आगामी असोज ९ गतेसम्म जारी रहने छ ।"
तीन दिन ६ फिल्म,"काठमाडौं (कास) चिनियाँ समाज र संस्कृति बुझन् फिल्म सशक्त माध्यम हुन सक्छ । यही ध्येय बोकेर हरेक वर्ष हुँदै आएको चिनियाँ फिल्म महोत्सव यसपटक आउँदो साता राजधानीमा हुँदै छ । मंगलबारदेखि जमलस्थित राष्ट्रिय नाचघरमा हुने तीनदिने महोत्सवमा ६ वटा चिनियाँ फिल्म प्रदर्शन हुँदै छ । नेपालस्थित चिनियाँ सांस्कृतिक केन्द्र र वर्ल्ड कल्चरल नेटले गर्न लागेको महोसत्वमा यसपटक चिनियाँ फिल्म ग्रुप कर्पोरेसनको पनि सहभागिता रहने छ । महोत्सवअन्तर्गत नै यस वर्ष पेकिङ युनिभर्सिटीको आर्ट इन्स्टिच्युटका प्रोफेसर चेन सुगुआङसँग विशेष अन्तरसंवाद पनि हुने नेटका अध्यक्ष दीपक सरकारले बताए । यो अन्तरसंवादले नेपाली चलचित्रकर्मीहरूलाई चिनियाँ कला र फिल्मबारे बुझ्न सजिलो हुने छ,, उनले भने । महोत्सवमा यसपटक चर्चित निर्देशक वङ्गकार वाईको निर्देशन रहेको द ग्रान्डमास्टर , दाँते लामको निर्देशन रहेको अपरेसन मेकङ, जा ज्याक्युज अनौदको निर्देशन रहेको वुल्फ टोटेम, लेस्त चेनको निर्देशन रहेको ब्याटल अफ मेमोरिज, हान यानको निर्देशन रहेको गो अवे मिस्टर ट्युमर र हाई चोङको निर्देशन रहेको फिल्म रनिङ लाइक विन्ड देखाइने छ । हरेक दिन २ वटा फिल्म प्रदर्शन गरिने उक्त महोत्सवमा प्रवेश निःशुल्क रहने महोत्सव संयोजक राजेन्द्र रिमालले जनाए ।"
होलेरीमा पानी फोटो,द्वन्द्व र होलेरीदक्षिण रोल्पामा अवस्थित होलेरी तत्कालीन सशस्त्र द्वन्द्वको पहिलो निसाना गरिएको मुख्य स्थल हो । त्यसैले द्वन्द्वपछिको राजनैतिक चर्चासँगै होलेरीको चर्चा राष्ट्रिय र अन्तर्राष्ट्रिय रूपमा भएको थियो । २०५२ फागुन १ मा तत्कालीन माओवादीले होलेरी प्रहरी चौकीमाथि पहिलोपटक आक्रमण गरेपछि चर्चा चुलिएको हो ।विद्रोहीले पुनः २०५८ मा होलेरी प्रहरी चौकीमाथि आक्रमण गरेका थिए । त्यस क्रममा एक प्रहरीको हत्या गरिएको थियो भने करिब ७२ प्रहरी विद्रोहीको नियन्त्रणमा पुर्याइएका थिए । उक्त घटनालगत्तै सेना परिचालन गर्न खोज्दा तत्कालीन प्रधानमन्त्री गिरिजाप्रसाद कोइरालाले राजीनामा दिनुपरेको थियो । सेना परिचालन गर्न गरेको प्रयासमा तत्कालीन राजा वीरेन्द्रले समर्थन नदिँदा कोइराला प्रधानमन्त्रीबाट हट्नु परेको थियो ।
इराकमा खसाल्यो ४० टन बम,"मोसुलबाट ५० माइल दक्षिणमा पर्ने क्युनस द्वीप सिरियाबाट आईएस लडाकुहरूका लागि ट्रान्जिट हब का रूपमा रहँदै आएको अमेरिकी सेनाले जनाएको छ । गठबन्धन सेनाका प्रवक्ता कर्नेल माइलेस बी क्यागिसले बमबारीबारे ट्वीट गर्दै लेखेका छन्, अमेरिकी वायु सेनाका एफ१५ र एफ३५ जेट विमानहरूले आईएस अखडा लक्षित गरी ३६ हजार किलोको बमहरू खसालिएको छ । इराकी विशेष सुरक्षा बलको बटालियनलाई सिरियाबाट आउने लडाकुहरूबाट उक्त क्षेत्रमुक्त गर्न त्यता परिचालन गरिएको छ । इराकको मोसुल, मखामउ र किरकुट क्षेत्रमा सिरियाबाट आईएसका लडाकुहरू आउने गर्छन् । सेनाले सामाजिक सञ्जालहरूमार्फत् सार्वजनिक गरेको भिडियोहरूमा बमबारी गरिएको क्षेत्रमा आगो र धुवाँका मुस्ला देखिन्छन् । हामीले उक्त क्षेत्रको स्थायित्वका लागि विशेष संयुक्त टास्क फोर्सलाई सहयोग गरेका हौं, सैन्य गठबन्धनका मेजर जनरल इरिक टी हिलले भने ।"
अमेरिकी सुरक्षा सल्लाहकार बोल्टन बर्खास्त,"राष्ट्रसंघको महासभामा भाग लिने इरानी राष्ट्रपति हसन रौहानीसँग यसपटक राष्ट्रपति ट्रम्पको भेटघाट होला त भनी सोधिएको एक प्रश्नमा विदेशमन्त्री पोम्पेओले भने, अवश्य हुने छ । अमेरिकी अर्थमन्त्री स्टिभेन मन्चिनले राष्ट्रपति ट्रम्प र उनका वरिष्ट सल्लाहकारहरू इरानमाथिका प्रतिबन्धका विषयमा एकमत रहेको बताए ।"
विदेशीमाथि आक्रमणपछि सुरक्षा,रक्षामन्त्री मापिसाका अनुसार उक्त घटनामा संलग्न रहेको आरोपमा हालसम्म करिब ७ सय व्यक्तिलाई गिरफ्तार गरिएको छ । गत मंगलबारसम्म हिंसाका कारण १२ जना मारिएका छन् जसमा १० जना दक्षिणी अफ्रिकी नागरिक छन् ।
चीनद्वारा १६ वस्तुमा कर छुट,"दुवै मुलुकले एकअर्का देशका सामानमा करवृद्धि गरेपछि व्यापार वार्ता अवरुद्ध भइरहेको छ । फ्रान्सको बियारिजमा सम्पन्न सात औद्योगिक राष्ट्रहरूको सम्मेलनमा सहभागी भएका राष्ट्रपति ट्रम्पले भने, चीनबाट फोन आयो, र उनीहरूको भनाइ वार्ताको टेबलमा बसौं भन्ने छ । त्यही भएर हामी पनि वार्तामा बस्न राजी भएका हौं । राष्ट्रपति ट्रम्पले चिनियाँ अधिकारीका भनाइ निकै सकारात्मक रहेका र उनीहरू कुनै सम्झौता गर्न तत्पर रहेको देखिएको बताए । दुवै देशले एकअर्का मुलुकका सामानमा लगातार करवृद्धि गरेपछि व्यापारमा मन्दी आएको अध्ययनहरूले देखाएका छन् । अघिल्लो वर्षको तुलनामा यस वर्षको अगस्टमा चीनमा अमेरिकी सामानको आयातमा २२ प्रतिशतले कमी आएको छ । चिनियाँ भन्सारका अनुसार संयुक्त राज्य अमेरिकातर्फको निकासी पनि १६ प्रतिशतले घटेको छ ।"
दक्षिण कोरियाली दूत चीन जाने,दक्षिण कोरियाली विदेश मन्त्रालयले बुधबार दिएको जानकारीअनुसार उक्त भेटका क्रममा द्विपक्षीय हितका विभिन्न विषयका साथै कोरियाली द्वीपमा हालै विकसित परिस्थितिका बारेमा कुराकानी हुने छ । उत्तर कोरियाका पहिलो उपविदेशमन्त्री चो सन हुईले उत्तर कोरिया अमेरिकासँग आगामी सेप्टेम्बर महिनामा वार्तामा बस्न इच्छुक रहेको जानकारी विज्ञप्तिमार्फत् दिएका छन् । अमेरिकासँग वार्तामा बस्न आफू इच्छुक रहेको तर वार्ताका लागि दिन भने निश्चित नभएको उनले बताए । उनका अनुसार गत महिना उनी दक्षिण कोरिया भ्रमणमा गएका थिए । त्यस क्रममा उनले अमेरिका उत्तर कोरियासँग कोरियाली द्वीपका विषयमा कुराकानी गर्न चाहेको बताएका थिए ।
शिक्षकलाई हाजिर नगराइँदा विद्यार्थी आन्दोलित,"वडा अध्यक्ष रामरेखा सिंहले यसमा प्रधानाध्यापक र नगरपालिकाको मिलेमतो रहेको बताए । छलफलमा मैले हाजिर गराउन सुझाव दिएको थिएँ, उनले भने, हाजिर नगराउँदा मारमा परेका विद्यार्थीले विरोध गरे । प्रअ उपाध्याय अस्थायी शिक्षक र स्थानीयको दबाबका कारण हाजिर नगराएको स्विकार्छन् । केन्द्र सरकारले बिदाइ गरे पनि उनीहरू प्रदेश सरकार मातहत पुनर्वहाली प्रक्रियामा रहेको जनाएका थिए, उनले भने, नयाँ शिक्षकलाई हाजिर गराएको भए मर्का पर्थ्यो ।"
विकल्प छँदै करारमा कर्मचारी,"जिसस र स्थानीय तहका कर्मचारीले चाडपर्वबापत तलब बराबरकै भत्ता र १ वर्षमा १० हजार रुपैयाँ पोसाक भत्ता पाउनेछन् । २०५५ सालमा तत्कालीन प्रधानमन्त्री कृष्णप्रसाद भट्टराईले यो कार्यक्रम वार्षिक बजेटभित्रै पारेर सुरु गराएका थिए । दसवर्षे सशस्त्र द्वन्द्वकालमा रोकिएको गरिबसँग विश्वेश्वर कार्यक्रमले २०६६ सालदेखि पुनः निरन्तरता पाएको हो ।चालु आव २०७६७७ का लागि गरिबसँग विश्वेश्वर कार्यक्रम सञ्चालन गर्न सरकारले २४ करोड ९४ लाख रुपैयाँ विनियोजन गरेको छ । गरिबका लागि तय गरिएको कुल बजेटबाट कार्यक्रम व्यवस्थापनका लागि करारमा नियुक्त कर्मचारीलाई पारि श्रमिक, चाडपर्व खर्च र पोसाक भत्तामा मात्रै विनियोजित बजेटको ३८ प्रतिशत रकम खर्च गर्नुपर्छ । गरिबसँग विश्वेश्वर कार्यक्रमका लागि आव २०७४७५ मा २२ करोड २६ लाख र २०७५७६ मा २५ करोड ३४ लाख रुपैयाँ विनियोजन गरिएको थियो ।"
संघमा ५ हजार थपिँदै,"मन्त्रालयले सबभन्दा पहिला उपसचिव र सहसचिवको विवरण लोकसेवामा पठाउँदै छ । हालसम्म सहसचिवका ७० र उपसचिवका १ सय ३० दरबन्दी रिक्त भएको विवरण पठाइसकेका छौं, थप रिक्त विवरण पठाउने क्रम जारी छ, उनले भने, त्यसपछि अरू रिक्त पदको विवरण पठाउनेछौं ।मन्त्रालयका निजामती प्रशासनभित्रका न्याय, लेखापरीक्षण र परराष्ट्र सेवाका कर्मचारीको समायोजन नभएकाले तिनको पदपूर्ति प्रक्रिया रोकिएको थिएन । तर ठूलो संख्यामा कर्मचारी रहेका सामान्य प्रशासन, कृषि, वन, इन्जिनियरिङ, शिक्षा, लेखा, स्वास्थ्यलगायत समूहको भने पदपूर्ति अवरुद्ध थियो ।"
डेंगुविरुद्ध संकटकाल घोषणा गर्न माग,बाँकेबर्दियामा फैलिएकै समयमा नियन्त्रण प्रयास नगर्दा डेंगु मुलुकभर फैलिएको उनले बताए । ३ सय ५० रुपैयाँ पर्ने डेंगु जाँच्ने किटको निजी अस्पतालहरूले २ हजार ६ सय रुपैयाँसम्म लिने गरेको जनाउँदै विपत्का बेला कालोबजारी गर्नेलाई कारबाही गर्न सरकारसित माग गरे ।अधिकारीले डेंगु नियन्त्रणका लागि सरकारले के गरिरहेको छ भन्नेबारेमा सिंगो संसद् र आमजनताले जान्न चाहेको बताए । उनले डेंगु परीक्षणको सुविधा नभएका जिल्लाहरूमा संक्रमण नियन्त्रण गर्न सरकारले चालेको कदमबारे सदनलाई जानकारी गराउनसमेत माग गरे ।
पुलसम्म पुग्न अर्को पुल,पुलको डिजाइन केन्द्रले नै गर्ने सडक डिभिजन कार्यालय नेपालगन्जका प्रमुख रामकुमार देवले बताए । दीर्घकालीन सोचअनुरूप पुल अग्लो स्थानमै बनाउनुपर्ने उनले बताए ।
रेडक्रस कार्यसमिति भंग नगर्न आदेश,"जिल्ला प्रशासनले अनियमितता र भ्रष्टाचारको उजुरीमाथि छानबिन गर्दै सोसाइटीको २०७६ वैशाख २३, २४ र २५ को साधारणसभा र निर्वाचन कार्यक्रम स्थगित गर्ने निर्णय गरेको थियो । गत वैशाख २२ को निर्णयबाट सञ्जीव थापा अध्यक्ष रहेको रेडक्रसको केन्द्रीय कार्यसमिति विघटन गरी विश्वकेशर मास्केको अध्यक्षतामा १७ सदस्यीय तदर्थ समिति गठन गरिएको थियो ।"
विमानस्थलमा क्यु सिस्टमको सम्झौता सकिँदै,"सिटा हवाई यातायातका लागि आईटी कम्पनी हो । विमानस्थलभित्र अन्तर्राष्ट्रिय वायुसेवा कम्पनीले यात्रुको बोर्डिङ, लगेज पासलगायत सेवा यही सफ्टवेयरका सहायतामा उपलब्ध गराउँदै आएका छन् । प्राधिकरण र त्रिभुवन अन्तर्राष्ट्रिय विमानस्थलले प्रविधिबारे चासो नराखे वा नयाँ कम्पनीलाई नभित्र्याए शनिबारपछि नेपालबाट अन्तर्राष्ट्रिय गन्तव्यमा जाने एयरलाइन्सको सेवा अवरोध हुनेछ । यो यस्तो प्रविधि हो, जहाँ एयरलाइन्सले यात्रुको राहदानी सिटाको सफ्टवेयरबाट स्वाइप गरेपछि मात्रै गन्तव्य मुलुकको बोर्डिङ पास जारी गर्न मिल्छ, मध्यपूर्वी मुलुकको एक एयरलाइन्सका काठमाडौं एयरपोर्ट म्यानेजरले भने, यो प्रविधि नभए कुनै पनि एयरलाइन्सले बोर्डिङ पास नै जारी गर्न सक्दैनन् । विश्वका सबै मुलुकका अध्यागमन कार्यालयसँग सिटाको कनेक्सन हुन्छ । कुनै पनि एयरलाइन्सले यात्रुको भिसा सक्कली हो होइन भन्ने पनि यसैबाट जानकारी प्राप्त गर्छन् । गन्तव्य मुलुकको अध्यागमनमा यात्रुबारे पहिल्यै विस्तृत विवरण पनि यही प्रविधिका सहायताले पुग्छ विदेशी एयरलाइन्स अपरेटरहरूको साझा संस्थाले विमानस्थलका महाप्रबन्धक राजकुमार क्षत्रीलाई सोमबार भेटी यसबारे निकास खोज्न आग्रह गरेको छ ।"
पशुपति क्षेत्र चक्रपथभित्र,कोषले आफ्नो गुरुयोजना निर्माणबारे पनि जानकारी गराएको थियो । आगामी चैतसम्म गुरुयोजना तयार भइसक्ने ढकालले बताए । गुरुयोजना निर्माण समितिका संयोजक एवं कोषका पूर्वसदस्य सचिव चेतोनाथ गौतमले ५० वर्षसम्मलाई हेरेर गुरुयोजना बनिरहेको जानकारी दिएका थिए ।
पूर्वयोग्यता सूचीमा १० कम्पनी,भवनको शिलान्यास प्रधानमन्त्री केपी शर्मा ओलीले आगामी असोज १ गते गर्ने कार्यक्रम छ । करिब ७ अर्बको लागत अनुमान गरिएको उक्त भवन सिंहदबारको पुतली बगैंचामा १ सय ७३ रोपनी ८ आना अर्थात् ८८ हजार २ सय ७१ वर्गमिटर क्षेत्रमा बन्नेछ ।संसद् भवनमा हाइटेक इन्जिनियरिङ डिजाइन प्रविधि अपनाएर संरचना तयार गरिनेछ । प्रतिनिधिसभामा सत्ता र प्रतिपक्षी सांसद आमनेसामने हुने गरी ४ सय जना बस्ने घुमाउरो संरचना बनाइनेछ । संसद् परिसरको २७ प्रतिशत भवनले ओगट्नेछ भने ४५ प्रतिशत खुला हरियाली क्षेत्र रहनेछ । सरकारले ०६४ सालदेखि भाडा तिरेर नयाँ बानेश्वरस्थित अन्तर्राष्ट्रिय सम्मेलन केन्द्रलाई संसद् भवनका रूपमा प्रयोग गर्दै आएको छ । सरकारले केन्द्रलाई बर्सेनि १५ करोड भाडा तिरिरहेको छ ।
"'जमाना फेरियो, म भने उस्तै'","घरमै पाकेको सुखोरुखो खाँदै आएकी ललितालाई अहिलेसम्म रोगले थलिएको सम्झना छैन । बाँच्ने लालसा भने उनमा अधिक छ । रोग नलागोस्, उनले भनिन्, ढुक्कले अझ धेरै वर्ष बाँच्न सकियोस् ।"
११ हिमालमा ३३९ आरोहीलाई अनुमति,"शरद् ऋतुमा सगरमाथा आरोहण अनुमति लिने १० मध्ये अमेरिकाका ४, पोल्यान्डका ४, बेलायतका १ र स्पेनका १ जना छन् । ९ वर्षदेखि शरद् ऋतुमा सगरमाथा आरोहणको अनुमति कसैले लिएका थिएनन् । यस वर्ष एकै पटक १० जनाले अनुमति लिएका हुन् । उनीहरूमध्येबाटै केहीले ल्होत्सेसमेत आरोहण गर्ने जनाइएको छ ।"
अब पाठ्यक्रममै चिनियाँ भाषा,"दूतावासले चिनियाँ भाषा पढाउन चाहने विद्यालयको भौतिक पूर्वाधार, विद्यार्थी संख्या, शिक्षक संख्या र सेवासुविधाको अनुगमन गर्छ । त्यसै गरी आवश्यक मापदण्ड पुगेका विद्यालयमा नयाँ शैक्षिक सत्रअनुसार वैशाख १२ गतेभित्र शिक्षक खटाउनेछ । स्वयंसेवक शिक्षकको बास र खानाको प्रबन्ध विद्यालयले नै गर्नुपर्छ । न्यूनतम स्नातक तह उत्तीर्ण गरेकाले स्वयंसेवक शिक्षक बन्न पाउँछन् ।"
मुसहरका घरैपिच्छे इन्टरनेट,"यहाँ लेखपढ गर्न नजान्नेहरू ज्याला मजदुरी गर्छन् । पढेका केहीले बिभिन्न सामाजिक संघसंस्थामा काम गर्दै आएका छन् । गाउँका तीन बुहारीले एसएलसी उत्तीर्ण गरेका छन् । उनीहरू इन्टरनेटको सहायतामा स्वास्थ्य, सरसफाइ तथा सामाजिक चेतनाका सामग्री हेर्छन् । अरूलाई पनि ती सामग्रीबारे जानकारी गराउँछन् । रविना माझीले वाइफाईले नयाँ विषयको जानकारी लिन सजिलो बनाएको बताइन् । उनले एसएलसी उत्तीर्ण गरेकी छन् । अहिले सबैले सरसफाइमा ध्यान दिन्छन् । प्रत्येकका घरमा खानेपानीको धारा छ । घर कच्ची भए पनि शौचालय पक्की बनाएका छन् । जिल्लामा ६० वटाजति मुसहर बस्ती छन् । उनीहरूको संख्या १५ हजार ३ सयजति छ ।"
प्राथमिकता 'कनेक्टिभिटी',"सुदुरपश्चिम प्रदेशका मुख्यमन्त्री त्रिलोचन भट्टले आफ्नो प्रदेशमा कृषि र निर्यातजन्य उद्योगमा लगानी गर्न आग्रह गरे । आफ्नो प्रदेशमा औषधि उत्पादन कम्पनी खोल्न पनि उनको आग्रह थियो । उद्योग खोल्नेलाई प्रदेश सरकारले जग्गा उपलब्ध गराउनुका साथै सुरक्षाको प्रत्याभूति गर्ने उनले बताए । कार्यक्रमको उद्घाटन सत्रमा बोल्दै सीएनआई अध्यक्ष सतीशकुमार मोर, पूर्वअध्यक्ष हरिभक्त शर्मा, विनोद चौधरी, प्रधानमन्त्रीका प्रेस सल्लाहकार कुन्दन अर्याललगायतले नेपालमा ठूला लगानीको आवश्यकता र कानुनी सुधारका विषयमा बोलेका थिए ।"
ऋणी सञ्चालक बन्न नपाउने,२० वर्षसम्म निक्षेप लिन नआए सरकारको प्रस्तावित व्यवस्थामा २० वर्षपछि पनि कोही व्यक्ति प्रमाणसहित निक्षेप रकम लिन नआएमा बैंक तथा वित्तीय संस्थाले भुक्तानी दिनुपर्ने र त्यसको शोधभर्ना राष्ट्र बैंकमार्फत सरकारसमक्ष गर्न पाइनेछ । राष्ट्र बैंकलाई सोधेर सीईओबैंक तथा वित्तीय संस्थाले प्रमुख कार्यकारी अधिकृत (सीईओ) नियुक्त गर्दा राष्ट्र बैंकको परामर्श लिनुपर्ने व्यवस्थाका लागि प्रस्ताव गरिएको छ । अन्य धेरै राष्ट्रका बैंकले सीईओ नियुक्त गर्दा केन्द्रीय बैंकको परामर्श लिनुपर्ने व्यवस्था छ । राष्ट्र बैंकले सोहीअनुसार नेपालमा पनि व्यवस्था गर्न लागेको हो । यसमा राष्ट्र बैंकले सीईओको फिट एन्ड प्रपर टेस्ट मात्र गर्ने तर नियुक्तिमा हस्तक्षेप नगर्ने राष्ट्र बैंकका पदाधिकारीले बताउँदै आएका छन् ।
अर्थबाट ४ विधेयक दर्ता,"राष्ट्र बैंकसम्बन्धी विधेयकमा संघीय संरचनाअनुसार राष्ट्र बैंकको उपस्थिति प्रत्येक प्रदेशमा हुने भएको छ । विधेयकमा नेपाल सरकार शब्दपछि प्रदेश सरकार, स्थानीय तह, सहकारी क्षेत्र भन्ने शब्दहरू थपिएका छन् । निक्षेप संकलन नगर्ने गरी वित्तीय कारोबार गर्ने संस्थाको बैंकले नियमन तथा सुपरिवेक्षण गर्न सक्ने भएको छ । त्यस्तै राष्ट्र बैंक विधेयकमा नेपाल सरकार वा प्रदेश सरकारले बैंकसँग र बैंकले नेपाल सरकार वा प्रदेश सरकारसँग सम्बन्ध राख्दा अर्थ मन्त्रालयमार्फत गर्नुपर्ने भनिएको छ । बाफियामा व्यवसायी र बैंकर छुट्टाउने, संस्थापक सञ्चालक र स्वतन्त्र सञ्चालक एकाघरको हुन नपाउने उल्लेख गरिएको छ । धितोपत्रसम्बन्धी विधेयक चालु विभिन्न नियमावली तथा अभ्यासमा भएका विषयलाई समेटेर ल्याइएको छ । कारोबारमा तात्त्विक परिवर्तन हुने किसिमको छैन ।"
जुम्लाको स्याउ खोसाखोस,"जुम्लाबाट दुई दिनमै नेपालगन्जसम्म ल्याइने हुँदा स्याउ बेच्न सजिलो भएको छ । पछिल्लो समय नेपालगन्ज, कोहलपुर, बर्दिया, दाङलगायत क्षेत्रमा भारतीय स्याउको तुलनामा जुम्ली स्याउ बढी रुचाइन थालेको जुम्ला तातोपानी चारागु४ का जागेश्वर गिरीले बताए । आफ्नै बारीका स्याउ टिपेर ट्रकमार्फत नेपालगन्जसम्म ढुवानी गर्छन् । यहीँ बसेर बेच्न थाल्छन् । हरेक साता स्याउ लिएर नेपालगन्ज झर्ने उनले बुधबार मात्रै ७० क्विन्टल स्याउ ल्याएको बताए । सहर ल्याउन मात्रै पर्छ, खोसाखोस छ, उनले भने, तर, दुःखअनुसार स्याउको मूल्य भने पाएका छैनौं । नेपालगञ्जको एयरपोर्ट साइड राँझामा बस्ने कर्ण वीसीले यो चार महिना जुम्लाकै स्याउ बेच्ने गरेको बताए । सीमित समयका लागि पाइने हुँदा स्वदेशी स्याउको माग बढेको उनले सुनाए । पछिल्लो समय भारतीय स्याउमा विषादीको हल्ला सुनेर पनि मान्छेहरू जुम्ली स्याउप्रति आकर्षित भएको उनले बताए । हल्का किरा लागेको भए पनि अर्गानिक मानेर जुम्ली स्याउ किन्ने गरेको उनले सुनाए । दैनिक ५० देखि ६० केजी स्याउ आफूले बेच्ने गरेको उनको अनुभव छ । ग्रेडिङ नहुँदा स्याउले मूल्य पाएन नेपालगन्जका फलफूल मन्डी व्यापारी समिर राईले दैनिक दुईदेखि तीन ट्रक स्याउ जुम्लाबाट आउने गरेको बताए । एउटा ट्रकमा ५ सयदेखि ६ सय पेटीसम्म हुन्छ । सडकमा खाल्डाखुल्डी हुँदा झ्याँकिएर, ठोक्किएर, थिचिएर लगभग ८० पेटी स्याउ खेर जाने उनले सुनाए । यसले किसान बढी मर्कामा परेका छन्, उनले भने, हामी व्यापारीले त छानेरै किन्छौं । होइन भने बार्गेनिङ गर्छौं । उनका अनुसार स्याउमा ग्रेडिङ सिस्टम र सुरक्षित बनाउने फर्म नहुँदा धेरै स्याउ थिचिएर खेर जाने गरेको छ । चाइनिज र भारतीय स्याउमा बाहिरको पेटी बलियो हुन्छ । फर्मले वरिपरि स्याउ बेरिएको हुन्छ । त्यसले ढुवानी गर्दा एकआपसमा ठोक्किएर पनि चोट लाग्दैन । तर, जुम्लाको स्याउ रुखमा किसानले टिपेको हेर्दा जति रसलाग्दो देखिन्छ, त्यति बजारसम्म आउँदा थिचिएर बेच्नलायक नहुने उनले बताए । त्यस्तै, एकनासको साइज नहुँदा बेच्दा किसानलाई घाटा लागेको उनले बताए । व्यापारीले एकमुष्ट किने पनि बेच्ने बेला ठूलासाना छुट्याएर फरक भाउमा बेच्ने गरेको सुनाए । किसानसँग एकमुष्ट ल्याउँछन्, उनले भने, तर, बजारमा साइजअनुसार फरक मूल्यमा बेच्ने गर्छन् । नेपालगन्जस्थित धम्बोजी चोकका इसान यादवले जुम्ली स्याउ दुईथरी मूल्यमा बेच्ने गरेको बताए ।"
पाकिस्तानी मेला हुँदै,"काठमाडौं (कास) पाकिस्तानमा उत्पादित वस्तु तथा सामग्रीको प्रदर्शनी आगामी भदौ ३० गतेदेखि असोज ५ गतेसम्म काठमाडौंको त्रिपुरेश्वरस्थित युनाइटेड वर्ल्ड सेन्टरमा हुने भएको छ । पाकिस्तान एन्ड नेपाल फ्रेन्डसिप ट्रेड फेयर २०१९ मेला आयोजना हुने भएको भएको हो । पाकिस्तान र नेपालमैत्री व्यापार मेलामा फर्निचर, छालाबाट बनाइएका वस्तु, हस्तकलाका सामग्री, लत्ताकपडा, सारी, कुर्था, बेडसिट, जुत्ताचप्पल, नक्कली गरगहनालगायतका सामग्री उपलब्ध हुने आयोजक तथा इभेन्ट म्यानेजर इन्ट्रोडक्सन ट्रेड सो नेपाल प्रालिले प्रेस विज्ञप्तिमार्फत जनाएको छ ।काठमाडौंस्थित पाकिस्तानी र पाकिस्तानस्थित नेपाली दूतावासको सहकार्यमा काठमाडौंमा विगत एक दशकयता हरेक वर्ष यस्तो प्रदर्शनी हुँदै आएको छ । एक हप्तासम्म चल्ने मेलामा पाकिस्तानका ६० भन्दा बढी व्यापारीका स्टल रहनेछन् ।"
राजविराजमा लक्ष्मी बैंक,"काठमाडौं (कास) लक्ष्मी बैंकले सप्तरीको राजविराजमा ११३ औं शाखा सञ्चालनमा ल्याएको छ । यस शाखामार्फत बैंकले ग्राहकहरूको वित्तीय आवश्यकता पूरा गर्न सम्पूर्ण रिटेल बैंकिङ सेवाका साथै साना तथा लघु व्यवसायीहरूमाझ वित्तीय पहुँच पुर्याउने लक्ष्य रहेको प्रेस विज्ञप्तिमा उल्लेख छ । सुविधाजनक बचत खाता योजना, मुद्दती निक्षेप योजना, घर तथा सवारी कर्जा, साना व्यवसायी कर्जा, लघुवित्तलगायतका वित्तीय सेवाको बढ्दो मागलाई पूरा गर्ने बैंकले जनाएको छ ।"
विराटनगरमा एनआईसीका तीन शाखा,काठमाडौं (कास) एनआईसी एसिया बैंकले विराटनगरमा बुधबारदेखि नयाँ तीन शाखा सञ्चालनमा ल्याएको छ । ग्रामीण तथा दुर्गम स्थानहरू साथै सहरी क्षेत्रमा समेत आफ्नो सेवा विस्तार गर्न शाखा सञ्चालनमा ल्याएको प्रेस विज्ञप्तिमा जनाइएको छ । विराटनगर मेनरोड र रोडशेष शाखाको समुद्घाटन विराटनगर महानगरपालिकाका मेयर भीम पराजुलीले गरेका थिए । विराटनगर हाटखोलास्थित हाटखोला शाखाको समुद्घाटन मोरङ जिल्लाका प्रमुख जिल्ला अधिकारी मदन भुजेलले गरेका थिए ।
ॅफ्रिडम थ्रु एडुकेसन सम्पन्न,काठमाडौं (कास) राउन्ड टेबल नेपालअन्तर्गतको वीरगन्ज राउन्ड टेबलद्वारा दीर्घकालीन परियोजना फ्रिडम थ्रो एडुकेसन अर्न्तगत नव निर्मित भवनको उद्घाटन गरेको छ । भदौ २२ गते एक समारोहमाझ उद्घाटन गरेको हो । प्रदेश२ का भौतिक योजना तथा पूर्वाधार विकासमन्त्री जितेन्द्र सोनलले भवन उद्घाटन गरेका थिए । वीरगन्ज राउन्ड टेबलले उक्त विद्यालय ९५ लाख रुपैयाँको लागतमा ७ महिनाको छोटो अवधिमा ६ वटा कक्षा कोठा भएको भवनको निर्माण सम्पन्न गरी विद्यालय व्यवस्थापन समीतिलाई हस्तान्तरण गरेको छ ।
हिमाञ्चलमा प्रभु मनी,"नयाँदिल्ली (कास) नेपालको रेमिट्यान्स सेवा प्रदायक कम्पनी प्रभु मनी ट्रान्सफर र हिमाञ्चल प्रदेश राज्य सहकारी बैंकबीच रेमिट्यान्स ट्रान्सफर सम्झौता भएको छ । एक साताअघि हिमाञ्चलको राजधानी सिमलामा उक्त सम्झौता भएको हो । सम्झौतामा प्रभु मनी ट्रान्सफरका भारत शाखा प्रबन्धक सुनील मिश्र र बैंकका तर्फबाट प्रबन्ध निर्देशक पंकज ललितले हस्ताक्षर गरेका थिए । यो सम्झौतासँगै रोजगारीका लागि हिमाञ्चलका सिमला, कुलु, मनालीलगायतका विभिन्न ठाउँमा आएका नेपालीहरूले बैंकका राज्यभर रहेका २४० वटा शाखाबाट सहजै आफ्नो कमाइ नेपालमा रहेका आफ्ना परिवारलाई पठाउन सक्नेछन् । त्यसरी पठाएको रकम नेपालभरिका प्रभु बैंकका शाखा एवं एजेन्टहरूमार्फत प्राप्त गर्न सकिनेछ ।"
ग्यास उद्योग संघमा भण्डारी,"काठमाडौ (कास) नेपाल एलपी ग्यास उद्योग संघको बुधबार भएको साधारणसभाबाट अध्यक्षमा गोकुल भण्डारी पुनः निर्विरोध निर्वाचित भएका छन् । साधारणसभाले वरिष्ठ उपाध्यक्षमा कुशप्रसाद मल्ली, उपाध्यक्षमा शंकर श्रेष्ठ र मनोजकुमार दास चयन भएका छन् । संघको महासचिवमा दिवान चन्द, कोषाध्यक्षमा कृष्णभक्त श्रेष्ठ र सचिवमा धर्मराज बर्तौला चयन भएको जनाएको छ । संघको सदस्यहरूमा सुनिल सिन्हा, राजकुमार सिन्धी, लोकहर्ष शाक्य, आशिष अग्रवाल जाजोदिया, बाबुराम पोखरेल, योगेश घिमिरे र सुदीप घिमिरे चयन भएका छन् ।"
हुलाकी राजमार्ग : ११ वर्षमा ४४ प्रतिशत,"हुलाकी सडक पूरा भएपछि फाइदैफाइदा छ, उनले भने, सडक बनेपछि दूरी छोटिनेछ, सडक दुई लेनको बन्नेछ । यो बन्नासाथ आवतजावतमा सजिलो हुन्छ, यात्रामा छिटो हुनेछ । तराईमा विकल्पका रूपमा यो सडक रहनेछ । मेची पुलबाट महाकालीको महेन्द्रनगरसम्म जोडिनेछ, उनले भने । सुरुसुरुमा बजेटले समस्या गर्दा पनि ढिलाइ भएको उनले सुनाए ।"
पर्यटन बोर्डको बजेट १ अर्ब ३६ करोड,"बोर्डले यस वर्षका कार्यक्रमको मुख्य लक्ष्य सरकारले घोषणा गरेको नेपाल भ्रमण वर्ष २०२० अभियानलाई सघाउने जनाएको छ । भ्रमण वर्ष सचिवालयलाई बोर्डले १० करोड एकमुष्ठ छुट्याएको छ । भ्रमण वर्ष सचिवालयलाई सरकारले छुट्टै ६१ करोड ७४ लाख बजेट खर्च गर्ने सैद्धान्तिक सहमति दिइसकेको छ । भ्रमण वर्षलाई प्रवर्द्धन गर्न बोर्डले २५ करोड विनियोजन गरेको छ । प्रत्यक्ष रूपमा बोर्डले ३५ करोड भ्रमण वर्ष २०२० का लागि खर्च गर्नेछ । नेपाल सरकारले घोषणा गरेका सयवटा गन्तव्यको प्रोफाइल तयार गरिनेछ । फागुनमा बोर्डले पाटा नोपाल च्याप्टरसँगको सहकार्यमा नेपालमा चीन, भारत र नेपालका पर्यटन व्यवयासीहरूको सहकार्यमा नेपालइन्डियाचाइना एक्स्पो (नाइस) आयोजना गर्ने भएको छ । नेपालमा तीन वटा मुलुकहरूको मात्रै सहकार्यमा हुने एक्स्पोलाई पहिलोपटक हुन लागिएको भनिएको छ ।"
कृषिको 'विशेष क्षेत्र कार्यान्वयन फितलो',"तथ्यांकअनुसार मुलुकमै सबैभन्दा बढी धान उत्पादन झापामा हुने गर्दछ । धान खेतीका लागि जिल्लामा करिब ८८ हजार हेक्टर जमिन रहेको छ । सुपर जोन कार्यान्वयनका लागि कचनकवलबाहेक १४ स्थानीय तहले कम्तीमा २ सय हेक्टर जमिन तयार गर्नुपर्ने हुन्छ । चक्लाबन्दी खेतीलाई प्रवर्द्धन गर्ने गरी स्थानीय तहले निर्धारण गर्ने दुई सय हेक्टर जमिनमा सुपर जोन कार्यान्वयन गर्ने नियम रहेको सुपर जोन प्रमुख रवीन्द्र सुवेदीले बताए । धान सुपर जोन विस्तार भएपछि जिल्लाका किसानले कस्टम हायरिङ, पोस्ट हार्भेस्ट, साना सिँचाइ, सौर्य सिँचाइ, प्राविधिक सहयोग, धान रोप्ने, मल छर्ने, धान गोड्ने, धान काट्ने मेसिन, ट्याक्टर, माटो सुधारलगायतका विभिन्न उपकरण तथा सामग्रीहरू ५० प्रतिशत अनुदानमा प्राप्त गर्ने गरेका छन् ।"
"अलैंचीमा किसानको माग एउटा, बजेट अर्कैतिर","पाँचथरमा ४० भट्टी निर्माणका लागि बजेट छुट्याइएको छ । एउटा भट्टीको लागत १ लाख रुपैयाँसम्म पर्छ । बजेटको दोस्रो प्राथमिकता साना सिँचाइ तथा मर्मतमा छ । कृषि यन्त्र, मेसिनरी खरिद, भकारो सुधार, तालिम गोष्ठीजस्ता कार्यक्रम रहेका छन् । अलैंची जोन ताप्लेजुङका अध्यक्ष दिनेश अधिकारी यो कार्यक्रम कार्यान्वयन गर्ने कि नगर्ने द्विविधामा रहेको बताउँछन् । उनले आफूहरूले माग गरेको कार्यक्रमअन्तर्गत बजेट नआएको बताए । अहिले सबैभन्दा चुनौती अलैंची जोगाउनेमा छ । अलैंचीका बोटहरू एकपछि अर्को गर्दै धमाधम मरिरहेका छन् र बगान रित्तो हुँदै गएको छ, अधिकारीले भने, बगान जोगाउन, रोगकिरा पत्ता लगाएर त्यसको निर्मूलीकरणका लागि बजेट मागेका थियौं, त्यसमा चाहिँ एक पैसा पनि आएन ।"
असन्तुष्टले बुझेनन् मुआब्जा,"व्यास नगरपालिकाको बेनीपाटनमा बाँधस्थल बनाउने डिजाइन छ । व्यासको बेनीपाटन, ऋषिङ, म्याग्दे गाउँपालिका र भिमाद नगरपालिकाका केही भाग आयोजनाको जलाशयबाट प्रभावित हुनेछ । बाँधस्थलदेखि भिमादसम्म २२ किमि लामो जलाशय बन्नेछ । सन् २०२४ सम्म आयोजना निर्माण गर्ने लक्ष्य छ । १४० मेगावाट क्षमताको जलाशययुक्त आयोजना निर्माण सम्पन्न गर्न करिब ५० अर्ब रुपैयाँ लाग्ने अनुमान गरिएको छ ।"
बाढीले खुदीको उत्पादन बन्द,"झन्डै ६० करोड रुपैयाँको लागतमा निर्माण भएको आयोजना २०६३ पुस १५ देखि सञ्चालनमा आएको हो । आयोजनामा बुटवल पावर कम्पनी (बीपीसी) को ६०, एचसीटीएचआई क्यानडाको २५ र लमजुङ विद्युत् विकास कम्पनी (लेडको) को १५ प्रतिशत लगानी छ ।"
भीमबहादुर च्याम्पियन,"(गोरखा)  लिगलिगकोटसिरानचोकगोरखा दरबार म्याराथन दौडको उपाधि आरुघाट गाउपालिका थुमीका ३७ वर्षीय भीमबहादुर गुरुङले जितेका छन् । लिगलिगकोटदेखि गोरखा दरबारसम्मको ४२ किलोमिटर दौड उनले ३ घण्टा १७ मिनेट २ सेकेन्डमा पार गरे । उनी नेपाली सेनाको कालीबहादुर गणबाट अवकाशप्राप्त हुन् । उनले १ लाख ५० हजार रुपैयाँ पुरस्कार पाए । लिगलिगकोटबाट द्रव्य शाहले गोरखा दरबार विजयनिम्ति प्रयोग गरेको पदमार्गलाई आधार बनाएर दौड प्रतियोगिता गरिएको हो । शाहवंशीय राजाका संस्थापक द्रव्य शाहले १६१६ को भदौ २५ मा पस्लाङ चौतारामा राज्यभिषेक गरेको इतिहास छ । सोही दिनको सम्झनामा पालुङटार र गोरखा नगरपालिका, सिरानचोक गाउँपालिका र नेपाली सेनाको आयोजनामा प्रतियोगिता भएको हो । प्रतियोगितामा १ सय १४ खेलाडीले भाग लिएका थिए । लिगलिगकोट नेपाल राज्यको उत्पति भएको ठाउँ र गोरखा दरबार नेपाल राज्य स्थापनाको जग भएको विश्लेषण गरिएको छ । विजेता बन्न सफल भएकोमा आश्चर्य लागेको भीमबहादुरले सुनाए । उनले भने, टपटेनसम्म भेट्टाउँछु कि भन्ने थियो, तर विजेता नै भए । एकदमै खुसी लागेको छ । विभिन्न प्रतियोगितामा सफलता पाएको अनुभव उनीसँग छ । प्रतियोगितामा ३ घण्टा १७ मिनेट ४५ सेकेन्डमा दुरी पार गर्दै रुकुमका दुर्गाराज बुढा दोस्रो भए । सेनाको रणबम दल गणका सविन तामाङले ३ घण्टा ३० मिनेट २ सेकेन्डबाट तेस्रो भए । ३ घण्टा ३० मिनेट ४७ सेकेन्डबाट तनहुका सुरेन्द्र चापागाईं चौथो भए । दोस्रोले एक लाख र तेस्रोले ५० हजार रुपैयाँ पुरस्कार पाए । पालुङटार नगपालिका२ लिगलिगकोटबाट बुधबार बिहान दौड सुरु भएको हो । भ्रमण वर्ष २०२० लक्षित गरी ऐतिहासिक पदमार्ग प्रवर्द्घन गर्न प्रतियोगिता गरिएको पालुङटार नगरपालिकाका मेयर दीपकबाबु कँडेलले बताए । राज्य एकीकरण गर्न कुन बाटो प्रयोग गरिएको हो, अहिलेको पुस्तालाई चिनाउन तथा इतिहास जीवन्त राख्न दौडले सघाएको छ, उनले भने, अझै पालुङटार नगपालिकाको मुटु भनेको खेलकुद पर्यटन नै हो, यसको प्रमोसनका लागि पनि प्रतियोगितालाई निरन्तरता दिन्छौ ।उक्त क्षेत्रलाई ऐतिहासिक ट्रेल को रूपमा परिचित गराउन पनि दौडले सघाउने सिरानचोक गाउँपालिकाका अध्यक्ष राजु गुरुङले बताए । दौडका लागि निर्धारित रुटमा ऐतिहासिक गढी र कोटहरू रहेकाले यसको संरक्षण पनि हुने उनले बताए ।"
शीर्ष खेलाडीलाई सफलता,"छात्र यू१७ तर्फ एपीएफका पेम्बा शेर्पा र प्रियांसुसिंह क्षेत्री, कैलालीका जेबी साउद र अमृत चौधरी, कञ्चनपुरका हिमाल चन्द, दाङका सुरज गुप्ता, सफिक ईद्रिसी र हिमांशु कुँवर, ताप्लेजुङका मिलिङ गुरुङ, कपिलबस्तुका रोहित बराल, आर्मीका भोजबहादुर गुरुङ, दिवश शंकर र गोकुल जोरा, सुर्खेतका नरेन्द्र बम, बुढासुब्बाका सत्यम सुब्बा र सुनसरीका शशांक सुब्बाले सफलता पाएका छन् ।"
सिलवाल र राई सम्मानित,"काठमाडौं (कास) नेपाल खेलकुद पत्रकार मञ्चले यस वर्षको एनएसजेएफ खेलपत्रकारिता सम्मानबाट नेपाल टेलिभिजनका राजु सिलवाल र सुमन भोम्जन स्मृति युवा खेलपत्रकारिता पुरस्कारबाट खेलपाटीका निशान राईलाई सम्मानित गरेको छ ।मञ्चले बुधबार २४ औं स्थापना दिवसका अवसरमा उनीहरूलाई सम्मानित गरेको हो । अग्रजलाई सम्मान र युवालाई प्रोत्साहन भन्ने नारासाथ हरेक वर्ष मञ्चले यो कार्यक्रम गर्दै आएको छ । युवा तथा खेलकुदमन्त्री जगतबहादुर सुनार र नेपाल ओलम्पिक कमिटीका अध्यक्ष जीवनराम श्रेष्ठले लामो समयदेखि खेलकुद पत्रकारितामा समर्पित सिलवाललाई २५ हजार नगदसहित ताम्रपत्र र दोसल्ला ओढाएर सम्मान प्रदान गरे । राष्ट्रिय खेलकुद परिषद्का सदस्यसचिव रमेशकुमार सिलवाल र नेपाल पत्रकार महासंघका महासचिव रमेश विष्टले युवा खेलपत्रकार राईलाई ल्यापटप, ताम्रपत्र र दोसल्ला ओढाएर सम्मानित गरे । यसअघि एनएसजेएफ खेलपत्रकारिता सम्मानबाट श्याम चित्रकार, पी खरेल, पुष्करलाल श्रेष्ठ, गोपाल बस्नेत, सीताराम अग्रहरि सम्मानित भएका थिए । युवा खेलपत्रकारिता पुरस्कार गत वर्षबाट मात्र प्रदान गर्न थालिएको हो ।"
देशभक्त सेमिफाइनलमा,भैरहवा (कास) नवलपरासीको देशभक्त फुटबल क्लब मगरमुढा बुधबार १९ औं संस्करणको लिस्नु कप नकआउट फुटबल प्रतियोगिताको सेमिफाइनल पुगेको छ । कोटिहवास्थित पशुपति माविको मैदानमा देशभक्तले भरतपुर फुटबल क्लब नारायणगढलाई २० ले हरायो । देशभक्तका विक्रमसिंह ठकुरी र कृपा चौधरीले गोल गरे । देशभक्तका सनम तामाङ म्यान अफ द म्याच भए ।
विशालको निर्णायक गोल,काठमाडौं (कास) इडेन ब्रिज एकेडेमी (ईबीए) ले प्रथम बीबीबीएचएस अन्तरस्कुल छात्र फुटबलमा बुधबार फ्युजन एकेडेमीलाई १० ले हराएको छ । विशाल आले मगरले विजयी गोल गरे । ओमले विकास थापाको गोलमा आयोजक बीबीबीएचएस बी लाई १० ले हरायो । सुजन स्याङतानको चार गोलमा त्रिकोणले ओडिसीलाई ४० ले पन्छायो । बीएमसीविरुद्ध गणेश ३२ ले विजयी भयो । पञ्चकन्या र मञ्जरी पजि विजयी चए ।
तेक्वान्दो च्याम्पियनसिप,काठमाडौं (कास) काठमाडौं अन्तर्राष्ट्रिय तेक्वान्दो च्याम्पियनसिपको तेस्रो संस्करण शुक्रबार सुरु हुँदै छ । सातदोबाटोस्थित तेक्वान्दो एकेडेमीमा हुने स्पर्धाको तयारी पूरा भएको आयोजक युनाइटेड तेक्वान्दो डोजाङले जनाएको छ । च्याम्पियनसिपमा नेपालसहित १४ राष्ट्रका ८ सय ६५ खेलाडीको सहभागिता रहनेछ ।
आर्मी र पुलिस विजयी,काठमाडौं (कास) त्रिभुवन आर्मी र नेपाल पुलिस क्लब बुधबार प्रथम प्रकाश दाहाल स्मृति कप राष्ट्रिय भलिबलमा विजयी भएका छन् । ढोरपाटनको कोर्टमा आर्मीले एपीएफ र पुलिसले आयोजक प्रगतिशील युवा नेपाललाई समान ३१ को सेटमा हराए ।
"फ्रान्स, इंग्ल्यान्ड र पोर्चुगलको सहज जित","पेरिसमा विश्व च्याम्पियन फ्रान्सले फिफा वरीयतामा १ सय ३६ औं स्थानको एन्डोरालाई ३० पराजित गर्न धेरै मिहिनेत गर्नुपरेन । यो स्टेड डी फ्रान्समा घरेलु टोलीका लागि सय खेल थियो । एन्टोइन ग्रिजमनले लगातार दोस्रो खेलमा पेनाल्टी खेर फाले पनि किंग्स्ले कोम्यानले १८ औं मिनेटमा अग्रता दिलाए । क्लेमेन्ट लेंगलेटले राष्ट्रिय टोलीका लागि पहिलो गोल गरे । त्यस्तै विसाम बेन याडरले गोल थपेर ३ अंक निश्चित गरे । यो वास्तवमै पीडादायी रह्यो । मैले आफ्नो कामलाई निरन्तरता दिइराख्नुपर्छ । तपाई हरेक समयमा उत्कृष्ट खेल प्रस्तुत गरिराख्न सक्नुहुन्न, ग्रिजमनले भने । कोम्यानले शनिबार अल्बानियाविरुद्धको खेलमा पनि दुई गोल गरेका थिए । यो साता निकै सानदार रह्यो, व्यक्तिगत र सामूहिक रूपमा हामीले उत्कृष्ट खेल्यौं, कोम्यानले टीएफ वानसँग भने । सेङ्क टोसुनको दुई गोलको सहयोगमा टर्कीले माल्दोभालाई ४० ले पराजित गर्यो । अल्बानियासँग ४२ ले पराजित भएपछि आइसल्यान्डले भने शीर्ष दुईभित्र रहिरहने अवसर गुमाएको छ । यो नतिजाले आइसल्यान्ड तेस्रो स्थानमा ३ अंकले पछाडि परेको छ । समान १५ अंक भए पनि टर्की शीर्ष र फ्रान्स दोस्रो स्थानमा छन् ।"
मार्टिनेजको ह्याट्रिक,ब्राजिलको हारअर्कोतर्फ कोपा अमेरिकाको फाइनलमा बेहोरेको हारको बदला लिँदै पेरुले पाँचपल्टको विश्वकप विजेता ब्राजिलमाथि १० को जित दर्ता गरेको छ । ब्राजिलविरुद्ध कठिन जितका लागि अर्जेन्टिनी मूलका डिफेन्डर लुइस अब्राहमको हेड गोल पर्याप्त भयो । गत जुलाईमा रियो द जेनेरियोमा खेलिएको कोपा अमेरिका फाइनलमा ब्राजिलले पेरुलाई ३१ गोलले पराजित गरेको थियो । लस एन्जल्स मेमोरियल रंगशालामा ३२ हजारभन्दा बढी समर्थकमाझ ब्राजिल पराजित हुनपुग्यो । ब्राजिलले १७ खेलपछि पहिलोपल्ट हार बेहोरेको हो । गत वर्ष अमेरिकालाई हराएयता ब्राजित अपराजित थियो । शुक्रबार कोलम्बियासँग २२ को बराबरीमा सकिएको खेलमा चोटबाट फर्किएका पीएसजीका स्ट्राइकर नेयमरलाई सुरुआती सेटमा नराखेकोमा ब्राजिली प्रशिक्षक टिटेको आलोचना भएको छ । भर्खरै चोटमुक्त आफ्ना मुख्य खेलाडीलाई प्रशिक्षक टिटेले लगातार दुई खेलमा सुरुआती सेटमा राख्नु उचित ठानेनन् । उनलाई ६३ औं मिनेटमा लिभरपुल स्ट्राइकर रोबर्टो फिर्मिनोको स्थानमा मैदान प्रवेश गराइएको थियो । नेयमरले ब्राजिलको आक्रमणलाई गति दिने प्रयास गरेका थिए ।
अस्ट्रेलियालाई जितको भोक,"सन् १९३० मा ब्रेडम्यानले एकै शृंखलामा ९ सय ७४ रन बनाएका थिए । यो कीर्तिमान अहिलेसम्म कायम छ । अस्ट्रेलियाले यस शृंखलामा प्राप्त सफलता पछाडि पेस आक्रमणको पनि प्रमुख भूमिका रह्यो । जोस हेजलउड र विश्व नम्बर एक बलर प्याट कमिन्सले एकापसमा ४२ विकेट लिइसकेका छन् । अस्ट्रेलियाका प्रशिक्षक जस्टिन ल्याङ्गरले स्मिथ र कमिन्सको प्रदर्शनप्रेरित भएर अरू खेलाडीलाई पनि अन्तिम टेस्टमा राम्रो प्रदर्शन गर्न अनुरोध गरेका छन् । उनले टिममा अरू खेलाडीमा अनुभव कमी रहेको माने । अनुभवले मात्र सबथोक हुन्न । अनुभव त खेलाडीले बटुल्ने हो । स्मिथका रूपमा हामीसँग विश्वस्तरीय ब्याट्सम्यान रहेको छ, ल्याङ्गरले भनेका छन्, नयाँ र युवा खेलाडीले पनि राम्रो गर्ने हो भने त्यहीअनुसार प्रदर्शन गर्न सक्नुपर्छ । मलाई के पनि पूरा विश्वास छ भने आउने दिनमा कुनै न कुनै बेला हाम्रा अरू खेलाडीले पनि उत्तिकै राम्रो प्रदर्शन गर्नेछन् । अर्कोतर्फ ५० ओभरको विश्वकप जितेको इंग्ल्यान्डसामु सिजनको सुखद बिदाइ गर्ने हो भने यस टेस्टमा राम्रो गर्नुपर्ने बाध्यता हुनेछ । यसका लागि कप्तान जो रुटले निर्णायक भूमिका खेल्नु सक्नुपर्ने हुनेछ । यस शृंखलामा इंग्ल्यान्डको कमजोर प्रदर्शनका कारण योर्कसायर खेलाडीको कप्तानी गर्ने क्षमतामो प्रश्न उठ्न थालेको छ । तर प्रशिक्षक ट्रेभर बेलिसले भने रुटमाथि इंग्ल्यान्ड क्रिकेटको पूरा विश्वास रहेको बताएका छन् । रुटको नेतृत्वमा कुनै शंका छैन, उनले भनेका छन् ।"

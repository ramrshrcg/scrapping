शीर्षक,विवरण
७० हजारलाई डेंगु,डा शाहका अनुसार डेंगुको १० प्रतिशत केस मात्र लाक्षणिक हुन्छ । बाँकी ९० प्रतिशत सामान्य ज्वरोका बिरामी मात्र हुन्छन् । ईडीसीडीले डेंगु रोग निदानका लागि र्यापिड डाइग्नोस्टिक किट (आरडीटी) को सट्टा रगतमा ह्वाइट ब्लड सेल तथा प्लेटेलेट गणना र हेमाटोक्रिट परीक्षण गरी रोग निदान र व्यवस्थापन गराउन अनुरोध गरेको छ । ईडीसीडीका किटजन्य रोग नियन्त्रण शाखा प्रमुख शाहका अनुसार आरडीटी किटको विभिन्न जिल्लाबाट अत्यधिक माग भइरहेको अवस्थामा हाल स्वास्थ्य सेवा विभागबाट आरडीटी किटको सट्टा बिरामीहरूको रगत परीक्षण गरी रोग निदान गर्न भनिएको छ । आरडीटी किटको प्रयोगले डेंगु पोजेटिभ वा नेगेटिभ देखिए पनि उपचारको प्रोटोकलमा कुनै फरक नपर्नेसमेत डा शाह बताउँछन् ।
नारामा मात्रै निरक्षरता,"कक्षा १२ तर्फ संस्थागत विद्यालयमा एसओएस हर्मन माइनर मावि कास्कीले प्रथम स्थान हासिल गरेको छ । नेपाल प्रहरी मावि काभ्रे द्वितीय र सेन्ट जेभिएर्स कलेज, माइतीघर काठमाडौं तृतीय भएका छन् । कक्षा १० मा निजीतर्फ रिलायन्स इन्टरनेसनल एकेडेमी, कपन काठमाडौं प्रथम, नेपाल प्रहरी मावि काभ्रे द्वितीय र भ्याली भ्यु इङ्लिस स्कुल बानेश्वर काठमाडौं तृतीयसहित पुरस्कृत हुने भएका हुन् । उच्चशिक्षातर्फ त्रिभुवन विश्वविद्यालयअन्तर्गतको पुल्चोक क्याम्पस ललितपुरले उत्कृष्टको पुरस्कार पाउने भएको छ । सामुदायिकतर्फ त्रिविकै जेएस मुरारक बहुमुखी क्याम्पस सिरहा र निजीमा बर्नहार्ट कलेज काठमाडौंलाई पुरस्कृत गर्न लागिएको हो ।"
मुटुमाथि झन्डा,"सरकारले संविधान दिवसका कार्यक्रममा आफ्ना कर्मचारीलाई अनिवार्य उपस्थित होऊ भन्नुलाई अन्यथा भन्न नमिल्ने पूर्वगृहसचिव गोविन्द कुसुमले बताए । तर निजी क्षेत्र, गैरसरकारी क्षेत्र, सामुदायिक तथा निजी स्कुलका विद्यार्थीलगायतलाई सहभागी हुन उर्दी लगाउनुलाई भने लोकतन्त्रमा उपयुक्त मान्न नसकिने उनको टिप्पणी छ । गृह मन्त्रालयका सहसचिव रामप्रसाद आचार्यले भने संविधान दिवसलाई राष्ट्रिय उत्सवका रूपमा मनाउन निजी क्षेत्रसहित सबैलाई आह्वान गरिएको बताए । मुलुकभरका स्थानीय तह, निजी क्षेत्र, गैरसरकारी संघसंस्थाबाट राष्ट्रिय झन्डा अंकित टिसर्ट लगाएर कार्यक्रममा सहभागी हुन आह्वान गरिएको उनले प्रस्ट्याए । सवारीसाधनमा झन्डा फहराउनसमेत भनिएको उनले बताए । सरकारी कर्मचारीलाई अनिवार्य उपस्थित हुन सूचित गरिएको छ, उनले कान्तिपुरसित भने, तर अरूलाई यसमा अनिवार्य गरिएको छैन । संविधान दिवसलाई झन्डामय बनाउन सबैलाई झन्डासहित सहभागी हुन आह्वान गरिएको उनले जानकारी दिए ।"
बीआरआई कार्ययोजना तय हुने,"यसैगरी, गल्छीरसुवागढीकेरुङ ४ सय केभी ट्रान्समिसन लाइन, ७६२ मेगावाटको तमोर जलविद्युत् आयोजना, ४६२ मेगावाटको फुकोट कर्णाली जलविद्युत् आयोजना, केरुङकाठमाडौं रेल, मदन भण्डारी टेक्निकल इन्स्टिच्युटजस्ता परियोजना पनि बीआरआई सहयोगअन्तर्गत नेपालले छनोट गरेका बृहत् कार्यक्रम हुन् । तर यी योजना पनि दोहोरो प्राथमिकतामा पर्नुपर्छ, परराष्ट्रमन्त्री ज्ञवाली भन्छन्, दोहोरो रूपमा भिजिबल परियोजना भएपछि मात्रै कार्यादेश तय हुन सक्छ ।"
संघलाई टेर्दैनन् स्थानीय तह,"गाउँपालिका महासंघ अध्यक्ष श्रेष्ठले मन्त्रालयबाट भ्रमण स्वीकृत नभएपछि आफू अनुमतिबिनै चीन जानुपरेको बताए । स्थानीय तहका प्रमुखलाई मात्रै सरकारी राहदानी दिने व्यवस्थामा संशोधन गरी वडाध्यक्षसम्मलाई उक्त सुविधा दिनुपर्ने उनको भनाइ छ ।यसका लागि आफूहरूले संघीय सरकारका प्रतिनिधिलाई भेटेर आग्रह गरिसकेको तथा आवश्यक परे नगरपालिका र गाउँपालिका संघले दबाबका लागि अभियान चलाउने श्रेष्ठले बताए । कर्मचारी समायोजन, नयाँ कानुन निर्माण, स्थानीय तहसँगको समन्वयलगायत विषयमा संघीय सरकारले एकतर्फी निर्णय लिएका कारण विवाद उत्पन्न भएको उनको आरोप छ ।"
४ हजार कर्मचारी जिम्मेवारीविहीन,"प्रशासन सेवाअन्तर्गत नै २ हजार ४ सय २० कर्मचारी फाजिलमा छन् । विविध सेवाका ५ सय २८ कर्मचारी जिम्मेवारीविहीन छन् । नेपाल स्वास्थ्य सेवाकम्युनिटी नर्सिङ, पब्लिक हेल्थअन्तर्गत कार्यालय सहयोगीदेखि ९ तहसम्मका ७ सय १६ जना फाजिलमा छन् । स्वास्थ्यतर्फ ११ औं तहका १० अधिकृत अझै फाजिलमा छन् । संघ, प्रदेश र स्थानीय तहमा करिब ३२ हजार निजामती कर्मचारी दरबन्दी खाली रहेको संघीय मामिला तथा सामान्य प्रशासन मन्त्रालयको तथ्यांकमा उल्लेख छ । तर फाजिल कर्मचारीलाई सरकारले काममा खटाउन सकेको छैन ।संघीय मामिला मन्त्रालयका प्रवक्ता भूपाल बरालले फाजिलमा रहेका कर्मचारी व्यवस्थापन हुने क्रममा रहेको बताए । फाजिलमा भएका कर्मचारीलाई योग्यता, क्षमता र अनुभवका आधारमा संघ, प्रदेश र स्थानीय तहमा पठाउने गरी काम भइरहेको छ, प्रवक्ता बरालले भने, विगतमा आवश्यक देखिएका कार्यालय अहिले विघटन भइसकेका कारण संघ, प्रदेश र स्थानीय तहमा दरबन्दी मिलानमा केही समस्या छ ।"
कर्मचारी परिवारले सुराकी भत्ता नपाउने,"सुराकी पुरस्कारमा सीमा विधेयकमा कर्मचारी र प्रहरीका परिवारबाहेकलाई सुराकीबापत दिइँदै आएको पुरस्कार रकममा पनि सीमा निर्धारण गरिएको छ । प्रचलित ऐनको दफा २९ को उपदफा (१) मा बिगोबमोजिम संकलन भएको रकमको १५ प्रतिशत वा १५ लाखमध्ये जुन घटी हुन्छ, सोही उपलब्ध गराउने उल्लेख छ । प्रतिनिधिसभामा पेस गरिएको विधेयकमा सुराकीलाई असुल भएको बिगोअन्तर्गत सुन, चाँदी र जवाहरातको हकमा १० प्रतिशत वा ५० लाख रुपैयाँमध्ये जुन घटी हुन्छ, सोही रकम उपलब्ध गराउने व्यवस्था छ । अन्य मालवस्तुको हकमा २० प्रतिशत वा २५ लाखमध्ये जुन घटी हुन्छ, त्यही उपलब्ध गराउने प्रस्ताव गरिएको छ । राजस्व अनुसन्धान विभागका महानिर्देशक दीर्घराज मैनालीले नयाँ विधेयकमा राजस्व चुहावटलाई कम गर्ने नयाँ प्रावधानहरू राखिएको बताए । बरामद भएको मालवस्तु लिलामबाट आएको रकममा व्यवसायीले ब्याज पाउने व्यवस्था गरिएको उनले जानकारी दिए । यो व्यवसायीको हितमा गरिएको व्यवस्था हो, उनले भने ।"
मातृभाषाले विद्यार्थी खुसी,"सिकाइ उपलब्धिमा राम्रो भएकाले गाउँपालिकाले उत्कृष्ट पाँचमा यस विद्यालयलाई छनोट गरी ५० हजार रुपैयाँको पुरस्कार दिएको प्रधानाध्यापक आचार्यले बताए । गाउँपालिका अध्यक्ष सन्तोषकुमार थापामगरले मगर समुदायको बसोबास रहेको स्थानमा आफ्नै मातृभाषामा पढ्न पाउँदा विद्यार्थीमा नियमितता भएको बताए । नजिकको जाउपोखरा आधारभूत विद्यालयमा पनि यस वर्षदेखि कक्षा १ मा मातृभाषामा पढाउन सुरु गरिएको छ । मगर समुदायका बालबालिकाले आफ्नो मातृभाषामा पढ्न पाउँदा भाषाको गुणस्तरमा वृद्धि हुन्छ, उनले भने, शिक्षाको स्रोत उपलब्धि पनि बढ्ने र आफ्नै भाषामा पढ्न पाउँदा नियमित उपस्थिति हुने गरेको पाइएको छ । गाउँपालिकाले विशेष अनुदानका रूपमा मातृभाषामा पढाइ हुने विद्यालयका विद्यार्थीलाई नगदका साथै झोला, स्टेसनरी, कापी, किताब वितरण गर्दै आएको छ । बगनासकाली गाउँपालिका४, खानीछापको हिमालय प्रावि महछापमा पनि कक्षा १ मा मातृभाषा मगर भाषामा पढाइ सुरु भएको छ ।"
स्याउ ढुवानीमा अनुदान,"जुकोटमा दुई सयभन्दा बढी परिवारले स्याउ खेती गरेका छन् । तर, बजार नपाउँदा उनीहरूले अपेक्षित फाइदा उठाउन सकेका छैनन् । गाउँपालिकाले पनि परीक्षणका लागि एकै वर्षमा फल्ने स्याउको बिरुवा दिएको थियो । ती बिरुवामा योपल्ट फल लटरम्म छन् । बजारसम्म स्याउ पुयाउनका लागि कृषि ज्ञान केन्द्रसँग समन्वय गरिरहेको गाउँपालिकाका अध्यक्ष चिरञ्जीवी शाहीले बताए । त्यति सजिलै हुन सके किसानले फाइदा पाउँछन्, उनले भने, ढुवानीमा अनुदानको सुविधाले थोरै भए पनि राहत मिल्छ । पाण्डुसेन, घोडाकोट, जुकोट, जगन्नाथ, कोटिलालगायतका ठाउँमा यो वर्ष उत्पादन राम्रो छ । हाँगा नै भाँच्चिने गरी फल लागेको छ, जुकोटका उमेशजंग शाहीले भने, बेस्सरी फलेका बेला स्याउले राम्रो बजार पाउन सक्यो भने यहाँका किसानको जीवनस्तर चाँडै माथि उठ्ने थियो । प्रतिदाना एक रुपैयाँमा बेच्नुपर्दा किसान मर्कामा परेको उनले बताए । बाजुरा खाद्यान्न संकट हुने जिल्ला हो ।"
संविधानप्रदत्त अधिकार कार्यान्वयन माग,"सम्मेलनले महिला कानुन व्यवसायीको वृत्ति विकास हुने, हालका कानुनमा भएका कमीकमजोरी र त्रुटि सच्याउने र कानुन बनाउँदा सुझाव राय बन्ने अपेक्षा गरिएको छ । मानव अधिकार र लैंगिक हिंसासँग जोडिएको सम्मेलनमा नेपाल बार एसोसिएसनले संवैधानिक सर्वोच्चता विधिको शासन, मानवअधिकार र सक्षम न्यायपालिका, प्रेस स्वतन्त्रता व्यावसायिक हकहित संरक्षण र प्रवर्द्धनसँगै जोडेर महिलामा हुने लैंगिक हिंसा, समानता, अविभेद र सशक्तीकरणलाई सम्मेलनले आफ्नो मुख्य एजेन्डा बनाएको थियो ।"
प्रदेश २ को राजधानीबारे चर्काचर्की,"छुट्टै प्रस्ताव पेस गरेका सत्तासीन समाजवादी पार्टीका सांसद सिंगासन साह कलवारले मधेस आन्दोलनमा ठूलो भूमिका रहेकाले वीरगन्जलाई राजधानी बनाउनुपर्ने माग गरे । उनको प्रस्तावमा सांसद प्रह्लाद गिरी, करिमा बेगम, जनत अन्सारी र भीमा यादवले समर्थन गरे । कांग्रेस सांसद राजेश्वरप्रसाद साहले पनि वीरगन्ज राजधानी हुनुपर्ने प्रस्ताव गरे । उनलाई कांग्रेसकै सांसद शंकर चौधरीले समर्थन जनाए । सत्तासीन दल समाजवादी पार्टी र राजपाको संयुक्त प्रस्तावमा पनि बैठकमा छलफल भएको छ । प्रदेश राजधानी धनुषामहोत्तरी हुनुपर्ने उनीहरूको प्रस्तावमा छ । उक्त प्रस्तावमा सञ्चमाया मोक्तान र सुरिता साहले समर्थन जनाए ।"
उपप्रमुख अधिकार प्रयोगबाट वञ्चित,"न्यायिक, योजना र राजस्व संकलन समितिको संयोजकबाहेक अन्य विषयमा संयोजकत्व गर्ने अधिकार दिएका छैनन्, उनले भनिन्, कानुनले दिएको अधिकारअनुसार काम गर्न पाउनुपर्छ भन्ने हाम्रो माग हो, तर अहिलेसम्म सुनुवाइ भएको छैन । अधिकांश स्थानीय तहमा उपप्रमुख महिला भएको कारण प्रमुखको पुरुषवादी सोच र हेपाहा प्रवृत्ति देखिने गरेको उनीहरूको भनाइ छ । उपप्रमुखको अधिकारक्षेत्रभित्र पर्ने काम गर्नको लागिमेत प्रमुखसँग स्वीकृति लिनुपर्ने बाध्यता रहेको बोहोराले बताइन् । संघसंस्थासम्बन्धी समन्वय गर्ने अधिकार उपप्रमुखको रहे पनि संघसंस्थाहरूले प्रमुखसँगै भेट्ने गरेका उनको भनाइ छ । अधिकारमाथिको हस्तक्षेप पुरुषवादी सोचको कारणमात्र होइन । कुमाख गाउँपालिका उपप्रमुखमा पुरुष भए पनि उनले असजिलो महसुस गरेका छन् । उपप्रमुख डिल्लीराज जैसीले पाएका अधिकारअनुसार न्यायिक सम्पादन कार्यमा कठिनाइ भएको बताए ।"
जय बागेश्वरीमा भेटियो अर्को मन्दिर,पाशुपात क्षेत्रका प्राचीन मन्दिरमध्येमा पर्छ यो । यसको निर्माण कलिगत सम्वत् ३२३२ देखि बनाउन सुरु गरेर ३२७३ मा सम्पन्न गरिएको देवमाला वंशावलीमा उल्लेख छ । लिच्छविकालीन राजा मन्दिर १९९० सालको भुइँचालोमा भत्किएको थियो । त्यति बेला पनि माटोबाटै बनाइएको थियो । त्यसअघि राजा प्रताप मल्लले विसं १७०६ मा पनि यसको जीर्णोद्वार गरेका थिए । उनले नारायणस्तोत्र पनि कुदाउन लगाएका थिए ।
गर्भवती शिक्षिकालाई बिदा नदिंदा,"विद्यालयका एक शिक्षकका अनुसार प्रधानाध्यापकलाई बिदा दिनुहुन्न भन्ने सल्लाह दिनेमा सहायक प्रधानाध्यापक महेश अधिकारीसमेत थिए । तर उनले शिक्षिका लताको शिक्षण कार्यतालिकाका विषय बाहेकमा कुराकानी नगरेको र दबाब पनि नदिएको प्रतिक्रिया दिए । उहाँको रुटिन (शिक्षण तालिका) का बारेमा कुरा भएको हो, बिदालगायत विषयमा यातना दिएको होइन, उनले भने, हेडसरले काम गरिरहनुभएको थियो, त्यसमा केही सल्लाह र परामर्श भएको हो, दबाबका रूपमा होइन । स्पष्टीकरण बुझाएको करिब दुई महिनासम्म उनले विद्यालय गएर पढाइन् । नियमित स्वास्थ्य परीक्षण क्रममा चिकित्सकले घरमा आराम गर्न सल्लाह दिइरहेका हुन्थे । तर भदौ १ गते मात्रै प्रधानाध्यापक केसीले महिला आयोगमा चिठी लेखेर शिक्षिका लताको बिदा स्वीकृत गरिएको पत्र पठाए । त्यसको पर्सिपल्ट शिक्षिकाले थाहा पाइन्, जुन निकै ढिला भइसकेको थियो । त्यही दिन विद्यालयमा हाजिर भएर बिदाको तर्खर गर्दागर्दै अचानक स्वास्थ्यमा समस्या आएपछि थापाथलीस्थित प्रसूतिगृहमा भर्ना भइन् । त्यही दिन अपरेसनबाट निकालिएको शिशुको निधन भयो । एउटा प्रधानाध्यापकको गलत क्रियाकलापका कारण हामीले ठूलो क्षति ब्यहोर्नुपर्यो, लताका पतिले भने, यस्ता गैरजिम्मेवार अनि गैरकानुनी र प्रवृत्तिलाई निरुत्साहित गर्न पनि म कानुनी उपचारको बाटोमा जान्छु ।"
मध्यपुर थिमिको बजेटमा अझै अन्योल,"जनप्रतिनिधिको आपसी विवाद टुंग्याउन संस्थागत (पार्टीगत) प्रयास भइरहेको एक जनप्रतिनिधिले बताए । नगरप्रमुख मदनसुन्दर श्रेष्ठ खानेपानी तथा स्वच्छतासम्बन्धी कार्यक्रमका लागि नेदरल्यान्ड गएका छन् । उपप्रमुख अञ्जनादेवी मधिकर्मीले भने नगरप्रमुख आउनेबित्तिकै बन्दसत्र सुरु हुने बताइन् । बजेट बन्ने कार्य भइरहेको छ, मेयर आउनेबित्तिकै बन्दसत्र सुरु हुन्छ, उनले भनिन् । निर्वाचित जनप्रतिनिधिले स्थानीयको समस्या समाधानतर्फ नलागी संस्थागत स्वार्थमा लागेर विवाद उब्जाइरहेको स्थानीय बासिन्दाको आरोप छ । स्थानीय तहमा पार्टीगत स्वार्थको काम भएको छ, स्थानीय राजकिशोर खड्काले भने, पार्टीगत भागबन्डा नमिल्दा झगडा निम्तिएको हो । राजनीतिक स्वार्थभन्दा माथि उठेर काम गर्नुपर्ने जनप्रतिनिधि एकअर्काको आरोप प्रत्यारोपमा व्यस्त भएको उनको भनाइ छ ।"
नख्खु खोलाको बहाव फर्काइँदै,"ललितपुर महानगरपालिका१३ का वडाध्यक्ष गणेश केसीले यी विषयलाई वाग्मती सभ्यता एकीकृत विकास समितिले गम्भीर रूपमा लिने विश्वास आफ्नो रहेको प्रतिक्रिया दिए । त्यति बेला गुन्डा प्रयोग गरेर जबरजस्ती व्यक्तिको जग्गामा बाटो खोलिएको थियो, उनले भने, हालको खोला फर्काएपछि जग्गामा परिणत हुन्छ । अनि खोलासँगैको बाटो पनि व्यक्तिले भोगचलन गर्न आए के हुन्छ ? एकीकृत वाग्मती समितिका सूचना अधिकारी प्रभात श्रेष्ठले कतिपयको हालको बाटो २०२१ को नापीनक्साअनुसार बनाउन लागेको करिडोरमै पर्ने बताए । यसबारे अहिलेसम्म कसैले उजुरी दिएको छैन, उनले भने, करिडोर निर्माणले कोही सुकुम्बासी हुने स्थिति बनेमा क्षतिपूर्ति दिलाउन बोर्ड बैठकमा प्रस्ताव लान सकिन्छ । उनले सबै काम वडाध्यक्ष र नगरपालिकासँग समन्वय गरेर अगाडि बढेको बताए । यसमा विवाद गरिराख्नु आवश्यक छैन, उनले भने ।"
एसिड कारोबार नियमन गर,"एसिडजस्तो घातक रसायनको खुला बिक्री र फितलो अनुगमन पनि यस्ता घटनाहरूको बढोत्तरीमा जिम्मेवार देखिन्छ । अधिकांश एसिड प्रहारका घटनामा पीडकहरूले रसायनिक पदार्थ बिक्री गर्ने पसल, ब्याट्री मर्मत वा सुनचाँदी पसल आदिबाट सजिलै एसिड खरिद गर्ने गरेको देखिन्छ । घातक रसायन एसिडको सुलभ बिक्री, कमजोर नियमनले पनि प्रतिशोध साध्नेका निम्ति एसिड सजिलो माध्यम बनिरहेको छ । बलियो कानुन बनाएर घातक रसायनहरूको बिक्री वितरणमा कडाइ गर्न र बलियो नियमनको व्यवस्था गर्न सकेको खण्डमा पनि यस्ता घटनाहरूको बढोत्तरीमा कमी आउन सक्ने देखिन्छ ।"
'डिजिटल नेपाल' मा लाइसेन्स,"प्रधानमन्त्री केपी ओली अचेल भन्ने गर्छन् नेपाल अब डिजिटल नेपाल हो, हरेक काम छिटोछरितो र पेपरलेस हुन्छ तर व्यवहारमा लागू रहेनछ भन्ने यथार्थ यो पंक्तिकारले आफ्नो लाइसेन्स नवीकरण गर्न जाँदा अनुभूति गर्न पायो । प्रदेश २ मा जन्मेहुर्केको म हाल प्रदेश ३ मा स्थायी रूपमा बसाइँसराइ गरिआएको छु । मैले २० वर्षअघि आफू जन्मेहुर्केको सहर वीरगन्जबाट लाइसेन्स लिएको थिएँ, जसको पाँचवर्षे म्याद सकिएकाले म नवीकरणका लागि म घरपायक काठमाडौंको सुकेधारास्थित यातायात कार्यालयमा बसाइँसराइको प्रमाणपत्र लिएर गएँ । त्यहाँ मलाई यहाँ नयाँ लाइसेन्स दिनेबाहेक अन्य अधिकार नरहेकाले एकान्तकुना यातायात कार्यालय जान भनियो । एकान्तकुनामा तपाईंको यहाँ हुँदैन, प्रदेश २ को वीरगन्ज वा प्रदेश ३ को राजधानी हेटौंडा जानुपर्छ भन्दै पन्छाइयो । मैले आफू बसाइँसराइ गरेर आइसकेकाले यहीँबाट पो काम हुनुपर्ने हो भन्दा यातायातका कर्मचारीहरू तपाईंले यो कुरा यातायातमन्त्री, मुख्यमन्त्री र प्रधानमन्त्रीकहाँ पुर्याउनोस्, अनि कुनै बाटो खोजिएला कि भन्दै टकटकिए । यो मेरो मात्रै होइन, प्रदेश परिवर्तन गरेका लाखौं नेपालीको समस्या हो । बस्ने एउटा प्रदेश, काम गर्ने अर्को प्रदेश अनि लाइसेन्स नवीकरण गर्न जानुपर्ने अर्को प्रदेश ? यो कस्तो परिपाटी हो ? सुखी नेपाली बनाउने यस्तै कामले हो ? एकातिर सरकार डिजिटल नेपाल बनाएको कुरा गर्छ, अर्कातिर जाबो एउटा लाइसेन्स नवीकरण गर्न पनि २०० किलोमिटर टाढा जानुपर्ने बाध्यता सिर्जना गरिदिन्छ ! किन नेपालको कुनै पनि यातायात कार्यालयले नेपालको कुनै पनि ठाउँका जनताको लाइसेन्स बनाउने, नवीकरण गर्ने, राजस्व बुझने काम गर्न सक्दैन ? आम सरोकारका यस्ता प्रक्रियालाई सरल र सहज बनाउन कुन ऐननियम बाधक बनेको छ, त्यसको पहिचान गरौं र सरकारी सेवा सहज बनाऔं । अनि पो जनकल्याणकारी सरकार ! गोपाल देवकोटा, गौरीघाट काठमाडौं ७"
भरतपुरमा बहुउद्देश्यीय पार्क बनाऔं,"हवाईमैदान र सेनाका ब्यारेक आम जनताका सुखसुविधा र सुरक्षाका लागि हुन् । ती अति आवश्यक छन् तर तिनको स्थान निर्धारण पनि समयोचित हुनुपर्छ । हिजो थोरै जनसंख्या भएको समयमा ती जहाँ थिए, ठीकै पनि थिए तर अब परिस्थिति फेरिएको छ । तिनको सही व्यवस्थापन हुनु जरुरी छ । तसर्थ, हालको भरतपुर विमानस्थललाई मेघौलीमा स्थानान्तरण गर्नुपर्छ र भरतपुरदेखि मेघौलीसम्मको सडकलाई ६ देखि ८ लेनसम्म स्तरोन्नति गर्नुपर्छ । यस कार्यले चितवनको उन्नति र प्रगतिमा एकैचोटि छलाङ मार्नेछ र समग्र जिल्लाको कायापलट गर्नेछ । नेपाली सेनालाई अहिले उपयुक्त थलो रामनगर आसपासको क्षेत्र हुन सक्छ । विमानस्थल र ब्यारेकलाई स्थानान्तरण गरेपछि खाली हुने स्थानको सुव्यवस्थित सञ्चालनका लागि बृहत् गुरुयोजना तयार गर्नुपर्छ । भरतपुर सहरका सबै उमेर समूहका मानिसले आवश्यकताअनुसारका शारीरिक अभ्यास र बौद्धिक विकास गर्ने वातावरण निर्माणका लागि यहाँ एउटा बृहत् सम्मेलन केन्द्र वा मेगा सिटी हल, एउटा भव्य आधुनिक रंगशाला, सार्वजनिक पुस्तकालयलगायत सबै उमेर समूहका लागि उपयुक्त हुने खालको बृहताकार बहुउद्देश्यीय पब्लिक पार्क बनाउनु राम्रो हुन्छ । हरिहर खनाल, भरतपुर क १२१५, चितवन"
राष्ट्रगानको अपमान,"आउँदो असोज ३ देखि सिनेमा हलमा फिल्म सुरु हुनुअघि र पशुपति मन्दिर परिसरमा साँझको आरतीअघि राष्ट्रगान बजाउनैपर्ने सरकारी निर्णयले सर्वत्र तरंग ल्याइदिएको छ । सिनेमा हलमा राष्ट्रगान बजाउने परिपाटी पञ्चायतकालमै अव्यावहारिक सिद्ध भएको हो । यही नियम भारतमा लगाउन खोजिँदा अदालतले रोक लगाइदिएको छ । यस्तो पृष्ठभूमि हुँदाहुँदै सरकारले कुन उद्देश्यका लागि सिनेमा हलमा राष्ट्रगान बजाउनुपर्ने निर्णय गरेको हो, बुझिनसक्नु छ । असोज ३ पछिका गतिविधि नहेरी सरकारको यो निर्णयलाई अन्यथा भन्न नमिल्ला । पशुपति मन्दिरमा हरेक साँझ आरतीअघि बजाउने कुरा, राष्ट्रगानको यो जति अवमूल्यन हुने थलो कुन होला ? जहाँ शव जलिरहेका हुन्छन् र मलामी झोक्राइरहेका हुन्छन्, जहाँ मृत्युवरण गर्न लागेका बिरामी अन्तिम सास पर्खिरहेका हुन्छन् र तिनका आफन्त भावविह्वल भएर टोलाइरहेका हुन्छन्, जहाँ विदेशी पर्यटकहरू आफ्नै सुरमा हिँडिरहेका हुन्छन्, यस्तो ठाउँमा बज्ने राष्ट्रगानप्रति कसले सम्मान प्रकट गर्ला ? कसले राष्ट्रगानको सम्मान गर्यो भन्ने र कसले गरेन भन्ने ? बुद्धिमत्तापूर्ण निर्णय होइन यो । महेशप्रसाद ढुंगाना, नयाँबानेश्वर, काठमाडौंराष्ट्रगान भनेको देशविशेषको राष्ट्रिय पहिचान हो । त्यसैले हामीले यसको महत्त्व बुझ्नुपर्छ । पाइलैपिच्छे गाउनेबजाउने नियम बाँध्दैमा यसको सम्मान हुने होइन । राष्ट्रगान जहाँसुकै अनिवार्य गराउँदैमा राष्ट्रियताको अभिवृद्धि हुन्छ भनी सोच्नु मूर्खता हो । हृदयदेखि पो राष्ट्रियताको भावना जागृत हुनुपर्यो । कसैलाई दबाब दिएर गराएको कामले अर्थ राख्दैन । पुरुषोत्तम घिमिरे, जोरपाटी, काठमाडौं"
धर्म परिवर्तनको मुद्दा,"जेजस्तो कारणले भए पनि धर्म परिवर्तनबाट नेपालमा हिजो गैरहिन्दुहरू हिन्दु हुन पुगे जस्तै आज नेपालमा इसाई आस्थाको सम्प्रदाय हुर्किसकेको छ, त्यसैले त्यस सम्प्रदायलाई बिनापूर्वाग्रह धर्मनिरपेक्षताको सिद्धान्तका आधारमा राज्यले न्याय दिन सक्नुपर्छ नै तर नेपालमा धर्म परिवर्तनको राजनीति यत्तिमै सीमित रहने छाँट छैन । जबसम्म नेपालको राज्यले एउटा धर्मलाई विशेषाधिकार दिएर अरूलाई दमन गर्न खोज्नेछ, हिन्दु धर्मलाई दलित र महिलामैत्री बनाउन व्यवहारमै लाग्नुको साटो हिन्दु गुरुहरू दलित र महिलाविरोधी कुरा शास्त्रमा छैन जस्ता मितिस्खलित तर्कना गरिरहनेछन्, राज्य आम नागरिकलाई वैज्ञानिक चेतनातिर उत्प्रेरित गर्न लाग्नेछैन, शासकहरू विदेशीको दलाली गरेर आफ्नो भौतिक जीवनलाई भव्य बनाउन लागिरहनेछन् र भौतिकवादीहरूले आफ्नो दार्शनिक पहललाई लोकप्रिय तुल्याउन मेहनत गर्नेछैनन्, तबसम्म इसाई धार्मिकीकरण रोकिने देखिन्न किनभने पुँजीवादी समाजमा पुँजी शक्तिशाली छ र त्यो पुँजी आजको विश्वमा इसाई शासकहरूसँग सबैभन्दा बढी छ ।"
भूमि ऐन र मधेसी मनको त्रास,अहिले पनि अधिकांश मधेसी दलितसँग नागरिकता छैन तर भूमि पाउन नागरिकता अनिवार्य चाहिन्छ । सुकुम्बासीका नाममा भूमि वितरणको इतिहास हेर्दा राजनीतिक दलहरूले धेरैजसो आफ्नै कार्यकर्तालाई बाँडेको तथ्य विभिन्न अध्ययनले देखाएका छन् । अहिले फेरि भूमि ऐन पारित भएसँगै सुकुम्बासी र अव्यवस्थित बसोबासीलाई जमिन वितरण गर्ने योजना अगाडि बढाउने भनिँदै छ । यसपटक पनि मधेसको भूमि लिने तर मधेसी सुकुम्बासीले नपाउने हो कि भनी मधेसीहरूका मनमा त्रास उब्जिएको छ ।
हामी सरकारमा किन गयौं ?,"हामी कहिले रहरले त कहिले करले सरकारमा पुग्यौं तर ती रहर वा करका आधार र तर्कप्रति आमजनता सन्तुष्ट हुन सकेनन् । पटकपटकको सत्तारोहणले राप्रपा र यसको मूल नेतृत्वको चरित्रमाथि नै प्रश्नचिह्न खडा भयो । सरकारमा गएको बारे सशक्त आलोचना भयो र भइरहेको छ । यही वास्तविकतालाई दृष्टिगत गर्दै राप्रपाले विगतको अनुभवबाट पाठ सिकेर भविष्यमा सत्ताकेन्द्रित होइन, नीति र आदर्शकेन्द्रित राजनीतिक बाटो अवलम्बन गर्ने प्रण गरेको छ ।थापा राप्रपाका अध्यक्ष हुन् ।"
"शिक्षण, मानौं 'माइकल काँक्रा'",समाज बदल्ने जिम्मेवारी शिक्षककै काँधमा हुन्छ । शिक्षण पेसाको मर्यादा फर्काउन अब शिक्षक आफैं लागिपर्ने बेला आएको छ । शिक्षण पेसा हजारौँ विद्यार्थीको भविष्य निर्माणसित जोडिएको हुन्छ । शिक्षकको गुमेको साख र इज्जत फर्काउन पुरस्कारले मात्रै सक्दैन । त्यसैले पुरस्कारको पछि लाग्न छोडेर विद्यार्थीको पछि लाग्नु जरुरी देखिन्छ । विद्यार्थीको पछि लाग्ने शिक्षकले पुरस्कार खोज्दै कुद्नु आवश्यक छैन । त्यस्ता शिक्षकलाई खोज्दै कुनै दिन पुरस्कार आफैं आइपुग्नेछ । त्यसमाथि आफूले पढाएको विद्यार्थी भविष्यमा गएर ठूलो मानिस भई कुनै दिन सम्झिदियो भने एउटा शिक्षकका लागि त्योभन्दा ठूलो पुरस्कार अरू के हुन सक्छ ?
नयाँ पुस्ताका ९ नाटक,"अधिकांश नाटकमा सकारात्मक सोचतर्फ प्रेरित गर्ने खालका सन्देश समावेश रहेको आरोहणले जनाएको छ । हरेक पक्षमा नकारात्मक कुरा विकसित भइरहेको सन्दर्भमा विद्यार्थीलाई सकारात्मक सोच्न प्रेरित गर्ने खालका सन्देश दिन खोजिएको हो, आरोहणका अध्यक्ष भैरव क्षेत्रीले भने । विराटनगर महानगरपालिकाको सहकार्य रहेको महोत्सवमा भदौ २९ गतेसम्म हरेक दिन साँझ ४ बजे विभिन्न ९ विद्यालयले नाटक मञ्चन गर्ने छन् ।"
अनुष्कासँग लजाएका थिए कोहली,"पछि ४२ जना पाहुनालाई साक्षी राखेर विराटले अनुष्कालाई इटालीमा विवाह गरेका थिए । अलि लजालु स्वभावका विराट भीडभाड आफूलाई खासै मन नपर्ने बताउँछन् । विवाहपछिको हनिमुनका लागि पनि उनी दुवैलाई कसैले पनि नचिन्ने ठाउँमा जान चाहन्थे । ताकि उक्त ठाउँमा निर्बाध घुम्न, गफिन पाइयोस् । विराट स्वयंले रोजे फिनल्यान्ड । जब फिनल्यान्ड पुगेर कफी खान दुवै एक रेस्टुरेन्टमा पसे, त्यहाँ पनि एक पन्जावी भेटिए । उक्त पन्जावीलाई छलेर भित्र गई दुवै बसेका मात्रै के थिए, ऊ आएर दुवैलाई भेटेर खुसी लाग्यो भन्दै गफ गर्न आए रे । गफकै क्रममा उसले आफू पनि कोहली नै भएको बताएर अझ साखिल्लो पल्टिएको विराटले अन्तरवार्ताका क्रममा खुलाए । भने, कसैले नचिन्ने ठाउँमा जाने हाम्रो इच्छा त्यहाँ पनि पूरा भएन । आखिर कहाँ जाँदा कसैले नचिन्ला ? फोटो नखिच्ला ? एजेन्सी"
काठमाडौंमा रेलका कुरा,"रोचक के भने, अघिल्ला वर्षहरूमा गाईजात्रे प्रहसन काठमाडौं केन्द्रित हुन्थ्यो । यस पटकको गाईजात्रे प्रहसन भने सातै प्रदेश पुगेर ढिलो गरी काठमाडौं छिर्यो । गत साउन ३२ गते सुरु भएको प्रदेशप्रदेशमा गाईजात्रा प्रहसन विराटनगरदेखि सुदूरपश्चिमको धनगढी हुँदै काठमाडौं आइपुगेको हो । शक्ति विकेन्द्रित भएर सिंहदरबार गाउँगाउँ पुगेको अवस्थामा कलाकारले गर्ने व्यंग्य प्रहारको पनि विकेन्द्रीकरण गरिएको आयोजक ब्रान्डवर्थ प्रालिका कार्यकारी निर्देशक मोहन गजुरेलले बताए । शक्ति बाँडफाँटसँगै विकृति पनि प्रदेशप्रदेश पुगेको छ, उनले भने, त्यही भएर प्रदेशबाट थालेका हौं ।"
न्यौपानेको 'गुलाबी उमेर',जीवन र ध्यानको समागमबाट हृदयले जन्माउने सन्तानको नाम गुलाबी उमेर भएको लेखक अमर न्यौपानेले बताए । संसारमा महिलाले पुरुषलाई र पुरुषले महिलालाई बढी बुझ्ने भएकाले महिलासम्बन्धी पुस्तक लेखेको उनले बताए । उनले गुलाबी उमेर आँखा चिम्लिएर उमेर घटाउँदै लेखेको किताबको रूपमा लिए । पुस्तक फाइन प्रिन्टले छापेको हो ।
'सम्पदा लडाइा' सार्वजनिक,"पुस्तकमाथि समीक्षा गर्दै समालोचक ज्ञानु अधिकारीले न्यौपानेको पुस्तकले इतिहासलाई बचाइराख्न सघाउने बताए । आत्मपरक शैलीमा लेखिएको भए पनि भाव र विचार बलियो रहेको उनको दाबी थियो । सम्पदाविद् रवीन्द्र पुरी, अधिवक्ता प्रकाशमणि शर्मालगायतले मासिन लागेका सम्पदा संरक्षणको दिशामा पुस्तकले ठूलो योगदान दिने बताए । लामो समयदेखि सम्पदा संरक्षणसम्बन्धी कलम चलाउँदै आएका न्यौपाने मासिँदै गइरहेको उपत्यकाका सम्पदाको पछिल्लो अवस्थाले पुस्तक लेखनमा प्रेरणा मिलेको बताए । पुस्तक सांग्रिला प्रकाशनले छापेको हो ।"
चन्द्रयान२ असफल,पछिल्लो असफलताले भारतको अन्तरिक्ष अभियानलाई तत्कालका लागि धक्का लागेको छ । भारतीय प्रधानमन्त्री नरेन्द्र मोदीले सन् २०२२ भित्र मावनसहितको अन्तरिक्ष यान पठाउने घोषणासमेत गरिसकेका छन् । मोदीको घोषणाअनुसार नै इस्रोले गगन यान नामक मानवसहितको अन्तरिक्ष मिसनको कामसमेत अघि बढाइसकेको छ । तर चन्द्रयान२ को असफलताले गगन यानको अभियानमाथि पनि आशंका उब्जेको छ ।
नोडिल ब्रेक्जिट रोक्न अदालत गुहार्छौं,"मध्यावधि चुनाव सम्बन्धमा सोमबार पुनः मतदान कार्यक्रम छ । यसअघि सांसदहरूले नो डिल ब्रेक्जिट रोक्ने गरी एउटा विधेयक (बिल) पारित गरेका थिए । उक्त विधेयकले जोन्सनको ३१ अक्टोबर २०१९ मा बिनाकुनै सम्झौता (नो डिल) युरोपेली संघ छाड्ने योजना विफल भएको हो ।बेलायतको युनिभर्सिटी अफ नर्थह्याम्पटनमा इन्टरनेसनल बिजनेस एण्ड स्ट्रयाटेजी विषयका उपपाध्यापक डा बुद्धि पाठक ब्रेक्जिट अकाट्य रहेको बताउँदै यसले सकारात्मक तथा नकारात्मक दुवै असर पार्ने बताउँछन् । राज्य संयन्त्र र सर्वसाधारण ब्रेक्जिट चाहन्छन् । त्यसैको प्रतिनिधिका रूपमा बोरिस आएका हुन्, पाठकले भने, ब्रेक्जिटले छोटो समयका लागि बेलायती अर्थतन्त्रमा असर गर्ने देखिन्छ । बेलायतको करिब ८० प्रतिशत अर्थतन्त्र सर्भिस सेक्टर मा आ िश्रत छ । उनका अनुसार ईयूको नियम, कानुन अनुसरण नगर्दा बेलायतले भविष्यमा इनोभेसन, इन्टरप्रिनरसिप र स्टार्ट अप बिजनेसमा फ्लोरिस गर्न सक्छ ।"
विद्यार्थीले गर्छन् शिक्षकको हाजिरी,"विद्यार्थीले व्यवस्थापन समितिका पदाधिकारी र अभिभावकको समेत निगरानी गर्छन् । अभिभावक आफ्ना बालबालिकाको शिक्षाप्रति कति सचेत र उत्तरदायी छन् भन्नेबारे स्वयं विद्यार्थीले नै अभिलेख राख्छन्, प्रअ देवकोटाले भने, विद्यार्थी र विद्यालयको अभिलेखका आधारमा नियमित चासो राख्ने अभिभावकलाई पुरस्कृत गर्ने गरिएको छ । विद्यालयको शैक्षिक स्तर सुध्रिएपछि जनकल्याणमा अभिभावक र विद्यार्थीको आकर्षण बढेको छ । पछिल्लो शैक्षिक सत्रमा निजी विद्यालय छाडेर २५ जना विद्यार्थी जनकल्याणमा आएका छन् । विद्यालयमा १ सय ८३ विद्यार्थी छन् । स्थानीय अभिभावक हर्कबहादुर ओलीले शिक्षक, विद्यार्थी र अभिभावक सक्रिय हुन थालेपछि विद्यालयको पठनपाठनमा सुधार भएको बताए ।"
कारागारमा तीन बालबालिका,"पुर्पक्षका लागि कारागारमा राखिएकी पोखराकी देवीकुमारी गुप्ता पनि ३० महिनाको छोरा समनलाई साथमा लिएर बसेकी छन् । उनको श्रीमान्समेत लागूऔषध मुद्दामा कारागारमै छन् । यस्तै बुटवल घर भई पोखरामा बस्दै आएकी सोनम कहारकी १८ महिनाकी छोरी अनुष्का साथमै छिन् । लागूऔषध मुद्दामा उनीसहित उनका सासू, ससुरासमेत परेपछि छोरीलाई सँगै राख्नुपरेको हो । कहार ६ महिनाकी गर्भवतीसमेत हुन् । श्रीमान् भने भारतमा रोजगारीमा छन् । नियमले नदिए पनि घरमा बालबच्चा हेरिदिने कोही नभएपछि सँगै राख्नुपर्ने बाध्यता रहेको जेलर गणेश गौतमले बताए । उनका अनुसार थुनुवा कैदीका अरू ७ बालबालिका भने प्रारम्भिक बाल केन्द्रमा राखिएका छन् ।"
शरणार्थी बालबालिकाको पढाइ रोकिँदै,"पञ्चावतीका प्रिन्सिपल पूर्ण गुरुङले विद्यालय बन्द हुने हल्लाले विद्यार्थी र अभिभावकमा नकारात्मक असर परेको बताए । पहिलाभन्दा थोरै छौं । तर अझै बेलडाँगीमा ५ हजारभन्दा बढी शरणार्थी छौं, उनले भने, यति जनसंख्याका लागि पनि शिविरमा एउटा स्कुल आवश्यक छ । उनले शिविरभित्रको एक मात्र स्कुल बन्द गर्नुभन्दा कुनै विकल्प खोजेर निरन्तरता दिनुपर्ने बताए । पञ्चावती विद्यालयका विद्यार्थीलाई आगामी वर्षदेखि नजिकैको चुलाचुली आधारभूत विद्यालय दुम्से र ढुकुरपानी माविमा व्यवस्थापन गर्ने गरी गृहकार्य अघि बढाइएको छ ।"
हाम्रो मामिला होइन : युनिसेफ,"विश्वका १९० भन्दा बढी मुलुकमा कार्यरत युनिसेफले थुप्र्रै अफ्रिकी मुलुक, युरोपेली मुलुकमा समेत शरणार्थी बालबच्चाका हकमा शिक्षादीक्षा, पोषणलगायतका सेवा उपलब्ध गराउँदै आएको छ । पछिल्लोपटक बर्माबाट लखेटिएको रोहिंग्या समुदायका शरणार्थी बालबच्चालाई पनि युनिसेफले मानवीय साथ र सहयोग पुर्याएको छ ।"
क्यान्सर अस्पताल भवन पूरा गर्न ९ महिना म्याद,शिक्षण अस्पतालका कार्यकारी निर्देशक प्रेमकृष्ण खड्काले गौरा कन्स्ट्रक्सनका प्रोपाइटर सूर्यप्रसाद अधिकारीले निर्माण सम्पन्न गर्ने प्रतिबद्धता जनाएकाले म्याद थप र भेरिएसन स्वीकृत गरिदिन कार्यदललाई भदौ १७ गते पत्र लेखेका थिए । त्यसको अघिल्लो दिन अधिकारीले शिक्षण अस्पताललाई पत्र लेखी अब एकल रूपमा आफूले निर्माणको जिम्मा लिएर काम गर्ने बताएका थिए ।
गोली प्रहार घटना शंकास्पद,"इप्रका कोहलपुरका डीएसपी हेमबहादुर शाहीले भने पक्राउपछि भागेका न्यौपानेलाई नियन्त्रणमा लिन पछाडिबाट गोली चलाएको दाबी गरे । उनले राँझाचोक नजिकै उक्त घटना भएको बताए । नियतवश घटना गराइएको होइन, उनले भने, भागेपछि नियन्त्रणमा लिन घुँडामुनि गोली हानिएको हो । घाइतेको अहिले प्रहरीको प्रत्यक्ष निगरानीमा उपचार भइरहेको छ । राष्ट्रिय मानवअधिकार आयोगको नेपालगन्ज शाखाकी सूचना अधिकारी द्वारिकाकुमारी अधिकारीले शिक्षण अस्पताल कोहलपुरमा भेटघाट गरी घटनाबारे जानकारी लिएकी छन् ।"
सरकार असफल,"अध्यक्ष जबराले तिहारपछि पार्टीले हिन्दु संस्कृति संरक्षण अभियान सञ्चालन गर्ने निर्णय गरेको जानकारी दिए । अर्का अध्यक्ष प्रकाशचन्द्र लोहनीले विकासको कामले चर्चा पाउनुपर्नेमा भ्रष्टाचारका काण्ड चर्चामा रहेको दाबी गर्दै सरकार योजनाबद्ध ढंगले लोकतान्त्रिक पद्धतिविरुद्ध लागिरहेको आरोप लगाए । राजनीतिको उद्देश्य समाजसेवा हुनुपर्नेमा पैसा कमाउने उद्योग र व्यापार भएको छ, जनताको सुशासन र विकासको आकांक्षा निराशामा परिणत भएको छ, प्रजातान्त्रिक माध्यमबाट लोकतन्त्रलाई मास्ने काम भइरहेको छ, उनले भने । उनले जनजीविकाका सवाल कार्यान्वयनमा सरकार असफल भएको उल्लेख गर्दै करार सम्झौताका नाममा प्रशासन संयन्त्र ध्वस्त पार्न खोजिएको दाबी गरे । उनले अब लोकतन्त्र र मुलुकको साख जोगाउन प्रतिपक्षी पार्टीहरूले संयुक्त रूपमा आवाज उठाउनुपर्ने बेला आएको बताए ।"
प्राथमिकतामा प्रदेश लोकसेवा,"प्रदेशमा लोकसेवा आयोग गठन भइसकेकाले प्रदेश र स्थानीय तहको रिक्त स्थानको विज्ञापन अब प्रदेशबाटै गरिने प्रदेश ५ का आन्तरिक मामिला तथा कानुनमन्त्री कुलबहादुर केसीले प्रस्ट्याए । पहिलो चरणमा केन्द्रबाट गरियो, त्यो त्रुटिपूर्ण थियो, उनले भने, समायोजनपछि प्रदेश र स्थानीय तहको रिक्त दरबन्दीमा पदपूर्तिको संवैधानिक अधिकार प्रदेश लोकसेवा आयोगलाई छ । अब सोहीअनुसार हुन्छ ।"
लिलाम भएन निगमको बोइङ,"अर्थ विभाग निर्देशक हटाइएआर्थिक अनियमितता तथा शैक्षिक योग्यता नमिलेको लगायत विषयमा अख्तियारमा उजुरी परेपछि नेपाल वायुसेवा निगमले अर्थ विभागका कामु निर्देशक युवराज अधिकारीलाई हटाएको छ । स्रोतले उपलब्ध गराएको पत्रअनुसार निगमका कार्यकारी अध्यक्ष खरेलले बिहीबार गरेको निर्णयबाट उनलाई आन्तरिक लेखापरीक्षण विभागमा सरुवा गरिएको छ ।अख्तियारले निर्देशक अधिकारीले निगमलाई चरम आर्थिक संकटमा पुर्याएको, शैक्षिक योग्यता नमिलेको र निगमको नियमविपरीत मानविकी विषय अध्ययन गरेकी अधिकृत बिपुला बराललाई विभागअन्तर्गतको बैंक इकाई प्रमुखको जिम्मेवारी दिएकोलगायत विषयमा परेका उजुरी छानबिन गर्न संस्कृति, पर्यटन तथा नागरिक उड्डयन मन्त्रालयलाई साउन २८ गते निर्देशन दिएको थियो । सोहीअनुसार सचिव मोहनकृष्ण सापकोटाले भदौ ३ गते उपसचिव रामकृष्ण लामिछानेको नेतृत्वमा तीन सदस्यीय छानबिन कमिटी गठन गरेका थिए ।"
पेस्तोलसहित ७ पक्राउ,यसैबीच गोरखा जिल्ला अदालतले १६ किलो सुनसहित पक्राउ परेका धार्चे१ हुल्चोकस्थित यारु वगरका धनकमल गुरुङलाई पुर्पक्षका लागि थुनामा राख्न आदेश दिएको छ । साउन ९ मा धार्चे३को ओडारबाट सुन बरामद भएपछि प्रहरीले गुरुङलाई पक्राउ गरेको थियो ।
सार्वजनिक जग्गामा धमाधम घर,"नेपाली सेनाका नाममा रहेको टुँडिखेलको ५ रोपनी १५ आना २ पैसा जग्गा अतिक्रमित हुन थालेको भन्दै नेपाली सेनाले कंक्रिट पर्खाल लगाउन सुरु गरेको छ । नापी कार्यालयको सहयोगमा जग्गा घेरबार सुरु गरिएको इन्द्रदल गुल्मका गुल्मपति गणेश पन्थले जनाए । सार्वजनिक जमिन अतिक्रमणबारे स्थानीय सरकार मौन रहेको पाइयो, उनले भने, जसका कारण धेरै ठाउँमा अतिक्रमण बढिरहेको छ ।जिल्लामा सरकारी कार्यालयका नाममा ५६ कित्ता जग्गा रहेको मालपोत अधिकृत बालकृष्ण रानाले बताए । उनका अनुसार २ लाख १६ हजार ४ सय वर्गमिटर सार्वजनिक जग्गा अतिक्रमणमा परेको छ । जिल्लाभर ८ करोड १२ लाख ९० हजार ३ सय ८३ वर्गमिटर सार्वजनिक जग्गा रहेको उनले जानकारी दिए ।"
नेप्सेको सेयरमा रुचि कम,यस कारण रुचि कमनेप्सेमा सरकारको ५८ प्रतिशत सेयर नयाँ स्टक एक्सचेन्ज कम्पनीको चर्चानेप्सेको घट्दो आम्दानी
विद्युत् खरिद दर दोब्बर पार्न माग,साना विद्युत् आयोजना जोडिएको प्राधिकरणको ३३ केभीए प्रसारण लाइनमा ट्रिपिङ समस्याका कारण विद्युत् खेर जाँदा आयोजनाको आम्दानीमा १३ प्रतिशतसम्म कमी आएको प्रवर्द्धकको दाबी छ । आयोजनाले सुक्खायाममा ऊर्जाको उपलब्धता घोषणा गर्दा सोहीअनुसार ऊर्जा उत्पादन गर्न नसके १४ प्रतिशतसम्म जरिवाना तिरिरहेको अधिकारीले बताए ।
एउटै वडाबाट १५ करोडको आलु निर्यात,"यस वडामा आलु भण्डारणका लागि चिस्यान केन्द्र नहुँदा कृषक मर्कामा परेको वडाध्यक्ष वलीको भनाइ छ । आलुको पकेट क्षेत्रका रूपमा घोषणा गरिए पनि आलुको भण्डारणगृहको अभाव रहेको छ, यसले गर्दा कृषकले भण्डारण नगरी बारीबाटै आलु बिक्री गर्नुपर्ने बाध्यता छ, उनले भने । यस वर्ष मात्रै करिब १२ हजार टन आलु उत्पादन भएको कृषि ज्ञान केन्द्र सम्पर्क कार्यालयले जनाएको छ । यस वडाको करिब दुई हजार रोपनीमा आलुखेती गरिएकामा छ हजार टन आलु निर्यात भएको तथा बाँकी बीउ र स्थानीय बजारमा बिक्री भएको सम्पर्क कार्यालयले जनाएको छ । यहाँ उत्पादन भएको आलुमा विषादीको मात्रा न्यून रहेको र स्वादिष्ट हुने भएकाले वर्षे आलुको माग उच्च रहेको छ । यहाँ उत्पादन भएको आलु दाङ, नेपालगन्ज, धनगढी, चितवन, पोखरासम्म निर्यात हुँदै आएको छ । गत आर्थिक वर्षमा प्रतिकेजी १५ देखि २० रुपैयाँमा आलु बिक्री गरेका कृषकले यस वर्ष प्रतिकेजी २५ रुपैयाँसम्ममा बिक्री गरेका छन् ।"
मौरी बिमामा देखिएन उत्साह,"तीन वर्षअघि मौरीको बिमा हुने नीति आएको थियो । व्यावहारिक नदेखिएको भन्दै अघिल्लो वर्ष परिमार्जन पनि भएको पूर्वअध्यक्ष गौतमले बताए । तर, पनि किसान अनुकूल अझै नहुँदा फाटफुटबाहेक धेरै किसानहरूले बिमा नगरेको उनले बताए । बिमा गर्दा किसानले प्रिमियमको २५ प्रतिशत मात्रै तिरे पुग्छ । ७५ प्रतिशत सरकारले तिर्ने गर्छ । बिमा गर्दा किसानले एउटा घारको २५० रुपैयाँ मात्रै तिर्नुपर्छ । नेपाल मौरीपालक महासंघका पूर्वअध्यक्ष गौतमका अनुसार हाल नेपालमा १ लाख ९० हजार हाराहारी मौरीका घारहरू छन् । पाँच हजार किसानले मौरी पाल्छन् । वर्षमा २९ सय टन मह उत्पादन हुने गरेको छ । नेपालमा ६ हजार टनको हाराहारीमा मह खपत हुने गरे पनि नेपालमा उत्पादन हुने मह बिक्री हुन गाह्रो भएको उनले सुनाए । खास गरेर किसानलाई विभिन्न समस्याले ग्रस्त बनाएको छ । सरकारी प्रोत्साहन र अनुदानको अभाव छ । बजार खोज्न गाह्रो छ । विदेशबाट मह आयात हुन्छ । जुन गुणस्तरको हिसाबले नेपालको भन्दा कमजोर छ, उनले भने ।"
ज्ञान केन्द्रमा सधैं ताला,कार्यालय घेराउ जिल्लामै कृषि ज्ञान केन्द्र र पशु विज्ञ केन्द्रको कालार्यालय स्थापनाको माग गर्दै जिल्लाभरका किसान भेला भएर शुक्रबार जिल्ला समन्वय समितिको कार्यालय अगाडि धर्ना दिए । जिल्ला कृषि सञ्जाल र राष्ट्रिय कृषि समूह महासंघको अगुवाइमा भेला भएर कार्यालय स्थापनाको माग गर्दै धर्ना दिएका हुन् । धर्नापछि किसानको समूहले म्याङलुङ टुँडिखेल पुगेर कोणसभा गरेका थिए । कोणसभालाई सम्बोधन गर्दै सञ्जालका अध्यक्ष योगेन्द्र गड्तौलाले कृषि र पशु विकासका कार्यालय धनकुटा लगेर गाभिएकाले किसान सेवाबाट वञ्चित भएको बताए । आफूहरूका मागको सुनुवाइ नभए थप चरणबद्ध आन्दोलनमा उत्रने अध्यक्ष गड्तौलाले चेतावनी दिए । म्याङलुङमा रहेका कृषि र पशुका कार्यालय अर्को जिल्ला लग्दा किसानले दुःख पाएको राष्ट्रिय कृषक समूह महासंघका अध्यक्ष अविन्द्र श्रेष्ठले बताए ।
सुनसरीमा माछामासु उत्पादनमा वृद्धि,त्यसैगरी आव ०७४७५ मा राँगाको ६ हजार २७९ टन मासु उत्पादन भएको थियो भने आव ०७५७६ मा ६ हजार २८५ टन राँगाको मासु उत्पादन भएको कार्यालयले जनाएको छ । आव ०७४७५ मा बंगुरको ९९० टन मासु उत्पादन भएको थियो भने आव ०७५७६ मा एक हजार टन मासु उत्पादन भएको कार्यालयका सूचना अधिकारी श्रेष्ठले बताए ।त्यसैगरी आव ०७४७५ मा कुखुराको एक हजार ४४ टन मासु उत्पादन भएको थियो भने आर्थिक वर्ष ०७५७६ मा एक हजार १९७ टन कुखुराको मासु उत्पादन भएको कार्यालयका सूचना अधिकारी श्रेष्ठले बताए ।त्यसैगरी आव ०७४७५ मा भेंडाको १५१५ टन मासु उत्पादन भएको थियो भने आव ०७५७६ मा १५१५ टन भेंडाको मासु उत्पादन भएको कार्यालयका सूचना अधिकारी श्रेष्ठले जनाए । आव ०७४७५ मा हासको ०७८ टन मासु उत्पादन भएको थियो भने आव २०७५७६ मा तीन टन हासको मासु उत्पादन भएको कार्यालयको तथ्यांकले देखाएको छ ।
३५ वर्षपछि डीपीआर,"प्रभावित क्षेत्र बढाउन स्थानीयको मागस्थानीय सरोकारवालाहरूले आयोजनाको प्रभावित क्षेत्र थप गर्नुपर्ने माग राखेका छन् । ड्यामदेखि तलतिर रहेको क्षेत्र सुनकोसी दोभानसम्मै प्रभावित हुने र त्यस क्षेत्रका स्थानीयलाई प्रभावित क्षेत्रमा नसमेटिएको आयोजना सरोकार समितिका अध्यक्ष रमेश पौडेलले बताए ।जलाशयले विस्थापित हुने स्थानीय मात्र प्रभावित भनेर उल्लेख गरिनु हुन्न, उनले भने, यही दूधकोसी नदीबाट हजारौं वर्षदेखि जीविका गर्दै आएको ड्यामभन्दा मुनिका स्थानीयलाई पनि प्रभावित क्षेत्रमा राखी नियमअनुसारको सुविधाबाट वञ्चित गरिनु हुन्न ।"
सातामा थप २५ लाख कित्ता धितोपत्र सूचीकृत,"साताको कारोबारमा बैंकिङ, विकास बैंक, बिमा र ट्रेडिङबाहेक सबै समूहका लगानीकर्ताको सम्पत्ति घट्यो । यो साता सेयर बजारमा करिब साढे ३७ हजार कारोबारबाट १ सय ८७ कम्पनीका ७० लाख ४९ हजार ३ सय १९ कित्ता सेयर किनबेच भए । गत साता २ करोड ११ लाख ८९ हजार कित्ता सेयर किनबेच भएको थियो । यो साता नेपाल स्टक एक्सचेन्जको कारोबार कक्ष नियमित कारोबारका लागि पाँच दिन खुला रह्यो । विगतमा जस्तै यो साता पनि ऋणपत्रतर्फ संस्थागत तथा सरकारी ऋणपत्रको कारोबार भएन ।"
गौरवको योजनामा पार्छौं,त्यसपछि सन् २०१३ मा विद्युत् प्राधिकारणले अध्ययन पुनरावलोकन गरेको थियो । हाल आएर सन् २०१६ पछि सम्भाव्यता अध्ययन पूरा गरेको हो । जाइकाले सन् २०१४ मा पहिचान गरेको नेपालको १० उत्कृष्ट जलाशययुक्त जलविद्युत् आयोजनामध्ये पहिलो प्राथमिकतामा यसलाई राखिएको छ ।
गोदरेजको चाडपर्व योजना,"काठमाडौं (कास) गोदरेज अप्लाइन्सेसले चाडपर्वको अवसरमा फ्रिकपल ट्रिप टु बाली योजना ल्याएको छ । यो योजनाअन्तर्गत गोदरेजका उत्पादन खरिद गर्दा ग्राहकले नगद छुटका साथै लक्की ड्रमार्फत इन्डोनेसियाको बाली जाने अवसर प्राप्त गर्न सक्नेछन् । गोदरेजको उत्पादन रेफ्रिजिरेटर, चेस्ट फ्रिजर, वासिङ मेसिन र माइक्रोवेब ओभनको खरिद गरी लक्की ड्रमार्फत बाली जाने अवसरका साथै एसीको खरिदमा फ्री जडान गरिने प्रेस विज्ञप्तिमा भनिएको छ ।"
एभरेस्टहोटल स्नो पिक सम्झौता,"काठमाडौं (कास) एभरेस्ट बैंकले ग्राहकहरूलाई छुट र विशेष प्याकेजको व्यवस्था गर्न पोखराको होटल स्नो पिकसँग शुक्रबार सम्झौता गरेको छ । सम्झौताअनुसार ग्राहकहरूले आवास (सबै प्रकारका कोठाहरू), खाना र पेय पदार्थमा १० प्रतिशतसम्म छुट पाउने छन् । ग्राहकहरूले एभरेस्ट बैंकको एटीएम वा क्रेडिट कार्ड देखाएर उक्त छुट पाउने जनाइएको छ ।"
निःशुल्क फन्ड ट्रान्सफर सुविधा,"पुरी ॅएचआर म्यानेजर अफ दि इयरकाठमाडौं (कास) मानव संसोधन समाज नेपालले वार्षिक रूपमा प्रदान गर्ने एचआर म्यानेजर अफ दि इयर यो वर्ष डाबर नेपालका एचआर कर्पोरेट प्रमुख अनिल पुरी घोषित भएका छन् । आठौं राष्ट्रिय मानव संसाधन सम्मेलन २०१९ को अवसर पारेर डाबर नेपालका एचआर कर्पोरेट प्रमुख पुरीलाई उक्त अवार्ड दिइएको हो । सम्मलेलनको उद्घाटन श्रम, रोजगार तथा सामाजिक सुरक्षामन्त्री गोकर्ण विस्टले गरेका थिए ।"
हजारभन्दा बढीमा डेंगु,"परीक्षण शुल्कको अनुगमनसरकारी अस्पतालमा डेंगुको निःशुल्क परीक्षण हुन्छ । तर परीक्षण किट पर्याप्त छैन । निजी अस्पतालले चर्को शुल्क लिएको गुनासो बढेपछि प्रशासनले कडाइ थालेको छ । बिहीबार मात्रै हामीले निजी अस्पताललाई बोलाएर बैठक राखेका छौं । खरिद मूल्यभन्दा १० प्रतिशत मात्रै बढी शुल्क लिन पाउने निर्णय गरेका छौं । मूल्यमा सकेसम्म एकरूपता ल्याउनुहोला भन्ने हाम्रो अनुरोध छ, चितवनका प्रमुख जिल्ला अधिकारी बस्नेतले भने । मूल्य सम्बन्धमा अनुगमन सुरु भएको चितवन जिल्ला स्वास्थ्य कार्यालयका प्रमुख दीपककुमार तिवारीले बताए । चितवनमा डेंगुसँगै स्क्रब टाइफसको समस्या पनि छ । मुसाको कानमा हुने साना भुसुनाकिर्नाका कारण स्क्रब टाइफस हुन्छ, जसका धेरै लक्षण डेंगुसँगै मिल्दा छन् ।"
वन क्षेत्रमा २६ जनाको दाबी,"मालपोत कार्यालय दमकका प्रमुख चण्डीप्रसाद कोइरालाले भने उक्त जग्गा व्यक्तिको भन्ने भरपर्दो प्रमाण फेला नपरेको बताए । हामी अनुसन्धानकै क्रममा छौं, जग्गा दाबी गर्नेहरूको कागजपत्र नक्कली हो कि भन्ने विषयमा पनि खोजीनीति भइरहेको छ, उनले भने । यस विषयको फाइल थप अध्ययनका लागि सरकारी, सार्वजनिक र गुठी जग्गाको छानबिन गर्न सरकारले गठन गरेको उच्चस्तरीय आयोगसमक्ष पेस गरिएको उनले जानकारी दिए । कमल गाउँपालिकाले पनि उक्त जग्गा सशस्त्र प्रहरीको भोगाधिकार र वन क्षेत्र रहेको भन्दै व्यक्तिविशेषका नाममा नापी तथा दर्ता गर्न नमिल्ने जनाएको छ । गाउँपालिकाले गाउँसभाबाट जग्गा व्यक्तिविशेषका नाममा दर्ता गर्ने प्रक्रिया रोकी उक्त कार्यमा संलग्नलाई कारबाहीको दायरामा ल्याउनुपर्ने निर्णय गरेको छ । उपाध्यक्ष बेनुप्रसाद सिवाकोटीले मालपोत कार्यालयलाई लिखित राय पठाउँदै ४८ नम्बर मौजा धरमपुर मौजाभित्रको नभएको दाबी गरेका छन् । उक्त किल्ला साविक सालमारा मौजाभित्रको जग्गा भएको उनले जनाएका छन् । रतुवा नदी पूर्व, कन्काई नदी पश्चिम, उत्तरमा चुरे फेदी र दक्षिणमा पूर्वपश्चिम राजमार्गको चार किल्लाभित्रको २८ सय ५३७६ हेक्टर जग्गा रतुवामाई वृक्षरोपण आयोजनाको भोगचलनमा रहेको गाउँपालिकाको रायमा उल्लेख छ । आयोजनाले ०५८ माघ ३० मा मन्त्रीस्तरको निर्णयबाट एक सय हेक्टर जग्गा सशस्त्र प्रहरी बललाई भोगाधिकार गर्न दिएको जनाइएको छ । आयोजना ०३५३६ मा स्थापना भएको हो । उसले वन ऐन ०४९ को दफा १६ अनुसार वन क्षेत्रभित्रको जग्गा दर्ता गर्न नहुने व्यहोरासमेत उल्लेख गरेको छ । पाथीभरा गणले पनि लिखित राय पठाउँदै मन्त्रीस्तरीय निर्णयबाट भोगाधिकार प्राप्त गरेको जनाएको छ । उक्त जग्गाका लागि सरकारले वन पैदावार विकास समितिलाई ८५ लाख २० हजार रुपैयाँ गणका तर्फबाट उपलब्ध गराएको रायमा उल्लेख छ ।"
ढोरपाटनको अतिक्रमण हटाइँदै,"आरक्ष बागलुङ, म्याग्दी र रुकुम गरी १ हजार ३ सय २५ वर्ग किमिमा फैलिएको छ । बागलुङ र म्याग्दी खण्डमा बढी अतिक्रमण छ । स्थानीयले हरेक वर्ष आरक्षको जग्गामा खेतीपाती गर्नुका साथै घेराबार लगाई आफ्नो घरबारीमा मिलाउने गरेका छन् । चालू वर्ष साउन र भदौमा ४१ हेक्टर जमिन फिर्ता गराइएको सापकोटाले बताइन् ।"
देशभक्तको जित,"विजेताले ३ लाख ३ हजार ३ सय ३३ र उपविजेताले १ लाख ५५ हजार ५ सय ५५ रुपैयाँ पुरस्कार प्राप्त गर्नेछन् । सेमिफाइनल पराजितले समान २५ हजार पाउने छन् । सर्वोत्कृष्ट खेलाडीले २५ हजार, सर्वाधिक गोलकर्ता ७ हजार र उत्कृष्ट गोलरक्षकले ७ हजार तथा उदीयमान खेलाडीले ५ हजार पुरस्कार पाउने छन् ।"
इटोले लिए संन्यास,"सन् २००४ देखि २००९ सम्म स्पेनिस महारथी बार्सिलोनामा रहँदा करिअरकै सबैभन्दा सफल समय बिताएका इटोले भनेका छन्, सबैलाई धन्यवाद । पाँच सिजनमा बार्सिलोनाका लागि उनले च्याम्पियन्स लिग र तीनपल्ट ला लिगाको उपाधि जितेका थिए । क्यानरुनका लागि उनले दुईपल्ट अफ्रिकन कप अफ नेसन्स र सन् २००० मा ओलम्पिक स्वर्ण जितेका थिए ।"
रोहन र रोहित चम्किए,काठमाडौं (कास) न्यु समिट र एसियन पब्लिक स्कुल १० औं प्याब्सन मध्यक्षेत्रीय बास्केटबलको सिनियर ब्वाइजमा शनिबार सेमिफाइनल पुगेका छन् । न्यु समिटले हेम्सलाई ४९१३ स्कोरले हरायो । समिटका सशांक मगरले १४ स्कोर गरे । रोहित गुरुङको १४ स्कोरमा एसियनले सेन्ट पाउललाई ३४२२ ले हरायो । काठमाडौं जेभियरले एआईएलाई ४९३५ ले र स्पाङगेलले चैतन्यलाई ५०३० ले हराए । जेभियरका रोहन दासले २२ र स्पाङगेलका रोहित बलामीले ३४ स्कोर गरे ।
रमेश मिस्टर काठमाडौं,"पुरुष स्पोर्ट्स फिजिक १७० सेन्टिमिटरसम्म फिटनेस फस्टका ईश्वर शाही, फिटनेस प्लसका विशुराम केसी र सेप्स टुका राजीव थापा तथा १७० सेन्टिमिटरमाथि जिमखानाका धिरज घर्ती, सेप्स टुका गिरीराज रोका र बडी ग्यारेजका युवक खान शीर्ष तीन स्थामा रहे ।"
जर्मनी डचसँग स्तब्ध,यो जितपछि नेदरल्यान्डस्ले समूह सी मा जर्मनीसँगको दूरी ३ अंकमा झारेको छ । डच टिमले समूहमा एक खेल कम खेलेको छ । यो पनि निश्चित भएको छ कि सोमबार बेलफास्टमा जर्मनीसँगको खेलअघि उत्तरी आयरल्यान्ड शीर्षस्थानमा छ । उसले अहिलेसम्म चारै खेलमा जित पाएको छ । जर्मन प्रशिक्षक लोका अनुसार त्यो खेल उनीहरूका लागि जित्नैपर्नेछ । मैले टिमबाट त्यस्तै प्रदर्शन अपेक्षा गर्नेछु । किनभने हामीले उत्तरी आयरल्यान्डलाई जित्नैपर्छ ।
क्रोएसिया र बेल्जियमलाई सफलता,यही समूहमा वेल्सले अजरबैजानमाथि २१ को संघर्षपूर्ण जित निकाल्यो । गारेथ बेलले ८४ औं मिनेटमा हेडमार्फत गोल गरी टिमलाई महत्त्वपूर्ण ३ अंक दिलाए । समूह जी मा स्लोभेनियाले पोल्यान्डलाई छनोट चरणकै पहिलो हार चखाएको छ । लगातार ४ खेल जितेर शीर्षस्थानमा रहेको पोल्यान्ड टिम रोबर्ट लेवान्डोवस्की र क्रिस्तोफ पियाटेकको आक्रामक सन्तुलनका बाबजुद २० ले पराजित भयो । सोही समूहमा अस्ट्रियाले लात्भियालाई ६० को हार चखायो ।समूह आई को शीर्षस्थानको बेल्जियमले शतप्रतिशत जित यात्रा कायमै राख्ने क्रममा सान मारिनोमाथि ४० को सहज विजय हासिल गर्यो । बेल्जियमका मिची बात्सुयीले २ गोल गरे । यही समूहमा रुसले स्कटल्यान्डमाथि २१ को जित रच्यो । जोन म्याकगिनले ११औं मिनेटमै अग्रता दिलाए पनि स्कटल्यान्डले अन्तिमसम्म यही नतिजा कायम राख्न सकेन ।
नाडलको नजर १९ ग्रान्ड स्लामतिर,"म अमेरिका आउँदै गर्दा यति राम्रो खेल्न सक्छु भनेर सोचेकै थिइनँ, अहिले फाइनलमा पुगेको छु र निकै खुसी छु, मेदभेदेभले भने । सन् २००५ मा मारत साफिनले अस्ट्रेलियन ओपनको उपाधि जितेयता मेदभेदेभ पुरुषतर्फको ग्रान्ड स्लाम फाइनल खेल्ने पहिलो रुसी खेलाडी हुन् । त्यस्तै सन् २००० पछि यूएस ओपनको फाइनल खेल्ने पनि उनी पहिलो रुसी हुन् । त्यति बेला पनि साफिनले नै उपाधि जितेका थिए"
क्रिकेटर कादिरको निधन,"कादिरले १९८७ को घरेलु शृंखलामा इंग्ल्यान्डका बलरमाथि वर्चस्व नै जमाएका थिए । उनले शृंखलाको तीन टेस्टमा ३० विकेट लिँदै पाकिस्तानी कीर्तिमान नै बनाएका थिए । कादिर पाकिस्तानी प्रमुख छनोटकर्ता पनि भए र लाहोरमा निजी एकेडेमी पनि चलाए । चार छोरा रेहमान, इमरान, सुलामान र उसमान सबैले प्रथम श्रेणीको क्रिकेट खेले भने छोरी नूरले पाकिस्तानी खेलाडी उमर अकमालसँग विवाह गरिन् ।"
न्यु समिट च्याम्पियन,काठमाडौं (कास) आयोजक न्यु समिट कलेजले दोस्रो टीयू बीएससी सीएसआईटी अन्तरकलेज बास्केटबलमा दोहोरो उपाधि जितेको छ । शनिबार ब्वाइज फाइनलमा आयोजक न्यु समिटले बर्नहार्ट कलेजलाई ४३३७ ले हराउँदै उपाधि जित्यो । गर्ल्सतर्फ एसियन स्कुल अफ म्यानेजमेन्ट एन्ड टेक्नोलोजी कलेजलाई ९८ को अन्तरमा हराउँदै समिटले उपाधि जितेको हो । ब्वाइजतर्फ समिटका समिर तामाङले २२ स्कोर गरे । गर्ल्सतर्फ समिटकी सारिसा घिमिरेको ५ स्कोर गरिन् । दुवै स्कोरर उत्कृष्ट भए । समिटका सुसान्त घिमिरे र एसियनकी मुना तामाङले सर्वाधिक स्कोरर बने ।
कोटेश्वरलाई २६ स्वर्ण,"काठमाडौं (कास) आयोजक कोटेश्वर तेक्वान्दो डोजाङले नवौं कोटेश्वर अन्तर डोजाङ जुनियर तेक्वान्दोमा २६ स्वर्ण पदक जितेको छ । एकदिने प्रतियोगितामा विभिन्न १३ डोजाङका २ सय २६५ खेलाडीले ४५ स्पर्धामा प्रतिस्पर्धा गरेका थिए । कार्यक्रममा नेपालमा हुने १३ औं सागका लागि छनोट कोटेश्वर डोजाङका तेक्वान्दो खेलाडी सक्षम कार्की, काजोल श्रेष्ठ, ज्ञानेन्द्र हमाल, भूपेश श्रेष्ठ र मनोज मल्ललाई सम्मान गरिएको थियो ।"
अनौठा मानिस,क्रान्ति पाण्डेएजेन्सीको सहयोगमा
सामाजिक काम,"गाउँमा युवा छैनन् । विद्यालय जाने र आउने बाटो भत्किएको छ । हिलो र झाडी छन् । आफैंले सास्ती खेप्नुपरेकाले बाटो निर्माण, सरसफाइजस्ता कार्यक्रममा क्लबका सदस्यहरू सक्रिय बन्ने गरेका छौं, अध्यक्ष खनालले भने । सचिव रोशन खनालका अनुसार फोहोर जम्मा गर्न कुहिने र नकुहिने प्रकृतिका दुई छुट्टाछुट्टै खाल्डो खनिएका छन् । टोल विकास संस्थाले बाल क्लबलाई डस्टबिन उपलब्ध गराएको छ । डस्टबिनमा फोहोर राख्न स्थानीय सबैलाई सचेत गराउने काम क्लबले गर्दै आएको छ ।हरेक साता प्रत्येक सदस्यबाट १० रुपैयाँ उठाइन्छ । संकलित पैसाबाट आर्थिक अवस्था कमजोर भएका बालबालिकालाई शैक्षिक सामग्री सहयोग गर्छन् । सम्झना रसाइली"
धेरै बाठो बन्दा के हुन्छ ?,"अर्को पुस्तक हो ऋषि र मुसा । यो कथामा मुसा अलि छट्टु हुन्छ । ऋषिले मुसालाई निकै माया गर्छन् । मुसाले जेजे भन्छ, ऋषिले त्यही पूरा गरिदिँदै जान्छन् । मुसालाई सबै कुराबाट जोगाउन बिरालो, कुकुर हुँदै बाघसम्म बनाइदिन्छन् । बाघ बनेको मुसाले उल्टै ऋषिलाई झम्टिएपछि फेरि मुसा नै बनाइदिन्छन् । कथाले गुण गर्दा बैगुनी बन्नेले पाउने सजाय बताएको छ । आफ्नो हैसियत बिर्सन नहुने सन्देश दिएको छ । विमल खतिवडा"
व्याकरण बुझौं,"प्रशान्त पन्थीकक्षा८, सगरमाथा एजुकेसनल एकेडेमी"
झगडाको ओखती,नितिन पनि अचेल समयमै स्कुल पुग्छ । स्कुलमा हुने हरेक कार्यक्रममा सहभागी हुन्छ र होमवर्क पनि राम्ररी गर्छ । अचानक उसमा आएको परिवर्तन देखेर शिक्षक पनि खुसी हुनुहुन्छ । अब आउने लामो बिदामा नितिन बाबाआमासँगै पोखरा घुम्न जाने भएको छ । यो योजना बाबाले बनाउनुभएको हो किनभने अचेल बाबाआमा दुवै खुसी हुनुहुन्छ । नितिन पनि मक्ख छ । यमुना पराजुली अधिकारी

शीर्षक,विवरण
चीनसँगका सम्झौता जहाँको तहीँ,"प्रधानमन्त्रीको भ्रमणका क्रममा बीपीसीसहित सिचुवान इन्भेस्टमेन्ट ग्रुप, सिङचेङ इन्टरनेसनल इन्भेस्टमेन्ट कम्पनी लिमिटेड र क्यूवाईईसीबीच समझदारी भएको हो । यो आयोजनामा बीपीसीको १९ दशमलव ४ प्रतिशत सेयर रहनेछ भने बाँकी चिनियाँ कम्पनीको रहनेछ । यो आयोजनामा लगानीका लागि लगानी बोर्डले पनि सहजीकरण गरिरहेको छ । आयोजना विकासका लागि बोर्डले चिनियाँ कम्पनीसँग चाँडै सम्झौता गर्ने तयारी गरेको छ । पूर्वी तराईका सिँचाइ प्रणाली व्यवस्थित गर्न सहयोग गर्नेसम्बन्धी समझदारीपत्रमा हस्ताक्षर भए पनि हालसम्म यो कार्यान्वयनमा आएको छैन । प्रधानमन्त्रीको भ्रमणका क्रममा समझदारी भएको ऊर्जाको अर्को आयोजना रसुवागढीकेरुङ प्रसारण लाइनका लागि नेपाल र चिनियाँ प्राविधिक टोलीले अध्ययन गरिरहेका छन् ।"
सांसदकै योजनामा ३०५ कमिसन,"सांसदले बैठक अवरुद्ध गरेपछि सभामुख सरोज यादवले यस सम्बन्धमा सरकारलाई जवाफ दिन निर्देशन दिएका छन् । सांसदले भुक्तानी बक्यौता र कमिसन मागेको विषयमा मुख्यमन्त्री राउत र भौतिक पूर्वाधारमन्त्री सोनलले संसद्मा जवाफ दिनुपर्ने माग गरेका छन् । राउत र सोनल आइतबार बैठकमा अनुपस्थित थिए । सरकारका तर्फबाट आन्तरिक मामिला तथा कानुनमन्त्री ज्ञानेन्द्र यादवले अन्य मामिलामा सरकारको भनाइ राखे पनि भुक्तानीका विषयमा केही बोलेनन् । आर्थिक मामिला मन्त्रालयका प्रवक्ता अर्जुन न्यौपानेले भने गत आर्थिक वर्षको बिलभर्पाइ नयाँ आर्थिक वर्षमा भुक्तानी गर्न नमिल्ने बताए । आर्थिक अनुशासन सबैले मान्नुपर्छ । आर्थिक वर्ष नै सकिएपछि पुरानै कामको भुक्तानी दिन ऐनकानुनले मिल्दैन, उनले भने । आर्थिक मामिला मन्त्रालयमा भुक्तानीका लागि पेस भएको फाइल पेन्डिङमा राखिएको छ ।"
डा रुइतलाई पनि डेंगु,"डेंगुले हालसम्म चार जनाको मृत्यु भएको स्वास्थ्य मन्त्रालयले जनाएको छ । उपचार र नियन्त्रण प्रक्रियामा स्थानीय सरकारको भूमिका महत्त्वपूर्ण रहेको स्वास्थ्य सचिव डापुष्पा चौधरीले बताइन् । जनदबाबका कारण स्थानीय सरकार सबैले देख्ने धूवाँ उडाउने (फगिङ) गर्दै छन्, त्यो प्रभावकारी देखिएन, उनले भनिन्, लामखुट्टे, त्यसको फुल र लार्भा खोजेर नष्ट गर्ने काम प्रभावकारी तरिकाले गर्नुपर्छ । लामखुट्टेविरुद्ध फगिङ कतिपय मुलुकमा प्रतिबन्धितसमेत रहेको उनले बताइन् ।"
प्रधानमन्त्री बिस्तारै काममा,प्रधानमन्त्रीनिकट स्रोतका अनुसार चिकित्सकले ओलीलाई धेरै धपेडी नगर्न सुझाएका छन् । धेरै मानिस संलग्न हुने कार्यक्रममा सहभागी नहुन पनि सल्लाह दिएका छन् । सिंगापुरमा ओलीको शरीरबाट एन्टिबडी हटाउन प्लाज्माफेरेसिस गरेपछि पुनः एन्टिबडी उत्पादन हुन नदिन नयाँ औषधि चलाइएको छ । औषधिका कारण साइड इफेक्ट हुन सक्ने भएकाले केही सतर्कता अपनाउन चिकित्सकले भनेका छन् । त्यसैले उनले अझै केही दिन बालुवाटारबाटै नियमित काम गर्नेछन् ।
केरुङकाठमाडौं रेल्वे 'विशेष निर्णय' को पर्खाइमा,"परराष्ट्र अधिकारीका अनुसार, सोमबारको संयन्त्र बैठकमा मनाङमा दुर्गम क्षेत्रकै सुविधासम्पन्न अस्पताल निर्माण गर्नेबारे समझदारी पत्रमा हस्ताक्षर हुने भएको छ । यसैगरी, नेपालले छनोट गरेको बीआरआई परियोजनाअन्तर्गत यसअघि परिसकेको मदन भण्डारी प्राविधिक अध्ययन संस्थानलाई मदन भण्डारी विश्वविद्यालयका रूपमा विस्तार गरिने योजना राखिएको छ । बीआरआईअन्तर्गत, तत्काल सुरु गर्ने योजनाअन्तर्गत रसुवागढीगल्छीठोरी राजमार्ग स्तरोन्नतिलाई कार्यान्वयनमा लैजान समझदारी तय हुने परराष्ट्र स्रोतले जानकारी दियो ।"
एक महिनाअघि दसैं !,"हरेक २१५० वर्षमा ऋतु एक महिना अघि सर्ने हुँदा हाल चलिरहेको पात्रोअनुसार सूर्य उत्तरायण र दक्षिणायन हुने तथा ऋतु पनि एक महिना अघि सरेर परिवर्तन भएकाले अभियान चलाइएको श्रेष्ठले बताए । पर्वको फल पाउन पनि अहिले दसैं मनाउनुपर्छ, उनले भने, फल पाउन सबै चाडपर्व एक महिनाअघि तान्नुपर्ने आवश्यकता छ । ऐतिहासिक मितिबाहेक तिथि, महिना र दिन अघि सर्ने उनको दाबी छ । आइतबार टीकाजमरा लगाएका अधिकांशले असोज २१ मा पनि दसैं मनाउँछन् ।"
टीकाको साइत १०ः३५ बजे,काठमाडौं (रासस) नेपाल पञ्चांग निर्णायक समितिले यस वर्षको दसैंको शुभ साइत असोज २१ गते बिहान १०ः३५ बजेको समय उत्तम रहेको जनाएको छ । साइत नै खोजेर टीका लगाउनेका लागि उक्त समयलाई उत्तम भनिएको समिति अध्यक्ष रामचन्द्र गौतमले जानकारी दिए । यद्यपि उक्त दिनभर टीका लगाउन सकिन्छ ।
प्राविधिक केन्द्रद्वारा बढी रकम असुली,त्यसपछि पीडित विद्यार्थी जिल्ला प्रशासन कार्यालयसम्म पुगेका छन् । प्रमुख जिल्ला अधिकारी जनार्दन गौतमले प्रहरीमा लिखित उजुरी दिन सुझाव दिए । यता प्राविधिक प्रशिक्षण केन्द्रकी भाइस प्रिन्सिपल मन्दिरा श्रेष्ठले भने बढी रकम फिर्ता गर्नुपरे सञ्चालक समितिले सर्टिफिकेट रोक्न सक्ने बताएको विद्यार्थीले सुनाए । श्रेष्ठले विद्यार्थीबाट तोकिएभन्दा बढी रकम लिएको स्वीकार गरेकी छन् । अनमीका लागि १ लाख २० हजार रुपैयाँ तोकिएको भए पनि १ लाख ६० हजार रुपैयाँ र सीएमए पढ्न १ लाख ८ हजार रुपैयाँ लाग्नेमा १ लाख ४० हजार रुपैयाँ लिएको उनी स्विकार्छिन् । तोकिएभन्दा बढी रकम किन लिएको भन्ने प्रश्नमा भने उनले सञ्चालक समितिलाई नै सोध्नुपर्ने जवाफ दिइन् ।
लोकसेवा विधेयक पारित गरिँदै,"साझा अधिकारका कानुन धमाधमप्रदेश सरकारले पछिल्लो समयमा साझा अधिकारका कानुन धमाधम निर्माण गरिरहेको छ । प्रदेश सरकारले हालसम्म संघीय सरकार र प्रदेश सरकारको साझा अधिकार सूचीमा रहेको वन ऐन, जलचर, सहकारीसाझेदारी ऐन निर्माण गरिसकेको छ भने लोकसेवा आयोग गठनसम्बन्धी विधेयक प्रदेशसभामा दर्ता गराएर छलफल अन्तिम चरणमा पुर्याइसकेको छ । साझा अधिकारका कानुनका विषयमा लिएर संघीय सरकार र प्रदेश सरकारबीच मतभेद भइरहेको अवस्थामा पछिल्लो समय प्रदेश सरकारले साझा अधिकार सूचीको कानुन निर्माणमा केन्द्रित भइरहेको प्रदेशका आन्तरिक मामिला तथा कानुमन्त्री शालिकराम जम्मकट्टेलले जानकारी दिए । प्रदेशले पहिचान गरेका ९९ वटा कानुनमध्ये नियमावलीबाहेक ४० वटा कानुन प्रदेश सरकारले निर्माण गरिसकेको छ । प्रदेश सरकारले अझै संघीयता कार्यान्वयनका क्रममा महत्त्वपूर्ण मानिने प्रहरी ऐन, निजामती कर्मचारी ऐन तथा अन्य कानुनलगायत साझा अधिकारका कानुन बनाउन बाँकी रहेको मन्त्री जम्मकट्टेलले बताए ।"
चिनियाँ प्राविधिक नआउँदा जलविद्युत् परीक्षण रोकियो,"इलेक्ट्रोमेकानिकलको जिम्मा पाएको जेजियाङ जियालिङले हुलासलाई काम गर्ने जिम्मा दिएको थियो । नेपाल विद्युत् प्राधिकरणका कार्यकारी निर्देशक कुलमान घिसिङ करिब तीन महिनाअघि कुलेखानी३ को विद्युत्गृहको अवलोकन गर्दै छिट्टै काम सम्पन्न गर्न निर्माण कम्पनीलाई निर्देशन दिएका थिए । कडा निर्देशन दिँदा पनि चिनियाँ कम्पनीले सुस्त गतिमै काम गरेको थियो । दशकभन्दा बढी समयदेखि निर्माणाधीन यो आयोजनाले गत पुसमा परीक्षण उत्पादन गर्ने भनिएको थियो । जेजियाङ जियालिङको ढिलासुस्तीका कारण ४४ महिनामा सक्नुपर्ने कार्य करिब सय महिनाभन्दा बढी भइसक्दा पनि पूरा भएको छैन । आयोजनाको निर्माण कार्य २०१२ मा सम्पन्न गर्ने लक्ष्यका साथ सन् २००८ अप्रिल २७ देखि निर्माण कार्य सुरु गरेको हो । ठेकदार कम्पनी, प्राधिकरणको ढिलासुस्ती र स्थानीयवासीको अवरोधका कारण निर्माण कार्य ढिलाइ भएको हो । २ अर्ब ४३ करोडमा निर्माण सम्पन्न गर्ने लक्ष्यका साथ ११ वर्षअघि निर्माण कार्य सुरु गरेको उक्त परियोजनाको लागत वृद्धि भएर अहिले ४ अर्ब ६३ करोड पुगेको छ । विभिन्न पक्षको ढिलासुस्तीका कारण ८७ प्रतिशत लागत वृद्धि भएको हो । आयोजनाले जनाएको वार्षिक सरदर ४०६५ गिगावाट आवर विद्युत् उत्पादन गर्ने क्षमता रहेको छ ।"
योगदानमा आधारित छात्रवृत्ति,"हेटौंडा (कास) मकवानपुरको मकवानपुरगढी गाउँपालिका७, सुकौरास्थित जनता माविले योगदानमा आधारित छात्रवृत्ति कार्यक्रम सञ्चालनमा ल्याएको छ । विद्यालय तहको शिक्षा पूरा गरेपछि उच्च शिक्षा अध्ययन गर्ने क्रममा विद्यालयले विद्यार्थीलाई निश्चित रकम उपहारस्वरूप उपलब्ध गराउने अवधारणासाथ योगदानमा आधारित छात्रवृत्ति कार्यक्रम सञ्चालन गरेको हो । विद्यालयले वैशाखदेखि सुरु गरेको कार्यक्रमलाई शुक्रबार भएको अभिभावक भेलाले अनुमोदन गरेको प्रधानाध्यापक होमबहादुर नेपालीले बताए । योगदानमा आधारित छात्रवृत्ति कार्यक्रममा ६ कक्षादेखि १० कक्षासम्म अध्ययन गर्ने विद्यार्थी सहभागी हुन पाउनेछन् । विद्यार्थीले मासिक रूपमा एक सय रुपैयाँ बचत गर्ने र विद्यार्थीलाई विद्यालयबाट थप एक सय रुपैयाँ जम्मा गरिदिने व्यवस्था गरिएको प्रधानाध्यापक नेपालीले जानकारी दिए । विद्यालयको तर्फबाट जम्मा गरिने प्रतिविद्यार्थी एक सय रुपैयाँ हेटौंडा१६, हटियास्थित शिवम सिमेन्टले बेहोर्नेछ ।"
पुस्तक धमिराले खाँदै,"यसैगरी, थाहा नगरपालिकास्थित पालुङमा समाजसेवी तथा चिन्तक स्व रूपचन्द्र विष्ट (थाहा) ले ०२२ मा नवजीवन ज्योति पुस्तकालय स्थापना गरेका थिए । उक्त पुस्तकालयमा ऐतिहासिक, दर्शनशास्त्र, समाज शास्त्रलगायत ५ हजारभन्दा बढी पुस्तक रहेका थिए । ०३५ सम्ममा उक्त पुस्तकालयको सदस्य बनेर पुस्तक पढ्नेको संख्या झन्डै ५ सयभन्दा बढी थियो, तत्कालीन पालुङ गाविसका पूर्वअध्यक्ष श्यामभक्त श्रेष्ठले भने, करिब ०४० पछि यो पुस्तकालय पनि बन्द भयो र पुस्तकहरू पनि सबै धमिराका आहारा बनिसकेका छन् । ०२५ मा विष्टकै सक्रियतामा थाहा नगरपालिका शिखरकोट बजारमा स्थापना गरेको नवजागृति पुस्तकालय स्थानीय युवाहरूले पुनः सञ्चालनमा ल्याएका छन् । उक्त पुस्तकालय एक दशक बन्द भएर युवाहरूले तीन वर्षदेखि सञ्चालनमा ल्याएका हुन् । दर्शनका पुस्तक पढ्न शिखरकोटको पुस्तकालयमा जानु भन्ने यहाँ प्रचलन थियो । थाहा नगरको ओखर बजारमा ०४८ मा स्थापना गरिएको सूर्योदय पुस्तकालय विगत ६ वर्षदेखि बन्द छ । थाहा नगरपालिका६ बज्रबाराहीमा रहेको सुनौलो सामुदायिक अध्ययन केन्द्र सहकारीले सञ्चालन गरेकाले लिरिङतिरिङ ढंगले चलिरहेको छ तर पढ्न आउनेको संख्या भने न्यून छ । कैलाश गापा र साबिकको नामटार गाविसमा ०३४ सालमा रामचन्द्र फुर्सदीलगायत स्थानीय युवाले कालिका पुस्तकालय स्थापना गरेका थिए । आफ्नै भवनमा स्थापना गरिएको पुस्तकालय राम्रैसँग सञ्चालन भएको थियो । यसैगरी, हेटौंडा उपमहानगरपालिकाले २४ वर्षअघि हेटौंडा उपमहानगरपालिका ५ सानोपोखरामा पुष्पलाल स्मृति पुस्तकालय स्थापना गरेको थियो । उक्त पुस्तकालय ०५९ देखि साहित्य संगम मकवानपुरले सञ्चालन गर्दै आएको छ । संगमले नियमति रूपमा पुस्तकालय सञ्चालन गर्दै आएको छ । पुस्तकालयमा करिब ५ हजार पुस्तक छन्, साहित्य संगम मकवानपुरका पूर्वअध्यक्ष आरसी रिजालले भने, पुस्तकालय नियमित ढंगले सञ्चालन गरिरहेका छौं । नगरपालिकाले पुस्तकालय सञ्चालनका लागि वार्षिक रूपमा अनुदान दिने गरेको छ । पुस्तकालयमा अहिले दैनिक १५२० जना मात्र अध्ययन गर्न आउने गर्छन् । विगत दैनिक ५० जनाभन्दा बढी आउन गर्थेर् । आवश्यक पुस्तक पुस्तकालयमा थप्ने काम पनि गरिरहेको छ । पुस्तकालयमा अन्वेषणमूलक पुस्तक र पत्रिका पढ्ने पाठकहरू आउने गरेका छन् । हेटौंडा ४ स्थित रोशनी पुस्तकालय लिरिङतिरिङ ढंगले चलिरहेको छ भने हेटौंडा ६ चौघडामा रहेको जीवनज्योति पुस्तकालयले निरन्तरता पाउन सकेको छैन । हटिया, हर्नामाडी, नवलपुर, फापरबारीमा स्थापना गरिएका पुस्तकालयको हालत जीवनज्योतिको जस्तै छ । समाजमा अहिले सामाजिक कार्यकर्ता अभावका कारण पुस्तकालय स्थापना र सञ्चालन गर्नेलगायत सामाजिक कामको खडेरी परेको छ ।"
भेटिएनन् सर्वोत्कृष्ट,निजामती कर्मचारी
जेब्राक्रस नै असुरक्षित,"सडक दुर्घटनाको मुख्य कारण चालकको लापरबाही मात्र पनि होइन । दुर्घटना न्यूनीकरणका लागि समुदायको चासो नहुनु र सडकको बनावट (निर्माण) पनि गलत भएको एसपी प्रधानको भनाइ छ । नयाँ सडक निर्माण गर्दा सडक पेटीसहितको हुनुपर्छ, उनले भने, हाम्रो बानी ठीक छैन, भएको सडक पेटीलाई व्यापारिक स्थल बनाउँछौं, अतिक्रमण गर्छौं ।"
गौहत्याको विरोध,"उजुरीमा मेयर रिजालको निर्देशनमा आचार्य र श्रेष्ठले दिक्तेल सदरमुकामस्थित त्रिवेणीचौक, भानुचौकका घरपालुवा, बटुवा तथा सामुदायिक कुकुरको मुख र टाउकामा दाउराले हानेर, झुन्ड्याएर, विष खुवाएर र कुटपिट गरी अचेत अवस्थामा रहेकालाई जिउँदै खाडलमा पुरेर २ सय कुकुरको निर्मम तरिकाले मार्न लगाएको उल्लेख छ । गौहत्यासम्बन्धी छानबिन गर्न गृह मन्त्रालयका उपसचिव सागरमणि पाठकको संयोजकत्वमा समिति गठन भएको छ । गाईगोरु बोक्ने ५ वटा ट्रक र चालकलाई सुर्खेत प्रहरीले नियन्त्रणमा लिएर थप छानबिन गरिरहेको संघको भनाइ छ ।एनिमल नेपाल संघकी अध्यक्ष प्रमदा शाहले पनि छुट्टै ऐन नहुँदा जनवारको हकहितसम्बन्धी काम गर्न गाह्रो पर्ने गरेको सुनाइन् । ऐन ल्याउन माग गर्दै आइरहेको १० वर्ष बितिसक्यो, उनले भनिन् । जनावरप्रेमी कपिल काफ्लेले माइतीघरमा खुलेआम रूपमा ऐन बनाउनेभन्दा पनि नेता तथा कर्मचारी पशुकल्याणसम्बन्धी विदेशमा हुने सेमिनार गोष्ठीमा भाग लिन व्यस्त हुने गरेको आरोप लगाए । विदेश भ्रमण गरी भत्ता खान मात्र सीमित छन् सबै जना, उनले भने, विदेशमा सिकेका कुरा मुलुकमा लागू गर्न कोसिस गर्दैनन् ।अधिवक्ता पदमबहादुर श्रेष्ठ भन्छन्, संविधानले गाईको पहिचान रक्षा गर्न व्यवस्था गरेको छ । पशुकल्यण निर्देशिका २०७३ मा छाडा चौपाया व्यवस्थापन स्थानीय सरकारले लिनुपर्ने कानुनी प्रावधान छ ।"
बाटो नबढाउन सर्वोच्चको आदेश,"परम्परागत घरमा आधुनिक सुविधा हुने गरी घरको डिजाइन गरिएका छन् । घरको तल्लो तलामा किचन, डाइनिङ र बैठक कोठा छन् । बीचको तलामा एट्याच बाथरुमसहितका दुई वटा बेड रुम छन् । बुइगलमा कौसी र खुला ठाउँ छ । खुला ठाउँमा पुस्तकालय बनाउन सकिने गरी डिजाइन गरिएको छ । हरेक कोठाको साइज सात फुट छन् । पिंढी, बार्दली पनि छन् । चार वर्षमा सक्ने योजनासहित बस्ती निर्माण सुरु भएको थियो । त्यही बेला भुइँचालो आएपछि काम रोकियो । यहाँको काम रोकेर पुनर्निर्माणका काममा अन्त लाग्नुपर्यो, पुरी भन्छन्, अब काम सुरु गर्न लागेका थियौं तर केही समूहको स्वार्थका लागि बस्ती नै उठाइदिने षड्यन्त्र भयो । दुःख लागेको छ ।"
६ दिने शिशुको शल्यक्रिया,"विशेषज्ञका अनुसार नवजात शिशुको ठूला शल्यक्रिया गर्न जटिल हुन्छ । दक्ष बालशल्यचिकित्सकको टिम, अत्याधुनिक प्रविधि र बिरामी पक्षको विश्वासका कारण जटिल शल्यक्रिया गर्न सम्भव भएको डा श्रेष्ठ बताउँछन् । उनले भने, कलिला शिशुको अगंको आकार सानो र अति संवेदनशील हुन्छ । सानो छाती चिरेर शल्यक्रिया गर्दा निमोनिया हुने, श्वासप्रश्वासमा समस्या हुने र संक्रमण भएर मृत्यु हुने जोखिम पनि उत्तिकै हुन्छ ।चिकित्सा विज्ञानका अनुसार करिब ४ हजार जीवित नवजात शिशुमध्ये १ जनामा यस्तो समस्या देखिन्छ । दक्ष जनशक्ति र प्रविधि भएमा शल्यक्रिया गरी शिशुको ज्यान जोगाउन सकिन्छ ।डा श्रेष्ठका अनुसार यो समस्या शिशुको ज्यानै जाने खालको हो । भ्रूण विकासको क्रममा हुने यस्ता समस्या लिएर जन्मने शिशु आमाको दूध खान र थुक निल्नसमेत नसक्ने अवस्थामा हुन्छन् । थुक निल्न नसक्ने भएपछि उपचार नपाएमा थुक सर्केर फोक्सो पुग्छ र मृत्यु हुन सक्छ । उनका अनुसार यो रोगका धेरै कारणमध्ये ४ प्रतिशत वंशाणुगत हो ।"
प्रजनन हक र मानवीय संवेदना,"यस मामिलाले नोकरी गर्ने गर्भवतीहरूले भोग्नुपर्ने समस्याप्रति ध्यान खिच्न राज्य र समाजलाई घचघच्याएको छ । सहरको यो घटना त सार्वजनिक भयो, देशको दूरदराजमा नजाने कति यस्ता मामिला गुमनाम होलान् । पेटमा गर्भ बोकेर र काखीमा नानी च्यापेर नोकरी गर्न हिँड्ने महिलाका व्यथा कति होलान् । तसर्थ, कार्यालयहरू मात्र होइन, सबै सार्वजनिक थलोहरू गर्भवती महिलाका लागि सहज र सहयोगी बनाउनु सभ्य समाजको कर्तव्य हो । झट्ट हेर्दा प्रत्यक्ष भौतिक आक्रमणजस्तो नलाग्ने र सोझै विभेदजस्तो नदेखिने तर प्रकारान्तरले लैंगिक उत्पीडन जारी राख्ने यस्ता सबैखाले भेदभावविरुद्ध चनाखो बन्नु सबै न्यायप्रेमीको दायित्व हो ।"
संविधान दिवस स्वस्फूर्त मनाउने कि जबर्जस्ती ?,"यसपालि सरकारले संविधान दिवस (असोज ३) भव्यतापूर्वक मनाउने निर्णय गरेको छ । सँगै सर्वसाधारण, विभिन्न संघसंस्था, विद्यालय, मातहतका कर्मचारीलाई समेत संविधान दिवसका दिन घरघरमा दिपावली गर्न उर्दी जारी गरेको छ । सरकारले यसरी उर्दीचाहिँ गरिहाल्न हुन्नथ्यो । कुनै पनि दिवस मनाउने कि नमनाउने, जनताको इच्छा हो । सरकारले आफ्ना मातहतका कर्मचारीलाई संविधान दिवसका दिन झण्डा र औपचारिक पोसाकसहित र्यालीमा उपस्थित हुन बाध्यकारी अवस्थाको सिर्जना गरेको छ । त्यसलाई एक हदसम्म ठिक मान्न सकिए पनि व्यक्तिगत रूपमा कसैमाथि त्यस्तो दबाब दिन मिल्दैन । त्यस्तै निजी संघसंस्थालाई करबलले दिवस मनाउन लगाउनु त्यही संविधानकै मर्म विपरीत हुन्छ । यसो गर्दा सरकारले यो निर्णय केवल आफ्ना पक्षमा जनलहर देखाउन गरेको प्रतीत हुन्छ । त्यसैले संविधान दिवसमात्रै होइन, कुनै पनि दिवस वा कार्यक्रममा अरूलाई बाध्य पारेर अनिवार्य उपस्थिति गराउन खोज्नु अमानवीय र असंवैधानिक हुन्छ । यसले आम नागरिकको स्वतन्त्रताको अधिकारसमेत कुण्ठित पारेको हुन्छ । सुजन देवकोटा, पालुङटार४, गोरखा"
विभेदकारी सडक दस्तुर,"टिकौली पूर्वको भाग अर्थात् पूर्वी चितवनका सवारी साधन भरतपुर प्रवेश गर्दा सडक दस्तुर लगाउने गरिएको छ, जबकि भरतपुरकै बासिन्दाले चाहिँ त्यो तिर्नु पर्दैन । जिल्लाको बीच भागमा सडक दस्तुर उठाइरहनाले हामी चितवन पूर्वी भेगका बासिन्दा वर्षौंदेखि दोस्रो दर्जाको नागरिकजस्ता भइरहेका छौं, जुन ठिक होइन । एकै जिल्लाको सदरमुकाममा बस्नेलाई कर नलाग्ने, तर सदरमुकाम बाहिरकालाई लाग्ने कस्तो नियम हो ? सक्छौ, चितवनको पूर्वी प्रवेशविन्दु लोथरमा ढाट राखेर त्यस्तो दस्तुर उठाऊ, सक्दैनौ भने पूर्वी चितवनलाई अलग राज्य घोषणा गर । नत्र यो नौटंकी बन्द गर । यो विषयलाई लिएर हामीले पटकपटक आन्दोलन गर्दै आइरहेका छौं । पूर्वी चितवनका बासिन्दामा यो विभेदको रिस भुसको आगोझैं भइरहेको छ । कुनै दिन विस्फोट हुन बेर छैन, जसको नैतिक जिम्मेवारी सरकारले लिनुपर्ने हुन्छ । राजु गौतम, खैरहनी, चितवन"
दसैं नजिकिएसँगै बलि विरोध सुरु,"हालै पशुपतिनाथ दर्शन गर्न जाँदा मैले सशस्त्र प्रहरीको बास र बगैंचा नजिक एक गोरा र अरू नेपालीसहित करिब डेढ दर्जनको हुलले बलिप्रथाको विरोधमा गीत गाउँदै गरेको देखेँं । तिनले भित्ताभित्तामा बलिविरोधी पोस्टर पनि टाँसेका रहेछन् । दसैं नजिकिएसँगै विगतमा झैं बलिप्रथाको विरोध सुरु हुनलागेको अनुमान गर्न मलाई गाह्रो भएन । मौलो, निसान र जमरा पूजा गरी मार हान्ने, बलि दिने नेपालीमाथिको दुष्प्रचारको शृंखला फेरि थालिएको संकेत थियो त्यो । पशुपतिनाथ परिसरमा त्यस्तो कार्यक्रम गर्न अनुमति कसले दियो ? यो सरासर हाम्रो धर्मसंस्कृतिमा हमला हो । यो देशमा बलि दिनेनदिने, मार हानेनहान्ने, मासु खानेनखाने समूह र समुदाय छन् । हामी नेपाली एकअर्काको संस्कृतिलाई सम्मान गर्छौं । स्मरणीय छ, जब दसैं नजिकिन्छ, तब गुम्बाका लामाहरूदेखि एनजीओहरूसम्मले बलिविरोधी खेती सुरु गर्छन् । मासु अरू देशमा खाँदैनन् ? पसुपन्क्षी नेपालमा मात्रै काटिने गर्छन् ? दसैं बाहेक अरू बेला काटमार भएकै छैन ? नेपाली धर्म, संस्कार र संस्कृति मास्न जन्मिएकाहरूलाई म हाम्रा चाडपर्व, रीतिथितिमा हमलाको भुल नगर्न सचेत गराउँछु । प्रेमसिंह बस्न्यात, बाँसबारी, काठमाडौं"
सांसद र निजामती विधेयक,"मलाई अब जागिर खानु त छैन, तर मेरो ४० वर्षे सरकारी सेवाको अनुभवमा, कर्मचारीको जागिर सुरु भएदेखि सेवानिवृत्त नभएसम्म बिहानदेखि बेलुकासम्म कार्यालय, तालुक विभाग वा मन्त्रालय र राजनीतिक दबाबमै पिल्सिएको हुन्छ । उसको मनमस्तिष्कमा सरकारी कार्यसम्पादन, योग्यता र बढुवाको झिनो आशा खेल्दाखेल्दै सेवानिवृत्त हुने क्षण आइपुगेको हुन्छ । आशाको एउटै त्यान्द्रो भनेको बढुवा हुनपाए तलब र पछि पेन्सन बढ्ला भन्नेमात्र हुन्छ । कर्मचारीलाई प्रोत्साहन, न्यूनतम सुविधा अरू के छ ? के बाहिरबाट स्नातकोत्तर तह उत्तीर्ण गरी आएका व्यक्ति सबै दूधले नुहाएका, ऐन, कानुन, दक्षता, व्यवहारमा पारंगत नै हुन्छन् ? स्थायी खरिदार उपसचिव वा सहसचिव हुनपाएमा बढी प्रोत्साहित र अनुभवी हुँदैन र ? हो, १० प्रतिशत बाहिरबाटै भित्र्याउनेमा म असहमत होइन, तर तल्लो श्रेणीबाट पनि खुला प्रतिस्पर्धा गराउँदा के बिग्रन्छ ? तल्लो श्रेणीबाट माथिल्लो श्रेणीमा प्रतिस्पर्धा गर्नै नपाउने कस्तो लोकतान्त्रिक संस्कार हो ? गंगाराज अर्याल, पाणिनि८, पाली, अर्घाखाँची"
चिनियाँ लगानीबाट अपेक्षा,"नेपालले सुखी नेपाली र समृद्ध नेपाल को लक्ष्य हासिल गर्न पूर्वाधारमा ठूलो फड्को मार्न आवश्यक छ, जसका लागि चीन लगायतबाट लगानी आकर्षण गर्नुपर्छ । साथै, लगानी सुरक्षाको प्रत्याभूति र देश लगानीमैत्री भएको सन्देश दिन घोषणा गरिएका कानुनी, नीतिगत र प्रशासनिक सुधारका कामको प्रभावकारी कार्यान्वयनको टड्कारो आवश्यकता छ । उच्चस्तरीय वार्तामा देखाउनकै लागि मात्र नभएर यी परियोजनाले दिने प्रतिफल, समग्र अर्थतन्त्र र वातावरणमा पर्ने प्रत्यक्षअप्रत्यक्ष असर, राज्यलाई थपिने व्ययभार तथा परियोजना निर्माण, सञ्चालन र संरक्षणको मोडालिटी बारे गहन छलफल हुन जरुरी छ । यी लेखकका निजी विचार हुन् ।"
सम्पत्ति अधिकारमाथि वक्रदृष्टि,"यो बहसका दुई कित्ताका सार तर्क र तत्त्वहरू बीचको फरक नबुझी यथार्थपरक निष्कर्षमा पुग्न सकिँंदैन । निजी सम्पत्ति अधिकारको केन्द्रमा आर्थिक वृद्धि छ । यसले लोककल्याणको माध्यम (च्यानल) चाहिँ यस्तो वृद्धिको लाभ अर्थतन्त्र विस्तारित हुँदै जाँदा आम मानिसले समेत पाउँछन् भन्ने हो । तर सम्पत्ति कर वा निजी सम्पत्तिमाथि राज्यको नियन्त्रणको एउटै प्रतिरक्षा यसले पुनर्वितरणकारी न्यायलाई सघाउँछ भन्ने हो । तर यो सैद्धान्तिक खाकाको विद्यमान संरचनागत खोट के हो भने, आर्थिक उत्पादकत्व वृद्धि र अर्थतन्त्र विस्तार नभइकन पुनर्वितरणका लागि कति स्रोत कुन हदसम्म दिगो रूपले उपलब्ध हुनसक्छ र ? मुलुकमा उत्पादकत्व वृद्धि र अर्थतन्त्र विस्तारका लागि कुनै दृष्टिकोण, नीति र योजना प्रस्तुत गर्न नसक्ने सरकारले जनताको सम्पत्तिको अधिकारलाई कुण्ठित गरेर मुलुकको उज्ज्वल भविष्यको कुरा गर्नु सर्वथा असान्दर्भिक चिन्तन हो । मुलुकको गहिरिंँदो संकटको समाधान खोज्ने सम्भावित प्रयत्नलाई नै विमुख पार्ने बदनियत पनि हो यो ।"
राजावादीसँग आत्तिनु पर्दैन,"दलीय व्यवस्थामा जनताको समर्थनप्राप्त अमुक दलले सरकार सञ्चालन गर्ने हो । त्यसैले सरकार चलाउने पार्टी राम्रो भयो भने देश पनि राम्रो बन्छ । पार्टीभित्रै भ्रष्टहरू बढ्दै गए भने, सरकार पनि भ्रष्टहरूको अखडामा परिणत हुन्छ, जनताले दुःख पाउँछन् ।वर्तमान सरकार पुरानो राज्य संयन्त्रलाई विस्थापित गरेर होइन, त्यसैलाई कायम राखेर त्यसको नेतृत्व गर्ने ठाउँंमा पुगेको छ । त्यसैले राज्य संयन्त्रमा राजतन्त्रको पालादेखिका संरचना, सुखसुविधा, कार्यशैली, आचरण कायमै छन् । तीमध्ये कति अहिलेका लागि आवश्यक छन् र कति बदल्नुपर्ने अवस्थामा छन्, व्यापक छलफल गरी रूपान्तरण गर्नु जरुरी छ । अहिलेको अवस्थामा विगतको राजतन्त्रकालीन अवस्थाभन्दा पृथक् किसिमले, तलदेखि माथिसम्म सरकारको नेतृत्व गर्ने व्यक्तिहरूले सम्भव भएसम्म सादा जीवनशैली अपनाउनुपर्छ । आम जनताका नजरमा पहिलेका र अहिलेकामा प्रस्ट भिन्नता देखिनु जरुरी छ ।"
पुनः श्रमस्वीकृति दिन सुरु,"सरकारले फेरि आउन नदिने भएपछि घर फिर्न रोकिएको थियो । म बिदामा घर फिर्ने खबरले छोराछोरी पनि खुसी छन् । मलाई भेट्न श्रीमान् पनि साउदीबाट घर आउँदै छन्, उनले भनिन् । बहराइनस्थित नेपाली राजद्तू पदम सुन्दासले असुरक्षित महसुस भए कोही पनि पुरानो रोजगारदाताकहाँ नजाने बताए । २० वर्षसम्म एउटै घरमा काम गर्नेहरू पनि छन् । उनीहरू आफ्नो रोजगारदाता, काम र तलबप्रति सन्तुष्ट भएपछि आउने हो । ढिलै भए पनि यो सवालले निकास पायो, उनले भने, रोकिएर समस्याको समाधान हुने थिएन ।"
एजेन्डा तय गर्दै दलहरू,"पार्टीको चुनावी एजेन्डामा यसपटक सुकुम्बासी व्यवस्थापन गर्ने, भएका ठूला योजनाहरू बसपार्क, तीनकुने सुन्दर बस्ती विकास आयोजना, धरान खानेपानी आयोजना, स्मार्ट सिटी, धार्मिक र प्राकृतिक पर्यटन, शिक्षा स्वास्थ्य र खेलकुद र धरान हवाई मैदानलगायत रहेको नेकपाका नगर कमिटी अध्यक्ष नारायण सुवेदीले बताए । उपनिर्वाचनलाई लक्षित हामीले एकता प्रक्रियासँगै २० वटै वडा भेला सकेका छौं, उनले भने, अहिले टोलस्तरीय भेला जारी छ । कार्यकर्ताका लागि राजनीतिक प्रशिक्षणहरू पनि धमाधम चलाउन थालेको उनले बताए ।"
उपचुनावलाई २५ करोड,"काठमाडौं (कास) सरकारले उपचुनाव गराउन निर्वाचन आयोगलाई २५ करोड रुपैयाँ उपलब्ध गराएको छ । प्रतिनिधिसभाका १, प्रदेशसभाका ३ र एक मेयरसहित स्थानीय तहका ४७ स्थानमा मंसिर १४ मा उपनिर्वाचन हुँदै छ । आयोगले उपचुनाव गराउन आवश्यक ३९ करोड रुपैयाँ सरकारसित माग गरेको थियो । सरकारले मागभन्दा १४ करोड रुपैयाँ कम रकम निकासा गरेको हो । आयोगका प्रवक्ता शंकरप्रसाद खरेलले २५ करोड निकासा आएको पुष्टि गर्दै नपुग रकम सरकारसँग पुनः माग गर्न सकिने बताए ।"
राजगुठीमा मोही कायम हुँदैन,"दाङको गोरक्षा पात्रदेवता सिद्ध रत्ननाथ मठ विसं १८८३ सालको लालमोहरमा पनि मोही नभएको भनी उल्लेख छ । केही मठाधीशहरूले मोही लाग्ने भनेकै आधारमा मोही कायम हुन नसक्ने फैसलामा छ । हाल मठका तर्फबाट के भनियो भन्ने कुराले अर्थ राख्दैन बरु मठको हितविपरीत कसैले केही कागज गरेको छ वा पत्र लेखेको छ भने त्यस्तो काम धर्मलोप मानिने हुँदा फैसलामा भनिएको छ, त्यस्तो व्यक्तिउपर कारबाही हुन सक्ने देखिन्छ । सर्वोच्चले गुठी संस्थानको लिखित सहमतिबिना राजगुठीको जग्गामा कसैलाई पनि कुनै प्रकारको हक प्राप्त नहुने स्पष्ट पारेको छ । सर्वोच्चले आफ्नोमा गुठी र जग्गा जोडिएको विवाद एउटा एउटा गरी टुक्रे रूपमा आउने गरेको र त्यसैअनुसार फैसला हुने गरेको भन्दै यस्ता विषयलाई समग्रतामा हेरी विवेचना गर्नुपर्ने व्याख्या गरेको छ । गुठी विवादलाई गुठी स्थापनाको उद्देश्य, मठ मन्दिरको अवस्थिति, अनुयायी वा मतावलम्बीको चासो आदिसमेतका आधारमा हेरेर मात्रै न्याय निरूपण गर्नुपर्ने औंल्याएको हो ।"
अधिग्रहण गरिएका जग्गाको अभिलेख छैन,"हडप्नेसँग बयान लिने तयारीआयोगले जग्गा हडप्ने स्थानीय, गैरकानुनी रूपमा भूमाफियालाई सरकारी जग्गा दिने निर्णयमा संलग्न कर्मचारी र भूमाफियासँग बयान लिने तयारी गरेको छ । सरकारसँग भएका अभिलेख, दर्ता भएका उजुरी र स्थलगत छानबिनबाट प्राप्त तथ्यका आधारमा बयान लिन लागिएको आयोगले जनाएको छ । अध्यक्ष भट्टराईले आयोगमा उपलब्ध प्रमाणका आधारमा सरकारी जग्गा हिनामिनामा संलग्नसँग बयान लिन लागिएको स्पष्ट पारे ।"
४ जनालाई सचिवमा बढुवा,काठमाडौं (कास) सरकारले दुई जना कायममुकायम सचिव र दुई जना वरिष्ठ सहसचिवलाई विशिष्ट श्रेणी (सचिव) मा बढुवा गरेको छ । प्रधानमन्त्री निवास बालुवाटारमा आइतबार बसेको मन्त्रिपरिषद् बैठकले कामु सचिवद्वय तोयम राय र तोयानारायण ज्ञवालीलाई सचिवमा बढुवा गरेको हो । लोकसेवा आयोगका अध्यक्षको संयोजकत्वमा रहेको बढुवा समितिको सिफारिसमा परेका सामान्य प्रशासन समूह (क्लस्टर) का ६ सहसचिव (दुई कामु सचिवसहित) बाट दुई जनालाई पदोन्नति गरिएको हो । राय प्रदेश ३ र ज्ञवाली प्रदेश ५ को कामु प्रमुख सचिव थिए । उनीहरूलाई सोही ठाउँको प्रमुख सचिवमा पदस्थापन गरिएको छ । सरकारले इन्जिनियरिङ क्लस्टरका दुई वरिष्ठ सहसचिव ऋषिराम शर्मा र रवीन्द्र श्रेष्ठलाई सचिवमा बढुवा गरेको छ ।
३७३ लाई विद्याभूषण र पदक,"काठमाडौं (कास) सरकारले ३ सय ७३ विद्यार्थीलाई नेपाल विद्याभूषण र नेपाल छात्रा विद्यापदकबाट सम्मान गरेको छ । शिक्षा दिवसका अवसरमा राष्ट्रपति विद्यादेवी भण्डारीले आइतबार विद्यार्थीलाई विद्याभूषण र पदक प्रदान गरेकी हुन् । विद्यावारिधि, स्नातकोत्तर, स्नातक र माध्यमिक तहको परीक्षामा उत्कृष्ट नतिजा ल्याएका विद्यार्थीलाई सम्मान गर्न शिक्षा मन्त्रालयले सिफारिस गरेको थियो । दिवसको अवसरमा उत्कृष्ट नतिजा ल्याउने सामुदायिक, निजी विद्यालय र क्याम्पसलाई उपप्रधानमन्त्री तथा रक्षामन्त्री ईश्वर पोखरेलले पुरस्कारसहित सम्मान गरेका थिए ।"
कान्तिपुरकर्मी मिश्रलाई पितृशोक,"काठमाडौं (कास) कान्तिपुरकर्मी बालचन्द्र मिश्रलाई पितृशोक परेको छ । उनका पिता ८७ वर्षीय नोरप्रसाद मिश्रको आइतबार आफ्नै निवास चितवनमा निधन भएको हो । उनी लामो समयदेखि पार्किन्सन रोगबाट पीडित थिए । स्वर्गीय मिश्रका दुई छोरा, दुई छोरी र श्रीमती छन् । उनको अन्त्येष्टि सोमबार देवघाटमा हुने परिवारले जनाएको छ ।"
काँडाबीच फूल,"फूलिरहेका फूलचाहिँ आशा र सकारात्मकताको सन्देशसहित उनका कलाकृतिमा प्रयोग भएका छन् । दुःख, पीडा र संघर्षबीच पनि उनले निराशाको वकालत गरेकी छैनन् । उनका चित्रले उज्यालोतिरको संकेत गर्छ । अवरोधबीच पनि आशा र उत्साह सञ्चार गर्छ । पृथ्वीको सतहभन्दा धेरै टाढा रहेको सूर्यलाई नियालिरहेकी नारीका चित्र झन् उत्तिकै अर्थपूर्ण छन् । बज्राचार्यका अनुसार नारीको सफलताको बाटो आकाशमा रहेको घाम जस्तै टाढा छ तर छुन नसके पनि त्यहाँसम्म पुग्ने हिम्मत राख्ने महिला नै उनले कोरेका चित्रका नायिका हुन् । यी नायिका एउटै भूगोल, संस्कार र उमेर समूहबाट आएका छैनन् । उनले विभिन्न उमेर समूह हुँदै पहाडीदेखि तराई मूलका नारीहरूको फिगर कोरेकी छन् । मुलुकका सबैतिर नारी समुदायलाई अप्ठ्यारा झेल्दै अघि बढिरहेका छन् भन्ने अर्थपूर्ण सन्देश उनका चित्रमा पाइन्छ । प्रदर्शनी आगामी असोज ११ गतेसम्म जारी रहने बताइएको छ ।"
घन्किए लोकबहादुर,"नेपाल प्रज्ञा प्रतिष्ठानका उपकुलपति डा जगमान गुरुङले शिक्षा, साहित्य र फिल्मको त्रिवेणी व्यक्तित्व लोकबहादुरको जीवनीमा आधारित फिल्म निर्माण गर्न सुझाव दिए । चार वर्षअघि निधन भएका लोकबहादुर पोखरास्थित तत्कालीन भद्रकाली माविका प्रधानाध्यापक थिए । कार्यक्रममा यस वर्षको लोकबहादुर गुरुङ स्मृति चलचित्र पुरस्कारबाट निर्देशक केशबहादुर गुरुङ पुरस्कृत भए । उनलाई ३५ हजार रुपैयाँ, ताम्रपत्र, फेटा र भाङ्ग्राद्वारा सम्मान गरियो । उनले पुरस्कारबापतको रकम प्रतिष्ठानकै कोषका लागि हस्तान्तरण गरे ।"
राधिका वेब सिरिज क्विन,"त्यसपछि करिअरको रफ्तारले उकालो लागिरहेका बेला आप्टेले सन् २०१६ मा रजनीकान्तको फिल्म कबाली खेल्न पाइन् । यस फिल्मले उनलाई आम दर्शकमाझ पुर्याएको थियो तर यसैबेला उनको करिअरमा एउटा धक्का लाग्यो, फिल्म पार्च्ड को न्युड सिन लिक भएपछि । आप्टे यतिबेला वेब सिरिजमा समेत व्यस्त हुन थालेकी छन् । नेटफ्लिक्सले नै उनलाई सेक्रेड गेम्स पछि लगातार अरू दुई लस्ट स्टोरिज र घोल मा पनि लिएको छ । यतिबेला उनलाई वेब सिरिजको क्विन भन्न थालिएको छ ।"
पुर्बेली भाका जोगाउँदै,"मैले गीत संगीतमा लागेर पैसा त कमाइनँ तर सामाजिक प्रतिष्ठा र नाम कमाएको छु, खनाल भन्छन्, लोक गीत संगीतमा लागेर प्राप्त गरेको यो नै मेरो ठूलो सम्पत्ति हो । यसैमा आफूलाई गर्व महसुस हुन्छ । दुई छोरी र एक छोराका पिता खनाललाई सांगीतिक क्षेत्रमा लागिरहन श्रीमती डुकादेवीको ठूलो साथ र हौसला छ । उमेर बूढो भए पनि गीत संगीतमा लागिरहन प्राध्यापक गोविन्दराज भट्टराई, गायक लक्ष्मी जोशीलगायत व्यक्तित्वले सधैं हौसला दिइरहनुहुन्छ, उनले भने ।"
सम्झनामा बालचन्द्र,"शर्माको योगदानबारे पूर्वमन्त्री होमनाथ दाहाल, पूर्वराजदूत डा मदनकुमार भट्टराई, बालचन्द्र स्मृतिसभाका सदस्यसचिव प्राप्रयागराज वाशिष्ठ, शर्माकी छोरी एवं स्मृतिसभाकी कोषाध्यक्ष कल्पना घिमिरे, अरविन्द रिमाललगायतले प्रकाश पारेका थिए । शर्माका इतिहास, साहित्य र राजनीति विषयमा १६ वटा पुस्तक प्रकाशित छन् । उनी टंकप्रसाद आचार्यको प्रधानमन्त्रीकालमा शिक्षामन्त्रीसमेत थिए । पछि रूस र फ्रान्सका लागि नेपाली राजदूत पनि बने ।"
गोविन्द रिहा,"शाहीसमेत निर्माता रहेको फिल्म लिलिबिली दुई वर्षअघि नै प्रदर्शनमा आएको थियो । निर्मातामध्ये सुदीप खड्का र मिलन चाम्सले फिल्मको सेयर लुकाएको आरोप लाउँदै एक वर्षअघि नै महानगरीय अपराध महाशाखा टेकुमा उजुरी दिएका थिए । त्यसको एक वर्षपछि सोही उजुरीका आधारमा प्रहरीले हिरासतमा लिएकोप्रति आश्चर्य प्रकट गर्दै शाहीले व्यक्तिगत मनमुटावलाई ठूलो इबीका रूपमा लिई गृह प्रशासनको दुरुपयोग गराएको आरोप लगाएका छन् । विदेशी चलचित्रको दबदबा बढ्दै गइरहेका बेला यस्तो अस्वस्थ गतिविधिले नेपाली फिल्म उद्योगमा सकारात्मक सन्देश जाँदैन, उनले विज्ञिप्तमा भनेका छन्, तर अदालतको आदेशले न्याय मरेको छैन भन्ने अनुभूत गराएको छ ।"
आन्दोलनकारीले ट्रम्प गुहारे,"पछिल्ला प्रदर्शनमा विवादास्पद विधेयक खारेज, कार्यकारी प्रमुख क्यारी लामको राजीनामा, प्रहरी दमनको स्वतन्त्र छानबिनलगायत माग राखिँदै आएको छ । यसअघि प्रदर्शनकारीले आन्दोलनप्रति अन्तर्राष्ट्रिय समुदायको ध्यान केन्द्रित गर्नु आवश्यक भएको भन्दै पछिल्लो समय विमानस्थलकेन्द्रित विरोध गरेका थिए । गतसाताको प्रदर्शनमा हजारौं विद्यार्थीले कक्षा बहिष्कार गरेका थिए । अपराध तथा बलात्कार आरोपीलाई मुख्यभूमि चीनमा सुपुर्दगी गर्ने प्रावधानसहितको विधेयक ल्याएपछि हङकङमा प्रदर्शन चर्केको हो । अपराध तथा बलात्कार आरोपीलाई मुख्यभूमि चीनमा सुपुर्दगी गर्ने प्रावधानसहितको विधेयक ल्याएपछि हङकङमा प्रदर्शन चर्केको हो । स्वतन्त्रताविरोधी चिनियाँ न्याय प्रणालीले हङकङका जनता पीडित हुने दाबी प्रदर्शनकारीको छ । विधेयकले हङकङको स्वतन्त्रतालाई अवमूल्यन गर्ने र राजनीतिक कार्यकर्ता निसानामा पर्ने भन्दै प्रदर्शन गरिँदै आएको छ । सुपुर्दगीसम्बन्धी अन्तिम निर्णय घटनाको प्रकृतिमा भर पर्ने भएकाले विधेयकको विरोध गर्नु उचित नहुने सरकारी अधिकारीको भनाइ छ । विधेयकको विरोधमा व्यापारी, कानुन व्यवसायी, विद्यार्थी, धार्मिक समूह तथा प्रजातन्त्र पक्षधर सडकमा उत्रेका छन् ।"
इरानद्वारा युरेनियम प्रवर्द्धन सुरु,परमाणु अस्त्र बनाउन प्रयोग हुने उच्चस्तरमा प्रवर्द्धित युरेनियममा भने यसको मात्रा कम्तीमा ९० प्रतिशत हुनुपर्छ । इरानले भने आफूले गैरसैनिक प्रयोजनका लागि मात्र परमाणु कार्यक्रम सञ्चालन गर्दै आएको बताउने गर्छ ।यसअघि इरानी राष्ट्रपति हसन रौहानीले आफ्नो देशको परमाणु अनुसन्धान र विकासलाई सीमित बनाउन पहिला गरिएका सबै सहमति भंग गर्ने घोषणा गरेका थिए । युरोपेली राष्ट्रहरूले इरानलाई आर्थिक लाभ हुन दिने आफ्नो वचन पालना नगरे थप कदम चाल्न इरान बाध्य हुने रौहानीले बताएका छन् । रौहानीले त्यस्तो कदम निकै अप्रिय हुने र त्यसको प्रभाव पनि विशाल हुने उनको चेतावनी छ ।तर गत वर्ष अमेरिकाले उक्त सम्झौताबाट अलग भएको घोषणा गर्दै इरानमाथिका आर्थिक प्रतिबन्ध कडा पारेको थियो । त्यसको प्रतिक्रियास्वरूप गत जुलाईमा इरानले परमाणुसम्बन्धी दुइटा महत्त्वपूर्ण प्रतिबद्धता परित्याग गरेको थियो ।
अस्ट्रेलियाको डढेलो अनियन्त्रित,अस्ट्रेलियाका अधिकांश राज्यमा हरेक वर्ष आगलागी हुने गरेको छ तर यस वर्ष गर्मीयामको सुरुवातसँगै आगलागी फैलिएपछि आगामी दिनमा थप बढ्ने अनुमान न्यु साउथ वेल्सको रुरल फायर सर्भिसको छ । हाल क्विन्सल्यान्डको बिन्ना बुरा क्षेत्र सबैभन्दा बढी प्रभावित भएको क्विन्सल्यान्डको आगलागी नियन्त्रण केन्द्रले जनाएको छ । उक्त स्थानमा करिब एक सय वर्ष अघिदेखि धरोहर स्थलका रूपमा रहेको ऐतिहासिक बिन्ना बुरा लजमा आगलागीले क्षति पुर्याएको छ । कतिपय स्थानमा सरकारले मानिसलाई सुरक्षित स्थानमा सर्न आदेश दिएको छ । उक्त क्षेत्रका दर्जनौं विद्यालय बन्द गरिने भएको छ । न्यु साउथ वेल्सको बिज नेस्टमा ५६ हजार बढी हेक्टर जमिन आगलागीको चपेटामा परेको छ भने लङ गल्ली रोडमा २२ हजार हेक्टरभन्दा बढी क्षेत्रमा आगलागी फैलिएको छ । न्यु साउथ वेल्सका फायर तथा रेस्क्यु कमिस्नर पउल ब्याक्स्टरले लगातार चलिरहेको हावा नै मुख्य चिन्ताको विषय भएको बताएका छन् । क्विन्सल्यान्डको आगलागी नियन्त्रण केन्द्रले आगलागी पूर्ण रूपमा नियन्त्रणमा लिन अझै केही दिन लाग्न सक्ने जनाएको समाचारमा उल्लेख गरिएको छ । सर्वसाधारणको सम्पत्तिलाई बिमा गराउने संस्था इन्स्योरेन्स काउन्सिलले पनि अहिले भएको आगलागीलाई विनाशकारी संज्ञा दिँदै आगालागी प्रभावितलाई प्राथमिकता दिइने जनाएको छ ।
'तालिबानसँगको सम्झौता रद्द',"सन् २००१ को अमेरिकी हस्तक्षेपछि अफगानिस्तानमा गठबन्धन राष्ट्रका करिब ३ हजार ५ सय सुरक्षाकर्मीको ज्यान गइसकेको छ । त्यसमध्ये २ हजार ३ सयभन्दा बढी अमेरिकी छन् । सर्वसाधारण, लडाकु र सरकारी फौजको मृत्युको भने एकिन तथ्यांक छैन । सन् २०१९ को फेब्रुअरीमा सार्वजनिक एक प्रतिवेदनअनुसार युद्धका कारण ३२ हजार सर्वसाधारणले ज्यान गुमाइसकेका छन् । ब्राउन विश्वविद्यालयस्थित वाट्सन इन्स्टिच्युटका अुनसार ५८ हजार सुरक्षाकर्मी तथा ४२ विद्रोही युद्धका क्रममा मारिएका छन् ।"
एसिड प्रहारका दोषीलाई कारबाही माग,"आयोगको विषय सार्वजनिक गर्न अर्को आयोग बनाउने वा सार्वजनिक गर्न आन्दोलन गर्नुपर्ने विडम्बना भएको उनले बताए । त्रिपाठीले भने, जमिन अतिक्रमण गर्ने शक्तिशाली मान्छे भएकाले प्रतिवेदन सार्वजनिक हुन सकेन । गिरीशचन्द्र लालको संयोजकत्वमा गठित तराईमधेस आन्दोलनसम्बन्धी छानबिन गर्न गठित आयोगको प्रतिवेदन सार्वजनिक गर्न उनको माग छ । सांसद प्रेम सुवालले संसद् सचिवालयले ८ करोड ९२ लाखमा खरिद गरिएको गाडी बिग्रेको सम्बन्धमा भएको छानबिन प्रतिवेदनको निष्कर्ष संसद्लाई जानकारी दिन माग गरे । गाडी खरिद गरेको एक महिनामै बिग्रेको प्रसंग जोड्दै सुवालले संसद्मै भ्रष्टाचार भएको गुनासो जनस्तरबाट आएको बताए । उक्त गाडी सम्बन्धमा छानबिन गर्न बनेको समितिले प्रतिवेदन दिए पनि दोषी को हो र अब के गरिन्छ भन्ने प्रस्ट उल्लेख छैन । पर्यटन प्रवर्द्धनका नाममा पशुपतिनाथमा आरती गर्दा राष्ट्रिय गान बजाउनुपर्ने सरकारको निर्देशनको दुरुपयोग गरिएको कांग्रेस सांसद भीमसेनदास प्रधानले बताए ।"
दोषीलाई कारबाही नगरे फेरि अनशन बस्छु : गंगामाया,"उनले छोराको हत्यामा संलग्न व्यक्तिलाई पूर्वप्रधानमन्त्रीद्वय पुष्पकमल दाहाल र बाबुराम भट्टराईले कारबाही गर्न नदिएको आरोप लगाइन् । उनले अर्का छोरा नूरप्रसादलाई समेत सरकारले बिनाकारण जेलमा राखेको बताइन् । एउटा छोराको हत्या गरिएको छ, पतिको ज्यान गएको छ, मेरो यो हालत छ, अर्को निर्दोष छोरालाई पनि जेलमा लगेर राखिएको छ, उनले भनिन्, मेरो छोरालाई प्रधानमन्त्री केपी ओली र नेकपा अध्यक्ष दाहालको खटनले जेल हालिएको छ, उनले भनिन् । उनले आफूलाई बाहिर जान नदिएर सरकारले वीर अस्पतालभित्रै नजरबन्दमा राखेको दाबीसमेत गरिन् ।"
महिनामा दुईपल्ट विदेश,"उनले उपाध्यक्ष कृष्णकुमारी दवाडीलाई कार्यवाहक सुम्पिएका छन् । अध्यक्षले लामो समय विदेशमा बिताउँदा गाउँपालिकाका कामकाज प्रभावित भएको स्थानीय बताउँछन् । कार्यवाहक अध्यक्ष दवाडी भने खासै अप्ठेरो नपरेको बताउँछिन् । म्यासेन्जरमा कुराकानी भइरहन्छ, उनले भनिन, ठूलो केही गर्न पर्यो भने सल्लाह गरिन्छ । नियमित काम नरोकिएको उनको दाबी छ । कार्यवाहक अध्यक्ष र उपाध्यक्षको दोहोरो भूमिका निभाउँदा कामको चाप केही बढी भएको उनले स्विकारिन् । दुवै भूमिकामा हुँदा कामको चाप हुनु स्वाभाविक हो, उनी भन्छिन्, उपाध्यक्ष भएर गर्नुपर्ने योजनाको अनुगमन केही कम भएको छ । अध्यक्ष गुरुङ आयोजककै खर्चमा विदेश गएको गाउँपालिकाका सूचना अधिकृत हरिलाल आचार्यले बताए । कास्कीका प्रदेश सांसद मनबहादुर गुरुङ पनि उक्त तालिममा अध्यक्ष कर्णबहादुरसँगै सहभागी छन् ।"
अदालतको आदेशमाथि छानबिन माग,"पाँच न्यायाधीशहरूको बृहत् पूर्ण इजलासले गरेको फैसलाको निर्णय गत साता सुनाउँदै ठूला करदाता कार्यालयले यसअघि गरेको कर निर्धारण बदर गरिदिएको छ । अब ठूला करदाता कार्यालयले पुनः नयाँ कर निर्धारणको प्रक्रिया अघि बढाउनुपर्नेछ । निवेदकलाई आयकर ऐनको दफा १२० (क) बमोजिम लगाएको शुल्क उक्त दफाको विपरीत देखिँदा सो हदसम्म ठूला करदाता कार्यालयको मिति २०७६०१०३ को कर निर्धारण आदेश उत्प्रेषणको आदेशद्वारा बदर हुन्छ, सर्वोच्चको फैसलामा भनिएको छ । ऐनको दफा १२० (क) बमोजिमको शुल्कबापतको १८ अर्ब ३३ करोड रुपैयाँसहित ६२ अर्ब ६३ करोड रुपैयाँ कर निर्धारण ठूला करदाता कार्यालयले गत वैशाख ३ गते गरेको थियो । ६२ अर्ब ६३ करोडमध्ये पहिल्यै २३ अर्ब ५७ करोड रुपैयाँ कर तिरिसकेको छ । बाँकी ३९ अर्ब ६ करोड कर बुझाउनुपर्नेमा एनसेलले कर निर्धारणप्रति चित्त नबुझाउँदै सर्वोच्चमा मुद्दा दायर गरेको थियो । उक्त मुद्दामाथि सर्वोच्चले फैसला गरिसकेकाले अब १८ अर्ब ३३ करोड रुपैयाँ तिर्नुपर्ने छैन । अदालतको यो निर्णयमाथि विरोध भइरहेको छ । खासगरी संसद्का विषयगत समितिदेखि संसद्मै अदालतको फैसलाप्रति प्रश्न उठाइएको छ ।"
पेट्रोलियम क्षेत्र सुधार गर्न अर्को प्रतिवेदन,आईओसीको एकाधिकार अन्त हाल निगमले भारतीय आयल कर्पोरेसन्स (आईओसी) बाट मात्रै इन्धन खरिद गर्छ । अब भारतका सरकारी स्वामित्वका अन्य कम्पनी हिन्दुस्तान पेट्रोलियम र भारत पेट्रोलियमका साथै निजी क्षेत्रका रिलायन्स तथा इसारजस्ता कम्पनीहरूबाट समेत इन्धन खरिद गर्न सुझाव दिइएको छ ।
माउ कम्पनीको मर्जर वार्ता,"उत्तरी युरोपबाहेक टेलिनोरले थाइल्यान्ड, मलेसिया, बंगलादेश, पाकिस्तान र म्यानमारका पनि टेलिनोरको सेवा सञ्चालनमा छ । आजियटाले भने मलेसिया, बंगलादेश, कोलम्बिया, नेपाल, श्रीलंका र इन्डोनेसियामा सेवा सञ्चालन गरिरहेको छ ।"
विपन्न वर्गमा पौने २ खर्ब लगानी,"विपन्न वर्गको आर्थिक तथा सामाजिक उत्थानको लागि बैंक तथा वित्तीय संस्थाले यस्तो कर्जा प्रवाह गर्दै आएको बताए पनि अधिकांश यस्तो कर्जा लक्षित समुदायसम्म नपुगेको जानकारहरू बताउँछन् । विपन्न वर्गको नाममा पहुँचवाला र हुनेखानेले मात्र उक्त सुविधा लिँदै आएको उनीहरूको तर्क छ । एक जानकारले भने, विपन्न वर्गको नाममा पहुँचवालाको हालीमुहाली छ । राष्ट्र बैंकले प्रभावकारी रूपमा नियमन गर्न नसकेकै कारण अधिकांश वास्तविक विपन्न समुदाय उक्त सुविधाबाट वञ्चित भएको उनले दाबी गरे । राष्ट्र बैंकले भने विपन्न वर्ग कर्जा सही ठाउँमा प्रवाह भएको र यसले अर्थतन्त्रमा महत्त्वपूर्ण योगदान पुर्याएको दाबी गरेको छ ।"
दुर्गमतर्फ मोडियो बुद्ध,"एयरलाइन्स बिजनेस आर्थिक रूपमा अति संवेदनशील विषय हो, बस्नेतले भने, कसैले जेट एयर डुब्छ भनेर सोचेको थियो ? यदि सरकार पर्यटकीय पूर्वाधारमा गम्भीर भएन र उड्डयन क्षेत्रमा अनुदानयुक्त कार्यक्रम ल्याइएन भने अन्तर्राष्ट्रिय उडान अहिलेकै अवस्थाले गर्न नेपाली अपरेटरलाई मुस्किल छ, बस्नेतले भने ।"
लटरम्म स्याउ,"अबेरसम्मै व्यस्त छायानाथ रारा नगरपालिका४ ताल्चाकी रामदेवी भाम सबेरैदेखि साँझ अबेरसम्म बारीमा स्याउ टिप्न व्यस्त छिन् । स्याउ पाकेर झर्न थालेपछि परिवारका पाचजना दिनहुँ स्याउबारीमा व्यस्त हुन थालेका छन् । उनकै छिमेकी दिलमाया भामलाई पनि स्याउ टिप्ने चटारोले छोएको छ ।प्राय सबै गाउँका किसान बस्ती सुनसान पारेर स्याउ टिप्न बगैंचामा व्यस्त छन् । बालबालिकादेखि वृद्धसम्मको भीड लागेको छ । कोही रुखमा चढेर स्याउ टिप्छन् । केहीलाई ओसार्ने चटारो छ । ताल्चा गाउँका कर्णबहादुर भामले बगैंचामा लटरम्म स्याउ पाकेपछि किसानको व्यस्तता बढेको बताए । यस वर्ष नगरपालिकाका ताल्चा, मइतु, कालापाल्त, गिमखोलालगायत बस्तीमा स्याउ राम्रो फलेको छ । स्याउले बगैंचा राताम्मे छन् । टाढा गाउँका छोरीचेली स्याउ टिप्न माइती आएका छन्, भामले भने, बगैचा खाली नगरे स्याउ झर्ने समस्या हुने भएकाले परिवारका सबै सदस्य व्यस्त बनेका हौं । कृषकले स्याउ टिप्न भने हतार गरेको कृषि ज्ञान केन्द्र प्रमुख सुकिराम नेपालीले बताए । यस वर्ष राम्रो उत्पादन भएको छ, बजारको चिन्ताले किसान हतारिएका मात्र हुन्, उनले भने, स्याउ उत्पादनको तथ्यांक संकलन गर्न गाउँगाउँमा प्राविधिक खटाएका छौं ।"
हिरो मोटरसाइकलको बिक्री सुरु,"काठमाडौं (कास) हिरो मोटरसाइकलको आधिकारिक बिक्रेता नेपाल जेनरल मार्केटिङले नयाँ उत्पादन प्रिमियम मोटरसाइकलहरू एक्स्पल्स २०० टी र दि स्पोर्टी एक्स्ट्रिम २०० एसर तथा रेट्रो स्टाइलका नयाँ प्लेजर प्लस स्कुटरको बिक्री सुरु गरेको छ । यी उत्पादनहरू देशभर रहेका नेपाल जेनरल मार्केटिङका सम्पूर्ण डिलरहरूमा उपलब्ध हुने विज्ञप्तिमार्फत जनाइएको छ । हिरो मोटरकर्पबाट प्रस्तुत नयाँ शृंखलाका विविध उत्पादनहरूले ग्राहकहरूमाझ आधुनिक डिजाइन, सर्व श्रेष्ठ प्रविधि र सबैभन्दा अलग बनोटका उत्पादनहरू प्रस्तुत गर्ने कम्पनीको मजबुत लक्ष्यलाई प्रतिविम्बित गरेको दाबी गरिएको छ ।"
महिन्द्रा टु ह्वीलरको चाडपर्व अफर,"काठमाडौं (कास) महिन्द्रा टु ह्वीलर्सअन्तर्गत अग्नि मोटो इन्कले चाडपर्वको अवसर पारी महिन्द्रासँग सबै दङ्दास योजना ल्याएको छ । अब बाइक तथा स्कुटरको खरिदमा तुरुन्तै क्यास, १० हजारको फ्ल्याट डिस्काउन्ट तथा लक्की ड्रबाट होम अप्लाइन्सहरू प्राप्त गर्न सकिने कम्पनीले जनाएको छ । यो योजनाले पर्वलाई रौनक थपेर सबैलाई दंग बनाउने विश्वास कम्पनीले लिएको छ । यो योजना देशभर रहेका आधिकारिक बिक्रेतामार्फत खरिद गर्दा छुट प्राप्त गर्न सकिनेछ । महिन्द्राका गोस्टो, सेन्चुरो तथा मोजो स्कुटर तथा बाइक नेपाली युवामाझ लोकप्रिय रहँदै आएको विज्ञप्तिमा उल्लेख छ ।"
एनसीसी बैंक आरटीजीएस प्रणालीमा,"काठमाडौं (कास) नेपाल राष्ट्र बैंक, भुक्तानी प्रणाली विभाग र नेपाल क्रेडिट एन्ड कमर्स बैंक (एनसीसी) बीच आरटीजीएस प्रणाली सञ्चालन गर्न सम्झौता भएको छ । सम्झौतामा एनसीसी बैंकका ग्राहकले आवश्यकताअनुसार नेपाल राष्ट्र बैंकद्वारा सञ्चालन गर्न लागेको आरटीजीएस प्रणालीमार्फत एउटा बैंकबाट अर्को बैंकमा भुक्तानी कारोबार फर्स्योट गर्न सक्ने व्यहोरा उल्लेख गरिएको छ । सम्झौतामा राष्ट्र बैंक, भुक्तानी विभागका तर्फबाट कार्यकारी निर्देशक बमबहादुर मिश्र र एनसीसीका तर्फबाट प्रमुख कार्यकारी अधिकृत रमेशराज अर्यालले हस्ताक्षर गरेका थिए ।"
स्टक क्लियरेन्स मेला,"काठमाडौं (कास) इभेन्ट सोलुसन प्रालिको आयोजनामा असोज २ देखि ६ गतेसम्म काठमाडौंको भृकुटीमण्डपमा स्टक क्लियरेन्स मेला आयोजना हुने भएको छ । ५ दिनसम्म चल्ने मेलाको तयारी पूरा भएको आयोजक संस्था इभेन्टले प्रेस विज्ञप्तिमार्फत जानकारी दिएको छ । एक्स्पोमा नेपाल, भारत, पाकिस्तान, बंगलादेश, चीन, थाइल्यान्ड र जापानका उत्पादन तथा प्रदर्शकहरूको सहभागिता रहनेछ । ६० हजार उपभोक्ताले एक्स्पो अवलोकन गर्दै आफूलाई आवश्यक वस्तु खरिद गर्ने आकलन इभेन्ट सोलुसनले गरेको छ ।"
बज्रको नयाँ ग्राहक योजना,"काठमाडौं (कास) चाडपर्वलाई लक्षित गर्दै बज्र एन्ड बज्राचार्य इन्टरप्राइजेजले फेस्टिभल अफर को नयाँ योजना ल्याएको छ । यस योजनाअन्तर्गत कुनै पनि ग्राहकले इन्टरप्राइजेजका आउटलेटहरू (वानेश्वर, लगनखेल, ढोलाहिटी र पोखरा) बाट बाथरुममा प्रयोग हुने सामानहरू खरिदमा विभिन्न सुविधा पाउन सक्नेछन् । ग्राहकले एक कमोडको खरिदमा अर्को एक कमोड सित्तैमा प्राप्त गर्नुका साथै अन्य बाथरुममा प्रयोग हुने सामान खरिद गर्दा गिफ्ट ह्याम्पर, क्यास ब्याक र विशेष सहुलियतजस्ता सुविधा प्राप्त गर्न सक्ने जनाइएको छ ।"
सिभिल बैंकको बचत योजना,काठमाडौं (कास) सिभिल बैंकले एन्युटी डिपोजिट निक्षेप योजना ल्याएको छ । यो बचत र मुद्दतीको समायोजन गरी बनाइएको निक्षेप योजना हो । नेपालमै पहिलोपटक यस्तो योजना सार्वजनिक गरिएको बैंकको दाबी छ । सिभिल एन्युटी डिपोजिटअन्तर्गत खोलिएको खाताको ब्याजदर खाताको अवधिभर स्थिर रहने । न्यूनतम मौज्दात १ हजारबाट सुरु गर्न सकिने प्रेस विज्ञप्तिमा भनिएको छ । एन्युटी डिपोजिट योजना भनेको भविष्यमा आफूलाई चाहिने रकमको व्यवस्थापन गर्न बचतकर्ताले निश्चित अवधि तोकी समान मासिक किस्ता बैंकलाई भुक्तानी गर्नुपर्ने बुझिन्छ । इच्छ्याइएको रकम सो अवधि पश्चात एकमुष्ट प्राप्त गर्न सकिने बैंकले जनाएको छ ।
वर्ल्डलिंकको अफर,काठमाडौं (कास) इन्टरनेट तथा नेटवर्क सेवा प्रदायक वर्ल्ड लिंक कम्युनिकेसन्सले चाडपर्व विशेष योजना सार्वजनिक गरेको छ । यस योजनाअन्तर्गत ग्राहकले १ वर्षसम्म २५ एमबीपिएस इन्टरनेटका साथ ३२ इन्चको सीजीएलईडी टीभी र एक वर्ष निःशुल्क नेट टीभी सेवा मात्र २५ हजार ९ सय ९० रुपैयाँमा पाउन सक्नेछन् । यसका साथै सम्पूर्ण नयाँ तथा नियमित ग्राहकले खल्ती एपको उपयोग हुने गरी २ सय ५० नगद ब्यालेन्स प्राप्त गर्न सक्ने जनाइएको छ ।
गैरआवासीयका लागि सानिमाको खाता,"काठमाडौं (कास) गैरआवासीय नेपालीका लागि सानिमा बैंकले सानिमा एनआरएन मुद्दती खाता ल्याएको छ । यो खाता गैरआवासीय नेपालीहरूले अमेरिकी डलर, पाउन्ड स्टर्लिङ वा युरो मुद्रामा खोल्न सक्नेछन् । यो खाता खोल्दा न्यूनतम रकम १० हजार (अमेरिकी डलर वा पाउन्ड स्टर्लिङ वा युरो) हुनुपर्नेछ । २ वर्ष अवधिको यो मुद्दती खाता अवधि समाप्त भएपछि साँवा तथा ब्याजको रकम निक्षेपकर्ताले जम्मा गरेकै मुद्रामा जुन देशबाट रकम जम्मा गरेको हो, सोही देशमा निक्षेपकर्ताको नाममा खोलेको खातामा फिर्ता लैजान सक्ने जानकारी विज्ञप्तिमार्फत दिएको छ ।"
कामनाको नयाँ शाखा,"काठमाडौं (कास) कामना सेवा विकास बैंक लिमिटेडले नवलपरासीमा रहेको सुस्ता गाउँपालिका १ बरुवामा आइतबारबाट आफ्नो नयाँ शाखा सञ्चालनमा ल्याएको छ । बैंकिङ पहुँच नपुगेका ग्रामीण क्षेत्रमा सेवा विस्तार गर्ने उद्देश्यले शाखा सञ्चालनमा ल्याएको प्रेस विज्ञप्तिमा भनिएको छ । एक समारोहमा गाउँपालिकाका उपाध्यक्ष इन्द्रकुमारी थरुनी, वडाध्यक्ष अशोककुमार चौधरी र बैंकका नायब महाप्रबन्धक हरिप्रसाद लम्सालले संयुक्त रूपमा शाखा कार्यालयको उद्घाटन गरेका थिए ।"
पार्क निर्माणमा चिनियाँ रुचि,"चिनियाँ टोलीले प्रस्तावित औद्योगिक क्षेत्रको पनि अवलोकन गरेको छ । देशको लगभग मध्यभागमा समथर जमिन र यातायता पुगेको ठाउँमा औद्योगिक पार्क बन्न लागेको छ । भरतपुर महानगरपालिका मेयर दाहालले माडीमा कृषिमा आधारित उद्योगहरू स्थापना हुन सक्ने बताइन् । भरतपुर महानगरले पनि अटो ल्यान्ड बनाउन लागेको, अन्तर्राष्ट्रिय क्रिकेट रंगशाला निर्माणमा निजी क्षेत्रको सहभागिता खोजी रहेको, मेट्रो रेलको सम्भाव्यता अध्ययन गरिरहेको उनले जानकारी गराइन् । यस्तै पर्यटन पूर्वाधार निर्माणमा पनि लगानीको आवश्यकता रहेको उनको भनाइ थियो । दुर्लभ वन्यजन्तु एकसिंगे गैंडा पाइने विश्व प्रसिद्ध चितवन राष्ट्रिय निकुञ्ज यहीँ छ । पर्यटन पूर्वाधार निर्माण पनि लगानीको सम्भावना बोकेको क्षेत्र हो, मेयर दाहालले भनिन् । त्रिशूली र नारायणी नदी किनारमा पनि पर्यटकीय सम्भावना रहेको उनले बताइन् ।"
विवादले चक्रपथ निर्माण सुस्त,"स्थानीयको घरजग्गाको विवाद सल्टाउनका लागि नगरपालिका तथा सम्बन्धित वडासँग समन्वय तथा बैठक भइरहेको इन्जिनियर बस्यालले जनाए । चक्रपथ निर्माणमा देखिएको विवाद समाधानका लागि नगरपालिका पनि गम्भीर रहेको नगर उपप्रमुख मोहनमाया ढकालले बताइन् । स्थानीयलाई क्षतिपूर्ति नै दिनेबारे कुनै निर्णय भएको छैन, उनले भनिन्, सडकको चौडाइ ३० मिटर राख्ने नगरसभाले नै निर्णय नै गरेको छ, यसमा स्थानीयलाई मनाउने कोसिस गरिरहेका छौं ।"
नाफामा महिला सहकारी,डेढ लाख रुपैयाँसम्म बिनाधितो ऋण प्रदान गरिन्छ । संस्थामा हाल ५५० जना सेयर सदस्य छन् । २ करोड ५० लाख रुपैयाँ ऋण प्रवाह गर्न सफल भएका छन् । महिलाले घरबाट समय निकाल्न नसक्दा धेरै पछि पर्ने गरेको अध्यक्ष गुरुङले बताइन् । सहकारीको संख्या बढ्दै गएकाले प्रतिस्पर्धा गर्न सक्नुपर्ने उनको भनाइ छ । इटहरीमा अपांग महिला बचत तथा ऋण सहकारी संस्थाको पनि छुट्टै पहिचान छ ।
चिनियाँ विदेशमन्त्रीको विमान १५ मिनेट होल्ड,विमानस्थल बन्द भएलगत्तै काठमाडौंदेखि २७ किलोमिटर पर उक्त जेट विमान होल्ड (आकाशमै फन्को लगाउनु) मा परेको थियो । विमान होल्डमा परेको आकाशको विन्दुलाई उड्डयनकर्मी गुरास नामले चिन्दछन् । उक्त जेट विमानले गुरासमाथि तीन फन्को लगाएको थियो । मौसममा सुधार भएपछि ५ बजेर ४२ मिनेटमा धावनमार्ग खुला गरिएको थियो । विमानस्थलको भिजिबिलिटी ४ हजार मिटर भएपछि खुला गरिएको थियो । विदेशमन्त्रीको विमान ५ बजेर ५७ मिनेटमा काठमाडौं विमानस्थलमा अवतरण भएको थियो । विमानस्थलका उच्च अधिकारीका अनुसार खराब मौसमका कारण विमान होल्डमा परेको हो । उक्त विमानमा विदेशमन्त्री वाङसहित १६ जनाको प्रतिनिधिमण्डल सवार थियो । क्याबिन र ककपिट क्रु गरी थप ६ जना छन् । चालक दल याक एन्ड यती होटलमा बसेको छ । यो विमान मंगलबार काठमाडौंबाट बेइजिङ फर्किंदै छ ।
बोतलको पानीमा कोलिफर्म,सेफ्टी ट्यांकी नजिक प्रशोधित पानी उत्पादनमा प्रयोग हुने बोरिङ मेसिन राखेको उद्योगमा मंगलबार दिउँसो खाद्यको प्राविधिक टोलीले छापा मारी परीक्षणका लागि दुई जार पानी लगेको थियो । रसायन प्रयोगशालाको रिपोर्टमा कोलिफर्म भेटिएको कार्यालयका प्रमुख प्रमोद कोइरालाले जानकारी दिए ।
ओलम्पिक निर्वाचनको बाटो खुल्यो,नेपाल ओलम्पिक कमिटीका १९ मध्ये १७ सदस्यीय कार्यसमितिका लागि निर्वाचन हुनेछ । उपमहासचिवमा पीताम्बर तिम्सिना र कोषाध्यक्षमा रतन टन्डन निर्विरोध निर्वाचित भएपछि बाँकी पदाधिकारी तथा सदस्यका लागि निर्वाचन हुन लागेको हो । अध्यक्ष पदमा वर्तमान अध्यक्ष श्रेष्ठ र पूर्वउपाध्यक्ष उमेशलाल श्रेष्ठबीच भिडन्त हुँदैन । चार वर्षअघि पनि यी दुईले अध्यक्षमा दाबेदारिता दिएका थिए । ५ जना उपाध्यक्षका लागि ८ जनाको उम्मेदवारी परेको छ । महासचिवमा २ तथा ३ सचिवका लागि ४ जनाको उम्मेदवारी छ । ७ जना सदस्यका लागि ८ जनाको उम्मेदवारी परेको छ । ओलम्पिक कमिटीले मान्यता दिएका २७ एसोसिएट संघका प्रतिनिधिले मताधिकार तथा उम्मेदवारी अधिकार पाउने ओलम्पिक कमिटीमा २४ जना उम्मेदवार छन् । २ जना निर्विरोध भइसकेका छन् भने पूर्वअध्यक्ष ध्रुवबहादुर प्रधानले उम्मेदवारी दिएनन् ।
सावित्राको चार गोल,"नेपाली टिमगोलकिपर : एन्जिला तुम्बापोडिफेन्स : हीराकुमारी भुजेल, अमृता जैसी, पूनम जर्घामगर, गीता रानामिडफिल्ड : अनिता बस्नेत, दीपा राई (६३ मिनेट ः इन्दिरा राई), रेनुका नगरकोटे (५३ मिनेट ः विमला चौधरी), मञ्जलीकुमारी योञ्जनफरवार्ड : नीरु थापा (कप्तान, ६२ मिनेट ः अनिता केसी), सावित्रा भण्डारी"
आन्द्रेस्कुले हराइन् सेरेनालाई,"सेरेनाको त्यही भूलमा टिकेर आन्द्रेसले सावधानीपूर्वक पहिलो सेट जितिन् । दोस्रो सेटमा भने कडा प्रतिस्पर्धा भएको थियो । अन्तिम सेट ६५ को स्थितिमा आन्द्रेस्कुले अझ राम्रो प्रदर्शन गरिन र त्यति बेलासम्म स्टेडियममा रहेको २४ हजार दर्शक उनकै पक्षमा भइसकेका थिए र उनको नाम लिएर समर्थन गरिरहेका थिए । खेलको अन्त्यतिर उनको समर्थनमा दर्शकको स्वर यति धरै चर्को भइरहेको थियो कि मैले आफ्नो खेलमा राम्रोसँग ध्यान नै केन्द्रित गर्न सकिन, सेरेनाले भनिन् ।"
फ्रान्स र पोर्चुगलको सहज जित,ह्यारी केनले ह्याट्रिक गरेपछि इंग्ल्यान्डले शतप्रतिशत जित यात्रा कायमै राखेको छ । उसले वेम्बली रंगशालामा बुल्गेरियामाथि ४० को सहज जित हासिल गरेको हो । २५ औं मिनेटमा ट्याप इन र दोस्रो हाफमा दुई पेनाल्टी मार्फत केनले इंग्ल्यान्डका लागि ४० खेलमा २५ गोल पूरा गरेका हुन् । अर्को गोल रहिम स्टर्लिङले गरे । समूह ए मा तीन खेलबाट ९ अंक जोडेको इंग्ल्यान्ड शीर्ष स्थानमा छ । चेक गणतन्त्रलाई २१ गोलले हराएपछि यस समूहमा कोसोभो ८ अंकसहित दोस्रो स्थानमा छ ।
नेपाल यू१९ एसिया कपबाट बाहिर,"बंगलादेश यू१९ ले ६ विकेटले पराजित गरेसँगैं नेपाल बाहिरिएको छ । नेपालको यो लगातार दोस्रो हार हो । पहिलो खेलमा नेपाल यू१९ लाई श्रीलंकाले ५ विकेटले पराजित गरेको थियो । लगातार दुई खेल जितेर श्रीलंका यू१९ र बंगलादेश यू१९ सेमिफाइनल प्रवेश गरेका छन् । बंगलादेश यू१९ ले टस जितेपछि ब्याटिङमा आएको नेपालबाट ओपनर पवन सर्राफले सर्वाधिक ८१ रन बनाए । १ सय ९ बल खेलेका उनले ८ चौका र १ छक्का प्रहार गरे । उनले रित गौतमसँग पहिलो विकेटमा १४ ओभर भित्र ४५ रन जोडेका थिए । रित ५३ बल खेल्दै ३ चौका र १ छक्का प्रहार गरी ३२ रनमा आउट भए । आसिफ शेख ३, कुशल मल्ल २८, कप्तान रोहित पौडेल १४ रनमा आउट भए । सन्दीप जोराले आक्रामक ब्याटिङ गरेपछि नेपालले अन्तिम ५ ओभरमा ५६ रन जोड्यो । ३७ बलमा ५६ रन बनाउने क्रममा उनले ३ चौका र ३ छक्का प्रहार गरे । भिम सार्की १९ बलमा २१, रसिद खान ६ रनमा आउट भए । कमलसिंह ऐरी ९ र हरिबहादुर चौहान १ रनमा अविजित रहे । नेपालले मंगलबार यूएईसँग समूह चरणको अन्तिम खेल खेल्नेछ ।"
बस्नेतको नेतृत्वमा प्रदेश ३ क्रिकेट,"क्रिकेट संघ मकवानपुरको अध्यक्ष वासुलाल श्रेष्ठको अध्यक्षता तथा प्रदेश ३ का प्रमुख प्रतिपक्षी नेपाली कांग्रेस संसदीय दलका नेता इन्द्रबहादुर बानियाँको प्रमुख आतिथ्यमा भएको विशेष साधारणसभामा क्यान अध्यक्ष चतुरबहादुर चन्द, प्रादेशिक खेलकुद परिषद्का सदस्य सचिव सूर्यलाल भण्डारीलगायतले मन्तव्य व्यक्त गरेका थिए ।"
फर्साटिकर क्वाटरफाइनलमा,७६ औं मिनेटमा पाहुना टिमका अनुप बाह्रघरेले गोल फर्काउँदै गोल अन्तर ३१ गरे । खेल सकिन केही मिनेट बाँकी छँदा फर्साटिकरका खेलाडीले थप २ गोल गर्दै जित सुनिश्चित बनाए । ८९ मिनेटमा सुरज हमाल गोल गरे । अतिरिक्त समयको दोस्रो मिनेटमा हमालले नै अर्को गोल गर्दै खेल लाई ५१ को अन्तरमा टुंग्याए । फर्साटिकरका सुजन राना म्यान अफ द म्याच घोषित भई २ हजार ५ सय रुपैयाँ पाए । सोमबार झरना स्पोर्टिङ क्लब रूपन्देही र जु फुटबल क्लब चितवनबीच हुनेछ ।
ईश्वर र सरस्वती पहिलो,"जेसिस माविका सागर श्रेष्ठ (१८ मिनेट १४८० सेकेन्ड) दोस्रो तथा मनोहर माविका सन्तोष नापित (१८ मिनेट ४२७१ सेकेन्ड) तेस्रो भए । नेपालय एजुकेसनका युनिश आलेमगर चौथो, सैनिकका नवीन्द्र कार्की पाँचौं, आदर्श माविका उदय लिम्बू छैटौं र प्रवीण लिम्बू सातौं, सीतापाइलाका नितेश घर्तीमगर आठौं तथा सैनिकका प्रवीणराज अधिकारी नवौं र सुरेन्द्र परियारले दसौं स्थानमा दौड टुंगाए ।"

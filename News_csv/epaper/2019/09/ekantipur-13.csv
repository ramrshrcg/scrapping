शीर्षक,विवरण
हाम्रो आवाजै सुनिँदैन,"प्रदेशमा लैंगिक हिंसाका घटना भइरहेका छन् । महिलामाथि बलात्कार, हत्या, कुटपिट पनि भएका छन् । सामाजिक विकासमा प्रदेशका अधिकांश सूचक पछाडि छन् । यस्ता प्रश्न प्रदेशसभामा उठिरहन्छन्, प्रदेशसभा सदस्य रमा अर्यालले भनिन्, तर सरकारले ठोस जवाफ दिँदैन । जुन समुदाय, लिंग र वर्गको नेतृत्व गरेर प्रदेशसभामा आइयो, उनीहरूलाई दिने जवाफै भेटिँदैन । सरकारका मन्त्री भने नियमित बैठकका बेला समयमै सांसदका प्रश्नको चित्तबुझ्ने जवाफ दिएको दाबी गर्छन् । आफूहरूले कर्मचारी पठाएरै प्रश्न टिप्ने र उत्तर दिने गरेको प्रदेशका उद्योग, पर्यटन तथा वातावरणमन्त्री लीला गिरीले बताए । मन्त्री र मुख्यमन्त्रीसमेत सिंगो व्यवस्थापकीय प्रदेशसभाप्रति जिम्मेवार छौं । जिज्ञासा र प्रश्नको जवाफ दिएका छौं, उनले भने, व्यक्तिलाई जोडेर आउने असन्तुष्टिलाई मात्रै समाधान गर्न सकिँदैन । भूमि व्यवस्था, कृषि तथा सहकारीमन्त्री आरती पौडेलले मन्त्रालय किटान गरे पनि समस्या भएको क्षेत्र वा योजना किटान गरेर नआउँदा कतिपय प्रश्नको जवाफ दिन नसकिने प्रतिक्रिया दिइन् । सतही प्रश्नको सतही नै जवाफ आउँछ, उनले प्रदेशसभा बैठकमै भनिन्, आयोजना वा कार्यक्रम किटान गरेर प्रश्न आए हामीले पनि त्यसअनुसारका जवाफ दिनेछौं ।सभामुख घर्तीले सुशासन, पारदर्शिता र उत्तरदायित्वका लागि सांसदले ल्याउने नागरिकका प्रश्नप्रति सरकार जिम्मेवार भएर जवाफ दिनैपर्ने बताए । आउँदो प्रदेशसभा अधिवेशनबाट प्रश्नोत्तरको तालिकामा अभ्यास गर्ने र मन्त्रीलाई उभ्याएर तत्काल उत्तर दिन लगाउने योजना छ, उनले भने ।"
जेलभित्रै बुनिँदै थियो फिरौती योजना,"को हुन् समीरमान ? समीरमान सुरुमा बाफलमा कुखुरापालन गर्दागर्दै ससाना ठेक्कापट्टामा लागेका थिए । त्यही क्रममा उनको चिनजान गुन्डा नाइके कुमार घैंटेसँग भएको थियो । घैंटेकै संगतबाट उनी अपराधको दुनियाँमा भिज्दै गए । गुन्डागर्दीमा दावा लामा, गणेश लामाहरूको उपस्थिति बलियो बन्दै जाँदा घैंटेले समीरमानलाई अगाडि सारेर धन्दा चलाइरहेका थिए । २०७२ भदौमा घैंटे प्रहरी कारबाहीमा मारिएपछि समीरमान आफ्नै समूह बनाएर फिरौती असुलीमा सक्रिय थिए । घैंटेको मृत्युपछि भारत पसेका उनले फिरौती धन्दा चलाइरहेका मनोज पुनसँग मिलेर आफ्नो समूह विस्तार गरेका थिए । यही समूहले २०७३ चैत २९ गते गौरीघाटमा दावा लामालाई गोली हानेको थियो । गोली हान्न समीरमानका मुख्य सहयोगी लोप्साङ लामाले नेपाली सेनाका भगौडा अमरबहादुर रानालाई प्रयोग गरेका थिए । प्रहरीले २०७३ पुस ४ मा भैरहवामा एमालेनिकट युवा संघ अध्यक्ष दुर्गा तिवारीको हत्यामा पनि समीरमानको साथ रहेको बताएको छ । निर्माण व्यवसायी गौचनको हत्याका बेला उनले भारतका विभिन्न सहरमा बसेर भाइबर, ह्वाट्स एपमार्फत निर्माण व्यवसायी, बैंकका सीईओ र निजी स्कुल कलेजका सञ्चालकसँग असुली धन्दा चलाइरहेको प्रहरी अनुसन्धानले देखाएको थियो ।"
कुरा नबुझी बिहे नगर्नू,"चिनियाँ कानुनअनुसार कुनै पनि चिनियाँ संस्थालाई वैदेशिक विवाह एजेन्सी व्यवसाय गर्ने अनुमति छैन । व्यक्तिगत रूपमा कसैले पनि धोखाधडी वा आर्थिक नाफाका लागि विवाह गर्न पाउँदैन । यदि चीनभित्र नेपालमा विवाह गराउने कुनै एजेन्सी भेटेमा ती संस्था अवैध हुन् भन्नेतर्फ सतर्क रहनू एडभाइजरीको दसौं बुँदामा उल्लेख छ । चीनमा शुक्रबार मध्यशरद पर्वसँगै राष्ट्रिय दिवसको लामो बिदा नजिकिँदै छ । बिदाको अवधिमा चिनियाँहरू विभिन्न देशमा पर्यटन गर्ने हुँदा ती देशको पर्यटकीय आयआर्जनमा पनि उल्लेख्य वृद्धि हुने गरेको तथ्यांकले देखाएको छ । चिनियाँ लिपिमा एडभाइजरी जारी भएकाले नेपालसम्बन्धी जानकारी लिन र नेपाल यात्राका लागि निर्णय गर्न चिनियाँ पर्यटकलाई सहायकसिद्ध हुन्छ । विच्याट पब्लिक एकाउन्टबाट जारी सूचनामा नेपालको सडक यातायात पूर्वाधार निकै कमजोर रहेको सुझाइएको छ । पर्यटनका क्रममा हुन सक्ने जोखिम कम गर्न साहसिक पर्यटन तथा यातायात बिमा अनिवार्य गर्न सुझाव दिँदै चीनले तिब्बतको केरुङलगायत स्थलमार्ग हुँदै काठमाडौं पुग्ने यात्रुका लागि सीमावर्ती बाटोघाटोको अवस्थाप्रति सचेत गराएको छ । वर्षा ऋतु सकिनै लाग्दा भत्किएका सडकहरू बनिनसकेका पनि हुन सक्छन्, एडभाइजरीमा भनिएको छ । चीन र नेपालको ड्राइभिङ साइड पनि फरक भएकाले कुनै चिनियाँले नेपालमा गाडी हाँक्न पनि निषेध गरिएको छ । त्यस्तै अवैध नोट, धातु तथा जन्तुजन्य उत्पादन यताउता नगर्न पनि सूचित गरिएको छ ।"
मलेसियामा कामदार आइतबारदेखि,"मलेसियाले नेपालबाट मात्रै सुरक्षा गार्ड लैजाने गरेको छ । मलेसियास्थित नेपाली दूतावासका अनुसार त्यहाँ सुरक्षागार्डमा झन्डै ४० हजार नेपाली कामदार कार्यरत छन् । अब मलेसियामा आउने सुरक्षा गार्डले न्यूनतम तलब ११ सय रिंगेट पाउनेछन् । मलेसियाको श्रम कानुनअनुसार सबै सुविधा पाउनेछन्, मलेसियाका लागि नेपाली राजदूत उदयराज पाण्डेले भने, यसअघि सुरक्षा गार्डहरूले पाउने तलब निश्चित थिएन । पाण्डेले सुरक्षा गार्ड पनि शून्य लागतमा आउने बाटो खुलेको बताए । मलेसियाको भिसा पाउन बायोमेडिकल जाँच दोस्रो खुड्किलो हो । सुरक्षा जाँच (इमिग्रेसन क्लियरेन्स) र बायोमेडिकल जाँचमा उत्तीर्ण भएका कामदारको मात्रै कलिङ भिसा जारी हुन्छ । यसलाई मलेसिया जान पाउने पहिलो अनुमतिपत्र (प्रिभिसा) पनि भन्ने गरिन्छ । कलिङ भिसामा आएका कामदारलाई मात्रै काठमाडौंस्थित मलेसियाली दूतावासबाट प्रवेश भिसा दिइन्छ । यसपछि मात्रै श्रमस्वीकृति दिइन्छ । बायोमेडिकल र सुरक्षा जाँचका लागि लाग्ने खर्च मलेसियाली रोजगारदाताले शोधभर्ना गर्नेछन् । अब कल्याणकारी कोष, बिमा, राहदानी र अभिमुखीकरण तालिमका लागि कामदारले बढीमा ५०५ रिंगेट (करिब १५ हजार रुपैयाँ) तिर्नुपर्नेछ, राजदूत पाण्डेले भने, यसबाहेक अरू सबै खर्च रोजगारदाताले बेहोर्नेछन् ।"
अमेरिकी राजदूतले मागे सरकारको धारणा,"नेकपा अध्यक्ष पुष्पकमल दाहालले इन्डोप्यासिफिक रणनीतिलाई नेपालले अस्वीकार गर्ने धारणा राखेको भन्ने कुरा चीन पक्षबाट सार्वजनिक भएको थियो । चिनियाँ विदेशमन्त्रीसँगको भेटमा अध्यक्ष दाहाल मात्र संलग्न थिए । दाहाल आफैंले यो विषयमा स्पष्ट पारेका छैनन् । त्यो भेटका विषयमा नेकपाका नेताहरूलाई पनि औपचारिक रूपमा अध्यक्ष दाहालले ब्रिफिङ गरेका छैनन् । त्यसैले अन्य नेता यो विषयमा थप बोलेका छैनन् । परराष्ट्र मामिलाबारे जानकार नेकपाका नेता टंक कार्कीले इन्डोप्यासिफिकका विषयमा नेपाल स्पष्ट रहेकाले यही कुरा भन्दा कसैको आपत्ति हुन नहुने बताए । बरु कूटनीतिमा बोल्दा र व्यवहार गर्दा केही ख्याल गर्नुपर्छ तर आफ्ना कुरा भन्दा अरूले आपत्ति जनाउनु आवश्यक होइन, उनले भने ।"
'परराष्ट्र मान्यतामा परिवर्तन आएको छैन',"सरकारका प्रवक्ता गोकुल बाँस्कोटाले छिमेकी र अरू मित्रराष्ट्रसँग स्वतन्त्र मुलुकको हैसियतमा सचेत व्यवहार गर्ने बताएका छन् । उनले इन्डोप्यासिफिक रणनीतिका विषयमा भइरहेको चासोबारे टिप्पणी गर्दै नेपालको पूर्वमान्यतामा कुनै विचलन र परिवर्तन नआएको बताए । म यति मात्र भन्न चाहन्छु, इन्डोप्यासिफिक, बीआरआई वा अरू जुनसुकै विषयमा पनि स्वतन्त्र मुलुकको हैसियतमा हामी हाम्रा छिमेकी र अरू मित्रराष्ट्रसँग आपसी हितबारे सचेत व्यवहार गर्छौं, गर्दै आएका छौं, प्रवक्ता बाँस्कोटाले बिहीबार मन्त्रालयमा आयोजित पत्रकार सम्मेलनमा भने, हाम्रा पुर्खाहरूको पूर्ववत् मान्यतामा कुनै विचलन आएको छैन, परिवर्तन आएको छैन । त्यसैले यस विषयमा मैले बताउनुपर्ने कुरा यत्ति हो ।"
चिकित्सा आयोग उपाध्यक्षमा गिरी,"प्रमोदकुमार सर्राफ र जेएन पाण्डेयले आवश्यक कागजात पेस नगरेको भन्दै समितिले आवेदन रद्द गरिदिएको थियो । आयोगले पूर्णता नपाउँदा ऐनको व्यवस्थाबमोजिम चिकित्सा शिक्षाको एकीकृत प्रवेश परीक्षा, मापदण्ड, शुल्क निर्धारणलगायत काम प्रभावित भएको छ । ७५ प्रतिशत छात्रवृत्ति र एकीकृत प्रवेश परीक्षाको माग गर्दै विद्यार्थी आन्दोलित बनेका बेला सरकारले उपाध्यक्षको टुंगो लगाएको हो । आयोगलाई पूर्णता दिन उपाध्यक्षले कार्यकारी निर्देशक नियुक्त गर्नुपर्ने प्रावधान छ ।"
राहदानी विधेयक जस्ताको तस्तै पारित,"संविधानको धारा १११ (५) मा प्रतिनिधिसभाबाट पारित भएर राष्ट्रिय सभाले प्राप्त गरेको विधेयक दुई महिनाभित्र पारित गरी वा सुझावसहित फिर्ता पठाउनुपर्ने प्रावधान छ । राष्ट्रिय सभाले पारित नगरी प्रतिनिधिसभा एक्लैले विधेयक पारित गरेर पठाएको यो पहिलो घटना हो । आफ्नो भूमिका खुम्च्याउन खोजिएको प्रति असन्तुष्ट राष्ट्रिय सभाका सांसदले विधेयक फिर्ता गराउन राष्ट्रपतिसमक्ष लबिइङ गरेका थिए । कुनै सरकारी निकायबाट राहदानी रोक्का राख्ने वा जारी नगर्ने भनी लेखी आएको खण्डमा राहदानी जारी नगरिने विधेयकमा प्रावधान छ । राष्ट्रिय सभाले त्यसमा सुधार गरेको थियो । राष्ट्रिय सभाले गरेको सुधार नसमेटिकनै विधेयक प्रमाणीकरणका लागि राष्ट्रपतिसमक्ष पठाइएको थियो । त्यस्तै, प्रतिनिधिसभाले कूटनीतिक राहदानीको वितरण र प्रयोगमा गरेको खुकुलोपनालाई लिएर विधेयकमा सुधारको लबिइङ बढेको थियो ।"
भूमाफियाको चलखेलमा भूमि विधेयक,"हदबन्दीभन्दा बढी जग्गा राज्यले कम्पनी, प्रतिष्ठान र उद्योग चलाउन दिएकाले त्यसलाई एकपटकका लागि छुट भन्न नहुने सांसद प्रकाश पन्थले बताए । हदबन्दीभन्दा बढी जग्गा भोगाधिकारका लागि दिइएको हो, त्यसको स्वामित्व हस्तान्तरण होइन, उनले भने, सट्टा दिने र छुट दिने व्यवस्था गरे भूमिजति माफियाको चंगुलमा पुग्छ ।"
विदेशी बुहारीलाई परिचयपत्र प्रस्ताव,"समितिमा जनाइएअनुसार उक्त परिचयपत्र अध्ययन, बैंक खाता, सरकारी सेवालगायत सबै ठाउँमा मान्य हुने खालको हुनेछ तर मतदान गर्ने, उम्मेदवार हुने र राजनीतिक नियुक्तिमा रोक लगाउने सहमति हुन सक्ने एक सांसदले बताए । कांग्रेस सांसद अमरेशकुमार सिंहले अंगीकृत नागरिकता दिने भारतको कानुन जे भए पनि विवाह गरेर गएकी नेपाली चेलीलाई तत्कालै सरकारी जागिर, मतदान, उम्मेदवारीलगायत सबै अधिकार हुने गरेको बताए । सांसद नवराज सिलवालले सामाजिक र सांस्कृतिक अधिकार दिनुपर्ने तर विवाहलगत्तै नेता बन्ने अवस्था आउन नहुने बताए । गृहसचिव प्रेमकुमार राईले नेपाली चेली विवाह गर्ने विदेशी पुरुषलाई नागरिकता दिन नसकिने बताएका छन् । सांसदले समान हक हुनुपर्ने भन्दै त्यस्ता पुरुषलाई पनि नागरिकता दिन माग गर्दा उनले यस्तो जवाफ दिएका हुन् ।"
"४५ कानुन निर्माण, महत्त्वपूर्ण बाँकी",वर्षे अधिवेशनको अन्त्यसँगै प्रदेश स्थायी राजधानी र नामकरणको विषय पनि केही महिना ओझेलमा परेको छ । प्रदेशको हिउँदे अधिवेशन तत्काल बोलाउने सम्भावना नरहेकाले स्थायी राजधानीको प्रक्रिया पनि अझै अनिश्चित बनेको हो । सांसदको चर्को दबाबपछि मंगलबारको प्रदेशसभा बैठकमा मुख्यमन्त्री डोरमणि पौडेलले राजधानीको विषय चाँडै टुंग्याउने प्रतिबद्धता जनाए पनि भोलिपल्टै वर्षे अधिवेशनको अन्त्य गरिएपछि राजधानीबारेको बहस केही महिना अझै लम्बिने संकेत देखिएको सांसदले बताए ।
पहिरोले पासाङ ल्हामु सडक अवरुद्ध,"भन्सार गरेर छुटेका र सामान लिन केरुङ हिँडेका सयौं कन्टेनर बीच बाटोमा रोकिएका छन् । चाडबाडको मुखैमा सडक अवरुद्ध हुँदा व्यापारी चिन्तित छन् । अहिले दसैं, तिहारका लागि चीनबाट धमाधम सामान आयात भइरहेको व्यापारी धर्म पौडेलले बताए । सडक भासिएको ठाउँमा बिहीबारबाटै निर्माणको काम सुरु गरिएको निमित्त प्रमुख जिल्ला अधिकारी सपनाकुमारी भट्टराईले बताइन् । सडक भासिएको ठाउँमा कुनापट्टि ठूलो पहरो रहेकाले तत्काल सडक सुचारु गर्न कठिनाइ रहेको उनले जानकारी दिइन् । सडक डिभिजन कार्यालय नुवाकोटसँग समन्वय गरेर पहिरो गएको ठाउँमा तारजाली हाल्न सुरु भएको छ, उनले भनिन् । उनका अनुसार विकल्पमा मैलुङस्याफ्रुबेसी सडक खोल्ने तयारी गरिएको छ ।"
गाउँपालिकाको नयाँ भवन,मकवानपुर (कास) मकवानपुरको भीमफेदी गाउँपालिकाले ४ करोड रुपैयाँभन्दा बढी खर्चेर गाउँपालिका भवन निर्माण गर्ने भएको छ । गाउँपालिकाको भवनको प्रदेश ३ का मुख्यमन्त्री डोरमणि पौडेलले शिलान्यास गरेका छन् । ४ करोड १२ लाख ८२ हजार लागतमा निर्माण सुरु भएको भवनलाई जिल्ला समन्वय समिति मकवानपुरले १ करोड मौज्दात अनुदान दिने बताइएको छ । भवन निर्माणका लागि २ करोड छुट्याएको अध्यक्ष हिदम लामाले बताए । २०७७ असार १३ सम्ममा सम्पन्न गर्ने गरी आर एन्ड सीनेचुरल जेभीले ठेक्का लिएको छ ।
"१९,९०० ले अनुदान लिए, घर बनाएनन्",प्रबलीकरण गरी सुरक्षित रहन आग्रह राष्ट्रिय पुनर्निर्माण प्राधिकरणले भूकम्पका कारण असुरक्षित भएका घरलाई प्राविधिकको सिफारिस अनुसार प्रबलीकरण (रेक्टोफिटिङ) गरी कम लागतमा पहिलेको भन्दा थप बलियो बनाई सुरक्षित बनाउन आग्रह गरेको छ । प्रबलीकरणमा सूचीकृत लाभग्राहीले आआफ्नो क्षेत्रमा खटिएका संघसंस्था र प्राविधिकसँग सम्पर्क गरी आफ्नो घरलाई प्रबलीकरण गरी सुरक्षित बनाउन प्राधिकरणका प्रमुख कार्यकारी अधिकृत सुशील ज्ञवालीले बिहीबार अनुरोध गरे । प्रबलीकरणका लागि लाभग्राहीलाई दुई किस्ता गरी १ लाख रुपैयाँ अनुदानको व्यवस्था गरेको उनले बताए । भक्तपुरमा ७ सय २ लाभग्राही प्रबलीकरणको सूचीमा परेका छन् । जसमध्ये ३ सय १८ लाभग्राहीले प्रबलीकरणका लागि पहिलो किस्ताको ५० हजार अनुदान लिइसकेका छन् ।
इन्द्रजात्रा सञ्चालन कार्यविधि बन्ने,"कोष स्थापनाका लागि राष्ट्रपति विद्या भण्डारीेको पनि विशेष चासो रहेको मेयर शाक्यले बताए । अब जात्रापर्वका लागि खर्च जुटाउँदै हिँड्ने परम्पराको अन्त्य हुने छ, मेयर शाक्यले भने, उपत्यकाका संस्कृति, परम्परा र सम्पदाको महत्त्वलाई अझ बलियो बनाउन मेरो प्रयार निरन्तर रहने छ । जात्राका लागि अक्षयकोष स्थापना गर्ने सरकारको निर्णयको स्थानीय जनप्रतिनिधिले स्वागत गरेका छन् । काठमाडौं ७ का रामवीर मानन्धर, ८ का जीवनराम श्रेष्ठ र ९ का कृष्णगोपाल श्रेष्ठले संयुक्त वक्तव्य जारी गर्दै सरकारको निर्णय स्वागतयोग्य भएको उल्लेख गरेका हुन् ।"
दिल्लीमा १० बजे १० मिनेट !,"यसबाहेक डेंगु नियन्त्रणका लागि दिल्लीभित्रका सबै नगर निगममा चौबीस घण्टे विशेष कक्ष पनि सञ्चालनमा ल्याइएको छ । ती कक्षमा पानी जमे, घर भत्किए वा रूख एवं हाँगा भाँच्चिए तत्काल खबर गर्न भनिएको छ । दिल्लीका सरकारी अस्पतालमा मात्र ज्वरोका बिरामीका लागि मात्रै भनेर एक हजार शय्या छुट्याइएको छ । सबै सरकारी स्वास्थ्य संस्थालाई डेंगुको उपचार र रोकथामका लागि पर्याप्त जनशक्ति र स्रोतसाधन उपलब्ध गराइएको छ । सरकारी कर्मचारीले घरपिच्छे अनुगमनलाई पनि तीव्रता दिएका छन् । सरकारी अस्पताल, स्वास्थ्य चौकी र मोहल्ला क्लिनिकमा ५ सयवटा अतिरिक्त ज्वरो क्लिनिक सञ्चालनमा ल्याइएको छ । यो वर्ष काठमाडौंमा मात्रै डेंगुका कारण ६ जनाको मृत्यु भइसकेको छ । भरतपुरलगायत सहरमा स्थिति भयावह बन्दै गएको छ ।"
थप १ को मृत्यु,विराटनगर (कास) डेंगुले विराटनगरमा एक किशोरको मृत्यु भएको छ । विराटनगर १० का १८ वर्षीय अभिनाश शर्माको बुधबार उपचारका क्रममा मृत्यु भएको जिल्ला स्वास्थ्य कार्यालय मोरङले जनाएको छ । स्थानीय शिक्षादीप कलेजमा कक्षा १२ मा अध्ययनरत शर्मालाई भदौ २० गते ज्वरो आएपछि सप्तकोसी नर्सिङ होममा भर्ना गरिएको थियो । परीक्षणमा डेंगु संक्रमण पुष्टि भएपछि घरमै राखेर चिकित्सकको सिफारिसमा औषधि खुवाउँदा ज्वरो झन् बढेपछि विराटनगरकै गोल्डेन अस्पताल भर्ना गरिएको थियो । मोरङमा डेंगुका कारण मृत्यु भएको यो पहिलो घटना भएको जिल्ला स्वास्थ्य कार्यालय प्रमुख ज्ञानबहादुर बस्नेतले जानकारी दिए ।
डेंगुबारे जानकारी दिन रुलिङ,श्रेष्ठले उभिएर विरोध जनाएपछि सभामुख महराले सरकारको ध्यानाकर्षण गराउने भन्दै उनलाई बस्न आग्रह गरेका थिए । उनले दुई दिनअघि पनि राजधानीमै डेंगु फैलिएकाले नियन्त्रणमा सरकारले ध्यान दिनुपर्ने बताएका थिए ।
लामखुट्टे मास्नुको विकल्प छैन,"उचित हेरचाह र स्वास्थ्य सुविधामा भएको विस्तारले विश्वमा डेंगु संक्रमणले हुने मृत्युदर घटिरहे पनि लामखुट्टे नियन्त्रणमा नरहेको नागपालले बताए । यो स्वास्थ्य मन्त्रालयको मात्र समस्या होइन, सबै जनताको हो, उनले भने, सबै मिलेर लामखुट्टेको प्रजनन स्थल खोज्दै मास्नुपर्छ । नेपाललाई डेंगुको प्रकोपबाट मुक्त गर्न एडिस एजेप्टी र एडिस एल्बोपिक्टस जातका लामखुट्टे खोजेर नष्ट गर्नुको विकल्प छैन । डेंगु सार्ने भाइरसलाई तत्काल उन्मूलन गर्न नसकिने डब्लूएचओ नेपालकी डा लुङटेन वाङचुकले बताइन् । यो भाइरसको घर मानिस हो, यसैले उन्मूलन गर्न गाह्रो भएको हो, उनले भनिन् । डेंगु सार्ने लामखुट्टे अन्यभन्दा धेरै चलाख र सक्रियसमेत भएकाले नियन्त्रणमा समस्या देखिएको उनको भनाइ छ । औलो फैलाउने एनोफिलिस पोथी लामखुट्टेले आफ्नो जीवनकालमा औसत १५ जनालाई संक्रमित पार्न सक्छ तर डेंगु फैलाउने एडिस लामखुट्टेले ७५ जनालाई रोगी बनाउन सक्छ, डा नागपालले भने ।"
अरू कसुरमा कारबाही हुँदा मुद्दा चलाउन मिल्ने,"ब्युरोले आरोपितमाथि सरकारी छाप दस्तखत किर्ते, त्यसका लागि संगठित अपराध गरेको र विद्युतीय कारोबार ऐन, २०६४ अन्तर्गत मुद्दा चलाएको थियो । ब्युरोले किर्तेका मुख्य योजनाकार भनी चन्द्रागिरि नगरपालिकाका राजनप्रसाद लम्साल र नीरजकुमार मानन्धर, रामेछाप सुनापातीका जितबहादुर मगर, पुण्यप्रसाद खरेल, साइँला भन्ने राजकुमार तामाङ, हिमाल महर्जन, चिरीबाबु महर्जन, अमृता थापामगरलाई पक्राउ गरेको थियो । कम्पनीका अध्यक्ष भारतीय नागरिक रामनीरञ्जन जाटियाको स्वामित्वमा रहेको सेयर स्वामित्व पहिलोपटक ७५ प्रतिशत र दोस्रोपटक २५ प्रतिशत गरेर दुई चरणमा हस्तान्तरण गरिएको थियो । पहिलो पटक रजिस्ट्रार कार्यालयका सहायक रजिस्टार नारायणप्रसाद पोखरेलले स्वामित्व हस्तान्तरणको टिप्पणी उठाएका थिए भने दोस्रो पटकको स्वामित्व हस्तान्तरणको टिप्पणी सहायक रजिस्ट्रार उमेशमान जोशीले उठाएका थिए ।"
सत्ताको आडमा अपराध,"राजनीति, सत्ता र शक्तिका आडमा अपराध गर्ने प्रवृत्ति नयाँ होइन । यस्ता गतिविधिमा नयाँनयाँ पात्रहरू जसरी जोडिँदै गएका छन्, त्यसले हामीकहाँ राज्यशक्तिको दुरुपयोग कुन स्तरमा बढ्दै छ भन्नेसमेत देखाउँछ । गृहमन्त्रीका भाइ जोडिएको घटना त संयोगवश सार्वजनिक भएको एउटा दृष्टान्तमात्र हो, अन्य थुप्रै मन्त्री, नेता र उच्च ओहदावाल व्यक्तिहरूका आडमा आर्थिक चलखेल एवम् आपराधिक कर्म गर्ने ठूलो जमात मुलुकमा फैलिरहेको छ । खासगरी सत्ताको संरक्षण मिल्यो भने जे पनि गर्न सकिन्छ भन्ने मनोविज्ञान व्याप्त हुँदै गएको छ । पहुँच हुने र नहुने दुइटा वर्गको विकास समाजमा भइरहेको छ । सत्ताको आडभरोसा र आशीर्वाद पाएका प्रभुत्वशाली व्यक्तिहरूका बलमिचाइँमा बहुसंख्यक नागरिक पिल्सिनुपरेको छ । कुनै कागतालीले सार्वजनिक भएको गृहमन्त्रीका भाइ संलग्न आपराधिक मुद्दामा निजलगायत दोषीहरूमाथि उचित कानुनी सजाय भयो भनेमात्र यस्तो प्रवृत्ति केही निरुत्साहित हुनेछ, अन्यथा सत्ताको आडमा जे पनि गर्न पाइन्छ भन्ने मनोविज्ञानले नै टेवा पाउनेछ ।"
सेनाभित्र सुधारको संकेत,"नेपाली सेनाका प्रधान सेनापती पूर्णचन्द्र थापाले मंगलबार दिएको ३ घन्टा लामो भाषण र गरेका कार्य प्रशंसनीय छन् । आजसम्म उनका अग्रजहरूले नगरेको र सेनाको इतिहासमै पहिलोपटक सेनापति थापाले आफ्नो सम्पत्ति विवरण सार्वजनिक गरेर भ्रष्टाचार उन्मूलन अभियानमा सहयोगी रहेको सन्देश दिएका छन् । जुन नैतिक र प्रेरणादायक कार्य हो । उनीपछि सेनाको नेतृत्वमा आउनेहरूले उनले थालेका सुधारलाई निरन्तरता दिनसके त्यसले सेनाकै गरिमा बढाउने काम गर्छ । उनले आफूले मात्र होइन, आफ्ना मातहतका अफिसर्सहरूले पनि सम्पत्ति विवरण सके सार्वजनिक गर्न र नसके कमसेकम रेकर्डका लागि सेनाको आन्तरिक विभागमा दिन आग्रह गरेका छन् । हेरौं, सेनाभित्र सुधार चाहने कतिजना निस्कँदा रहेछन् ? सेनापति थापाले सेनाभित्र भर्ना अभियान थालिँदा अनियमित काम गर्ने १ सय १२ सैनिकलाई बर्खास्त गरेर अनियमित र भ्रष्टाचारजन्य कार्य सह्य नहुने सन्देश पनि दिएका छन् । उनले संगठनभित्र व्यक्तिगत फाइदा लिई संगठनको बदनाम गर्नेहरूलाई नछाड्ने चेतावनी दिएका छन् । सेनाले गरेका काममा अख्तियार र महालेखाले नहेर्ने चलनका कारण त्यहाँभित्र अपारदर्शी र भ्रष्ट प्रवृत्ति मौलाउँदै गएको थियो । तर यी सेनापतिले एक वर्षदेखि थालेका सुधारका कार्यले गति लिन थालेपछि सेनाभित्रको वातावरण सङलो र पारदर्शी हुँदै गएको बताइन्छ । यसले सेनाप्रति जनताको विश्वास बढ्दै जान्छ । गोपाल देवकोटा, जोरपाटी, काठमाडौं"
दैनिकी सहज बन्ने आस,"२०७२ सालको महाभूकम्पले मुलुक क्षतविक्षत भएको अवस्थामा अप्रत्यासित ढंगबाट भारतले लगाएको ६ महिना लामो नाकाबन्दीको पीडा नेपालीले अझै भुल्नसकेका छैनन् । त्यसपछि दुवै देशको राजनीतिक र कूटनीतिक पहल निरन्तर भएका कारण तिक्ततामा कमी आएको देखिन्छ । दुई देशबीच उच्च तहको राजनीतिक भेटघाटले आपसी समझदारी बढेको छ । भारतीय सहयोगबाट जनकपुरजयनगर रेलसेवाले पुनर्जीवन पाएको लामो समय नबित्दै बुधबार प्रकाशित अब पाइपबाटै तेल समाचार पढ्दा भारतसँगको सुमधुर सम्बन्धले हाम्रो विकासमा नयाँ आयाम थपिने संकेत देखिएको छ । दक्षिण एसियामा तेलको पहिलो अन्तरदेशीय पाइप लाइन प्रधानमन्त्री केपी शर्मा ओली र भारतीय प्रधानमन्त्री नरेन्द्र मोदीले संयुक्त रूपमा उद्घाटन गरेको अवसरलाई नेपालभारत मित्रताको सुनौलो दिन भन्न कुनै कञ्जुस्याइँ गर्नु पर्दैन । पाइप लाइनबाट इन्धन ल्याउने सपना २५ वर्षपछि पूरा भएको हो । भारतीय आयल कर्पोरेसनले ३० महिनाको समयसीमा तोकेर १५ महिनामै निर्माण सम्पन्न गरेको छ । दुई देश बीचको कनेक्टिभिटीको यो राम्रो उदाहरण हो । मोतीहारीदेखि अमलेखगन्जसम्मको ६९ किलोमिटर लामो पाइप लाइनबाट पालैपालो डिजेल, पेट्रोल र मट्टितेल आयात हुने व्यवस्था भएपछि भविष्यमा सर्वसाधारणले पेट्रोलियम पदार्थको अभावले सकस बेहोर्नु पर्दैन कि ? पाइप लाइनबाट इन्धन आपूर्ति सहज भएसँगै वार्षिक २ अर्ब रुपैयाँ ढुवानी खर्च पनि जोगिएको छ । इन्धनको मूल्य घटी हुनेछ । कलकारखाना सुचारु ढंगबाट चल्ने र सर्वसाधारणको दैनिकी सहज बन्ने अपेक्षा राख्न सकिन्छ । भुवनेश्वर शर्मा, चन्द्रागिरि२, काठमाडौं"
मोटरसाइकलको हेडलाइट आतंक,"आजकाल सडकमा धेरै मोटरसाइकल दिउँसै पनि पूर्णरूपमा हेडलाइट बालेर गुडिरहेका हुन्छन् । दिउँसै हेडलाइट बाल्नुका मुख्य कारण विपरीत दिशाबाट कुनै सवारी आइरहेको छ भन्ने संकेतको लागि हो । यसरी सांकेतिक रूपको हेडलाइट प्रयोग गरिएमा सुरक्षाको दृष्टिकोणबाट ठिकै देखिन्छ । तर यसो नभई पूर्णरूपमा हेडलाइट बालेर मोटरसाइकल चलाउँदा विपरीत दिशाबाट आउने चालक तथा सर्वसाधारणहरूलाई आँखामा नराम्रो असर पर्ने, दृष्टि र ध्यान विचलनसमेत हुनगई दुर्घटना हुने सम्भावना बढी हुन्छ । सांकेतिक लाइट बाहेकको मोटरसाइकलको हेडलाइट दिनको समयमा प्रयोग गर्न पूर्णरूपमा बन्देज गर्नुपर्छ । यसतर्फ नियमनकारी निकायहरू यातायात व्यवस्था विभाग, ट्राफिक प्रहरी कार्यालय तथा सडक विभागले उचित ध्यान पुर्याउनसके हाम्रा सडकहरू थप सुरक्षित हुने देखिन्छ । साथै मोटरसाइकल निर्माता कम्पनीका स्थानीय प्रतिनिधि र मोटरसाइकल चालकहरू स्वयंले पनि यसतर्फ उचित ध्यान दिएमा सडक दुर्घटना कम हुने देखिन्छ । बाबुराम गुरुङ, रुम्जाटार, ओखलढुंगा"
प्रधानमन्त्रीलाई पनि टेरेनन्,"प्रधानमन्त्रीको आदेश पनि कार्यान्वयन हुँदैन भने सामान्य जनका आवाज कसले सुन्ला र ? प्रधानमन्त्रीज्यू, हजुरलाई विश्वास लाग्दैन भने एकपटक चावहिलदेखि साँखुसम्मको यात्रा गर्नुहोस्, अनि थाहा हुन्छ, जनता कति कष्ट सहेर बसेका रहेछन् । सडक बनाउने ठेकेदारले हो कि ठगदारले हो, छुट्याउन गाह्रो भएको छ । जनता बोल्दैनन् भनेर जे गरे नि हुन्छ भन्ने नसोचौं । एकदिन धैर्यको बाँध फुट्न सक्छ । लाहपरबाही कसको ? सडक विभागको कि ठेकेदारको ? मिलेमतोमा टेन्डर पार्न, वर्षासम्म काम पूरा नगर्न अनि बाँडीचुँडी खाने कहिलेसम्म ? सडक विभागले टेन्डर आह्वान गर्दा सर्त राखेकै होला । त्यो सर्त पालना नगर्ने ठेकेदारलाई कारबाही गर्ने नीति पनि होला । अहिलेसम्म समयमा काम नसक्ने कुनचाहिँ ठेकेदारलाई कारबाही भएको छ ? काम नगर्ने ठेकेदारको लाइसेन्स खारेज गरिदिने हो भने समयमा काम भइहाल्छ । एक वर्षमा सक्छु भनेको काम ५ वर्षर्मा पनि नसक्दा कुनै कारबाही नभएपछि यस्तै हुन्छ । पुरुषोत्तम घिमिरे, जोरपाटी, काठमाडौं"
३० प्रतिशत कमिसन,"सांसदकै योजनामा कमिसन समाचारले हाम्रो राज्य सञ्चालनमा कसरी भ्रष्टाचारले गति लिइरहेको छ, स्पष्ट पारिदिएको छ । जनप्रतिनिधिले त आफ्नो योजना फर्स्योट गर्न कमिसन नबुझाई धर पाउँदैनन् भने आमनागरिकको अवस्था कस्तो होला ? सहजै अनुमान लाउन सकिन्छ । पछिल्लो समय भ्रष्टाचार बढ्दै गएको सबैले महसुस गरेकै हो । सरकार निरीह बन्दै गएको छ । इतिहासकै बलियो सरकार भनिरहेको यो सरकार किन असफलतातर्फ अग्रसर बन्दै गइरहेको छ ? चिन्ताको विषय हो । सरकारले आफ्नो निर्माणसँगै समृद्धिलाई लक्ष्य बताउँदै आएको भए पनि त्यस अनुसारका काम हुनसकेका छैनन् । कमिसन र भ्रष्टाचारको चंगुलबाट कसरी समृद्धि प्राप्त गर्न सकिन्छ ? अतः सरकारका सबै निकायलाई भ्रष्टाचारमुक्त बनाउन जरुरी छ । अन्यथा यो सरकार पूर्णरूपमा असफल बन्नेछ । आम मानिसले यसको विकल्प खोज्ने निश्चित छ । रामकृष्ण बराल, जोरपाटी२, काठमाडौं"
"कहिले फेरिन्छ, जातवादी गणतन्त्र ?","जबदेखि श्रम र पेसाको आधारमा मान्छेको वर्गीकरण भयो, त्यसै बेलादेखि समाज कुरूप हुँदै आयो । पहिचान र सामर्थ्यको आधारमा, अल्पमत र बहुमतको आधारमा जुन संवैधानिक कानुनी सञ्जाल निर्माण भएको छ, यो त झनै विषमकारी छ, मानव समाज निर्माणका लागि । सरकारले वर्षेनि जति बजेट कला, धर्म र संस्कृतिको नाममा खर्चेको छ, त्यति बजेट विभेदरहित नयाँ मानवरूपी धर्म, संस्कृति र समाज निर्माणमा खर्चेको भए मुलुकमा देखिएका विषमकारी परिस्थितिलाई न्युनीकरण गर्न सकिन्थ्यो । तर सत्ता र सरकारमा बसेका शासकहरू त्यो चाहँदैनन् । राजनीतिक दल र तिनका नेताकार्यकर्ताले गणतन्त्रलाई जातिवादीभित्र कैद गरेर अबको युग हाँक्न सकिँदैन । राजेश विद्रोही, लहान, सिरहा"
गहिरिँदो कश्मीरी संकट,"उग्रवाद, हिंसा र दमनले कश्मीरी मुद्दामा बाह्य सरोकारमात्र बढाउनेछ । तर यस आलेखको सुरुमा उल्लेख गरिएको मानवीय हस्तक्षेपको सम्भावना भने हुने छैन । आजसम्म जेजस्ता मुलुकहरूमा मानवीय हस्तक्षेप भएका छन्, ती सबै कमजोर अविकसित अधिनायकवादी राष्ट्र परेका छन् । तैपनि यदि त्यो हस्तक्षेपकारी राष्ट्र वा समुदायको स्वार्थनिहित भएन भने हस्तक्षेप भएको राष्ट्रको जनताको मानव अधिकार हनन र दमन विरुद्धको हस्तक्षेप गैरन्यायिक ठहरिन्छ । अर्को कुरा भारत स्वयं शक्तिराष्ट्र भएको हुँदा अमेरिकाजस्तो महाशक्ति राष्ट्रको व्यापार, व्यवसायका साथै सामरिक सम्बन्ध गाँसिएकोले कश्मीरी जनताको स्वतन्त्रताको माग र संघर्ष ओझेलमै पर्नेछ । कश्मीरी जनताले आफ्नो भविष्य आफैले निर्धारण गर्ने अधिकारबाट वञ्चित हुनु पर्नेछ । तर भारतले कश्मीरको मुद्दा संयुक्त राष्ट्र संघ मानव अधिकार आयोग, साधारण सभामा पाकिस्तानसित जुहारी खेलेर सल्टाउन सक्दैन । त्यो आन्तरिक मामलालाई अन्तर्राष्ट्रिय मञ्चमा औपचारिक प्रस्तुतिमात्र हुनेछ । भारतलाई पाकिस्तान होइन, कश्मीर आफैमा नसुल्झिने चुनौती भएको छ । त्यसको व्यवस्थापन अधीनस्थ राख्दैमा गर्न नसकिने रहेछ । विशेषाधिकार खारेज गर्नाले पक्कै पनि स्थिति सुध्रिने छैन । किनकि त्यो दमनकै पर्याय भएको छ । त्यसैले स्थानीय नेता र जनतासित सम्बन्ध सुधारको प्रयत्न भारतको नीतिगत प्राथमिकता हुनुपर्छ । जनताको अधिकार मिचेर केन्द्रीय शासन लाद्नु समस्यालाई जीवन्तता प्रदान गर्नु नै हुनेछ । बन्दुकले संकट टर्दैन ।"
हाइब्रिड अदालत र संक्रमणकालीन न्याय,"अन्तर्राष्ट्रिय परिदृश्यको विवेचना गर्दा नेपालमा हाइब्रिड अदालत गठनको बहस निरर्थक देखिन्छ । पीडक, पीडित वा सरोकारवालाहरूको मागकै आधारमा सहजै यो अदालत गठन हुन सक्दैन । नेपालको विस्तृत शान्ति सम्झौताको मर्म र भावनालाई हृदयङ्गम गर्ने हो भने द्वन्द्वको एक पक्षले मात्र विशेषाधिकार लिने अवस्था देखिँदैन । त्यसबाहेक शान्ति सम्झौतापछिको तेह्र वर्षको राजनीतिक घटनाक्रमको विश्लेषण र वर्तमान अवस्थाको वस्तुनिष्ठ मूल्याङ्कन गर्ने हो भने, नेपाल सरकारले घरेलु संयन्त्रबाटै यसको निकास खोज्नुपर्छ । नेपालीहरू संक्रमणकालीन न्याय निरूपणमा सक्षम छन् भन्ने उदाहरण विश्वमा पेस गर्न आवश्यक छ । होइन भने यो विषय यसै गरी गिजोलिइरहनेछ । लेखक सत्यनिरूपण तथा मेलमिलाप आयोगकी पूर्वसदस्य हुन् ।"
कँडेलउक्तिको असलियत,त्यसैले कँडेलसँग फरक मत राख्नेले उनलाई एक्ल्याएर गिज्याउनुको तुक छैन । समग्र नेपाली राजनीतिको फलकमा कँडेलउक्तिलाई राखेर हेरे समस्याको जरो पहिचान गर्न सजिलो होला । समस्याको त्यो जरोलाई हुर्काएर लहलहाउँदो रूख बनाउन हामी आफैले कति पानी र मल हाल्यौं भनेर लेखाजोखा गर्न आवश्यक छ । आफूभित्रको कँडेल ज्युँदै राखेर देवेन्द्रको खिसी किन गर्ने ?
छानबिनमा लाभकर,"एनसेललाई शतप्रतिशतका ठाउँमा लगाइएको ५० प्रतिशत जरिवाना पनि अदालतले हटाइदिएपछि अब जरिवानाले करबाट मुक्ति पाएको प्रसंग संसदमै उठिसकेको छ । भ्याट, भन्सार र अन्तःशुल्क कानुनले गरेको शतप्रतिशत व्यवस्था व्यावसायिक घरानियाका हकमा आगामी दिनमा कार्यान्वयनमा ल्याउन कर प्रशासनलाई समस्या पर्नेछ । एनसेल एउटा कम्पनीलाई अदालतले उन्मुक्ति दिँदा आगामी दिनमा राज्यले पुँजीगत लाभकर र राजस्व कानुनका अन्य ठूला मुद्दामा गरी खर्बौं राजस्व गुमाउनुपर्ने अवस्था आउनेछ । संसदीय समितिले यसबारे पुनर्विचार नगरे अन्ततोगत्वा राजस्व चुहावटमा दीर्घकालीन असर गर्नेछ ।स्मरणीय रहोस्, उच्च तहका कर्मचारीको अडानले मात्र राजस्व चुहावट नियन्त्रण हुन सक्दैन । किनकि राजनीतिक नेतृत्व तहसँग सबै सचिवले अडान राख्दैनन् । यसका लागि कानुनी व्यवस्था, नजिर कानुन र राजनीतिक इच्छाशक्तिकै ठूलो भूमिका हुन्छ । राजस्व कानुनले गरेको वर्तमान व्यवस्थाको भावनामा विचलित हुन नदिन अदालत र संसदको अहम् भूमिका हुन्छ ।लेखक पूर्वकार्यवाहक महालेखा परीक्षक हुन् ।"
कार्यान्वयन गर्न सर्वोच्चको अनुमति,आप्रवासीप्रति निकै अनुदार देखिएका राष्ट्रपति ट्रम्पले गैरकानुनी रूपमा आप्रवासी अमेरिका प्रवेश गरेका भन्दै मेक्सिकोसँगको सीमामा पर्खाल निर्माणको घोषणा गर्दै बजेट माग गरेका थिए । तर अमेरिकी कंग्रेसले बजेट दिन अस्वीकार गरेपछि उनले सीमाक्षेत्रमा राष्ट्रिय संकटकाल घोषणा गर्दै रक्षा बजेट छुट्याएका थिए । त्योमध्ये २ अर्ब ५० करोड डलर पर्खाल निर्माणका लागि प्रयो गर्न अमेरिकी सर्वोच्च अदालतले अनुमति दिइसकेको छ ।
७ दशकमा तिब्बतको अभूतपूर्व आर्थिक प्रगति,"तिब्बत नै गाँस, बास र शिक्षामा शुल्क व्यहोर्ने चिनियाँ नीति लागू भएको पहिलो क्षेत्र मानिन्छ । तिब्बतमा शिशु कक्षादेखि विश्वविद्यालयको संख्या २ हजार ४ सय ४२ वटा पुगेका छन् भने विद्यार्थी भर्नाको दर ९९ प्रतिशत पुगेको छ । ल्हासा केन्द्रित चिकित्सा सेवा नेटवर्कमा रहेका चिकित्सा संस्थाको संख्या १५ सय ४८ रहेका छन् । तिब्बतीहरूको सन् १९५९ अघिको औसत उमेर ३५५ वर्ष रहेकामा हाल ७०६ पुगेको छ ।नयाँ चीन स्थापनाको ७० औं वार्षिकोत्सव तथा तिब्बतको प्रजातान्त्रिकीकरणको ६० वर्षको विकास उपलब्धिबारे १२ तारिख बेइजिङमा यो पत्रकार सम्मेलनको आयोजना गरिएको हो ।"
बेलायतमा पढाइपछि 'वर्किङ भिसा',"नेप्लिज क्याटरिङ एसोसिएसन यूके अध्यक्ष विजय थापा अध्यागमन नियम खुकुलो बनाइदिन आफूहरूले संस्थागत तथा व्यक्तिगत रूपमा धेरै अनुरोध गरेको स्मरण गरे । ठूला कम्पनीले त सक्लान् तर फेमिली रन बिजनेसले वर्षको ३० हजार पाउन्ड तिरेर सेफ ल्याउन अझै पनि गाह्रो छ, थापाले भने । कामदार अभाव र अन्य कम्प्लायन्स का कारण कैयौं नेपाली रेस्टुरेन्ट बन्द भइरहेको पनि उनले जानकारी दिए । बेलायतमा नेपालीका करिब ३ सय रेस्टुरेन्ट भएका अनुमान छ ।"
इरानद्वारा ब्लगर पक्राउ,"बेलायती पत्रिकाले दुईजना बेलायती महिलालाई तेहरानमा थुनामा राखिएको भनी समाचार सार्वजनिक गरेलगत्तै उनीहरूलाई नियन्त्रणमा लिइएको समाचार सार्वजनिक भएको हो । पश्चिमा देश र इरानबीच परमाणु हतियार तथा तेल व्यापारका विषयमा तनाव बढिरहेका बेला समाचार सार्वजनिक भएको हो । अस्ट्रेलियाले यसअघि नै आफ्ना नागरिकलाई इरान, इराक तथा अफगानिस्तानको पनि भ्रमण नगर्न भनेको थियो । पछिल्लो समयमा अमेरिकाले नेतृत्व गरेको गल्फ सैन्य मिसनमा अस्ट्रेलियाले पनि सहयोग गर्ने जनाएको छ ।"
आत्महत्या घटाउन 'आर यु ओके ?',"संस्थाले हालै जारी गरेको वार्षिक प्रतिवेदनमा भनेको छ । यो अभियानअन्तर्गत सहयोग पाउनका लागि प्रेरित गर्ने, स्थानीयहरूमा आत्महत्या लगायतका विषयमा जनचेतना जगाउनेलगायतका छन् ।"
प्रज्ञामा फिल्मी बहस,"शुक्रबार स्वदेशी फिल्मलाई राजनीतिक दृष्टिकोणबाट ठाकुर गैरे, अरुणदेव जोशी र डिला संग्रौलाले छलफल गर्ने छन् भने नवनिधि दाहालले अनुभवको आलोकमा नेपाली फिल्म शिक्षा, अनुप सुवेदीले नेपालमा फिल्मसम्बन्धी नीतिको पुनरावलोकन गर्ने छन् भने फिल्मकर्मी नीर शाहले नेपाली फिल्म क्षेत्रमा आफूले बिताएका पाँच दशकको अनुभव र अनुभूतिबारे मन्तव्य दिने छन् । कन्फरेन्सलाई ह्युमन राइट्स फिल्म सेन्टर र चलचित्र विकास बोर्डले संयुक्त रूपमा आयोजना गरेका हुन् ।"
सम्झनामा सिद्धिदास,"नेपाल प्रज्ञा प्रतिष्ठानका कुलपति गंगाप्रसाद उप्रेतीले प्रतिष्ठानले विभिन्न मातृभाषामा योगदान पुर्याएका स्रष्टाहरूको सम्मानमा कार्यक्रम गर्दै आएको बताए । बहुलताको अस्तित्वबाटै नेपाली समाज अघि बढेको छ, उनले भने, त्यही भएर हाम्रो साहित्यमा बहुलता झल्किन्छ । उपकुलपति जगमान गुरुङले मातृभाषामा योगदान दिएका साहित्यकारकै कारण विभिन्न भाषा लोप हुनबाट जोगिएको दाबी गरे । सदस्य सचिव जगत उपाध्यायले पनि सिद्धिदासको योगदानको प्रशंसा गरे । विभागकी प्रमुख एवं प्राज्ञ लक्ष्मी मालीले नेपालमा बोलिने १२३ भाषाहरूको संरक्षण र विकासमा विभागले ध्यान केन्द्रित गरिरहेको बताइन् । महाकवि सिद्धिदासका सिद्धिरामायण, सत्यसती, सुखसागर (प्रेमसागर), सज्जनकण्ठाभरण, सत्यऋण, सरल श्रुतबोध, शारदा भजन, सुख दुःख, बिजुली, सगदोष, साधारण धर्म लगायतका कृति प्रकाशित छन् ।"
बल्ल पाए राजीवले करोड,चेक लिएपछि जैनले उक्त रकम समाजसेवा तथा भ्रमणमा खर्चिने बताए । केबीसीको पहिलो संस्करणमा विजेता बनेको तीन महिनापछि मात्रै उनले पुरस्कारको रकम एक करोड पाएका हुन् । अभिनेता हमालले पहिलो सिजन आफूहरूको अपेक्षाभन्दा सफल भएकोमा खुसी लागेको बताए । उनले को बन्छ करोडपति को आगामी कार्यक्रम थप भव्य हुनेसमेत दाबी गरे ।
पहिरोमा पुरिएर ३ को मृत्यु,"डुबेर ३ बालिकाको मृत्युरौतहट ईशनाथ नगरपालिका १ बन्जाराहा गाउँमा बिहीबार माछा मार्न गएका तीन बालिकाको डुबेर मृत्यु भएको छ । बन्जाराहाका ७ वर्षीया सरीताकुमारी साह, १० वर्षीया किन्जलकुमारी यादव र ६ वर्षीया गुञ्जनकुमारी यादवको डुबेर मृत्यु भएको हो ।"
थपिए ९ सय दरबन्दी,"ॅराष्ट्रिय गान अनिवार्य गरिएको होइन सञ्चारमन्त्री बाँस्कोटाले फिल्म हल र पशुपतिनाथ मन्दिरमा राष्ट्रिय गान अनिवार्य गाउन लगाएको भन्ने आफूले सुने पनि सरकारले त्यसो गर्न नलगाएको दाबी गरेका छन् । उनले कानुनै ड्राफ्ट भइनसकेकाले फिल्म हलमा राष्ट्रिय गान अनिवार्य गर्न लगाएको भन्ने हल्ला मात्र भएको बताए । मैले पनि सुनिरहेको छु, फिल्म क्षेत्रको मन्त्रालय यही हो तर मलाईचाहिँ थाहा भएन, बाँस्कोटाले भने, हामीले कानुनै ड्राफ्ट गरेका छैनौं । कहाँबाट चल्यो यस्तो हल्ला ?"
यसरी जोडिए नरेश,पारिवारिक समस्यामा रहेका पवनका एक आफन्त नेकपाको भ्रातृ संगठन वाईसीएलसँग आबद्ध रहेको र उनीसँगको प्रतिशोध साध्न पनि उनी फिरौती संकलनको खेलमा सक्रिय भएर गृहमन्त्रीका भाइसँग नियमित सम्पर्कमा रहेको देखिन्छ ।
दसैंलाई बस टिकट ५ गतेदेखि,"तयारी गरेरै टिकट बुकिङ खुला गरिएको हो, उनले भने, कति गाडी यात्रु बोक्न प्रयोग हुन्छन् भन्नेबारे तथ्यांक आइसकेको छैन र अधिकांश पहाडी क्षेत्रमा सडकको समस्या छ, यातायात व्यवसायीले सडक सुचारु गर्न माग राखेका छन् । देशभरका सडक सुचारु गर्न सडक विभागसँग छलफल गरेर अघि बढ्ने उनले बताए । उपत्यकाका १४ स्थानमा नागरिक सहायता कक्ष सञ्चालन गरिनेछ । नागरिक सहायता कक्ष सर्वसाधरणको बढी चाप हुने र टिकट काट्न भीड लाग्ने ठाउँमा राखिनेछ । महानिर्देशक हमालका अनुसार असोज १० देखि १८ गतेसम्म उक्त कक्ष सञ्चालन हुनेछ । गौशाला, नयाँ बसपार्क, चाबहिल, कोटेश्वर, बल्खु, कलंकी, नागढुंगालगायत १४ स्थानमा सहायता कक्ष रहनेछन् । त्यस्तै विभागले चाडबाडमा भाडा नबढ्ने र अहिले जति भाडादर छ, त्यतिमै यात्रुले गन्तव्यसम्म पुग्न पाउने जनायो । यता नेपाल यायायात व्यवसायी राष्ट्रिय महासंघका महासचिव सरोज सिटौलाले पानी पर्न नरोकिएकाले समस्या हुन सक्ने खतरा रहेको बताए । अघिल्ला वर्षहरूमा हाम्रा माग अरू नै हुन्थे, उनले भने, तर, यो वर्ष ठूलो मागका रूपमा सडकलाई राखेका छौं, हाम्रो माग देशभरका सडक क्लियर हुनुपर्छ भन्ने हो । उनले सबैभन्दा ठूलो समस्या नागढुंगा खण्डमा हुने गरेको बताए । गाउँगाउँमा यात्रु पुर्याउनुपर्ने हुन्छ, वर्षाका कारण सडकमा खाल्डाखुल्डी धेरै छन्, उनले भने, त्यही भएर यो समस्या जहाँजहाँ छ, त्यहाँ युद्धस्तरमा काम गर्नुको विकल्प छैन । पूर्वपश्चिम सबैतिरका सडकमा हेभी इक्विपमेन्ट राख्नुपर्ने उनको सुझाव छ । बाटो बिग्रिए तुरुन्त सफा गर्नुपर्ने हुन्छ, गाडी फसे निकाल्नुपर्ने हुन्छ, उनले भने, त्यही भएर ठाउँठाउँमा हेभी इक्विपमेन्ट राख्न आवश्यक छ, सडककै कारण सवारी साधन समयमै आएन भने त्यसको जिम्मा हामी लिन सक्दैनौं । अहिले नुवाकोट जाने सडक बिग्र्रिएको छ ।"
ब्याजदर कार्यान्वयनमा चुक्यो राष्ट्र बैंक,"चालु आर्थिक वर्षको मौद्रिक नीतिअनुसार ब्याजदर करिडोरको माथिल्लो सीमाका रूपमा स्थायी तरलता सुविधादर ६ प्रतिशत, नीतिगत दरका रूपमा रिपोदर ४५ प्रतिशत र तल्लो सीमाको निक्षेप संकलनदर ३ प्रतिशत कायम गरिएको छ । यसको अर्थ अन्तरबैंक दर ३ प्रतिशतभन्दा तल रहँदा राष्ट्र बैंकले बजारबाट पैसा झिकेर अन्तरबैंक दर ३ प्रतिशत माथि पुर्याउनुपर्छ । यस्तै, अन्तरबैंक दर साढे ४ प्रतिशतभन्दा माथि रहेको अवस्थामा राष्ट्र बैंकले बजारबाट पैसा उठाउनुपर्छ । तर, भदौ महिनामा राष्ट्र बैंकले न त बजारबाट पैसा उठाएको छ न त पठाएको छ । राष्ट्र बैंकका अनुसार गत साता बजारबाट पैसा यो साता अन्तरबैंक दर २६ प्रतिशत छ । सो अवधिमा बैंक तथा वित्तीय संस्थासँग करिब २८ अर्ब रुपैयाँ अधिक तरलता (अनिवार्य नगद मौज्दात सीआरआर) बाहेक रहेको राष्ट्र बैंकले जनाएको छ ।"
के हो ब्याजदर करिडोर ?,"करिडोरले अल्पकालीन रूपमा ब्याजदरमा हुन सक्ने तीव्र उतारचढावको अवस्थाको अन्त्य गरी यसलाई स्थिरता प्रदान गर्न सहयोग गर्छ । बैंक तथा वित्तीय संस्थाले प्रदान गर्ने निक्षेप तथा कर्जाको ब्याजदरलाई निश्चित गोरेटोभित्र हिँडाउन यस्तो कोरिडोर लागू गर्ने अन्तर्राष्ट्रिय चलन छ । छोटो अवधिमा नै ब्याजदरमा उतारचढाव हुँदा लगानीकर्ता र निक्षेपकर्तामा त्यसको प्रत्यक्ष नकारात्मक प्रभाव पर्छ । यस्तो नकारात्मक प्रभावलाई कम गराउन ब्याजदर करिडोर ले महत्त्वपूर्ण भूमिका निर्वाह गर्छ । विभिन्न ऋणपत्र, निक्षेप, कर्जा, अन्तरबैक ब्याजदर आदिलाई निश्चित सीमाभन्दा बाहिर जान नदिन ब्याजदर करिडोरको अवधारणा ल्याइएको हो ।"
यूटीएलको ठेक्का जोगाउन सर्वोच्चलाई ढाँटियो,"मन्त्रिपरिषद्को निर्णय सार्वजनिक गरेको सञ्चार तथा सूचना प्रविधि मन्त्री गोकुल बाँस्कोटाले प्रधानमन्त्री कार्यालयले पठाएको पत्रबारे आफूलाई जानकारी नभएको तर यूटीएलले काम नगरेका कारण दूरसञ्चार प्राधिकरणले उसको ठेक्का रद्द गरिसकेको बताए । काम नगर्नेको ठेक्का रद्द गर्न मन्त्रिपरषद्को निर्णय चाहिदैन, उनले भने, प्राधिकरणले ठेक्का रद्द गरेपछि यूटीएल अदालत गएको छ ।"
लामखुट्टे भगाउने सामग्री अभाव,"दिनमा ५० देखि ६० जना मानिस किन्नका लागि आए पनि खाली फर्काउनुपरेको उनले बताए । मागअनुसार पूरा गर्न नसकेको विषयमा नेपाल खुद्रा व्यापार संघका पूर्वअध्यक्ष पवित्र बज्रचार्य भन्छन्, लामखुट्टे भगाउने सामान सामान्य गर्मी सुरु हुने बेला जाडोका अन्तिमतिर आयात हुन्छ । अहिले यसको माग २ सातादेखि बढेको हो । गर्मी सकिएपछि यी सामानको म्याद पनि सकिन्छ । डेंगुको आतंक यसरी अचानक हुन्छ, यसमा माग पनि अचानक बढ्छ भनेर आयात गर्ने व्यापारीहरूलाई पनि थाहा थिएन । त्यसैले त्यही अनुपातमा सामान आयात गरे । डेंगु तत्काल नियन्त्रण भए यसको माग आफैं घटेर जाने उनले बताए ।"
'कर्णालीमा स्याउबाटै समृद्धि',"जुम्लामा अहिले कोल्ड स्टोर नहुँदा स्याउ किसानले सास्ती भोग्दै आएका छन् । विशेषगरी सिजनका बेला सस्तोमा स्याउ बेच्नुपर्ने बाध्यता छ । स्याउको लेबलिङ, प्याकेजिङ र ग्रेडिङमा पनि सरकारी सहयोगको खाँचो रहेको स्थानीय किसानको भनाइ छ । अर्कोतिर सहरमा कर्णालीको स्याउको भाउ बढिरहेको बेला किसानले भने सस्तोमा बेचिरहेका छन् । जुम्लाका किसानले बगैंचामै पुगेका व्यापारीलाई प्रतिकेजी ४० देखि ५० रुपैयाँमा बेच्छन् । त्यही स्याउ खरिद संकलन केन्द्रसम्म पुर्याउँदा ६० रुपैयाँसम्म पाउँछन् । सुर्खेत, नेपालगन्ज, काठमाडौंसम्म भने जुम्ली स्याउको मूल्य २ सय रुपैयाँसम्म रहेको व्यापारीको भनाइ छ । स्याउ खरिद गर्न जुम्ला पुगेका काठमाडौंका व्यापारी सुदृर चापागाईले ए ग्रेडको स्याउ काठमाडौं पुग्दा २ सय रुपैयाँमा बिक्री हुने गरेको बताए । कुनै स्याउ त जुम्लामै ९३ रुपैयाँमा खरिद गरेको उनको भनाइ छ । जुम्लीभन्दा चिनियाँ र भारतीय स्याउ महँगो छ, उनले भने, जुम्ली स्याउको स्वाद चाखेकाहरूले त्यसपछि भने जुम्ली स्याउ नै खोज्छन् । जुम्लाबाट सबैभन्दा बढी स्याउ सुर्खेत र नेपालगन्ज जाने गरेको छ । व्यापारीले केही स्याउ काठमाडौं, पोखरा, धनगढी, दाङ पनि पुर्याउने गरेका छन् । चन्दननाथ नगरपालिकाकी नगर प्रमुख कान्तिका सेजुवालले जुम्ली जनताको आर्थिक समृद्धिको पहिलो आधार स्याउ भएकाले यसमा अनुदान बढाइएको बताइन् । स्याउको प्याकेजिङ र बजारीकरणमा पनि सहयोग गरेको उनको भनाइ छ ।"
नेपाल लाइफको म्यानेजर्स कन्फरेन्स,कार्यक्रमको उद्घाटन कम्पनीका प्रमुख कार्यकारी अधिकृत विवेक झाले गरेका थिए । हाल कम्पनीको चुक्ता पुँजी जीवन बिमा क्षेत्रकै सर्वाधिक ५ अर्ब ४९ करोड रुपैयाँ रहेको छ । लगानी ७२ अर्ब रुपैयाँ रहेको जनाएको छ । यस्तै कम्पनीको जीवन बिमा कोष ६७ अर्ब रुपैयाँ रहेको छ ।
टीभीएसको 'दसैंको दौड',"काठमाडौं (कास) दसैंको अवसर पारेर टीभीएसको आधिकारिक वितरक जगदम्बा मोटर्सले टीभीएस दसैंको दौड आयोजना गर्ने भएको छ । कम्पनीले शनिबार काठमाडौंमा म्याराथन गर्नेछ । दौडमा सबै उमेर समूहले निःशुल्क भाग लिन सक्नेछन् । खुला दौडमा सहभागी सबैजनालाई स्योर सट छुटस्वरूप १ हजार रुपैयाँ प्रदान गरिनेछ । विजेतामध्ये प्रथमलाई ५० हजार, दोस्रोलाई २५ हजार र तेस्रोलाई १५ हजार रुपैयाँ नगद प्रदान गरिनेछ ।"
जाजरकोटमा बजाजको सोरुम,"काठमाडौं (कास) नेपालका लागि बजाज मोटरसाइकलको अधिकृत वितरक हंसराज हुलासचन्द एन्ड कम्पनीले जाजरकोटमा सुविधा सम्पन्न सोरुम रमेश अटो सप्लायर्स एन्ड सर्भिसिङ सेन्टरको बिहीबार उद्घाटन गरेको छ । बजाजले अझ बढी सुविधा सम्पन्न बजाज सेल्स, सर्भिस र स्पेयर्स देशभर उपलब्ध गराउने उद्देश्यले जाजरकोटमा सोरुम सञ्चालनमा ल्याएको जनाएको छ ।"
खोकनामा बंगलादेश बैंक,काठमाडौं (कास) नेपाल बंगलादेश बैंकले ललितपुरको खोकनामा बिहीबारबाट शाखा सञ्चालनमा ल्याएको छ । शाखाको उद्घाटन नेकपाकी नेता पम्फा भुसालले गरिन् । बैंकले सर्वसाधारणलाई सहज बैंकिङ सेवा र सुविधा प्रदान गर्ने उद्देश्यले शाखा विस्तार गरेको जनाएको छ ।
सनराइज आरटीजीएस प्रणालीमा,काठमाडौं (कास) सनराइज बैंक र राष्ट्र बैंकको भुक्तानी प्रणाली विभागबीच आरटीजीएस प्रणाली सञ्चालनसम्बन्धी सम्झौता भएको छ । एक कार्यक्रममा राष्ट्र बैंकका कार्यकारी निर्देशक बमबहादुर मिश्र र कार्यकारी अधिकृत जनकशर्मा पौड्यालले सम्झौता पत्रमा हस्ताक्षर गरे ।
'जीडीपीको १५ प्रतिशत पूर्वाधारमा लगानी आवश्यक',"पूर्वाधार सम्मेलनको दोस्रो दिन विभिन्न वक्ताहरूले नेपालमा पूर्वाधारमा आवश्यक लगानी क्षेत्र र आवश्यकताबारे बोलेका थिए । सम्मेलनमा बोल्दै ऊर्जा, जलस्रोत तथा सिँचाइमन्त्री वर्षमान पुनले सार्वजनिक निजी साझेदारी मोडल तीव्र आर्थिक विकास प्राप्त गर्ने प्रभावकारी उपकरण भएको बताए । समृद्धिका लागि सार्वजनिक निजी साझेदार विषयक सत्रमा उनले ऊर्जा पूर्वाधारका लागि पीपीपी मोडल उपयुक्त हुने धारणा राखे । उनले देशको अर्थतन्त्र ३४ खर्ब पुगेको र आन्तरिक पुँजी ८ खर्बभन्दा बढी पुगेको भन्दै आगामी ३ वर्षमा अर्थतन्त्र ५३ खर्ब पुग्ने दाबी गरे । सम्मेलनमा बोल्दै लगानी बोर्डका प्रमुख कार्यकारी अधिकृत महाप्रसाद अधिकारीले पीपीपी पूर्वाधार निर्माणका लागि उपयुक्त मोडल रहेको बताए ।"
तिलोत्तमामा रेल सञ्चालन योजना,"हाललाई ६ किलोमिटरमा रेल सञ्चालन गर्ने प्रस्तावित योजना अघि सारेको उनको भनाइ छ । तिलोत्तमाको ५० किलोमिटर चक्रपथ निर्माण सकिएपछि बुद्धजन्मस्थल लुम्बिनी, भैरहवामा समेत जोड्न सकिनेछ । रेल सेवा नागरिकको यात्राका साथै ढुवानीका लागि समेत प्रयोग गर्न सकिने प्रवक्ता श्रीले बताए । कम्पनीले रेल सञ्चालनपश्चात् रेलवे सर्भे कन्सल्टेन्सी, ट्वाय ट्रेन (खेलौना), मिनी ट्रेन, किसानको उत्पादन भण्डारण गर्ने शीत भण्डार, फनपार्क र पर्यटकीय अन्य गन्तव्यको निर्माणसमेत गर्ने गरी अघि बढ्ने कम्पनीका संस्थापक खिमलाल पाण्डेले बताए । स्थानीयको लगानीमा सञ्चालन हुने रेलवे सेवा नगर मात्रको नभएर देशकै कोसेढुंगा साबित हुनेछ, उनले भने, यसरी समुदायबाट सुरु हुने विकासको योजनामा सरकारी पक्षले चासो दिई सहयोग गर्नु जरुरी छ ।"
लाइन विस्तारमा ढिलाइ,"इन्जिनियर चित्रकार नेपालइन्डो रेलका लागि फोकल पर्सनसमेत हुन् । रेल लाइनका लागि पटकपटक सर्भे आवश्यक हुने भए पनि त्यसको प्रक्रिया अघि बढिनसकेको उनले बताए । रेल सञ्चालनका लागि पटकपटक सर्भे, डीपीआर, जग्गा अधिग्रहणलगायतका धेरै काम हुनुपर्छ, उनले भने, रुपैडिहाकोहलपुर रेलका लागि ती कुनै पनि काम भएका छैनन् । नेपालगन्जको पश्चिम क्षेत्र जयसपुर, इन्द्रपुर, गुरुवा, हवलदारपुर, रझेना हुँदै कोहलपुरसम्म रेल मार्ग निर्माण गर्ने योजना छ ।"
अन्तःशुल्क स्टिकर हिनामिनामा दुईलाई जेल,यस्तै जयश्री धौलागिरी डिस्टिलरीले आर्थिक वर्ष ०७४०७५ र ०७५०७६ सम्म खरिद गरी लगेका अन्तःशुल्क स्टिकरमध्ये ७ लाख ४५ हजार ६ सय १५ थान स्टिकर हिनामिना गरेको प्रारम्भिक अनुसन्धानबाट देखिएको छ । कार्यालयले अत्यन्त सूक्ष्म अनुसन्धान गरी दुवै उद्योग सञ्चालकलाई बिहीबार कार्यालयमा बोलाएको थियो । कोइरालाको इजलासले दुवैसँग ठूलो रकम धरौटी माग गरेपछि उनीहरूले तत्कालै दाखिला गर्न नसकेपछि प्रहरीले कारागारमा बुझाएको थियो ।
हुन्डी कारोबारमा संलग्न भारतीय नागरिक पक्राउ,चेकबुकमा विभिन्न व्यक्तिको नाममा २८ लाख भुक्तानीका लागि चेक तयार पारिएको छ । दुवै जना भारतीय नम्बरको मोटरसाइकलमा भन्सार नाका हुँदै भैरहवातर्फ आइरहेका थिए । रूपन्देहीका एसपी हृदय थापाले पक्राउ परेका अभियुक्त र नगद रुपैयाँ राजस्व अनुसन्धान कार्यालयलाई बुझाउने बताए । उनले बैंकिङ च्यानल बाइपास गरी अवैध रूपमा हुन्डीको कारोबारमा संलग्न भएको आशंकामा उनीहरूलाई पक्राउ गरी छानबिन सुरु गरिएको जनाए । पक्राउ परेकाहरूले भने उक्त रकम नौतनहवाको कुनै एउटा पार्टीको भएको र उसको आदेश मुताविक नेपालका विभिन्न बैंकमा जम्मा गर्नका लागि ल्याएको बताएका छन् । उनीहरूले एक लाख रुपैयाँमा एक सय रुपैयाँ पाउने गरी आफूहरूले यो काम गरेको बताए ।
पत्रकारलाई धम्कीप्रति महासंघको आपत्ति,काठमाडौं (कास) पत्रकार प्रह्लाद रिजाललाई ज्यान मार्ने धम्की दिइएको घटनाप्रति नेपाल पत्रकार महासंघले आपत्ति जनाएको छ । महासंघले बिहीबार विज्ञप्ति जारी गरी आर्थिक दैनिकका सम्पादक रिजाललाई गोरखाका वेदप्रसाद काप्रीले बुधबार दिएको धम्कीप्रति आफ्नो गम्भीर ध्यानाकर्षण भएको बताएको छ । काठमाडौंको गैह्रीधारामा हिँडिरहेको अवस्थामा काप्रीले रिजाललाई बाटो छेकेर कुनै न कुनै रूपमा ज्यान लिने भन्दै धम्क्याएको विज्ञप्तिमा उल्लेख छ ।
नेकपाले दियो दल दर्ताको निवेदन,"मंसिर १४ गते प्रतिनिधिसभाका १, प्रदेशसभाका ३ र स्थानीय तहका ४७ गरी रिक्त ५१ स्थानमा उपनिर्वाचन हुँदै छ । नेकपाको बुधबार बसेको सचिवालय बैठकले उपनिर्वाचनका लागि दल दर्ता गर्न निवेदन दिने निर्णय गरेको थियो ।"
सिंगै गाउँ हडप्ने शर्मार्माथि छानबिन,२०७० वैशाख २० गते अख्तियार दुरुपयोग अनुसन्धान आयोगमा गाउँ नै गिरोहले हडपेको भन्दै छानबिनका लागि उजुरी परे पनि त्यसको सुनुवाइ नभएको भनी आयोगमा उजुरी परेको छ । उक्त जग्गा आफ्नो दाबी गर्दै २०४१ सालमा म्यानेजरका आफन्तले बाँके जिल्ला अदालतमा दायर गरेको रिटमा २०४४ सालमा क गाउँ का स्थानीयको पक्षमा फैसला आएको र तत्कालीन पुनरावेदन अदालतले २०५१ मा त्यसलाई उल्टाएको अभिलेख सरकारसँग छ ।
अनुको पथमा सावित्रा,बहिनीले मेरो रेकर्ड बराबरी गर्दा खुसी लागेको छ । उनी (सावित्रा भण्डारी) ले अझै राम्रो गर्न सक्छिन् । सावित्राले यति चाँडै ३५ गोल गर्ने सोचेकी थिइनँ । नियमित खेल भइरहेको छ । त्यसैले उनलाई सजिलो भयो । उनले दुई वर्षभित्रै ५० गोल पुर्याउने विश्वास छ ।
फर्साटिकर सेमिफाइनलमा,"भैरहवा (कास) फर्साटिकर फुटबल क्लबले बिहीबरा १९ औं लिस्नु नकआउट फुटबल प्रतियोगितामा पाहुना टिम यूएनबीसी एकेडेमी दाङलाई ३० ले पारजित गर्दै सेमिफाइनल तय गरेको छ । तिलोत्तमा१५, कोटिहवास्थित पशुपति माविको मैदानमा १० र ४० औं मिनेटमा गरी फर्साटिकरबाट खेलेका विदेशी खेलाडी फोफानाले दुई गोल र सुरज हमालले ६५ औं मिनेटमा एक गोल गरेका थिए । फोफाना म्यान अफ द म्याच भए ।"
रत्नजित र दीपेश विजयी,"महिला डबल्सतर्फ भोजपुरकी सीता राई र लोक्तमा राईको जोडी विजयी भएको छ । उनीहरूको जोडीले रूपन्देहीका सुन्दरी थारु र पूजा विष्टलाई २११९, २११९ ले पराजित गर्यो । कैलालीकी प्रार्थना देउवा र एलिना तिवारी, बाँकेमोरङका सम्झना शर्मा र सीमा राजवंशीले वाकओभर पाए ।"
सन्तोषी र गंगाराम सर्वोकृष्ट,"उत्कृष्ट सेवा पदकबाट प्रशासनिकमा गण्डकी प्रदेशका डम्बरबहादुर नेपाली र प्राविधिकमा चितवन जिखेविसकी फुटबल प्रशिक्षक अरुणा गुरुङ सम्मानित भए । दुवैले जनही १५ हजार पाए । परिषद सेवा पुरस्कारबाट राखेप खेलकुद विकास विभागकी मिलाकुमारी राई र प्राविधिकतर्फ चितवनका तेक्वान्दो सहायक प्रशिक्षक पुष्पराज जोशी सम्मानित भए । उनीहरूले जनही १० हजार रुपैयाँ पाए । परिषद्मा २० वर्ष सेवा गरेका कर्मचारीले पाउने सेवा पदक इन्जिनियर अरुण उपाध्याय पाए । त्यस्तै २५ वर्ष पूरा गरेका २० कर्मचारीलाई दीर्घसेवा पदकबाट सम्मान गरियो । त्यसमा एथलेटिक्सका अमिरीप्रसाद यादव, टीका सेढाई र चन्द्रबहादुर गुरुङ, टेबलटेनिसका शिवनारायण श्रेष्ठ, शंकर गौतम र विनोद शाक्य, भारोत्तोलनका प्रदीपकुमार श्रेष्ठ, संगमसिंह थापा र राम पौडेल, बक्सिङका ओमकुमार मास्के र प्रचण्ड शर्मा, पौडीका ईश्वरकुमार कार्की र ओङदेन लामा, भलिबलका सुदेश रिमाल र वीरेन्द्र चौधरी, फुटबलका दीपकराज शाही, ह्यान्डबल हिमालराज दाहाल र अरुणकुमार लालकर्ण, जिम्न्याष्टिकका सजनी मानन्धर र गुणेनारायण महर्जन रहे । नेपाल खेलकुद पत्रकार मञ्चलाई ५० हजारबाट सम्मान गरिएको थियो ।"
अन्योल थपिँदै,स्वतन्त्र समितिका कानुनी सल्लाहकार श्रेष्ठ तोकिएको समयमै क्यान निर्वाचन हुनसक्ने दाबी गर्छन् । बढीमा एक सातासम्म क्यान निर्वाचन सर्नसक्छ । त्यसपछि भयो भने दसैं पर्छ । अझ पछाडि धकेलियो भने अक्टोबर १३ लाई लक्षित समय र प्रदेश निर्वाचनको एक महिनापछि साधारणसभाको समय पनि गुमाउँछौं ।
निर्वाचन रोकिनुहुन्न,"राखेप, खेलकुद मन्त्रालय र सरकारको प्रतिनिधि भएर एलबी क्षेत्रीले असोज ३ र ४ लाई निर्वाचनको मिति प्रस्ताव गरेका छौं भनेर सार्वजनिक रूपमा भनिरहनुभएको छ । अक्टोबर १३ मा आईसीसीको वार्षिक बैठक छ । त्यसैलाई हेरेर पनि हामीले जतिसक्दो क्यानको अहिलेको स्थितिलाई टुंगो लगाउनु राम्रो हुन्छ । आईसीसीको त्यो बैठकले क्यानमाथिको निलम्बन फुकुवा पनि गर्नसक्छ । निर्वाचन २४ दिन लम्बाउँदा चाडपर्व सुरु थाल्छ । यसले जिल्लाका प्रतिनिधिलाई असहज बनाउँछ । क्यानको विधान राखेपकै प्रतिनिधि र मन्त्रालयको रोहबरमा हुबहु पारित भएको हो, त्यसैले यसमा के समस्या छ र ? हुबहु पारित भएपछि मात्र थप प्रक्रिया अगाडि बढेको र अहिलेको स्थितिमा आइपुगेको हो । हामीले विधानबाहिर गएर केही गरेका छैनौं । सदस्यसचिव भएदेखि उहाँले जतिसक्दो चाँडो क्रिकेटको निकास दिन्छु भन्नुभएको छ । उहाँले निर्वाचन रोक्नु भनेको आफ्नै भनाइविपरीत हुन्छ । उहाँले क्रिकेटमा धेरै लगानी गर्नुभएको छ । त्यसैले उहाँले जति क्रिकेट बुझेको व्यक्तिबाट निर्वाचन रोकिन्छ जस्तो लाग्दैन ।"
योगिनी कप फुटबल असोजमा,प्रतियोगितालाई नेपाल आइस बियरले मुख्य प्रायोजन गर्ने भएको छ । बिहीबार नेपालगन्जमा सीजी ब्रुअरी (नेपाल) प्रालिका म्यानेजर उमेश निरौला र आयोजक सहयोग आवाज नेपालका संयोजक तरिन्द्रबहादुर थापाले सम्झौतापत्रमा हस्ताक्षर गरे ।
प्रिन्सको दोहोरो जित,"काठमाडौं (कास) नेपालका युवा खेलाडी प्रिन्स दाहालले दुबईमा भइरहेको दुबई जुनियर इन्टरनेसनल सिरिज २०१९ मा बिहीबार दोहोरो सफलता पाएका छन् । अघिल्लो संस्करण विजेता प्रिन्सले यू१९ एकलतर्फ दोस्रो चरणमा दुबईका भर्नूकार्तिक भारती मोहनलाई २१८, २११५ ले पराजित गरे । उनले मिक्स डबल्समा दुबईमा नै बसोबास गर्दै आएकी महेन्द्रनगरकी सानिया चन्दसँग मिलेर दुबईका नभान नाजिब र कारोलिनलाई २११४, २११७ ले पराजित गर्दै क्वाटरफाइनल तय गरेका छन् ।"
न्यु समिट विजयी,"काठमाडौं (कास) अन्तरकलेज इन्डोर क्रिकेट च्याम्पियनसिपमा बिहीबार न्यु समिट, टाइम्स, ओमेगा, आईएसएमटी विजयी भएका छन् । समिट र आईएसएमटीले दुई खेल जिते भने ब्रम्हास्मी र केएफए दुवै खेलमा पराजित भए । समिटले ओमेगालाई ९ रन र ब्रम्हास्मीलाई ४ विकेटले हरायो । पहिलो खेलमा समिटले गृमान शाहको ३३ रनमा निर्धारित १० ओभरमा ६ विकेट गुमाई ८४ रन बनायो । रवि सिंहले २५ बलमा ५२ रन बनाए पनि ओमेगले ४ विकेट गुमाई ७५ रनमात्र बनाउन सक्यो । अर्को खेलमा ब्रम्हास्मी ५० रनमा अलआउट भयो । विपिन मसिनीले २ र दीपेश विष्टले १ विकेट लिए । समिटले दीपेशको १९ रनमा लक्ष्य पूरा गर्यो । सार्थक न्यौपानेले ३ विकेट लिए पनि ब्रम्हास्मीलाई जित दिलाउन सकेनन् । बिहीबारै टाइम्सले केएफएलाई ५ विकेट, ओमेगाले ब्रम्हास्मीलाई ४ विकेट, आईएसएमटीले केएफएलाई ७८ रन र टाइम्सलाई ८१ रनले हराए ।"
थ्रीस्टारलाई सफलता,"काठमाडौं (कास) थ्रीस्टारले प्रथम बीबीबीएचएस अन्तरस्कुल छात्र फुटबलमा बिहीबार आयोजक बाल विकास मावि ए लाई ३० ले पराजित गरेको छ । थ्रीस्टारका मनोज गुरुङ, होमबहादुर थापा र युवास लामाले गोल गरे । सेन्ट जेभियर्सले शिशु मिलनलाई ४१ ले हराउँदा प्रितम दोङ र सुशील तामाङले २२ गोल गरे । ध्रुवताराले स्किम्समाथि ४० को जित निकाल्दा साहिल खड्काले ह्याट्रिक गरे भने दीपेश राईले १ गोल थपे । टीआईएले बूढानीलकण्ठलाई २० ले हराउँदा अमिश पाल्देङ र मन्दिप हमालले गोल गरे ।"
अद्भुत कैलाश,दिप्ती सिलवाल
ब्रान्डको रोजाइ,"व्यावसायिक सम्झौता (इन्डोर्समेन्ट) मा प्रियंकालाई पछ्याइरहेकी छन्, स्वस्तिमा खड्काले । अघिल्लो वर्ष प्रदर्शित बुलबुलबाट सार्क फिल्म फेस्टिभलमा स्पेसल जुरी अवार्डमात्र होइन, उत्कृष्ट अभिनेत्रीको राष्ट्रिय अवार्ड पनि जितेकी उनको जय भोले र नाईं नभन्नु ल ५ हिट भयो । हालै हजार जुनीसम्म फ्लप भए पनि उनको क्रेजमा खासै असर परेको छैन । अब प्रतीक्षा छ, घामट शेरेको । स्वस्तिमाको बढ्दो लोकप्रियता देखेरै हुनुपर्छ, व्यावसायिक उत्पादनको प्रवर्द्धनमा उनको माग बढेको छ ।स्वस्तिमाको सूत्र छ, स्क्रिप्ट र टिम अब्बल भयो भने पारिश्रमिकमा खुकुलो हुने । कलाकार भएको नाताले आफ्नो दर नतोक्ने तर्क राख्छिन् । जसको पूर्ति गर्ने प्रयास गर्छिन्, व्यावसायिक सम्झौता । फिल्म मेरा लागि पैसा कमाउने माध्यम मात्र होइन, उनले भनिन्, फिल्म स्तरीय हुन्छ भने न्यून पारिश्रमिक लिन्छु । तर ब्रान्ड एम्बासडरमा चाहिँ रकम डिमान्ड गर्छु ।व्यावसायिक कम्पनीहरूले कलाकारको ब्रान्ड भ्यालुअनुसार दूत बनाउने गर्छन् । नेपाली कम्पनीको तुलनामा बहुराष्ट्रिय कम्पनीले आकर्षक पारिश्रमिक दिन्छ । कलाकारका रूपमा टिक्न र सशक्त सिनेमा चयन गर्न पनि ब्रान्डसँग जोडिनु सकारात्मक हुने स्वस्तिमाको अनुभव छ । आधा दर्जन फिल्म खेलिसकेकी यी अभिनेत्री भन्छिन्, चल्तीका ब्रान्डसँग काम गर्दा कलाकारको साख वृद्धि हुन्छ ।ब्रान्डले दूतका रूपमा अनुबन्ध गर्दा सामाजिक सञ्जालमा कलाकारको सक्रियतालाई पनि विशेष महत्त्व दिन्छन् । यसले पनि स्वस्तिमा रोजाइमा पर्छिन् । उनलाई इन्स्टाग्राममा ६ लाख ६७ ले पछ्याएका छन् भने फेसबुकमा १ लाख २० हजार बढी । उनले एउटा ब्रान्डबाट औसतमा ५ लाख रुपैयाँ लिने गर्छिन् । इन्डोर्समेन्ट सम्झौतासँगै कलाकारले फोटोसुट, टीभीसी र कम्पनीको विभिन्न कार्यक्रममा सहभागी हुनुपर्छ ।स्वस्तिमा आबद्ध ब्रान्ड अवधिटिभिस बाइक १ वर्ष बोता मःम १ वर्ष पाल्सोनिक टेलिभिजन २ वर्षसानिमा लाइफ इन्स्योरेन्स २ वर्ष ओप्पो मोबाइल १ वर्षडिस होम १ वर्ष"
ह्याकिङको हल्ला,:
रुबी भ्यालीकी रुबी,"अहिले सोमदाङ हुँदै ३३ किमिको बाटो पाङसाङ पास हुँदै अघि बढेको छ । केही वर्षअघि घुम्न गएको एक ताइवानी जोडी हिउँमा फसेको र प्रेमिका मृत्यु भएको यही पाङसाङको घाँटीमा हो । धादिङबेंसी खनियाबास हुँदै पनि बाटो खुलेको छ अहिले । स्वास्थ्य, शिक्षा र पर्यटनसंस्कृति प्रवर्द्धनसँगै बाटो निर्माणलाई प्राथमिकतामा राखेका छौं, बिनासँगै भेटिएका गाउँपालिका अध्यक्ष चेरुङले भने, छिट्टै रुबी भ्यालीमा सहजै पर्यटन पुग्न सक्ने स्थिति बन्नेछ । बिनासँग भने फिल्म र म्युजिक भिडियोको सौख उत्तिकै छ । गणेश हिमाल, पाल्दोर हिमाल, तातोपानी कुण्ड, कोलोदह, सेतोदह, गणेश कुण्ड, दोङदेन कुण्डजस्ता पर्यटकीय थलो रहेको रुबी भ्यालीलाई फिल्ममार्फत अझ बढी प्रवर्द्धन गर्ने धोको छ । रुबी भ्याली हुँदै गोर्खा आरुघाट, स्योमदाङ हुँदै ख्लारी केरुङ र सिङ्ला हुँदै नुवाकोट किस्पाङको ट्रेकिङ रुट अझ बढी व्यवस्थित गरेर जतिसक्दो धेरै रुबी पयर्टन भित्र्याउने सपना छ । फूलमान वल"

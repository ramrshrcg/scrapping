शीर्षक,विवरण
एउटै ऋणका १९ तमसुक,"पशुपति भाकेर फर्केको डेढ वर्षमा पनि केही बदलिएन । उनले सुनाइन्, अदालतमा मुद्दा छ । त्यही भएर हामी भागीभागी हिँडेका छौं । न्यायको खोजीमा काठमाडौं आएको टोलीमा सर्लाही करैयाकी रम्भाकुमारी चौधरी पनि छन् । १० लाख ऋण नतिरेको भन्दै श्याम प्रदेशीले उनीविरुद्ध ०७३ साउन ६ गते सर्लाही जिल्ला अदालतमा मुद्दा दर्ता गरेका थिए । ०७३ माघ २ मा न्यायाधीश सूर्यप्रसाद अधिकारीले फैसला गर्दै प्रतिवादीले अदालती तारेखसमेत गुजारेको र कपाली तमसुक हेर्दा ऋण लिएको देखिँदा वादी श्याम प्रदेशीको दाबी पुग्ने ठहर गरेको छ ।अदालती आदेशपछि पनि ऋण नतिरको भन्दै उनका नाममा पक्राउ पुर्जी जारी भएको छ । रम्भाले आफूले निरन्तर फोनमार्फत धम्की खेपिरहेको र पक्राउ परिने डरले भाग्दै हिँड्नुपरेको सुनाइन् । उनले भनिन्, काठमाडौंले न्याय दिन्छ कि दिन्न हेर्न बाँकी छ । ठगीको जालोबारे कान्तिपुरले जानकारी लिन खोज्दा श्याम प्रदेशीसँग सम्पर्क हुन सकेन । फोन सम्पर्कमा नभेटिएका उनले एसएमएस पठाउँदा पनि कुनै प्रतिक्रिया दिएनन् ।"
प्रस्तावित निजगढ अन्तर्राष्ट्रिय विमानस्थल,"राजमार्ग, सहायक सडक, खालीपर्ती जग्गा र सार्वजनिक जमिनमा वृक्षरोपण आह्वान गरिएको मन्त्री रायले बताए । त्यसअनुसार भदौ मसान्तसम्म वृक्षरोपण अभियान जारी छ । प्रदेश सरकारले वन क्षेत्र उपयोगबारे कडा नीति बनाउँदै अघि बढ्ने जनाएको छ । सर्लाही, महोत्तरी र रौतहटमा फैलिएको सागरनाथ वन विकास परियोजना आफूले नै व्यवस्थापन गर्ने चैतमा निर्णय गरेको थियो । संघीय सरकारले मन्त्रिपरिषद्बाट खोसेर नेपाल वन निगम लिमिटेडमा गाभेपछि प्रदेश सरकार खारेजी माग गर्दै सर्वोच्च अदालत गएको थियो । अदालतले शुक्रबार संघीय सरकारले जेठ २३ मा गरेको निर्णय कार्यान्वयन नगर्न अन्तरिम आदेश दिएको छ ।आदेशपछि प्राकृतिक स्रोतसाधन व्यवस्थापन र उपयोगमा संघप्रदेश द्वन्द्व सुरु भएको छ । १३ हजार ५ सय १२ हेक्टरमा फैलिएको सागरनाथ परियोजनालाई कम्पनी रजिस्ट्रारको कार्यालयमा दर्ता भएको नेपाल वन निगम लिमिटेड (साबिकको टीसीएन) मा समावेश गरिएकामा प्रदेशको आपत्ति थियो ।"
बोरामा ज्ञान,"यीबाहेक विश्वविद्यालय, सामुदायिक निजी शिक्षण संस्था, विभिन्न सरकारीगैरसरकारी संघसंस्था, मन्त्रालय र निकायले पनि आफ्ना प्रयोजनका लागि पुस्तकालय सञ्चालनमा ल्याएका छन् । शिक्षा, विज्ञान तथा प्रविधि मन्त्रालयले बुक कर्नर का नाममा देशभरका सामुदायिक विद्यालयमा पुस्तकालय स्थापना गर्ने अवधारणा अघि सारेको छ । शैक्षिक, सार्वजनिकसामुदायिक, विशेष र राष्ट्रियसमेत गरी २० हजारभन्दा बढी पुस्तकालय सञ्चालनमा रहेको शिक्षा मन्त्रालयअन्तर्गतको पुस्तकालय समन्वय तथा अभिलेख शाखाले जानकारी दिएको छ । गैरसरकारी संस्थातर्फ रुम टु रिडले खोलेका पुस्तकालय उत्कृष्ट रहेको शिक्षा मन्त्रालयको समन्वय शाखाले जानकारी दिएको छ । मन्त्रालयले प्रभावकारी नियमन र अनुगमन गर्न नसक्दा पुस्तकालय प्रभावकारी नभएको शाखाको भनाइ छ । जिल्ला प्रशासन कार्यालय र शिक्षा विकास तथा समन्वय इकाइमा समेत दर्ता गरेर पुस्तकालय स्थापना गर्ने हुँदा तथ्यांकसमेत यकिन छैन । यिनलाई व्यवस्थित एवं प्रभावकारी बनाउन मन्त्रालयले राष्ट्रिय पुस्तक नीतिको मस्यौदा तयार पारेको छ । पुस्तकालय व्यवस्थापनदेखि पुस्तक लेखन, उत्पादन, वितरण, प्रतिलिपि र उपभोक्ताका अधिकारलाई नीतिले समेट्ने निरौलाले जानकारी दिए ।"
२ कर्मचारीको भरमा गाउँपालिका,विकल्प नभएपछि स्वास्थ्यचौकी इन्चार्जलाई पञ्जिकाधिकारीको अधिकार दिइएको उपाध्यक्ष ओमकुमारी शाही मल्लले बताइन् । कर्मचारी नआउने र आए पनि अन्यत्र जाने समस्या उनले औंल्याइन् । साविकका ६ गाविस मिलाएर बनाइएको गाउँपालिकाभरि ६ वटा स्वास्थ्यचौकी छन् । तिनै चौकीका इन्चार्जले १४ वटा वडाको पञ्जिकाधिकारीको काम गरिरहेका छन् ।
गाईगोरु डाँडो कटाउन खोज्दा,"कानुन उल्लंघननेपालगन्ज उपमहानगरपालिकासहित बाँकेका ८ वटै स्थानीय तहलाई विपक्षी बनाई अधिवक्ता सुदीपकुमार लामिछाने र सूचना अभियन्ता लक्ष्मी तिवारीले २०७५ असोजमा उच्च अदालत तुलसीपुर (नेपालगन्ज इजलास) मा गाई तथा चौपायाको संरक्षण र व्यवस्थापनका लागि मुद्दा दायर गरेका थिए । २०७५ माघ २३ गते अदालतले ८ वटै स्थानीय तहलाई राष्ट्रिय जनावर गाईलगायत सबै चौपायाको नियन्त्रण, संरक्षण र उचित व्यवस्थापन गर्न आदेश जारी गरेको थियो । आदेशमा सरोकारवालासमेतको परामर्शमा दिगो स्थानीय नीति तर्जुमा गरी एक वर्षसम्म त्रैमासिक रूपमा पेस गर्न भनिएको छ ।स्थानीय तहले अदालतको आदेश पालना गर्नुको साटो उल्टै निर्मम तरिकाले गाईगोरु डाँडो कटाइएको उक्त मुद्दामा बहस गरेका नेपालगन्जमा कार्यरत अधिवक्ता विश्वजित तिवारी बताउँछन् । मुलुकी फौजदारी संहितामा समेत गाईगोरु मार्न वा कुट्न नहुने उल्लेख छ । परिच्छेद २७ को पशुपन्छीसम्बन्धी कसुर (२८९) मा भनिएको छ, कसैले गाई वा गोरु मार्ने वा कुनै चोट पुर्याउने नियतले कुनै काम गर्नु वा गराउनु हुँदैन ।"
चुक्यो प्रहरी,ब्युरेनीमा फालेपछि बाँकी रहेका गाईगोरु सुब्बाकुना प्रहरीचौकी हुँदै सुर्खेत उपत्यका कटाएर कटकुवा क्षेत्रमा फालिएका छन् । प्रहरी समयमै सचेत भइदिएको भए कटकुवा क्षेत्रमा गाईगोरु मर्ने अवस्था रोक्न सकिन्थ्यो । कटकुवामा १६ गाईगोरु मरेका भेटिएका थिए । पशु चिकित्सकका अनुसार कटकुवा क्षेत्रका गाईगोरु ट्रकबाट जथाभावी झार्ने क्रममा मरेका हुन् । अस्वाभाविक रुपमा ठूलो संख्यामा गाईगोरु ट्रकमा ल्याइएको र सडकभरि मृत अवस्थामा फालिएको घटना सुर्खेत प्रहरीले बिहान ९ बजे मात्र थाहा पाएको जनाएको छ । घटनापछि प्रहरीले ट्रकसहित पाँच चालक समाते पनि मुख्य मतियार पक्रिएका छैनन् ।
गृहद्वारा छानबिन समिति,नेपालगन्ज उपमहानगरपालिकाले समेत शनिबार सर्वपक्षीय बैठक गरी घटना छानबिन गर्न समिति गठन गरेको छ । उपप्रमुख उमा थापाको अध्यक्षतामा बसेको बैठकले नेपालगन्ज उच्च अदालत बार एसोसिएसनका अध्यक्ष विकास आचार्यको संयोजकत्वमा ७ सदस्यीय समिति गठन गरेको छ । समितिलाई १५ दिनभित्र प्रतिवेदन दिन कार्यादेश दिइएको उपमेयर थापाले जानकारी दिइन् ।
राप्तीमा आन्दोलन चर्काउँदै नेकपा,"अभियानले उपकुलपतिको राजीनामाको मागसहित दिनहुँ विभिन्न आन्दोलनका कार्यक्रम गरिरहेको छ । नेकपा निकट भ्रातृ संगठनहरूले पनि प्रदर्शन गरिरहेका छन् । कांग्रेसनिकट युवा संघले उपकुलपतिको पक्षमा प्रदर्शन गरेको छ । मुख्य राजनीतिक दल प्रतिष्ठानको पक्ष, विपक्षमा उभिएपछि समस्या झन् गम्भीर बन्दै गएको छ । अस्पतालमा कार्यरत २३ डाक्टरले काम गर्ने वातावरण बनाइदिन या राजीनामा स्वीकृत गर्न आइतबार उपकुलपति भण्डारीलाई २४ घन्टे अल्टिमेटम दिएका थिए । आठबुँदे मागपत्र पेस गर्दै उनीहरूले माग पूरा नहुँदासम्म इमर्जेन्सीबाहेकका स्वास्थ्य सेवा दिन नसक्ने बताएका छन् ।"
मेलम्ची र द्रुतमार्गमाथि छानबिन गरिँदै,यसअघि समितिले ऊर्जामन्त्री वर्षमान पुन र प्राधिकरणका कार्यकारी निर्देशक कुलमान घिसिङसँग यसबारे छुट्टाछुट्टै छलफल गरिसकेको छ । ट्रंक र डेडिकेटेड लाइन सर्वसाधारणको तुलनामा प्रतियुनिट शुल्क ७० प्रतिशतसम्म महँगो हुन्छ । विशेष सुविधाबापतको महसुलको विषयमा अध्ययन गर्न प्राधिकरण सञ्चालक समिति सदस्य भक्तबहादुर पुनको संयोजकत्वमा गत वर्ष अध्ययन समिति गठन गरिएको थियो ।
६९ कामदार नेपाल फिर्न पाएनन्,कम्पनीबाट पाउने सेवासुविधा दिलाएर स्वदेश पठाउन कम्पनीसँग समन्वय भइरहेको नेपाली दूतावासले जनाएको छ । श्रम काउन्सेलर भेषराज कार्कीले दूतावासलाई कम्पनीविरुद्ध मुद्दा लड्न अख्तियार दिएर कामदार स्वदेश फिर्न सकिने वातावरण बनाइरहेको बताए ।
प्रदेश सरकारले संयुक्त कम्पनी खोल्दै,"साझेदारी आयोजना निजी साझेदारको एकल लगानीमा कार्यान्वयन हुने प्रस्ताव भए पनि प्रदेश सरकारको प्राथमिकतामा परेको कुनै खास आयोजना प्रदेश सरकार र निजी साझेदारको संयुक्त लगानीमा कार्यान्वयन गर्न सकिने प्रस्ताव विधेयकमा उल्लेख छ । विधेयकले स्थानीय सरकारलाई पनि साझेदारको रूपमा रहन सक्ने प्रस्ताव गरेको छ । विधेयकको दफा ६ को उपदफा ५ मा प्रदेश सरकार र स्थानीय तहले आफ्नो हिस्सा बिक्री गर्न चाहेमा प्रचलित कानुनबमोजिम बिक्री गर्न सक्ने उल्लेख गरिएको छ । लगानीका लागि आयोजनाहरूको प्राथमिकता क्रम निर्धारण गरी प्रदेश सरकारको परियोजना बैंकमा समावेश हुन पर्ने प्रावधान विधेयकमा प्रस्ताव गरिएका छ । आधारभूत सेवा विस्तार हुने, आर्थिक विकासमा योगदान पुग्ने, विपन्न र सीमान्तकृत समुदायलाई फाइदा पुग्ने, बढी जनसंख्या लाभान्वित हुने गरी आयोजनाको प्राथमिकीकरण गर्नुपर्ने विधेयकमा उल्लेख गरिएको छ । विधेयकमा सार्वजनिक निजी साझेदारी समितिको गठन गर्ने प्रस्ताव पनि गरेको छ । प्रदेश नीति तथा योजना आयोगको अध्यक्षता रहने गरी १२ सदस्यीय समिति गठन गर्ने र उक्त समितिले आयोजना कार्यान्वयनका सम्बन्धमा सम्बन्धित निकायललाई आवश्यक सहयोग, सिफारिस तथा सुझाव दिने विधेयकमा प्रस्ताव गरिएको छ । उक्त समितिमा प्रदेशअन्तर्गतका सबै मन्त्रालयका सचिवहरू सदस्य रहनेछन् ।"
परीक्षण किटको अभाव,"क्षेत्रीय किटजन्य रोग अनुसन्धान तथा तालिम केन्द्र हेटौंडाका शिशिर पन्तले आफ्नो टोलमा रहेको खाल्डाखुल्डी, जथाभावी फालिएका टायर, पानीका बोतल पुर्न, एसी र गमलाको पानी फेरेको खण्डमा बिस्तारै डेंगु नियन्त्रण हुँदै जाने बताए । दिउसोको समयमा लामखुट्टेले टोक्दा डेंगु संक्रमण हुन्छ । सफा पानीमा बस्ने लामखुट्टेले टोक्दा यो रोग लाग्ने भएकाले सफा पानी जम्न नदिनु नै सबैभन्दा राम्रो कार्य हो । पन्तका अनुसार कुनै स्प्रे वा औषधि प्रयोग गरेर डेंगु नियन्त्रणमा आउँदैन ।"
भूकम्पका घर एकैनासे,"सुदूर उत्तरपूर्वी रामेछापका दोर्जी शेर्पा गुम्देलले पहिलेको जस्तो शेर्पाको मौलिकता भएका घर अब गाउँमा नभएको सुनाए । क्षत्रीहरूको भन्दा हाम्रो अग्लो घर हुन्थ्यो । माथिल्लो तलामा भान्सा कोठा भएका घरहरू अब छैनन् । भूकम्पले नभत्केका त्यस्ता घर र अहिले पुनर्निर्माण भएका घर कताकता नमिल्ने, अहिलेका सबै होचा शेर्पा भन्छन्, भुइँचालोले मौलिकता लग्यो । डडुवाको घलेडाँडामा अर्को गज्जबको मौलिकता थियो । सबै घर काठका पातला फल्याकले छाइएका हुन्थे । पश्चिमी रामेछापको सबैभन्दा उच्च भूभाग झन्डै २ हजार ७ सय मिटरमाथिको उक्त बस्तीमा रहेका ४५ परिवारमा एकै खालको छाना थियो । अहिले त्यस्ता छाना विरलै छन् । काठ काट्न पहिलेझैं पाइँदैन, स्थानीय चन्द्रबहादुर श्रेष्ठले भने, जस्ता सस्तो र सजिलो भएकाले सबैले जस्ता लगायौं । पहिले घलेडाँडा काठको छाना भएको टोल भनेर चिनिन्थ्यो । पुराना शैलीका घरहरूमा उज्यालो कम हुन्थ्यो । ढुंगामाटोको जोडाइमा बनेका घरहरूमा सासना खोपा हुन्थे । खोपाहरूमा भँगेरालगायतका चराले बच्चा कोरल्थे । चराचुरुंगी बस्नका लागि अहिलेका घरमा खोपा हँदैनन् । सबै प्लास्टर गरेका हुन्छन् ।"
विदेशबाट फर्केर गोलभेंडा खेती,"साउन १५ देखि उनले गोलभेंडा बिक्री गर्न थालेका हुन् । शनिबारसम्म उनले करिब २ लाख रुपैयाँको गोलभेंडा बिक्री गरिसकेको बताए । ३ वटा टनेलबाट यो वर्ष करिब ५ लाख मूल्यबराबरको गोलभेंडा बिक्री गर्ने अनुमान उनले गरेका छन् । कविता जातको गोलभेंडा उनले जेठ २२ गते लगाएका थिए । साउनको दोस्रो सातादेखि उत्पादन दिन सुरु गरिगो कृषक थापाले भने, राम्रोसँग गोलभेंडा फलेको छ । टनेलमा उनको १ हजार २ सय ५० वटा गोलभेंडाका बोट छन् । सबैमा राम्रोसँग गोलभेंडा फलेको छ । सरदर एउटा बोटमा ५ किलोसम्म गोलभेंडा उत्पादन हुने उनको अनुमान छ । थोपा सिँचाइको व्यवस्थासहित मल्चिङसिस्टमबाट टनेलमा उनले गोलभेंडा खेती गरेका छन् ।"
वाग्मतीमा जलयात्रा,"वाग्मती सफाइ अभियानमा सहभागी मेयर महर्जनले वाग्मती सफा बनाउन महानगरले सहयोग गर्ने प्रतिबद्धता जनाए । वाग्मती संरक्षणसँग मान्छेको जीवन जोडिएको छ, उनले भने, वाग्मती प्राचीन सभ्यता भएकाले यसको संरक्षणमा जोड दिनुपर्छ । जलयात्रामा सहभागी हुँदा उनलाई बाल्यकालमा देखेको वाग्मतीको सम्झना आइरह्यो । उनी भन्छन्, अव्यवस्थित सहरीकरणले वाग्मती दुर्गन्धित भएको हो । वाग्मतीलाई राम्रो र सफा बनाउन संकल्पसहित सहकार्य गरे अघि बढ्नुपर्छ । वाग्मती सफाइ अभियानका अभियन्ता किशोरसिंह शाहीले जलयात्रा सञ्चालन गर्न वाग्मतीलाई सफा बनाउनैपर्ने बताए । त्यस्तै ६ वर्षदेखि वाग्मती सरसफाइ अभियानमा सक्रिय प्रिया लामिछाने भनिन्, सधैं वर्षको एकचोटि जलयात्रा हुन्छ । उपत्यकावासी जलयात्रा अर्थात् र्याफ्टिङका लागि गर्न अन्यत्र ठाउँमा जानु पर्दैन । वरपर रहेको नदीनाला संरक्षण गरेर भविष्यमा र्याफ्टिङ गर्न मिल्ने उनी बताउँछिन् । सरकारले खोला किनारमा बस्ने सुकुम्बासी तथा कमैयालाई व्यवस्थापन गरे नदीको क्षेत्रफल बढाउन सक्ने उनको भनाइ छ । नदी सरसफाइ तथा संरक्षणका लागि सफाइ अभियन्ताहरूले अहम् भूमिका खेलिरहेको उनको दाबी छ । डुंगामा नगरप्रमुखलगायत स्थानीयवासी तथा अभियन्ताहरू चढेका थिए ।"
'विवादास्पद' विवाहको नयाँ प्रवृत्ति,"तसर्थ, यो प्रवृत्तिप्रति सम्बन्धित सबै पक्ष गम्भीर बन्नैपर्छ । विवाह जस्तो समाजशास्त्रीय संस्था का लागि विरानो देशको अञ्जान व्यक्तिसित आर्थिक माध्यमबाट जोडी बाँधिन खोज्नु र त्यसका निम्ति आर्थिक नियतले नै एजेन्टहरू सक्रिय देखिनु आफैंमा अस्वाभाविक छ । अझ यस किसिमको विवाह मूलतः विदेश जान खोज्ने आम नेपाली आकांक्षाको साधनका रूपमा देखापरेको छ । विवाहलाई वैदेशिक रोजगारीका रूपमा वा आर्थिक हिसाबले मात्र हेर्दा निश्चित रूपमा समस्याहरू आउँछन् । विवाहका आवरणमा महिला बेचबिखनका गतिविधिसमेत भएकाले चनाखो हुनुपर्ने अवस्था छ । घरेलु कामदारका रूपमा विदेशिएकाहरूले खाएको हन्डर त हजार सुनिन्छन्, यसरी विवाह गर्नेहरूको गति त्यस्तै नहोला भन्न सकिन्न । दुई व्यक्ति आफ्नै हिसाबले सम्बन्ध विकास गर्दै जहाँको जोसित पनि विवाह गर्न स्वतन्त्र छन् । तर अहिले देखिएको आर्थिक कारोबारसहितको स्वरूपप्रति भने राज्यका निकायहरू चनाखो रहन र यसको जरासम्म छानबिन गर्न जरुरी छ । सम्बन्धित परिवार तथा युवतीहरू पनि यसतर्फ आफैं सजक र सतर्क हुनुपर्छ ।"
दस्ताबेजको अवमूल्यन,"शुक्रबार प्रकाशित कवाडीलाई शोधपत्र समाचारले साह्रै दुःखी बनायो । हुन त परीक्षकले विद्यार्थीको उत्तरपुस्तिका नै बेचेको पनि सुनेका हौँ तर त्यस्ता गतिविधि अपवादका रूपमा मात्र थिए । आजभोलि त घूस खुवाउनेको प्राप्तांक बढाउने र अन्यको घटाउने समाचार सामान्य भइसक्यो । दुई वर्षअघि त्रिवि, कीर्तिपुरस्थित भौतिकशास्त्र केन्द्रीय विभागका केही विद्यार्थीले किताब र बहुमूल्य जर्नलमा आगो लगाएर तापेको पनि देखियो । त्यहाँका प्राध्यापकका अनुसार ती पाठ्यसामग्री धेरै कष्ट गरेर, विभिन्न व्यक्ति र संस्थानसँग अनुनय गर्दै जुटाइएका थिए । कतिले त तिमीहरूले च्यातेर जलाएर फाल्ने हो दिन मिल्दैन समेत भनेका थिए । विभागमा कार्यरत केही प्राध्यापकले यो दुष्कर्मलाई वेदै जलाए जस्तो ठाने । मोहम्मद घोरीका अनुयायीले नालन्दाको पुस्तकालयमा आगो झोसेपछि महिनौँसम्म जल्यो भनिन्छ तर नयाँ नेपालका नयाँ नेता हुन चाहनेहरूले आफ्नै ज्ञान र संस्कृतिमाथि गर्ने यस्तो आगजनी र ध्वंस कति वर्ष चल्ने होला ? शुक्रराज आचार्य, नयाँबजार, कीर्तिपुर"
प्रदेशको नाम र राजधानी,"बिहीबार प्रकाशित शैलेन्द्रप्रसाद साहको बहसमा प्रदेश नाम र उनले सुझाएको राजधानीको नामसित म सहमत छु । नेकपा पहिले केवल राजमार्ग छेउछाउको दल मानिन्थ्यो । यसअघि सम्पन्न तीनै तहको निर्वाचनमा नेकपाले दुई तिहाइ मत प्राप्त गरेको छ । राजमार्गसँग उसको मोह ठिकै होला तर मधेसमा त्यो चल्दैन । अब उसले महेन्द्रीय विचारधारा छाड्नु उपयुक्त हुन्छ । नयाँ नेपालको निर्माण तथा मधेस उत्थानमा लाग्नुपर्छ । नलागे एक खर्बको सट्टा बढी खर्बको चामल निर्यात गर्नुपर्ने अवस्था पनि नआउला भन्न सकिँदैन । राजधानी जनकपुर नै हुनुपर्छ । वीरगन्ज त मुलुकभरिको आर्थिक राजधानी छँदै छ । प्रदेशको नाम राख्नेबारे भने म लेखकको विचारसँग सहमत छैन । मिथिला शब्द वैदिक हो र त्यसलाई कसैले मेटाउन सक्दैन तर मधेस शब्द मेटाउन सबै लागेका छन् किनभने यही नामले आन्दोलन भएको थियो । यस नामसँग पहाडी राजनीतिज्ञहरूलाई रिस छ र सुन्न पनि चाहँदैनन् । प्रदेशको नाम मध्यमधेस नै उपयुक्त हुन्छ ।डा शिवशंकर यादव, छपकैया, वीरगन्ज"
ट्रेड युनियन हटाएकै जाती,"समयअनुसार चल्नुपर्छ । नेताले जनचाहना बुझ्न सकेनन् भने त्यसले राजनीतिमा असर पार्छ । पछिल्लो समय ट्रेड युनियनकै कारण कतिपय उद्योग, कलकारखाना बन्द भएका छन् । ट्रेड युनियनका चाहिँदानचाहिँदा मागका कारण उद्योगहरू बन्द भए । त्यसबाट घाटा कसलाई भयो ? साहुलाई त पक्कै भएन । साहुले त काम चालु गर्न सकिएन भन्यो, आफ्नो सामान बेच्यो, हिँड्यो । त्यसले समस्या कसलाई पर्यो ? उद्योगमा मजदुरी गरेर खानेको रोजीरोटी खोसियो । निजामती कर्मचारी पनि ट्रेड युनियनका नेता भएका छन् । ट्रेड युनियनकै कारण सरकारी कार्यालयमा छिटोछरितो काम हुन सकेका छैनन् । युनियनकै कारण कर्मचारीलाई जिम्मेवारी निर्वाह नगर्दा पनि कारबाहीमा पर्छु कि भन्ने डर भएन । डर नभएका कारण कर्मचारीहरू कामभन्दा पनि गफ चुटेर तलबभत्ता लिइरहेका छन् । कर्मचारी ट्रेड युनियन हटाएकै राम्रो । १ सय २२ राजनीतिक दल छन् । हरेक दलले आफ्नो ट्रेड युनियन खोल्ने हो भने के होला, सोचौँ त । अहिले कतिपय सरकारी तथा निजी कम्पनीहरूमा ट्रेड युनियन खोलिएका छन् । ट्रेड युनियनको सदस्य भएपछि कर्मचारी स्वतन्त्र हुन्छ । अझ ट्रेड युनियनको कार्यसमितिभित्रै पर्ने कर्मचारीले त काम गर्न पनि पर्दैन । बसीबसी तलबभत्ता बुझ्न पाएकै छन् । हाकिमसँग कुरा मिलेन भने कर्मचारीहरू कार्यालयमा तालाबन्दी गर्छन्, यो जति विकृति के होला ? राजनीति गर्ने इच्छा भए खुला राजनीतिमा आए भइगयो नि । किन ट्रेड युनियनका नाउँमा आम सर्वसाधारणका सेवामा दक्खल दिने ? सरकारी तबलभत्ता लिएर जनतालाई सेवा नदिने हो भने तिनलाई किन पाल्ने ? सरकारी तलबभत्ता लिने अनि ट्रेड युनियनका नाउँमा राजनीति गर्ने ? यो लज्जास्पद हो । कतिपय पुरस्कार, सम्मान, दण्डसजाय ट्रेड युनियनको हस्तक्षेपका कारण प्र्रभावित भएका छन् । विभिन्न जातीय युनियन पनि खुलेका छन् । यो राज्यका लागि चुनौती हो । राजनीतिक दलहरूले देशलाई माया गर्ने हो भने व्यक्तिगत स्वार्थ त्याग्नुपर्छ । ट्रेड युनियन खारेज गर्न गाह्रो होइन, दलहरूको इच्छाशक्ति दरो चाहियो ।पुरुषोत्तम घिमिरे, जोरपाटी, काठमाडौं"
घट्दो ओली आकर्षण,"विचारको महत्त्व बराबर भए पनि अन्तिम निर्णय गर्ने सर्वाधिकार सर्वोच्च प्राधिकारमा अन्तरनिहित हुने गर्छ । मालेवादबाट दीक्षित र प्रशिक्षित प्रधानमन्त्री ओली एवं पदाकांक्षी दाहाललाई आफ्नो हैसियत थाहा भएकाले प्राधिकारले सभापतित्व गर्ने जिम्मेवारी प्रदान गरेपछि मात्रै पत्रपर्ण दाहालले बैठकको नेतृत्व गर्ने जिम्मेवारी पाए पनि सबैजसो निर्णय ओलीकै निर्देशनमा भएको ठम्याएका छन् । के प्रधानमन्त्री ओलीको जलवा ओइलाउँदै गएकै हो त ? कार्यवाहक प्रधानमन्त्रीको जिम्मेवारी सुम्पेका प्रधानमन्त्रीले विदेशबाट जोखिमयुक्त प्रविधिको प्रयोग गर्दै मन्त्रिपरिषद् बैठकको अध्यक्षता किन गर्नुपरेको ? अहिले गाउँ, जिल्ला वा राजधानीमा घुम्दा अत्यन्त नराम्रो आलोचना सुन्नु पर्दा दुःख लागेको छ । के नेकपालाई आगामी निर्वाचनमा प्रतिस्पर्धा गर्नु नपर्ला र ? के यही अवस्थामा सरकार चल्ने हो भने आगामी दिनमा पनि नागरिकले मत देलान् ? गत निर्वाचनमा बाँडेको सपना कति विपना बने ? सामाजिक सञ्जाल र पत्रिकामा जेसुकै व्यक्त गरे पनि र भित्र जतिसुकै कलह भए पनि भित्रै समाधान नभएर बाहिर किन आयो ? उपचारमा जाने बेला गरेको स्वास्थ्य लाभको कामना अस्वीकार गरेझैँ जनताले अस्वीकार गरे भने के होला ?गंगाराज अर्याल, पाणिनि८, अर्घाखाँची"
हेर्दाहेर्दै थाकेका आँखाहरू,"सशस्त्र युद्धको नेतृत्वकर्ता र युद्धको योजनाकार दुवै व्यक्तिले सत्ता आफ्ना हातमा लिँदा समेत त्यस्ता आयोग गठन गरेर कामको टुङ्गो लगाउन सकेनन् भने अरूबाट त्यो काम होला भन्ने आशा अब मर्दै जान थालेको छ । जुन उद्देश्यसाथ युद्ध भएको थियो, माओवादीले सत्ताको स्वाद चाखेपछि ती सबैलाई पाखा लगायो र आफ्नो र आफन्तको मात्रै स्वार्थ हेर्यो । यसबाट जनतामा वितृष्णा पैदा भयो । तत्कालीन अवस्थामा बेपत्ता पारिएकाको अब सास भेटिने आस कमै होला । यदि उनीहरू जीवित भएको भए यो प्रविधिको जमनामा कतै न कतैबाट उनीहरूका बारेमा केही सुइँको मिल्थ्यो होला । पीडित परिवारहरूले पनि अब उनीहरूका हराएका परिवारका सदस्य र आफन्तहरू जीवित भेटिने आस मारिसकेका छन् । यता सरकार भने म्याद सकिएर थन्किएको आयोगलाई पुनः नेतृत्व प्रदान गरेर काम बढाउने प्रयासमा लागिरहेको छ । काम गर्दागर्दै नभ्याएको आयोगलाई पुनः सक्रिय पारेर थप जिम्मेवारी दिनु राम्रो हो तर जुन आयोगले कामै गर्न सकेन त्यसैलाई पुनर्ताजगी गराउँदा राज्यकोषको सत्यानास मात्रै हुने हो । जुनसुकै आयोग र ती आयोगको नेतृत्वमा जोसुकै व्यक्ति आए पनि बाटो हेर्दाहेर्दै थाकेका आँखाहरूले विश्राम पाउने आशा अब मरिसकेका छन् । सुजन देवकोटा, पालुङ्टार४, गोरखा"
प्रधानमन्त्रीको स्वास्थ्य र मुलुकको दशा,"लोकतन्त्रमा राजनीतिक दलभित्र पनि वैकल्पिक चिन्तन र नेतृत्व सधैँ खुला रहनुपर्छ । त्यसले दललाई सिर्जनशील र जीवन्त राख्छ । समाजमा विकसित एवं परिवर्तित जनमतसँग जोड्छ । हाम्रा दलहरू सनातनी छन् । उन्नाइसौँ शताब्दीको चिन्तन र विचारधारामा संगठित र परिचालित छन् । दल भनेको केन्द्रीय नेतृत्वको अधीनस्थ संगठन अर्थात् कमान्ड स्ट्रक्चर हो भन्ने बुझाइ हावी छ । दल भनेको नेताका घोडा होइनन् । त्यस्तो सोचले दललाई नेताको चाकरी र लोकतन्त्रलाई चुनावी औपचारिकतामा सीमित गर्छ । दलहरू असान्दर्भिक बन्दै जान्छन् । अहिले समाज र जनमत निकै अघि छ । दल आफ्ना कार्यकर्ता होइन, जनमुखी हुन् । सबैको पहुँचमा रहुन् भन्ने चाहना छ । हो, ०७ सालताका दलहरू अघि थिए, प्रगतिशील थिए तर अहिले परिस्थिति बदलिएको छ । जनता अघि छन्, दल पछि छन् । उदाहरणका लागि २०६२६३ को जनआन्दोलन र त्यसको वरिपरि विकसित जनमतलाई लिन सकिन्छ । नेताको सोचमा सीमित भएको भए गणतन्त्र आउने थिएन, न संघीयता न समावेशिता नै । कहिले पुगिन्थ्यो होला र ठेलागाडाबाट अमेरिका ?"
विद्यालयमा गुनासो पेटिका,"स्कुले केटाकेटीका यस्ता विविध समस्या हुन्छन् जसलाई विद्यालय प्रशासन, शिक्षक एवं परामर्शदाताले सम्बोधन गर्ने गर्नुपर्छ । यसो गर्दा विद्यार्थीर्हरू केही हदसम्म भए पनि खुसी हुन्छन् । उनीहरूमा शिक्षक र विद्यालयप्रति विश्वास जाग्छ । यसले उनीहरूलाई सिर्जनात्मकतातर्फ उन्मुख हुन सघाउँछ, गलत बाटोमा जानबाट रोक्छ, कुलतमा फस्नबाट जोगाउँछ । त्यसैले गुनासो पेटिका प्रत्येक विद्यालयमा अनिवार्य रूपले राख्नुपर्छ । यो नियमित रूपमा चल्नुपर्छ र समस्याको सम्बोधन हुनुपर्छ । यसले गर्दा केटाकेटीमाथि पर्न सक्ने भवितव्य टरेर जान्छ ।"
उपत्यकामा स्मार्ट सिटी,"उपत्यकाको आवश्यकता थप गगनचुम्बी भवन, स्मार्ट सिटी वा आधुनिक सुविधायुक्त भौतिक संरचनाहरूको होइन । ठूलठूला घरहरूको भीडमा उपत्यकाले मौलिक पहिचान भेट्न सक्दैन । यसलाई न्युयोर्क वा सिंगापुर बन्नु छैन । रोम, एथेन्स र बनारस जस्तै पुर्खाको सामर्थ्य र समर्पणमा स्थापित मौलिक पहिचान यसको गौरव हो । होला, पाँच खर्ब रुपैयाँ लगानी गरिने परियोजना कति राजनीतिकर्मी, प्रशासकीय हाकिम अनि ठेकेदारका लागि अकुत सम्पत्ति आर्जनको सहज उपाय बन्न सक्ला, स्मार्ट सिटीको भौतिक संरचनासँगसँगै कति अज्ञात व्यक्तिको आर्थिक सूचकांक उकासिएला, तर यो गौरवशाली उपत्यका पक्कै मृत सहरमा परिणत हुनेछ । राष्ट्रियता, समाजवाद, जनपक्षीयताको महिमागान गर्ने हाम्रा नेताजन यसबारे मौन बसिरहनुचाहिँ आश्चर्यजनक छ । संसद्को बैठक चालु छ, तर राष्ट्रिय धरोहरलाई दीर्घकालीन असर पार्ने बेतुकका परियोजनाबारे जनप्रतिनिधिहरू किन चुँसम्म गर्दैनन् ?"
तीजको खानपान र उपवास,"सामान्यतः उपवासको अवधि मानिसको उमेर, रोगको अवस्था, सेवन गर्ने औषधिको प्रकारमा भर पर्छ । उपवास बसे पनि फलफूल, जुस, कागतीपानी खानुपर्छ । जस्तो उपवास बसे पनि दैनिक सातआठ गिलास पानी पिउनैपर्छ । उपवास तोड्ने क्रममा प्रायः पेटभरि खाने हाम्रो बानी छ । यो पनि राम्रो अभ्यास होइन । रेसादार हल्का खाना खानुपर्छ ।वर्षमा एकचोटि आउने चाडपर्व उल्लासपूर्वक नै मनाउनुपर्छ । योसँगै खानपानमा पनि ध्यान दिइयो भने सुनमा सुगन्ध हुन्छ । पर्व सकिएपछि उपचारमा भौंतारिनुपर्यो भने के मजा भयो र ?लेखक वीर अस्पतालमा कार्यरत छन् ।"
पूर्वाञ्चलमा निरन्तर ताला,"प्राध्यापक, कर्मचारी र विद्यार्थीमा निषेधको राजनीतिक संस्कार मौलाउँदा विश्वविद्यालय तालाबन्दीको सिकार हुँदै आएको सेवा आयोगका निवर्तमान अध्यक्ष प्राडा बद्रीनाथ श्रेष्ठको बुझाइ छ । उनले भने, आफू र आफ्ना मान्छे हुँदा ठीक र अरू भए बेठीक भन्ने संस्कारले यो विश्वविद्यालय थलिएको छ ।"
विधायनले टुंग्यायो प्रहरी विधेयक,"प्रदेश प्रहरीमा समायोजन भएर गएका प्रहरी कर्मचारीले बिहेवारी भएका कारण अन्य प्रदेशमा सरुवा चाहेमा दुवै प्रदेशको समन्वयमा सरुवा गर्न सकिने नयाँ प्रावधान विधायन समितिले थपेको छ । समायोजन विधेयकमा पतिपत्नीलाई एकै प्रदेशमा पर्ने गरी समायोजन गरिने भनिएको छ । तर समायोजन भइसकेपछि बिहे गरेकाको हकमा कुनै व्यवस्था गरिएको थिएन । प्रतिनिधिसभाले पास गरेको डीएसपी पदसम्मका प्रहरी कर्मचारी प्रदेश प्रहरीमा समायोजन हुने, प्रदेशमा समायोजन भएका प्रहरीको तलबमा दुई ग्रेड थप गर्नेजस्ता प्रावधान यथावत् छन् ।"
उन्मुक्त उत्सव,"राजपाकी सांसद चन्दा चौधरीको तीज मान्यता भने अलि भिन्नै छ । तराईमा तीज अहिले पनि कठोर धार्मिक आस्था र विश्वासमै आधारित छ । तीजको अघिल्लो दिन शाकाहारी खाएर, सरसफाइ गरी तयारी हुन्छन् । जाग्राम बस्छन् । तीजको दिन निराहार व्रत बस्छन् । तराईमा गर्मीले समस्या भए दुईतीनपटक नुहाउँछन् तर पानीको थापोसमेत मुखमा पार्दैनन् । आफन्तजन, साथीभाइ महिला भेला भएर पूजापाठ गर्छन् । कठोर तपस्यालाई अन्य समुदायले महिला शोषणका रूपमा लिने गरे पनि तराईवासी महिलाले भने खास संस्कृति मान्ने गरेको सांसद चौधरी बताउँछिन् ।"
चेतना जगाउँदै,"अधिकारकर्मीहरू तीजलाई रमाएरै मनाउनुपर्ने बताउँछन् । उनीहरूका भनाइमा समान विचार, भावना र स्तरका व्यक्तिले तीज मिलन कार्यक्रम राख्नु, भेटघाट गर्नु र नाचगान गरी रमाइलो गर्नु स्वाभाविक हो । तीजमा माइत जान नपाउने कामकाजी महिलाका लागि तिर्सना मेटाउन पनि यस्ता कार्यक्रमले राहत दिन्छ । तीज गीतसँग चेतना प्रवाहको शक्तिशाली धार पनि जोडिँदै आएको छ, पूर्वमन्त्री राधा ज्ञवाली भन्छिन्, यस्ता गीतमा हिंसा, विभेद, विद्रोह, अधिकार र सुख, दुःखका कुरा एकसाथ उठाएर स्वतन्त्रताको वकालत गरिन्छ । यस हिसाबले तीज महिला सशक्तीकरणको पर्व पनि हो ।"
किन बदलिए गीत ?,"४० को दशकदेखि तीज गीतमा छाएकी लोकगायिका हरिदेवी कोइराला भने पछिल्लो समय तीज र अन्य गीत छुट्याउन नसकिने अबस्था बन्दै गएरहेको बताउँछिन् । अहिले तीज गीत चिनाउन नसकिने अवस्था बन्दै छ, उनी भन्छिन्, भोलिको पुस्ताले तीज गीतको विशेषता सोध्यो भने कस्तो जवाफ दिने ? समाजको रूपान्तरण देखाउन खोजे पनि मौलिक परम्परा भने चटक्कै छोड्न नहुने उनको तर्क छ ।"
जहाँ पुरुष व्रत बस्छन्,उनका अनुसार यो पर्व कृषि प्रणाली र प्रकृति पूजासँग सम्बन्धित छ । किंवदन्तीअनुसार थारूहरू कुलो खन्न जाने बेला भीम देवताले ठूलो रोटी लिएर आएछन् । उक्त रोटी खाएपछि उनीहरूमा कुलो खन्न सक्ने शक्ति मिलेछ । त्यसपछि थारू समुदायमा भीमको पूजासँगै रोटी चढाउने परम्परा बसेको चौधरी बताउँछन् । उनका अनुसार एकतर्फी मात्र पकाइने रोटी भएकाले यसलाई एक्करव रोटी पनि भनिन्छ । खेतीपाती सकिएसँगै किसानले मीठो मसिनो खाने मौसमका रूपमा पनि यो पर्व लिने गरिएको उनको बुझाइ छ ।
समावेशी जमघट,"धरानकी दुर्गामाया मगरलाई पनि तीज विशेष लाग्छ । विवाह अघिदेखि नै उनी तीजमा व्रत बस्ने गर्थिन् । खुसी बोकेर आउने पर्वका रूपमा तीजलाई लिने उनी व्रतका बेला साँझ सूर्य अस्ताएपछि मात्रै खानेकुरा खान्छिन् । माइती र घरमा तीज विशेष रूपमा मनाउने भएकाले पनि उनलाई रमाइलो लाग्छ । मन्दिरमा जल चढाउँदा सकारात्मक ऊर्जा प्राप्त हुन्छ, उनी भन्छिन्, तीजलाई धार्मिक रूपमा मात्रै हेर्नु हुन्न, यो त सबैको पर्व हो ।"
बदलियो समय,सिधा दान बढ्दै तीजको व्रत बसेको भोलिपल्ट शुद्ध भएर आत्मा प्रायश्चितस्वरूप गौदान गर्ने चलन छ । दाहालका अनुसार पहिले पहिले गाई नै दान गरिन्थ्यो । सबैले त्यसो गर्न नसकेपछि पैसामै परिणत गरी गौदान गर्ने चलन बस्यो । यो संस्कृति अहिले झन् बढ्दै गएको दाहालको दाबी छ । त्यस्तै निर्जल व्रत बसेपछि मनोकांक्षा पूर्ण होस् भन्दै ब्राह्मणलाई सिदा दान गर्ने चलन छ । यस्तो प्रकृतिको पूजा र सिधा दानमा भने केही परिवर्तन नआएको दाहालको बुझाइ छ ।
पर्यटकलाई छोएन,"पर्यटन व्यवसायी लक्की कार्की पर्यटकलाई तीजको महत्त्व बुझाउन सरकार नै अग्रसर हुनुपर्ने सुझाउँछिन् । असार १५, दसैं, तिहारजस्तै पर्यटकलाई तीजतर्फ आकर्षण गर्ने योजना पनि ल्याउनुपर्ने उनी बताउँछिन् । उनले विगतमा भन्दा यो वर्ष तीजका कार्यक्रम कम हुँदै गएको बताइन् ।प्रतीक्षा काफ्ले"
पलेँटीमा लेकाली,"उर्मिला श्रेष्ठ र मीनाको स्वरमा सजिएको खोलाको तीरमा र काफल पाक्यो पछि लोकशैलीका गीत प्रस्तुत गरिए । ए है, है आज भेडाबाख्रा कता लाने? , त्यो माथिबाट को मान्छे झर्यो, ए मीतज्यू, बस बस रे, हर हर महादेव पानी देऊ र झाँक्री गीत उत्तिकै रोचक थिए । प्रस्तुतिका लागि वाद्यवादनतर्फ किबोर्डमा दिनेश रेग्मी, बाँसुरीमा बलराम समाल, तबलामा सन्देश महर्जन, गिटारमा सुरज प्रधान र प्रकसनमा सुन्दर महर्जनले साथ दिएका थिए । प्रस्तुति आइतबार सकिने नेपालयले जनाएको छ ।"
गणतन्त्र कि दलतन्त्र ?,"गिरिले पुस्तकमार्फत समाजशास्त्री मिश्रले नेपाली समाजको गतिशीलताका लागि सामाजिक प्रजातन्त्रको आवश्यकतासमेत औंल्याएको बताए । नेपाली राजनीतिको विगतको संश्लेषण गर्दै भविष्यको रेखाचित्र कोर्ने प्रयास गरिएको छ पुस्तकमा, गिरिको दाबी थियो । गिरिसँगै सांसद विन्दा पाण्डे, लेखक आहुती र राजेन्द्र महर्जनले मिश्रको पुस्तक लोकार्पण गरेका थिए । सांसद पाण्डेले नेपाली समाजको गतिशीलताको सांगोपांगो तस्बिर पुस्तकमा पाइने बताइन् । यो पुस्तकले बौद्धिक बहस गर्न र भविष्यका लागि सकारात्मक सोच राख्न उत्प्रेरित गर्छ, पाण्डेले भनिन् । आहुतीले भने, लेनिनले मार्क्सवाद बुझेनन् भन्ने मिश्रको तर्कमाथि प्रश्न उठाउँदै ऐतिहासिक भौतिकवादको बुझाइबारे नै छलफलको आवश्यकता भएको औंल्याए । मानिस सचेतन प्रयास गर्ने प्राणी हो भन्ने पक्षलाई नै मिश्रले बेवास्ता गरेको पनि आहुतीले आरोप लगाए । पुस्तकका सम्पादकसमेत रहेका महर्जनले चाहिँ राजनीतिक संक्रमणजस्तै चैतन्य मिश्रका विचारहरूमा पनि संक्रमण आइरहेको बताए । लेखक मिश्रले आफ्ना पुस्तकमाथि आएका फरक विचारले आफ्ना मतमा पुनर्मूल्यांकन गर्न सघाउने बताए । पुस्तक बुकहिल प्रकाशनले छापेको हो । मिश्रको भने नेपाली भाषाको यो तेस्रो पुस्तक हो ।"
'बाबा मेरो बाबा',"मदनकृष्णले समाजमा रहेका विभिन्न प्रकारका बुवाहरूको प्रवृत्तिमाथि व्यंग्य गरे । जागिरे, गरिब, कुलङ्गार, झुर, पटमूर्ख, अधर्मीलगायतका बुवाहरूको आनीबानीमाथिको व्यंग्य निकै रोचक थियो । सिस्नुपानीका महासचिव टंकराज आचार्यको प्रस्तुति पनि मन छुने थियो । उनले समाज र परिवारमा बुवाको दायित्व र योगदानलाई पनि सम्झिने संस्कृति विकास गर्न कार्यक्रम गरिएको बताए ।"
दिइयो मोती,राष्ट्रिय युवा सेवा कोषले २०४२ बाट दिँदै आएको पुरस्कार यस वर्ष वल र चापागाईंले पाएका हुन् । कोषका अध्यक्ष भीमबहादुर अधिकारीले नेपाली भाषासाहित्यको प्रवर्द्धनका लागि मोतीरामको जस्तै कार्य गर्ने प्रतिभालाई हरेक वर्ष पुरस्कृत गर्दै आएको बताए । कोषका महासचिव लक्ष्मण थापाले कोषले मोतीराम भट्टको विषयमा अध्ययन र अनुसन्धान गर्दै आइरहेको जनाए । सोही अवसरमा यसै वर्ष दिवंगत भएका १९ साहित्यकारलाई सम्झना गर्नुका साथै समस्यापूर्ति कवि सम्मेलनसमेत गरिएको थियो । समस्या पूर्ति कविताका लागि संस्कृतिविद् जोशीले त्यो जुरेली चरीको शीर्षकको चार लाइन छन्द कविता दिएका थिए । त्यसैमा झन्डै दुई दर्जन कविले कविता सुनाएका थिए ।
तीन स्रष्टा सम्मानित,"काठमाडौं (कास) मोतीजयन्तीको अवसरमा मञ्जुश्री साहित्यिक समाजले तीन स्रष्टालाई सम्मान गरेको छ । सम्मानित हुनेमा रमेश खकुरेल, सीताराम अधिकारी र श्रीहरि फुयाँल रहेका छन् । तीनै जना व्यक्तित्वलाई एसपी आसा र बमबहादुर थापा जितालीले सम्मानपत्र प्रदान गरेका थिए । सम्मानित स्रष्टाको जीवनी र व्यक्तित्व र कृतित्वका साथै युवाकवि मोतीराम भट्टका विषयमा कोशराज न्यौपाने, प्रह्लाद पोखरेल, मुकुन्द पथिकलगायतका स्रष्टाहरूले बोलेका थिए ।"
'जोखिमयुक्त बस्तीमा पूर्वसूचना चाहियो',"समितिले वास्तविक पीडितको पहिचान गरी आश्रयस्थलमा रहेका विस्थापित परिवारलाई खाद्यान्न उपलब्ध गराउन, अल्पकालीन बसोबास मिलाउन, सर्पदंश तथा बाढी प्रभावित क्षेत्रमा फैलिन सक्ने रोगको औषधि र स्वास्थ्य टोलीको व्यवस्था गर्न सरकारलाई सुझाएको छ । राहत पनि बाढीपीडितको पहुँचका आधारमा बाँडिएको छ, बैठकमा कांग्रेसकी लक्ष्मी परिवारले गृहमन्त्रीलाई भनेकी थिइन्, राहत पर्याप्त छँदै छैन, दिएको पनि एकनासको भएन । नेकपाका सांसद गणेशसिंह ठगुन्नाले दार्चुलामा राज्यले कुनै राहत नपठाएको आरोप लगाए । संघ, प्रदेश र स्थानीय तहले छलफल गरेर प्राकृतिक प्रकोपबाट हुने क्षति न्यूनीकरण र प्रभावितहरूलाई राहत तथा पुनःस्थापना गर्नुपर्ने समिति सभापति नीरादेवी जैरुले बताइन् ।"
मुलुक वर्षैभरि घाटामा,राष्ट्र बैंकका अनुसार गत वैशाखमा कुल विदेशी विनिमय सञ्चिति १० खर्ब ६० अर्ब रुपैयाँ छ । गत असारमा यो ११ खर्ब २ अर्ब रुपैयाँ थियो । सोही अवधिमा अमेरिकी डलरमा यस्तो सञ्चिति ९ अर्ब ४२ करोड छ । ०७५ असारमा यो १० अर्ब ८ करोड थियो । मुलुकमा रहेको विदेशी मुद्राले आगामी आठ महिनासम्मका लागि वस्तु तथा सेवाको आयात धान्न पुग्ने राष्ट्र बैंकको दाबी छ ।
सोलु करिडोरको प्रगति ७५,नेपाल सरकार तथा प्राधिकरणको लगानी र भारतीय एक्जिम बैंकको सहुलियतपूर्ण ऋणमा निर्माण भइरहेको ठेकेदार छनोटमा भएको विवादका कारण आयोजना झन्डै दुई वर्ष ढिला सुरु भएको थियो । प्रसारण लाइन निर्माणका लागि भारतीय कम्पनी मोहन इनर्जीसँग २०७२को चैतमा ठेक्का सम्झौता भएको थियो ।
२९ करोडको संस्थापक सेयर किनबेच,"साताको कारोबारमा ट्रेडिङबाहेक सबै समूहका लगानीकर्ताको सम्पत्ति घट्यो । तीमध्ये पनि बिमा, जलविद्युत्, होटललगायत समूहका लगानीकर्ताको सम्पत्ति धेरैले घट्यो । तर, व्यापार समूहका लगानीकर्ताको सम्पत्ति करिब ५ अंकले बढेको नेप्सेको तथ्यांक छ । यो साता सेयर बजारमा २ करोड ११ लाख ८९ हजार कित्ता सेयर किनबेच भयो । विभिन्न ६ कम्पनीका बोनस र हकप्रद सयेर गरी उल्लिखित रकम बराबर सेयर कारोबार भएको नेप्सेले जनाएको छ ।यो साता नेपाल स्टक एक्सचेन्जको कारोबार कक्ष नियमित कारोबारका लागि पाँच दिन खुला रह्यो । विगतमा जस्तै यो साता पनि ऋणपत्रतर्फ संस्थागत तथा सरकारी ऋणपत्रको कारोबार भएन ।"
जामदेखि ब्रान्डीसम्म स्याउकै,"जुम्ली स्याउ सुर्खेत, नेपालगन्ज पुगेपछि भारतीय स्याउ विस्थापन भएका खबर आइरहँदा जुम्ली किसान उत्साहित भएका छन् । एप्पल फेस्टिबलको रौनकले झन् उत्साह थपेको स्थानीय स्याउ किसान गोर्खबहादुर सुनारले बताए ।फेस्टिबलमा स्याउको उत्पादन, सम्भावना र चुनौतीबारे छलफलसमेत गरिएको छ । पछिल्लो समय जुम्लामा स्याउ उत्पादनको क्षेत्रफल बढेको भए पनि मात्रा अपेक्षाअनुसार बढ्न नसकेको सरोकारवाला निकायको भनाइ छ ।"
नयाँ सवारी र छुट अफर,"एकैदिन २० हजार अवलोकनकर्ता मेला सुरु भएयता अवलोकनकर्ताको सबैभन्दा बढी भीड शनिबार लागेको छ । आयोजकका अनुसार शनिबार एकैदिन २० हजारको उपस्थिति रहेको थियो । सार्वजनिक बिदाको दिन भएकाले मेला हेर्न आउनेको भीड अघिपछिभन्दा बढी भएको नाडाका सचिव बरालले बताए । शनिबार अवलोकनकर्ताले मेला भरिएको थियो, सचिव बरालले भने, साँझ मात्र पानी परेर केही समस्या भयो । शनिबारसम्म ७३ हजार ३ सय जनाले मेला अवलोकन गरिसकेका छन् । यो अहिलेसम्म आयोजना गरिएको मेलामध्ये सबैभन्दा बढी रहेको आयोजकले जनाएका छन् । मेलामा राखिएका सबै सवारी साधनमा अवलोकनकर्ताको भीड लागेको थियो ।"
प्रदर्शनीमा मोटर ग्रेडर र लोडर,"कम लागत उच्चतम प्रयोग, सस्तो सञ्चालन खर्च, सरल तथा अत्याधुनिक प्रविधि, उच्चतम माइलेज तथा बेजोड कार्यक्षमता यसका विशेषता रहेको कम्पनीको दाबी छ ।"
भेटिएन मूल्यसूची,"मूल्यको त कुरै नगरौं, उनले भने, पसलपिच्छे अस्वाभाविक मूल्य छ । उनले व्यापारीको खुसीले राखिएको मूल्यले जनताका प्रत्यक्ष मर्कामा परेको बताए । बजारका मासु पसल, किराना पसल, भाँडा पसल, मिठाई पसल, होटल तथा खाजा घरमा अनुगमन गरिएको थियो । अनुगमनमा व्यापारीलाई सचेत मात्रै गराइएको उनले बताए । दोस्रो चरणमा अहिले देखिएका कमजोरी सुधार नगरे कारबाहीको प्रक्रियामा जाने पाण्डेको भनाइ छ । बाँकी पसल पनि अनुगमन गरिने उनले बताए ।"
भारतीय पर्यटक आगमनमा कमी,कम्प्युटरमा इन्ट्री नहुँदा भारतीय नम्बर प्लेटका सवारी साधनले अपराध गरेर फर्कने क्रम बढेकाले सरकारले अनिवार्य कम्प्युटर इन्ट्रीको व्यवस्था गरेको अधिकारीको बुझाइ छ । उनक अनुसार नेपाल भित्रिने भारतीय नम्बर प्लेटका सवारी साधनमा बिमाको पत्र र अन्य आवश्यक कागजपत्र अनिवार्य रूपमा बोकेको हुनुपर्ने प्रावधान छ ।
अर्घाखाँची मासुमा आत्मनिर्भर,"बजारमा कुखुराको मासु किलोको ३ सय २०, खसीबोकाको किलोको ६ सय ८०, राँगाको २ सय, माछाको ३ सय २० र बंगुरको २ सय ८० रुपैयाँ बिक्री भइरहेको छ ।"
ग्वालटारका युवा सामूहिक माछापालनमा,यस्तै सिन्धुलीमा प्रदेश ३ सरकारको सहयोगमा १५ बिघा जग्गामा माछापालन सुरु भएको छ । माछा प्रवर्द्धन कार्यक्रमअन्तर्गत दुधौली नगरपालिका र मरिण गाउँपालिकामा माछापालन सुरु भएको हो । मरिण गाउँपालिकामा १३ बिघा जमिनमा र दुधौली नगरपालिकामा २ बिघा जमिनमा माछापालन भएको भेटेरिनरी अस्पताल तथा पशु विज्ञ केन्द्र सिन्धुलीले जनाएको छ । सिन्धुली माछा उत्पादनका लागि राम्रो सम्भावना भएको ठाउँ भएकाले जिल्लालाई माछामा आत्मनिर्भर बनाउने उद्देश्यले कार्यक्रम सञ्चालन भएको केन्द्रले जनाएको छ । मरिण गाउँपालिकामा ४३ लाख ८० हजार रुपैयाँ लागतमा सुरु गरिएको माछापालनको जिम्मा साहस लघु उद्यम कृषि सहकारी संस्थालाई दिएको छ । यस्तै दुधौली नगरपालिकामा १० लाख ५६ हजार रुपैयाँ लागतमा सुरु गरिएको माछापालनको जिम्मा भने मधुगंगा बहुउद्देश्यीय कम्पनीलाई दिइएको छ ।
'धान पहेंलिन थाल्यो',"उनका अनुसार यो वर्ष सुदूरपश्चिमभरि पर्याप्त पानी परेको छैन । यही कारण उत्पादकत्व घटेर खाद्य संकट सिर्जना हुन सक्छ । कैलाली र कञ्चनपुरबाहेक अन्य जिल्लामा त्यसै पनि खाद्य संकट हुन्छ, उनले भने, यसपटक पर्याप्त वर्षा नहुँदा उत्पादकत्व घट्नेछ । शर्माले सुदूरपश्चिमभरिमा १ लाख ८१ हजार हेक्टरमा धानखेती भएको जानकारी दिए । सबैभन्दा धेरै कैलाली र त्यसपछि ३५ हजार हेक्टरमा कञ्चनपुरमा धानखेती गरिएको छ । सुदूरपश्चिमको आन्तरिक उत्पादन कुल ५ सय ४३ लाख टन मात्रै छ । कैलाली र कञ्चनपुरबाट मात्रै करिब ३ लाख टन छ ।"
झापामा फल्यो स्याउ,"शीतोष्ण फलफूल मानिने स्याउका लागि तराईको हावापानी उपयुक्त मानिँदैन । कृषि ज्ञान केन्द्र झापाका प्रमुख शालिग्राम भट्टराईले समुद्री सतहदेखि २ हजार देखि ३ हजार मिटर उचाइ भएको स्थानमा भने स्याउ खेती राम्रो फस्टाउने बताए । खड्काले स्याउ फलाएपछि स्थानीय भने अचम्ममा परेका छन् । थाइल्यान्डबाट भारत आयातित रोयल रेड जातको स्याउको बिरुवा ५५ डिग्रीभन्दा बढी तापक्रममा पनि जाग्ने र फल्ने उनले बताए । थाइल्यान्डले बढी तापक्रममा पनि फल्ने सक्ने प्रविधिबाट बिरुवा उत्पादन गरेको रहेछ, उनले भने, त्यही भएर झापाको हावापानीमा पनि यो उपयुक्त सावित भयो । उनले करिब तीन सय बोट रोपेका थिए । २ सय बोट जागेका छन् । करिब सय बोटमा स्याउ फलेको थियो । बिरुवा रोपेको २५ दिनमा फुल्न थाल्यो, खड्काले भने, फुलेपछि फल लाग्न समय खासै नलाग्ने रहेछ ।"
खेलाडीको लगानीमा स्पोर्ट्स क्यासल,"उद्घाटनका अवसरमा एसियाडमा पदक दिलाउन सफल पाराग्लाइडिङका प्रशिक्षक योगेश भट्टराईलाई क्यासलले सम्मान गरेको थियो । फुटबलका पूर्व राष्ट्रिय खेलाडी अनिल गुरुङ, विश्व शारिरीक सुगठन च्याम्पियन महेश महर्जनले सक्रिय खेल जीवनपछि खेलसँगै सम्बन्धित व्यवसाय रोज्न उपयुक्त हुने धारणा राखे ।"
स्वप्न वाटिका विजयी,"काठमाडौं (कास) स्वप्न वाटिका र हेम्सले १० औं प्याब्सन मध्य क्षेत्रीय बास्केटबलको जुनियर ब्वाइजमा शनिबार जित पाएका छन् । वाटिकाले केईएसलाई १८४ ले र हेम्सले काठमाडौं जेभियरलाई १४७ ले हराए । सिनियर गर्ल्सतर्फ एसियन पब्लिक, चैतन्य, अक्सिडेन्टल, स्पाङगेल र भद्र घले स्कुल विजयी भएका छन् ।"
रोकियो युनाइटेड,५८ औं मिनेटमा ड्यानी इङ्सको हेडर युनाइटेडका गोलरक्षक डेविड डी जियाले उत्कृष्ट बचाउ गरेका थिए । तर डान्सोले रिबाउन्ड बल सदुपयोग गरी दिएको क्रसमा वेस्टरगार्डले हेडमार्फत नै गोल गर्न सफल रहे । गोलका लागि उत्कृष्ट योगदान गरेको १७ मिनेटपछि डान्सो दुई पहेँलो कार्डका कारण मैदान छाड्न बाध्य रहे । युनाइटेडका स्कट म्याक्टोमेनीमाथि खतरनाक फाउल गरेपछि उनलाई ७३ औं मिनेटमा पहेँलो कार्ड दिइएको थियो । यसअघि १९ औं मिनेटमा उनले पहिलो पहेँलो कार्ड पाएका थिए ।
सागलाई उसुबाट २२ छनोट,"थाउलोतर्फ छाङ छ्वानमा विजय सिंजाली र सुस्मिता तामाङ, नान छ्वानमा दीपक हमाल र निमा घर्तीमगर तथा थाइची छ्वानमा हरिप्रसाद गोले र मीना ग्लान छनोट भए । ताओसुकुन्सुमा विश्व बुढा मगर तथा चेन्सुचियाङसुमा कविता थापा छनोट भए । दीपक कर्णाली र कविता एपीएफका हुन् भने बाँकी ६ आर्मीमा आबद्ध छन् ।"
गण्डकी र डायमन्ड विजयी,"सोमबारसम्म चल्ने प्रतियोगितामा साबिक विजेता एपीएफ क्लब सहभागी भएन । विजेताले १ लाख १ सय ५५ रुपैयाँ, उपविजेताले ६५ हजार ५ रुपैयाँ र तेस्रो हुनेले २५ हजार ५ रुपैयाँ प्राप्त गर्नेछन् । महोत्सवमा शनिबार भएको नरबहादुर बानियाँ स्मृति गण्डकी प्रदेशस्तरीय सितेरियो कराँतेमा गोरखा पहिलो भएको छ । गोरखाले ६ स्वर्ण, १ रजत र ३ कांस्य पदक जित्यो । २ स्वर्ण, ३ रजत र ५ कांस्य साथ कास्की दोस्रो र २ स्वर्ण, १ रजत र ५ कांस्यसाथ तनहुँ तेस्रो भए ।"
भारत नै तगारो,राउन्ड रोबिनअन्तर्गत लिग चरणमा पनि नेपालले भारतसँग मात्रै हारेको थियो । लिगमा शीर्ष दुई स्थानमा रहेर नेपाल र भारतले उपाधि भेट पक्का गरेका हुन् । पाकिस्तान र माल्दिभ्सले भाग नलिएको प्रतियोगितामा ५ टिमको सहभागिता थियो । उपाधि विजेता भारतले ५ खेलमा २८ गोल गर्दा १ गोल पनि खाएन । सन् २०११ देखि तीन संस्करणसम्म यू१६ साफको रूपमा आयोजना हुँदै आएको यस प्रतियोगिता सन् २०१७ देखि यू१५ साफको नामबाट भएको हो । नेपालले २०१३ र २०१७ मा फाइनल खेलेकामा दुवै संस्करणमा भारतसँग नै पराजित भएको हो । पछिल्लो संस्करणमा भने तेस्रो स्थानका लागि भएको खेलमा भारतले नै नेपाललाई हराएको थियो । यति ठूलो अन्तरमा पराजित भएको चाहिँ यो पहिलोपल्ट हो । नेपालले भारतलाई यो प्रतियोगितामा पराजित गर्न सकेको छैन । तर यसअघिका कुनै पनि संस्करणमा दुई गोलभन्दा बढी खाएको थिएन ।
प्रदेश २ क्रिकेटमा भगत,"सिरहाका सुनीलकुमार महासेठ उपाध्यक्ष, सप्तरीका आयुष श्रेष्ठ सचिव, रौतहटका पवनकुमार गुप्ता कोषाध्यक्षमा चुनिए । दुई सदस्यको निर्वाचनमा रोशन सिंह र मुर्तुजा हवारी विजयी भए । बाराका समिर ठाकुर पराजित भए । सदस्यमा चुनिएकामा सप्तरीका सतिशकुमार सिंह, हरिशंकर प्रसाद साह, सिरहाका अनिलकुमार शर्मा, महोत्तरीका सुनीलकुमार शाह, सर्लाहीका नीरज कार्की, धनुषाका आकाश पाण्डे, बाराका सुवास जैसवाल र पर्साका मुर्तुजा हवारी छन् । केन्द्रीय प्रतिनिधिका लागि सिरहाका अनिलकुमार शर्मा, महोत्तरीका सुनीलकुमार शाह, पर्साका मुर्तुजा हवारी र धनुषाका आकाश पाण्डे छानिए । प्रदेश २ मा सप्तरी, सिरहा, धनुषा, महोत्तरी, सर्लाही, रौतहट, बारा र पर्सा जिल्ला छन् ।"
लिस्नु कप फुटबल हुने,"भैरहवा (कास) लिस्नु कप फुटबलको १९ औं संस्करण भदौ २१ देखि असोज ३ सम्म हुने भएको छ । आयोजक लिस्नु युवा क्लबले प्रतियोगितामा यसपालि प्रदेश ५ का रूपन्देही, नवलपरासी, कपिलबस्तु, दाङ तथा गण्डकी प्रदेशको स्याङ्जा र प्रदेश ३ को चितवनले भाग लिने जनाएको छ । कोटिहवास्थित पशुपति उमाविको मैदानमा नकआउटका आधारमा हुने प्रतियोगिता विजेताले ३ लाख ३ हजार ३ सय ३३ रुपैयाँ र उपविजेताले १ लाख ५५ हजार ५ सय ५५ रुपैयाँ पुरस्कार प्राप्त गर्नेछन् । विजेताको पुरस्कार राशि कुलप्रसाद गुरुङले सौजन्य गरेका छन् । सर्वोत्कृष्ट खेलाडीले २५ हजार रुपैयाँ पाउनेछन् ।"
लिस्नु कप फुटबल हुने,"भैरहवा (कास) लिस्नु कप फुटबलको १९ औं संस्करण भदौ २१ देखि असोज ३ सम्म हुने भएको छ । आयोजक लिस्नु युवा क्लबले प्रतियोगितामा यसपालि प्रदेश ५ का रूपन्देही, नवलपरासी, कपिलबस्तु, दाङ तथा गण्डकी प्रदेशको स्याङ्जा र प्रदेश ३ को चितवनले भाग लिने जनाएको छ । कोटिहवास्थित पशुपति उमाविको मैदानमा नकआउटका आधारमा हुने प्रतियोगिता विजेताले ३ लाख ३ हजार ३ सय ३३ रुपैयाँ र उपविजेताले १ लाख ५५ हजार ५ सय ५५ रुपैयाँ पुरस्कार प्राप्त गर्नेछन् । विजेताको पुरस्कार राशि कुलप्रसाद गुरुङले सौजन्य गरेका छन् । सर्वोत्कृष्ट खेलाडीले २५ हजार रुपैयाँ पाउनेछन् ।"
पदकधारी सम्मानित,काठमाडौं (कास) नेपाल वादोरियो कराते संघले दोस्रो कामित्सुमा ओकुकाई अन्तर्राष्ट्रिय कराँतेमा पदक जितेका आफ्ना खेलाडीलाई शनिबार सम्मान गरेको छ । अगस्ट २३ देखि २६ सम्म कम्बोडियामा भएको प्रतियोगिताअन्तर्गत पुरुष ५५ केजीमा पुरुषोत्तम पोखरेल र ६७ केजीमा विशाल खड्गीले कांस्य जितेका थिए । टोली नेता वादोरियोका अध्यक्ष हरिशरण केसी पनि सम्मानित भए ।
खेल सिक्दै,"खेल्ने विद्यार्थी पढाइमा कमजोर हुन्छन्, धेरै अभिभावक यस्तै सोच्छन् । यसैले कोहीकोही अभिभावक छोराछोरीलाई खेल्न दिँदैनन । तर यो गलत हो । रुपन्देहीको स्मृति बोर्डिङ स्कुलका प्रिन्सिपल हरि ज्ञवाली गृहकार्य सकेर खेल्ने विद्यार्थी पढाइमा कमजोर नहुने दाबी गर्छन् । उनले पाँच वर्षयता एन्फा एकेडेमीका विद्यार्थीलाई पढाइरहेका छन् । खेल्ने र पढ्ने समयबीच तालमेल मिलाउनुपर्छ, उनले भने, यसो गरे पढाइमा अझ तेज हुन्छन् ।जानाकारहरूका अनुसार खेलकुद एकेडेमी खेलाडी उत्पादनका जग हुन् । यिनमा खेलको विधि र कला सिकाइन्छ । एन्फा एकेडेमीका व्यवस्थापक तथा प्रशिक्षक बुद्धि गुरुङ बालबालिकालाई यसरी सिकाउँदा नयाँ र राम्रो खेलाडी उत्पादन हुने बताउँछन् । उनका अनुसार खेल बालबालिकालाई अनुशासन सिकाउने माध्ययम पनि हो । यसले नियममा रहेर काम गर्न सिकाउँछ । खेलले शरीर फूर्तिलो बनाउँछ । मनोरञ्जन दिन्छ । कुलतबाट बचाउँछ । मन चञ्चल हुनेका लागि एकाग्र हुन पनि सहयोग गर्छ । तर सबै ठाउँमा रुपन्देहीमा जस्तो एकेडेमीमै गएर खेल्ने अवसर छैन ।"
चीन पुगेर नाच्यौँ,"ग्रेटवाल घुम्यौँ । विभिन्न मिडियामार्फत् देखेको ग्रेटवाल प्रत्यक्ष देख्ने मौका पाएँ । थुप्रै तस्बिर खिच्यौँ । ज्यादै रमायौँ । विभिन्न देशका साथीहरूसँग भेट भयो । न्युजिल्यान्डका साथीहरूसँग रमाइलो गर्दै समय बितायौँ । चीनका अनेक ऐतिहासिक र पुरातात्त्विक वस्तुको पनि अध्ययन गर्न पाइयो । पाँचौँ दिन हाम्रो यात्रा हेन्स्वे सहरतिर मोडियो । चेन्ङ्बो मेरिओट होटलमा बस्यौँ । भोलिपल्ट महोत्सवमा गयौँ । विभिन्न देशका साथीसँग परिचय गयौँ । कला र संस्कृतिबारे बुझ्ने मौका पायौँ । तीनचार दिन महोत्सवका लागि तयारीमा जुट्यौँ । करिब ४० हजार मानिसका अगाडि हामीले रेसम फिरिरि र मन मगन गीतमा नृत्य प्रस्तुत गर्यौँ । त्यहाँ बस्दा चिनियाँ लिपि, संस्कृति, कलाको अवलोक गर्ने मौका पायौँ । गुरु र शिष्यको सुसम्बन्ध, बाजागाजा, भेषभूषा, खानपानबारे बुझ्न पायौँ । महोत्सवपछि पुनः बेइजिङ सहरमा आयौँ । त्यहाँबाट गुवान्जाओ हुँदै १२औं दिनमा काठमाडौं फर्कियौँ । शमशेर तामाङकक्षा१०, एसओएस हर्मन माइनर विद्यालय, काभ्रे"
बालमैत्री पुस्तकहरु,"ठूलो मान्छे कसरी बन्ने ? राम्राराम्रा चित्र समेटिएको बालनाटक हो । अनुशासित भएर बाँच्नु नै जिन्दगीको आधार हो । अरूका पनि कुरा सुन्दा, समस्या परेको बेला सहयोग गर्दा, सबैलाई माया गर्दा ठूलो मान्छे बन्न सकिने रहेछ । किताब पढेर तिमीहरू पनि यस्तै कुरा सिक है । आमाले सक्नुहुन्छ ? पुस्तकमा आमाको महत्त्वबारे लेखिएको छ । अवसर पाएमा आमाहरूले पनि काम गरेर छोराछोरीको पढाइका लागि आर्थिक जोहो गर्न सक्छन् भन्ने सन्देश यो किताबभित्रका कथाले दिने छन् । पारिवारिक मेलमिलापको महत्त्व पनि बुझाइएको छ । गिरीका यी चारै पुस्तक सांग्रिला बुक्सले प्रकाशित गरेको हो ।बालिका थपलिया"
लट्टे खाने है !,"रमेशचन्द्र घिमिरेभोर्लेटार, लमजुङ"
नक्कली गाई,"अनुष्काले लामोलामो सास फेर्दै भनिन्, थाहा छ, मलाई त तिमी साँच्चिकै गाई बनेको हो कि भनेर कस्तो डर लागेको थियो । तिमी गाई बनेको भए कसरी स्कुल आउँथ्यौ ? तर तिमी त नक्कली गाई पो बनेका रहेछौ । नक्कली गाई, हाहाहाहा । अनुष्काको कुरा सुनेर सबैजना मज्जाले हाँसे । रत्न प्रजापती"

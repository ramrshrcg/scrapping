शीर्षक,विवरण
अब ईपासपोर्ट,विकसित मुलुकमा ईपासपोर्टवाहकले अध्यागमनमा ईगेट प्रयोग गर्ने र गेटमा राखिएको मेसिनमा ईपासपोर्ट देखाउँदा प्रविधिमा व्यक्ति पहिचान हुनासाथ गेट स्वचालित रूपमा खुल्ने गर्छ । एमआरपी र ईपासपोर्ट दुवै प्रयोगमा रहेका हकमा नियमित र विद्युतीय प्रक्रियाका दुई प्रवेश विन्दु (गेट) रहने गर्छन् । एमआरपीबाहेक नेपालीका हकमा यसको म्याद सकिने मितिसम्म एमआरपी प्रयोग गर्न सकिने तर नवीकरण गर्नासाथै ईपासपोर्टमा जानैपर्ने व्यवस्था मिलाइएको छ ।
अफगानिस्तान मामिला कसले हेर्छ ?,"आवश्यक परेका बेला एउटा नो अब्जेक्सन सर्टिफिकेट बनाउन पनि महिनौं लाग्ने उनले सुनाए । इस्लामाबादस्थित दूतावासका एक अधिकारीले अफगान मामिला हाम्रो जिम्मेवारीमा नरहेकाले सोमबारको सबै घटनाको विवरण पाए पनि कुनै प्रकारको कामकारबाही अघि बढाउन नमिल्ने प्रतिक्रिया दिए । दिल्ली दूतावासका प्रवक्ता हरि ओडारीले मृतकका परिवारसँग निरन्तर सम्पर्कमा रहेको र अफगानिस्तानमा पनि मृतकको शव फर्काउने तथा बिमा, सुविधासम्बन्धी प्रक्रिया अघि बढाउनेबारे कुरा भइरहेको बताए । शव फर्काउन कति दिन लाग्ने अथवा अरू प्रक्रिया कसरी अघि बढ्ने भन्नेबारे अहिले बताउन नसकिने उनले जानकारी दिए । परराष्ट्र सचिव शंकर बैरागीले काबुल विस्फोटमा मारिएका नेपालीको शव फिर्ता ल्याउन र अरू कागजी प्रक्रिया अघि बढाउन दिल्लीस्थित राजदूतको सक्रियता रहेको प्रतिक्रिया दिए । परराष्ट्र मन्त्रालयका तर्फबाट उपसचिव सुवास फुयाँलले अफगान घटनापछिको स्थितिमा आवश्यक पहुँच र सहयोग उपलब्ध गराउन समन्वय गर्ने काम गरिरहेको बताए ।"
ग्रिन जोनमा छन् नेपाली,"ग्रिन भिलेजमा हामी सुरक्षित अवस्थामा बसेका छौं, टेकजंगले भने, तर पछिल्ला गतिविधिका कारण यहाँबाट यो सेवा प्रदायक ग्रिन भिलेज हस्पिटालिटीलाई स्थानान्तरण गर्न लागिएको छ भन्ने सुनेका छौं, यकिन खबर पाएका छैनौं ।"
सिमकार्ड आफ्नो मात्रै,"अहिले फरकफरक सरकारी कार्यालयले आफ्ना सेवाग्राहीको तथ्यांक संकलन गरिरहेका छन् । निर्वाचन आयोग, जिल्ला प्रशासन कार्यालय, मालपोत, यातायात व्यवस्था विभाग, राहदानी विभाग, आन्तरिक राजस्व विभागजस्ता सरकारी निकायले सेवाग्राहीको विवरण संकलन गरी डिजिटल स्वरूपमा संग्रहण गरेका छन् । एक पटक संकलित विवरणलाई प्रमाणित गरेपछि अर्को पटक सेवाग्राहीले त्यही खालको विवरण बुझाउन नपरोस् भनेर यस्तो प्रणाली स्थापना गरिएको भए पनि सरकारी कार्यालयपिच्छे सेवाग्राहीले फराम भर्नुपर्ने र आफ्नो विवरण बुझाउनुपर्ने बाध्यता छ ।"
चिनियाँ विदेशमन्त्री आउँदै,त्रिदेशीय बैठकका लागि विदेशमन्त्री यी शनिबार इस्लामाबाद पुग्ने अन्तर्राष्ट्रिय समाचार संस्थाले जनाएका छन् । चिनियाँ राष्ट्रपति सी चिनफिङको असोज अन्तिममा हुने सम्भावित नेपाल भ्रमणको तयारीमा विदेशमन्त्री आउन लागेको चर्चा भए पनि यसबारे स्वतन्त्र पुष्टि हुन सकेको छैन । परराष्ट्र स्रोतले चिनियाँ विदेशमन्त्रीको भ्रमणको संकेत आए पनि द्विदेशीय वार्ताका एजेन्डा तय हुन बाँकी रहेको जनाएको छ ।
'प्रधानमन्त्रीलाई विश्राम दिऔं',"संसद्मा नेपाल कम्युनिस्ट पार्टीको बहुमत छ । सजिलैसँग नयाँ प्रधानमन्त्री छान्न सक्छ । एकसे एक प्रधानमन्त्री हुनुभएका व्यक्ति यो पार्टीमा हुनुहुन्छ । प्रधानमन्त्री हुन इच्छा राख्ने व्यक्तिहरू पनि हुनुहुन्छ, सांसद थापाले भने, यस्तो बेला विश्राम लिन किन चाहिरहनुभएको छैन । प्रधानमन्त्रीलाई आराम गर्नुहोस् भन्न किन सक्दैनौं । त्यसपछि नेकपाका सांसद सूर्य पाठकले त्यसको विरोध गरे । उनले प्रधानमन्त्रीको स्वास्थ्यलाई जोडेर आफ्नो फाइदा लिन कोसिस नगर्न चेतावनी दिए । प्रधानमन्त्री केपी शर्मा ओलीको सरकार ५ वर्ष चले मुलुकले फड्को मार्नेछ, त्यस्तो अवस्थामा आफ्नो दलको अस्तित्व समाप्त हुनेछ भन्ने धेरै व्यक्ति र शक्तिलाई लागेको छ, सांसद पाठकले भने, मेरो आग्रह छ, प्रधानमन्त्रीको स्वास्थ्यभित्र आफ्नो दलको अस्तित्व नखोजौं ।"
जग्गा किन्नेबेच्नेसँग बयान लिइँदै,"अख्तियारले सर्वोच्च अदालतका न्यायाधीश कुमार रेग्मीसँग पनि बयान लिने भएको छ । उनले भाटभटेनी डिपार्टमेन्ट स्टोरका कानुनी सल्लाहकार हुँदा त्यसका सञ्चालक मीनबहादुर गुरुङसँग जग्गा किनेर पछि बेचेका थिए । सर्वोच्च अदालतका न्यायाधीशले गरेको कामकारबाहीमाथि पदीय उन्मुक्ति छ तर न्यायाधीश हुनुभन्दा पहिलेको कामकारबाही भएको भन्दै अख्तियारले बयानको तयारी गरेको हो । नेकपा महासचिव विष्णु पौडेलका छोरा नवीन पौडेलले पनि बयान दिनुपर्ने भएको छ । डिल्लीबजार मालपोत कार्यालयले भूमि व्यवस्था तथा सहकारी मन्त्रालयमा पठाएको विवरणअनुसार ललिता निवासको जग्गा व्यक्तिका नाममा दर्ता भएपछि ३३८ पटक जग्गाको कारोबार भएको छ । ५ सयभन्दा बढी कित्तामा जग्गा टुक्रिएका छन् । जग्गा लिनेमा राणा परिवार, केही मोही र उनीहरूका नामबाट जग्गा लिएका शोभाकान्त ढकाल, रामकुमार सुवेदी र उनका परिवार छन् । भाटभटेनीका सञ्चालक गुरुङको परिवारले पनि बालुवाटारमा जग्गा किनेको थियो । व्यक्तिका नाममा जग्गा राख्नेमा केही पूर्वकर्मचारीका परिवार पनि छन् । उनीहरूसँग भने अख्तियारले बयान लिइसकेको छ ।"
संस्थाको जग्गा बेच्नेहरू नेकपाबाट निलम्बित,"स्थानीय नागरिक समाजका अगुवा, राजनीतिक दल र विभिन्न संघसस्थाका प्रतिनिधि सामाजिक संस्थाको जमिन विक्री गर्नेलाई कारवाही र जग्गा फिर्ताको माग राख्दै सडकमा उत्रिएकाा थिए । तामाङ र बरालले जग्गा फिर्ता ल्याइसकेको दाबी गरेका छन । आफूहरूले डम्बरबहादुरसँग लिएको रकम ६ महिनाभित्र फिर्ता गर्ने लिखित सर्त गरेर गत शुक्रबारै जमिन संस्थाकै नाममा ल्याइसकेको बरालले बताए ।"
पौडेलपछि गौतम पनि सिंगापुर,"बैठकका लागि ज्येष्ठ कम्युनिष्ट मञ्च, अनुशासन आयोग, लेखा परीक्षण आयोगलगायतमा राख्ने व्यक्ति चयन गर्ने पूर्वनिर्धारित एजेन्डा थिए । ती एजेन्डामा छलफल गरेर निर्णयमा पुग्न अध्यक्ष दाहालबाट दबाब हुने ठानेर गौतम र पौडेल त्यो बैठक छल्नकै लागि सिंगापुर गएको एक नेताले बताए । बैठक राखेपछि कुनै निर्णयमा पुग्नुपर्छ, त्यसका लागि अहिले किन निर्णय गर्ने भन्नेमा उहाहरू हुनुहुन्थ्यो, त्यसैले प्रधानमन्त्रीको स्वास्थ्य अवस्था बुझ्न जानुभएको हो, महासचिव पौडेलनिकट एक केन्द्रीय नेताले भने, नभए दुई दिनपछि फर्किहाल्ने प्रधानमन्त्रीलाई भेट्न सिंगापुर गइराख्नुपर्ने थिएन । यसअघि ११ दिन सिंगापुर बस्दा शिर्ष नेताहरू भेट्न गएका थिएनन् ।"
छलफल गर्ने तर निर्णय नगर्ने,"पार्टी संगठन कमजोर बन्दा संसद् र सडकमा समेत प्रतिपक्षीय भूमिका कमजोर देखिएको छ । प्रतिपक्ष बलियो बनाउन पार्टी पनि चुस्त हुनुपर्छ । नेतृत्वमा निर्णय क्षमता सबल हुनुपर्छ । अहिले यी दुवै अभाव कांग्रेसमा देखिएको छ । केसी थप्छन्, सरकारको जरो हल्लाउने वाइडबडी प्रकरण, बालुवाटारको सरकारी जग्गा प्रकरण, ३३ किलो सुन काण्ड, बूढीगण्डकी जलविद्युत् आयोजना प्रकरणलगायत कैयौं मुद्दा छन् । जनताको मन जित्ने गरी यी मुद्दा पार्टीले उठाउन सकेको छैन ।"
सरकारप्रति वितृष्णा लोकतन्त्रलाई घातक,"संघीय तथा प्रदेशसभा संसद्मा सभामुख र उपसभामुख फरक पार्टीको हुनुपर्ने संवैधानिक व्यवस्था छ । सरकारले त्यसको ठाडो उल्लंघन गर्दै आएको विषयमा आपत्ति रहेको पनि निर्णयमा छ । मिडिया काउन्सिलसम्बन्धी विधेयक, सूचना प्रविधि, राष्ट्रिय मानव अधिकारसम्बन्धी, भूमिसम्बन्धी, राष्ट्रिय सुरक्षा परिषद्को काम कर्तव्य तथा अधिकारलगायत विधेयक संविधानको भावना र मर्मविपरीत रहेको भन्दै फिर्ता लिन आग्रह गरेको छ । कांग्रेसले पार्टी सभापति शेरबहादुर देउवा नेतृत्वको तत्कालीन सरकारले अघि बढाएको संविधान संशोधनको विषयलाई वर्तमान सरकारले बेवास्ता गरेको जनाएको छ । पार्टी केन्द्रीय कार्यालयमा पत्रकार सम्मेलनमार्फत सार्वजनिक गरिएको बैठकको निर्णयमा कांग्रेसले सनातन धर्म र संस्कृतिलाई कमजोर पार्न लागेको आरोप लगाएको छ ।"
योजनाबद्ध आक्रमणको व्यवस्थित प्रतिवाद,"काठमाडौं (कास) नेकपाका अध्यक्ष पुष्पकमल दाहालले सरकार र पार्टीविरुद्ध योजनाबद्ध आक्रमण भइरहेको उल्लेख गर्दै त्यसको प्रतिवाद गर्न निर्देशन दिएका छन् । पार्टीको नव गठित प्रचार विभागका प्रमुख र उपप्रमुखलाई जिम्मेवारी हस्तान्तरण गर्न बुधबार आयोजित बैठकमा उनले योजनाविरुद्ध प्रचार रणनीति बनाउनुपर्ने बताए । पार्टी र सरकारमाथि भइरहेको योजनाबद्ध आक्रमणको व्यवस्थित प्रतिवाद जरुरी छ, उनले भने । अध्यक्ष दाहालले पार्टी र सरकारले राम्रो काम गर्ने अवस्था निर्माण गर्नुपर्ने बताए । राम्रो काम भएको अवस्थामा त्यसको स्वतः प्रचार हुन सक्ने दाहालको भनाइ थियो । स्वतन्त्रता र अराजकता तथा लोकतन्त्र र अधिनायकत्वबीच सन्तुलन मिलाएर जानुपर्छ, प्रचारका काममा स्वतन्त्रता र कतन्त्रलाई प्राथमिकता दिएर गर्नुपर्छ, उनले बैठकमा भने । नेकपाले गत महिना प्रचार विभागको प्रमुखमा नारायाणकाजी श्रेष्ठ र उपप्रमुखमा सूर्य थापालाई चयन गरेको थियो । पूर्वएमाले र पूर्वमाओवादी पक्षका प्रचार विभागका तत्कालीन प्रमुखहरू योगेश भट्टराई र पम्फा भुसालले बुधबार जिम्मेवारी हस्तान्तरण गरेका थिए । विभागको जिम्मेवारी हस्तान्तरणमा पहिले यो विभागको नेतृत्व गरिसकेका वरिष्ठ नेता झलनाथ खनाल, नेताहरू प्रदीप नेपाल, युवराज ज्ञवाली, अग्नि सापकोटा, रघुजी पन्तलगायतले पार्टीका कामको व्यापक प्रचार जरुरी रहेको बताए ।"
घूस लिने ७ विरुद्ध मुद्दा,"काठमाडौं (कास) अख्तियारले घूस लिने ७ जनाविरुद्ध बुधबार विशेष अदालतमा भ्रष्टाचार मुद्दा दायर गरेको छ । नवलपरासीको पाल्हिनन्दन गाउँपालिका३ स्थित सिद्धार्थ माध्यमिक विद्यालय कुसुम्हाका विद्यालय व्यवस्थापन समितिका अध्यक्ष केदार गिरी र प्रधानाध्यापक लेखनाथ उपाध्याय, राष्ट्रिय चिया तथा कफी विकास बोर्ड क्षेत्रीय कार्यालय पोखराका तत्कालीन निमित्त कार्यालय प्रमुख रघुपति चौधरी, मालपोत कार्यालय मनमैजु, काठमाडौंका नायब सुब्बा कान्छा भण्डारी र जग्गा कारोबारी ईश्वर केसी तथा मालपोत कार्यालय टीकापुरका नायब सुब्बा सिंहबहादुर कुँवर र खरिदार नरराज पाण्डेविरुद्ध मुद्दा दायर गरेको हो । गिरी र उपाध्यायले शिक्षक सरुवा रमाना दिने क्रममा ६५ हजार रुपैयाँ घूस लिएको, चौधरीले ५ सय ५ जना कृषकले सरकारलाई बुझाएको राजस्व ६३ हजार ५ सय ७७ रुपैयाँ बोर्डको बैंक खातामा दाखिला नगरी हिनामिना गरेको, भण्डारी र केसीले जग्गा रोक्का राख्न सहज गरिदिने नाममा सेवाग्राहीसँग ३५ हजार घूस लिएको तथा कुँवर र पाण्डेले जग्गा नापजाँच गरिदिएबापत घूस लिएको पुष्टि भएकाले मुद्दा दायर गरिएको अख्तियारले जनाएको छ ।"
पूर्वमन्त्रीलाई ५ लाख धरौटी,काठमाडौं (सुर्खेत) कर्णाली प्रदेशका पूर्वमन्त्री खड्कबहादुर खत्रीलाई पाटन उच्च अदालतले ५ लाख धरौटीमा रिहा गरेको छ । उनी बुधबार अदालत हाजिर भएका थिए । साउन २७ गते उच्च अदालतले तीन दिनभित्र हाजिर हुन भनेको थियो । रजिस्ट्रार बाबुराम दाहालले खत्रीको बयानपछि थुनछेक बहस भई धरौटीमा छोडिएको बताए । कृषि विकास बैंक भोजपुरका नाममा १ करोड १० लाखको किर्ते बैंक ग्यारेन्टी बनाएर खत्रीलगायतले जिल्ला प्राविधिक कार्यालयमा पेस गरेको अभियोग छ । यही अभियोग र अदालतको आदेशपछि कर्णालीका मुख्यमन्त्री महेन्द्रबहादुर शाहीले साउन ३१ गते खत्रीलाई पदमुक्त गरेका थिए ।
जैसीदेवलको पुनर्निर्माण म्याद थप,"आगामी माघसम्म बनाएर विभागलाई जिम्मा दिनुपर्ने नभए कम्पनीले जरिवाना दिनुपर्ने उनले बताए । मन्दिरलाई पुरानै शैलीमा बनाउनुपर्ने भएकाले मन्दिरको अध्ययन प्रतिवेदनलगायत डिजाइन तयार गर्न ढिलाइ भएको र हाल निरन्तर काम भइरहेको छ, उनले भने । भूकम्पले अधिकांश मन्दिर ध्वस्त भएको थियो । मन्दिर काष्ठकलबाट निर्माण हुने भएकाले दक्ष कालिगढकै अभाव रहेको विभागको भनाइ छ । जैसीदेवल १६ औँ शताब्दीतिर कान्तिपुर राज्यका बडाहाकिम लक्ष्मीनारायण जोशी (शर्मा) ले निर्माण गरेका हुन् । ककनी, रानीपौवा, जितपुरफेदी, दगुर्नेपानीदेखिका जैसी बाहुनको निधन हुँदा शव टेकुमा जलाउन ल्याउँदा यहाँ बसेर कपाल काट्ने, सेतो कपडा फेर्ने, सख्खर, दही चिउरा खाने गरेकाले पनि यो देवललाई जैसीदेवल नामकरण गरिएको भनाइ पनि जीवित नै छ ।"
अदालतद्वारा लिखित जवाफ माग,स्थानीय तहका पदाधिकारीलाई मासिक रूपमा पारि श्रमिक उपलब्ध गराउँदा संविधानको उल्लंघन हुने भन्दै रिटमा जारी भएको ऐन बदर गर्न माग गरिएको छ । प्रदेश १ ले मात्रै यस्तो कानुन नबनाएको रिटमा उल्लेख छ । बाँकी ६ वटै प्रदेशका जारी भएको ऐन खारेजीको माग गरिएको छ ।
सहज बन्दै स्वास्थ्य सेवा,"मकवानपुरगढी गाउँपालिकाका स्वास्थ्य संयोजक वरिष्ठ अहेव भोला चौलागाईंले भने, स्थानीय तहको मातहतमा स्वास्थ्यचौकी भएपछि स्थानीयवासीले नियमित सेवा पाइरहेका छन् । स्वास्थ्यकर्मीको गाउँपालिकाबाट नै तलबभत्ता निकासा हुने भएकाले पनि उनीहरू जवाफदेही हुने गरेका हुन् । गाउँपालिकाले आवश्यक परेको रकम स्वास्थ्यचौकीलाई रकम उपलब्ध गराउने गरेको छ । स्थानीय बासिन्दाको स्वास्थ्यमा सुधार ल्याउन गाउँपालिकाले सक्दो प्रयत्न गरिरहेको छ, मकवानपुरगढीका प्रमुख हुमागाईंले भने । ग्रामीण भेगका बासिन्दा गाउँकै स्वास्थ्यचौकीबाट नियमित रूपमा सेवा पाएकोमा खुसी छन् । अहिले सधैं अहेव साहेब स्वास्थ्यचौकीमा बसेर बिरामीलाई औषधि उपचार गरिरहेका हुन्छन्, राक्सिराङ खैराङका ७८ वर्षीय लालबहादुर ठकुरीले भने, पहिला, पहिला सधैं हेटौंडातिर बस्थे ।"
उपाकु मार्ग समयमै बनाऊ,"सञ्चय कोष र साविकको गोश्वार हुलाक कार्यालयबीचमा ८ फुटे अस्थायी पैदल मार्ग हुने महानगरको जनाएको छ । गणेश र भैरव समयमै फेरिएन, इन्द्रजात्राको मुख्य दिन जीवित देवी कुमारी, गणेश र भैरव बेग्लाबेग्लै रथमा राखेर नगर परिक्रमा गराइन्छ । राष्ट्रपति, प्रधानमन्त्रीलगायत विदेशी कूटनीतिक नियोगका उच्च अधिकारीहरू दर्शनार्थ उपस्थित हुन्छन् ।"
चोरीका मोबाइलसहित पक्राउ,"प्रहरीले उनीहरूको साथबाट विभिन्न कम्पनीका ब्याट्री १८ थान, ४ हजार ८ सय ४० भारु र नक्कली बिल प्याडसमेत फेला परेको प्रहरी वृत्त जगाती प्रमुख डीएसपी चक्रराज जोशीले बताए । नेपाल र भारतका विभिन्न स्थानबाट मोबाइल चोरी गरी भारतीय नागरिक प्रकाशले रञ्जिकुमारलाई बिक्री गर्ने र उनीबाट उक्त सेटहरू लामिछानेले खरिद गरी बिक्री वितरण गर्ने गरेको पाइएको उनले जनाए ।"
बैंकहरूले सुधार्नुपर्ने साइबर सुरक्षा,"साइबर सुरक्षा आफैंमा गतिशील क्षेत्र हो, यसमा एकपटक हार्डवेयर र सफ्टवेयर राख्दैमा ढुक्क हुनुपर्ने स्थिति कहिल्यै हुन्न । ह्याकिङलाई पूर्ण रूपमा रोक्न नसकिए पनि यसको जोखिम भने कम गर्न सकिन्छ । यसका लागि बैंकिङ क्षेत्रले केही पूर्वतयारी भने गर्नैपर्ने हुन्छ । बैंकहरूले जसरी नगदलाई सुरक्षित पार्न भौतिक पूर्वाधारमा लगानी गरेका छन्, त्यसैगरी डिजिटल प्रणाली सुरक्षित पार्न पनि लगानी गर्नुपर्छ । सुरक्षित भनिएका सफ्टवेयर र हार्डवेयरमात्र प्रयोग गर्ने अभ्यास गर्नुपर्छ । आफ्ना कर्मचारीलाई ह्याकरले इमेलको पहुँच पाउन गर्न सक्ने प्रयत्नबारे सचेत बनाउनुपर्छ । आफ्नो डिजिटल प्रणालीलाई चौबिसै घण्टा निरीक्षण गर्न सक्ने संयन्त्र स्थापना गर्नुपर्छ । बढ्दो साइबर सुरक्षा चुनौती सामनाका लागि बैंकहरूबीच साइबर सुरक्षासम्बन्धी जानकारी आदानप्रदान गर्ने संयन्त्र स्थापनाको पनि खाँचो छ, जसबाट एउटा बैंकले भोगेको सुरक्षा चुनौतीबाट अर्को बैंकले पाठ सिक्न सक्छ र त्यही जोखिम अर्को बैंकमा दोहोरिने सम्भावना कम हुन्छ ।"
नेतृत्वको डीएनए टेस्ट,"चितवन एक प्रतिविम्ब मात्र होे कि । धेरै राजनीतिक आरोहअवरोहको पीडा आम नेपालीले सहज रूपमा स्वीकारेको आजको परिवेशको आशामा होइन । आशा निराशामा परिवर्तन भयो भने विचार र विवेक प्राथमिकतामा कम पर्छन् । तिनै जनता हुन्, जसले आफ्नो अमूल्यमतको भारी बोकाएर पठाए, तर आज तिनै जनता निराशाको सिकार भए । भिड र आवेगको मनोविज्ञानमा रमाउन उत्साहित भए । चितवनकै मात्र समस्या हो जस्तो लाग्दैन । हाम्रा बौद्धिक वर्गको सहभागिता र संलग्नता राजनीतिक दलको पुच्छरसरह छ । त्यसैले समाजको नेतृत्वको काँध बौद्धिक वर्गले थाम्न सक्दैनन् । अनि निराशाको भुमरीमा पिल्सिएको समाज एउटा सामान्य व्यक्तिले जब थोरै आस भरिदिन्छ, ऊप्रति चाहेरनचाहेर पछि लागिहाल्छ । त्यहाँ ठिकबेठिकको प्रश्नै गुमराहमा पर्छ । जुन वाचा जनता समक्ष नेताहरूले गरे, कार्यान्वयनको सानो अंशको अनुभूति गर्न पाए भने र नेताहरूको राजर्षि जीवनशैलीमा परिवर्तन भयो भने भिड र आवेगको मनोविज्ञानमा कहिल्यै पनि रमाउन उत्साहित हुँदैनन्, नेपाली जनता । सुन्दर तिवारी, वालिङ८, स्याङजा"
"भाषाको त, थ, द, ध","बुधबार प्रकाशित पत्र नेपाल भाषाका थप विशिष्ट पक्ष बारे लेख्दैछु । पत्र लेखक श्याममोहन श्रेष्ठले लेख्नुभएको छ सबै नेपालीले खुलस्तै थाहा पाएको कुरा हो, काठमाडौँ उपत्यकाका नेवारहरूले त, थ, द, ध को उच्चारण गर्दा ट, ठ, ड, ढ उच्चारण गर्छन् । यस विषयबारे देशव्यापी सर्वेक्षण भएपछि मात्र सबै नेपालीले थाहा पाएको हो कि होइन निर्णय गर्न सकिन्छ, तर म पनि काठमाडौँको मुटु मानिने असन त्यौडमा जन्मेको नेवार हुँ र मलाई थाहा भएअनुसार नेपाल भाषाको त, थ, द, ध को उच्चारण मूर्धन्य व्यञ्जन पनि होइन, दन्त्य व्यञ्जन पनि होइन । यी दुईबीच दन्त उलुखलीय व्यञ्जन (अंग्रेजीमा ऐल्वीअलर कन्सोनेन्ट) हो । श्रेष्ठले नेपाल भाषाको विशिष्ट पक्षलाई अचम्म र अनौठो भनेर वर्णन गर्नुभएको छ । हामीले अरु कुनै भाषाको थोरै अध्ययन गरे पनि थाहा पाउन सकिन्छ, अरु भाषाकोपनि विशिष्ट पक्ष हुन्छ र अचम्म र अनौठो लाग्नुपर्ने केही छैन । केआर तुलाधर, काठमाडौँ"
सहयोगको अपिल,नुवाकोट जिल्ला तादी गाउँपालिका वडा नं ३ प्रभुडाँडा निवासी ४६ वर्षीया म साइँली तामाङ दुई वर्षदेखि ईएसआरडी (इन्ड स्टेज रेनल डिजिज) रोगका कारण दुवै मृगौलाले काम गर्न छोडेको छ । नेपाल डाइलाइसिस सेन्टर गोंगबुमा हप्ताको दुईपटक डाइलाइसिस गरिरहेको छु । डाक्टरको सल्लाह अनुसार जतिसक्दो छिटो मृगौला प्रत्यारोपण गर्नुपर्छ । मेरो श्रीमान् मृगौला दिन तयार भए पनि रकम अभावले प्रत्यारोपणको काम अघि बढ्नसकेको छैन । आजसम्मको उपचारमा मेरो जो भएको सम्पत्ति सबै सकिइसक्यो । अब कसैको सहयोगविना थप उपचार गर्न असमर्थ छु । तसर्थ देशविदेशमा रहनुभएका सहयोगी व्यक्ति तथा संघसंस्थासँग सहयोगको अपेक्षा गरेको छु । मलाई सहयोग गर्न चाहनुहुने व्यक्ति तथा संघसंस्थाले प्रभु बैंकको मनमैजु शाखामा मेरै नाममा रहेको खाता नं१६११०७०१३३९९९८०००००१मा आफूले सकेको रकम जम्मा गरी सहयोग गरिदिनु हुन अनुरोध गर्छु । साथै ९८६१२८३१६० मा सम्पर्क गरी थप जानकारी लिन सक्नुहुनेछ ।
काठमाडौंका मेयरसँग अनुरोध,"नगरवासीका दैनिकीले घरबेटी, भाडावाल, पैदल, ट्राफिक जाम, दुर्घटना, घरदैलोदेखि सडकसम्म प्लास्टिक थैला, चुरोटका ठुटादेखि खकार, सिंगानका लत्का, वर्षे पानी छतबाट सडकमा सोझै इत्यादि बेहोरीसाध्ये छैनन् । ठूलठूला काम दीर्घकालीन योजना हुन् । झिनामसिना कामले नगर, नगरवासीको तत्काल लाभ छ । यस्तै काम तल उल्लेख गरिएका छन् :१ गुट्खाका खोल वा प्लास्टिक थैला जथाभावी फ्याँक्ने, थुक्ने वा सिंगान, खकारका लत्का स्वाँक्क, ख्वाक्क हुत्त्याउने, पानी फ्याँक्ने, कुकुरलाई फोहोर गराउन नगराइयोस् । कुकुरको दर्ता होस् । भुस्याहा कुकुर तह लाइयोस् ।२ फोहोर उठाउनेबटुल्ने दिनमात्र कडाइसाथ फोहोर घरकोठाबाट बाहिर निकाल्ने पहल होस् ।३ चिया पसल, होटल, रेस्टुरेन्टले कारोबार थलो अघि वा छेउछाउ सफासुग्घर र ओभानो राखुन् । सडक वा पेटीमा बिस्कुन फिँजाए झैं कारोबार नदेखियोस् । सडक दुवैतर्फ सवारी पार्किङले स्कुले केटाकेटी, बटुवा वा सवारी अप्ठ्यारोमा नपरुन् । जेब्रा क्रसिङ स्पष्ट चिनिउन् र यिनको पालना होस् ।४ घरको बलेँसी चुहेर सडकमा कालोपत्रे उक्किनेदेखि खाल्डो पर्ने भए वा देखिए र त्यस्तै छतबाट गमला झरेर वा हेल्चेक्र्याइँले घरै भत्केर कसैलाई क्षति हुने देखिए सम्बन्धित घरधनीलाई सजाय र क्षतिपूर्ति भराइयोस् ।५ निर्माण सामग्रीले धुलोमैलो मात्र होइन, सडक ढाकिन्छन् र कैयौँ दिन अलपत्र छाडिन्छन् । यी दुईचार घन्टाभित्र सिनिक्क उठाएको देख्न पाइयोस् । वाल्मीकि क्याम्पसजस्ता ठाउँ फोहोरका थुप्रा र दुर्गन्धे चाङका ट्रकले घन्टौं पार्किङ क्षेत्र नबनुन् । सडक र पेटी वरपर आहाल र हिलोले डेङ्गु रोग ननिम्तियोस् ।६ सबै किनमेल सुविधा घरैमुन्तिर पाउनेभन्दा कहाँ, कुन क्षेत्रमा कस्ता कारोबार नगरशोभामा उचित छ, ती क्षेत्रमा मात्र विशेष सहुलियत र उत्प्रेरणा दिइयोस् । यस्तामा हरियोपरियो तरकारी, खाद्यान्न, ससाना चियाखाजा होटल, ठूलठूलामा गहना, कपडा, डिपार्टमेन्ट स्टोर आदिको क्षेत्र छुट्याइयोस् । ७ ठेला, साइकल, टोकरी, काँधभिरुवा, डुलुवा खुद्रे व्यापारी र मर्मतसेवीको अनुमति र दर्ता व्यवस्था गरियोस् ।८ चोक, चौमुहानीका हुलमा सीसी टिभी राखिउन् र आकासे पुलको निरन्तर सफाइ, मर्मतसम्भार होस् ।९ सडक वा पेटी भत्के, खाल्डाखुल्डी भए र दृष्टिविहीनको पेटीमा मेलो भत्किए, बिजुलीका खम्बा ढल्किए वा तार टाउकोमा लत्रे, सबैको मर्मत भइहालोस् ।१० ठाडा रुख वा बिरुवा र रुखबिरुवाका पातदेखि जरासम्मको सुरक्षा र सिञ्चन वा पानीको फोहोराले धुने र चिल्ल्याउने काम होस् ।११ पसलमा जताततै चुरोट, गुट्खा किनबेच नहोस् र क्षेत्रगत प्रतिबन्ध लगाइयोस् ।१२ गगनचुम्बी भवन नगरवासी र नगर शोभामा जोखिम भए भत्काउने र संसाधनको जोहो गरियोस् ।१३ पार्क र प्रदर्शनी स्थलमा जे कार्यक्रम अघिपछि पनि वरिपरि सफासुग्घर, ओभानो र सडक चिटिक्क रहुन् ।१४ सम्बन्धित सरकारी निकायहरूको एउटा समन्वय समिति बनाइयोस् । जुन २४ घन्टे टास्क फोर्स टिमको रूपमा खटोस् । वडाका कर्मचारी र प्रतिनिधिसमेत टास्क फोर्स टिममा परुन् । यिनले वडावासीको सक्रिय सहयोगमा पायक पर्ने सफाइमा महिनामा एकदिन स्कुल, कलेज वा होस्टलका छात्रछात्राबाट एकदुई घन्टाको सहयोग लिने व्यवस्था भए राम्रो होला । १५ सचेतना अभियान व्यापक चलोस् । सडक, गल्ली, गल्छेँडामा माइकिङ होस् । रेडियो, टिभी, पर्चा, एसएमएस, फेसबुकबाट प्रचार र उद्देश्यगत छोटाछोटा श्रव्य, दृश्य सामग्री बनाइयोस् । रामेश्वर बराल, घट्टेकुलो, काठमाडौं"
विश्वविद्यालयमा पहिले पद्धति,प्रा तारानिधि भट्टराईलेखक त्रिचन्द्र क्याम्पसमा भूगर्भशास्त्रका प्राध्यापक हुन् ।
बैंकहरूले सुधार्नुपर्ने साइबर सुरक्षा,"साइबर सुरक्षा आफैंमा गतिशील क्षेत्र हो, यसमा एकपटक हार्डवेयर र सफ्टवेयर राख्दैमा ढुक्क हुनुपर्ने स्थिति कहिल्यै हुन्न । ह्याकिङलाई पूर्ण रूपमा रोक्न नसकिए पनि यसको जोखिम भने कम गर्न सकिन्छ । यसका लागि बैंकिङ क्षेत्रले केही पूर्वतयारी भने गर्नैपर्ने हुन्छ । बैंकहरूले जसरी नगदलाई सुरक्षित पार्न भौतिक पूर्वाधारमा लगानी गरेका छन्, त्यसैगरी डिजिटल प्रणाली सुरक्षित पार्न पनि लगानी गर्नुपर्छ । सुरक्षित भनिएका सफ्टवेयर र हार्डवेयरमात्र प्रयोग गर्ने अभ्यास गर्नुपर्छ । आफ्ना कर्मचारीलाई ह्याकरले इमेलको पहुँच पाउन गर्न सक्ने प्रयत्नबारे सचेत बनाउनुपर्छ । आफ्नो डिजिटल प्रणालीलाई चौबिसै घण्टा निरीक्षण गर्न सक्ने संयन्त्र स्थापना गर्नुपर्छ । बढ्दो साइबर सुरक्षा चुनौती सामनाका लागि बैंकहरूबीच साइबर सुरक्षासम्बन्धी जानकारी आदानप्रदान गर्ने संयन्त्र स्थापनाको पनि खाँचो छ, जसबाट एउटा बैंकले भोगेको सुरक्षा चुनौतीबाट अर्को बैंकले पाठ सिक्न सक्छ र त्यही जोखिम अर्को बैंकमा दोहोरिने सम्भावना कम हुन्छ ।"
तीज : उन्मुक्तता कि उत्पीडनको विरेचन ?,"तीजकै सान्दर्भिकता अब कति ?प्रशासन वा समाजको मुर्खताभन्दा बढी अब तीज चाड नै कति सान्दर्भिक छ भन्नेचाहिँ मुख्य हो । कुनै समय तीजको गीतमा आफ्नो भोगाइ, वर्षभरि देशमा घटेका घटना बताएर महिलाले आफैमा सञ्चारको काम पनि गरेका थिए । पछिल्लो क्रममा त गीतमार्फत राजनीतिक चेतना पनि पोखेका थिए । तर तीजको विशेषता र यसका गीतको सिर्जनात्मकता भनेको लोग्नेको घरमा खान नपाउनु र मनका कुरा व्यक्त गर्न नपाउनुको बाईप्रोडक्ट नै हो । तर कहिलेसम्म महिलाले लोग्नेको घरमा खान नपाएर तीज कुर्नुपर्ने ? लोग्ने वा सासूससुरालाई आफ्ना अप्ठ्यारा निर्धक्क भन्न नपाएर तिनलाई गीत बनाई कहिलेसम्म गाइरहने ? कहिलेसम्म हामी साथमा कुनै चलअचल सम्पत्ति नहुने कारणले सधैंभरि डगमगाएको आत्मविश्वास लिएर हिँंडिरहने अनि माइतीले दिएको दुईछाक भात र एकजोर कपडाको दयालाई आत्मीयता ठान्ने ? वर्षभरिको दमन र असमानतालाई एकदिन गीत गाएर गरेको कथार्सिस अर्थात् विरेचनलाई कहिलेसम्म उन्मुक्ति र सिस्टरहुडको नाम दिएर मनाउने ? जुन चाडको जग नै दमनकारी छ, त्यसको पुनर्परिभाषा गर्न कतिन्जेल पर्खिने ? देशमा छाउपडीलाई फौजदारी अपराध घोषित गरिएको छ । तर अझै पनि वर्षभरि महिनावारी भएका बेला भान्सा छोएको पाप पखाल्न भनेर गरिने ऋषिपञ्चमीको पूजामा सहभागी भएर कहिलेसम्म महिनावारी पाप हो भनेकै कुरालाई समर्थन गरिरहने र सहरिया छाउपडी पालन गर्ने ? त्यसमाथि हामीजस्ता पढेलेखेका भनिनेहरूले गाउँघरका र नपढेका महिलाका लागि तीज आवश्यक छ भन्दै कहिलेसम्म उनीहरूलाई हेपिरहने ? सिस्टरहुड र रातो शक्तिका नाममा महिलाको शोषण र उत्पीडनको इतिहास बोकेको तीजलाई प्रश्रय दिँंदै आफूलाई चेतनशील भनिरहेका हामीले चाहिँ आफ्नो चेतनालाई कहिले प्रश्न गर्ने ?"
भुइँतहमा भ्रष्टाचार,"स्वतन्त्रतापछि भारतको सीमावर्ती राज्य उत्तरप्रदेशको एक गाउँको कथामा आधारित भएर श्रीलाल शुक्लले रागदरबारी जस्तो प्रसिद्ध हिन्दी उपन्यास लेखेका थिए । यसमा ग्रामीण जीवनको मूल्यहीनता औंल्याइएको छ । हाम्रा कतिपय स्थानीय सरकार उही रागदरबारीको उत्तरगाथा लेख्न अहिले तल्लीन छन् । त्यसैले भुइँतहमा अनेक कथा जन्मिएका छन् । तर हिजोसम्म जो बोल्न सकिरहेका थिएनन्, तिनले यस्ता सत्य कथा अब ओकल्नुपर्छ । वर्चस्वशालीहरूको डरले यस्ता कथा सुन्न नचाहनेहरूले अब यसलाई सुन्नुपर्छ । जनताको जुर्मुराहटप्रति आँखा चिम्लिने र लुट्नेहरूलाई हिजोसम्म सडकमा नआउनेहरू अगाडि आएर लखेट्नुपर्छ । अनि मात्र स्थानीय स्वशासन सुशासनमा अनुवाद हुन्छ, रूपान्तरण खेतखलिहान र चुलाचौकासम्म पुग्न सक्छ ।"
खनियाँको विवादास्पद निर्णय स्थगित,"विद्यार्थी नेतामाथि कुटपिट आईओएमको ताला खुलाउने क्रममा प्रहरीले आफ्ना १७ जना विद्यार्थीलाई नियन्त्रणमा लिएको संर्घष समितिले जनाएको छ । नियन्त्रणमा लिएर भृकुटीमडपस्थित प्रहरी क्लबमा राखिएकालाई भेट्न गएका विद्यार्थी नेताहरूलाई समेत प्रहरीले कुटपिट गरेको छ । सत्तारूढ दल नेकपा निकट अनेरास्ववियुका अध्यक्ष ऐन महर, नेता सुदेश पराजुली, संघर्ष समितिका संयोजक मिलन गैरेलाई प्रहरीले कुटपिट गरी घाइते बनाएको त्रिवि कमिटी अध्यक्ष मदन विष्टले जानकारी दिए । अनेरास्ववियुले विद्यार्थीको जायज माग पूरा गर्नुको साटो प्रहरीले कुटपिट गरेको भन्दै खेद प्रकट गरेको छ ।"
जिप खस्दा ३ को मृत्यु,"वडा प्रहरी कार्यालय वालिङका प्रमुख निरीक्षक नीराजन घिमिरेका अनुसार बालकको घटनास्थलमै, गैरे र नेपालीको पाल्पाको लुम्बिनी मेडिकल कलेजमा उपचारक्रममा मृत्यु भएको हो । घाइतेमध्ये १९ को लुम्बिनी र ५ जनाको पाल्पाकै मिसन अस्पतालमा उपचार भइरहेको छ । ५ को अवस्था गम्भीर रहेको कलेजले जनाएको छ । पाल्पाको हुगीबाट गल्याङ आउँदै गरेको श्रीनगर यातायात समितिको लु१ज ३८४१ नम्बरको जिप करिब ३ सय मिटर तल खसेको प्रहरीले जनाएको छ । घुम्ती र जोखिमपूर्ण सडकमा क्षमताभन्दा बढी यात्रु बोकेका कारण जिप खसेको हुन सक्ने प्रहरीले जनाएको छ । जिपमा ३० यात्रु थिए ।"
काठमाडौंओसाका ३ उडान रद्द,"निगमको वाइडबडीभित्र बनाइएको कम्पार्टमेन्ट चालक दलका सदस्यलाई ल्याउन बनाइएको भाग हो । त्यहाँ आराम गरेर फर्कन मिल्छ । तर, निगमको अपरेसन विभागका निर्देशक दिपुराज जुर्हाचन तालिमका लागि इन्डोनेसियामा रहेकाले यसबारे निगमले निर्णय लिन नसकेको नायब महाप्रबन्धक चन्दले बताए ।"
'पदाधिकारी नियुक्ति कार्यदल सुझावअनुसार मात्रै',डा केसीले संसदीय उपसमितिको निर्णयप्रति आपत्ति जनाएका छन् । उनले विशेषज्ञहरूको अध्ययनपछि कायम सिट सीमालगायत विषयमा हचुवामा गरिने निर्णय तुरुन्त खारेजी गर्नसमेत माग गरेका छन् । उनले त्रिवि पदाधिकारीले नेपालमा पढ्न आउने विदेशी विद्यार्थीले प्रवेश परीक्षा दिन नपर्ने गरी गरेको निर्णय तथा त्यस क्रममा भएको लेनदेन र चलखेलको भर्त्सना गरेका छन् । चिकित्साशास्त्र पढ्ने विद्यार्थी जुनसुकै मुलुकको भए पनि नेपालका नियामक निकायले तोकेको न्यूनतम योग्यता हुनैपर्नेमा कुनै विवाद हुन नसक्ने समेत डा बीसीले जनाएका छन् ।
चट्याङले २५० भेडा मरे,पाटनमा हावाहुरी र चट्याङका कारण ठूलो संख्यामा भेडा मरेकाले क्षतिको यकिन गरी पीडित किसानलाई राहतका लागि प्रक्रिया थालिएको कुशे गाउँपालिका अध्यक्ष हरिचन्द्र बस्नेतले बताए । स्थानीय बजारमा १५ हजारदेखि २० हजार रुपैयाँमा भेडा बिक्री हुने गरेको छ ।
प्रजिअमेयरलाई कारबाही माग,"ॅअठार सय आयोजना अलपत्रनेकपा सांसद राजेन्द्रप्रसाद गौतमले सरकारले वैशाखदेखि अहिलेसम्म तीन पटक सार्वजनिक खरिद नियमावली संशोधन गरे पनि निर्माणक्षेत्रका विकृति सम्बोधन हुन नसकेको बताए । ऐनमा आवश्यकताअनुसार संशोधन नभएकै कारण १८ सय आयोजना कार्यान्वयन गर्न कठिन भएको उनको भनाइ छ । सार्वजनिक ऐनले अपार्टमेन्टका विषयमा नबोलेको जनाउँदै गौतमले भने, ठेक्का छाड्नेलाई के गर्ने कतै बोलिएको छैन । ऐन संशोधनमा छलफल माग गर्दै आफूहरूले मिलेर दर्ता गराएको प्रस्तावलाई बेवास्ता गरिएको उनको गुनासो छ ।"
हुरीपीडितले पाए नयाँ घर,"लाभग्राहीको पुनः प्रमाणीकरण गर्दा ४८ प्रतिशत घर संख्या घटेको थियो । दर्ता छुट भएका पीडित २ सय २ परिवारको नाम समावेश गरी लाभग्राहीको संख्या ९ सय ८ कायम गरिएको थियो, जसमध्ये ८ सय ६९ घर निर्माण भएका हुन्, अन्यमा विवाद छ ।"
रंगमञ्चमा नयाँ पुस्ता,"पेसागत हिसाबमा सफलता पाउन पनि यसको उपयोगिता ठूलो छ । पर्फेक्ट चरित्र ग्रहण गर्ने क्षमता थिएटरले बनाउँछ, उनी भन्छन्, थिएटरले जीवन नै सिकाउँछ । व्यावसायिक रूपमा यसैले मात्र धान्न नसक्ने अवस्था भए पनि फिल्म लगायतका अन्य क्षेत्रको सफलताका लागि पनि रंगमञ्च बहुआयमिक रहेको उनको तर्क छ ।"
काष्ठकलामा रमाउँदै मुखिया,"उनको दाजु शिवशरण खेतीपाती र काठ मिस्त्रीकै काम, साहिलो सरोज कतारमा, काहिलो ललित मलेसियामा र कान्छो राकेश माछापालन एवं खेतीपाती गर्छन् । उनको एक मात्र बहिनीको बिहे भइसकेको छ । शिवकुमारका अन्य परिवारजन जनकपुरमै बस्छन् । २४ वर्षको कठिन श्रमपछि शिवकुमारले गाउँमा एक बिघा जग्गा जोडेका छन् ।"
नाटकपछि फिल्म पानीफोटो,"पानीफोटो नाटकलाई फिल्म बनाउने मेरो सपना नै थियो । किनकी यो कथालाई म अझ धेरै दर्शकमाझ पुर्याउन चाहन्छु, खगेन्द्रले भने । फिल्मलाई टुकी आर्टस र मञ्जुश्री फिल्म प्रोडक्सनको ब्यानरमा रोजिना सिटौला र रवीन्द्र वज्राचार्यले संयुक्त रूपमा निर्माण गर्न लागेका हुन् । दीपक वज्राचार्यले खिच्ने फिल्मको सम्पादन निमेष श्रेष्ठले गर्ने छन् भने पार्श्व संगीत पुष्पा संगमको हुने छ । फिल्ममा प्रकाश घिमिरे, माओत्से गुरुङ, बुद्धि तामाङ, कमलमणि नेपाल, अशान्त शर्मा, मलिका महत, प्रकाश घिमिरे, श्यामकुमार खड्का लगायतका कलाकारको अभिनय रहने छ ।"
संस्कृतिविद् राई र सितिमीलाई दिलकुमारी,"जनसांस्कृतिक महासंघका अध्यक्ष खगेन्द्र राईले पुरस्कारस्वरूप दुवैलाई जनही २५ हजार रुपैयाँ र प्रमाणपत्र हस्तान्तरण गरे । पुरस्कृत व्यक्तित्वबारे नेपाली वाङ्मय परिषद्का अध्यक्ष शशी लुमुम्बू, कवि जसराज किराती र मुन्दुमविद् भोगिराज चाम्लिङले प्रकाश पारे । गीतकार टीका चाम्लिङले आफ्नी आमा सिलिमोमाका साथै लोकशिल्प र कलाकी ज्ञाता भएकोले पनि मातृभाषा, साहित्य, कला र संस्कृतिको क्षेत्रमा उल्लेख्य योगदान पुर्याउने प्रतिभालाई पुरस्कृत गर्ने उद्देश्यले पुरस्कार स्थापना गरिएको बताए । दिवंगत दिलकुमारीका भाइ चन्द्र चाम्लिङ राई र घनश्याम चाम्लिङ राईले दिलकुमारीको योगदानबारे प्रकाश पारेका थिए ।"
सुरु भयो म,"फिल्म अध्ययन गराउँदै आएको कान्तिपुर फिल्म एकेडेमीले निर्माण गर्न लागेको म मा निर्देशक सेनदेखि सिनेमाटोग्राफर तेन्जिन पाल्देन, एडिटर सुविज्ञ सुन्दर श्रेष्ठसहित अधिकांश प्राविधिक, कलाकार पनि यसै एकेडेमीका उत्पादन रहेको कान्तिपुर एकेडेमीका सीईओ प्रकाश पुरीले बताए । पुरीले एकेडेमीले पहिलो पटक फिल्म निर्माण थालेको जानकारी दिँदै अब बर्सेनि फिल्म निर्माण गरी विद्यार्थीलाई यसमा संलग्नसमेत गराउने बताए ।"
पाँच महिला सम्मानित,कार्यक्रममा प्रतिनिधिसभा सदस्य सरिता न्यौपानेले कोसिस मल्टिमिडियाले महिला सशक्तीकरणमा खेलेको भूमिकाप्रति खुलेर प्रशंसा गरेकी थिइन् । त्यसैगरी कागेश्वरी मनोहरा नगरपालिकाका नगरप्रमुख कृष्णहरि थापाले कोसिसले एक वर्षको अवधिमै उल्लेखनीय काम गरेको उल्लेख गर्दै आगामी दिनमा नगरपालिकाले सक्दो सहयोग गर्ने प्रतिबद्धता जनाए ।
युद्ध पाकिस्तानको बाध्यता : गफुर,"कश्मिरीहरूलाई जति दबाइन्छ, त्यति नै विद्रोह तीव्र हुने छ, जुन दिन कश्मीरमा कर्फ्यु हट्ने छ, मानवअधिकार उल्लंघनका कारण पूरै विश्वको ध्यान कश्मीरले तान्ने छ, गफुरले भने । कश्मीर मुद्दामा कुराकानी गर्न पाकिस्तानी सेना प्रवक्ता गफुरले बुधबार आयोजित पत्रकार सम्मेलनमा उक्त धारणाहरू राखेको बीबीसीले जनाएको छ । पाकिस्तानको भौगोलिक स्थितिको विश्व र क्षेत्रीय मुलुकहरूले बेवास्ता गर्न सक्तैन, उनले पत्रकार सम्मेलनमा भने, कश्मिरीलाई हामी सन्देश दिन चाहन्छौं कि हामी तपार्इंहरूको साथमा उभिएका छौं । तपार्इंहरूको वर्तमान कठिनाइबारे हामी अवगत छौं । तपाईंलाई तपाईंकै अधिकार प्राप्त गराइछाड्ने छौं ।"
ईपीजी प्रतिवेदनबारे चासो,संयोजक कोसियारी यसअघि भारतीय जनता पार्टीको राष्ट्रिय उपाध्यक्षसमेत रहिसकेका छन् । सन् २०१४ को लोकसभा चुनावमा कोसियारी नैनीताल लोकसभा क्षेत्रबाट निर्वाचित भएका थिए । त्यसअघि उनी उत्तराखण्डबाट माथिल्लो सदन राज्यसभामा समेत चुनिएका थिए । हालै सम्पन्न लोकसभा चुनावमा भने पार्टीले उनलाई उम्मेदवार बनाएन ।
कश्मीर भारतको आन्तरिक मामिला,"यता भारतले भने कश्मीरसम्बन्धी निर्णय आफ्नो आन्तरिक मामिला भएको भन्दै अन्तर्राष्ट्रिय समुदायलाई नकारात्मक टिप्पणी नगर्न आग्रह गर्दै आएको छ । त्यसै क्रममा नेपाललाई पनि कश्मीर मुद्दामा आफ्नो पक्षमा उभिन उसले आग्रह गर्दै आएको थियो । धारा ३७० खारेज गरिएको भोलिपल्टै नेपाली राजदूत नीलाम्बर आचार्यसँगको औपचारिक भेटमा भारतका विदेशसचिव विजयशेखर गोखलेले कश्मीरमा मुद्दामा साथ दिन आग्रह गरेका थिए । तर, त्यतिबेला राजदूत आचार्यले कुनै पनि औपचारिक प्रतिक्रिया नजनाएको जानकार स्रोतको भनाइ छ । दुई साताअघि भारतीय विदेशमन्त्री एस जयशंकर काठमाडौं गएका बेला समेत भारतीय पक्षले कश्मीरको विषयलाई भारतको आन्तरिक मामिलाका रूपमा लिइदिन आग्रह गरेको स्रोतको भनाइ छ । ज्ञवालीको बुधबारको अभिव्यक्तिलाई भारतले एक महिनादेखि नेपाललाई आफ्नो पक्षमा ल्याउन गरिरहेको प्रयासको प्रतिफलका रूपमा हेरिएको छ । जयशंकर भ्रमणको पूर्वसन्ध्यामा काठमाडौंमा पत्रकार सम्मेलनमा ज्ञवालीले जम्मुकश्मीर घटनाक्रमलाई नजिकबाट नियालिरहेको मात्र टिप्पणी गरेका थिए ।"
फिर्ता हुन्छ : लाम,विधेयकले हङकङको स्वतन्त्रतालाई अवमूल्यन गर्ने र राजनीतिक कार्यकर्ता निसानामा पर्न सक्ने भन्दै प्रदर्शनकारीहरू ठूलो संख्यामा सडकमा उत्रेका थिए । हङकङका अधिकारीले भने सुपुर्दगीसम्बन्धी अन्तिम निर्णय घटनाको प्रकृतिमा भर पर्ने भएकाले विधेयकको विरोध गर्नु उचित नहुने प्रतिक्रिया दिँदै आएका थिए ।
जोन्सन पराजित,बेलायती संसदमा देखिएको पछिल्लो विवाद ३१ अक्टोबरमा युरोपेली संघबाट मुलुक अलग हुने विषयमा रहेको छ । प्रधानमन्त्रीकै दलका विद्रोही सांसद र विपक्षीहरूले जसरीपनि यो प्रस्ताव असफल बनाउने मानसिकतामा देखिन्छन् । उनीहरू ब्रेक्जिटका लागि निर्धारित समय सीमा बढाउने अभियानमा छन् । जोनसनले युरोपेली संघसंय समयसीमा बढाउनेबारे अहिलेसम्म कुनै प्रस्ताव नगरेको बीबीसीले जनाएको छ । तर उनले शिघ्र चुनाव गराउने कुरो चाही भनिसकेका छन् । किनभने प्रस्ताव पारित गर्न उनलाई दुई तिहाई सांसदको आवश्यकता छ । तर यसका लागि सांसदहरू तत्कालै तयार देखिएका छैनन् । अन्तर्राष्ट्रिय संचार माध्यमहरूका अनुसार यदि यस्तै अवस्था रहेमा बेलायत सिधै कस्टम युनियन र एकल बजारबाट बाहिरिने छ । यसबाट मुलुकको अर्थव्यवस्थामाथि नकारात्मक प्रभाव पर्ने टिप्पणी राजनीतिकर्मी र व्यावसायीहरूले गर्दै आएका छन् ।
अनुदानमा जथाभाबी,"अनुदान उपयोगविहीन भूमि व्यवस्था, कृषि तथा सहकारी मन्त्रालयका सचिव बैकुण्ठ अधिकारीले मन्त्रालयबाट वितरित अनुदान दुरुपयोग नभए पनि सही उपयोग पनि हुन नसकेको बताए । जिल्लाबाटै गुनासो बढेपछि उनले प्यूठान, रोल्पा र अर्घाखाँचीलगायत जिल्लामा आफैं पुगेर अनुगमन गरेका थिए । धेरैतिर सही सदुपयोग भएको देखिएन, उनले भने, तर दुरुपयोग भने भएको छैन । उनकै भनाइमा रोल्पाको मिल्क ट्यांकर सञ्चालनमा आउने सम्भावना छैन । त्यस्तै अर्घाखाँचीमा १५ लाख लागतमा निर्माण गरिएको बधशाला सञ्चालनमै छैन । मन्त्रालयले वितरण गरेको अनुदानलाई प्रभावकारी बनाउने गरी मापदण्ड परिमार्जनको तयारी भइरहेको उनले बताए । अनुगमनलाई कसरी प्रभावकारी बनाउने भन्ने विषयमा छलफल भइरहेको छ, उनले भने, उपयोग नभएको अनुदानलाई असुलउपर गर्ने सम्झौतामा उल्लेख भएकाले त्यसतर्फ ध्यानाकर्षण गराएका छौं ।"
गुठीको जग्गामा घरैघर,१९९९ सालको मोठ नम्बरअनुसार रुद्रेश्वर महादेवको गुठीको जग्गा राखिएको हुन सक्ने मालपोत कार्यालयका खरिदार हुर्मतबहादुर हमालले बताए । उनका अनुसार गुठीका जग्गा २०३३ सालमा नापी गर्दा व्यक्तिका नाममा दर्ता गरिएका हुन् । त्यही समयमा रोल्पाको बुढागाउँमा रहेको खैराबाङ भगवती मन्दिरको ६ सय रोपनी जग्गा व्यक्तिका नाममा दर्ता गरिएको उनको भनाइ छ ।
भदौ २३ गतेदेखि सहुलियत पसल,"चाडबाडमा खाना पकाउने ग्यास सिलिन्डर, मटितेललगायत इन्धनमा छुट दिने विषयमा भने निर्णय गर्न सकेको छैन । ग्यासमा नोक्सान रहेको जनाउँदै मन्त्रालयले छुटको निर्णय भइनसकेको उपसचिव केसीले बताइन् । मन्त्रालयले नोक्सानमा रहेको दाबी गरे पनि भारतीय आयल कर्पोरेसन्सले पठाएको नयाँ मूल्यसूचीअनुसार सेप्टेम्बर १ देखि १५ सम्मको नाफा करिब ५० करोड पुगेको निगमको स्रोतले जनाएको छ । निगमका कार्यकारी निर्देशक सुरेन्द्र पौडेलले चाडबाडमा केही गर्ने सोच भएको बताए । त्यसका लागि छलफल भइरहेको बताए । राम्रो छुट दिने सोचमा छौं, उनले भने । चाडबाडमा उपभोक्तालाई खाद्यान्नलगायत अत्यावश्यक वस्तुमा सहुलियत दिन बर्सेनि सहुलियत पसल सञ्चालन हुँदै आएको छ । सुपथ मूल्य पसलमा गेडागुडी, तरकारी, फलफूल चिउरालगायत आवश्यक खाद्यान्न वस्तुमा सार्वजनिक संस्थानका तर्फबाट मुनाफा घटाएर बिक्री वितरण हुन्छ । उक्त पसलबाट उपभोक्ताले बजार भाउभन्दा केही केही प्रतिशत सस्तोमा सामान किन्न पाउँछन् । तर, सरकारले उपत्यकामा मात्रै केन्द्रित गर्दा उपत्यका बाहिरका जनताले फाइदा लिन सकेका छैनन् ।"
अध्ययनका लागि विदेशी टोली आयो,"सदस्य बैंकसँग नेप्सको छलफल एटीएम सेवा प्रदायक कम्पनीले नेप्सले आफ्ना सदस्य बैंकसँग बुधबार छलफल गरेको छ । थापाथलीस्थित नेपाल बैंकर्स संघको कार्यालयमा नेप्स र बैंकबीच छलफल भएको हो । घटनाबारे हाम्रा सदस्य बैंकलाई औपचारिक रूपमा जानकारी दिन छलफल डाकिएको हो, नेप्सका सीईओ क्षेत्रीले भने, घटनाको विवरण, अध्ययन प्रक्रिया, अध्ययन समितिको प्रतिवेदनलगायतमा विषयमा सदस्य बैंकहरूलाई जानकारी गराएका छौं ।"
एनसेल कर विवाद संसद्ले हेरिरहेको छ,औद्योगिक व्यवसाय विधेयक पारितप्रतिनिधिसभाले औद्योगिक व्यवसाय विधेयक पारित गरेको छ । पारित हुनुअघि उद्योग वाणिजय तथा आपूर्तिमन्त्री मातृकाप्रसाद यादवले औद्योगिक व्यवसायल विधेयक प्रतिनिधिसभामा पेस गरेका थिए । उद्योग तथा वाणिज्य तथा श्रम एवं उपभोक्ता समितिको प्रतिवेदनसहितको उक्त विधेयकमाथि छलफल गरियोस् भन्ने प्रस्ताव मन्त्री यादवले प्रस्तुत गरेका थिए । उक्त विधेयकलाई समितिले छलफल गरेर पारित गरेपछि प्रतिनिधिसभामा पठाइएको हो ।
खाद्य प्रविधि विभागबाटै तरकारी जाँच गरिने,"वर्षा र बाढीले पारि बिहारको जोगबनी भूभागतिर बाटो, पुल एवं कल्भर्टमा क्षति पुगेकोले तरकारी आउन तीन दिन लाग्ने हुनाले व्यापारीहरूले विकल्पमा सुनसरी भन्सार प्रयोग गरिरहेको विराटनगर भन्सारका सूचना अधिकारी मणिराम पौडेलले बताए । उनले भने, तुलनात्मक रूपमा सुनसरी पारिको बिहारतिरको बाटो ठीक भएकाले एक दिनभित्रै नेपालसम्म तरकारी आइपुग्छ । भन्सारहरूले व्यापारीको मागअनुरूपको प्रयोगशालामा विषादी जाँचका लागि पठाउने गरेको बरालले बताए । उनले भने, व्यवसायीले समय बचत गर्न नजिकको ठाउँ नै खोज्ने हो, त्यही भएर विराटनगरका तरकारी व्यवसायी असन्तुष्ट भइरहेको हामीले पनि पाएका छौं ।"
यार्चाको हिसाब सार्वजनिक भएन,"समितिका अध्यक्ष अमरधन पुनमगरले केही टोल, केही व्यक्तिबाट रकम संकलन हुन ढिलाइ भएकाले आयव्यय सार्वजनिक गर्न ढिला भएको बताए । हामीले सिजन सकिने बित्तिकै हिसाब सार्वजनिक गर्न खोजेका थियौं, उनले भने, त्यतिबेला सबै रकम संकलन भइनसकेकाले समस्या भयो ।"
फर्निचर एक्सपो हुँदै,"काठमाडौं (कास) नेपाल फर्निचर तथा फर्निसिङ संघको आयोजनामा भदौ २५ गतेदेखि ३० गतेसम्म फर्निचर तथा फर्निसिङ एक्सपो फर्नेक्स२०१९ हुने भएको छ । फर्निचर एक्सपो काठमाडौंस्थित भृकुटी मण्डपमा हुनेछ । फर्निचर एक्सोपोको सातौं संस्करणको तयारी सम्पन्न भएको छ, संघका अध्यक्ष रुपेश प्रधानले बुधबार सम्पन्न पत्रकार सम्मेलनमा भने, नेपालमा उपलब्ध फर्निचर तथा फर्निसिङ उत्पादनको प्रवर्द्धन गर्ने उद्देश्यले एक्सपो आयोजना गरेका हौं । पाँच दिनसम्म चल्ने उक्त एक्सोपोमा स्वदेशी तथा विदेशी गरी १ सय २० हाराहारीमा फर्निचर तथा फर्निसिङजन्य सामग्रीका स्टल रहनेछन् ।"
कोहलपुरमा सिटिजन्स बैंकको शाखा,काठमाडौं (कास) सिटिजन्स बैंकले ८२ औं शाखा बाँके कोहलपुरमा बुधबारबाट सञ्चालनमा ल्याएको छ । ग्राहकहरूको वित्तीय आवश्यकता पूरा गर्न रिटेल बैंकिङ सेवा प्रदान गर्नुका साथै साना तथा लघु व्यवसायीहरूमाझ वित्तीय पहुँच पुर्यााउने उद्देश्यले बैंकले शाखा सञ्चालनमा ल्याएको प्रेस विज्ञप्तिमा भनिएको छ ।
ग्लोबल आईएमई एकीकृत कारोबार,काठमाडौं (कास) ग्लोबल आईएमई बैंकले हाथवे फाइनान्स कम्पनी लिमिटेडलाई प्राप्ति (एक्विजिसन) गरी बुधबारदेखि एकीकृत वित्तीय कारोबार सुरु गरेको छ । धरानमा आयोजित एक समारोहमा धरान उपमहानगरपालिकाका कार्यवाहक मेयर मञ्जु भण्डारी सुवेदीले एकीकृत वित्तीय कारोबारको औपचारिक सुभारम्भ गरिन् । बैंकका अध्यक्ष चन्द्रप्रसाद ढकालले एक्विजिसनका माध्यमबाट सबल र सक्षम वित्तीय संस्था बनाउने नीतिअनुरूप ग्लोबल आईएमई बैंकले हाथवे फाइनान्स कम्पनीलाई प्राप्ति (एक्विजिसन) गरेको बताएका थिए ।
न्यून मूल्यांकनमा जुत्ताचप्पल आयात,"नेपालमा हाल साना, मझौला र ठूला गरी १ हजार ५ सयभन्दा धेरै जुत्ताचप्पल व्यवसायी रहेको र ३५ अर्ब रुपैयाँभन्दा धेरैको लगानी रहेको संघले जनाएको छ । संघका अनुसार नेपालमा वार्षिक ७ देखि ८ करोड जोर जुत्ताचप्पलको माग छ । आव ०७३७४ मा सवा ४ करोड जोर जुत्ताचप्पलको उत्पादन भएको थियो । यो उत्पादन पछिल्ला वर्षमा बढ्दै गएको छ । हाल वार्षिक १ करोड ५० लाख जोर जुत्ताचप्पल निकासी हुने गरेको छ । वार्षिक १२ करोड जोर जुत्ताचप्पल उत्पादन गर्ने पूर्वाधार र क्षमता नेपालमा रहेको संघका अध्यक्ष फुयाँलको दाबी छ ।"
"अटेर गर्दै, दूषित पानी बेच्दै",प्रदेश १ को सामाजिक विकास मन्त्रालयको नेतृत्वमा साउन पहिलो साता यहाँका २० पानी उद्योगहरूको अनुगमन गरिएको थियो । तीमध्ये १२ उद्योगको पानीमा मानव स्वास्थ्यलाई नोक्सान पुर्याउने कोलीफर्म जीवाणु र पीएच कम भेटिएको थियो । खाद्य प्रविधि तथा गुण नियन्त्रण कार्यालयले महानगरपालिकाभित्रका ती पानी उद्योगविरुद्ध जिल्ला प्रशासन कार्यालय मोरङमा मुद्दा दर्ता गरिसकेको छ ।
संघीय संरचनामा आर्थिक वृद्धि समान ः अर्थमन्त्री,"उनले भूकम्पपछिको पुनर्निर्माणले सन्तोषजनक रूपमा गति लिँदै गएको र यो वर्ष निजी आवासको निर्माण सम्पन्न भइसक्ने स्पष्ट पारे । सरकारी भवन, संस्था, सम्पदालगायत क्षेत्रको पुनर्निर्माण गर्न सरकार लागि परेकाले निर्धारित समयमै सम्पन्न हुनेछ, उनले भने । खतिवडाले स्थानीय तहमा खासगरी न्यायिक पद्धतिमा क्षमता विकासको अभावलाई सुधार गर्न सरकारको जोड रहेको बताए ।"
अपांगता भएकालाई न्याय पाउन कठिन,"अधिवक्ता रमेश पोखरेलले अदालतमा दोभाषेको व्यवस्था नभएकाले बौद्धिक अपांगता भएका महिलाको मुद्दा कमजोर हुने गरेको बताए । बोल्न नसक्ने महिलाका लागि अदालतमा दोभाषेको सुविधा छैन, उनले भने । त्यस्ता घटनाको गहन अनुसन्धानले प्रमाण जुटाउन सके दोषीलाई सजाय हुने उनले बताए ।"
हत्या आरोपी ३ पक्राउ,"सल्यान (कास) प्रहरीले हत्या आरोपमा ३ युवालाई पक्राउ गरेको छ । कालीमाटी गाउँपालिका७, घुइयाबारी नजिकै बबई नदीमा तुलसीपुर४, रक्षाचौरका १८ वर्षीय जनक चन्द आइतबार मृत भेटिएका थिए । उनको हत्या भएको आशंका गर्दै अनुसन्धानका लागि प्रहरीले घुइयाबारीकै १८ वर्षीय अर्जुन बुढा, मनोज रसाइली र १९ वर्षीय करण बुढालाई पक्राउ गरेको हो । तुलसीपुर घर भएका चन्द सल्यानको खलंगास्थित त्रिज मावि लुहापिङमा कक्षा १० मा पढ्थे । उनी विद्यालय केही दिनका लागि बिदा भएपछि साथी मदन विकको घर गएका थिए । त्यही समय उनको घुइयाबारीका युवासँग झगडा परेको थियो । रिसईबी साध्न हत्या गरेर नदीमा बगाएको प्रहरीको आशंका छ ।"
'राम्रो प्रदर्शनमै केन्द्रित',"आजको खेलकुवेतविरुद्ध नेपाल२२ः४५ बजेजाबेर अलअहमद रंगशाला, कुवेत सिटी"
इनोभेटिभ विजयी,"काठमाडौं (कास) इनोभेटिभ र एआईए बुधबार १० औं प्याब्सन मध्यक्षेत्रीय बास्केटबलको जुनियर ब्वाइजतर्फ क्वाटरफाइनलमा पुगेका छन् । इनोभेटिभले अक्षर एकेडेमीलाई २२९ ले पराजित गर्दा सुमेन्द्र बोहराले १० स्कोर जोडे । निश्चल बुढाथोकीले ८ स्कोरमा एआईएले सनसाइनलाई २२१३ ले हरायो । सिनियर ब्वाइजमा स्पाङ्गेल र काठमाडौं जेभियर विजयी भए । स्पाङ्गेलले स्वप्न वाटिकालाई ४६३६ ले हराउँदा रोहित बलामीले २६ स्कोर गरे । जेभियरले सूर्योदयलाई ३७१५ ले हरायो । त्यसमा विजेताका रोहन शाहले १० स्कोर बटुले । सिनियर गर्ल्समा चैतन्यले सनसाइनलाई १०८, एसियन पब्लिकले विज किड्सलाई २७२२, स्वप्न वाटिकाले भद्र घलेलाई १४६ र स्पाङ्गेलले सेवा सदनलाई १०४ ले पराजित गर्दै क्वाटरफाइनलमा स्थान सुरक्षित गरे । चैतन्यकी सविना खड्काले ६, एसियनकी नदिशाले १२, स्वप्न वाटिकाकी रेखा मल्लले ४ र स्पाङ्गेलकी कामना रम्तेलले ६ स्कोर जोडे ।"
जेभियर र साइपाल भिड्ने,काठमाडौं (कास) साइपाल एकेडेमी र जेभियर कलेज नवौं बर्नहार्ट कप अन्तरकलेज बास्केटबलको गर्ल्सतर्फ फाइनलमा भिड्ने भएका छन् । बुधबार साइपालले मोर्गनलाई ४८१७ ले हरायो । साइपालकी अस्मिता थापाले १४ स्कोर गरिन् । श्रेया महर्जनको १२ स्कोरमा जेभियरले आयोजक काठमाडौं बर्नहार्ट कलेजलाई २७१५ ले हरायो । ब्वाइजमा ट्रिनिटी र सीसीआरसी फाइनल पुगे । फाइनल बिहीबार हुनेछ ।
दिमिट्रोभसँग फेडेरर स्तब्ध,"सेमिफाइनलमा सेरेनाले एलिना स्भिटलिनाको सामना गर्नेछिन् । यो जितमा मैले अनौठो अनुभव गरिरहेको छु । मैले यूएस ओपन खेल्न सुरु गर्दा भर्खर १६ वर्षको खलाडी थिएँ । अहिले यति वर्षसम्म पनि यहीं खेलिरहनु मेरा लागि पनि आश्चर्यको विषय हो । अमेरिकाकी ३७ वर्षीया सेरेनाले यसपल्टको यूएस ओपन जित्न सके मार्गरेट कोर्टको नाममा लामो समयदेखि रहेको सर्वाधिक ग्रान्ड स्लाम जितेको कीर्तिमान बराबरी गर्नेछिन् । यसअघि पाँचौं वरीयताप्राप्त स्भिटोलिनाले बेलायतकी जोनाथ कोन्टालाई ६४, ६४ ले पराजित गरिन् । उनी यूएस ओपन इतिहासमा सेमिफाइनल पुग्ने पहिलो युक्रेनकी खेलाडी बनिन् । जुलाईमा पनि उनले विम्बल्डनमा अन्तिम चारसम्मको यात्रा तय गरेकी थिइन् । मैले निकै खुसी अनुभव गरिरहेको छुं । आजको खेल सजिलो थिएन । कोन्टाले निकै बलियो चुनौती पेस गरिन् । यस्तै दबाबमा राम्रो खेल्न सक्नु नै खुसीको विषय हो, उनले भनिन् ।"
'३ महिना ३ दिन जसरी बित्यो',"मोर्डन भलिबलमा रिसिभ र अपोजिट स्पाइकरको भूमिका अहम् हुन्छ, हामीले त्यसमा सुधार गर्नु अत्यावश्यक छ । खेलाडीहरू फिट छन् तर भलिबल फिटनेसलाई वेट ट्रेनिङ गर्नुपर्छ, प्रशिक्षक हानले भने, सबैभन्दा मुख्य कुरा नियमित र स्तरीय अभ्यास हुनुपर्छ । धेरैभन्दा धेरै अन्तर्राष्ट्रिय मैत्रीपूर्ण खेल खेल्नुपर्छ । विदेशमा गएर प्रशिक्षण गर्नुपर्छ ।"
महिला टोली किर्गिस्तान जाने,"नेपाली टोली गोलरक्षक ः एन्जिला तुम्बापो सुब्बा, अन्जना रानामगर, डिफेन्डर ः पूनम जर्घामगर, हिराकुमारी भुजेल, अमृता जैसी, गीता राना, कविता धिमाल, मिडफिल्डर ः दीपा राई, रेनुका नगरकोटे, अनिता बस्नेत, मन्जली कुमारी योन्जन, सरु लिम्बु, विमला चौधरी, इन्दिरा राई स्ट्राइकर ः सावित्रा भण्डारी, निरु थापा, अनिता केसी, रेखा पौडेल, मुख्य प्रशिक्षक ः हरि खड्का, सहायक प्रशिक्षक ः अरुणा गुरुङ, गोलकिपर प्रशिक्षक ः अस्मिता खवास, फिजियो ः नवीना श्रेष्ठ, म्यानेजर ः पेमा डोल्मा लामा, चिकित्सक ः राजु डंगोल महर्जन ।"
मिसवाह प्रशिक्षक,"मलाई थाहा छ कि अपेक्षा अधिक छ । म यस कार्यका लागि पूर्ण तयार छु । अन्यथा म पाकिस्तान क्रिकेटको सबैभन्दा चुनौतीपूर्ण भूमिकाका लागि आफ्नो दाबी पेश गर्दिनथें, मिसवाहले आफ्नो चुनौतीबारे भने, हामीसँग केही उच्च प्रतिभाशाली क्रिकेटर छन् । म उनीहरूलाई प्रशिक्षित गर्ने र उनीहरूलाई चलाख र निडर भएर खेल्नसक्ने बनाउन प्रयास गर्नेछु । पाकिस्तान टेस्ट वरीयतामा सातौं, एकदिवसीयमा छैटौं र ट्वान्टी२० मा शीर्ष वरीयतामा छ । मलाई थाहा छ ड्रेसिङ रुमको संस्कारमा परिवर्तन आवश्यक छ । यदि हामी उच्चस्तरमा लगातार प्रतिस्पर्धा गर्ने हो भने हामी यी आधुनिकतालाई अपनाउनुपर्छ ।"
पौडी छनोट अर्को साता,"छनोटमा १ सय ५० पुरुष र १ सय महिला गरी करिब २ सय ५० खेलाडीको सहभागिता रहने पौडी संघले जनाएको छ । पुरुषमहिलामा समान १४ गरी २८ स्पर्धामा प्रतिस्पर्धा हुनेछ । १६ पुरुष र १२ महिला खेलाडी छनोट गरिने संयोजक नाजिर उद्दिन मुस्लिमले जनाएका छन् । प्रतियोगितामा पुरुषमहिलातर्फ ५०, १००, २०० र ४०० मिटर फ्रिस्टाइल, ५०, १०० र २०० मिटर ब्रेस्टस्ट्रोक, बटरफ्लाई र ब्याकस्ट्रोक तथा २०० मिटर व्यक्तिगत मिड्ले इभेन्ट हुनेछ । खेलाडी छनोट फिना अंक आधारमा गरिनेछ । छनोटबाहेक उमेरसमूहका खेलाडीलाई प्रोत्साहन गर्ने उद्देश्यले १०, १२, १४ र १७ वर्षमुनि उमेरको छुट्टै प्रतिस्पर्धा हुनेछ । चीन सरकारको सहयोगमा मर्मत सम्भारपछि सातदोबाटोस्थित पौडी पोखरीमा पहिलोपल्ट प्रतियोगिता हुन लागेको हो ।"

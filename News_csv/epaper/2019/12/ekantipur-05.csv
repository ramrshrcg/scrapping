शीर्षक,विवरण
समायोजनले कांग्रेस महाधिवेशन प्रभावित,"अब आउने केन्द्रीय कार्यसमिति बैठकअगावै समायोजनको काम टुंग्याउन समितिलाई भनिसकिएको छ, उनले भने, तोकिएको समयमा समायोजन टुंगिए पुस पहिलो सातातिर महाधिवेशन तालिका सार्वजनिक हुन्छ । अर्का केन्द्रीय सदस्य एनपी साउदले क्रियाशील सदस्यताको टुंगो लगाएपछि मात्र महाधिवेशन तयारी अघि बढ्ने बताए । उनका अनुसार अहिले भइरहेको ढिलाइले पनि ०७७ फागुनभित्रै महाधिवेशन गर्न सकिन्छ । उनले भने, विधानअनुसार थपिने एक वर्षभित्रै महाधिवेशन गराउने कुरा भइरहेको छ । महतले भने एक वर्ष पनि बढाउन नहुने बताए । अब दुई महिना (फागुनभित्र) भित्रै महाधिवेशन गराउन सकिन्न, तर विधानमा व्यवस्था छ भन्दैमा किन एक वर्ष कुर्ने ? उनले भने, ५६ महिना बढाएर महाधिवेशन गराउनुपर्छ । नेतृत्वको इच्छाशक्ति भयो भने ६ महिनाभित्रै महाधिवेशन गराउन सकिन्छ ।"
भ्रमण वर्षकै सदस्य अलमल्ल,"(काठमाडौं)  नेपाल भ्रमण वर्ष २०२० सुरु हुन एक महिनाभन्दा कम समय छ । प्रधानमन्त्री केपी शर्मा ओलीले २७ दिनपछि जनवरी १ मा भ्रमण वर्ष उद्घाटन गर्ने कार्यक्रम पनि तय भइसकेको छ । भ्रमण वर्ष संयोजक सुरज वैद्यसँग प्रभावकारी समन्वय नहुँदा उनैले नेतृत्व गरेको कार्यक्रम कार्यान्वयन उपसमिति का सदस्य र कर्मचारी भने अझै अलमल्ल छन् । भम्रण वर्ष कार्यक्रम कार्यान्वयन उपसमितिका सदस्य नवराज दाहालले उपसमितिमा गहन छलफल नै नहुने गरेको बताए । उद्घाटन कार्यक्रम त भव्य नै होला तर के कसरी हुने भनेर खाका आइसकेको छैन, उनले भने, भम्रण वर्षको टिमभित्र हामी आफैं अलमलिएका छौं । सरकारले सन् २०२० मा नेपाल घुम्न आउने पर्यटकको बसाइ कति दिन बढाउने र आम्दानी कति बढ्ने भनेर आधिकारिक धारण सार्वजनिक नगरेको उनले बताए । पर्यटनमन्त्रीले कुल गार्हस्थ उत्पादनमा पर्यटन क्षेत्रको योगदान ३ प्रतिशतबाट १० प्रतिशत पुर्याउने भाषण गरेको सुनेँ तर यो कुनै आधारमा टेकेर बाहिर आएको अभिव्यक्ति होइन, ट्रेकिङ व्यवसायीहरूको छाता संगठन (टान) का निवर्तमान अध्यक्षसमेत रहेका उनले भने । दाहालका अनुसार सरकारले २० वर्षअघि गठन गरेको नेपाल पर्यटन बोर्डले नेपाल प्रवर्द्धन गर्न जे कार्यक्रम गर्दै आएको छ, त्यस्तैलाई भम्रण वर्ष सचिवालयले निरन्तरता दिएको छ । भ्रमण वर्षमा पर्यटकलाई भिसा छुट, थप विमानस्थल निर्माण तथा सञ्चालन, पदयात्रामा मौसम पूर्वानुमान उपकरण, बिसौनीजस्ता पूर्वाधार निर्माण, नयाँ ट्रेकिङ ट्रेल खुलालगायत काम हुनुपर्ने हो तर काठमाडौं विमानस्थललाई बुटिक बनाउनेबाहेक चर्चा गर्नलायक काम खासै भएका छैनन्, दाहालले भने । भ्रमण वर्ष सञ्चालन गर्न दुइटा शक्तिशाली समिति छन् एउटा पर्यटनमन्त्रीको अध्यक्षतामा मूल आयोजक समिति, अर्को पर्यटन सचिवको अध्यक्षतामा कार्यक्रम कार्यान्वयन उपसमिति । मन्त्री नेतृत्वको समितिमा ९३ र कार्यान्वयन उपसमितिमा १९ जना सदस्य छन् । दुवै समितिले डाकेका बैठकमा पूरा सदस्य सहभागी हुँदैनन् । केही मान्छेलाई समितिको सदस्य भए पुग्यो । नियमित आउनुपरेको छैन । के भइरहेको छ भन्नेबारे पनि चासो नै देखिँदैन, दाहालले भने, आउनेमध्येका पनि केहीले आफू अलमलमै परेको बताउँछन् । उनले संयोजक वैद्यसँग टेलिफोन सम्पर्क पनि नहुने गरेको बताए । संयोजकले हाम्रो फोन बेलैमा उठाएको वा उहाँले हामीलाई फोन गरेको रकर्ड छैन, उनले भने । समाजवादी पार्टीका सचिव प्रशान्त सिंहले संयोजक वैद्यले नै आफूलाई उपसमितिको सदस्यमा राखेको तर आफू काठमाडौंमा धेरै बस्न नसकेको बताए । मैले एउटा बैठकमा भाग लिएँ । मैले संयोजकलाई समय दिन सक्दिनँ नाम हटाइदिनु भनिसकेको छु, वीरगन्जमा रहेका उनले टेलिफोनमा भने, समय मिलेपछि उहाँ (वैद्य) ले उपयुक्त निर्णय लिनुहुन्छ होला ।एक वर्षका लागि गठन गरिएको वैद्य नेतृत्वको भम्रण वर्ष सचिवालय केशरमहलमा छ । त्यहाँ १८ जना म्यादी कर्मचारी छन् । जसमा ४ जना निजामती कर्मचारी छन् । यस्तै नेपाल पर्यटन बोर्डका २, वायुसेवातर्फबाट १, करारका ८ र परामर्शदाता ३ जना छन् । कार्यान्वयन उपसमितिमा बैठक भत्ता मात्रै प्राप्त गर्ने निजी क्षेत्रका व्यवसायी, उद्यमी, राजनीतिक नियुक्ति, विशिष्ट तहका कर्मचारीसहित १९ जना छन् । मूल आयोजक समिति र कार्यान्वयन उपसमितिका सदस्यहरूबीच समन्वय नभएको उपसमितिका अर्का सदस्यले पनि बताए । सुरज वैद्यले पैसा भुक्तानी गर्नू भनेका हुन्छन् तर कर्मचारीले चेक काटिदिँदैनन्, ती सदस्यले भने, कतिपय बिलको भुक्तानी वैद्यले आफ्नोकम्पनीको चेकबाट पनि गरेको देखेको छु । उनले सचिवालयमा आपसमा शक्ति को टकराव हुने गरेको बताए । कसैले कसैलाई टेर्नुपरेको छैन । कोही कसैप्रति उत्तरदायी देखिँदैनन्, ती सदस्यले भने । संस्कृति, पर्यटन तथा नागरिक उड्डयन मन्त्री योगेश भट्टराई संयोजक रहेको मूल आयोजक समितिले ६१ करोड ७४ लाखको बजेट खर्च गर्न सैद्धान्तिक सहमति दिइसकेको छ । यो बजेट एक वर्षभित्र खर्च गर्नुपर्ने छ । भ्रमण वर्षका लागि कार्यक्रम सञ्चालन गर्ने कार्यविधिले संयोजक वैद्यलाई नेपालमा एक पटकमा २० लाख रुपैयाँसम्म र विदेशमा ५० हजार डलरसम्मको खरिद एकल निर्णयबाट गर्ने अधिकार दिएको छ । सचिवालयमा कार्यक्रम हेर्ने नेपाल पर्यटन बोर्डका प्रबन्धक रोहिनी खनालका अनुसार भ्रमण वर्ष सचिवालयले कम्तीमा १२ करोड रुपैयाँ खर्च गरिसकेको छ । ५ करोड गत आर्थिक वर्ष र ७ करोड हाराहारी चालु आर्थिक वर्षमा खर्च भएको हो, उनले भने । खनालका अनुसार अधिकांश रकम सचिवालयले प्रचारप्रसार र प्रवर्द्धनमा खर्च गरेको छ । चीनको ट्राभल सेवासम्बन्धी कम्पनी सीट्रीपको वेबपेजमा नेपालको प्रचार गर्न १ लाख डलर विनियोजन गरिएको थियो । त्यसमध्ये आधा रकम भुक्तानी भइसकेको छ । सचिवालयले लन्डनको मेट्रोमा एक महिना नेपालको प्रचार गर्न ४५ हजार डलर भुक्तानी गरेको छ । ट्राभल गाइड बुक प्रकाशन गर्ने लोनली प्लानेटले नेपालबारे किताब लेख्दै छ । यसका लागि ३० हजार डलरमा सम्झौता भएको र आधा रकम भुक्तानी भइसकेको खनालले बताए । अमेरिकी ट्राभल तथा रेस्टुरेन्टसम्बन्धी साइट ट्रिप एड्भाइजरमा नेपालबारे तीन महिना विज्ञापन गर्न १५ हजार डलर खर्च गरिएको छ । अरू रकम भ्रमण वर्ष प्रवर्द्धनका लागि टिसर्ट, स्टिकर, ब्रोसर, बुकलेट मोबाइल सकेट होल्डर, खादा, पोस्टकार्ड बनाउने काममा खर्च भएको छ, खनालले भने ।कार्यक्रम कार्यान्वयन उपसमितिका केही सदस्यले भने अधिकांश रकम आसेपासेमार्फत खर्च गरेको आरोप संयोजक वैद्यमाथि लगाएका छन् । भ्रमण वर्ष प्रवर्द्धनका लागि टिसर्ट, स्टिकर, ब्रोसर, बुकलेट मोबाइल सकेट होल्डर, खादा, पोस्टकार्ड उत्पादन र डिजाइन गर्ने जिम्मा कसले लिएको छ, कति रकम पर्यो, हामी थाहा पाउँदैनौं, दाहालले भने, उपसमितिमा रहेका सीमित सदस्यको सल्लाहमा मात्रै संयोजक वैद्यले निर्णय गर्दै आउनुभएको छ । संस्कृति, पर्यटन तथा नागरिक उड्डयनमन्त्री भट्टराईले संयोजक वैद्यको कामप्रति सन्तुष्ट हुन नसकेपछि थप तीन जनालाई सचिवालयमा पठाएका छन् । भ्रमण वर्षको समय नजिकै आइसक्यो, त्यसैले यताको काममा थप गति दिन हामीलाई पठाइएको हो, मन्त्री भट्टराईले नियुक्त गरेका एक कर्मचारीले भने । मन्त्रीले पठाएकामा पत्रकार पीताम्बर सिग्देललाई सञ्चार हेर्ने जिम्मेवारी दिइएको छ भने इभेन्ट तथा चीन डेस्क हेर्न विश्वम्भर घिमिरेलाई तोकिएको छ । त्यस्तै पहिलेको एमाले निकट पर्यटन व्यवसायीहरूको संगठनका उपाध्यक्ष बच्चुनारायण श्रेष्ठलाई कार्यान्वयन उपसमितिको प्रमुख कार्यकारी अधिकृतको भूमिकामा रहने गरी सदस्यसचिव बनाएर पठाइएको छ ।भ्रमण वर्ष सचिवालयको अलमलबारे जानकारी लिन संयोजक सुरज वैद्यलाई दर्जनौं पटक फोन गर्दा पनि सम्पर्कमा आएनन् । उनको कार्यक्रम हेर्ने डोमा तामाङलाई सम्पर्क गरेर समय माग्दा उनले एक सातासम्म संयोजक वैद्य व्यस्त रहेको दाबी गरिन् । सर अस्ती बैंककबाट आउनु भएको हो । भोलि पाटाको कार्यक्रममा दिल्ली जाँदै हुनुहुन्छ, उनले कान्तिपुरसँग भनिन्, अहिले कसैलाई पनि समय नदिनू भन्नुभएको छ । एक सातापछि समय मिलाइदिउँला ।पर्यटनमन्त्री भट्टराईले भ्रमण वर्ष नजिकिँदै गएकाले सबैलाई समन्वय गरेर काम गर्न आफूले निर्देशन दिएको बताए । पहिले जेजस्तो भयो, अब सबैलाई मनमुटाव त्यागी आपसमा समन्वय गरेर काम गर्न भनेको छु, उनले भने ।"
३१ देशका राजदूतसँग छलफल,"काठमाडौं (कास) संस्कृति, पर्यटन तथा नागरिक उड्डयनमन्त्री योगेश भट्टराईले बुधबार नेपालस्थित ३१ देशका राजदूत र पाँचवटा वैदेशिक साझेदार संस्थाका प्रमुखहरूलाई भ्रमण वर्ष सफल बनाउनका लागि सहयोग गर्न आग्रह गरेका छन् ।मन्त्रालयद्वारा जारी विज्ञप्तिअनुसार मन्त्री भट्टराईले राजदूत र वैदशिक साझेदार संस्थाका प्रमुखहरूलाई मन्त्रालयमै बोलाएर सहयोगको आग्रह गरेका हुन् । नेपालस्थित राजदूतहरू महत्त्वपूर्ण भएको जनाउँदै भट्टराईले भ्रमण वर्षका बारेमा विश्वभरि सूचना तथा सन्देश प्रवाहका लागि अनुरोध गरेका थिए । सम्बन्धित देशका पर्यटन मन्त्रीहरूलाई भ्रमण वर्षको उद्घाटन समारोहमा उपस्थितिका लागि निमन्त्रणा पठाइसकिएको समेत उनले जानकारी गराए ।राजदूतहरूले नेपाल भ्रमण वर्ष सफल पार्न आफूहरूले सहयोग गर्ने प्रतिबद्धता जनाएका थिए । चिनियाँ राजदूत होउ यान्छीले नेपाल भ्रमण गर्ने पर्यटकमा चीन दोस्रो रहेको उल्लेख गर्दै भ्रमण वर्ष सफल बनाउन साथ र सहयोगको प्रतिबद्धता जनाएकी थिइन् । उनले नेपालका अन्तर्राष्ट्रिय विमानस्थलहरू चिनियाँ कम्पनीले बनाइरहेको उल्लेख गर्दै समयमै निर्माण सम्पन्न गर्ने बताएकी थिइन् । नेपालका लागि अमेरिकी राजदूत र्यान्डी डब्लू बेरीले नेपाल भ्रमण वर्षसँग सम्बन्धित प्रचार सामग्री उपलब्ध गराए आफ्नो देशमा पठाएर भ्रमण वर्ष सफल बनाउन सहयोग गर्ने प्रतिबद्धता व्यक्त गरेका थिए ।अस्ट्रेलियाका राजदूत पिटर ग्रेम बड, जर्मनीका राजदूत रोलान्ड साफर, जापानका राजदूत मासाभिची साइगो, संयुक्त राष्ट्रसंघका आवासीय संयोजक भ्यालरी जुलिया, युरोपियन युनियनका प्रमुख भेरोनिका काडीलगायतले पनि भ्रमण वर्ष सफल बनाउन सहयोग गर्ने प्रतिबद्धता जनाएका थिए ।मन्त्री भट्टराईले भूकम्पबाट भत्किएका ८ सय ९१ सम्पदामध्ये ३ सय ८७ को पुनर्निर्माण सम्पन्न भइसकेको र बाँकी निर्माणक्रममा रहेको जानकारी गराए । उनले अहिले पर्यटनबाट नेपालको कुल गार्हस्थ उत्पादनमा ३ प्रतिशत योगदान रहेको र १५ औं पञ्चवर्षीय योजना सम्पन्न हुँदासम्म १० प्रतिशत पुर्याउने लक्ष्य रहेको बताए । नेपालमा पर्यटकले हाल प्रतिदिन ४४ अमेरिकी डलर खर्च गरिरहेको उल्लेख गर्दै उनले अब ८० डलर पुर्याउने र वार्षिक ३५ लाख पर्यटक नेपालमा भित्र्याउने लक्ष्य राखिएको जानकारी दिए । उनले आगामी २०२० मा गौतम बुद्ध अन्तर्राष्ट्रिय विमानस्थल र २०२१ मा पोखरा अन्तराष्ट्रिय विमानस्थल सञ्चालनमा ल्याउने बताए । त्यस्तै निजगढ अन्तर्राष्ट्रिय विमानस्थलको पनि प्रारिम्भक काम सकिएको र लगानी जुटाउने मोडलको विषयमा लगानी बोर्डले काम गरिरहेको उनले बताए । गौतम बुद्ध अन्तर्राष्ट्रिय विमानस्थलमा उडान भर्ने विमान कम्पनीहरूलाई आकर्षक प्याकेज सरकारले छिट्टै घोषणा गर्ने जानकारी दिए ।मन्त्री भट्टराईले नेपालमा ५३ वटा आन्तरिक विमानस्थल रहेको जानकारी दिँदै आगामी १० वर्षभित्र सबै आन्तरिक विमानस्थललाई अन्तर्राष्ट्रिय मापदण्डअनुसारको बनाउने योजना सुनाएका थिए । कार्यक्रममा मन्त्रालयका सचिव केदारबहादुर अधिकारी, भ्रमण वर्ष २०२० का संयोजक सुरज वैद्यलगायतले पर्यटनको सम्भाव्यता र भ्रमण वर्षको तयारीबारे जानकारी गराएका थिए ।"
चुनावी समीक्षा पठाउन नेकपाको निर्देशन,"(काठमाडौं)  नेकपाले यही मंसिर १४ गते सकिएको उपनिर्वाचनको समीक्षा प्रतिवेदन चार दिनभित्र पठाउन सम्बद्ध पार्टी कमिटीहरूलाई परिपत्र जारी गरेको छ । महासचिव विष्णु पौडेलले उपनिर्वाचन भएका प्रदेशका इन्चार्ज, सहइन्चार्ज, अध्यक्ष र सचिवहरूलाई बुधबार पठाएको परिपत्रमा मंसिर २२ गतेभित्र प्रतिवेदन केन्द्रीय कार्यालयमा पठाउन निर्देशन दिइएको छ ।निर्देशनमा उम्मेदवार चयन र निर्णयको प्रभाव, निर्वाचनमा निर्माण भएका संरचना र पार्टीपंक्ति परिचालनको अवस्था, चुनावमा राज्यका सम्बद्ध निकायहरूको भूमिकालगायत विषयमा गहन समीक्षा गर्न भनिएको छ । यस्तै प्रतिस्पर्धीहरूको भूमिका र अवस्था, आर्थिक स्रोत व्यवस्थापन, आफूले गरेको र आफ्नो पार्टीविरुद्ध भएको चुनावी तालमेलको अवस्था र त्यसको प्रभावबारे पनि विस्तृतमा पठाउन निर्देशन दिइएको छ । सचिवालयको बुधबार बसेको बैठकको निर्णयानुसार महासचिव पौडेलले परिपत्र पठाएका हुन् । बैठकले आउँदो २३ गते बस्ने सचिवालय बैठकबाट उपनिर्वाचनबारे औपचारिक समीक्षा गर्ने निर्णय गर्दै त्यसअघि नै प्रतिनिधिसभा, प्रदेशसभा र स्थानीय तहका पार्टी नेतृत्वलाई चुनावी मूल्यांकन पठाउने प्रवक्ता नारायणकाजी श्रेष्ठले जानकारी दिए । ५२ स्थानका लागि भएको उपनिर्वाचनमा नेकपा १९ ठाउँमा पुरानै अवस्थामा छ । ०७४ को चुनावमा जितेकामध्ये ९ ठाउँमा हारेको र हारेका ११ ठाउँमा जित निकालेको छ । २३ गते बस्ने बैठकमा पार्टीको संगठनात्मक एकीकरणको बाँकी काम सक्ने, समग्र कार्ययोजना तयार पार्ने तथा स्थायी र केन्द्रीय कमिटीको बैठक बोलाउनेबारे पनि छलफल हुने प्रवक्ता श्रेष्ठले जानकारी दिए । दाहालले कार्यकारी अध्यक्षको भूमिका पाएपछि बुधबार पहिलो पटक पार्टी सचिवालय बैठक गरेका हुन् । प्रधानमन्त्रीले भारतसँग कुरा गर्नुस् भन्नुभएको छ ः नेपालबैठकमा सचिवालय सदस्य माधवकुमार नेपालले आफूलाई प्रधानमन्त्रीले भारतीय पक्षबाट भएको सीमा अतिक्रमणबारे छलफल गर्न भारत जान आग्रह गरेको जानकारी गराएका थिए । विवादित सीमा क्षेत्रका बारेमा भारतीय पक्षसँग छलफल गर्न तपाईं जानुस् भन्ने प्रधानमन्त्रीज्यूको आग्रह थियो, नेपालले बैठकमा गरेको ब्रिफिङबारे एक सचिवालय सदस्यले भने, प्रधानमन्त्रीसँग कात्तिक अन्तिमतिर भएको भेटमा यो विषय उठे पनि पछि थप छलफल हुन पाएन । बैठकमा नेता नेपालले त्यतिखेर आफूले प्रधानमन्त्रीलाई राष्ट्रिय हितका लागि आफू जस्तोसुकै काम गर्न पनि तयार रहेको जवाफ दिएको बताएका थिए । त्यसलगत्तै म टर्की गएँ, फर्किंदा प्रधानमन्त्री बिरामी हुनुहुन्थ्यो, नेपालको भनाइ उद्धृत गर्दै स्रोतले भन्यो, अरू कुरा अघि बढ्न पाएकै छैन । भारतले अतिक्रमण गरेको नेपाली भूमि र समस्या समाधानका उपायबारे गत कात्तिक अन्तिम साता सर्वदलीय बैठक भएलगत्तै प्रधानमन्त्री ओली र नेता नेपालबीच दुई पटक लामो छलफल भएको थियो । त्यही छलफलका क्रममा प्रधानमन्त्री ओलीले नेपाललाई भारत जान प्रस्ताव गरेका थिए ।प्रधानमन्त्रीलाई स्वास्थ्यलाभको कामना नेकपा सचिवालय बैठकले उपचाररत प्रधानमन्त्री एवं नेकपा अध्यक्ष केपी शर्मा ओलीको स्वास्थ्यलाभको प्रस्ताव पारित गरेको प्रवक्ता श्रेष्ठले जानकारी दिए । अध्यक्ष दाहालले बैठकमा प्रधानमन्त्रीज्यूको स्वास्थ्य अवस्थाबारे जानकारी गराउनुभयो, उनले भने, हामीले उहाँको स्वास्थ्यमा भएको सुधारप्रति प्रसन्नता व्यक्त गर्दै शीघ्र स्वास्थ्यलाभको कामना गर्ने प्रस्ताव पारित गरेका छौं ।यसअघि भदौ ९ गते दाहालकै अध्यक्षतामा बसेको सचिवालय बैठकले त्यतिखेर उपचारका लागि सिंगापुरमा रहेका प्रधानमन्त्री ओलीको स्वास्थ्यलाभको कामना गरेको थियो ।"
प्रधानमन्त्री एकदुई दिनमै डिस्चार्ज,"(काठमाडौं)  उपचारमा संलग्न चिकित्सकहरूले प्रधानमन्त्री केपी शर्मा ओलीलाई एकदुई दिनमै अस्पतालबाट डिस्चार्ज गरिने जनाएका छन् । प्रधानमन्त्रीको स्वास्थ्यमा राम्रो सुधार आइरहेको र यस्तै सुधार जारी रहे डिस्चार्ज गर्न सकिने उनीहरूले जनाएका हुन् । सुधारको स्थिति यस्तै कायम रहे र एक्कासि कुनै जटिलता नथपिए, प्रधानमन्त्रीलाई छिट्टै डिस्चार्ज गरिनेछ, उपचारमा संलग्न एक चिकित्सकले बुधबार कान्तिपुरसँग भने । प्रधानमन्त्री ओलीलाई ९ दिनअघि एपेन्डिसाइटिस सहित पेरिटोनाइटिस (पेटको संक्रमण) समेत भएपछि मनमोहन कार्डियोथोरासिक भास्कुलर तथा ट्रान्सप्लान्ट सेन्टरमा भर्ना गरी आकस्मिक शल्यक्रिया गरिएको थियो । शल्यक्रियापछि उनलाई आईसीयूमा राखिएको छ । उनलाई शनिबार र आइतबार दुईपटक डायलसिस गरिएको थियो । प्रधानमन्त्रीलाई डिस्चार्ज गर्नुअघि डायलसिस गरिने जानकारी ती चिकित्सकले दिए । अब प्रधानमन्त्रीलाई घरमै आराम गर्दा पनि त्यति अप्ठ्यारो हुनेछैन, ती चिकित्सकले भने । उनका अनुसार प्रधानमन्त्री ओलीको शल्यक्रिया गरिएको ठाउँमा भएको घाउ निको हुने क्रममा छ । आईसीयूमा प्रधानमन्त्रीले राम्ररी कुराकानी गर्नुका साथै नरम (गिलो) आहारसमेत सेवन गरिरहेका छन् । उनले लिने नरम आहार बिस्तारै सामान्य आहारजस्तै भइरहेको छ । प्रधानमन्त्रीको शल्यक्रिया गरेका डा रमेशसिंह भण्डारीले शुक्रबार पत्रकार सम्मेलनमा ओलीले अब करिब १० दिन जतिमा कसैको सहयोगमा कुरा गर्ने, अन्तर्वार्ता दिने आदि गर्न सक्ने बताएका थिए । सन् २००७ मा दिल्लीस्थित इन्द्रप्रस्थ अपोलो अस्पतालमा ६७ वर्षीय प्रधानमन्त्री ओलीको मिर्गौला प्रत्यारोपण गरिएको थियो । हाल उनको दोस्रोपटक मिर्गौला प्रत्यारोपणका लागि तयारी गरिँदै छ ।"
खाडी र मलेसियामा श्रमसहचारी रिक्त हुँदै,"काठमाडौं (कास) खाडी तथा मलेसियामा नेपाली कामदारको श्रम मामिलामा सहजीकरण गर्ने श्रमसहचारीहरूको सेवा अवधि पुस पहिलो साता सकिँदै छ । श्रम, रोजगार तथा सामाजिक सुरक्षा मन्त्रालयले ती श्रम सहचारीलाई यथावत् राख्ने वा फर्काउने विषयमा निर्णय लिइसकेको छैन ।कतार, साउदी अरब, कुवेत, यूएई, दक्षिण कोरिया, मलेसिया, ओमन र बहराइनमा कार्यरत श्रमसहचारीको सेवा अवधि सकिन लागेको हो । सम्बद्ध मुलुकका राजदूतहरूले श्रम सहचारीको पदलाई लामो समयसम्म रिक्त राख्न नहुने बताएका छन् । ती देशमा कार्यरत श्रमसहचारीले पनि आफूलाई स्पष्ट निर्देशन दिन मन्त्रालयसँग आग्रह गरेका छन् । हामीलाई नै निरन्तरता दिने हो भिसा नवीकरण गर्ने प्रक्रिया अगाडि बढाइनुपर्छ, एक श्रम सहचारीले भने, स्पष्ट जवाफ नदिँदा अन्योलमा परेका छौं । कतार, साउदी अरब, यूएई र मलेसियामा उपसचिव र शाखा अधिकृतसरहका श्रम काउन्सिलर र श्रम सहचारी छन् । साउदी अरब र यूएईको श्रम काउन्सिलरको दुई वर्षअघि नै सेवा अवधि सकिएको थियो । श्रम मन्त्रालयले अर्को कर्मचारी नपठाएसम्म नफर्कनका लागि उनीहरूलाई पत्राचार गरेको थियो । एकै पटक सबै देशमा खाली हुने समय नजिक आइपुग्दासम्म पनि मन्त्रालय निर्णयमा पुगेको छैन । उहाँहरूलाई अर्को व्यवस्था नभएसम्म निरन्तरता दिने वा नदिने विषयमा छलफल भइरहेको छ, श्रम मन्त्रालयका प्रवक्ता नारायणप्रसाद रेग्मीले भने, मन्त्रालयले नियुक्तिका लागि बनाएको नयाँ मापदण्ड स्वीकृत हुने चरणमा छ ।नयाँ श्रम सहचारी नियुक्त गरेर गन्तव्य देशमा पठाउन कम्तीमा चारपाँच महिना लाग्छ ।"
"शिक्षक, जसलाई हाजिर गर्न दिइएन","(चितवन)  स्थायी शिक्षकका लागि लिखितमा नाम निकाल्दा नै निकै खुसी थिए, दुर्गा बोमजन । त्यही उत्साहले उनी अन्तर्वार्तामा समेत सफल बने । सोचेका थिए, आफ्नो सपना पूरा भयो । प्रक्रियाअनुसार मंसिर १ गते शिक्षा सेवा अयोगबाट आधारभूत तहको नियुक्तिपत्र पनि बुझे । जब हाजिर गर्न तोकिएको विद्यालय पुगे, उनको सबै खुसी निराशामा बदलियो । मलिन अनुहार बोकेर घर फर्किए । पत्र बुझेको १८ दिन हुँदा पनि उनले चितवन माविमा पढाउन पाउनु त परको कुरा, हाजिरसमेत गर्न पाएका छैनन् । पोलियोका कारण बोमजनका दुवै खुट्टा चल्दैनन् । उनी ह्वीलचियर प्रयोगकर्ता हुन् । विद्यालयले उनको शारीरिक अवस्था देखाएर हाजिर गराउन अनाकानी गर्दै आएको छ ।नियुक्तिपत्र बोकेर विद्यालय गएको थिएँ, ३१ वर्षीय उनले भने, प्रधानाध्यापकले सुरुमै ओहो, तपाईं यहाँ कसरी पढाउन आउन सक्नुहोला र, वर्षामा त स्कुल पूरै डुबान हुन्छ भन्नुभयो । त्यसयता उनी दिनहुँ एक घन्टाका लागि भए पनि चितवन मावि जान्छन् तर हाजिर गर्न पाएका छैनन् । ६ दिनअघि मात्रै नगर शिक्षा शाखामा गएर उनले गुनासो राखे । नगर शिक्षा अधिकारीले आइतबारबाट हाजिर हुन पाउने कुरा गरेका थिए । तर, विद्यालय प्रशासन बोमजोनलाई हाजिर नगराउने पक्षमा देखिन्छ । बुधबार पनि उनी नगर शिक्षा कार्यालय पुगेका थिए । उस्तै आश्वासन पाए, र खिन्न हुँदै फर्किए । नाम निस्किएपछि दरबन्दी खाली भएका चार विद्यालयमध्ये उनले पहिलो नम्बरमा चितवन मावि रोजेका थिए । उनी बस्ने ठाउँबाट विद्यालय नजिक पर्थ्यो । त्यसपछि भरतपुरकै बालकुमारी मावि, नयाँ किरण मावि र सिद्धि जनकल्याण मावि रोजे । नियुक्ति तय भयो चितवन माविमै । तर उनले सोचेजस्तो भएन । विद्यालयमा भवनहरू पुराना छन् । तीन तलामाथि अफिस छ । सर हाजिर गर्न कसरी जानुहुन्छ ? विद्यालयका प्रधानाध्यापक मुक्ति लामिछानेले भने । बोमजनको पढाउने क्षमतामा शंका गरेर नभई विद्यालयको पूर्वाधार अपांगताअनुकूल नभएका कारण हाजिर गराउनेनगराउने विषयमा छलफल चलिरहेको उनी बताउँछन् । भरतपुर महानगरपालिकाको शैक्षिक प्रशासन महाशाखाका प्रमुख सीताराम कोइरालाले भने नियुक्तिपत्र बुझिसकेका शिक्षकलाई विद्यालयले हाजिर गराउनैपर्ने बताए । उहाँलाई हामीले हाजिर गराउन भनेका छौं । हाजिर गराउनैपर्छ, उनले भने, यो विषय चाँडै नै व्यवस्थापन हुन्छ ।बोमजम भने विद्यालय भवनमा सामान्य सुधारमात्रै गरे आफूलाई कक्षाकोठासम्म जान गाह्रो नहुने बताउँछन् । ह्वीलचियरमा बस्यो भन्दैमा स्वीकार गर्न गाह्रो मानेका छन्, उनले भने, मैले दुःख गरेरै पढेको हुँ । राम्रै नम्बर ल्याएर परीक्षा पास गरेको छु । पढाउन सक्षम छु । नौ वर्षको हुँदा उनलाई पोलियोले दुःख दियो । पर्साबाट बुवाआमा भरतपुर आएपछि कक्षा पाँचदेखिको पढाइ नारायणी माविमा सुरु भयो । बीएड दोस्रो वर्ष पढ्दै गर्दा ०७१ सालमा बुवाको निधन भयो । त्यसपछि उनी पढाइ छाड्न बाध्य भए ।"
चुहावट नियन्त्रण प्राथमिकतामा,मकवानपुर (कास) नेपाल विद्युत् प्राधिकरणले प्रदेश ३ को डिभिजन कार्यालयअन्तर्गतका वितरण प्रमुखहरूसँग कार्यसम्पादन सम्झौता गरेको छ । बुधबार प्राधिकरणका कार्यकारी निर्देशक कुलमान घिसिङले प्रदेश डिभिजन कार्यालय प्रमुख र मातहतका ६ वितरण प्रमुखसँग कार्यसम्पादन सम्झौता गरेका हुन् । कार्यकारी निर्देशक घिसिङ र प्रदेश ३ डिभिजन कार्यालय प्रमुख केदारराज सिलवालले बुधबार कार्यसम्पादन सम्झौतामा हस्ताक्षर गरे । ६ वटा वितरण प्रमुखसँग भने प्राधिकरणका वितरण तथा ग्राहक सेवा निर्देशनालयका उपकार्यकारी निर्देशक हरराज न्यौपानेले सम्झौता गराएका थिए । सम्झौताअनुसार प्रदेश ३ मा चालू आर्थिक वर्षको कात्तिकसम्मको ७४८ प्रतिशत विद्युत् चुहावटलाई ५७५ प्रतिशतमा झार्ने लक्ष्य दिइएको छ । प्रदेश ३ डिभिजन कार्यालयअन्तर्गत सबैभन्दा बढी चुहावट देखिएको चितवनको टाँडी वितरण केन्द्रलाई ४ प्रतिशत चुहावट नियन्त्रण गर्ने लक्ष्य दिइएको छ । टाँडी वितरण केन्द्रको १५९३ प्रतिशतको चुहावटलाई १२५ प्रतिशतमा झार्ने योजना छ । डिभिजन कार्यालयअन्तर्गत सबैभन्दा कम विद्युत् चुहावट मकवानपुरको हेटौंडा वितरण केन्द्रको छ । केन्द्रको १७८ प्रतिशत चुहावटलाई १७० प्रतिशतमा झार्ने लक्ष्य दिइएको छ ।
बजार अनुगमन,"नुवाकोट (कास) नुवाकोट बजारमा अखाद्य वस्तुको बिक्री रोक्न जिल्ला अनुगमन समितिले अनुगमन गरेको छ । विदुर नगरपालिका १ को ढुंगे र त्रिशूली बजार क्षेत्रका होटल, तरकारी पसल, मासु पसल, होलसेल पसलहरूको अनुगमन गरिएको हो । घरेलु तथा साना उद्योग विकास समिति कार्यालय प्रमुख यादवनाथ आचार्यले अनुगमनपछि व्यवसायीलाई सचेत गराएको बताए । जिल्ला प्रशासन कार्यालयका प्रशासकीय अधिकृत जनक रेग्मीले उपभोक्ताको स्वास्थ्यलाई ध्यान दिई अनुगमन गरिएको बताए । अधिकांश पसलले वस्तुको मूल्यसूची राखेका थिएनन् । व्यवसायको नामसहित बोर्डसमेत नराखी वस्तुहरूको बिक्री भएको पाइएको थियो । अनुगमनक्रममा मिति गुज्रिएका चाउचाउ, फ्रुटी, मुराई, बिस्कुटहरू जफत गरिएको थियो ।"
वीरमा सय बेडको भवन प्रयोगविहीन,"(काठमाडौं)  सेतो रङको उज्यालो भवन । कुरुवाका लागि कुर्सीसहितको फराकिलो ठाउँ । अपागंअनुकूल शौचालय । अत्याधुनिक लिफ्ट । सेन्सरबाटै खुल्ने पानीका धारा । संक्रमण आफै नियन्त्रण हुने भित्ताका रङ । सेमिनार र गोष्ठी चलाउनु परे ठूला चिटिक्क हल । डाक्टर र नर्स बस्ने कक्ष उस्तै व्यवस्थित । बिजुलीका लागि अत्याधुनिक ब्याकअप जेनेरेटर । झट्ट हेर्दा विकसित मुलुकको अत्याधुनिक अस्पतालझैं लाग्छ । तर, यत्तिको सुविधासम्पन्न वीर अस्पतालको नयाँ भवन सुनसान छ । उपचारका लागि तयार पारिएका उपकरण प्रयोगविहीन छन् । जापान सरकारको सहयोगमा निर्माण गरेर गत जेठमा हस्तान्तरण र उद्घाटन गरिएको भवन सञ्चालनमा आउन सकेको छैन । ०७२ सालको भूकम्पका कारण क्षति पुगेका दुई भवनलाई हटाएर अत्याधुनिक भवन बनाइएको थियो । वीरमा आउने बिरामी शय्या नपाएर निजी अस्पताल धाइरहेका छन्, तर नयाँ भवन प्रयोगमा ल्याइएको छैन । तीनतले भवनमा मुटु, मिर्गौला र ग्यास्ट्रो विभाग राख्ने योजना बनाइएको थियो । विभागको बोर्डसमेत जडान गरिएको छ । विशेषज्ञ सेवा दिन बेड र उपकरणसमेत राखिएका छन् । वीर अस्पताल र जाइकाबीच भएको सम्झौतामा जाइकाले भवन निर्माण गर्ने र वीरले जनशक्ति, उपकरण व्यवस्थापन गर्ने उल्लेख छ । डाक्टर र अन्य जनशक्ति पर्याप्त छन् । नर्सिङ जनशक्ति ल्याउन सकिएको छैन, अस्पतालका निर्देशक डा केदारप्रसाद सेन्चुरीले भने । भवन उद्घाटन भए पनि भित्रका मुख्य विभाग सञ्चालनका लागि आन्तरिक हस्तान्तरण हुन बाँकी रहेको उनले बताए । नयाँ भवनका लागि आवश्यक केही उपकरण अपुग छन्, उनले भने, ९४ बेडको यो भवन सञ्चालनमा आउन सके बिरामीले पाउने सास्ती कम हुने थियो ।मुटुरोग उपचारका लागि अत्यावश्यक उपकरण क्याथल्याब महँगो भएकाले अस्पतालको वार्षिक बजेटबाट खरिद गर्न नसकिने उनी बताउँछन् । आईसीयू कक्षका लागि भेन्टिलेटर छैन । बेडसाइड मनिटर, इन्डोस्कोपी र भिडियो एक्सरे पनि छैन, उनले भने । जाइकाले भवन निर्माणसँगै मिर्गौला डायलसिसका लागि आठवटा हेमोडायलसिस लगायतका उपकरण पनि दिएको छ । नयाँ भवनमा मिर्गौला फेल भएका बिरामीले डाइलसिस सेवा भने पाइरहेका छन् । बेड नभएकै कारण बिरामीलाई नयाँ भवनमा डायलसिस गराइन्छ र भर्ना गर्नुपरे पुरानो भवन लगिन्छ । यसबाहेक जाइकाले ग्यास्ट्रो विभागका लागि पनि केही उपकरण दिएको छ । पर्याप्त उपकरण अभावमा यो विभाग पनि प्रयोगविहीन छ ।यो भवनबाट सेवा सञ्चालनकै लागि एक सय नर्स आवश्यक रहेको डा सेन्चुरी बताउँछन् । वीर अस्पतालमा अहिले ३७ नर्सको दरबन्दी खाली छ । दरबन्दीमा भएका नर्स पनि कोही अध्ययनका लागि विदेशमा छन् । कोही सुत्केरी बिदामा बसेका छन्, उनले भने । अस्पताल चलाउन चाहिने सफाइ कर्मचारी, कार्यालय सहयोगी र प्राविधक पनि नभएकाले नयाँ भवन चलाउन नसकिएको उनको भनाइ छ । वीरको नयाँ भवनमा आवश्यक जनशक्ति र उपकरण उपलब्ध गराइने स्वास्थ्य मन्त्रालयका प्रवक्ता महेन्द्र श्रेष्ठले बताए । नर्सिङ जनशक्तिको दरबन्दी नभए करारमा भए पनि लिएर सेवा सुरु गर्न भनेका छौं । उपरकण खरिदका लागि भने बजेट विनियोजन हुँदै छ, उनले भने ।"
प्रधानमन्त्रीको निर्देशन वाग्मती ब्युटिफिकेसनको काम थाल्नू,"(काठमाडौं)  प्रधानमन्त्री केपी शर्मा ओलीले नौ महिनादेखि ठप्प रहेको वाग्मती ब्युटिफिकेसनको काम पुनः सुरु गर्न सहरी विकासमन्त्री मोहमम्मद इस्तियाक राईलाई निर्देशन दिएका छन् । काम ठप्पबारे प्रधानमन्त्रीज्यूले निर्देशन दिनुभएको छ, अब जसरी भए पनि काम सुरु गर्ने पक्षमा छु, मन्त्री राईले भने, सरोकारवाला निकायसँग छलफल भइसकेको छ ।केही दिनअघि अधिकारसम्पन्न वाग्मती एकीकृत विकास समिति प्रतिनिधि र अन्य सरोकारवाला निकायसँग छलफल गरेर कामलाई अघि बढाउने विषयमा निर्णय गरिएको उनको भनाइ छ । मुआब्जा नदिएसम्म काम अघि बढ्न नदिने भन्दै स्थानीयले विरोध जनाएपछि लामो समयदेखि ब्युटिफिकेसनको काम ठप्प छ । करिब २७ महिनाभित्र काम सम्पन्न हुनेगरी कालिका कन्स्ट्रक्सन कम्पनीले ठेक्का लिए पनि स्थानीयले मुआब्जा विवाद झिकेपछि काम रोकिएको हो । आगामी पुस अन्तिममा ठेक्काको म्याद सकिँदै छ । काम सुरु गर्न सहयोग माग्दै मन्त्रालयले स्थानीय जनप्रतिनिधि, त्यस क्षेत्रका सांसद लगायतलाई पत्राचार गरिसकेको छ । सार्वजनिक सूचनासमेत जारी गरिसकेको अधिकारसम्पन्न वाग्मती एकीकृत विकास समितिका आयोजना प्रमुख लीला ढकालले बताए । एक महिनाभित्र काम नभए ठेक्का सम्झौताको म्याद सकिने भएकाले जतिसक्दो छिटो काम थाल्ने उनको भनाइ छ ।ब्युटिफिकेसनलगायत काममा एसियाली विकास बैंक (एडीबी) ले १३ अर्ब रुपैयाँभन्दा बढी आर्थिक सहयोग गरेको छ । पहिलो चरणको गोकर्ण सिनामंगल क्षेत्रको ब्युटीफिकेसन नभए दोस्रो चरणको कामका लागि सहयोग नगर्ने एडीबीले चेतावनी दिइसकेको छ । यसअघि सहरी विकास मन्त्रालयका तत्कालीन सचिव रमेशप्रसाद सिंह र काठमाडौं ३ का सांसद कृष्ण राई, स्थानीय जनप्रतिनिधिबीच पाँच महिनाअघि मुआब्जा विवाद मन्त्रिपरिषद्बाट टुंग्याउने सहमति भएको थियो । अधिकारसम्पन्न वाग्मती एकीकृत विकास समितिका अध्यक्ष नरेन्द्र बस्नेतले लामो समयदेखि काम ठप्प भएको जानकारी दिँदै मन्त्रालयले गांँठो नफुकाएसम्म समाधान हुन्छ भन्न नसकिने बताए । स्थानीय मुआब्जा संघर्ष समितिका अध्यक्ष निरन्जन पुडासैनीले मुआब्जा नपाएसम्म संघर्ष जारी राख्ने बताए । व्यक्तिको जग्गामा बगैंचा बनाउने कदापि हुदैन, उनले भने, माग पूरा नभएसम्म हामी काम हुन्न दिनौं ।"
बालुवाखानीको असर विद्युत् उत्पादनमा,"(ललितपुर)  खानी सञ्चालकले बालुवा वासिङ गरेको धमिलो पानी सिधै खोलामा मिसाउँदा भट्टेडाँडास्थित खानीखोला जलविद्युत् आयोजनामा प्रत्यक्ष असर परेको छ । आयोजनामा भट्टेडाँडा, इकुडोल र शंखुका अतिप्रभावित एक हजार ४९ र प्रभावितमा एक हजार ४ सय ७३ जनाको सेयर छ । स्थानीय बासिन्दाको मात्रै आयोजनामा साढे चार करोड रुपैयाँ लगानी छ । बालुवा वासिङ गरेको पानी खोलामा मिसाउँदा माटोका कारण पानी कम भई विद्युत् उत्पादनमा असर पर्ने आयोजनाले जनाएको छ । आयोजनाका सहायक साइट इन्चार्ज भीमसेन आर्चायले यसबारेमा जिल्ला प्रशासन कार्यालय, वाग्मती गाउँपालिका र प्रहरीलाई पटकपटक लिखितमौखिक जानकारी गराइसकेको बताए । तैपनि समस्या समाधान गर्न कसैले चासो दिएन, उनले भने, स्थानीयले सेयरसमेत फिर्ता गर्न थालेका छन् । भट्टेडाँडामा टुंगुनठोस्ने खोलाबाट ४३६ मेगावाट र खानीखोला आयोजनाबाट बर्खामा २ मेगावाट विद्युत उत्पादन हुन्छ । वाग्मती गाउँपालिकामा मापदण्डविपरीतका बालुवाखानी थुप्रो छन् । आयोजनमा एक अर्ब २० करोड रुपैयाँ लगानी छ । ललितपुरका प्रमुख जिल्ला अधिकारी भागीरथ पाण्डेयले मापदण्डविपरीतका खानी बन्द गर्न निर्देशन दिइसकेको बताए । यसबारेमा गाउँपालिकाकालाई भनिसकेको छौं, उनले भने, वासिङको पानी त्यसरी खोलामा मिसाउन पाइँदैन ।वाग्मती गाउँपालिकाकी उपाध्यक्ष रञ्जना तिमिल्सेना घिमिरेले भने बालुवाखानी आईईई र ईआईए रिपोर्टअनुसार सञ्चालनमा आएकाले बन्द गर भन्न नसकिने बताइन् । बालुवा वासिङ गरेको पानी सिधै खोलामा नमिसाईकन कुलो खनेर हाइड्रोपावरमा लगाइदिन भनेका छौं, उनले भनिन्, निर्देशनअनुसार काम गरेको भन्ने खबर छ । हेर्न जान पाइएको छैन ।अझै जोडिएन प्रसारण लाइनमाल्टामातातीर्थ ३३ केभी प्रसारण लाइन तोकिएको समयमा नबन्दा दुई विद्युत आयोजनाबाट उत्पादित ६३६ मध्ये ३८६ मेगावाट बिजुली खेर गइरहेको छ । आयोजनाका सहायक साइट इन्चार्ज आचार्यले ठेकेदार कम्पनीले प्रसारण लाइन नबनाउँदा आधाभन्दा बढी बिजुली खेर गइरहेको बताए । विद्युत खेर जाँदा आयोजनालाई मासिक एक करोडभन्दा बढी रकम घाटा भइरहेको छ, उनले भने, अहिले उत्पादित बिजुलीमध्ये १५ मेगावाट लखनखेल वितरण केन्द्र र १ मेगावाट फर्मिङ फिडर लाइनमा जडान गरी २ं५ मेगावाट मात्र वितरण भइसकेको छ । माल्टामातातीर्थ सबस्टेसनसम्मको प्रसारण लाइन बनाउन त्रिपुरेश्वरजयदुर्गे जेभी (संयुक्त) ले १८ महिनामा निर्माण सम्पन्न गर्ने गरी ०७१ भदौ ९ मा १८ करोड ९१ लाख ८२ हजार रुपैयाँमा ठेक्का पाएका थियो । आयोजनाले ३३ केभी प्रसारण लाइनमा विद्युत् पठाउन पावर हाउसदेखि माल्टा सबस्टेशन डेलिभरी केन्द्रसम्म काम गरिसकेको छ । ०६९ साउनमा प्राधिकरणसँग भएको विद्युत खरिदबिक्री सम्झौतामा आयोजना सम्पन्न हुनुअगावै प्रसारण लाइन बनिसक्नुपर्ने उल्लेख छ । ढिलाइका कारण उत्पादित बिजुली केन्द्रीय प्रसारण लाइनमा जोड्न नसक्दा बैंकको ऋण र ब्याज तिर्न तथा कर्मचारीलाई तलब खुवाउन समस्या भएको आयोजनाको भनाइ छ ।"
मुख्य सडकमा ४ घन्टा सवारी निषेध,"काठमाडौं (कास) ट्राफिक प्रहरीले कलंकीकोटेश्वरजगातीसम्मको मुख्य लेनमा शुक्रबार र शनिबार चार घन्टा सवारीसाधन सञ्चालनमा रोक लगाउने भएको छ । १३औं दक्षिण एसियाली खेलकुदमा दुई दिन उक्त सडक खण्डमा साइक्लिङ हुँदै छ । त्यसकै लागि मुख्य लेनमा सवारी चलाउन रोक लगाइएको महानगरीय ट्राफिक प्रहरी महाशाखाका प्रमुख एसएसपी भीम ढकालले बताए । मुख्य लेनको दायाँबायाँको सर्भिस लेनमा भने सवारी चलाउन सकिनेछ । ढकालका अनुसार बिहान ११ देखि ४ बजेसम्म उक्त सडकखण्डको मुख्य लेनमा सवारी चलाउन पाइनेछैन । कोटेश्वरबाट जगातीतर्फ जाने सम्पूर्ण सवारीसाधन जडीबुटी चोकबाट पेप्सीकोला हुँदै पुरानो ठिमी, ब्यासी, कमलविनायक, च्याम्हासिंह हुँदै जानुपर्ने ट्राफिक प्रहरीले सूचित गरेको छ ।"
विपद्बाट जोगिन सिकाइ केन्द्र,"ललितपुर (कास) प्राकृतिक प्रकोपको पूर्वतयारी र क्षतिबाट जोगिने उपाय सिकाउन ललितपुरको चाकुपाटमा सिकाइ केन्द्र खोलिएको छ । एसिया प्रशान्त क्षेत्रका सहर र सरोकारवाला निकायको सञ्जाल सिटी नेट, जाइका, प्लस आर्ट र तोसिबा फाउन्डेसनको सहयोगमा केन्द्र सञ्चालनमा आएको हो । मित्र डिजास्टर रिस्क रिडक्सन नामक केन्द्रमा प्रकोपको पूर्वतयारी, क्षतिबाट जोगिने उपायबारे जानकारी गराइने ललितपुर महानगरपालिकाका मेयर चिरिबाबु महर्जनले बताए । नेपालमा हालसम्म भएका मुख्य प्रकोपको इतिहास, तिनले पुर्याएको क्षतिको विवरणसमेत केन्द्रले उपलब्ध गराउनेछ । प्रकोपका बेला घाइते भएकाको तत्काल उपचार गर्ने सिपबारे ज्ञान दिइनेछ । नेपालका लागि जापानका राजदूत मासामिची साइगो, महानगर प्रमुख महर्जन र उपप्रमुख गीता सत्यालले केन्द्रको उद्घाटन गरेका छन् । केन्द्र साताको सोमबार, मंगलबार, बिहीबार र शुक्रबार खुल्ने व्यवस्थापक दीपक मरहठ्ठाले बताए । विद्यार्थीलाई खेल सामग्री तथा प्रदर्शनीद्वारा विपद् जोखिम न्यूनीकरणबारे सिकाइनेछ, उनले भने, शिक्षक र स्थानीयलाई समुदायमा उपलब्ध सामानबाट जोखिमबाट बच्नेबारे ज्ञान दिनेछौं ।"
मालपोत कर्मचारी घूससहित पक्राउ,भक्तपुर (कास) अख्तियार दुरुपयोग अनुसन्धान आयोगले भूमिसुधार तथा मालपोत कार्यालय भक्तपुरका नायब सुब्बासहित दुई जनालाई घूस रकमसहित पक्राउ परेको छ । अख्तियारका प्रवक्ता प्रदीपकुमार कोइरालाका अनुसार नासु नारायणराज मिश्र र कार्यालय सहयोगी भाइकाजी गौतम पक्राउ परेका हुन् । मिश्रले सेवाग्राहीको मोही लगत कट्टा गर्ने प्रयोजनका लागि करारमा नियुक्ति भएका गौतममार्फत ४० हजार घुस लिएका थिए । दुवैलाई कार्यालय परिसरबाटै घुस लिइरहेको अवस्थामा पक्राउ गरिएको आयोगले जनाएको छ ।
अपांगता र राज्यको दायित्व,"नेपालमा अपांगता भएका व्यक्तिहरू कति जना छन् ? यही तथ्यांकबाटै सुरु हुन्छ उनीहरूले भोग्नुपरेका समस्याहरू । २०६८ सालको जनगणनाअनुसार अपांगता भएकाहरू जनसंख्याको झन्डै दुई प्रतिशत अर्थात् ५ लाख १३ हजार छन् । सरोकारवाला भने यसलाई मान्न तयार छैनन् । भन्छन् परिवारमा अपांगता लुकाउने प्रवृत्ति छ, राज्यले पनि खोजी हेर्दैन, उसलाई दायित्वबाट पन्छिनै सजिलो हुन्छ । विश्व स्वास्थ्य संगठनका अनुसार पनि वास्तविक संख्या सरकारी आँकडाभन्दा पाँच गुणा बढी छ । सही अभिलेख नहुँदा स्वाभाविक रूपमा ठूलो संख्या सेवासुविधाबाट वञ्चित छ ।सरकारी गणनामा परेका अपांगता भएकामध्ये पनि आधाले मात्र परिचयपत्र पाएका छन् । परिचयपत्र नभएकाहरूले न सार्वजनिक सवारी चढ्दा छुट पाउँछन्, न सरकारी सेवा लिन सक्छन् । अटिजम्, बौद्धिक अपांगता, पूर्ण अशक्त अपांगता र अति अशक्त अपांगता भएकाहरू निकै समस्यामा छन् । सरकारले तोकेको न्यूनतम सहायता रकम पाउनेहरू १ लाख २७ हजार ७ सय ४४ मात्रै छन् । सरकारले पूर्ण अशक्त अपांगता भएका रातो कार्डधारीलाई मासिक ३ हजार रुपैयाँ र अति अशक्त अपांगता भएका नीलो कार्डधारीलाई मासिक १६ सय भत्ता दिन्छ । यति भत्ताले कतिको त औषधि खर्च पनि धान्दैन । सहायक सामग्री पनि हरेक ८ मध्ये १ जनाले मात्रै पाएका छन् ।संविधानले अपांगता भएका व्यक्तिहरूका हक स्थापित गरे पनि त्यसलाई व्याख्या गर्ने कानुनहरू पर्याप्त बनिसकेका छैनन् । शिक्षा, स्वास्थ्य, सामाजिक सुरक्षा र रोजगारीमा उनीहरू निकै पछि छोडिएका छन् । युनिसेफका अनुसार ५ देखि १२ वर्ष उमेरका अपांगता भएका एक तिहाइ बालबालिका विद्यालयभन्दा बाहिर छन् । मुख्य कारण, शैक्षिक संस्थाका संरचनाहरू अपांगमैत्री छैनन् । व्यवस्था अनुसारको छात्रवृत्ति पनि सबै लक्षितले पाएका छैनन् । दृष्टिविहीन र सुन्नेसम्बन्धी समस्या भएकाहरूका लागि केही विशेष विद्यालय छन् तर क्याम्पस छैनन् । श्रवणदृष्टिविहीनहरूका लागि त शिक्षा र सञ्चारका सामग्री पनि छैनन् । उचित स्वास्थ्योपचार पनि अधिकांशले पाएका छैनन्, कति त उपचार स्थलसम्मको पहुँचबाटै वञ्चित छन् ।सरकारी, अर्धसरकारी तथा निजी क्षेत्रका रोजगारीमा अपांगता भएकाहरूको उचित सहभागिता छैन । निजामती सेवा ऐनले आरक्षण सिटको पाँच प्रतिशत अपांगता भएकालाई छुट्ट्याए पनि सामान्य किसिमका समस्या भएकाको मात्रै त्यसमा पहुँच पुगेको गुनासो छ । आवश्यक अभिमुखीकरण अभावमा लक्षित समुदायका कतिपयले यस्तो लाभ लिन सकिरहेका छैनन् । उनीहरूलाई सशक्तीकरण गर्नुपर्ने खाँचो देखिन्छ । सरकारले यस्ता व्यक्तिहरूलाई व्यवसायमा सहजीकरण र स्वरोजगारीको प्रवर्द्धन गर्नुपर्छ । स्थानीय सरकारले स्वरोजगारका कार्यक्रमहरू चलाउनुपर्छ । अपांगता भएका महिलाहरू यौनहिंसा र घरेलु हिंसाको सिकार हुने गरेका छन् । अधिकांशले प्रजनन स्वास्थ्यको हक उपभोग गर्न पाएका छैनन् । ४३ प्रतिशत अपांगता भएका महिलाले मात्र वैवाहिक जीवन बिताइरहेका छन्, पुरुषको हकमा यो संख्या ७५ प्रतिशत छ । हिंसा भोगेपछि सुरक्षित स्थलसम्म पुग्न पनि उनीहरूलाई मुस्किल छ । यस्तो समस्या भएकालाई राख्ने सुरक्षित गृह छैन । त्यस्तै, आश्रयविहीन र आवश्यकता परेकाका लागि सरकारको आफ्नै पुनःस्थापना केन्द्र छैन । निरन्तर अरूको सहायता आवश्यक पर्नेलाई न्यून आर्थिक सहायता गर्दैमा सामाजिक सुरक्षा हुँदैन, सरकारले यसतर्फ विचार पुर्याउन आवश्यक छ । सर्वप्रथम त, राज्यले अपांगता भएका सबै नागरिकको पहिचान गरी उनीहरूको अशक्तता अनुसारको सुविधा प्रदान गर्नुपर्छ । सार्वजनिक यातायातका साधनमात्र होइन, हाम्रा शिक्षालय, स्वास्थ्य संस्था र सरकारी अड्डाका भवनहरू अपांगता भएकाहरूका लागि सहज छैनन् । द्वन्द्वकाल र भूकम्पमा भत्किएका भवनहरू पुनर्निर्माण गर्दा यो पक्षमा विचार पुर्याएको देखिँदैन । हरेक सरकारी र सार्वजनिक संरचनाहरू अपांगता भएकाहरूले पनि प्रयोग गर्न मिल्ने बनाइनुपर्छ । गरिबीमा रहेका र रोजगारी नपाएकाहरूलाई राज्यले आवश्यक जीवन निर्वाह भत्ता दिनुपर्छ । अपांगता भएका व्यक्तिहरूको अधिकार सुनिश्चित गर्नु राज्यको दायित्व हो, यसका लागि अग्रसरता परिवारले लिनुपर्छ । अनि मात्रै देशका सबै नागरिक सुखी हुने अवस्था आउनेछ । राज्य चाहिने भनेकै जोखिममा रहेका नागरिकहरूका लागि हो, अरूले त आफैं गर्न सकिहाल्छन् ।"
नारायणगोपालको सम्झना,"सङ्गीत आकाशमा ठूलो शून्यता छायोनारायणगोपाल तिम्रो धेरै याद आयो । त्रिविक्रम पाण्डे, कालिञ्चोक गापा७, सुनखानी सित्का, दोलखा"
उपनिर्वाचनले दिएको सन्देश,"सोमबार प्रकाशित सत्तारुढ र प्रमुख प्रतिपक्षी दुबैका दाबी खण्डित समाचारबाट सत्तारुढ नेकपा र प्रमुख प्रतिपक्षी दलले ठूलो पाठ सिकेको हुनुपर्छ । दुइ तिहाइ मत र लोकप्रियताको सपनामा रमाएको नेकपा र शिथिल कांग्रेसको दाबी खण्डित भएको छ । यस अघि तीनै तहमा राम्रो नतिजा ल्याएको नेकपाको स्तर अहिले उठ्नै सकेन । पार्टी भित्रको अन्तरद्वन्द्वको कारण भक्तपुर लगायत स्थानमा केही सिटमा विजयी भएको कांग्रेसलाई केही राहत मिलेको छ । कास्की २ मा स्वर्गीय मन्त्री रवीन्द्र अधिकारीकी श्रीमती विद्या भट्टराईले जिते पनि गत निर्वाचनमा प्राप्त मतजति आउन सकेन । अर्का अध्यक्ष प्रचण्ड पुत्री भरतपुर महानगरपालिकाकी प्रमुख र अध्यक्ष प्रचण्ड कैयौंपटक चितवन भ्रमण गरी निर्वाचनको प्रचार गर्दै हिँंडे पनि महानगरपालिका१६ को वडा अध्यक्ष, खैरहनी नगरपालिकाका ४ र ५ वडामा समेत कांग्रेसले जितेको छ । त्यसैगरी यसअघि नेकपा एमालेले जितेका दाङ घोराही उपमहानगरपालिका१६ को वडा अध्यक्ष, अर्घाखाँचीको मालारानी३ को अध्यक्ष र धरान उपमहानगरपालिकाको प्रमुखमा कांग्रेसले विजय हासिल गर्यो भने प्रदेशसभाका ३ सिटमध्ये १ सिटमा कांग्रेसले विजय हासिल गरेको छ । दुई तिहाइ जनमतमा गठित लोकप्रिय सरकार चलाएको नेकपाले साढे दुई वर्षपछि सम्पन्न ५२ सिटको उपनिर्वाचनमा कांग्रेस ११ सिटमा विजयी हुँदा कम्तीमा ९० प्रतिशत सिटमा विजयी हुनुपर्नेमा २४ सिटमात्र ल्याउने हो त ? सरकारले जनपक्षीय काम गर्नसकेको भए यस्तो परिणाम आउने थिएन । गंगाराज अर्याल, पाणिनि८, अर्घाखाँची िििमङ्सिर १४ मा सम्पन्न उपनिर्वाचनले नेकपा र नेपाली कांग्रेसलाई सबक सिकाएको छ । नेकपा धेरै माथि र नेपाली कांग्रेस धेरै तल भन्ने देखाएको छैन । अब नेपाली धेरै चलाख भएका छन् । कुन दल उच्च, कुन दल निच भन्ने फैसला गर्ने क्षमता राम्ररी राख्छन् । दलहरूले हामी ठूला भनेर घमन्ड नगरे हुन्छ । नेपाली कांग्रेस धरानको मेयरमा जित्दा केके भयो जस्तो गरेर नेकपालाई नेकपा सच्चिने कि सकिने भन्नेजस्ता असुहाउँदिलो भाषण गरेको पनि देखियो । जुन उचित थिएन । नेकपाले पनि सबै कम्युनिस्टमय भइसक्यो भन्नेजस्ता घमन्डीपन ननिकाल्दा नै राम्रो हुन्छ । प्रथम भएकाले त्यस्तो कुरा नगरी निहुरिँदा इज्जत जाँदैन । ५२ सिटमध्ये नेकपाले ३० ल्याउनु कम होइन, तर घमन्ड गर्न जरुरी छैन । १३ सिट ल्याउने कांग्रेसले कम्युनिस्टलाई सच्चिने कि सकिने भन्ने अहम्ता देखाउन जरुरी छैन । जनताले मंसिर १४ गते गरेको निर्णय सारै सराहनीय छ । नेतृत्वले धैर्य, संयमता, मूल्यमान्यतालाई भुल्नु हुँदैन । अब उत्ताउलो, असहिष्णु, अधैर्य, मूल्यमान्यता विपरीत कसैले गर्न हुँदैन । हर्कनारायण श्रेष्ठ, त्रियुगा नपा१०, उदयपुर"
लाज हराएपछि,"राखेपद्वारा साग खेलमा मन्त्रीहरूलाई दौरा, सुरुवाल, कोट, प्यान्ट, जुत्ता र मोजा प्रदान गरिएको खबरले नेपालीको शिर लज्जाले निहुरिएको छ । गरिबका छोराछोरी मंसिर, पुस, माघको जाडोमा कठांग्रिने अवस्था छ । ज्येष्ठ नागरिक विभिन्न रोगबाट ग्रसित छन् । मृगौला पीडितहरूको अवस्था नाजुक छ । तर मन्त्रीहरू लाजै नमानी लुगा थाप्न हतारिनुले तिनीहरूको चरित्र उदांग भएको छ । कार्यपालिकाका सदस्यहरू यति लोभमा फँसेपछि हामीले यिनीहरूबाट के आस गर्ने ? त्यो लुगा हामी लिँदैनौं । यसको लागि गरिने खर्च सागमा उत्कृष्ट खेलाडीलाई पुरस्कार, गरिबका लागि न्यानो कपडा, गरिबका छोराछोरीको लागि स्कुले झोला, ज्येष्ठ नागरिकका लागि सम्मान र मृगौला पीडितका लागि आवश्यक डायलसिस गर्न खर्च गरौं भन्ने हिम्मत गरेको भए कति सम्मान हुन्थ्यो ? राखेपलाई राज्यको सम्पत्ति खर्चेर मन्त्रीलाई लुगा दिने अधिकार कसले दियो ? यसरी देश लुट्नु उचित होइन । कुसुम न्यौपाने, अरुणखोला, नवलपरासी"
भुँडीको भारी र नियति,"पहिले नेपाली समाजमा भुँडेको महत्त्व बढी भए पनि अनियन्त्रित ढंगबाट पेट बढ्न थालेपछि अनेकथरी रोग लाग्ने डरले आजकल हामी चिन्तित हुने गर्छौं । तयारी खानाको प्रचलन बढेसँगै गाउँसहर सबैतिर तौल वृद्धिको समस्या बढेको छ । हामीले स्वदेशमा उत्पादित जैविक र स्वस्थकर खानेकुरा बिर्सन थालेका छौं । पहिले घरघरमा खाइने कोदो, फापर, उवा, मकै, गहुँको ढिँंडो, रोटीको स्वाद लिन अब महँगो होटल चहार्नुपर्ने हुन्छ । मकै, भटमास खाजाको रूपमा दिउँसो खाने चलन रहँदासम्म दाँत, मगज स्वस्थ बनाउँथ्यो । यस्तो खानेकुरामा रेसा बढी हुँदा कव्जियत, पाइल्सजस्ता समस्या कम हुने गर्थ्यो । मोटोपना र भुँडीको समस्या खासै देखिंँदैनथ्यो । हामी चेतनशील र शिक्षितहरू खानेकुरा चपाउनै नपरे हुन्थ्यो भन्ने नियतिमा बाँचेका छौं । जिब्रोको स्वादमा रमाउँदै सुलुत्त निल्न सकिने तयारी खाना रुचाउन थालेका छौं । मात्रा मिलाएर खाँदा प्रत्येक जैविक उत्पादनले संजीवनीजस्तो काम गर्छ भन्ने पूर्वीय दर्शन भुल्दै पश्चिमाको लहैलहैमा नाचिरहेका छौं । दुई पाइला पनि हिंँड्न मन नपराउने, शारीरिक काम पटक्कै नगर्ने, गफ गर्न पाएपछि आकाशपाताल भ्याउने, सामाजिक सञ्जालमा मोहित हुँदै ठूलो मान्छे बन्न खोज्ने जस्ता गतिविधि हाम्रो दैनिकी बनेको छ । हिंँड्ने वा साइकल यात्रा गर्ने र खानेकुराको महत्त्व बुझ्नबुझाउनसके भुँडीजन्य समस्या कम हुने देखिन्छ । भुवनेश्वर शर्मा, चन्द्रागिरि२, काठमाडौं"
पैदलयात्रीलाई सकस,"काठमडौंमा फुटपाथको अतिक्रमण अत्यधिक देखिन्छ । अतिक्रमित फुटपाथको त कुरा छाडौं, फुटपाथ रहेकै ठाउँको अवस्था पनि खासै गतिलो देखिँंदैन । काठमाडौंकै व्यस्त बजार मानिने सुनधारा क्षेत्रमा साँझको समय फुटपाथमा राखिने पसलहरूले गर्दा पैदलयात्रीलाई हिँंड्न सास्ती हुने गरेको छ । राजधानीकै मुटुमा रहेको बानेश्वरको हालत पनि उस्तै छ । मैतीदेवी, कमलपोखरी लगायतका ठाउँको हालत पनि उही छ । कमलपोखरीमा फुटपाथ मिचेर घरहरू बनाइएका छन् भने मैतीदेवीमा रहेको फुटपाथ पनि साँझको समय तरकारी पसलेहरूको हब बन्ने गरेको छ । यस्तै समस्या राजधानीको अधिकांश ठाउँमा देख्न सकिन्छ, जसले पैदलयात्रीलाई एकदमै सास्ती दिएको छ । साथै फुटपाथ मिचिंँदा पैदलयात्रीलाई मूल सडकबाटै हिंँड्नुपर्ने बाध्यता छ । यसले गर्दा दुर्घटनाको जोखिम अत्यधिक छ । योसँगै अपाङ्गता भएकाहरूलाई पनि अपाङ्गमैत्री बाटो नहुँदा उत्तिकै जोखिम छ । यदि सम्बन्धित निकायले यसमा बेलैमा ध्यान नदिए, फुटपाथ नबनाए र फुटपाथका पसल व्यवस्थापन गर्न नसके यसले भवितव्य ननिम्तेला भन्न सकिन्न । त्यसैले फुटपाथ विस्तार र व्यवस्थापनमा सम्बन्धित निकायको ध्यान जाओस् । आयुष कोइराला, लमही८, दाङ"
नभई नहुने खराब,"मङ्गलबार प्रकाशित राजेन्द्र महर्जनको वैकल्पिक जनमुखी राजनीति खोइ ? पढेपछि राजनीति नेसेसरी इभिल हो भन्ने प्रस्ट हुन्छ । मानव समाजको निम्ति यो आवश्यक भए पनि यसले इतिहासदेखि नै जनतालाई दुःख दिँदै, ठग्दै आएको छ । चुनाव पनि एउटा नेसेसरी इभिल नै हो । मेरो क्षेत्रमा दुई दलका व्यक्ति उम्मेदवार बने । एकजना पञ्चायतबाट आएका विनम्र र इमानदार व्यक्ति थिए भने अर्को कांग्रेसका जुझारु तर उद्दण्ड थिए । जनताले कांग्रेसलाई मनपराउँदापराउँदै पनि उम्मेदवारका कारण राप्रपाको सज्जन र विनम्र व्यक्तिलाई जिताइदिए । बेलाबेला यस्ता अप्ठ्यारा जनतालाई आइपर्छ । अर्को वैकल्पिक शक्तिको कुरा पनि छ । त्यो बन्छ, तुरुन्त फुट्छ । साझा पार्टीलाई नै हेरौं । गलत मनसाय भएकाहरूले राजनीति बिगारेका छन् । यो नेसेसरी इभिल नभईनहुने खराब बाट टाढा पनि जान सकिँंदैन । डा शिवशंकर यादव, छपकैया, वीरगन्ज"
"बीआरआई, कनेक्टिभिटी र नेपाल","नेपालमा केही वर्षदेखि रेलमार्गको बहस चलिरहेको छ । ब्रिटिसइन्डिया सरकारले सन् १९२७ मा निर्माण गरिदिएको अमलेखगन्जरक्सौल रेलमार्ग (३९ किलोमिटर) र सन् १९३७ मा निर्माण गरिदिएको जनकपुरजयनगर (४५ किलोमिटर) रेलमार्गलाई विस्तार गर्ने कार्यक्रमहरू त्यसपछि बन्न सकेनन् । ब्रिटिसइन्डियाले नेपालमा दशकौं पहिले नमुनाका रूपमा यी रेलमार्ग स्थापना गरिदिएको थियो । पछि जनकपुरजयनगर रेलवेलाई विजलपुरासम्म विस्तार पनि गरियो । तर जनकपुरविजलपुरा (२२ किलोमिटर) खण्डका दुइटा पुल बाढीले बगाइदिएपछि यो रेलमार्ग केवल जनकपुरजयनगर मात्र कायम भयो । यता रक्सौलअमलेखगन्ज मार्ग केही दशकसम्म सञ्चालनमा थियो । यी दुवै २५ फिट साँघुरो गेज भएका रेलमार्ग थिए । रक्सौलअमलेखगन्ज रेल यातायात सन् १९६६ मा पूर्णरूपले बन्द भयो भने रक्सौलसिर्सिया (सुख्खा बन्दरगाहसम्म) ५६ फिट फराकिलो गेज सहितको ६ किलोमिटरको मार्ग इन्डियन रेलवेले सन् २००५ मा निर्माण गराइदिएपछि सञ्चालनमा छ । अर्कोतिर जयनगरजनकपुर रेलमार्गलाई स्तरोन्नति गरी महोत्तरीको बर्दिबाससम्म विस्तार गरिँदैछ । यी दुवै रेलमार्ग ब्रिटिसइन्डिया सरकारले व्यापारिक हिसाबले नेपाललाई आफूसँग जोड्नका लागि बनाइदिएका पूर्वाधारहरू थिए । त्यतिबेला मानिस र सामानहरूको ओसारपसार हुन्थ्यो । काठमाडौंलाई जोड्ने सडक सञ्जाल तयार नहुँदासम्म सवारी साधनहरू अमलेखगन्ज हुँदै भीमफेदीसम्म ल्याइन्थ्यो र त्यहाँबाट कच्ची बाटो हुँदै काठमाडौं पुर्याइन्थ्यो । पछि त्रिभुवन राजपथ निर्माण भएपछि रक्सौलअमलेखगन्ज रेलमार्ग सञ्चालन हुन छोडेको हो । जनकपुरजयनगर रेलवे पनि ब्रिटिसइन्डिया सरकारले जनकपुर क्षेत्रबाट काठहरू ढुवानी गरी लैजानका लागि निर्माण गराएको थियो । नेपाली काठले तत्कालीन समयमा भारतमा ब्यापक रूपले गरिएको पूर्वाधार निर्माणमा मनग्ये सहयोग पुर्याएको थियो । नेपालबाट कृषिजन्य कच्चा पदार्थ भारत निर्यात हुने र भारतबाट औद्योगिक उत्पादनहरू नेपाल भित्रिने क्रम यहीँबाट सुरु भयो । यो प्रवृत्ति बेलगाम बढ्दै गयो । हाल नेपालको दुई तिहाइ वैदेशिक व्यापार केवल भारतसँग हुने गर्छ, त्यसमा पनि आयात झन्डै असी प्रतिशत । यो प्रवृत्ति देशमा प्रजातन्त्रको स्थापना २०४६ पछि झन् बढेर गएको हो । यस अघिसम्म नेपालको वैदेशिक व्यापारमा भारतसँगको निर्भरता ४० प्रतिशतसम्म झरिसकेको थियो ।भारतीय पक्षबाट हुने बेलाबखतको नाकाबन्दी र त्यसले नेपाली अर्थतन्त्रमा पार्ने दूरगामी असरको सेरोफेरोमा उत्तरी छिमेकी चीनसँगका नाकाहरू सबै व्यापारिक नाकाहरूको रूपमा विकास गरिनुपर्ने र भारतसँगको व्यापारिक निर्भरता विस्तारै कम गर्दै लानुपर्ने आवश्यकताको बोध नेपाली समाजमा हुँदै गयो । अर्कोतिर चीनले तिब्बतको विकास र गरिबी निवारणलाई लक्षित गरेर त्यहाँका प्रमुख सहरहरूलाई चाइना रेलले जोड्ने अभियान धेरै पहिलेदेखि नै सुरु गरिसकेको थियो । तत्कालीन चिनियाँ राष्ट्रपति हु चिन्ताओको पालामा सन् २००९ मा विकट भौगोलिक बनावट पार गर्दै चाइना रेल (क्षेत्रीय रूपले तिब्बत रेल) ल्हासासम्म ल्याइपुर्याइयो भने सन् २०१४ मा यो तिब्बतको दोस्रो ठूलो सहर सिगात्से आइपुग्यो । सिगात्सेकाठमाडौंको १७० किलोमिटर दूरी तीन खण्डमा विभाजित देखिन्छ सिगात्सेकेरुङ, केरुङरसुवागढी र रसुवागढीकाठमाडौं । नेपालभित्र परेको पछिल्लो खण्ड ७२ किलोमिटरको मात्र भए पनि यो रेलमार्ग ४ हजार मिटर उचाइमा रहेको केरुङरसुवागढीबाट १४०० मिटरको उचाईमा काठमाण्डौ झर्नुपर्छ । यो विश्वकै एक जोखिमपूर्ण रेलमार्ग निर्माण हो । यसको निर्माणको प्राविधिक दक्षता चिनियाँ पक्षसँग नभएको भने होइन । तिब्बतको ५ हजार मिटरको उचाइ र विकट पहाडी धरातलमा उच्च गतिको रेल ल्याउन नसकिने प्रतिवेदन निकालेको स्वीस कम्पनीको निष्कर्षभन्दा माथि उठेर चीन स्वयंले ल्हासा हुँदै केरुङसम्म रेलसेवा विस्तार गरिसकेको छ । अब नेपाल चीन सीमाक्षेत्र हुँदै काठमाडौं आइपुग्नु पनि कम चुनौतीपूर्ण छैन । नेपालतर्फको ७२ किलोमिटर मार्गमा झन्डै ९८ प्रतिशत सुरुङ र पुलहरू निर्माण गर्नुपर्ने हुन्छ । यो मार्ग भोटेकोशी नदीक्षेत्र, लाङटाङ खोलासहित राष्ट्रिय निकुञ्ज, शिवपुरी राष्ट्रिय निकुञ्ज हुँदै टोखाबाट काठमाडौं उपत्यका प्रवेश गर्छ । यो रेलमार्गको निर्माणमा कम्तीमा तीन र बढीमा पाँच अर्ब अमेरिकी डलर खर्च हुने पूर्वसम्भाब्यता अध्ययनले देखाउँछ । यी लागत अनुमानहरू धरातलीय स्वरूप, मौसम, जलप्रवाह, भौगर्भिक बनोट आदिलाई आधार बनाई गरिएका हुन् । चीनले काठमाडौंसम्म रेलमार्ग निर्माण गरिदिने र त्यसलाई पोखरा र लुम्बिनीसम्म विस्तार गरिदिने योजनासहित पूर्वसम्भाब्यता अध्ययन सकी सम्भाब्यता अध्ययनको चरणमा प्रवेश गरेकाले यो योजना दीर्घकालमा सम्पन्न हुने दिशामा गएको छ । तर नेपाल सरकारको गत बजेट वक्तव्य हेर्ने हो भने यसलाई छुट्याइएको रकम सम्भाब्यता अध्ययनसम्म पनि गर्न नसकिने स्तरको देखिन्छ । उच्च हिमाली भूभागबाट पार गरेर ल्याउनुपर्ने रेलमार्ग चीनकै अनुभवमा पनि हालको उसको प्राविधिक स्तरभन्दा माथिल्लो र जटिल कार्य हो । नेपालले यसलाई दशकौं लाग्ने राष्ट्रिय गौरवको आयोजना नभई अन्तर्राष्ट्रिय गौरवको आयोजनाको रूपमा स्थापित गर्नुपर्छ । बीआरआईमा सम्मिलित भएपछि रेलमार्गसहित नेपालले चीनका तियानजिन, शेनझेन, लियानयुन्गाङ र झानझियाङ जस्ता सामुद्रिक बन्दरगाहहरू पनि उपयोग गर्न पाउनेछ । यसलाई मुलुकले चीनसँगको व्यापारमात्र नभई मध्यपूर्व, मध्यएसिया र युरोपसम्मको व्यापारलाई विस्तार गर्ने अवसरको रूपमा लिनुपर्छ । अब नेपालचीन व्यापारको स्थिति हेरौं । आधिकारिक तथ्याङ्क प्राप्त नभए पनि नेपालचीन व्यापार सन् १८७२ देखि सुरु भएको देखिन्छ । नेपालचीन व्यापारको सन् १९५८५९ को तथ्याङ्क द इकोनोमिक्स विक्लीले प्रकाशित गरेको थियो । त्यस वर्ष नेपालको कुल आयातको ०६१ प्रतिशत र कुल निर्यातको १०५ प्रतिशत चीनसँग भएको थियो । सन् १९६१ मा कोदारी राजमार्गको निर्माण पछि चीनसँगको आयात र निर्यात दुबैले गति लिन थाल्यो । आथिक वर्ष २०१७१८ मा चीनसँग नेपालको व्यापार घाटा १ खर्ब ५७ अर्ब ५४ करोड रुपैयाँ थियो भने आर्थिक वर्ष २०१८१९ मा २ खर्ब ५ अर्ब ५१ करोड रुपैयाँ नाघेको छ । गत पाँच वर्षमा कुल व्यापार घाटा सात खर्ब एक अर्ब नाघिसकेको छ । यसरी एकातर्फ गत चौमासिकमा भारतसँगको निर्यातमा १३ प्रतिशतले वृद्धि र आयातमा ३० प्रतिशतले गिरावट आएकोमा हामीहरू खुसी छौं भने अर्कोतर्फ चीनसँगको बढ्दो व्यापार घाटाप्रति त्यति संवेदनशील छैनौं । भारतसँगको व्यापारमा भएको हालको सुधारलाई केलाउने हो भने पाम आयलमा भएको निर्यात वृद्धि र निर्माण सामग्रीको आयातमा आएको ह्रासले हुन गएको देखिन्छ । पाम आयलको कच्चा पदार्थ नेपालमा उत्पादन हुँदैन । तेस्रो मुलुकबाट आयात गर्दा महङ्गो भन्सार महसुल तिर्नुपर्ने हुनाले भारतीय व्यापारीहरू नेपाली उत्पादनलाई भन्सार सहुलियत लिएर आयात गर्छन् । यसमा नेपाली पक्ष लामो समयसम्म ढुक्क भएर बस्नु हानिकारक हुन्छ । नेपाली निर्यातलाई निरुत्साहित गर्न भारतले दुइटा औजारहरू प्रयोग गर्ने गर्छ । प्राथमिक उत्पादनहरू बढ्दो रूपमा नेपालबाट निर्यात भएको खण्डमा उसले त्यस्ता वस्तुलाई संवेदनशील वस्तुहरूको सूचीमा राख्छ र भन्सार महसुल भारी रूपले बढाउँछ । पूर्वी नेपालको पहाडी जिल्लाहरूबाट निर्यात हुने अदुवा, अलैंची, चिया यसका उदाहरण हुन् । यदि औद्योगिक उत्पादनको निर्यात बढ्न थाल्यो भने भारतले उत्पत्तिको नियमको अड्को थाप्छ । बारम्बार यही प्रवृत्तिको पुनरावृत्ति हुँदा पनि नेपालको अर्थ कूटनीति र यसलाई अभ्यास गर्ने कर्मचारीतन्त्रले आवश्यक चिरफार गर्नसकेका छैनन् । भारतको यस प्रकारको नियतलाई सन्तुलनमा राख्न पनि उत्तरतर्फको हिमालयन बहुआयामिक सम्पर्क सञ्जाललाई विकसित गर्नुपर्ने आवश्यकता नेपाललाई छ । हाल चीनसँग नेपालको छवटा नाकाहरू छन् ओलाङचुङगोला (ताप्लेजुङ), किमांथान्का (संखुवासभा), तातोपानी (सिन्धुपाल्चोक), केरुङ (रसुवागढी), कोरला (मुस्ताङ) र यारी (हुम्ला) । यी मध्ये रसुवागढी नाका पूर्णरूपले सञ्चालनमा छ भने भूकम्पपछि पुनर्निर्माणको चरणमा रहेको तातोपानी नाका सञ्चालन हुँदैछ । अन्य चारवटा नाकाहरू स्थानीय रूपले अनुकूल मौसममा मात्र सञ्चालन हुने गर्छन् । यी सबै नाकाहरूको स्तर उन्नति गरेर यथाशक्य चाँडो सञ्चालनमा ल्याउनसके कम्तीमा पनि स्थानीय ग्रामीण अर्थतन्त्रलाई ठूलो टेवा पुग्छ । नेपालको उच्च हिमाली भेगका स्थानीय उत्पादन र उच्च मूल्यका जडिबुटीहरू निर्यातका लागि माथि उल्लिखित सबै नाकाहरू सञ्चालनमा ल्याउनु अत्यन्त जरुरत छ । चीनसँगको बढ्दो व्यापार घाटालाई बेलैमा नियन्त्रणमा ल्याउन नसके दीर्घकालमा यसले पनि भारतसँग जस्तै विकराल रूप लिन जानेछ । नेपालबाट उच्च मूल्यका कृषिजन्य उत्पादनहरू अदुवा, चिया, कफी, फलफूलका जुसहरू, अलैंची, दाल, गेडागुडी, हिमालयन जडिबुटीहरू चीन निर्यात हुने सम्भावना बोकेका वस्तुहरू हुन् । बीआरआई योजना अन्तर्गत चीनले नेपाली भूमि हुँदै भारतका उत्तरवर्ती राज्यहरू विहार, उत्तर प्रदेश, उत्तराखण्ड, पश्चिम बङ्गाल, जम्मुकश्मीर जस्ता राज्यका भीमकाय जनसंख्यालाई हेरेर त्यहाँ आफ्नो निर्यात बढाउने जमर्को गरेको छ । यही कारणबाट भारतले बीआरआईमा प्रवेश गरिराखेको छैन । तर तिब्बती पठार, सगरमाथाको उत्तरी पृष्ठभाग हुँदै हिन्दु, बौद्ध, जैन र बोन धर्मावलम्बीहरूको आकर्षणको केन्द्र कैलाश मानसरोवर पनि चीनले हिमालयन बहुआयामिक सम्पर्क सञ्जालको माध्यमबाट जोड्न चाहन्छ । भारतको चाहना जम्मुकश्मीरबाट लद्दाख, धार्चुला, लिपुलेक, पश्चिम तिब्बत हुँदै मानसरोवर कैलाशको बाटो बनोस् भन्ने छ भने चीनले बीआरआई परियोजना अन्तर्गत नेपालको भूमि हुँदै, चाइना रेलको प्रयोगबाट केरुङ प्रवेश गरेर कैलाश मानसरोवर यात्राको रूट बनोस् भन्ने चाहन्छ । यो मार्ग प्रभावकारी भएको खण्डमा चिनियाँ वस्तु र पर्यटकहरूको नेपाल भूमि हुँदै भारतका उत्तरी राज्यहरूसम्म पहुँच विकास हुनेछ । बीआरआईसँगको आबद्धतापछि काठमाडौंलाई केरुङ र चीनको मुख्य भूमि हुँदै बाँकी विश्वसँग जोड्ने दिशामा प्रस्ट सोच विकसित भए पनि नेपालचीन बीचका अन्य नाकाहरूका स्तरोन्नति गरी स्थानीय उत्पादनलाई छिमेकी मुलुकको बजारसँग जोड्ने दिशामा नेपालको तर्फबाट सार्थक प्रयासको थालनी अविलम्ब सुरु गरिनुपर्छ । आचार्य अर्थशास्त्रका प्राध्यापक हुन् ।"
महिला नेत्रीको मौनता,प्रतिमा सिलवाल
दुइटा फूल देउरालीमा,नन्दकृष्ण जोशीजोशी देउडा गायक तथा लोकसंस्कृतिकर्मी हुन् ।
चिदम्बरमलाई छाड्ने आदेश,"नयाँदिल्ली (कास) भ्रष्टाचार आरोपमा थुनामा रहेका भारतका पूर्वअर्थमन्त्री तथा भारतीय राष्ट्रिय कंग्रेसका वरिष्ठ नेता पी चिदम्बरम अन्ततः धरौटीमा रिहा भएका छन् । भारतको सर्वोच्च अदालतले बुधबार भ्रष्टाचार आरोपमा १०६ दिनदेखि थुनामा रहेका ७४ वर्षीय चिदम्बरमलाई धरौटीमा छाड्ने आदेश दिएको हो । चिदम्बरमको रिटमाथिको सुनुवाइ अघिल्लो साता नै सकिएको थियो । सर्वोच्चका न्यायाधीश आर बनुमाथि नेतृत्वको इजलास बुधबार चिदम्बरमलाई दुई लाख धरौटीमा छाड्ने आदेश दिएको हो । अदालतले फैसलामा आर्थिक अपराधहरू गम्भीर किसिमका अपराध भएकाले त्यस किसिमका मुद्दाको फैसला तथ्य र घटना क्रमलाई केलाएर मात्र लिनुपर्नेसमेत उल्लेख गरेको छ ।आदेशमा चिदम्बरमलाई आफ्नो मुद्दासँग सम्बन्धित विषयमा सार्वजनिक अभिव्यक्ति र अन्तरवार्ता नदिन पनि निषेध गरेका छन् । त्यसैगरी अदालतले अनुमतिबेगर विदेश भ्रमणमा जान पनि रोक लगाएको छ । सर्वोच्चले दिल्ली उच्च अदालतको धरौटीमा रिहा नगर्ने निर्णयलाई गलत ठहर गरेको छ । दिल्ली उच्च अदालतले मुद्दाको गम्भीरतालाई हेरेर दिएको आदेशलाई सही ठहर्याउन सकिँदैन । धरौटीमा छाड्न मिल्दैन भन्ने कुनै नियम छैन, सर्वोच्चले भनेको छ । कंग्रेसका पूर्वअध्यक्ष राहुल गान्धीले ट्वीट गर्दै चिदम्बरमलाई प्रतिशोधपूर्ण रुपमा थुनामा राखिएको बताएका छन् । छोरा कार्ति चिदम्बरमले त सञ्चारमाध्यमलाई दिएको प्रतिक्रियामा चिदम्बरम बिहीबार राज्यसभामा उपस्थित हुने दाबी गरे। । चिदम्बरमलाई प्रवर्तक निर्देशनालय (इनफोर्समेन्ट डाइरक्टरेटईडी) र केन्द्रीय अनुसन्धान ब्युरो (सीबीआई) ले आईएनएक्स मिडियाको भ्रष्टाचार र सम्पत्ति शुद्धीकरणको आरोपमा २१ अगस्टमा पक्राउ गरेको थियो ।"
चिनियाँ उइगुरको पक्षमा अमेरिकी विधेयक,"वासिङ्टन अमेरिकी संसद्को तल्लो सदन प्रतिनिधिसभाले चीनको उइगुर मुसलमानको नजरबन्दी र उत्पीडन रोक्नका लागि उइगुर ह्युमन राइटस पोलिसी एक्ट२०१९ विधेयक पारित गरेको छ । यो विधेयक चिनियाँ सरकारका सदस्यहरूसहित चीनको स्वायत्त क्षेत्र सिन्जिआङ प्रान्तमा कम्युनिस्ट पार्टीका सचिव चेन क्वाङगुओमाथि योजनाबद्ध तरिकाबाट केही प्रतिबन्ध लगाउनेसँग सम्बन्धित रहेको बीबीसीले बुधबार जनाएको छ । यो विधेयक अब सिनेट र राष्ट्रपति डोनाल्ड ट्रम्पबाट अनुमोदन हुनुपर्नेछ । अनुमोदन भएमा यो चीनमाथि ठूलो दबाब हुने दाबी विश्लेषकको छ । बीबीसीका अनुसार मंगलबार साँझ प्रतिनिधिसभामा यो विधेयकका लागि भएको मतदानमा ४ सय ७ जना सदस्यले पक्षमा र एक जनाले विपक्षमा मतदान गरेका थिए । अमेरिकी राष्ट्रपति ट्रम्प र सिनेटबाट विधेयक अनुमोदनपछि यो कानुन बनेको अवस्थामा चीनमा सरकारी नजरबन्दमा परेका उइगुर मुसलमानको विषयमा चीनमाथि दबाब सिर्जना गर्ने हालसम्मकै सबैभन्दा महत्त्वपूर्ण अन्तर्राष्ट्रिय कदम हुनेछ । उइगुर ह्युमन राइटस पोलिसी एक्ट२०१९ को उद्देश्य सार्वभौम रूपमा मान्यता प्राप्त मानवअधिकार को उल्लंघनलाई सम्बोधन गर्नु हो, जसका कारण चीनमा रहेका करिब १० लाख उइगुर मुसलमानको जीवन प्रभावित हुँदै आएको छ । यो विधेयकबाट चिनियाँ सरकारमाथि व्यवस्थित रूपमा भेदभाव गरेको आरोपलाई पनि पुष्टि गर्नेछ । विधेयकका अनुसार चीनको पश्चिमस्थित सिन्जिआङ प्रान्तमा उइगुर मुसलमानहरूलाई कैयौं महत्त्वपूर्ण नागरिक र राजनीतिक अधिकार प्राप्त छैन । उनीहरूलाई वाक् स्वतन्त्रतासहित आफ्नो धर्मको पालना गर्ने र अदालतहरूमा निष्पक्ष सुनुवाइको अधिकार नभएको बीबीसीले उल्लेख गरेको छ । विधेयकमा भनिएको छ, जुन चिनियाँ अधिकारी सिनजिआङ प्रान्तमा मानवअधिकार हननका लागि जिम्मेवादर छन् उनीहरूमाथि अमेरिकी सरकारले केही प्रतिबन्ध लगाओस् । चीनको विरोध चिनियाँ विदेश मन्त्रालयले वक्तव्य जारी गर्दै अमेरिकी यो कदमलाई चीनको आन्तरिक मामिलामा हस्तक्षेप भनेको छ । उसले आफ्नो आधिकारिक वक्तव्यमा भनेको छ, अमेरिकी विधेयक जानीजानी सिन्जिआङ प्रान्तमा मानवअधिकारको स्थितिलाई थप जटिल बनाउनेछ । चीनले आतंकवादको विरोध र कट्टरवादलाई रोक्ने जुन प्रयास गरेको छ, यो विधेयकले त्यसको अपमान गरेको छ ।"
एस्पी र आलोकश्रीको सहकार्य,"काठमाडौं (कास) कवि तथा गीतकार एस्पी कोइरालाको एकल शब्द र आलोकश्रीको एकल संगीत रहेको समय गीति एल्बम सार्वजनिक भएको छ । १३ वटा गीत रहेको एल्बममा वरिष्ठ गायक प्रेमध्वज प्रधानदेखि पछिल्लो पुस्तासम्मका गरी १४ गायक गायिकाहरूको स्वर रहेको छ । एल्बममा रामकृष्ण ढकाल, यम बराल, अञ्जु पन्त, प्रमोद खरेल, राज सिग्देल, विवेक श्रेष्ठ, दीपक लिम्बू, प्रहृलाद तिमल्सिना, नरहरि प्रेमी, रूपक डोटेल, कृष्ण काफ्ले, सिर्जु अधिकारी र जिना रसाइलीको स्वर रहेको छ । छिनकै भेट दिनकै सम्झना, दिलमै गढ्यो तिम्रो तिर्सना बोलको प्रेमपरक गीतमा ८१ वर्षीय प्रधानको स्वर निकै खुलेको आभास हुन्छ । वाङ्मय शताब्दी पुरुष सत्यमोहन जोशीले हालै राजधानीमा एल्बमको लोकार्पण गरेका हुन् । एस्पी कोइराला र आलोकश्रीको सहकार्यको शृंखलामा उपमा र उत्साह पछि आएको समय एल्बम तेस्रो साझा सिर्जना हो । एल्बममा समेटिएका गीतहरूले नेपाली आधुनिक गीतको मूलधारलाई अझ सशक्त बनाउने वाङ्मय शताब्दी पुरुष जोशीले बताए । कवि एवं गीतकार कोइरालाका ४ वटा एकल र १ संयुक्त गीति एल्बम छन् । धड्कनभित्र गीति पुस्तकको यी स्रष्टाले टाँकीको घाँस, निःवस्त्र नगरीमा कविता कृति र अंग्रेजी कविता संग्रह सङ अफ स्यालोज पनि ल्याइसकेका छन् । २०६१ मा उत्कृष्ट गीतकार र २०६३ मा वर्षकै उत्कृष्ट गीतको उपाधि पाएका कोइरालाले हालसम्म पाँच सयभन्दा बढी गीतहरूको सिर्जना गरेका छन् । धड्कनभित्र लुकाइदेऊ न, आधा जिन्दगी रित्तिसक्यो भनेर, लाजको लाली पोतेर, जिन्दगानी उकाली ओराली, लगायतका चर्चित गीत लेखेका उनका गीत गुलाम अली, उदित नारायण झा, साधना सरगम, कविता कृष्णमूर्ति, शान, सञ्जीवनी जस्ता विख्यात गायकगायिकाले समेत गाएका छन् । पूर्व अर्थमन्त्री एवं पूर्वसचिव शंकरप्रसाद कोइरालाको साहित्यिक नाम नै एस्पी कोइराला हो ।"
चित्रमा सम्पदा चिन्ता,"(ललितपुर)  पाटनढोकास्थित तारा आर्ट ग्यालरीका भित्ताभरि प्रशान्त महासागरका समुद्री छाल उर्लिरहेका छन् । छालको वेगमा खिइँदै गएका चट्टानले पहाडको स्वरूप लिँदै छन् । नजिकैको मन्दिर र गुम्बाले नदी किनार र बादलमा अस्तित्व खोजिरहेका छन् । यी हुन् नेपाली प्रकृति र सम्पदाप्रतिको चिन्ता समेटिएका चित्रका दृश्य । चित्रकै माध्यममा प्रकृतिको सौन्दर्य, महिमा र सम्पदाको चिन्तनलाई खोजी गरेका छन् यतिबेला चित्रकारद्वय प्रदीपकुमार वज्राचार्य र विनोद प्रधानले । ग्यालरीमा जारी प्रदर्शनीमा प्रधानले एक्रेलिक माध्यममा तयार गरेका ब्लु ओसियन वयभ्स शीर्षकको १५ वटा चित्रमा अमेरिकास्थित क्यालिफेर्नियाको मोन्ट्रे बे सामुद्रिक सतहको प्राकृतिक दृश्य चित्रण छन् भने प्रधानका १४ वटा चित्रमा नेपालमा मासिँदै गएका प्राकृतिक र सांस्कृतिक सम्पदा समेटिएका छन् । झन्डै एक दशक क्यालिफोर्नियामा नै बिताएका चित्रकार वज्राचार्यले धेरै समय समुद्रका प्राकृतिक रूपलाई नियाले । समुद्रमा उर्लने छाल, त्यसले लिने आकार र रंगले उनको ध्यान खिच्यो । त्यहाँ अवस्थित चट्टानलाई उनले नेपालको प्रकृतिसँग तुलना गरे र मुलुक फर्केर ती क्यानभासमा भरे । समुद्रको छाल र गतिबारे शब्दमा मात्र सुनेका व्यक्तिका लागि चित्रले स्पष्ट दृश्य दिन सक्छ, उनले भने । उनका प्रत्येक चित्रमा नीलो र सेतो रंगमार्फत पानीको गतिशील चाल देख्न सकिन्छ । खैरो र कालो रंगमा देखाइएको चट्टानबीच बगेको समुद्री किनारले नेपालको खोलानालाको झल्को दिन्छ । उनका चित्रले प्रकृतिको चञ्चल र रोमान्टिक मुडलाई दर्साउँदा सँगैका प्रधानका चित्रले भने पीडाबोध गराउँदै भावुक बनाउँछ । प्रधानले चित्रहरूलाई फेडिङ शीर्षर्क दिएका छन् । उनका अधिकांश चित्रमा जीर्ण बन्दै गइरहेको धार्मिक सम्पदाका भग्नावशेष देख्न सकिन्छ । टाढा पहाडतिर धुमिल देखिने मन्दिर होस् या उजाड मैदानमा सुक्खा रूखको वरिपरि चरा उड्दै गरेको चित्र, यी सबैले संकटमा परिरहेको सम्पदा र प्रकृतिको दुःखद अवस्थालाई संकेत गर्छन् । उडिरहेको बादलमा महिलाको स्वरुप रहेको चित्र र कमलको फूलमा अर्धमूर्त शैलीमा हात जोडिरहेकी अर्की महिलासहितको उनको चित्र निकै अर्थपूर्ण लाग्छ । कमलको फूललाई विम्बात्मक रूपमा उनले दया र करुणासँग दाँजेका छन् । विनाश हुँदै गइरहेको सम्पदा र प्रकृतिले मानवलाई आफ्नो रक्षाका लागि गुहार मागिरहेको उनका चित्रहरूले अर्थ्याउँछ । हाम्रो आँखै अगाडि दिनप्रतिदिन सम्पदा मासिँदै छन् उनी भन्छन्, उपत्यका र बाहिरका सबै लोपोन्मुख अवस्थामा रहेका सम्पदा बेवास्ता गर्ने हो भने अबका केही वर्षमा नै हराएरै जानेछन् । एउटा चित्रमा उनले मन्दिरहरूको तलतिर प्रवेशद्वारलाई देखाएका छन्, जसलाई कान्तिपुर नगरीको ढोकाको रूपमा प्रस्तुत गरेको उनले बताए । उनका अनुसार यसले अब सम्पदा जोगाउन जागरुक भएर लाग्नुपर्ने भाव बताउँछ । चित्रकलाकै विकासका लागि हालै मात्र राजधानीकै डल्लुमा सुरु गरिएको कला मण्डप आर्ट ग्यालरीको प्रस्तुतिमा भइरहेको चित्रकला प्रदर्शनी यही शुक्रबारसम्म जारी रहनेछ ।"
पाख्रिनको सम्झना,"काठमाडौं (कास) गीतसंगीतकै माध्यमबाट जागरण ल्याउनुपर्छ भन्ने सोच राख्थे जनवादी गायक खुसीराम पाख्रिन । त्यस्तै गीतहरू गाउने पाख्रिनले दुई वर्ष अघि चितवनस्थित भरतपुरमा गाउँदा गाउँदै संसार छोडेका थिए । उनै स्रष्टाको दोस्रो स्मृति दिवसका अवसरमा राजधानीमा बुधबार गीत, कवितालगायतका सिर्जना प्रस्तुत गरियो । जमलस्थित राष्ट्रिय नाचघरमा जनसांस्कृतिक महासंघले गरेको स्मृति सभामा गृहमन्त्री रामबहादुर थापा बादल, महासंघ अध्यक्ष खगेन्द्र राई, संस्थानका निमित्त महाप्रबन्धक प्रभाकरदेव शर्मा, मणि थापालगायतकाले सांस्कृतिक जागरणमा पाख्रिनको योगदानमाथि चर्चा गरे । गृहमन्त्री थापाल सामाजिक रूपान्तरणका लागि पाख्रिन र आफ्नो सहकार्य ३० को दशकदेखि सुरु भएर पछिल्लो समय मुलुकमा गणतन्त्र स्थापनासम्म पनि कामय रहेको उल्लेख गरे । पाख्रिनले गीतसंगीतकै माध्यममा जनतालाई जागरुक बनाएको स्मरण गर्दै उनले पाख्रिनका समाजवादी सपना कहिल्यै नमर्ने बताए । शर्मा, थापा र राईले उनलाई जनवादी सांस्कृतिक योद्धाका रूपमा लिँदै उनको सम्झनालाई जीवित बनाउन लागिपर्ने औंल्याए । पाख्रिनलाई सम्झँदै कवि केशव सिलवाल, बिन्दु शर्मा, बम बानियाँले कविता वाचन गरे । त्यस्तै लक्ष्मी गुरुङ, उदय श्रेष्ठ, एलिना मगर, कर्ण परियार, बिहानी विकलगायतकाले मर्मस्पर्शी गीत गाए ।"
दुर्घटनामा बेपत्ताको शव भेटियो,बागलुङ (कास) बडिगाडमा भएको जिप दुर्घटनापछि बेपत्ता रहेका एकजनाको बुधबार बिहान शव फेला परेको छ । गुल्मीको इस्मा गाउँपालिका४ का ६५ वर्षीय धनबहादुर कार्कीको शव बुधबार घटनास्थलदेखि एक किमि तल खोला किनारमा भेटिएको प्रहरीले जनाएको छ । भीमगिठे बजार नजिकै बगरमा शव देखेपछि स्थानीयले प्रहरीलाई खबर गरेका हुन् । जिप खोलामा खसेपछि उद्धारमा खटिएका प्रहरीले एकजना बेपत्ता भएको पत्ता लगाएका थिए । मंगलबार भएको दुर्घटनामा जिपमा सवार १४ जनाको मृत्यु भएको थियो ।
घूस रकमसहित असई पक्राउ,मोरङ (कास) तरकारी व्यापारीसँग घूस लिँदै गर्दा विराटनगरमा बुधबार प्रहरीका एक असइ पक्राउ परेका छन् । अख्तियार दुरुपयोग अनुसन्धान आयोग इकाइ इटहरीले जिल्ला प्रहरी कार्यालय मोरङमा कार्यरत श्यामकुमार दाहाललाई घाँसचोकमा एक तरकारी व्यापारीसँग सात हजार रुपैयाँ लिँदै गर्दा नियन्त्रणमा लिएको हो । जिल्ला प्रहरीले विराटनगरको सीआरभी पोस्ट केसलियामार्गमा उनको नेतृत्वमा ११ जना प्रहरीलाई खटाएको थियो । डीएसपी श्यामकुमार मगरको नेतृत्वमा आएको टोलीले दाहाललाई पक्राउ गरेको हो ।
कालापानी मुद्दा अन्तर्राष्ट्रियकरण गर्न माग,"धनगढी (कास) राष्ट्रिय जनमोर्चाका अध्यक्ष चित्रबहादुर केसीले कालापानीबाट भारतीय सेना हटाउनुपर्ने बताएका छन् । कालापानी मार्चपछि धनगढीमा बुधबार आयोजित पत्रकार सम्मेलनमा नेपालको अस्थिर राजनीतिको फाइदा उठाउँदै भारत सरकारले सेना नहटाएको बताए । सरकारले अब भारतीय सेना हटाउने क्षमता राख्नैपर्छ, उनले भने, यो मामिलालाई कूटनीतिक पहलबाट टुंग्याउन नसके अन्तर्राष्ट्रियकरण गरेर भए पनि हटाउनुपर्छ ।"
प्रतिवेदन बन्यो कारबाही अघि बढेन,"(काठमाडौं)  सरकारी टोलीले अनुगमनका क्रममा र परीक्षण गर्न ल्याएको सुन गायब भएको प्रकरण छानबिन गर्न गठित समितिले प्रतिवेदन बनाए पनि कारबाही अघि बढेको छैन । वाणिज्य, आपूर्ति तथा उपभोक्ता संरक्षण विभागले गरेको अनुगमनका क्रममा नमुना परीक्षण गर्न ल्याएको केही सुन फिर्ता नगरेको सुनचाँदी व्यवसायी महासंघको दाबी छ । नमुना परीक्षणको सुनसँगै अनुगमनका केही फाइलसमेत गायब भएपछि तत्कालीन महानिर्देशक योगेन्द्र गौचनले असोज अन्तिममा निर्देशक भगवान् श्रेष्ठको संयोजकत्वमा छानबिन समिति गठन गरेका थिए । समितिले साताअघि महानिर्देशक नेत्रबहादुर सुवेदीलाई प्रतिवेदन बुझाए पनि थप प्रक्रिया अगाडि बढेको छैन । विभागले उद्योग, वाणिज्य तथा आपूर्ति मन्त्रालयको आदेश पर्खेर बसेको छ ।विभागका महानिर्देशक नेत्रबहादुर सुवेदीले सुनको प्रतिवेदन उद्योग, वाणिज्य तथा आपूर्ति मन्त्रालयमा बुझाएको र आदेशपश्चात प्रक्रिया बढाइने बताए । सुनको विषयमा मन्त्रालयको पनि चासो छ । त्यसैले मन्त्रालयको आदेशमा मात्रै प्रक्रिया अगाडि बढ्छ, उनले भने, यो दुई वर्षअघिको कुरा हो । केही छिटफुट पनि छ । अख्तियारबाट पनि चिठी आएको छ । त्यसैले मन्त्रालयले पनि चासो दिएको छ । महानिर्देशक सुवेदीले आदेश आवश्यक भएको बताए पनि निवर्तमान महानिर्देशक गौचनले प्रतिवेदन विभागको आन्तरिक भएकाले आदेश कुर्न नपर्ने बताउँछन् । आन्तरिक विषय भएकाले मन्त्रालयको आदेश कुर्नुपर्ने बाध्यता हुँदैन, निवर्तमान महानिर्देशक गौचनले भने, मन्त्रालयकै आदेश चाहिँदैन, विभागकै विषय हो । हाल सुनको विषयमा अख्तियारले चासो दिएको छ । उपभोक्ताकर्मीहरू पनि प्रतिवेदन लुकाउनु गलत भएको बताउँछन् । सर्वसाधारणले सहीसत्य सूचना पाउनुपर्छ । प्रतिवेदन सार्वजनिक नगर्दा दोषीलाई बचाउने खोजिएको आशंका हुन्छ, उपभोक्ता अधिकार अनुसन्धान मञ्चका अध्यक्ष माधव तिमिल्सिनाले भने, प्रतिवेदन तत्काल सार्वजनिक गरी सुझाव कार्यान्वयन हुनुपर्छ ।महानिर्देशक सुवेदीले प्रतिवेदन मन्त्रालयमा बुझाएको बताए पनि मन्त्रालयको आपूर्ति व्यवस्था तथा उपभोक्ता हित संरक्षण महाशाखालाई जानकारी छैन । मन्त्रालयका सहसचिव तथा शाखा प्रमुख धुव्र घिमिरले फाइल आफ्नो शाखामा नआएको बताए । मन्त्रालयका प्रवक्ता दिनेश भट्टराईले पनि प्रतिवेदनबारे आफूलाई जानकारी नभएको बताए । प्रतिवेदन बुझाएको सन्दर्भमा अनभिज्ञ छु, उनले भने, यस सन्दर्भमा विस्तृत रूपमा महानिर्देशकसँग नै बुझ्नुहोला ।समितिले छानबिनका क्रममा करिब ४२ वटा सुन अनुगमनका फाइल फेला परेको छ । जसमध्ये केही नमुना फिर्ता नभएको समेत पाइएको स्रोतको भनाइ छ । समितिले कर्मचारी सरुवा हुँदा सम्पूर्ण फाइल उपलब्ध गराउनुपर्ने । फाइल तथा जिन्सी सामान सम्बन्धित शाखामा बुझाएर मात्रै जानुपर्ने सुझाव दिएको छ । सरुवा हुँदा फाइलहरू नबुझाउँदा केही फाइल उपलब्ध नभएको समेत उल्लेख छ । महानिर्देशक सुवेदीले प्रतिवेदन फरक नपर्ने गरी अध्ययनअनुसन्धान गरेर प्रतिवेदन तयार पारेको बताए । उद्यमी, व्यवसायीले दाबी गरे पनि काम लाग्ने सूचीयथार्थ नखुलाएको दाबी गरे । यता सुनचाँदी व्यवसायी महासंघले भने २१ व्यवसायीले सुनको गहना फिर्ता नपाएको विवरण बुझाएको छ । महासंघले विभागका पठाएको विवरणअनुसार इन्द्रचोकमा रहेको शाक्य ज्वेलर्सको १३८ ग्रामको टप, १३३ ग्रामको लकेट, भेडासिंको न्यु कुमारी ज्वेलर्स एन्ड ह्यान्डिक्राफ्टको ०९० ग्रामको टप र ०५६ ग्रामको टप फिर्ता नपाएको विवरणमा छ । कालीमाटीको शुभश्री ज्वेलर्सले २२० ग्रामको औंठी, वटुको श्रीसुर्यबहादुर शाक्य एन्ड सन्सको ११ ग्रामको चुरा र ८ ग्रामको झुम्का, कास्कीमा रहेको दि युनाइटेड गोल्ड मार्टको १९२ ग्रामको डाइस फेन्सी औंठी फिर्ता नपाएको विवरण पठाएको छ । यस्तै कास्कीकै गोरखा एन्ड वराह ज्वेलरी इन्डस्ट्रिज प्रालिको १३८ ग्रामको लकेट, दलबहादुर एन्ड सन सुनचाँदी पसलको २९८ ग्रामको क्वाइन औंठी फिर्ता नभएको विवरण विभागमा पेस भएको छ । अर्जुन पुग्दीभुम्दी सुनचाँदी पसलले ३८० ग्रामको फेन्सी औंठी, फेवाताल सन्तोष सुनचाँदी दोकानले २ ग्रामको १ जोर टप, स्याङ्जाको कमल सुनचाँदी दोकानबाट ०५५० ग्रामको नाकेफुली १ थान, सुवास सुनचाँदी पसलबाट ०६४० ग्रामको घोप्टे टन १ थान नमुना फिर्ता नपाएको उल्लेख छ । यीबाहेक विभिन्न जिल्लामा अनुगमनबाट संकलन गरिएको नमुना पनि फिर्ता नभएको विवरण विभागमा पेस गरिएको छ ।"
निलम्बित डेपुटी गभर्नरमाथिको छानबिन अन्तिम चरणमा,"श्रेष्ठमाथि वित्तीय क्षेत्रमा अनुचित गतिविधि गरेको, सम्पत्ति शुद्धीकरण निवारणका लागि गरेको प्रयासलाई अवमूल्यन गरेको, पदीय आचरणअनुसार काम नगरेको, विदेश भ्रमण जाँदा फर्जी कागजात पेस गरेको, बैंक तथा वित्तीय संस्थाको नियमनमा बद्नियत राखेको, बैंक तथा वित्तीय संस्थामा प्रभावित गर्ने काम गरेको, तोकिएको भन्दा बढी सुविधा लिएर राष्ट्र बैंकलाई हानि पुर्याएको लगायत आरोप छन् । यीबाहेक पनि सम्पत्ति शुद्धीकरणले तयार पारेको प्रतिवेदनमा एनसेललाई लाभांश लैजान सघाएको, विभिन्न बैंकमा रोक्का रहेको व्यापारी अजयराज सुमार्गीको पैसा फुकुवा गर्न साथ दिएको लगायत आरोप पनि श्रेष्ठलाई लागेको छ । समय नथपिने राम्रोसँग काम गर्न नपाएको कारण केही समय थप हुने अपेक्षा अध्ययन समितिको थियो । अर्थ मन्त्रालयले समितिको समय नथपिने स्पष्ट पारिसकेको छ । कुनै पनि वहनामा समय थपिँदैन, मन्त्रालय स्रोतले भन्यो, यो जानकारी समितिलाई भइसकेको छ । मन्त्रालयबाट समय नथप्न दबाब आएपछि केही दिनयता समितिले तीव्र रूपले काम गरिरेहेको छ । मन्त्रिपरिषद्को निर्देशनमा कानुनी हिसाबले छानबिन भनिए पनि श्रेष्ठलाई पदमुक्त गर्ने प्रक्रिया सुरु गरिएको जनाइएको छ । राष्ट्र बैंक ऐनअनुसार पदमुक्त गर्न छानबिन, स्पष्टीकरण र त्यसपछि मात्रै पदमुक्त गर्नुपर्ने व्यवस्था छ । ०७२ फागुनमा डेपुटी गभर्नर भएका श्रेष्ठले सुपरिवेक्षण विभागसहितको विभिन्न विभाग हेरिरहेका छन् । अनुसन्धानमा श्रेष्ठ दोषी ठहरिए उनी डेपुटी गभर्नरबाट बर्खास्त हुनेछन् ।"
व्यापार बढायो सागले,"(काठमाडौं)  भुटान र नेपालबीच मंगलबार भएको पुरुष फुटबलको खेल हेर्न आएका नखिपोटका राजमान सुनुवार खेलको दोस्रो हाफमा बाहिर निस्केर नेपाली खेलाडीलाई समर्थन गर्न गलबन्दी लिए । नेपालले जित्छ भन्ने विश्वास भएपछि बीचैमा निस्किएँ । अहिले यो खेलमा नेपालले भुटानविरुद्ध दुई गोल लगाइसक्यो, नेपालले अब जित्छ, उनले भने, नेपाललाई अर्को खेलमा समर्थन गर्न गलबन्दी पनि किनें । नेपालले भुटानविरुद्ध चार गोल गर्दै जित हासिल गरेर उनले मात्र नभई नेपाली खेलाडीलाई गरेको विश्वास खेर गएन । अर्को खेलमा नेपाली खेलाडीलाई समर्थन गर्ने उनको इच्छा पनि पूरा हुनेछ । नेपाली खेलाडीलाई समर्थन गर्ने यो एक माध्यम भएको उनले बताए ।कुनै समय दिनको २० हजार रुपैयाँ व्यापार गर्ने स्पोटर्स लिंककी सञ्जु श्रेष्ठले १३ औं साउथ एसियन गेम (साग) सुरु भएसँगै दिनकै ५० हजार रुपैयाँदेखि ६० हजार रुपैयाँसम्म कारोबार गर्दै छिन् । दशरथ रंगशाला त्रिपुरेश्वरमा १२ वर्षदेखि विभिन्न खेल सामग्री बिक्री गर्ने उनी भन्छिन्, सागले हाम्रो कारोबार बढेको छ । अहिले सबैले नेपाललाई समर्थन गर्न नेपाली राष्ट्रिय झन्डा अंकित गलबन्दी, टिसर्ट, झन्डा किन्छन् । यसमा पनि गलबन्दी र झन्डा बढी रुचाइरहेका छन् । सागले खेलकुद सामग्रीको कारोबार मात्र नभई पसलको प्रचारप्रसार भएको बताउँछिन् । खेलको समयमा प्रायजसो मानिसहरू खेल हेर्नमा बढी केन्द्रित हुन्छन्, उनले भनिन्, तर, त्यो समयमा हाम्रो पसलतिर पनि आउँछन्, त्यसले पसलमा यो खेलकुद सामग्री पाइने उनीहरूलाई थाहा हुन्छ । यसले पसलको ब्रान्डिङसमेत हुन्छ । नेपालले खेलेको नतिजाअनुसार राम्रै प्रदर्शन भएकाले व्यापारमा सकारात्मक प्रभाव पर्ने उनले बताइन् । उनले सबै नेपालीको क्षमताअनुसार ३ सय रुपैयाँदेखि ६ सय रुपैयाँसम्मको झन्डा, टिसर्ट र गलबन्दीजस्ता सामान बिक्री गरिरहेको सुनाइन् । अहिले उनको पसलमा दिनको सयभन्दा बढी ग्राहक आउँछन् । सबैले नेपाललाई समर्थन गर्न नेपाली राष्ट्रिय झन्डा अंकित भएको सामान खोज्छन् । त्रिपुरेश्वरको स्काई ब्रान्ज नेपालका सञ्चालक मनोज श्रेष्ठले गएको भूकम्पले क्षति पुर्याएपछि पहिलो पटक दशरथ रंगशालामा खेल आयोजना गरिँदा खेलप्रेमीहरूमाझ खेलको उत्साह बढ्दो रहेको बताए । दिनको ५० हजार रुपैयाँ कारोबार गरिरहेका उनी भन्छन्, खेलकुदको सामग्री व्यापार अरू बेला नि सामान्य नै हुन्छ, यस्ता खेलले अझ राम्रो र प्रचारमा समेत सहयोग हुन्छ । टिसर्टको ८ सय रुपैयाँसम्ममा बिक्री गरिरहेको उनले बताए । मंगलबारको खेलमा फुटबेल प्रेमीहरूले नेपाली राष्ट्रिय फुटबल खेलाडीले लगाउने पोसाक खोजे पनि त्यो नभएकाले नेपाली राष्ट्रिय झन्डा भएको टिसर्ट नै बिक्री गरिरहेको बताउँछन् । हामीसँग त्यो पोसाक छैन, त्यसको नक्कली पनि बेच्न प्रतिबन्ध छ, उनले भने, त्यसैले सामान्य टिसर्ट नै बेचिरहेका छौं । यसमा पनि टेबलमा राख्न मिल्ने नेपालको सानो झन्डा, जर्सी मन पराउँछन् ।स्नातक तह दोस्रो वर्षमा आरआर क्याम्पसमा अध्ययनरत सञ्जयकुमार यादवलाई पनि नेपाली राष्ट्रिय टोलीले लगाउने पोसाक लगाउने धोको भए पनि त्रिपुरेश्वरमा नपाएकाले सामान्य टिसर्टमै चित्त बुझाएको बताए । आज (मंगलबार) को फुटबल हेर्न आएको थिएँ, टिसर्ट नि लाउन मन थियो तर पाइएन, उनले भने । रंगशालामा खेल सञ्चालन भएमा बिस्तारै खेलकुद सामग्रीको व्यापार राम्रो हुने आशा छ, सलिम स्पोटर्स इन्टरप्राइजेज त्रिपुरेश्वरकी सरिता बज्राचार्यले भनिन् । फुटबल, नेपालको झन्डा भएको ब्याज, गलबन्दी, टिसर्ट नै मागमा रहेको उनले पनि सुनाइन् । उनले दैनिक २० हजार रुपैयाँको कारोबार गरिरहेकी छिन् ।"
लगतकट्टा नहुँदा मुआब्जा वितरणमा ढिलाइ,"(काठमाडौं)  शिलान्यास भएको महिना दिन बितिसक्दा पनि नागढुंगासिस्नेखोला सुरुङमार्गमा पर्ने जग्गाको किचलो अझै टुंगिएको छैन । काठमाडौंतर्फ समस्या नभए पनि धादिङतर्फको जग्गामा समस्या भएको छ । जग्गाको समयमै लगतकट्टा नहुँदा मुआब्जा वितरण हुन सकेको छैन । लगतकट्टाका लागि मालपोत कार्यालय पठाएको महिना दिन भयो, नागढुंगा सुरुङ मार्ग निर्माण आयोजनाका प्रमुख श्यामप्रसाद खरेलले भने, सबै जग्गाको कट्टा भएर नआउँदा मुआब्जा वितरण गर्न पाइएको छैन । उनका अनुसार अहिलेसम्म तीन कित्ताको मात्र मुआब्जा वितरण गरिएको छ । थप चार कित्ताको लगतकट्टा भएर आएको छ । अझै ८ कित्ताको कट्टा भएर आउन बाँकी छ, उनले भने, मालपोत कार्यालयले ढिलाइ गरिदिँदा समस्या भएको हो । उनका अनुसार गुठीको जग्गा भएकाले एक तिहाई मात्र मोहीले पाउँछन् । दुई तिहाई गुठीको नाममा हुन्छ । एक तिहाई पाउनेलाई ३ करोड वितरण गरिसकेका छौं, उनले भने, पौने ६ करोड गुठीको नाममा छ । जग्गा पूरै खाली नभए निर्माण कार्य प्रभावित बन्नेछ । निर्माणका लागि भौतिक संरचना निर्माण रोकिनेछ । सुरुङको मुख्य काम नै धादिङबाट सुरु हुनेछ । सरकारले अधिग्रहण गर्ने जग्गा भएपछि लगतकट्टा गरेर पठाइदिन भनेका हौं, स्थानीयले हामीसँग आएर पैसा लग्ने थिए, उनले भने, कहिले मोही छैन, कहिले जग्गा धनी छैन भन्दै काममा ढिलाइ भइरहेको छ । आयोजनाले दुई चोटि कर्मचारी लगतकट्टा गर्न पठाए पनि समयमै काम नभएको जनायो । मालपोतको भनाइ मोही र जग्गाधनी दुवै आउनुपर्छ भन्ने हो, उनले भने, दुवैमध्ये एक पक्ष कहिल्यै आएनन् भने सरकारले जग्गा अधिग्रहण नै गर्दैन र ? जग्गा अधिग्रहण गर्ने भनेर सरकारले सूचना नै निकालिसकेकाले समस्या नहुनुपर्ने हो । धेरै कित्ताको लगतकट्टा गर्न पठाउँदा कर्मचारीले झन्झट मान्ने गर्छन् । लगतकट्टाका लागि सबै स्रेस्ता राखेर पठाएका छौं, जग्गाको रोक्का राखेका छौं, उनले भने, यसमा ढिलाइ नगरिदिँदा हुन्थ्यो भन्ने हो । सबै आउन नसके पनि मोहीको उपस्थितिमा काम गर्दा समस्या होलाजस्तो लाग्दैन । यता मालपोत कार्यालय धादिङका प्रमुख पुरुषोत्तम भण्डारीले लगतकट्टाका लागि मोही र जग्गाधनी दुवै चाहिने बताए । कहिले मोही आउने, कहिले जग्गाधनी नआउने समस्याले ढिलाइ भएको हो, उनले भने, दुवै पक्ष एकैचोटि आउँदैनन्, आए हामीले एकैदिनमा काम गरेर पठाउने थियौं । यसमा कुनै रोकतोक गर्न नखोजेको उनले स्ष्पट पारे । मोही नै काट्न मेरो अधिकार हुँदैन, मोही र जग्गाधनी छुट्टिनुपर्ने हो, उनले भने, समस्या हाम्रो कारणले भन्दा पनि जग्गाधनीकै कारणले भएको छ, हामीले खोज्दै हिँड्ने कुरा भएन । त्यस्तै धादिङतर्फ रहेका ५७ घरटहरामध्य ४० वटाको मुआब्जा दिने प्रक्रिया सुरु भएको छ । थप आएको चार कित्ताको साढे ५ करोड र घरटहराको डेढ करोड वितरण गर्ने तयारीमा छौं, आयोजना प्रमुख खरेलले भने, वितरण गरेकामा गुठीमा पैसा दिएका छैनौं, मोहीको मात्र दिएका छौं, गुठीको जग्गामा मोहीहरूको माग बढेको छ, सरकारले निर्णय गरिहाल्यो भने फिर्ता लिन गारो हुन्छ भनेर दिएका छैनौं । अहिले प्रारम्भिक रूपमा ड्रिल गर्ने, संरचना बनाउने काम भइरहेको छ । आयोजनाले निर्माण कम्पनीलाई १० प्रतिशत पेस्की रकम दिइसकेको छ । पुरानै मेसिनबाट काम भइरहेको छ । सुरुङ निर्माणको काम चार महिनापछि मात्र सुरु हुनेछ, त्यो बेलासम्म बाहिरबाट मेसिन आइसक्नेछन्, उनले भने, जुन काममा विस्फोटक पदार्थ पनि चाहिन्छ, यो नभई सुरुङको काम सुरु हुने छैन । काठमाडौंतिर थप जग्गाबारे मन्त्रिपरिषद्बाट निर्णय भइसकेको छ । अब यसको लगत निकालेर रोक्का गर्ने तयारीमा छौं, उनले भने, त्यसपछि सूचना निकालेर मुआब्जा वितरण थाल्नेछौं । यसका लागि थप १ अर्ब चाहिनेछ । जहाँ ११ रोपनी जग्गा र घर ४० वटा घर पर्नेछन् । धादिङमा १०९ रोपनी जग्गा सुरुङमार्गमा पर्नेछ । जसमध्ये ४४ रोपनी जग्गाको मुआब्जा दिनुपर्ने हुन्छ । ४४ मध्ये २६ रोपनी श्री ५ को वायु गुठीका नाममा छ । काठमाडौंतर्फ भने ३१२ रोपनी जग्गा प्रयोग हुनेछ । जहाँ ४ अर्ब २० करोड मुआब्जा वितरण भइसकेको छ । जापानी निर्माण कम्पनी हाज्मा एन्डोले ठेक्का लिएको सुरुङमार्गको ४२ महिनाभित्र निर्माण सक्नुपर्नेछ । २ दशमलव ६८ किमि रहने सुरुङमार्ग निर्माणका लागि जापानको साढे १६ अर्ब ऋण सहयोग रहेको छ ।"
बिजुली बस चार्जिङ स्टेसनको काम सुचारु,"(लुम्बिनी)  लुम्बिनीमा बन्न लागेको बिजुली बस चार्जिङ स्टेसनको काम पुनः सुचारु भएको छ । प्रधानमन्त्री तथा मन्त्रिपरिषद् कार्यालयले पत्राचार गर्दै काम रोक्न निर्देशन गरेको थियो । प्रधानमन्त्री केपी शर्मा ओलीकै निर्देशनमा बन्न लागेको अन्तर्राष्ट्रिय सभा हल तथा ध्यान केन्द्रसँग जोडिएर चार्जिङ स्टेसन बन्न लागेकाले काम रोकिएको थियो । ओलीको महत्त्वपूर्ण योजनामध्येको सभा हल तथा ध्यान केन्द्र थियो, स्रोतले भन्यो, नजिकै चार्जिङ स्टेसन बनाउँदा कोलाहल र भीडभाड बढ्ने भएकाले ध्यान गर्न आउनेलाई समस्या हुन्छ भन्दै उनले काम रोक्न निर्देशन दिएका हुन् । गत वैशाखदेखि कात्तिकसम्म काम रोकियो । लुम्बिनी विकास कोष पदाधिकारी प्रधानमन्त्रीसँगै कुरा राख्न डराए । स्टेसन निर्माणको ठेक्का पाएको जापानी र नेपाली साझेदार व्यवसायीले कामलाई निरन्तरता दिन तीव्र दबाब दिन थाले । त्यसमा एडीबी पनि लाग्यो । कोषले जहाँ जग्गा उपलब्ध गरायो, त्यहीँ बनायो । यो हाम्रो कमजोरी होइन, ठेकेदार पक्षले भन्यो, त्यसको सजाय हामीले किन पाउने ! पावर हाउस र सोलार प्यानल अर्को स्थानमा राख्ने गरी पर्यटनमन्त्री योगेश भट्टराईले निकास दिलाएका हुन् । मंसिर पहिलो साताबाट काम थालिएको छ । आठ जना कामदारले सोलार प्यानल राखिएको ठाउँमा उम्रेका झारपात सफा गरिरहेका छन् । त्यहाँ ३ देखि ५ फिटसम्म झार उम्रेका थिए । पावर हाउस पहिलेकै पुरानै ठाउँमा हुन्छ । १६० मिटर वाइ ८० मिटर लम्बाइ चौडाइको क्षेत्रमा पावर हाउस छ । त्यसको तारबारको काम पनि भइरहेको छ । चार्जिङ स्टेसन भने एक किमि उत्तर ए ब्लकमा स्थानान्तरण गरिएको छ । पावर हाउसबाट भूमिगत रूपमा तार लगेर चार्जिङ स्टेसनसम्म पुर्याइनेछ । एसियन हाइवेको लुम्बिनी विकास कोष प्रबन्धक निवास भएको ठाउँ नजिक स्टेसन बनाइँदै छ । यहीँबाट गाडीमा चार्ज गरिनेछ । त्यहाँ २३ वटा गाडी चार्जर स्ट्यान्ड राख्न काम थालिएको छ । यिनमा तीन वटा क्विक चार्जर हुन्छ । ८० किलोवाट क्षमताको ब्याट्री हुने एउटा बस र ४० किलोवाट क्षमताका दुई वटा जिप र कार एकैपटक क्विक चार्ज गर्न सकिन्छ । क्विक चार्जबाट फुल चार्ज हुन आधा घण्टा लाग्छ । बाँकी २० वटा सामान्य चार्जर हुन्छन् । यसबाट एक घण्टामा फुल चार्ज हुन्छ । स्टेसनबाट एकैपटकमा १३ सवारी साधनले चार्ज गर्न सक्नेछन् । एउटा लुम्बिनी विकास कोष कार्यालयअघि जोडिएको छ । त्यस्तै भैरहवास्थित गौतम बुद्ध विमानस्थलको डोमेस्टिक टर्मिनलअघि ६ वटा चार्जिङ प्वाइन्ट पनि राख्न थालिएको छ । त्यो काम पनि सुरु भएको छ । त्यस्तै लुम्बिनीस्थित स्टेसनमा ७५ इलेक्ट्रिक रिक्सा चार्ज हुने प्वाइन्ट पनि राखिनेछ । अब २० प्रतिशत काम बाँकी छ, जापानको इसाका इलेक्ट्रिक कम्पनीका नेपाली साझेदार चिरञ्जीवी थापाले भने, मार्चभित्र काम पूरा गरिसक्छौं । पावर हाउसको अधिकांश काम सकिएको छ । भूमिगत रूपमा तार तान्न र नयाँ ठाउँमा चार्जिङ प्वाइन्ट राख्ने काम बाँकी छ । सबै सामग्री आइसकेका छन्, उनले भने, कन्टोल रुम बनाउन र उपकरण जडान गर्न मात्र बाँकी छ । त्यसपछि केही समय परीक्षण पनि गर्नुपर्छ । एक जापानी र दुई नेपाली इलेक्ट्रिकल इन्जिनियरले काम गरिरहेका छन् । स्टेसनको करिब ८० प्रतिशत बढी काम सम्पन्न भएको छ । स्टेसनका लागि सोलार प्यानल जडान गर्ने काम सकिएको छ । पावर हाउस पनि बनाइएको छ । घामबाट सोलार प्यानल चार्ज भई विद्युत् उत्पादन गर्छ । २ सय ६० वाटका सोलार प्यानल जाडेर ४४ वटाको एउटा ठूलो प्यानल बनाइएको छ । त्यस्ता ठूला प्यानल १२ वटा छन् । त्यस्तै ३२ वटा प्यानलका दुई वटा ठूला प्यानल बनाइएको छ । ती सबै प्यानललाई जमिनमा गाडेर आरसीसी ढलानसँग जोडिएको छ । सबै गरेर २६० वाटका ५९४ सोलार जडान गरिएको छ । यो पावर हाउसबाट १५४ किलोवाट विद्युत् उत्पादन हुन्छ । यो मुलुककै सबैभन्दा ठूलो सोलार चार्जर स्टेसन हो । पावर हाउसका लागि चाहिने सबै सामग्री विदेशबाट आइसकेका छन् । पावर हाउसका लागि सोलार प्यानल जापानबाट, स्ट्रक्चरका सामान चीन र जक्सन बक्स (पावर कन्ट्रोल र सप्लाई गर्ने उपकरण) इटालीबाट आयात गरिएको हो । कोरियाबाट लिथेमाइन ब्याट्री ल्याइएको छ । सोलारले ब्याट्री चार्ज गरेर इन्भर्टरबाट ऊर्जा सप्लाई गर्छ । ब्याट्रीको क्षमता ९ सय किलोवाट (३ बैंक) को छ ।पावर हाउसबाट १५४ किलोवाट विद्युत् उत्पादन हुन्छ । सोलारबाट यो नेपालकै सबैभन्दा धेरै विद्युत् उत्पादन हुने स्टेसन भएको इसाका कम्पनीका जापानी इलेक्ट्रिक इन्जिनियर नाबुतुसो नाकावले बताए । यहाँबाट उत्पादन भएको बिजुली पूरै खपत नभए विद्युत् प्राधिकरणलाई दिने योजना पनि थियो, उनले भने, एक वर्षसम्म निःशुल्क दिने प्रावधान छ । विद्युत् प्राधिकरणको ग्रिडमा जोड्न लाइन लिनेदिने प्वाइन्टसम्म तार बिछ्याउने र ट्रान्सफार्मर राख्ने योजना छ । एसियाली विकास बैंकको सहयोगमा जापानको इसाका इलेक्ट्रिक कम्पनीले पावर हाउस निर्माण गरिरहेको थियो । १३ करोड लागतमा पावर स्टेसन बन्दै थियो । गत वर्षको डिसेम्बरमा सुरु भई अप्रिलमा निर्माण पूरा गर्ने लक्ष्य थियो । काम तीव्र गतिमा भइरहेको थियो, उनले भने, रोकिँदा एक वर्ष ढिलो हुने अवस्था आएको हो । काम रोकिँदा र चार्जिङ स्टेसन सार्न पर्दा लागत बढ्ने नेपाली साझेदार थापाले बताए । रोकिएको बिजुली चार्जिङ स्टेसनको काम सुरु भयो, लुम्बिनी विकास कोषका योजना प्रबन्धक सरोज भट्टराईले भने, अब लुम्बिनीमा बिजुली बस चढ्ने चाहना पूरा हुने भयो । तीन वर्षभित्र लुम्बिनीमा पेट्रोलियम पदार्थले चल्ने सवारी साधन विस्थापित गर्ने योजनाअनुसार चार्जिङ स्टेसन सञ्चालनमा ल्याउन थालेको कोषका उपाध्यक्ष अवधेशकुमार त्रिपाठीले बताए । अहिले निर्माण भइरहेको ठाउँ उपयुक्त भएन भनेर प्रमको चिन्ता थियो, उनले भने, त्यहाँ गाडीहरू चार्जिङ गर्न जाँदा कोलाहल र भीडभाड हुन्छ । शान्ति खोज्दै ध्यान गर्न आउनेका लागि उपयुक्त हुँदैन । त्यही भएर अर्को विकल्प खोजेर काम अघि बढाएको उनले बताए । विकासमा वामे सर्दै गरेको लुम्बिनीवासीको खुसीमा ठेस लागेको भए पनि अब बन्ने आशा पलाएको उनले बताए ।"
बस चल्न पाएनन्,"लुम्बिनीलाई प्रदूषणरहित बनाउन ल्याइएको बिजुली बस पनि चल्न पाएका छैनन् । सम्झौताअनुसारका बस नभएपछि पर्यटन मन्त्रालयले लिन मानेन । एडीबीको १७ करोड अनुदानमा लुम्बिनी क्षेत्रमा पाँच वटा विद्युतीय बस र ११ वटा जिप भ्यान सञ्चालन सम्झौता भएको थियो । विद्युतीय बस, भ्यान जिप आपूर्ति गर्न पर्यटन मन्त्रालयले बीवाईडी अटो इन्डिस्ट्रिज प्रालिसँग सम्झौता गर्यो । सम्झौताअनुसार बस उपलब्ध नगराएपछि बस सञ्चालन लम्बिएको हो, पर्यटन मन्त्रालयका प्रवक्ता रुद्रसिंह तामाङले भने, अब ठेक्का पाएको कम्पनीले नयाँ बस दिन राजी भएको छ । लुम्बिनीका लागि आएको बस काठमाडौं लगेर प्रम केपी ओलीले तामझामका साथ उद्घाटन गरेका थिए ।"
वाणिज्य महासंघ र एडीपीसीबीच समझदारी,काठमाडौं (कास) नेपाल उद्योग वाणिज्य महासंघ र एसियन डिजास्टर प्रिप्यडनेस सेन्टर (एडीपीसी) बीच प्राकृतिक विपत्तिबाट हुने क्षति न्यूनीकरणमा सहकार्य गर्न बुधबार समझदारी भएको छ । महासंघले दक्षिण र दक्षिणपूर्वी एसियामा प्राकृतिक विपत्तिका बखत आइपर्ने समस्या एवं चुनौतीबाट हुन सक्ने क्षति न्यूनीकरणमा यस क्षेत्रका राष्ट्रहरूबीच सहकार्य गरी जनताको सुरक्षित व्यवस्थापन र दिगो विकासमा कार्यरत एडीपीसीबीसँग सम्झौता गरेको हो । मंसिर १६ र १७ गते म्यानमारमा आयोजना भएको एडीपीसीबीको पाँचौं क्षेत्रीय बैठकका क्रममा महासंघका उपाध्यक्ष किशोर प्रधान र एडीपीसीका कार्यकारी निर्देशक ह्यान्स गुटम्यानले सम्झौता पत्रमा हस्ताक्षर गरेका थिए ।
स्विच अनको विजेता घोषणा,"काठमाडौं (कास) मल्टी ब्रान्ड इलेक्ट्रोनिक रिटेल चेन स्विच अनले बडादसैं, तिहार र छठ बम्पर अफर योजनाको विजेता घोषणा गरेको छ । योजनाअन्तर्गत बर्दघाटका ध्रुव भण्डारीले प्रथम उपहार ४० इन्चको टीभी, २० लिटरको फ्रिज र मिक्स्चर प्राप्त गरेका छन् । त्यस्तै हेटौंडाका प्रकाश पौडेलले दोस्रो उपहारस्वरूप ४० इन्चका टीभी, १८ लिटरको राइसकुकर र मिक्स्चर र सुरुंगाका उद्धव खकुरेलले तेस्रो पुरस्कारस्वरूप ३२ इन्चको स्मार्ट टीभी, १८ लिटरको राइसकुकर र मिक्स्चर प्राप्त गरेका छन् । असोज ५ गते सुरु भएको यो योजना कात्तिक ३० गते सम्पन्न भएको थियो ।"
एफक्यान अवार्ड ३६ विधामा,"काठमाडौं (कास) नेपाल निर्माण व्यवसायी महासंघले विभिन्न ३६ विधामा रिद्धिसिद्धि सिमेन्ट १० औं एफक्यान एक्सिलेन्स अवार्ड वितरण गर्ने भएको छ । महासंघले बुधबार पत्रकार सम्मेलनमार्फत शुक्रबार आयोजना गरिने अवार्डको सबै तयारी पूरा भएको जानकारी दिएको हो । महासंघले १२ औं राष्ट्रिय निर्माण दिवसको अवसरमा अवार्ड कार्यक्रम गर्न लागेको हो । नेपाली निर्माण उद्योगको विकासमा विभिन्न क्षेत्रबाट विशेष योगदान पुर्याउने व्यक्ति, संघसंस्था तथा कम्पनीलाई अवार्ड कार्यक्रममार्फत महासंघले सम्मान गर्दै आएको महासंघका अध्यक्ष रवि सिंहले बताए ।"
एनआईसीको काउन्टर कृष्णनगरमा,काठमाडौं (कास) एनआईसी एसिया बैंकले विस्तारित काउन्टर कपिलवस्तुको कृष्णनगरमा सञ्चालनमा ल्याएको छ । सहरी तथा ग्रामीण जिल्लामा बैंकिङ सेवा पुर्याउने उद्देश्यले काउन्टर सुरु गरेको बैंकले बताएको छ ।
छाउगोठमा मृत्युका घटनाले त्रास,"(अछाम)  बर्सेनि छाउगोठमा मृत्युका घटना हुन थालेपछि छाउगोठमा बस्ने महिला तथा किशोरी त्रासमा छन् । नमान्दा नमान्दै पनि बाध्यताले महिला तथा किशोरी छाउगोठमा बस्नुपरेको मंगलसेन नगरपालिका१३ बस्तीकी अमृता रावतले बताइन् । घरबाट टाढा गोठ हुन्छ । नुहाउन, लुगा धुन पानी हुँदैन, धोएका लुगा सुक्दैनन् । बाक्ला लुगा सुक्न तीन दिनसम्म लाग्छ, उनले भनिन्, सिधा उभिन पनि नमिल्ने गोठमा आगो बाल्दा धूवाँ बाहिर जान नपाएर गोठभित्रै निसासिनुपर्छ । महिला मात्र नभएर छाउगोठमा आमासँगै बस्ने बालबालिका पनि जोखिममा रहेको उनले बताइन् । चिसो महिनामा छाउपडी गोठमा आमासँग बसेका साना नानीहरूलाई निकै गाह्रो हुने गरेको छ । उनले भनिन्, टाढाको गोठमा जाँदा कतिपय महिलाहरूको यौनहिंसाको सिकार भएका घटना पनि हुने गरेको छ । जिल्ला सदरमुकाम र सडकको पहुँच पुगेका ठाउँमा मात्रै जनचेतनाका कार्यक्रम हुने गरेका छन् । दुर्गम गाउँमा हालसम्म कुनै अभियन्ता नपुगेको बस्ती गाउँकी बिसुदेवी धामीले बताइन् । सुत्केरी र न्वारन नभएको बच्चालाई छुँदैनन् । महिनावारी भएकी महिलालाई गर्ने व्यवहार झन् फरक छ, उनले भनिन्, ठन्डीमा महिनावारी हुँदा घरबाट आवश्यक पर्ने लुगा दिँदैनन् । परम्परा भएकाले महिला र किशोरीमा परिवारसँग प्रतिकारको हिम्मत नहुने स्थानीय तुलीदेवी रावत बताउँछिन् । उनी भन्छिन्, यी सबै पीडा हामीले भोग्यौं । हाम्रा छोरीहरूले पनि भोग्न नभोगुन् भन्ने लाग्छ । परिवर्तनको चरण निकै चुनौतीपूर्ण रहेको उनले बताइन् । तल्लो तहसम्म चेतनाका कार्यक्रम पुग्न नसकेको गुनासोसमेत स्थानीयको छ । सामान्य जनचेतना पनि दुर्गम गाउँमा पुगेको छैन, स्थानीय मानसिंह धामीले भने, छाउपडी महिलाले बार्छन्, यसको मारमा बालबालिका पनि परेका छन् । गत आइतबार राति साँफेबगर नगरपालिका३ सिद्धेश्वरकी २१ वर्षीया पार्वती बुढा रावतको छाउगोठमा मृत्यु भएपछि महिला र किशोरी हराएका छन् । साँफेबगर नगरपालिकाले कुप्रथा नहटाउनेलाई सेवा सुविधा रोक्का गर्ने चेतावनी दिएको छ । छाउपडी प्रथा अन्त्य गर्न सर्वदलीय भेलामा छलफल गरिएको छ । नगर प्रमुख कुलबहादुर कुँवरका अनुसार एक वर्षअघि नै नगरभित्रका ६ हजार ६ सय ४७ घरधुरीमा छाउप्रथा अन्त्यका लागि अनुरोध पत्रसमेत पठाइएको थियो । कडा निर्णय गरेर प्रक्रियामा जाने तयारी गरेको उनले बताए । फेरि पनि सम्झाउँछौं, उनले भने, अनि नगरले दिने सबै सेवासुविधाबाट वञ्चित गर्ने निर्णय गर्छौं । वितरित अनुरोधपत्रमा छाउगोठमा महिला तथा किशोरीलाई पठाए हुने सजायबारे उल्लेख छ । मुलुकी अपराध संहिता ऐन २०७४ मा रजस्वला तथा सुत्केरी भएकी महिलालाई गोठ तथा छाउगोठमा राख्न नपाइने उल्लेख छ । गोठ तथा छाउगोठमा बस्ने तथा बस्न बाध्य पार्नेलाई ३ महिना कैद र ३ हजार जरिवाना हुने कानुनमा छ ।"
खोप लगाउँदा शिशुको मृत्यु,"डोटी (कास) खोप लगाएका कारण चारमहिने शिशुको मृत्यु भएको भन्दै आफन्तले छानबिन माग गरेका छन् । जोरायल१ खारका तेजबहादुर मल्लले नाति पुष्कर मंगलबार दिउँसो गाउँकै गाउँघर क्लिनिकमा नियमित खोप लगाएपछि बिरामी भएर राति २ बजे मृत्यु भएको बताए । खोप लगाउनुअघि मजाले हाँसिरहेको थियो, उनले भने, खोप लगाएर घर फर्केपछि कमजोर भयो । एकपटक आमाको दूध चुसेर सुतेको नाति सुतेको सुत्यै भयो । शिशुलाई क्लिनिकमा घण्टेश्वर स्वास्थ्यचौकीका इन्चार्ज अहेब हरिदत्त भट्टले पोलियो र पेन्टा भ्याक्सिन दोस्रोपटक र एफआईपीभी खोप पहिलोपटक दिएका थिए । जिल्ला स्वास्थ्य कार्यालय प्रमुख रमेश मलासीले मृत्युको कारण परीक्षणपछि मात्र भन्न सकिने बताए ।"
डीएसपी ढुंगेलविरुद्ध पक्राउ पुर्जी,काठमाडौं (कास) डकैती तथा लुटपाट घटनाका मुख्य अभियुक्तसँग अस्वाभाविक फोन सम्पर्कका कारण अनुसन्धानमा तानिएका प्रहरीका नायब उपरीक्षक कुमोध ढुंगेलविरुद्ध काठमाडौं जिल्ला अदालतले पक्राउ पुर्जी जारी गरेको छ । गत २६ चैतमा रानीबारीका लालेन्द्र शेरचनको घरमा भएको लुटपाट घटनामा संलग्न आरोपित विक्रम श्रेष्ठसँग नियमित फोन कुराकानी र भेटघाट गरेको खुलेपछि डीएसपी ढुंगेल निलम्बनमा परेका थिए । ज्यान मार्ने उद्योगको मुद्दामा केन्द्रीय कारागारमा रहेका रमेश बाहुन भनिने सुजन पौडेलसँग पनि नियमित फोन सम्पर्कमा रहेको आरोप पनि उनीमाथि थियो । महानगरीय प्रहरी अपराध महाशाखाको टोलीले रानीबारी डकैतीमा संलग्न श्रेष्ठसहित नवराज तामाङ र सन्तबहादुर तामाङलाई गत वैशाख ६ मा पक्राउ गरेको थियो । पक्राउलगत्तै डीएसपी ढुंगेल अनुसन्धानमा तानिएका थिए । गम्भीर प्रकृतिको अपराधको अनुसन्धानमा काबिल मानिएका डीएसपी ढुंगेलले रामेछापमा छँदा वर्षौं पुरानो बलात्कार र हत्या अभियोगको घटनाको सफल अनुसन्धान गरेका थिए । निर्माण व्यवसायी महासंघका तत्कालीन अध्यक्ष शरद गौचनको हत्यामा संलग्न मनोज पुन र सोम आलेको प्रहरी इन्काउन्टरमा भएको मृत्युको घटनाको नेतृत्व पनि यिनैले गरेका थिए ।
'गोरखाको उडान अनुमतिमै',"काठमाडौं (कास) गोरखाको लामागाउँ घापमा मंगलबार गरेको उडान गृहमन्त्रालय र नेपाल नागरिक उड्डयन प्राधिकरणको अनुमतिमा गरिएको सिम्रिक एयरले जनाएको छ । उक्त हेलिकप्टरबाट काठमाडौं आएकी सम्झना बुढा संरक्षित वन्यजन्तु रतुवाको अंगसहित त्रिभुवन विमानस्थलबाट पक्राउ परेकी थिइन् । उनी पक्राउ परेपछि उक्त हेलिकप्टरको उडानमाथि प्रश्न उठेको थियो । बुधबार उक्त एयरलाइन्सले एएस ३५०, बी३ई हेलिकप्टरले गरेको चार्टर उडान सम्बद्ध सरकारी निकायको अनुमतिमा गरेको स्पष्ट पारेको छ । गोरखा जिल्लाका प्रजिअ देवेन्द्र लामिछानेले नै हेलिकप्टरले उडान भरेपछि आफूले मंगलबार साँझ मात्र जानकारी पाएको प्रतिक्रिया दिएका थिए । उनले सिम्रिक एयरले मनास्लु संरक्षित क्षेत्रको घापमा उडान गर्न आफूबाट कुनै अनुमति नलिएको बताएका थिए तर सिम्रिकले त्यस क्षेत्रको उडानका लागि गृह मन्त्रालय र नागरिक उड्डयन प्राधिकरणले अनुमति लिएको पत्र बुधबार सार्वजनिक गरेको छ । मन्त्रालय र प्राधिकरणले सिम्रिकलाई निषेधित क्षेत्रमा उडानका लागि गत सोमबार अनुमति दिएको देखिन्छ । प्रहरीले हुम्लाको ताजाकोट गाउँपालिका५ (साबिक मदना गाविस९) की २९ वर्षीया बुढालाई रतुवाको सिङसहित विमानस्थलको एक्सरे मेसिन एरियाबाट पक्राउ गरेको थियो ।"
साइक्लिङमा गाइडको भाग्य,"(काठमाडौं)  नेपाल साइक्लिङ संघले १३ औं सागको छनोटको आधार राष्ट्रिय माउन्टेन बाइक च्याम्पियनसिप (सन् २०१९) लाई बनाएको थियो । यो वर्ष डाउनहिलमा च्याम्पियन भएका थिए सुमन तामाङ । तर, उनी यो बेला नभ्याउने भए । उनले काम रोजे । संघ खेलाडी खोजीमा लाग्यो । देख्यो चारपल्टका विजेता राजेश मगर ।राजेश सन् २०१४, ०१६, ०१७ र ०१८ का डाउनहिल च्याम्पियन हुन् । उनलाई संघका केही पदाधिकारीले अवसर दिन्छौं तिमी केही गर्न सक्छौ भनेर सोधेका थिए । राजेशले हुन्छ भनिदिए । अनि तयारीमा जुटे । तीन महिनाको तयारीपछि १३ औं सागमा बुधबार नेपाललाई स्वर्णपदक नै दिलाए । सागमा माउन्टेनबाइकको स्पर्धाले यसैपालि प्रवेश पाएको हो । उनी नेसनल जियोग्राफ्रीको एड्भेन्चरर अफ द इयर २०१८ को विजेता पनि हुन् । अघिल्लो साल यो अवार्ड अल्ट्रा धाविक मीरा राईले जितेकी थिइन् ।राष्ट्रिय च्याम्पियन सुमन तामाङ यहाँ नहुने भएकाले मैले मौका पाएको हो, २३ वर्षीय राजेशले भने, मैले त्यो मौकामा आफूलाई प्रमाणित गर्नुपर्छ भन्ने ठानेको थिए । क्लोज क्याम्पमा रहेर ट्रेनिङ गर्दा एकअर्काबाट सिक्यौंसिकायौं । संघको विश्वासलाई स्वर्ण जितेर पूरा गरेको छु । यसमा गर्व गर्छु ।गोकर्णस्थित सहिद पार्कमा भएको प्रतिस्पर्धा निकै रोमाञ्चक रह्यो । राजेशले १ किमिको रेस १ मिनेट ५१ः१२४ सेकेन्डमा पूरा गर्दै स्वर्ण जितेका हुन् । पाँच देशका १० जना राइडर सहभागी यसमा नेपालकै निरव श्रेष्ठ (१ मिनेट ५३ः५४२ सेकेन्ड) ले रजत र भारतका स्लेड स्पेन्सर गोमेस (१ मिनेट ५९ः९३१ सेकेन्ड) ले कांस्य हात पारे । नेपालका चार राइडर सहभागी थिए ।स्वर्णका लागि सबैले प्रतिस्पर्धा गर्ने, जसले जिते पनि नेपालले जित्ने हो, सबैले प्रयास गर्ने भनेर हामी लागेको थियौं, राजेशले भने, प्रतिस्पर्धा कठिन नै थियो तर सोचेजस्तो गाह्रो भने भएन । उनले थपे, आफूले उत्कृष्ट प्र्रदर्शन गर्यो भने मलाई अवसर छ भन्ने थियो । सक्दै नसक्ने भन्ने थिएन । गल्ती नगरी उत्कृष्ट रुपमा साइकल हाँकेर जित्नेमा विश्वस्त थिएँ ।एसियन इन्डुरोको नेपाल सिरिज तीनपल्ट जितेका राजेशले नेपालको प्रतिनिधित्व गर्दै एसियन माउन्टे बाइक च्याम्पियनसिप खेलिसकेका छन् । सिंगापुर ओपन इन्डुरो रेस २०१७ मा उपविजेता भएका उनले गत वर्ष इन्डोनेसियामा भएको एसियाली खेलकुदमा पनि प्रतिस्पर्धा गरेका थिए । हिमालयन आउटडोरको डाउनहिल रेस तीनपल्ट जितेका उनको पहिलो प्रतियोगिता सन् २०१३ को राष्ट्रिय माउन्टडेन बाइक च्याम्पियनसिप हो, जहाँ उनी आफैंले तयार पारेको साइकलबाट रेसमा सहभागी हुँदै छैटौं भएका थिए ।आफैंले बनाएको साइकललाइफ साइकल डाउनहिल फेस्टिभल (२०१४ फेब्रुअरी १८) मा हुँदै थियो । उनी उही आफैंले कवाडीबाट सामान जुटाएर वेल्डिङ गरी बनाइएको साइकलमा तयारी गर्दै थिए । उनी अभ्यासमा साइकल हुँइक्याइरहेका थिए । साइकलबाट चर्को आवाज आइरहेको थियो । अरु राइडरसँग व्यावसायिक रेसका लागि बनेका आकर्षक बाइक थियो ।उनलाई साइकलको खराब आवाज सुनेपछि पर्यटन व्यवसायी मन्दिल प्रधानले आफ्नो बाइक रेसमा कुदाउने हो भनेर सोधे । उनले हाँस्दै हुन्छ भनिदिए । मेरो साइकल र त्यो साइकल कहाँ हो कहाँ फरक, राजेशले सम्झिए, त्यो दाइको साइकल हाँके । करिब २ सय मिटरअगाडि नै चेन चुँडिएर पनि डाउनहिलमा रोल गरेरै फिनिसिङ लाइनमा पुगे । चौथो भए । विजेतासँग १ सेकेन्डमात्रै फरक रह्यो । मसँग अवसर रहेछ, प्याडल गर्न पाएको भए जित्थे भन्ने लाग्यो । त्यसबेला राजेश अरुको घरमा गार्डेन हेर्ने, कुकुर डुलाउने कपडा धुने, कहिलेकाहीं किनमेल गर्ने काम गर्थे । र पाउँथे मासिक २ हजारमा रुपैयाँ । प्रधानले एकपल्ट मुस्ताङमा साइक्लिङ गाइडका रूपमा पठाए । दिए २० हजार । कहाँ २ हजार कहाँ २० हजार । त्यो काम छाडिदिए । गाइडकै काम गर्न थालेको ४५ वर्ष भयो । नेपालमा खेलाडीको रूपमा बाँच्न गाह्रो छ । त्यसैले साइक्लिङ र गाइडको काम साथै अगाडि बढाउन चाहन्छु, वर्षमा ६८ महिना साइक्लिङ गाइडको काम गर्ने उनले भने ।उनको घर बनाउने मिस्त्री हुन् भने आमा केही अघिसम्म अरुकै घरमा काम गर्थिन् । उनलाई आमाले काम गर्ने घरबाट पहिलोपल्ट साइकल ल्याइदिएकी थिइन् तर पढाइ बिग्रन थालेपछि त्यो साइकल कवाडीलाई बेचिएको थियो । अनि उनले अरुको घरमा काम गरेर बचत गरेको रकमले फलामको साइकल किने । त्यसलाई मोडिफाइ गरेर उनले यूटुबमा हेरेर स्टन्ट देखाउन थाले । त्यसपछि माउन्टेनबाइक रेसमा पुगेका हुन् । सागको सफलतापछिको लक्ष्यबारे उनले भने, अहिले दक्षिण एसियामा पदक जितेका छौं । अब एसियाली खेलकुदबाट पदक ल्याउन चाहन्छौं । उनले थपे, व्यावसायिक माउन्टेन बाइक राइडरहरूको प्रतियोगिता इन्डुरो वर्ल्ड सिरिजमा प्रतिस्पर्धा गर्ने चाहना छ, जुन विभिन्न देशमा हुन्छ । व्यक्तिगत तबरबाटै भए पनि २०२१ मा फ्रान्समा हुने सिरिजको अन्तिम इभेन्टमा देशको प्रतिनिधित्व गर्दै ट्रफी अफ नेसन्समा प्रतिस्पर्धा गर्ने सपना छ । जहाँ विश्वकै सबभन्दा तेज राइडरहरूसँग आफ्नो स्तर मापन गर्ने अवसर पाइन्छ ।"
निस्माको रेकर्ड,"अघिल्ला दुई संस्करण (साग २०१० र २०१६) मा साइक्लिङको रोड रेसमा मात्रै प्रतिस्पर्धा भएको थियो । यो स्पर्धामा नेपाली राइडरको चुनौती निकै फितलो रहेको थियो । कुनै पनि पदक हात पार्न सकेनन् । १३ औं सागको नेपाल आगमनसँगै साइक्लिङमा माउन्टेनबाइकका स्पर्धाले पनि प्रवेश पायो । साइक्लिङको प्रतिस्पर्धा सुरु भएको दिन नै निस्मा श्रेष्ठ र राजेश मगरले स्वर्ण जिते । पहिलो स्वर्ण जितेकी थिइन्, निस्माले । त्यसको एक घण्टापछि राजेशले । दुवैको सफलता डाउनहिलमा हो ।सागको साइक्लिङमा नेपाललाई पहिलो दिलाएकी निस्माले भनिन्, प्रतिस्पर्धा त्यति गाह्रो हुन्छ भन्ने सोचेको थिएन । स्वर्णकै अपेक्षा गरेकी थिएँ । तर, खेलअघि चर्को दबाब हुने रहेछ । अन्त्यमा सफल भए । एदकम खुसी लागेको छ । यी पार्ट टाइमर गाइडले १ किमि दूरी २ मिनेट ३१ः८९६ सेकेन्डमा पूरा गर्दै स्वर्ण जितेकी हुन् । एक देशका चार खोलडी सहभागी हुन पाउने यो विधामा नेपाली राइडरले क्लिन स्वीप नै गरे । जमुना थापा (२ मिनेट ३५ः५०३ सेकेन्ड) र भारतकी यशोधरा शेखर (४ मिनेट ०३ः९९८ सेकेन्ड) ले कांस्य हात पारे ।गोलढुंगा, काठमाडौंकी २३ वर्षीया उनी डाउनहिलमा नेपालकी पहिलो महिला राइडर हुन् । सुरुमा उनी केटाहरूसँगै प्रतिस्पर्धा गर्ने एक्लो महिला हुन्थिन् । उनैले जम्मा पारेका केटीहरू सहभागि भएपछि २०१९ को राष्ट्रिय माउन्टेन बाइकमा डाउनहिलतर्फ महिलाको स्पर्धाले प्रवेश पायो । यसमा उनी सहजै पहिलो भइन् । सागमा बिहीबार क्रसकन्ट्रीको स्पर्धा हुँदै छ । यसमा पनि घरेलु राइडरलाई स्वर्णको दाबेदार मानिएको छ ।"
ब्याडमिन्टनमा कम्तीमा कांस्य,"पोखरा (कास) तेह्रौं दक्षिण एसियाली खेलकुद (साग) अन्तर्गत ब्याडमिन्टनमा नेपालले पुरुष सिंगल, डबल्स तथा मिक्स डबल्समा कम्तीमा कांस्य पदक पक्का गरेको छ । पोखरा रंगशालामा बुधबार पुरुष सिंगलतर्फ नेपालका रत्नजित तामाङ, पुरुष डबल्समा प्रिन्स दाहाल र प्रफुल्ल महर्जन तथा मिक्स डबल्समा विकास श्रेष्ठ र अनुमाया राईको जोडीले सेमिफाइनल तय गर्दै कांस्य पक्का गरेका हुन् । रत्नजितले बंगलादेशका सिग्बत उल्लाहलाई २११३, २३२१ को सेटमा हराए । पुरुष डबल्सतर्फ प्रिन्स र प्रफुल्लको जोडीले भुटानका कर्मा छेन्द्रु र अनीष गुरुङको जोडीलाई २११४, २११२ को सोझो सेटमा हराएको थियो ।मिक्स डबल्सतर्फ विकास र अनुमायाको जोडी भुटानका अनीष गुरुङ र सम्झना गुरुङको जोडीले वाकओभर दिएको थियो । महिला डबल्सतर्फ जेसिका गुरुङ र रसिला महर्जनको जोडी श्रीलंकाका प्रमोदिका हेन्डेहवा र के सिरिमांगेको जोडीसँग २१८, २१७ को सोझो सेटमा पराजित भयो । डबल्सतर्फ दीपेश धामी र रत्नजित तामाङको जोडी भारतका कृष्णप्रसाद गर्ग र ध्रुव कपिलाको जोडीसँग २११६, २११३ को सोझो सेटमा हार बेहोरे । मिक्स डबल्सतर्फ नवीन श्रेष्ठ र नङसल तामाङको जोडी बंगलादेशका मोहम्मद सलमान खान र उर्मी अख्तरको जोडीसँग २११३, २११७ को सोझो सेटमा पराजित भयो । भारतका श्रील बर्माले पाकिस्तानका मुराद अलीलाई २११२, २११७ को सेटमा पराजित गरे । बिहीबारदेखि सेमिफाइनल हुनेछ ।"
संगीता र सक्षमको उस्तै खुसी,"(काठमाडौं)  १३ औं दक्षिण एसियाली खेलकुदको तेक्वान्दोमा बुधबार नेपालले २ स्वर्ण पदक थपेको छ । अनुभवी खेलाडी सक्षम कार्की र नयाँ खेलाडी संगीता बस्यालले आआफ्नो स्पर्धामा सफलता पाए । समानता के रह्यो भने दुवैको पहिलो अन्तर्राष्ट्रिय स्वर्ण थियो । सक्षमले ८७ केजीमाथि हेभीवेटमा पाकिस्तानका वाकर अलीलाई २७९ अंकमा हराएर स्वर्ण सपना पूरा गरे । परिवारसहित घरेलु समर्थकको उल्लेख्य साथ पाएका उनले पहिलो राउन्डमा ३३ को बराबरी खेले । सुरुमा सुस्त देखिए पनि दोस्रो राउन्डमा दुई ब्याककिक र दुई पन्च प्रहारपछि सक्षमले दोहोरो अंक बनाउन सके । यस राउन्डमा १६४ ले अगाडि बढेका उनले तेस्रो राउन्डमा पनि ८२ को एकपक्षीय अग्रता निकाले । म राष्ट्रिय टोलीमा अनुभवी खेलाडीको रूपमा चिनिन्छु । हिजो (मंगलबार) को स्पर्धामा वीर (महरा), काजल (श्रेष्ठ) स्वर्ण जिते । मनोज (मल्ल) र निमा (गुरुङ) ले स्वर्ण जित्न नसक्दा हामीलाई पनि दबाब बढेको थियो । साथीहरूले मिहिनेत गर्दागर्दै स्वर्ण चुकेको देखेपछि आफूलाई अझै राम्रो गर्नुपर्छ भन्ने छुट्टै खाले दबाव हुँदोरहेछ, फाइनलमा सफलता पाएपछि सक्षमले भने । यसअघि सक्षमले पहिलो चरणमा बंगलादेशका मोहम्मद मिजानुर रहमानलाई हराए । सेमिफाइनलमा श्रीलंकाका सिया बालापिटियागेमाथि ३२११ अंकको जित रचे । यो जितलाई उनले बदलाको रूपमा अर्थ्याएका छन् । सन् २०१६ मा सक्षमले ८० केजीमुनि स्पर्धाको फाइनलमा भारतका नवजित मानसँग हार बेहोरेका थिए । यो अहिलेसम्मको अनुभवमा सबैभन्दा खुसीको दिन रह्यो किनभने आफ्नै घरमा स्वर्ण जित्नु भनेको एउटा खेलाडीका लागि यो भन्दा धेरै खुसी अरु हुँदैन, उनले थपे, एक प्रकारको बदलाजस्तै भएको छ । त्यतिबेला पनि जितनजिक पुगेर हार्नुपरेको थियो, धेरै अंकअन्तर थिएन । मनमा खिन्न चाहिँ भइरहेको थियो । नेपालले ३ स्वर्ण जित्यो । तेक्वान्दोले एउटै जित्न सकेन । स्वर्ण र रजतको फरक त्यतिबेला बुझिएको थियो । यसपल्ट देशले धेरै स्वर्ण जितेको छ मेरो तर्फबाट पनि एउटा थप्न पाउँदा गर्व लागेको छ । कोटेश्वर डोजाङका उत्पादन २३ वर्षे सक्षमले सागका कीर्तिमानी दीपक विष्टलगायतको प्रशिक्षण टिमलाई जितको श्रेय दिए । चीनमा हामीले महत्त्वपूर्ण प्रशिक्षण र प्रतियोगिता खेल्यौं, यसले शारीरिक र मानसिक रूपमा तयार बनाउन सहयोग गर्यो । तयारीअनुसार नै यो सफलता मिलेको हो, उनले थपे, म २०१३ मा राष्ट्रिय क्याम्पमा परेको थिएँ । त्यतिबेला दीपक गुरुले भन्नुभएको थियो कि आई वाज द वान, आई एम द वान एन्ड आई वील बी द वान । गुरुको त्यो भनाइले मलाई थप मिहिनेत गर्न उर्जा मिलेको छ ।सक्षम दक्षिण एसियाली खेलकुदको इतिहासमा नेपालका लागि सयौं स्वर्ण जित्ने खेलाडीसमेत बनेका छन् । १३ संस्करणसम्म आइपुग्दा नेपालले बुधबार सय स्वर्ण पदको कोसेढुंगा छोएको छ । १२ औं संस्करणसम्म पुग्दा ७१ स्वर्ण जितेको नेपालले यस संस्करणको २९ औं स्वर्ण सक्षमले जितेका छन् । यो त अर्को ठूलो समाचार भयो । यो खुसी कसरी व्यक्त गर्ने, केही सोच्नै सकेको छैन । म भाग्यमानी रहेछु, उनले हाँस्दै भने । संगीताको स्वर्णचितवनकी २५ वर्षीया संगीताले तेक्वान्दो खेल्न थालेको ७ वर्ष भयो । यसअघि १२ औं सागको छनोटमा आयशा शाक्यसँग पराजित भएपछि उनको साग सपना धकेलिएको थियो । १२ औं सागबाट फर्किएपछि आयशा निस्क्रिय भएपछि संगीतालाई अवसर आयो । १८ औं एसियाली खेलकुदमा पहिलोपल्ट राष्ट्रिय टोलीमा परेकी उनी पहिलो खेलमै फिलिपिन्सकी डर्लेन अर्पोनसँग पराजित भइन् । यसपल्ट सागको पहिलो सहभागितामै उनले स्वर्ण जित्ने क्रममा भारतकी गंगाजोत गिललाई १९८ को स्कोरमा पराजित गरिन् । संगीताले पहिलो राउन्डमा ७३ को अग्रता लिइन् । दोस्रोमा ४२ र तेस्रोमा ८३ को अग्रतासहित पहिलो अन्तर्राष्ट्रिय स्वर्णको स्वाद घरेलु एरिनामै लिन पाइन् ।संगीताले यसअघि श्रीलंकाकी मनीषा साम्राजिवालाई ४९५ ले हराएकी थिइन् । मैले आफ्नो योजनाअनुसार खेल्न सकिनँ । घरेलु दर्शकको साथ भए पनि फाइनलमा अर्कैखाले डर र दबाब थियो । त्यसबाट माथि उठेर आफूले सकेको खेल्न सकें । देशका लागि स्वर्ण जित्न पाउँदा धेरै खुसी छु । विपक्षीहरू राम्रा थिए, संगीताले स्वर्ण जितेपछि भनिन्, आज हाम्रा साथीहरू लगातार हारिरहेका थिए । फाइनलमा पुगेपछि मलाई जित्ने अवसर आएको थियो, जसरी पनि जित्नुपर्छ भन्ने सोचेर खेलेको थिएँ ।संगीताले आफ्नो स्वर्ण प्रशिक्षकप्रति समर्पित गरिन् । गुरुहरूले धेरै हौसला दिनुभएको थियो । उहाँहरूको अपेक्षालाई मर्न दिइनँ, उनले थपिन्, मेरा लागि यो उपाधि धेरै नै महत्त्वपूर्ण किन छ भने यसले अझै मिहिनेत गरेर यो भन्दा ठूलो सफलताका लागि सधैं प्रेरित गरिरहने छ ।राष्ट्रिय तेक्वान्दो एकेडेमीको हलमा बुधबार ग्योरोगीतर्फ ६ स्वर्णका लागि भएको स्पर्धामा २ नेपाली खेलाडीले पहिलो स्थान हासिल गर्न सफल रहे । ओलम्पियन निशा रावल ७३ केजीमाथिको फाइनलमा भारतकी रोदाली बारुवासँग ३२९ अंकले पराजित भइन् । श्रीलंकाकी नुवान्थी लक्मलीलाई ३६१० ले हराएर फाइनलमा पुगेकी उनको प्रदर्शन अपेक्षाकृत कमजोर रह्यो । उनले पहिलो राउन्डमा १९, दोस्रो राउन्डमा ३७ र तेस्रो राउन्डमा ६१६ ले पछाडि रहिन् । फाइनलको अन्तिम सेटमा उनको स्टामिना पनि निकै खस्किएको थियो । महिला ५३ केजीमुनि अस्मिता खड्का, पुरुष ६३ केजीमुनिमा ज्ञानेन्द्र महाल र पुरुष ७४ केजीमुनि निश्चलमान श्रेष्ठ सेमिफाइनलमा पराजित भए ।बंगलादेशकी निगर सुल्तानमाथि ४०९ को स्कोरमा प्रभावशाली जित निकालेर सेमिफाइनलमा पुगेकी अस्मिताले भारतकी लतिका भण्डारीसँग ३४११ को स्कोरमा हार बेहोरिन् । उनै लतिकाले पाकिस्तानकी अनेला अयशा अफ्सरलाई ४०१० ले हराई स्वर्ण जितिन् । अफ्सरले सेमिफाइनलमा श्रीलंकाकी दसुनी निमेशालाई पराजित गरेकी थिइन् । निश्चलमान पनि भुटानका गावाङ योङतेनलाई ११४ को स्कोरमा जित निकाल्दै सेमिफाइनल पुगेका थिए । उनी भारतका जर्नेल सिंहसँग २५११ को स्कोरमा पराजित भए । भारतीय सिंहले फाइनलमा पाकिस्तानका जबरान असद खानलाई ४१२६ ले हराए । खानले श्रीलंकाका दर्शना नुवानलाई पराजित गरी सिंहसँगको फाइनल भेट पक्का गरेका थिए । ज्ञानेन्द्र हमाल सेमिफाइनलमा भारतका सौरभसँग २५२४ को झिनो स्कोरमा पराजित भए । उनले भुटानका मिग्मा वाङचुक तामाङलाई पराजित गरी सेमिफाइनल पुगेका थिए । ज्ञानेन्द्रलाई हराएका सौरभ फाइनलमा पाकिस्तानका महमुद खानसँग टाइब्रेकमा पराजित भए । फाइनलमा दुवैको १८१८ अंक भएपछि टाइब्रेकमा खानले पहिलो अंक बटुल्दै स्वर्ण जिते । तेक्वान्दोको तेस्रो दिन नेपालले २ स्वर्ण, १ रजत र ३ कांस्य जित्यो । योसँगै तेक्वान्दोको २९ मध्ये २३ स्वर्णको छिनोफानो भएको छ । त्यसमध्ये नेपालले ११ स्वर्ण, ३ रजत र ९ कांस्य जितेको छ । अन्तिम दिन बिहीबार ६ स्वर्णको छिनोफानो हुनेछ ।"
दौडन थालेको वर्षदिनमै पदक,"(काठमाडौं)  स्वर्ण जितेको अघिल्लो दिनको लय समात्न नसके पनि धावक दीपक अधिकारीले १० हजार मिटर दौडमा कांस्य पदक जित्दै मध्यम दूरीको इज्जत धानेका छन् ।दशरथ रंगशालाको ट्र्याकमा भारतीय, पाकिस्तानी र श्रीलंकाली खेलाडीको दबदबाबीच दीपकले एथलेटिक्सबाट एउटा पदक थपेका हुन् । भारतले ५ स्वर्ण, पाकिस्तान र श्रीलंकाका खेलाडीले ११ स्वर्ण पदक जितेका छन् ।उनले उक्त दूरी ३० मिनेट ५००६ सेकेन्डमा पार गरेका थिए । अन्तर्राष्ट्रिय अनुभव भएको भए उनले सजिलै रजत जित्नसक्ने स्थिति थियो । श्रीलंकाली सान मुगेश्वरनले थोरैले उनलाई उछिन्दै दोस्रो स्थान भेट्टाएका थिए । सानको टाइमिङ ३० मिनेट ४०२० सेकेन्ड थियो । स्वर्ण जितेका भारतीय सुरेश कुमारले दूरी पार गर्दा २९ मिनेट ३३६१ सेकेन्ड लगाएका थिए ।अघिल्लो दिन सन्तोषी श्रेष्ठले मिलिसेकेन्ड अन्तरबाट सोही इभेन्टमा स्वर्ण जितेकी थिइन् भने १५०० मिटर दौडबाट टंकबहादुर कार्कीले नेपाललाई कांस्य दिलाएका थिए ।अघिल्लो दिन दिदीदाइ (सन्तोषी र टंकबहादुर) ले पदक जितेकाले मलाई पनि केही गर्छु भन्ने थियो, कांस्य विजेता २४ वर्षे दीपकले भने, टंक दाइले पनि बेलुका होटलमा बस्दा हौसला बढाइदिनुभयो ।दीपकको यो पहिलो अन्तर्राष्ट्रिय सहभागिता हो । उनी कुद्न थालेको धेरै भएको छैन । एक वर्षयता मात्र उनी दौडमा लागेका हुन् । आर्मीमा छिरेको ५ वर्षजति भयो । ११ पढ्दै गर्दा आर्मीमा आबद्ध भएका उनले एक वर्षयता मात्र दौड्न थालेका हुन् । धेरै प्रतियोगिताको अनुभव छैन उनलाई । मात्र आर्मीको आन्तरिक प्रतियोगिता प्रधानसेनापति ट्रफीको ५ र १० हजार मिटर दौडमा स्वर्ण जितेको अनुभव छ । यद्यपि उनले छनोटमा निकालेको टाइमिङभन्दा राम्रो समयमा दौड पूरा गरे ।यो भाइको अन्तर्राष्ट्रिय अनुभव छैन । त्यसैले उसले विपक्षीको गति बुझ्न सकेनन्, नत्र यो भाइले धेरै राम्रो गर्नसक्थें । पहिलोपल्ट हो । तिम्रो उमेर छ । धेरै राम्रो गर्न सक्छौं, खेलपछि आर्मीका प्रशिक्षक पुष्पराज ओझा, १० हजार मिटर दौडका पूर्व च्याम्पियन राजेन्द्र भण्डारी यसो भन्दै हौस्याइरहेका थिए । दीपकले पनि राजेन्द्रले आफूलाई जहिल्यै राम्रो गर्नुपर्छ भनेर हौसला दिइरहने गरेको सुनाए । १० हजार मिटरमा नेपालले १९ वर्षपछि जितेको पदिक हो । यसअघि सन् १९९९ मा नेपालमै भएको आठौं दक्षिण एसियाली खेलकुदमा यामबहादुर पुडासैनीले यो इभेन्टमा कांस्य जितेका थिए ।स्प्रिन्टतर्फ सबै खेलाडीले हिट चरण पार गर्न सकेनन् । २०० मिटर दौडमा आशिष चौधरी र आनन्ददेव चन्दले प्रतिस्पर्धा गरेका थिए । राष्ट्रिय च्याम्पियन आशिषले २२४७ सेकेन्ड र आनन्दले २४०२ सेकेन्डको टाइमिङ निकाले । यो इभेन्टमा उजर रेहमानले २११५ सेकेन्डबाट पाकिस्तानका लागि स्वर्ण जिते । महिलातर्फ २०० मिटरमा सरस्वती चौधरीले २६२६ सेकेन्डको टाइमिङ रह्यो ।फिल्डतर्फ पदक जित्न नसके पनि धेरै खेलाडीले आठौं राष्ट्रियमा गरेको प्रदर्शनमा सुधार गरेका छन् । हाइजम्पमा सूर्यबहादुर खत्रीले १९५ मिटरको प्रदर्शन गरे । जबकि उनले राष्ट्रियमा १८५ मिटरबाट स्वर्ण जितेका थिए । लङजम्पमा शिला चौधरीले ५३३ मिटर जम्प गरिन् । आठौंमा उनले ५१४ मिटरबाट रजत जितेको भन्दा राम्रो प्रदर्शन दिइन् । डिसकस थ्रोमा पनि अमृता महतोले आठौं राष्ट्रियको स्वर्ण जित्दा भन्दा गतिलो प्रदर्शन बनाइन् । भारतीय र श्रीलंकन खेलाडीको वर्चस्व रहेको सागमा उनले ४०१५ मिटर थ्रो गरिन् । राष्ट्रियमा ३६०३ मिटरबाटै अमृताले स्वर्ण जितेकी थिइन् । लङजम्पमा भुवन महतोले आफ्नो प्रदर्शनमा सुधारे । राष्ट्रियमा रजत जित्दा ६७२ मिटरको प्रदर्शन गरेका उनले यसपालि ६७६ मिटर जम्प गरे । यसै इभेन्टमा नेपालकै शेरबहादुर विष्टले ९८५ मिटरको प्रदर्शन गरे पनि पदक भेट्टाउन सकेनन् ।"
ट्रायथलनमा नेपाल च्याम्पियन,"(पोखरा)  मिक्स रिलेमा बुधबार रजत जितेसँगै १३ औं सागको ट्रायथलनमा नेपालले शीर्षस्थान ओगटेको छ । २ स्वर्ण, ३ रजत र १ कांस्यसहित नेपालले भारत र श्रीलंकालाई पछि पारेको हो । भारतले २ स्वर्ण, २ रजत र १ कांस्य जितेर दोस्रो स्थान ओगट्यो । श्रीलंकाले १ स्वर्ण र ३ कांस्य जोडेर तेस्रो स्थानमा चित्त बुझायो । तीन दिनसम्म नेपाल, भारत र श्रीलंकाका २६ खेलाडीले ५ स्वर्णका लागि प्रतिस्पर्धा गरे । नेपालले ट्रायथलन महिलातर्फ स्प्रिन्ट विधामा सोनी गुरुङ र दुवाथलन स्प्रिन्ट विधामा हिमाल टमाटाले ११ स्वर्ण नेपाललाई दिलाए ।दुवाथलन पुरुषतर्फ स्प्रिन्ट विधामा लक्ष्मण मल्ल र महिलातर्फ हुमी बुढा मगरले नेपाललाई रजत पदक जोडे । सोनी गुरुङ, दीपेश चौधरी, केशरी थापा मगर र बसन्त थारुको टिमले मिक्स टिम रिले ट्रायथलनमा रजत पदक जित्यो । पुरुषतर्फ स्प्रिन्ट विधाको ट्रायथलनमा वसन्त थारुले कांस्य जितेका थिए । नेपाल ट्रायथलनमा ६ पदक जोड्दै टिम च्याम्पियन बनेको हो ।बुधबार मिक्स टिम रिले ट्रायथलनमा भारतले स्वर्ण जित्दा प्रग्न्या मोहन, एमएस आदर्श, सरोजिनी देवी थाउदम र विश्वरजित साइखोम सहभागी थिए । भारतले ३ सय मिटर पौडी, ७५ किलोमिटर साइक्लिङ र २५ किलोमिटर दौड १ घण्टा ३५ मिनेट २० सेकेन्डमा पूरा गर्यो । नेपालले १ घण्टा ३८ मिनेट २८ सेकेन्डबाट दूरी पार गर्यो । श्रीलंकाको टिममा पुभिनी काहान्दावाला, आशंका निलविरा, गयाना दसानायके र छलका विक्रमारच्ची सहभागी थिए । उनीहरूले १ घण्टा ४१ मिनेट २१ सेकेन्डमा दूरी पार गरेर कांस्यमा चित्त बुझाए । ट्रायथलनमा पदक दिलाउने खेलाडीलाई ट्रायथलन संघका अध्यक्ष निलेन्द्रराज श्रेष्ठले व्यक्तिगत रूपमै स्वर्णविजेतालाई १ लाख, रजत विजेतालाई ५० हजार र कांस्य विजेतालाई २५ हजार रुपैयाँ दिने घोषणा गरेका हुन् । नेपालले सागको ट्रायथलनमा भाग लिएको यो दोस्रोपल्ट हो । नेपालले १२ औं सागमा एक रजत र एक कांस्य जितको थियो । भारतको गुवाहाटीमा रुद्र कुमाल, हिमाल टमाटा, रोजा केसी र यामकुमारी घलेसम्मिलित टिमले मिक्स रिलेमा रजत जितेको थियो । रोजा केसीले कांस्य जितेकी थिइन् ।"
बंगलादेशसँग १० विकेटले पराजित,"पोखरा (कास) १३ औं दक्षिण एसियाली खेलकुद (साग) अन्तर्गत बुधबार महिला क्रिकेटमा बंगलादेश र श्रीलंका विजयी भएका छन् । पोखरा रंगशाला क्रिकेट मैदानमा बंगलादेशले नेपाललाई १० विकेटले हराएको हो । श्रीलंकाले माल्दिभ्समाथि फराकिलो जित दर्ता गरायो । टस हारेर ब्याटिङ गरेको नेपालले १९२ ओभरमा ५० रनमात्र जोड्यो । नेपालका सोनु खड्काले १२ रन र इन्दु वर्माले १० रन जोडे । नेपालकी अप्सरी वेगमले ५, सीता रानामगरले ३, ममता चौधरीले १ रन जोडे अन्य खेलाडीले खाता खोल्न सकेनन् ।प्लेयर अफ द म्याच रबैया खानले नेपालको महत्त्वपूर्ण ४ विकेट लिइन् । जहनारा आलमले २, सल्मा खातुन, नहिदा अख्तर र फहिमा खातुनले समान ११ विकेट लिए । ५१ रनको लक्ष्य लिएर जवाफी ब्याटिङमा बंगलादेशले कुनै पनि विकेट नगुमाई ७४ ओभरमै जित निकाल्यो । बंगलादेशका आयस्मा रहमानले २६ र मर्सिदा खातुनले २३ रनको योगदान दिए । रहमानले ३ चौका र खातुनले ४ चौका प्रहार गरे ।अर्को खेलमा श्रीलंकाले कमजोर माल्दिभ्समाथि २ सय २४ रनको जित निकालेको हो । श्रीलंकाले २ विकेट गुमाई २ सय ७९ रनको विशाल योगफल बनायो । प्लेयर अफ द म्याच घोषित हर्षिता माधवीले अविजित १ सय ६ रनको विस्फोटक इनिङ्स खेलिन् । उनले ४७ बलमा ३ छक्का र १५ चौका प्रहार गरिन् । शतकको नजिकै पुगेकी सत्या संदिपनीले अविजित ९६ रन बनाइन् । उनले ४८ बलमा ३ छक्का र ११ चौका हानिन् । माल्दिभ्स १४५ ओभरमा ३० रनमै समेटिएको थियो । माल्दिभ्सका कुनै पनि खेलाडीले दोहारो आँकडाको योगफल जोड्न सकेनन् ।"
ह्यान्डबलमा विजयी,"पुरुष ह्यान्डबलमा श्रीलंकासँग पराजितपुरुषतर्फ नेपालले खेलेको आफ्नो पहिलो खेलमा श्रीलंकासँग ३७३० ले हार बेहोरेको छ । प्रतिस्पर्धात्मक खेलको पहिलो हाफमा नेपालले १६ गोल जोड्दा श्रीलंका १ गोलले अगाडि थियो । श्रीलंकाले दोस्रो हाफमा २० गोल जोड्दा नेपालले १४ मात्रै थप्यो । सुरुवाती मिनेटमै यामबहादुर पुनले नेपालका लागि खाता खोले । यामले ३ गोलको योगदान गरे । मदन चुनाराले ६ र सन्दीप कार्कीले ५ गोल गरे । सन्तोष श्रेष्ठ, केशव विष्ट, दिनेश श्रेष्ठ, श्रीबहादुर सिंजालीले ३३ गोलको योगदान दिए । कप्तान विशाल बस्नेतले २ गोल गरे । किपर विशाल नेपाली र आशिष अधिकारीले ११ गोल गरे । श्रीलंकाबाट पल्लावातागे प्रभात माडुसले सर्वाधिक १२ गोल गरे । भारतले बंगलादेशलाई ४२३३ गोलले जित पाउँदा दीपक वलावातले १६ गोल गरे ।"
१०० स्वर्णको कोसेढुंगा,"(काठमाडौं)  दक्षिण एसियाली खेलकुदमा नेपाल १ सय स्वर्णको कोसेढुंगामा पुगेको छ । नेपाललाई एक सय नम्बरमा स्वर्ण दिलाउने खेलाडी रहे तेक्वान्दोका सक्षम कार्की । उनले बुधबार ८७ केजी तौल समूहमाथि पाकिस्तानका वकार अलीलाई पराजित गरेपछि नेपाल साग इतिहासमा एक सय स्वर्ण पदक जित्न सफल भएको हो । सन् १९८४ मा काठमाडौंबाटै सुरु दक्षिण एसियाली महासंघीय खेलकुद (साफ) को नामबाट सुरु भएको थियो । २००४ मा पाकिस्तानको नवौं संस्करणबाट सागको पहिचान पाएको दक्षिण एसियाको ओलम्पिक मानिने सागको १३ औं संस्करणमा आएर नेपालले एक सय स्वर्णलाई छोएको हो । ३५ वर्षअघि काठमाडौंको पहिलो संस्करणमा म्याराथन धावक वैकण्ठु मानन्धरले नेपाललाई पहिलो स्वर्ण दिलाएका थिए । पहिलो सात संस्करणमा नेपालले १५ संस्करणमात्र जित्न सकेको थियो । १९९९ मा काठमाडौंमा भएको सागको आठौं संस्करणमा नेपालले सबैभन्दा बढी ३१ स्वर्ण जितेको थियो । त्यसयता ४ संस्करणमा नेपालले २५ स्वर्ण जितेको थियो ।जारी सागमा नेपालले मंगलबारसम्म २३ स्वर्ण जितिसकेको थियो । १ सय स्वर्णको आँकडा छुन ६ स्वर्ण बाँकी थियो । बुधबार करातेमा अनुपमा महर्जन, उसुमा दीपक हमाल, तेक्वान्दोमा संगीता बस्याल र सक्षम तथा साइक्लिङमा राजेश मगर निस्मा श्रेष्ठले सफलता हात पारेपछि नेपालको साग इतिहासमा स्वर्णसंख्या १ सय पुगेको हो । नेपालले साग तेस्रो पटक आयोजना गरिरहेको छ, त्यसमा ६१ स्वर्ण नेपालले घरेलु मैदानमा जितेको छ । नेपालबाट तेक्वान्दोका दीपक विष्टले लगातार चार स्वर्ण जितेका छन् । त्यस्तै वैकुण्ठ मानन्धर र आयशा शाक्यको नाममा समान ३ स्वर्ण रहेको छ । आयशाले २ रजत र वैकुण्ठले १ कांस्य पदक पनि जितेका छन् । त्यस्तै २२ स्वर्ण जित्नेमा स्व दलबहादुर रानामगर (बक्सिङ), राजुकाजी शाक्य र उमेश प्रधान (फुटबल), दीपक श्रेष्ठ (कराते), संगीना वैद्य (तेक्वान्दो), रेणुका मगर (तेक्वान्दो) र मन्डेकाजी श्रेष्ठ (कराते) छन् । मन्डेकाजीले जारी सागमा दुई स्वर्ण जितेका हुन् । १ सय स्वर्ण जित्नेभित्र बक्सिङका प्रकाश थापामगर र रामचन्द्र थापामगर तथा तेक्वान्दोका निर्मल र निरन्जन श्रेष्ठ सहोदर दाजुभाइ हुन् । नेपालले मार्सल आर्टबाटै ७७ स्वर्ण जितेको छ । त्यसमा तेक्वान्दोले सबैभन्दा बढी ३५, करातेले ३०, उसुले ८ र जुडोले ४ स्वर्ण नेपाललाई दिलाएको छ । त्यसबाहेक बक्सिङ र एथलेटिक्सले समान ६, फुटबलले ३, टेबलटेनिस, सुटिङ, भारोत्तोलन, पौडीले ११ स्वर्ण दुलर्भ स्वर्ण जितेका छन् । यस सागमा साइक्लिङ र ट्रायथलनले समान २ स्वर्ण जितेका छन् । भारतले १३ औं साग सुरु हुनुअघि नै १ हजार ८८ स्वर्ण जितिसकेको छ । २०१६ मा गुवाहाटी र सिलोङमा भएको पछिल्लो सागमा भारतले घरेलु मैदानको फाइदा उठाउँदै अहिलेसम्मकै सबैभन्दा बढी १ सय ८८ स्वर्ण जितेको थियो । १३ औं सागअघि पाकिस्तानले २ सय ६७, श्रीलंकाले २ सय १२, बंगलादेशले ६७, भुटानले २ स्वर्ण जितेको छ । माल्दिभ्सले यसै सागबाट स्वर्णमा डेब्यु गरेको छ । मंगलबार १०० मिटर दौडको स्वर्ण माल्दिभ्सका सइद हसनले जितेका थिए ।"
पेस्तोल नपड्किँदाको पीडा,"(काठमाडौं)  पदक चुम्दा धेरै खेलाडी रोएको दृश्य स्वभाविक मानिन्छ । ती हर्षमिश्रित आँसु हुन्छन् । खुसी र भावना प्रस्फुटित भइरहेको हुन्छ त्यस्तो रुवाइमा । बुधबार सातदोबाटोस्थित सुटिङ रेञ्जमा सीमा तुलाधर पनि निकै बेर भक्कानिइन् । तर उनको नयनबाट खुसीका होइनन्, दुःखका आँसु एकनास बगिरहेका थिए । १३ औं दक्षिण एसियाली खेलकुद (साग) अन्तर्गत अधिकांस स्पर्धा सातदोबाटोमै भइरहेका छन् । छेउमै कराते र तेक्वान्दोका खेलाडीले स्वर्ण पदकको हर्षबढाइँ गरिरहँदा सीमा भने २५ मिटर स्पोर्ट्स पेस्तोलतर्फको स्पर्धाबाट बाहिरिएकी थिइन् । कारण थियो, बीचमै उनले प्रयोग गरिरहेको पेस्तोल नपड्किनु । फायर गर्दा पेस्तोल बीचबीचमा जाम भइरहेको थियो, उनले सुनाइनन्, नयाँ दिनुस् भन्दा पनि टेरेनन् । मेडलको आसमा खेलिरहेकी थिएँ । भविष्य नै बर्वाद हुने भयो ।खेल भइरहेकै बेला सीमाले सुटिङ संघकै त्रिलोचन ढकाललाई भनिन् पनि, कुनै अन्य देशकै खेलाडीको पेस्तोल भए पनि एकछिनलाई मागिदिनुस् सर । त्रिलोचन पेस्तोलका लागि निकैबेर भौंतारिए । त्यतिन्जेलसम्म खेल सुरु भइसकेको थियो । उहाँले पनि के गर्न सक्नुहुन्थ्यो र ?, सीमालाई थुम्थुमाइरहेकी टिम म्यानेजर प्रतिमा शाहले भनिन्, जुन देशसँग प्रतिस्पर्धा भइरहेको छ, तिनकै हतियार मागेर खेल्नुपर्ने बिडम्बना छ । यस्तोमा खेलाडीको मनोबल कसरी उच्च रहला ? सीमा घरेलु प्रतियोगितामा नेपाल प्रहरीको तर्फबाट खेल्छिन् । उनी बुधवार विभागीय टोलीले नै प्रशिक्षणमा प्रयोग गर्ने पेस्तोल चलाइरहेकी थिइन् । प्रमुख प्रशिक्षक उपेन्द्र थापाले गोलीहरू ओस्सिएर मिस फायर भएको हुनसक्ने बताए । दुई दशक पुराना हतियार र गोली छन् । तिनको कुनै भरोसा छैन, उनले भने, हाम्रा खेलाडीहरू रामभरोसामा प्रतिस्पर्धा गरिरहेका छन् । यस्तो अवस्था बुधबारमात्रै आएको थिएन । अघिल्लो दिन पनि भारतीय खेलाडीसँग गोली र पाकिस्तानीसँग पेस्तोल मागेर खेलेका थिए, नेपाली खेलाडीले । २५ मिटर सेन्टर फायर पेस्तोल (पुरुष) तर्फको स्पर्धामा त्यस्तो बाध्यता आएको अर्का खेलाडी बदरुद्दिन अन्सारीले बताए । एउटा पेस्तोलको भरमा ९९ खेलाडीले खेल्नुपर्छ, उनले भने, खेल्नुअघि अरु देशका खेलाडीलाई हतियारका लागि हारगुहार गर्नुपर्ने अवस्था छ । सुटिङ संघ र राष्ट्रिय खेलकुद परिषदको बेवास्ताले हामी निकै दुःखी छौं । २५ मिटर सेन्टर फायर पेस्तोलमा मंगलबार अनिल ठकुरी, सुमन तुलाधर र विजय कार्कीले भाग लिएका थिए । अनिलले त्यसरी मागेर काम चलाएका थिए ।अर्को दिन फेरि त्यस्तै दृश्य दोहोरियो । सीमाको पेस्तोल पड्किएन भने अर्को एकले श्रीलंकन खेलाडीबाट बन्दुक सापट मागेर काम चलाइन् । उक्त बन्दुक फिर्ता लिन श्रीलंकन खेलाडी पछिपछि हिँडिरहेको उदेकलाग्दो दृश्य त्यहाँ देखिन्थ्यो । त्यसैमा विदेशी खेलाडीका बन्दुक कस्तो कन्डिसनमा छ भन्ने जानकारी नहुँदा पनि समस्या भएको एक खेलाडीले बताइन् ।२५ मिटर स्पोर्टस पेस्तोलतर्फ नेपालको तर्फबाट सीमासँगै हेमा चौधरी र दुर्गा सिंजालीले पनि प्रतिस्पर्धा गरिरहेका थिए । उनीहरू पनि निरास भए । सीमाले ६० गोली फायर गर्नुपर्नेमा र्यापिड फायर गर्दा अड्केर ४ वटा मिस भएको बताइन् । उनी १० मिटर एयर राइफलमा पनि खेल्छिन् । अनुभवी खेलाडीमा दरिएकी सीमाले यसअघि सन् २०१० को ढाका साग र भारतको गुवाहाटीसिलोङमा सम्पन्न १२ औं सागमा भाग लिइसकेकी छन् । सुटिङतर्फको २५ मिटर स्पोर्टस पेस्तोल, सेन्टर फायर पेस्तोल र ५० मिटरको थ्री पोजिसन राइफल गरी तीनवटा विधामा नेपालले दुई दशकपछि प्रतिस्पर्धा गरेको हो । नेपालमा सम्पन्न सन् १९९९ को सागपछि यी तीन विधामा भागै लिइएको थिएन । यस्तै अवस्था रहने हो भने अब सहभागिता झनै अनिश्चित हुनेछ, सुटिङकै खेलाडी नरेन्द्र थापाले भने, अहिले पनि मापदण्डभन्दा कमसल सामाग्री प्रयोग गरिरहेका छौं । खेलाडी र संघले धेरैपटक ताकेता गर्दा पनि राष्ट्रिय खेलकुद परिषद्ले हतियार र गोली खरिद नगरेको थापाले बताए ।२० वर्ष पुरानो पेस्तोलकै भरमा सागमा प्रतिस्पर्धा गर्दा समस्या भइरहेको खेलाडीहरू बताउँछन् । चीनले सुटिङ रेन्ज नयाँ बनाइदिएको छ । तर, हतियार र गोली भने पुरानै छन् । पेस्तोल हान्दा बीचैमा गोली बिग्रने र जाम हुने गरेको खेलाडीको गुनासो छ । बदरुद्दिन अन्सारी सरकारले सुटिङमा प्रयोग हुने सामग्रीलाई पनि हतियारकै रुपमा सूचीकृत गरेका कारण यसको खरिद प्रक्रियामै ढिलाइ भएको बताउँछन । खेल सामग्रीलाई पनि हातहतियार तथा खरखजाना ऐनअन्तर्गत समेटेका कारण नया पेस्तोल र राइफल खरिद नभएकाले सागमा पुरानो बन्दुक प्रयोग गर्नुपरेको उनले बताए ।खेल सामग्रीलाई हातहतियारको रूपमा कानुनमा राख्दा समस्या भएको हो । साग हुन्छ भन्ने कुरा सबैलाई जानकारी थियो । तर, कसैले पनि समयमा हतियार ल्याउनेबारे चासो नदेखाउँदा समस्या भयो, अन्सारीले भने । नेपाल सुटिङ संघले पटकपटक नयाँ हतियार खरिदका लागि टेण्डर भइरहेको भन्दै झुक्याएको खेलाडीको आरोप छ । सुटिङका अध्यक्ष पुष्पदास श्रेष्ठ भने त्यो कुरासँग सहमत छैनन् । उनले खेलाडीहरूले राम्रो प्रदर्शन गर्न नसकेपछि संघमाथि दोष थोपरेको उल्टो आरोप लगाए ।खेलाडीहरू पराजित भएपछि विरोध गर्न थाले । स्वर्ण जितेका हुन्थे भने यस्तो अवस्थामा पनि हामीले स्वर्ण जित्यौं भनेर भन्थे, श्रेष्ठले भने । उनले नेपालसँग १० मिटरका लागि पेस्तोल पर्याप्त रहे पनि २५ र ५० मिटरका लागि राइफल भने अभाव रहेको स्वीकारे । हामीसँग पेस्तोल पर्याप्त छन् । तर, २५ र ५० मिटरका लागि आवश्यक पर्ने राइफल नहुँदा मात्रै समस्या भएको हो, श्रेष्ठले भने, सागका लागि सामग्री समयमै माग गरेका थियौ । उहाँहरू (परिषद्) ले सधैं ल्याउँछौ मात्रै भन्नुभयो । अन्तिममा ल्याइदिनुभएन ।"
तनावपूर्ण खेलमा नेपाललाई घाटा,आजका खेलभुटानविरुद्ध माल्दिभ्सश्रीलंकाविरुद्ध बंगलादेश

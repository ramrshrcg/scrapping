शीर्षक,विवरण
सडकमै छुटे जुत्ता,"प्रदर्शनकारीले ढुंगामुढासहित प्रहरी कार्यालयमा आक्रमण गर्न खोजेपछि स्थिति नियन्त्रण गर्न प्रहरीले केही गोली फायर गर्न बाध्य भएको हो, उनले भने । उनका अनुसार झडपमा घाइते १० सर्वसाधारणलाई पनि उपचारका लागि हवाईजहाजबाट काठमाडौं पठाइएको छ । प्रहरीतर्फ पनि ३० जना घाइते भएका छन् । कोहलपुर मेडिकल कलेजका प्रशासन अधिकृत सञ्जय पन्थीका अनुसार प्रकृतिलाई बिहान १० बजे अस्पताल पुर्याइएको थियो । उनलाई यहाँ रगत नियन्त्रण गर्न खुट्टामा सामान्य उपचार गरेर राखिएको थियो, पन्थीले भने, दिउँसो ३ बजेमात्रै काठमाडौंबाट हेलिकप्टर आयो । त्यतिन्जेलसम्म प्रकृति अचेत अवस्थामै थिइन् । आमाबुबासँगै जान नसकेपछि छिमेकी वैकुण्ठ गिरीका साथ उनलाई हेलिकप्टरमार्फत राजधानीस्थित बीएन्डबी अस्पताल पुर्याइएको थियो । राति ९ बजे प्रकृतिलाई अपरेसन थिएटरमा लगिएको गिरीले बताए । उनका अनुसार अत्यधिक रगत बगेकाले हेमोग्लोविन कम भएको चिकित्सकले बताएका छन् । पिसाब फेर्न नसकेकाले किड्नीमा पनि समस्या देखियो । दुवै खुट्टा किचिएकाले काट्नुपर्ने अवस्था आएको छ, उनले भने, डाक्टरले स्थिति नाजुक छ भनेका छन् । रगत धेरै बगेकाले समस्या भएको छ ।"
तीन स्वर्णको कीर्तिमान,"उनले सागको ६ संस्करणमा ५ रजत र ९ कांस्य जितेका थिए । जोशी र प्रधानको समयमा भारोत्तोलनमा स्न्याच, क्लिन एन्ड जर्क र कुल गरी एउटै स्पर्धामा तीन पदकसम्म दिइएको थियो ।कडा प्रतिस्पर्धापौडीको चौथो दिन गौरिकाले ४ सय मिटर फ्रिस्टाइल ४ मिनेट २५२८ सेकेन्डमा पूरा गर्दै स्वर्ण जितेकी हुन् । यो राष्ट्रिय कीर्तिमान पनि हो । उनले गत वैशाखमा नेपालगन्जमा भएको आठौं राष्ट्रिय खेलकुदमा बनाएको ४ मिनेट ४४८१ सेकेन्डको आफ्नै कीर्तिमान सुधार गरेकी हुन् । उनलाई स्वर्णको होडमा भारतकी शिवांगी शर्माले कठिन चुनौती दिएकी थिइन् । शिवांगीले ४ मिनेट २६२२ सेकेन्डसाथ रजत र श्रीलंकाकी रामुदी नुलाराले ४ मिनेट ४१९१ सेकेन्डसहित कांस्य हात पारे । गौरिकाले २ सय मिटर फ्रिस्टाइलमा शिवांगीलाई नै पन्छाउँदै पहिलो दिन स्वर्ण जितेकी थिइन् । उनले दोस्रो दिन २ सय मिटर ब्याकस्ट्रोकमा भारतकै मन्ना पटेललाई उछिन्दै अर्को स्वर्ण कब्जा गरेकी थिइन् । उनी ५० मिटर फ्रिस्टाइलमा भने मन्नालाई पन्छाउन असफल भइन् । यसमा मन्नाले २८९४ सेकेन्डसाथ स्वर्ण जितिन् भने गौरिका (२९७१ सेकेन्ड) रजतमै रोकिइन् । यसक्रममा उनले हिट (३००५ सेकेन्ड) र फाइनलमा गरी दुई कीर्तिमान पनि बनाइन् । भारतकै रिधमा वीरेन्द्रकुमारले ३०४६ सकेन्डसाथ कांस्य हात पारिन् ।चार गुणा ८ सय मिटर फ्रिस्टाइल रिलेमा गौरिका, अनुसिया तन्डुकार, डुआना लामा र टिशा शाक्यको टिमले ९ मिनेट ०३०४ सेकेन्डसहित कांस्य हात पार्यो । र, पनि राष्ट्रिय कीर्तिमान हो । भारतीय टिमले ८ मिनेट ४१०७ सेकेन्डसहित स्वर्ण र श्रीलंकाले ८ मिनेट ५४९१ सेकेन्डसाथ रजत जिते ।डुआनालाई अर्को रजत१३ वर्षीया डुआना लामाले आइतबार महिला २ सय मिटर बटरफ्लाईमा २ मिनेट ३३१६ सेकेन्डको राष्ट्रिय कीर्तिमानसहित रजत पदक हात पारिन् । १३ औं सागमा यो उनको दोस्रो रजत हो । यसअघि उनले २ सय मिटर ब्रेस्टस्ट्रोकमा २ मिनेट ४४६८ सेकेन्डसाथ रजत जितेकी थिइन् । रिले (टिम स्पर्धा) को २ कांस्यसहित उनको यो सागमा पदक संख्या ४ पुगेको छ । उनले अन्तिम दिन सोमबार चार गुणा १ सय मिटर मिड्लेमा पनि टिमसँगै प्रतिस्पर्धा गर्दै छिन् । देशलाई रजत पदक दिलाउन पाउँदा म निक्कै खुसी भएकी छु । धेरै गर्व लाग्छ, फुकेट, थाइल्यान्डमा अध्ययनसँगै प्रशिक्षण गर्दै आएकी उनले भनिन्, यो सागमा पदक जित्ने सोचेकै थिइनँ, आफ्नो उत्कृष्ट प्रदर्शन गर्ने लक्ष्य राखेकी थिएँ । पदक आइरहेको छ, मलाई विश्वास नै लागिरहेको छैन ।२ सय मिटर बटरफ्लाईको स्वर्ण भारतकी अपेक्षा फर्नान्डेजले २ मिनेट २१८३ सेकेन्डसाथ जितिन् । बंगलादेशकी जुनया अहमद घरेलु खेलाडी डुआनालाई कडा चुनौती दिएर पनि २ मिनेट ३३७५ सेकेन्डसहित कांस्यमा सीमित भइन् । पौडीमा ८ स्वर्णका लागि प्रतिस्पर्धा भएको दिन आइतबार भारतले ७ स्वर्ण जित्यो ।"
जब फल्याक बोकेर ग्रेटा आइन्,"ग्रेटाले अभियान सन् २०१८ को अगस्टमा सुरु गरेकी थिइन्, आफ्नै देशको संसद् भवनको प्रांगणमा । त्यतिबेला उनी विद्यालय गइनन् । हातमा लठ्ठी लिएर धर्ना दिन थालिन् । उनको नारा हुन्थ्यो, स्कुल स्ट्राइक फर द क्लाइमेट अर्थात् जलवायुका लागि विद्यालय हडताल । ग्रेटाले सुनिश्चित भविष्यको माग गर्दै उक्त अभियान थालेकी थिइन् । विश्वभरका विद्यालयस्तरमा पढ्ने विद्यार्थीलाई लक्षित गरी यो अभियान घोषणा गरिएको हो । जलवायु न्यायका पक्षमा गत वर्ष पोल्यान्डको क्याटाविसमा भएको २४ औं सम्मेलन (कोप २४) मा मन्तव्य दिएपछि एकाएक उनी चर्चामा आएकी हुन् । उनले त्यतिबेला जलवायु परिवर्तनले निम्त्याएका समस्या र भविष्यमा आफूजस्ता करोडौं युवाले भोग्नुपर्ने समस्याबारे मन छुने भाषण गरेकी थिइन् । उनी एक वर्षदेखि भविष्यका कर्णधार युवामा जलवायु न्यायको विषय बाँड्न व्यस्त छिन् । म्याड्रिडमा जारी कोप २५ मा ग्रेटा आउने खबरले सबै उत्साही भएका थिए । दुई सय देशका करिब २९ हजार मानिस यहाँ छन् तर आकर्षणको मुख्य केन्द्र भने ग्रेटा नै हुन् । शुक्रबार बेलुकी भएको प्रदर्शनमा उनले स्कुल स्ट्राइक फर क्लाइमेट लेखिएको काठको फल्याक बोकेकी थिइन्, जुन उनले आफैंले बोकेर ल्याएकी थिइन् । उनले सयौं पत्रकारसामु जलवायु मुद्दामा धारणा व्यक्त गरिन् । उनले विश्वभरबाट म्याड्रिडमा भेला भएका नेता र सकारका प्रतिनिधिलाई लक्षित गर्दै भनिन्, विश्वका करोडौं कर्णधारको युवाको भविष्य सुनिश्चित गर्न जलवायुजन्य जोखिम न्यूनीकरणमा कुरा मात्र होइन, काम गर्नुस् । उनले यो सम्मेलनले सर्वसाधारण जनतामा खुसी तुल्याउने केही निर्णय गर्ने विश्वास व्यक्त गरिन् । ग्रेटाले जलवायु न्यायको पक्षमा एक वर्षसम्म विद्यालय हडताल अभियान विश्वभर भए पनि नेताहरूले खासै महत्त्व नदिएको र आफूले सोचेअनुसार प्रगति नभएको भन्दै खिन्नता प्रकट गरिन् । पेरिस सम्झौताअनुसार काम गर्न मुलुकहरू चुकेको औंल्याउँदै उनले सम्झौता कार्यान्वयनमा ढिलाइ गर्न नहुनेमा जोड दिइन् । उनले धनी देशले गरिब देशलाई क्षतिपूर्ति कसरी दिने भन्ने विषयमा यो सम्मेलनले सहमति जुटाउने आशासमेत व्यक्त गरिन् । जलवायु परितर्वनको मारमा परेका मुलुकहरूलाई विकसित र हरित गृह ग्यास उत्सर्जन गर्ने मुलुकहरूले निशर्त सहयोग गर्नुपर्छ, उनले भनिन्, विश्वभरबाट यहा भेला भएका नेता र शक्तिमा रहेका मानिसहरूले जलवायु संकटको महत्त्वलाई बुझ्नेछन् भन्ने विश्वास छ । गत सेप्टेम्बरमा राष्टसंघले न्युयोर्कमा गरेको जलवायु परिर्तन एक्सन सम्मेलनमा पनि ग्रेटाले मन्तव्य दिने अवसर पाएकी थिइन् । त्यहा उनले हरित गृह उत्सर्जन र बढी मात्रामा खनिज उपयोग गर्ने विकसित देशहरूलाई पृथ्वी, प्रकृती र मानवको भविष्यमा चिन्ता गर्न ध्यानाकर्षण गराइन् । ग्रेटाको भाषणलाई धेरै नेता र जलवायु वार्ताकारले घत मानेर हेर्ने गरेका छन् । कतिपय देशका प्रमुख र नेताहरूले त उनको विरोधसमेत गर्ने गरेका छन् । ग्रेटाको भने एउटै चिन्ता आफूजस्तै युवाको भविष्य सुनिश्चित पार्न दबाब दिनुमात्र छ । सन् २००३ को जनवरीमा स्टकहोममा जन्मिएकी ग्रेटालाई ट्वीटरमा ३१ लाख जनाले पछ्याएका छन् । उनीसँग विश्वभरका प्रसिद्ध टेलिभिजन र पत्रिकाले अन्तर्वार्ता लिएका छन् । उनी जहा जान्छिन्, हजारौंको घेरामा हुन्छिन् । जे बोल्छिन्, हजारौंले ध्यानपूर्वक सुन्छन् । टाइम म्यागाजिनले अर्को पुस्ताकी रोलमोडल नेता भन्दै उनीमाथि कभर स्टोरी तयार गरेको थियो । ग्रेटा शाकाहारी हुन् । पृथ्वी, प्रकृति र मानिसको भविष्य सुनिश्चित गर्न जतिसक्दो चाडो हरित गृह ग्यास उत्सर्जन कटौती गर्नुपर्ने उनी बताउँछिन् । पेरिस सम्झौतामा विश्वको तापक्रम १५ डिग्रीभन्दा बढ्न नदिइने उल्लेख छ । त्यसका लागि विकसित मुलुकहरूले हरित गृह ग्यास कटौती गर्नुपर्छ । तापक्रम वृद्धिमा विकसित मुलुकहरू सबभन्दा बढी दोषी छन् । त्यसबारे ग्रेटाले संयुक्त राष्टसंघका महासचिव एन्टोनियो गुटेरेस र विभिन्न देशका राष्ट्र प्रमुखलगायतलाई भेटेर झक्झक्याएकी छन् । यहाँ जारी कोप २५ ले अहिलेसम्म संसारलाई खुसी तुल्याउने त्यस्तो ठूलो निष्कर्ष निकालेको छैन । तर ग्रेटाले भनेजस्तै विश्वको तापक्रम बढ्न नदिन हरित गृह ग्यास कटौती गर्ने ठोस प्रतिबद्धता विकसित मुलुकहरूले जनाए भने त्यो एउटा खुसीकै सन्देश हुनेछ ।"
राष्ट्रिय सभाका सदस्यको चुनाव तयारी,"काठमाडौं (कास) निर्वाचन आयोगले राष्ट्रिय सभाका एक तिहाइ सदस्यका लागि चुनाव गराउने तयारी थालेको छ । संघीय संसद्को माथिल्लो सदन राष्ट्रिय सभाका ५९ मध्ये १९ जना सदस्यको कार्यकाल फागुन २० मा सकिँदै छ ।राष्ट्रिय सभा सदस्य निर्वाचन ऐन, २०७५ अनुसार कार्यकाल सकिनुभन्दा कम्तीमा ३५ दिनअघि चुनाव गर्नुपर्छ । माघ १५ भित्र राष्ट्रिय सभामा रिक्त हुने सदस्यका लागि चुनाव गरिसक्नुपर्नेछ । राष्ट्रिय सभा सदस्यको चुनावबारे आयोगले आइतबार कानुनविद्सँग परामर्श गरेको प्रमुख निर्वाचन आयुक्त दिनेश थपलियाले जानकारी दिए । सोमबार राजनीतिक दलका प्रतिनिधिसँग छलफल गर्ने कार्यक्रम छ ।माघ १० भित्र उपयुक्त कुनै दिनमा चुनाव गराउनेबारे छलफल भएको उनले जानकारी दिए । दलहरूसितको परामर्शपछि आयोगले चुनावको तिथि प्रस्ताव गरेर घोषणा गर्न मन्त्रिपरिषद्समक्ष सिफारिस गर्नेछ । कार्यकाल सकिन लागेका राष्ट्रिय सभा सदस्यहरूमा अर्थमन्त्री खतिवडाका अतिरिक्त सरिता प्रसाईं, सुरेन्द्रराज पाण्डे, हरिचरण शिवाकोटी, रामप्रित पासवान, बिन्दादेवी आले, वृषेशचन्द्रलाल, बद्रीप्रसाद पाण्डे, बलरामप्रसाद बाँस्कोटा, मीना बुढा, मुक्ताकुमारी यादव, युटोल तामाङ, रमेशप्रसाद यादव, राजकुमार यादव, दुर्गाप्रसाद उपाध्याय, धनकुमारी खतिवडा, कमलाकुमारी ओली, कालीबहादुर मल्ल र खेमराज नेपाली छन् ।"
जन्मदर्ता नहुँदा पढाइ रोकियो,"(काठमाडौं)  जन्मदर्ता नभएर फारम भर्न नपाएपछि उनले गत वर्ष माध्यमिक शिक्षा परीक्षा (एसईई) दिन पाएनन् । बाबुआमा दुवैको नागरिकता नभएकाले उनको जन्मदर्ता नभएको हो । स्कुल पढ्नै पाइनँ, अब मैले न जागिर खान पाउँछु, न कमाउन विदेश जान पाउँछु । यही कुराले म सधैं तनावमा हुन्छु, उनले भने, जन्मिनु मेरो दोष हो र ? यसै वर्ष एसईई दिनुपर्ने उनकी बहिनीलाई समेत जन्मदर्ताले सताएको छ । उनीहरूका ४० वर्षीय बाबु शिवराम परियार नागरिकताका लागि ललितपुर जिल्ला प्रशासन कार्यालय धाएको दुई वर्षभन्दा बढी भइसक्यो । नागरिकता हात परेको छैन । शिवराम जन्मेको दुई वर्षमै बाबु बिते । आमाले शिवरामलाई माइती लगेर हुर्काइन् । आमा पनि बितिन् । छोराछोरीको जन्मदर्ता प्रमाणपत्र बनाउन नागरिकता चाहिने भएपछि शिवराम आफन्त खोज्दै हिँडे । स्वयम्भूमा ठूलाबाका छोरा कान्छा परियार भेटिए । नागरिकता बनाउनका लागि सहयोग मागे । तर उनले आज, भोलि भन्दै टारिदिए । शिवराम प्रमुख जिल्ला अधिकारीकहाँ पुगे । प्रजिअले वडामा सात जनाको नागरिकताको फोटोकपीसहित वडाध्यक्षको सिफारिस ल्याउन भने । सिफारिससहित सर्जमिन मुचुल्का लिएर गए । प्रजिअले प्रहरीको मुचुल्का खोजे । जावलाखेल प्रहरीबाट त्यो पनि तयार गराए । प्रजिअले फेरि प्रहरीको गोप्य सर्जमिन मागे । त्यो पनि पेस गरे । तर नागरिकताको प्रमाणपत्र हात परेको छैन । शिवरामले आफ्ना बाबुले हनुमानढोकामा जागिर खाएको कागजात प्रमाणस्वरूप बुझाउन खोज्दा पनि प्रजिअले मानेका छैनन् । उनले भने, सीडीओ साब ठूलो बाबुको छोरा (कान्छा परियार) लाई ल्याएपछि मात्रै पाउँछौ भन्नुहुन्छ । सर्जमिन सनाखत त गरिदिएका छैनन्, कसरी ल्याउनु उनलाई ? शिवरामकी पत्नी कल्पना परियारले पनि नागरिकता पाएकी छैनन् । कल्पनाको माइतीतर्फ बाबुआमाको नागरिकता छ । तर बुबाआमाको नामबाट नागरिकता बनाएर छोराछोरीको जन्मदर्ता गर्ने योजना पनि सफल भएन । श्रीमान्को नभएकाले नागरिकता बन्दैन भन्छन् सीडीओ, उनले गुनासो गरिन्, माइतीपट्टिकाले पनि नागरिकतै नभएकोसँग किन बिहे गरिस् भन्छन् । शिवरामको जस्तै पीडा छ नुवाकोट, विदुर नगरपालिका५ का ४० वर्षका जोनी ज्याकेको । उनका बाबु भारतीय नागरिक हुन् । आमा नुवाकोटकै तामाङ परिवारकी । बाबु यहीँ बस्थे । १७ वर्षअघि बिते । जोनी यहीँ हुर्के, बढे, पढे । २३ वर्षदेखि नागरिकता बनाउन लडिरहेका छन् । सुरुमा आमाका नामबाट वंशजको नागरिकता लिन खोजे । वंशजका आधारमा बनेको उनकी आमाको नागरिकतामा पति भारतीय भनेर खुलाइएकाले मिलेन । भारतमा आफन्त कोही छन् कि भनेर खोज्न गए । भेटिएनन् । उनले अंगीकृत नागरिकताका लागि प्रक्रिया अघि बढाए । कागजातसहित १० पटकभन्दा बढी गृह मन्त्रालय धाइसकेका छन् । ०७१ भदौ १६ मा गृह मन्त्रालयले संविधान जारी नभएकाले नमिल्ने भन्यो । संविधान जारी भइसकेपछि गृहले भारतीय दूतावासबाट भारतीय नागरिकता लिएको छैन भन्ने पत्र ल्याउनू भन्यो । जोनी दूतावास गए । भारतीय नागरिकता नलिएको पत्र दिनै नमिल्ने दूतावासले भन्यो । लाचार भइसकेका जोनी सार्वजनिक थलोमा अनागरिक भनेर परिचय दिन्छन् । भन्छन्, २२ वर्षदेखि निजी विद्यालयमा पढाइरहेको छु, सरकारीमा त सक्दिनँ । मलाई त्यो अधिकार पनि छैन । उनकी बहिनी थिइन् । उनको पनि नागरिकताको समस्या थियो । नेपाली केटासँगै बिहे भएकाले नागरिकता बन्यो । पत्नी पनि नेपाली भएकाले माइतीपट्टिबाट वंशजको नागरिकता छ । तीन बच्चा छन् । पत्नीको नागरिकता भएकाले तीन बच्चाको जन्मदर्ता भयो । जेठी छोरी नर्सिङ, कान्छी छोरी कक्षा ५ र छोरो कक्षा २ मा पढ्दै छन् । भन्छन्, मलाई पीडा भनेको दुई छोरीभन्दा छोराको छ, छोरीले त नेपाली नागरिकसँगै विवाह गर्लान् नागरिकता पाउलान् तर छोरोले मजस्तै अनागरिक भएर बाँच्नुपर्छ । महिला, कानुन र विकास मञ्चले शिवराम र जोनीजस्ता ९ लाख मानिस नागरिकताविहीन रहेको दाबी गरेको छ । अंगीकृत नागरिकताको माग गर्दै निवेदन दिएका करिब २ सय जना रहेको गृह मन्त्रालयले बताएको छ । त्यसको समाधान कसरी गर्ने मन्त्रालयले निकास दिन सकेको छैन । नागरिकतासम्बन्धी विधेयक प्रतिनिधिसभाको राज्य व्यवस्था तथा सुशासन समितिमा विचाराधीन छ । विधेयकमाथि पटकपटक छलफल भए पनि सहमति जुटेको छैन । उनीहरू जन्मदर्ता बनाउन, सरकारी जागिर खान, सवारी चालक अनुमतिपत्र पाउन र सिंहदरबार छिर्नसमेत वञ्चित छन् । नागरिकतासम्बन्धी विधेयक टुंगो नलागुन्जेलसम्मका लागि वैकल्पिक उपाय खोज्नुपर्ने सांसद विन्दा पाण्डेले बताइन् । विधेयक पारित नहुन्जेलसम्मका लागि जन्मदर्ता बनाउन, पढ्न, सरकारी सेवामा जागिर खान, सवारी चालक अनुमतिपत्र पाउन, सिंहदरबार छिर्न परिचयपत्र दिने व्यवस्था गरिनुपर्ने उनको भनाइ छ । उनले नागरिकताविहीनलाई सम्बोधन हुने गरी सामूहिक रूपमा अदालतमा रिट दर्ता गर्न सकिने उपायसमेत सुझाइन् । पाण्डेको वैकल्पिक प्रस्तावलाई पीडितहरूले भने स्विकारेनन् । जोनीले भने, परिचयपत्र बनाइदिनुस्, नागरिकता नपाउने मान्छे भनेर बनाइदिनुस् । कि हामीले यो देशका लागि केही गरेको छैन भनेर बनाइदिनुस् । सर्लाहीका अर्जुन शाहले पनि वैकल्पिक बाटो दिन सक्ने सरकारले नागरिकता दिन धर्मराउन नहुने बताए । उनले भने, हामीलाई परिचय चाहिएको छ, त्यो नागरिकता हो, विधेयक चाँडो पास हुनुपर्छ । उनकी आमाको वंशजको नागरिकता छ । अनमी छिन् । आमाको नामबाट नागरिकता बनाउन ०६९ फागुन ७ मा सर्वोच्च अदालतमा रिट दायर गरे । र ०७४ मा जिते ।"
उत्तरपुस्तिका नै साटफेर,"सेटिङ मिलाएर घरबाटै उत्तरउदयपुरको त्रियुगा जनता बहुमुखी क्याम्पसमा अध्ययनरत जानुका आलेमगरले गत वर्ष सातौं पटक बीएडको जाँच दिइन् । हरेक पटक फेल हुने उनले यसपालि पाठ्यक्रम विषयमा ४१ अंक ल्याएर बल्लतल्ल पास गरिन् । अध्ययनमा ज्यादै कमजोर उनी पास हुँदा साथीहरू चकित भए ।बरुवा क्याम्पस गाईघाटमा अध्ययनरत हिरा कटुवालको पनि सेन्टर त्रियुगा जनता बहुमुखी क्याम्पसमा परेको थियो । बीबीएस तहमा अध्ययनरत उनको क्षमता औसत रहेको जानकारहरू बताउँछन् । दुई विषयमा भने उनले फर्स्ट डिभिजन भेट्ने गरी अंक ल्याइन् ।बल्खुका लेखा अधिकृत दाहालको घर्रामा भेटिएका तीन कापी यी दुई विद्यार्थीको भएको खुल्यो । ब्याक पेपर दिने अन्तिम मौका भएकाले जानुकालाई जसरी पनि पास गर्नु थियो, अनि हिरा कटुवाल राम्रो अंक ल्याएर पास हुन चाहन्थिन्, अख्तियारको अभियोगपत्रमा भनिएको छ, दुवैले मिलेमतोमा उत्तरपुस्तिका साटफेर गरी घरमै लेखेको कापी फेरबदल गरिएको खुल्यो । विशेष अदालतमा दायर अभियोगपत्रअनुसार त्रियुगा बहुमुखी क्याम्पसमा कार्यरत तेजनारायण चौधरीले सेटिङ मिलाएर उत्तरपुस्तिका साटफेर गरेका थिए । अरूजस्तै ती दुवै विद्यार्थीले परीक्षा केन्द्रमै बसेर जाँच दिएका रहेछन् । आफ्नो क्षमताअनुसार उत्तर लेखेर दुवैले कापी बुझाए । त्यसपछि तेजनारायण चौधरीले कापीको सिलबन्दी पोको बनाए र विराटनगर हुँदै काठमाडौं पठाए ।चौधरीले परीक्षा भएको केही दिनपछि आलेमगर र कटुवाललाई उदयपुरकै कुनै गोप्य ठाउँमा बोलाएर फेरि उत्तर लेख्न लगाएछन् । क्याम्पसमै रहने खाली उत्तरपुस्तिकाको भित्री पानामा उनीहरूले उत्तर लेखेको भेटियो । दुई विद्यार्थीले लेखेका तीन विषयका फर्जी उत्तरपुस्तिका बोकेर चौधरी काठमाडौं आए ।बोक्रो एकातिर, गुदी अर्कैतिरकाठमाडौं आएका चौधरीले बल्खु पुगेर लेखा अधिकृत कमलप्रसाद दाहाललाई भेटे र परीक्षापछि लेख्न लगाइएका उत्तरपुस्तिका उनको हातमा राखिदिए । दाहालले परीक्षाको गोप्य शाखामा पसेर जानुका र हिराका उत्तरपुस्तिका पत्ता लगाए । ती उत्तरपुस्तिकाको बाहिरी पाना निकालेर नक्कली उत्तरपुस्तिकामा लगाए अनि परीक्षा केन्द्रमा लेखिएको भित्री भाग झिकेर ल्याई आफ्नो घर्रामा राखे ।त्रिभुवन विश्वविद्यालयको जाँच दिनेलाई थाहै हुनुपर्छ, उत्तरपुस्तिकाको पहिलो पानामा परीक्षार्थीको कोड र अन्य विवरण मात्र हुन्छ, उत्तर दोस्रो पानादेखि मात्र लेखिन्छ, अख्तियार स्रोतले भन्यो, उत्तरपुस्तिकाका भित्री पाना बल्खुभित्रैबाट साटफेर गर्दा अरूले पत्ता पाउने कुरै भएन । तर सुरुको पानासँग जोडिएको अन्तिम पृष्ठमा लेखिएको उत्तरसँग बाहिर लेखाएर ल्याएको उत्तरको सिलसिला नमिलेको अख्तियारको आरोपपत्रमा उल्लेख छ ।त्यसरी साटेर ल्याई आफ्नो घर्रामा लुकाएको उत्तरपुस्तिका दाहालले कार्यकक्ष साटफेर हुँदा आफैंसँग लैजान भ्याएका भए रहस्य खुल्ने थिएन । गोप्य शाखामा रहनुपर्ने उत्तरपुस्तिका लेखा अधिकृतको घर्रामा फेला परेपछि अख्तियारले उनलाई पक्राउ गर्यो । दाहालले पोलेपछि उदयपुरका कर्मचारी तेजनारायण चौधरीलाई पनि पक्राउ गरेर अख्तियारले बयान लियो । तेजनारायणले आफूमाथि ज्यानैसम्म मार्ने धम्की आएकाले उत्तरपुस्तिका फेरबदल गरेको बयान दिए । राति मुखमा कालोपट्टि बाँधेर आएकाहरूले यति सहयोग नगरे मारिदिन्छु भनेकाले ज्यान जोगाउन कापी मिलाइदिएको हुँ, चौधरीको बयान उद्धृत गर्दै स्रोतले भन्यो । ज्यान मार्ने धम्की आउँदासमेत उनले कतै खबर र उजुरी गरेको भेटिएन । दुवैको बयानपछि अख्तियारले बाहिरै उत्तर लेख्ने ती दुई विद्यार्थीलाई खोज्यो । उनीहरू अख्तियारमा उपस्थित भएनन्, बरु तिनका दाइहरू बयान दिन आइपुगे । बहिनीहरूलाई एक साताभित्र उपस्थित गराउने कागज गराएर हिँडेका उनीहरू फर्केनन् । बरु अख्तियारमा खबर पठाए, वकिलसँग सल्लाह गर्दा अदालतमा मुद्दा चलेपछि जानु, नत्र अख्तियारले थुनिदिन्छ भनेकाले बहिनीहरू आउन मानेनन् । फरार रहेकै अवस्थामा अख्तियारले जानुका र हिरामाथि पनि मुद्दा चलाएको छ । परीक्षार्थीसँग रकम लिई उत्तरपुस्तिका र प्राप्तांक फेरबदल गरेको आरोपमा मुद्दा दायर भएको अख्तियारका प्रवक्ता प्रदीप कोइरालाले बताए । उत्तरपुस्तिकाको बाहिर पाना उही राखी भित्री पानाहरू घरमा लगेर लेखाई फेरि वास्तविक कभरपेजमा स्टिच लगाउने गरेको भेटियो, कोइरालाले भने । अख्तियारले उनीहरूमाथि आफ्नो पदीय ओहोदा दुरुपयोग गरेको आरोप लगाए पनि बिगो रकम भने मागदाबी गरेको छैन । त्रिविले हरेक उत्तरपुस्तिकामा अंग्रेजीका टीयू अक्षर लेखेर प्वाल बनाउने गर्छ । पानाहरू साटफेर गरिएकाले टीयू लेखेको प्वाल नमिलेको विधिविज्ञान परीक्षणबाट खुलेको थियो । अनि स्टिच खोल्दा र लगाउँदाका बेग्लाबेग्लै प्वालहरू पनि भेटिए । दाहाल एक वर्षअघिसम्म परीक्षा नियन्त्रण कार्यालयको गोप्य शाखामै कार्यरत थिए ।"
'विशेष दूत' प्रोजेक्सन मात्र,"(काठमाडौं)  सीमा समस्या समाधानका लागि पूर्वप्रधानमन्त्री माधव नेपाललाई विशेष दूत बनाएर पठाउने तयारी भए पनि भारतीय पक्षले सकारात्मक सन्देश नदिएपछि नेपाल सरकारले सचिवस्तरीय संयन्त्रलाई नै प्राथमिकता दिने भएको छ । नेपाल सरकारले संयन्त्रको बैठक यही डिसेम्बर महिनामा गर्न प्रस्ताव गरेको छ तर बैठकको मिति र स्थानबारे भारतले जवाफ दिएको छैन । यो विषयमा अब प्रधानमन्त्रीकै तहबाट जानकारी लिने तयारी रहेको स्रोतले जनाएको छ । सीमा विवादले सडकसमेत तात्न थालेपछि प्रधानमन्त्री केपी शर्मा ओलीले नै छिटो समाधान गर्न ट्र्याक टु का रूपमा विशेष दूत पठाउने मनस्थिति बनाएका थिए । चार महिना लामो व्यक्तिगत संवादहीनता तोड्दै कात्तिक २८ गते बालुवाटारमा गरिएको डिनर वार्तामा प्रधानमन्त्री ओलीले वरिष्ठ नेता नेपाललाई सीमा समस्या समाधानका लागि सरकारको विशेष दूत बनेर जान प्रस्ताव गरेका थिए । नेता नेपालले आफू निकटहरूसँगको छलफलपछि भारत जान सक्ने सन्देश दिए । त्यसपछि उनी विशेष दूत बनेर जाने हल्ला चलेको हो । नेपाल निकट एक नेताका अनुसार प्रधानमन्त्री ओलीको आग्रहपछि उनले नेपालस्थित भारतीय राजदूतसँग टेलिफोन संवाद गरेका थिए । भारतीय राजदूतले पनि कुरा अघि बढाउने आश्वासन दिएपछि नेता नेपालले तयारी थाले । टर्की र मेसेडोनियाको एक साताको भ्रमणबाट फर्केर उनले गत १६ गते यही विषयमा परराष्ट्रमन्त्री प्रदीप ज्ञवाली, पूर्वपरराष्ट्रमन्त्रीहरू भेखबहादुर थापा, नारायणकाजी श्रेष्ठ, भीम रावल, रमेशनाथ पाण्डे, भारतका लागि नेपाली राजदूत नीलाम्बर आचार्यलगायतसँग छलफल गरे । भारत र नेपाल दुवैतर्फ यो समस्या समाधान गर्ने राजनीतिक तागत भएका सरकार छन् । त्यसैले अहिले अनुकूलता छ तर यो विषयमा केही प्रतिकूलता पनि छ भन्ने सुझाव छलफलको थियो, पूर्वपरराष्ट्रमन्त्री पाण्डेले भने । त्यहाँ संलग्नहरूले यो विषयलाई शान्त कूटनीतिबाट समाधान गर्न सुझाव दिएका थिए । आफ्नोतर्फबाट भारतीय पक्षलाई बुझाउने प्रस्ताव तयार गर्नका लागि नेता नेपालले उक्त भेला गरेका थिए । डकुमेन्टहरू पनि उहाँले संकलन गरिसक्नुभएको छ, नेपाल निकट नेताले भने, तर सरकारको तर्फबाटै पहल भएन । त्यसैले उहाँलाई पनि अन्योल भएको छ । नेता नेपालले आफूलाई विशेष दूतका रूपमा प्रोजेक्सन गरेर सरकारले प्रक्रिया अघि नबढाएकामा निकटस्थसँग गुनासो गर्न थालेका छन् । परराष्ट्रमन्त्री ज्ञवालीले दुवै पक्षले सहमति जनाएको सचिवस्तरीय संयन्त्रमार्फत समस्या समाधानको पहल भइरहेको बताए । उनले अनौपचारिक तह र विभिन्न उपायबाट छलफल अघि बढाउने निर्णयअनुसार विशेष दूतलाई विकल्पका रूपमा हेरिएको बताए । यससम्बन्धी ठोस निर्णय भएको छैन, उनले भने । भारतीय सञ्चार माध्यमहरूले भने प्रधानमन्त्री नरेन्द्र मोदीले भेट्न नचाहेकाले नेपालका प्रधानमन्त्री ओलीका विशेष दूतका रूपमा नेता नेपालको भ्रमण रोकिएको खबर आइतबार प्रकाशन गरेका छन् । नेता नेपाल भारतसँग कुरा गर्न जान उत्सुक थिए । राष्ट्रियताको मुद्दा बोकेर जाँदा विशेष महत्त्व हुने उनको बुझाइ छ । त्यहाँ गएर आफ्नो पोजिसन मात्र राख्दा पनि सकारात्मक हुने र समस्या समाधान भइहाल्यो भने त्यसको जस पनि पाइने बुझाइ नेता नेपालको छ । तर भारतीय पक्षबाट आएको संकेतका कारण सरकारले विशेष दूत पठाउने विषयलाई प्राथमिकतामा राखेन । स्रोतका अनुसार सचिवस्तरीय संयन्त्रबाट समाधान नभए मन्त्री, त्यसबाट पनि नभए प्रधानमन्त्री तहमा छलफल गर्नु उपयुक्त हुने सुझाव परराष्ट्रविद्हरूबाट पनि आयो । त्यहीअनुसार सरकारले सचिवस्तरीय संयन्त्रलाई नै जोड दिने गरी बैठकको प्रस्ताव भारतलाई पठाएको थियो । नेता नेपाल भने अझै छलफल चलाइरहेका छन् । उनी निकट स्रोतका अनुसार मंगलबार उनको भारतीय राजदूतसँग छुट्टै छलफल हुने सम्भावना छ ।"
संसदीय समितिमा कोरम पुग्दैन,"काठमाडौं (कास) संघीय संसद्का समितिहरूका बैठक गणपूरक संख्या (कोरम) नपुगेका कारण स्थगित हुने गरेका छन् । कतिपय समितिले कोरम नपुग्ने डरले बैठक बोलाउनै सकेका छैनन् । गृहजिल्ला गएका सांसद नफर्केकाले गणपुरक संख्या नपुगेको संघीय सचिवालयले जनाएको छ । समितिका सदस्यहरू मन्त्री नियुक्त भएको र निवर्तमान मन्त्रीहरूको समिति तोकिन बाँकी रहेकाले पनि गणपूरक संख्या पुर्याउन हम्मे परेको छ । गणपूरक संख्या नपुगेर अर्थ समितिको दुई पटक र उपसमितिको बैठक एक पटक स्थगित भएका छन् । बैठक फेरि राख्ने कोसिस गरिरहेका छौं, अर्थ समितिका सचिव सुरेन्द्र अर्यालले भने, समितिमा बिमा र लगानीसम्बन्धी दुई विधेयक विचाराधीन छन् । घनश्याम भुसाल र मोतीलाल दुगड मन्त्री बनेपछि उक्त समितिमा सदस्य संख्या घटेको छ । गणपूरक संख्या नपुगेकै कारण सार्वजनिक लेखा समितिको बैठक बस्न सकेको छैन । सदस्यहरू हृदयेश त्रिपाठी, लेखराज भट्ट र वसन्तकुमार नेम्वाङ मन्त्री भएका छन् । नियमित उपस्थित हुने सांसद मन्त्री भएपछि कोरम पुर्याउन कठिन भएको छ, सभापति भरतकुमार शाहले भने । समितिमा सिमेन्टको गुणस्तर निर्धारणमा उद्योग मन्त्रालयले गरेको निर्णय, प्राधिकरणको ट्रंक र डेडिकेटेड लाइनको महसुल सम्बन्धमा उपसमितिले तयार पारेको प्रतिवेदनमाथि छलफल गर्नुपर्नेछ । संघीय संसद्का १६ समितिमा १० वटा विधेयक विचाराधीन छन् । संसद् अन्त्य भएपछि शिक्षा तथा स्वास्थ्य समितिको बैठक बुधबार पहिलो पटक बसेको थियो । समितिका एक कर्मचारीले भने, कोरम नपुग्ने भएपछि बैठक राख्न कठिन भएको हो । विकास तथा प्रविधि समितिको पनि बैठक बसेको छैन । छलफल गर्नुपर्ने विषय छन्, माननीयज्यूहरू बाहिर हुनुभएकाले तत्काल बैठक बस्न सकिएको छैन, सभापति पवित्रा निरौला खरेलले भनिन् । राज्य व्यवस्था समितिको बैठक सञ्चालन भइरहे पनि गणपूरक संख्या मुस्किलले पुग्ने गरेको छ । समितिमा ढिलो उपस्थित हुने र छलफलमा भाग नै नलिई सांसदहरू हिँड्ने गर्छन् ।"
शुल्क फिर्ता गर्ने सहमति,"काठमाडौं (कास) शुल्क फिर्ताको मागसहित आन्दोलनरत विद्यार्थी र युनिभर्सल मेडिकल कलेजबीच ६ बुँदे सहमति भएको छ । शिक्षा मन्त्रालयसित मंसिर १० मा भएको सहमतिअनुसार शुल्क समायोजन गर्न कलेज सहमत बनेको हो । शैक्षिक सत्र ०७५७६ मा लिएको अतिरिक्त शुल्क आगामी वर्षमा समायोजन गर्ने सहमति भएको हो । ०७४७५ का विद्यार्थीबाट लिएको रकमसमेत फिर्ता वा समायोजन गरिनेछ । ०७२ र ०७३ को हकमा चिकित्सा शिक्षा आयोगको छानबिन प्रतिवेदनअनुसार गर्न विद्यार्थी र कलेज प्रशासन सहमत भएका हुन् । सहमतिपछि पठनपाठनसमेत पुनः सुरु भएको छ । सहमतिपत्रमा कलेजका तर्फबाट अजयकुमार पीएस, सन्तोषकुमार बीएन र विद्यार्थीका तर्फबाट १५ जना विद्यार्थीले हस्ताक्षर गरेका छन् ।"
विभाग गठन गर्ने देउवाको तयारी,"काठमाडौं (कास) कांग्रेस सभापति शेरबहादुर देउवाले निर्वाचित भएको दुई महिनाभित्र गठन गर्नुपर्ने केन्द्रीय विभाग कार्यकाल सकिन तीन महिना बाँकी छँदा गठन गर्ने तयारी गरेका छन् । देउवाले मंसिर २६ गतेको केन्द्रीय कार्यसमिति बैठकअघि नै केन्द्रीय विभाग गठन, समितिहरूलाई पूर्णता र भ्रातृसंस्थाहरूको अधिवेशन टुंगो लगाउन लागेका हुन् । देउवाको चारवर्षे कार्यकाल फागुन मसान्तबाट सकिँदै छ । वरिष्ठ नेता रामचन्द्र पौडेल र पूर्वमहामन्त्री कृष्णप्रसाद सिटौलाले भने चौधौं महाधिवेशनको तयारी गर्नुपर्ने बेला विभाग गठनतिर लागेको भन्दै असन्तुष्टि जनाएका छन् । उनीहरूलाई मनाउन देउवाले उपसभापति विमलेन्द्र निधिलाई खटाएका छन् । निधिले शनिबार पौडेलनिवास बोहराटारमै पुगेर देउवाको प्रस्ताव सुनाइसकेका छन् । देउवाले संगठन, विदेश, जनसम्पर्क र प्रचार विभागसहित बहुमत आफूले राखेर अन्य विभाग पौडेललाई दिने प्रस्ताव पठाएका छन् । त्यस्तै नेविसंघ र तरुण दलमा सभापतिसहित बहुमत सदस्य लिने उनको प्रस्ताव थियो । संघमा सभापतिसहित पदाधिकारीमा तीन महामन्त्री राख्ने र तीमध्ये संस्थापन, पौडेल र सिटौला पक्षले एकएक महामन्त्री लिनेबारे समेत छलफल भएको थियो । निधिले विभाग, नेविसंघ र तरुण दलमा राख्ने व्यक्तिहरूको नामावलीसमेत पौडेलसँग मागेका थिए । सुरुमा विभाग गठन गर्नै नहुने पक्षमा रहेका पौडेलले देउवा जसरी पनि विभाग गठन गर्ने मनस्थितिमा रहेको बुझेपछि नेविसंघ र तरुण दलमध्ये एउटाको नेतृत्व आफ्नो पक्षलाई दिनुपर्ने तथा संगठन, विदेश, जनसम्पर्क र प्रचार विभागमध्ये दुईवटा पाउनुपर्ने बताएका थिए । ६०४० को भागबण्डा गर्नुपर्ने र पूर्वमहामन्त्री सिटौला पक्षलाई ६० प्रतिशत हिस्साबाटै समावेश गर्नुपर्ने उनको माग छ । पौडेलजीको माग मान्न सभापतिजी तयार हुनुहुन्छ, उहाँले (पौडेलले) उठाएका कतिपय विषयमा केन्द्रीय कार्यसमितिबाट निर्णयसमेत भइसकेको छ, निधिले भने । निधिले एक वर्ष कार्यकाल बढाउनेबारे अनौपचारिक सहमति जुटिसकेकाले पार्टीका निकायलाई सक्रिय पार्नुपर्ने बताए । ६ महिनाका लागि सरकार त गठन हुन्छ भने पार्टीको विभाग गठन नहुने कुरा हुन्छ र ? उनले भने, यो पार्टी संगठनका लागि धेरै समय हो ।"
रुघाखोकीको औषधि बनाउने धूलो तस्करी,"काठमाडौं (कास) रुघाखोकीको औषधि बनाउने रासायनिक पदार्थ स्युडोइफेड्रिन त्रिभुवन अन्तर्राष्ट्रिय विमानस्थल हुँदै तस्करी हुने गरेको भेटिएको छ । गिरोहले स्युडोइफेड्रिनको धूलो विदेश लगेर आइसड्रग (सेन्थेटिक ड्रग) बनाउन प्रयोग गर्ने गरेको नेपाल प्रहरीको लागूऔषध नियन्त्रण ब्युरोले बताएको छ । यसअघि मंसिर १३ मा प्रहरीले सोही लागूऔषधबाट निर्मित १ केजी २ सय ग्राम र असोज १४ मा १ केजी आइसड्रग बरामद भएको थियो ।शनिबार ३१ वर्षीय चिनियाँ नागरिक झाङ चाओ ४ केजी २ सय ग्राम रसायन पदार्थसहित ठमेलबाट पक्राउ परेका छन् । नेपालमा उक्त धूलोको मूल्य २ लाख रुपैयाँ पर्छ । तर, न्युजिल्यान्डमा त्यसको मूल्य करिब ५० हजार अमेरिकी डलर पर्ने ब्युरोका अधिकारीले बताए । चीनबाट मंसिर १५ मा काठमाडौं आएका उनलाई ब्युरोले कार्गोबाट न्युजिल्यान्ड पठाउन लागिएको लागूपदार्थसहित समातेको हो । प्रहरीलाई दिएको बयानमा चाओले न्युजिल्यान्डमा लगेर बेच्ने तयारीमा रहेको उल्लेख गरेका छन् । चीनबाट तेस्रो मुलुक जान कडाइ गरिएकै कारण नेपाली हवाईमार्ग हुँदै उनी उक्त लागूपदार्थ न्युजिल्यान्ड पठाउने तयारीमा थिए । चिनियाँ नागरिकबाट आइसड्रगको कच्चापदार्थ बरामद भएको घटना यो पहिलो रहेको ब्युरोका एसपी वीरेन्द्र बस्यालले बताए । पक्राउ परेका चाओ लागूऔषध तस्करीका मुख्य कारोबारी भएको ब्युरोको दाबी छ । यसअघि भारत हुँदै औषधि बनाउने कच्चापदार्थ आयात हुने गरेकोमा तस्करले चीन र अन्य मुलुकबाट पनि नेपाल हुँदै यसको तस्करी गर्न थालेको अनुसन्धानबाट देखिएको छ ।"
पाठेघरको समस्या भन्नै लजाउँछन्,"(भरतपुर)  माडी नगरपालिका७ की ५७ वर्षीया विष्णुमती सुनारलाई ढाड दुख्ने समस्या देखापरेको केही वर्ष भयो तर आफ्नो स्वास्थ्य समस्या लिएर उनी अस्पताल गएकी छैनन् । ढाड दुखे पनि पटुका कसेर काम गर्छिन् । आफ्नो समस्यालाई सामान्य मान्दै आएकी उनलाई बुधबार पाठेघर खसेको थाहा भयो । गाउँमा आएको स्वास्थ्य शिविरमा जाँच गराउँदा मात्रै आफ्नो समस्याबारे थाहा पाइन् । गाउँमा यसअघि पुगेको पाठेघरको मुखको क्यान्सर जाँच शिविरमा पुगेकी उनले सुरुमा जँचाउन मानिनन् । तीन सन्तानकी आमासमेत रहेकी उनी मलाई केही समस्या नै छैन, किन देखाउने होला सरम लाग्ने ठाउँ भन्दै पन्छिइन् । महिला मात्र सदस्य रहेको आयोजक संस्था स्पन्दन नेपालका सदस्यले जाँच गर्ने स्वास्थ्यकर्मी महिला भएको र आफूहरू पनि सँगै जँचाउने भनेपछि मात्रै उनी राजी भइन् । पाठेघर खसेको पत्तो लागेपछि बीपी कोइराला मेमोरियल क्यान्सर अस्पतालकी वरिष्ठ नर्स अयोध्याकुमारी पाठकले सावधानी अपनाउन सुझाइन् । महिलाहरू ढाड दुख्नुलाई सामान्य समस्या ठानेर पटुका कसेर काम गर्नुहुन्छ्, पाठककले भनिन्, पटुका कसाइ गलत भइदिए समस्या झन् बढ्छ । पाठक र उनको टिमले विष्णुमतीजस्ता धेरै महिलाको पाठेघर जाँच गरेको थियो । ६५ जना महिलामा पाठेघरको मुखको जाँच गर्दा १८ जनामा पाठेघर खस्ने समस्या देखियो । शिविरमा पाठेघरको मुखको क्यान्सरको समेत जाँच हुने सुनेर महिलाहरू आए पनि जाँच गराउनेको संख्या निकै कम थियो । ३९ वर्षीया गीता सुवेदी आफ्नो नाम टिपाउन अप्ठेरो मानिरहेकी थिइन् । मेरो हातखुट्टा झमझमाउँछ, जाडामा त काम गर्नै सक्दिनँ, उनले भनिन्, पाठेघरको समस्या होइन, के जँचाउनु । सँगै आएका अरूले फटाफट नाम टिपाउन थाले । निकै बेरपछि उनी अघि सरिन् र लजाउँदै नाम टिपाइन् । जाँचमा पाठेघर तल खसेको थाहा पाएपछि पो उनी छक्क परिन् ।वरिष्ठ नर्स पाठकका अनुसार परीक्षण गराएका महिलामा पहिलो, दोस्रो र तेस्रो डिग्रीको पाठेघर खस्ने समस्या छ । एकजनामा क्यान्सरको समेत लक्षण देखापरेको छ । करिब २८ प्रतिशत महिलामा पाठेघर खस्ने समस्या देखियो, पाठकले भनिन्, पाठेघरको मुखको व्यायाम गर्न भनेको छु, त्यसबाहेक अब व्यवहार परिवर्तन नै आवश्यक छ । पाठेघरको तेस्रो डिग्री तल आउँदाको अवस्था कठिन हुने भएकाले स्वास्थ्यसंस्थामै जानुपर्ने उनले सुझाइन् । सो अवस्थामा सिलिकन रिङ प्रयोग गरेर सुधार ल्याउन सकिने उनको भनाइ छ । महिलाहरू कामका लागि मरिहत्ते गर्दा आफ्नो स्वास्थ्यको ख्याल राख्न बिर्सन्छन्, उनले भनिन्, दुवै हातमा बराबर हुने गरी पाँचपाँच किलोभन्दा बढी भारी त बोक्नै हुन्न । पटुका कस्दा र पिठ्यूँमा बच्चा बोक्दा पनि सावधानी अपनाउनैपर्छ ।दिवानगरमा अधिकांश सीमान्तकृत, दलित तथा जनजातिको बसोबास बढी छ । सुत्केरी भएको समयमा पर्याप्त आराम गर्न नपाउने, धेरै भारी बोक्ने काममा संलग्न हुने महिलालाई पाठेघरको समस्या देखिने शिविरमा गएकी नर्स तारा दवाडीले बताइन् ।"
नागरिकता दिँदा सीडीओको 'शंका',"(सिन्धुपाल्चोक)  उचाइ साढे तीन फिट । चिटिक्क देखिने १८ र २१ वर्षका पुड्का दिदीबहिनी । क्रमशः १९ र २६ केजीका मनीषा र रिना श्रेष्ठलाई देख्ने जोकोही पनि सुरुमा एकछिन अडिन्छन् । सानी दिदीबहिनी भन्नेबित्तिकै सबैले चिन्ने इन्द्रावती गाउँपालिका८ सिपापोखरेका उनीहरूलाई अरूसरह उचाइ र तौल भइदिए हुन्थ्यो भन्ने लाग्दो रहेछ । सामान्य काम गर्न पनि कठिन हुँदा केही व्यक्तिबाट अपमान र गिज्याइ सहनुपरेको उनीहरूको पीडा छ । नागरिकताका लागि पहिलोपटक जिल्ला प्रशासन कार्यालय चौतारा आइपुगेका दिदीबहिनीले होचो भएकाले खुबै समस्या बेहोर्नुपर्यो । ठूलोबुबा गणेशबहादुरले दुवैको नागरिकता लिनका लागि प्रशासकीय अधिकृतलाई सिफारिस बुझाए । नागरिकता लिनेवालाको खोजी भएसँगै दिदीबहिनी देखेर सबै अचम्ममा परे । साना उमेरका लाग्ने उनीहरूलाई अन्य सेवाग्राहीले पनि घेर्न थाले । एकैछिनमा फोटो, सेल्फी, भिडियो खिचेर सामाजिक सञ्जालनमा हाल्नेको भीडै लाग्न थाल्यो । प्रशासकीय अधिकृत, प्रमुख जिल्ला अधिकारीसहित सबै चकित परेर सोध्न थाले, नागरिकता लिने उमेर पुग्यो त, कति वर्ष भयौ नानीहरू ? नागरिकतासहित सनाखत गर्न आएका ठूलोबुबा गणेशबहादुरले सबै कागजात र प्रमाण देखाए । १८ र २१ वर्ष उमेर पुग्ने देखिएपछि नागरिकता लिनका लागि आवश्यक प्रक्रिया थालियो । अरूझैं सामान्य रूपमा जन्मिएपनि हुर्कंदा अन्य साथीको तुलनामा बढ्न नसकेकाले यस्तो भयो, गणेशबहादुरले भने, उमेर, तौल र उचाइ कम देखिएपछि स्वास्थ्य परीक्षण गराए पनि दुवैमा केही समस्या देखिएन । बुबा हस्तबहादुर र आमा मनकुमारीका तीन सन्तानमध्ये उनीहरूका दाजु भने सामान्य छन् । होचा भएका कारण दुवै दिदीबहिनीले अप्ठेरो बेहोर्नुपरेको छ । घरायसी कामकाज आफैंले गरूभन्दा उचाइले साथ नदिएको अनुभव छ । खाना पकाउने बेलामा माथिल्लो दराज र र्याकमा राखिएका सामान झिक्न गाह्रो हुन्छ, रिनाले भनिन्, ग्यास सिलिन्डर उचाल्ने, कपडा धुनेजस्ता काम गर्न गाह्रो हुन्छ ।होचा बेन्चमा पढाइ यी दिदीबहिनीले ०७३ सालमा इन्द्रावतीको सिपापोखरेस्थित राजेश्वरी माविबाट माध्यमिक शिक्षा परीक्षा (एसईई) उत्तीर्ण गरे । नागरिकता बनाउन ल्याएको सिफारिसमा राखिएको लब्धांकपत्रमा दिदी रिनाको जीपीए २२५ छ भने बहिनी मनीषाको २०५ छ । विद्यालयले उचाइअनुसारको छुट्टै होचा बेन्च र टेबुल बनाइदिएकाले सहज भएको उनीहरूको भनाइ छ । उनीहरूले पाटनढोकास्थित पाटन माध्यमिक विद्यालयबाट यसै वर्ष कक्षा १२ को परीक्षासमेत दिइसकेका छन् । अहिले परीक्षा दिएर बसेका छौं, यहाँ पनि छुट्टै बेन्चमा सजिलो गरी पढ्न पायौं, रिना भन्छिन् । होचा र कम तौल भए पनि उनीहरू अरू सामान्य व्यक्तिको भन्दा निकै ठूलो र अग्लो रहर छ । उनीहरू भन्छन्, पाएदेखि हामी हास्यव्यंग्य कलाकारिता गर्छौं, यो हाम्रो ठूलो रहर हो । रुचि नै कलाकारिता गर्ने रहर बोकेका दिदीबहिनीका लागि अवसर आए पनि आर्थिक स्रोत बाधक बनेको दुवैले बताए । मोडलिङको लागि अफर आयो, तर भिडियो सुटिङमा लगानी आफैंले गर्नुपर्छ भनेपछि सकेनौं, बहिनी मनीषाले सुनाइन् । इन्द्रावती गाउँपालिका प्रमुख र गाउँपालिका महासंघका महासचिव वंशलाल तामाङले होचा पुड्का संघ या अन्य कुनै प्रक्रियाबाट पाउने सुविधा, सहयोग दिलाउनेबारे पहलकदमी लिने बताए ।"
अटो दुर्घटनाका पाँच जनाकै सनाखत,चितवन (कास) भण्डरा मलेखु चेपाङ पहाडी मार्गमा शनिबार साँझ अटो दुर्घटना हुँदा मृत्यु भएका सबैको सनाखत भएको छ । शनिबार साँझसम्म पर्वत कुश्मा पिपलटारी स्थायी ठेगाना भई चितवन खैरहनी नगरपालिका८ का श्यामप्रसाद तिवारीको मात्रै पहिचान भएको थियो । आइतबार बाँकी सबैको सनाखत भएको प्रहरीले जनाएको छ । सनाखत भएका अन्यमा खैरहनी९ का विश्वमणि भण्डारी र राप्ती नगरपालिका९ की मीना खड्का रहेका छन् । उनीहरूको पनि उपचारको क्रममा पुरानो मेडिकल कलेजको शिक्षण अस्पतालमा ज्यान गएको हो । त्यसैगरी राप्ती९ रसौलीकी माया तामाङको उचारको क्रममा भरतपुरको सरकारी अस्पतालमा निधन भएको जिल्ला प्रहरी कार्यालयका प्रवक्ता डीएसपी एकनारायण कोइरालाले बताए । सोही अस्पतालमा उपचारका क्रममा ज्यान गुमाउने अन्यमा खैरहनी३ बस्ने ३९ वर्षीया निरु भन्ने मनमाया नेपाली छिन् । राप्ती नगरपालिका४ बाट भण्डराको चौकीडाँडा आउँदै गरेको ना१ह ६४०९ नम्बरको अटो रिक्सा अनियन्त्रित भएर सडकमा पल्टेको थियो । अटोमा चालकसहित ६ जना थिए । चालक खैरहनी३ का मणिराम गिरीको पुरानो मेडिकल कलेजमा उपचार भइरहेको छ । उनको अवस्था गम्भीर छ ।
भडेलद्वारा शपथ ग्रहण,"मकवानपुर (कास) प्रदेश ३ का नवनिर्वाचित प्रदेशसभा सदस्य कृष्णलाल भडेलले आइतबार पद तथा गोपनीयताको शपथ ग्रहण गरेका छन् । उपनिर्वाचनमा नेपाली कांग्रेसबाट निर्वाचित भडेललाई प्रदेश ३ का सभामुख सानुकुमार श्रेष्ठले हेटौंडा१० स्थित प्रदेशसभा सचिवालयमा शपथ ग्रहण गराए । शपथ ग्रहणपछि प्रतिक्रिया दिँदै भडेलले आफ्नो क्षेत्रका जनताको चाहनाअनुसार विकास निर्माणका काममा सक्रियतापूर्वक लाग्ने प्रतिबद्धता जनाए । लामो समयदेखि रिक्त क्षेत्रमा विजयी भएको छु । विकास निर्माणसँगै नीति निर्माणका क्षेत्रमा पनि सहभागिता जनाउनेछु, उनले भने । लामो समयदेखि बन्द अवस्थामा रहेको प्रदेशसभाको बैठक तत्काल सुरु गर्न पनि उनले माग गरे ।"
बलात्कार आरोपित थुनामा,हेटौंडा (कास) बलात्कार आरोपमा पक्राउ परेका एक युवकलाई जिल्ला अदालत मकवानपुरले पुर्पक्षका लागि थुनामा राख्ने आदेश दिएको छ । जिल्ला न्यायाधीश कमलराज विष्टको आइतबार बसेको इजलासले राक्सिराङ गाउँपालिका५ का १९ वर्षीय आइसिं स्याङ्तानलाई थुनामा राख्ने आदेश दिएको हो । उनले १८ वर्षीया युवतीलाई विवाह गर्छु भनेर ललाइफकाई गत कात्तिक २५ गते बलात्कार गरेको आरोप छ ।
२२ वर्षपछि पक्राउ,धादिङ (कास) हाडनाता करणी गरेर फरार नीलकण्ठ४ देउरालीछापका ५३ वर्षीय अम्बरबहादुर पक्राउ परेका छन् । धादिङ जिल्ला अदालतले ०५४ वैशाख ३१ गते फैसला सुनाउँदै रानालाई १० महिना कैद र एक हजार जरिवाना सजाय सुनाएको थियो । फरार भएको २२ वर्षपछि पक्राउ परेका उनलाई कैद भुक्तानका लागि जिल्ला कारागार धादिङ चलान गरिएको जिल्ला प्रहरी प्रवक्ता रुपक खड्काले बताए ।
दलित पत्रकार संघमा मिजार,सिन्धुपाल्चोक (कास) दलित पत्रकार महासंघ सिन्धुपाल्चोक शाखाको अध्यक्षमा सुनिल मिजार सर्वसम्मत चयन भएका छन् । चौतारा साँगाचोकगढी नगरपलिकाको सुकुटेमा भएको प्रथम भेलाले उनको अध्यक्षतामा ११ सदस्यीय कमिटी गठन गरेको हो । दलित समुदायको आवाज र आन्दोलनलाई उजागर गर्ने उद्देश्यले नयाँ नेतृत्व चयन भएको दलित पत्रकार महासंघ प्रदेश नं ३ का अध्यक्ष चित्र मिजारले जानकारी दिए ।
एक घर एक धारा,"रसुवा (कास) नौकुण्ड गाउँपालिकाको ३ र ४ वडामा एक घर एक धारा निर्माण गरिएको छ । मानेकोर सोसाइटी नेपालले दुई वडाका तीन गाउँमा खानेपानी आयोजना निर्माण सम्पन्न गरेको हो । भूकम्पपश्चात्को पुनर्निर्माणका लागि बेलायत सरकारको सहयोग परियोजनाअर्न्तगत ६५ लाख ९८ हजारको लागतमा तीनवटा खानेपानी आयोजना पूरा गरेको सोसाइटीका कार्यकारी निर्देशक आङछिरिङ तामाङले बताए । उक्त आयोजनाबाट देउरालीडाँडा, दनुश्वारा र गाईखर्कमा १ सय १३ वटा धारा बनेका छन् । घरघरमै धारा बनेपछि पानी लिन टाढा जान नपर्ने भयो, नौकुण्ड गाउँपालिका३ का मानबहादुर ग्याबाले खुसी हुँदै भने । अहिले नौकुण्ड गाउँपालिकाको १ र ५ नम्बर वडामा दुईवटा खानेपानी आयोजना निर्माण भइरहेको संस्थाले जनाएको छ । भूकम्पपीडित समुदायलाई स्वच्छ र सफा खानेपानी उपलब्ध गराउने उद्देश्यले आयेजना निर्माण गरिएको तामाङले बताए ।"
स्थायी संरचना नहट्दा सडक विस्तारमा ढिलाइ,"(काठमाडौं)  चक्रपथ विस्तारको जिम्मेवारी पाएको चीन सरकारले कलंकीचाबहिल खण्डमा पर्ने भौतिक संरचना नहटाएसम्म सडक विस्तार ढिला हुने बताएको छ । यो खण्डमा ३०४० वटा स्थायी घर तत्काल हटाउनुपर्ने अवस्था छ । यसबारे चीन सरकारले भौतिक पूर्वाधार तथा यातायात मन्त्रालयलाई जानकारी गराइसकेको छ । पहिलो खण्ड (कोटेश्वरकलंकी खण्ड) विस्तार गर्न करिब चार वर्ष लाग्यो, भौतिक पूर्वाधार तथा यातायात मन्त्रालयका एक उच्च अधिकारीले भने, अस्थायी संरचना नहट्दा ८ महिनामा सकिने काम ४ वर्ष लाग्छ । त्यसकारण चीनको पहिलो सर्त सबै संरचना हटाउनुपर्नेछ । रुख काट्ने, सडक क्षेत्र अतिक्रमण गरी बनेका घरटहरा र बिजुलीका पोल हटाउने काम सकिनेबित्तिकै चीन सरकारले सडक निर्माण अघि बढाउने चक्रपथ विस्तार आयोजनाका प्रमुख अमृतमणि रिमालले जानकारी दिए । नारायणगोपाल चोक दायाँबायाँ तत्काल करिब ४० घर हटाउन चीनले नेपाल सरकारसमक्ष आग्रह गरेको उनले बताए । मुआब्जाका लागि प्रक्रिया अघि बढेको छ, रिमालले भने, केही दिनमै निर्णय होला । टेन्डर प्रक्रियाबाट रुख काट्ने काम भइसकेको उनले बताए । अन्य काम पनि केही दिनमा सुरु हुन्छ, यो ठूलो समस्या होइन, उनले भने । चक्रपथभित्र १ हजार ६७ र बाहिर ९ सय ९० वटा विभिन्न जातका रुख काटिएको उनको भनाइ छ । एक सयवटा बिजुलीका खम्बा हटाइसकिएको र बाँकी पनि तत्काल हटाइने रिमालले बताए । ढल, खानेपानी, विद्युत्, टेलिकमलगायत सबै निकायले साइट क्लियर गरिसकेका छन् । समस्या स्थायी संरचनामा हो, उनले भने, सडक विस्तारमा खास समस्या छैन । विस्तृत आयोजना प्रतिवेदन (डीपीआर) तयार गरेर चीनले काम थाल्छ । तीन वर्षभित्र सम्पन्न गर्ने गरी काम अघि बढाइनेछ । कलंकीचाबहिल (धोबीखोला) सम्म ११६ किमि दूरी छ । चक्रपथको पहिलो खण्डका रूपमा कोटेश्वरकलंकीसम्मको १० किमि सडक ८ लेनमा विस्तार भइसकेको छ । यो खण्ड विस्तारका लागि करिब ५ अर्ब रुपैयाँ खर्च भएको सडक विभागले जानकारी दिएको छ । कलंकीचाबहिल खण्डका दुवै किनार र बीचमा वृक्षरोपण गरिनेछ । विभिन्न स्थानमा आकाशे पुल, सोलार लाइट, ट्राफिक लाइट र फुटपाथको व्यवस्था हुनेछ । सीतापाइला, स्वयम्भू, वनस्थली, बालाजु, माछापोखरी, नयाँ बसपार्क, गोंगबु, सामाखुसी, वसुन्धरा, महाराजगन्ज, चप्पल कारखाना र सुकेधारामा आकाशेपुल बनाइनेछ । सडक विस्तारका लागि करिब ६ अर्ब लाग्ने अनुमान छ । तेस्रो चरणमा चाबहिलकोटेश्वर ७ किमि खण्ड विस्तार गरिनेछ । चाबहिलगौशालाको करिब १३ किमि सडक विस्तार निकै संवेदनशील भएको विभागले जनाएको छ । विश्वसम्पदा सूचीमा रहेको पशुपतिनाथ मन्दिर पर्ने भएकाले यो खण्डमा विकल्प खोज्ने हो कि भन्ने सोचाइ रहेको विभागका एक अधिकारीले बताए । केही समस्या भएकाले चाबहिलकोटेश्वर खण्ड नेपाल सरकारले नै विस्तार गर्नुपर्छ भन्ने छ, ती अधिकारीले भने । चाबहिलगौशाला क्षेत्रमा फ्लाई ओभर वा अन्डरपास वे जुन उपयुक्त विकल्प हुन्छ, त्यसको विस्तृत अध्ययन गरिने उनको भनाइ छ । २७२ किमि लम्बाइ रहेको चक्रपथको चौडाइ १५ मिटरबाट बढाएर ५० मिटर बनाइँदै छ ।"
"बिचौलिया हाबी, गुठी संस्थान मौन","(ललितपुर)  नेवार समुदायको चाड योमरी पूर्णिमालाई लक्षित गरेर बिचौलियाले ललितपुरको पाटन दरबार क्षेत्रका पसल कवलको भाडा बढाएका छन् । गोदावरी क्षेत्रका एक व्यवसायीले सरकारी स्वामित्वको पसल भाडामा लिएबापत मासिक ४० हजार बुझाउँदै आएका थिए । अहिले बिचौलियाले १० हजार बढाएको उनले बताए । उक्त क्षेत्रमा उनले चारवटा पसल भाडामा लिएका छन् ।सुनाकोठीका अर्का व्यवसायीले पनि दरबार क्षेत्रमा दुईवटा पसल कवल सञ्चालन गरेबापत बिचौलियलाई मासिक ३० हजार बुझाउँछन् । उनलाई पनि मासिक पाँच हजारका दरले भाडा बढाएको जानकारी आइसकेको छ । उनीहरू जस्तै पाटन दरबार क्षेत्रमा पसल कवल भाडामा लिएबापत बिचौलियलाई मासिक १० देखि ५० हजार रुपैयाँ बुझाउनेको संख्या निकै छ । केही बिचौलियाले भाडा रकम बढाएपछि अन्यले पनि बढाउने तयारी गरिसकेको पसल कवल व्यवसायी बताउँछन् ।यहाँ गुठी संस्थान स्वामित्वका ५६ वटा पसल छन् । तीमध्ये ५१ जना अरूलाई भाडामा लगाएर बिचौलियाको भूमिकामा छन् । यहाँ एउटा पसलमा पाँच तहसम्मका बिचौलिया हाबी छन् । पसल कवल दरबारका ठूला घण्टामुनि, भूकम्पले ध्वस्त हरिशंकर मन्दिर र मंगलबजार चारदोबाटो चोकवरिपरि छन् ।बिचौलियाले भने गुठी संस्थान ललितपुर शाखा कार्यालयलाई रकम बुझाउने गरेका छैनन् । बिचौलियाले भाडामा लगाएर अस्वाभाविक रूपमा मुनाफा कमाएको बारे जानकारी भए पनि संस्थान मौन छ । संस्थानको लगतमा पनि बहालवालामध्ये धेरैजसोले आफूले लिएको पसल कवल अरूलाई बढी रकममा भाडामा दिएको उल्लेख छ । संस्थान र बिचौलियबीचको मिलेमतोले सरकारलाई अत्यन्त कम राजस्व भित्रिने गरेको एक व्यवसायीले बताए । संस्थानमा सिधै सम्झौता गर्न जाँदा पनि दिँदैनन्, उनले भने ।गुठी संस्थान प्रमुख राजन भुजूले बिचौलियले बढी भाडा लिएर बहालमा दिइरहेको थाहा हुँदा पनि केही गर्न नसकेको स्वीकारे । हाल भाडा तिरिरहेका व्यापारीहरू सिधै संस्थानमा आएर सम्झौता गरे त्यसमा तयार छु, उनले भने, बहालवालाहरूलाई भाडा बुझाउन, नयाँ सम्झौता गर्न वर्षौंदेखि पटकपटक लिखित तथा मौखिक ताकेता गरिए पनि अटेर गर्दै आइरहेका छन् । संस्थानको केन्द्रले चासो दिएमा पाँच तहको बिचौलिया हटाउन तयार रहेको उनले बताए । यसका लागि हालका व्यवसायी एकीकृत भएर आउनुपर्यो, उनले भने, समन्वय गर्न तयार छु ।संस्थानका अनुसार ०५४ सम्ममा पाँच जनाले मात्र संस्थानसँग सम्झौता गरेका छन् । संस्थान ललितपुर शाखा मच्छिन्द्रबहालको लगतमा एउटा पसल कवलको भाडा वार्षिक एक सयदेखि एक हजार ८ सय २८ रुपैयाँमात्र उल्लेख छ । ललितपुरको मुख्य व्यापारिक केन्द्र मंगलबजार क्षेत्रमा संस्थानले वर्षौंदेखि वार्षिक एक सय, दुई सय ५०, तीन सय, पाँच सय रुपैयाँमा ५६ वटा कवल भाडामा दिइरहेको छ । अत्यन्त न्यून भाडा भए पनि बहालवालाहरूले संस्थानलाई भाडा नबुझाएको नै १० वर्ष बितिसकेको छ ।कानुनी प्रावधानअनुसार सम्झौता अवधि सकिइसकेकाले संस्थानले एकतर्फी रूपमा ठेक्का रद्द गर्न सक्छ । तर, सम्झौता रद्द गरी चलनचल्तीको भाडा उठाउनेतर्फ कुनै प्रक्रिया थालिएको छैन । संस्थानले सार्वजनिक सूचना प्रकाशित गरी लिलाम बढाबढमा आफ्ना पसल कवल भाडामा लगाउन सक्छ । संस्थानले बहालवालाहरूबाट १८ लाखभन्दा बढी रकम असुल गर्न बाँकी छ ।"
कुकुरमा माइक्रो चिप्स,"(काठमाडौं)  बिहान होस् वा साँझ । खुला स्थानमा कुकुरको हुलले आवतजावतमा समस्या निम्त्याउने गरेको छ । सामुदायिक कुकुर (भुस्याहा) त खुल्ला रूपमा डुल्ने भइहाले, पाल्तु कुकुरलाई पनि सडकमै शौच गराउन ल्याउँदा यसको असर मानव स्वास्थ्यमा परेको चिकित्सकहरू बताउँछन् । मानव जीवनमा अत्यन्त हानिकारक मानिएको कुकुरको दिसापिसाब जताततै भेटिन थालेपछि काठमाडौं महानगरपालिकाले गत भदौमा सार्वजनिक ठाउँमा शौच गराइएको भेटिए कारबाही गर्ने बताएको थियो तर अहिलेसम्म महानगरले बन्ध्याकरण र रेबिजको सुई लगाउने कामबाहेक अरू कारबाही अघि बढाउन सकेको छैन । अहिले घरपालुवा तथा सामुदायिक कुकुरको दर्ता प्रक्रिया चलिरहेको महानगरपालिकाका प्रवक्ता ईश्वरमान डंगोलले बताए । दर्ता सकिएपछि कुकुरमा माइक्रो चिप्स राख्छौं अनि मात्र कारबाहीको चरणमा अघि बढ्ने योजना छ, उनले भने । वडाभित्रका टोल समिति, क्लबलगायतसँग महानगरले समन्वय गरेको छ । कुकुरलाई खुला ठाउँमा शौच गराएको खण्डमा कारबाही गर्ने जिम्मेवारी समिति र क्लबलाई दिइएको प्रवक्ता डंगोलले बताए । महानगरले बाहिर शौच गराएकोनगराएको हेर्न अनुगमन टोली र अटेर गरेमा जरिवानासहित कुकुर नियन्त्रणसम्मको कारबाही गर्ने बताएको थियो । महानगरको वातावरण व्यवस्था विभाग प्रमुख हरिकुमार श्रेष्ठले यसबारे पहिले नै जानकारी गराएका थिए । अहिले भने उनले कृषि तथा पशु सेवा विभागले यो काम हेर्ने बताए । कृषि तथा पशु सेवा विभागका प्रमुख हरिबहादुर भण्डारीले अहिले सामुदायिक कुकुरको संख्या वृद्धि रोक्न बन्ध्याकरण र रेबिज सुई मात्र लगाइरहेको जानकारी गराए । सार्वजनिक ठाउँमा जथाभावी शौच गराउँदा फोहोरमैला समस्यासँगै घातक रोग सर्ने सम्भावना हुन्छ, उनले भने, त्यसैले कुकुरको दिसापिसाबबाट मानव स्वास्थ्यमा पर्न सक्ने जोखिम न्यूनीकरण गर्न धनीतिगत योजना बनाउने तयारी गरिरहेका छौं । महानगरभित्रका सबै खालका पशु तथा कुकुरलाई पहिचान गर्न माइक्रो चिप्स राख्ने योजना बनाएर प्रतिवेदन पेस गरेको उनको भनाइ छ ।महानगरले कुकुर व्यवस्थापन तथा खोप र औषधि दिन ०७३ देखि मनुमित्र संस्था र मरेका कुकुर संकलन तथा व्यवस्थापन गर्न सफा नेपालसँग सहकार्य गर्दै आएको छ । महानगरले रेबिज खोप र बन्ध्याकरणका लागि गत वर्ष ७० लाख रुपैयाँको औषधि खरिद गरी मनुमित्रलाई दिएको थियो । मनुमित्रले सन् २०१६ मा गरेको अध्ययनअनुसार हाल काठमाडौं महानगरभित्र २२ हजार सामुदायिक कुकुर छन् । अहिलेसम्म ३१ वडाका सामुदायिक कुकुरलाई रेबिजको खोप र बन्ध्याकरण गरिसकेको मनुमित्रकी कार्यक्रम सञ्चालिका संगीता सापकोटाले बताइन् । रेबिज र बन्ध्याकरण गरेपछि कुकुरले गर्दा आउने गुनासो पनि कम भएको उनको भनाइ छ । मनुमित्रको अध्ययनअनुसार पहिले काठमाडौंका सडकमा प्रतिकिलोमिटर १४ कुकुर फेला पर्ने गरकोमा अहिले उक्त संख्यामा कमी आएको छ । सामुदायिक कुकुरको भन्दा घरपालुवा कुकुरको संख्या काठमाडौंमा बढी छ । घरपालुवा कुकुरमात्र ८४ हजार रहेको मनुमित्रले जनाएको छ । कुकुरको दिसापिसाबबाट हुक वर्म, टेप वर्म, राउन्ड वर्मका अन्डाका साथै विभिन्न रोगका जीवाणु मानिसमा सर्न सक्छ । मानिसहरू कुकुरसँग बढी घुलमिल हुने हुँदा कुकुरको र्यालबाट पनि रोग सर्ने गरेको पशु चिकित्सक डा विकास श्रेष्ठले बताए । सार्वजनिक स्थलमा कुकुरको दिसापिसाब जथाभावी गराइने हुँदा मानिसमा विभिन्न रोग संक्रमणको सम्भावना बढी हुन्छ, उनले भने । एक अध्ययनअनुसार एउटा कुकुरले वर्षको औसत दुई सय ७४ पाउन्ड (एक लाख २४ हजार २८४ ग्राम) दिसा गर्छ । कुकुरको एक ग्राम दिसामा दुई लाख ३० हजार फिकल कोलिफर्म ब्याक्टेरिया हुन्छन् ।"
स्वास्थ्यचौकीमा चिकित्सकसहितको सेवा,"(काठमाडौं)  बूढानीलकण्ठ नगरपालिकाको स्वास्थ्यचौकीमा चिकित्सकसहितको स्वास्थ्य सेवा सुरु भएको छ । सहरी स्वास्थ्य प्रवर्द्धन केन्द्रमार्फत नगरपालिकाले स्थानीय तहमै चिकित्सकले निःशुल्क उपचार र स्वास्थ्य जनचेतना दिने काम गरिरहेका छन् । आवश्यक पर्दा नगरपालिकामा भएका ६ स्वास्थ्यचौकीसम्म पुगेर ती चिकित्सकले सेवा दिने नगरपालिकाका जनस्वास्थ्य अधिकृत कुमारप्रसाद दाहालले बताए । आधारभूत स्वास्थ्य सेवा दिँदै आइरहेको स्वास्थ्य चौकीमा चिकित्सकसहितको सेवा भएपछि बिरामीको आकर्षण बढ्दो छ । सहरी क्षेत्रमा बसोबास गर्ने गरिब असहाय, सीमान्तकृत नागरिकका लागि यस्तो सेवा सुरु गरिएको हो । हुनेखानेहरू स्थानीय तहका स्वास्थ्य चौकीमा उपचार गराउँदैनन्, उनले भने । सहरी स्वास्थ्य प्रवर्द्धन केन्द्रबाट बिरामीले उपचारमात्रै होइन योगा, व्यायाम र व्यवहार परिवर्तनसम्बन्धी क्रियाकलाप पनि सिक्छन् । नगरपालिकामा दुईवटा सहरी स्वास्थ्य प्रवर्द्धन केन्द्र छन् । प्रत्येक केन्द्रमा एमबीबीएस पढेका एक चिकित्सक कार्यरत छन् । यी चिकित्सकले निःशुल्क स्वास्थ्य शिविरमा बिरामी हेर्ने काम गरिरहेका छन् । सुकुम्बासी क्षेत्रमै गएर बिरामीको रगतदिसा जाँच्ने, शरणार्थी बसेका ठाउँमा बिरामी हेर्ने गर्छन्, दाहालले भने । यस्ता केन्द्रमा नर्स, अनमी र ल्याब स्वास्थ्यकर्मीसहितको दरबन्दी छ । रगत, पिसाब जाँच गर्न सकिने खालको ल्याब परीक्षण सुविधा पनि छ । नगरपालिकाले ८० लाख बजेट छुट्टयाएर यस्ता केन्द्र चलाइरहेको छ । सुविधाअनुसार बिरामीको चाप धेरै छैन । आर्थिक अवस्था कमजोर भएका, भाडामा बसेका मान्छे मात्रै आउने गरेका छन्, दाहालले भने । बूढानिलकण्ठ स्वास्थ्य चौकीमा २४ घण्टा सुत्केरी गराइने बर्थिङ सेन्टर पनि छ । दुई बेडसहितको बर्थिङ सेन्टरमा मासिक १५ वटा सुत्केरी गराइने गरिएको छ । सरुवा तथा महामारी रोग रोकथाम पनि यही केन्द्रमार्फत भइरहेका छन् । मधुमेह, क्यान्सर, उच्च रक्तचाप र दीर्घ श्वासप्रश्वासजस्ता नसर्ने रोग नियन्त्रणका लागि पनि काम भइरहेका छन् । नसर्ने रोग बढाउने सूर्तिजन्य पदार्थ, मदिरा सेवा र जंकफुडका असरबारे जनचेतना जगाउन पनि लागेका छौं, जनस्वास्थ्य अधिकृत दाहालले भने, क्षयरोग, एचआईभी, औलो, डेंगुलगायत रोगबारे जनचेतना फैलाउने र उपचार गर्ने काम पनि भइरहेको छ ।"
सटही सकस,"सरकारले अमेरिकी डलर सटहीमा एकपछि अर्को कडाइको व्यवस्था ल्याइरहेको छ । राष्ट्र बैंकले एक निर्देशिका जारी गरी अब सफ्टवेयर खरिद वा मर्मतको भुक्तानीका लागि ३ हजारभन्दा बढी डलर सटही गर्न नियामक निकायहरूबाट अनुमति लिनुपर्ने झन्झटिलो व्यवस्था गरिदिएको छ । यसअघि १० हजार डलरसम्म अनुमति नै नलिई सटहीको सुविधा थियो । सरकारले विदेश घुम्न जानेहरूका लागि २५ सय डलर लैजान पाउने सुविधालाई १५ सयमात्रै सटहीको सुविधा दिएर कडाइ गरिसकेको छ । यसबाट सरकार झन्झन् कडा हुँदै गएको र एकपछि अर्को नियन्त्रणमुखी नीति ल्याउन खोजेको त होइन भन्ने आशंका पैदा हुन्छ ।मुद्रा सटहीमा कडाइ गर्नुका पछाडि सरकारका दुई उद्देश्य हुनुपर्छ । पहिलो, विदेशी मुद्रा सञ्चिति धेरै गर्ने र त्यो सूचकका आधारमा राम्रो आर्थिक अवस्था देखाउने । दोस्रो, डलर सटही गरेर पुँजी पलायन वा अन्य दुरुपयोग रोक्ने । खासमा दुवै दृष्टिकोणले सटहीको सीमा घटाउनु उचित छैन । वित्तीय अनुशासनमा बसेर पेसा, व्यवसाय, उद्यमबाट आर्जित रकमले विदेश घुम्ने होस् वा आफूलाई मनपर्ने सामग्री खरिद गर्ने अधिकार सर्वसाधारणलाई हुनुपर्छ । यदि कसैले दुरुपयोग गरेको भए, सबैलाई झन्झट थपिदिने हैन राज्यले अनुगमन र कानुन कार्यान्वयनका विकल्पहरूमा ध्यान दिनुपर्छ । पछिल्लो समय जारी गरेको निर्देशिकाले सफ्टवेयर खरिद वा मर्मत गर्न प्रशासनिक झन्झट थपिदिएको छ । यसले उद्योग, पेसा, व्यवसायको समय र लागत दुवै बढाई दिनेछ । सटही अनुमति लिनका लागि अनलाइन वा फास्ट ट्र्याकमा काम गरी समय र लागत नबढाउने प्रणालीको विकास सरकारले गरिदिएको छैन । विदेशी मुद्रा व्यवस्थापन त्यति सहज विषय पनि होइन । यो जटिल प्राविधिक विषय भएकाले यसको व्यवस्थापन गर्ने जिम्मा यससम्बन्धी विशेषज्ञ ज्ञान भएको केन्द्रीय बैंकलाई दिइएको हुन्छ । सिद्धान्ततः आन्तरिक तथा बाह्य मौद्रिक व्यवस्थापन गर्ने जिम्मेवारी नेपाल राष्ट्र बैंकलाई दिइएको भए पनि उसले सरकारको इशारा नभई ठूलो कदम चाल्दैन । आर्थिक विषयमा राष्ट्र बैंक र अर्थ मन्त्रालय नजिक बसेर काम गर्छन् । राष्ट्र बैंकले मौद्रिक नीतिमा उल्लेख गरेर मुद्रा सटहीमा कडाइ गरेको हो । मुद्रा सटही समग्र आर्थिक वृद्धि, मूल्यवृद्धि, व्यापार सन्तुलनजस्ता बृहत् आर्थिक परिसूचकसँग जोडिएको विषय हो । यी विषयलाई अलग्याएर मौद्रिक सन्तुलन खोज्न सकिँदैन । सरकारले मौद्रिक नीतिमार्फत कडाइ गर्यो भने आर्थिक वृद्धि सुस्त हुन सक्छ । यसको सकारात्मक पक्ष भनेको मूल्यवृद्धि नियन्त्रणमा रहन सक्छ र व्यापार सन्तुलनलाई आफ्नो पक्षमा पार्न सकिन्छ । कार्यान्वयनमा जाँदा भने हामीले अपेक्षा गरेको नतिजा हात नलाग्ने जोखिम पनि उत्तिकै हुन्छ ।सरकारले ठानेका अनुत्पादक क्षेत्रमा विदेशी मुद्रा खर्च भइरहेकाले विदेशी मुद्रा सञ्चिति कम भएको निष्कर्ष निकालेर कडाइ गरेको भए सरोकारवालाहरूले गलत बाटो पक्रने पनि हुन सक्छ । औपचारिक माध्यमबाट पैसा नबाहिरिए पनि अर्थतन्त्र भित्रभित्रै खोक्रो बन्न सक्छ । यसरी समग्रमा कडाइ गर्दा असल नियतले कारोबार गर्नेहरू पनि मारमा पर्न सक्छन् । धेरै असल नियतले कारोबार गर्नेहरू निरुत्साहित भए भने आर्थिक गतिविधि सुस्त हुन सक्छ । मुलुकको विदेशी विनिमय सञ्चिति राम्रो हुँदाहुँदै पनि बजारमा उपलब्ध वस्तु तथा सेवाको परिमाणमा कमी आउन सक्छ । विदेशी मुद्रा सञ्चिति डरलाग्दो अवस्थामा आएको हो, यसलाई सच्याउनै पर्छ र यसलाई सच्याउने भनेको विदेशतर्फको भुक्तानीमा परिमाणात्मक बन्देज लगाउने नै हो भन्ने सरकारलाई लागेको भए यस्ता निर्णयहरू वस्तुगत आधारमा गरिनुपर्छ । तथ्यांकहरूले विदेशी मुद्रा सञ्चितिको अवस्था खराब देखाउँदैन । २०७६ असोज मसान्तमा विदेशी मुद्रा सञ्चिति १० खर्ब ८७ अर्ब रुपैयाँ पुगेको छ । यसले ८५ महिनाको आयात व्यापारलाई धान्ने तथ्यलाई स्वीकार सरकारी प्रतिवदेनमै गरिएको छ ।यदि विदेशी विनिमय सञ्चिति अझै बढाउने सरकारको ध्येय हो भने आफैंले गर्नुपर्ने जिम्मेवारी कतिको पूरा गरिरहेको छ ? यो पनि समीक्षाको विषय हो । विदेशी विनिमय सञ्चिति बढाउने माध्यमहरू प्रत्यक्ष वैदेशिक लगानी, पर्यटक आगमन र उनीहरूले खर्च गर्ने वातावरण, औपचारिक माध्यमबाट रेमिट्यान्समा ल्याउने, निर्यात बढाउनेलगायत विषयमा कतिको ध्यान दिएको छ ? खासमा ससानो सफ्टवेयर खरिद र विदेश घुम्न जानेलाई कडाइ गर्नेभन्दा पनि सरकारको ध्यान यतातिर जानुपर्ने हो ।त्यसकारण विदेशी मुद्रा सटहीमा कडाइ गर्दैगर्दा हाम्रो व्यापार गर्ने तौरतरिकालाई पनि हेरिनुपर्छ । खासगरी भारतसँग खुद्रा तथा थोक व्यापारका विभिन्न तहमा हुने अनौपचारिक आर्थिक कारोबारलाई पनि ख्याल गरिनुपर्छ । सटही नियन्त्रणको यो प्रयासले प्रत्यक्ष रूपमा अन्तर्राष्ट्रिय व्यापारमा ठूलो असर नगर्ला, तर यसले सन्देश राम्रो दिँदैन । सच्चा उद्यमीहरूको मनोबलमा गिरावट आउन सक्छ । आम नागरिकको मनोबल उच्च भएको अवस्थामा मात्रै आर्थिक गतिविधि फैलिन सक्छ । खासगरी आर्थिक क्रियाकलापसँग सम्बन्धित विषयमा सरकारले अनुगमन र त्यसका आधारमा कानुन कार्यान्वयन गर्नुको सट्टा एकपछि अर्को झन्झटिलो प्रणालीमा उत्रिनु उल्टो बाटो हो ।"
विकासको बाधक को ?,"विकासको अपार सम्भावना हुँदाहुँदै पनि हामी परनिर्भर भएर बाँच्नु परिरहेको छ । भारतले प्याज नदिँदा बजारमा हाहाकार मच्चिएको छ । भोलि उसले उसको देशमा उत्पादन भएको खाद्यान्न दिएन भने के खाने ? यसप्रति कसैको ध्यान गएको छैन । आज खान पाए भयो, भोलिको कसैलाई चिन्ता छैन । आफ्नो खुट्टामा उभिनुपर्छ भन्ने सोचको अभाव छ । व्यवस्था धेरै फेरिए, तर व्यवस्था चलाउनेहरूको मानसिकता भने फेरिन सकेन । त्यसैले स्थिर सरकार हुँदासमेत विकासले गति लिनसकेको छैन । विद्युत प्राधिकरणका प्रबन्ध निर्देशक कुलमान घिसिङ पनि व्यक्ति नै हुन् । उनले नचाहेको भए, पैसाको लालचमा फँसेको भए आज हामी लोडसेडिङमुक्त भएर बस्न पाउने थिएनौं होला । दैनिक १८ घन्टासम्म लोडसेडिङमा बस्न बाध्य भएका हामी अबको केही वर्षमा विद्युत बेच्न सफल हुन्छौं । घिसिङबाट अन्य कर्मचारीले पनि केही सिक्ने पर्ने हो, तर यहाँ सिक्नेवाला कोही छैन । कुलमान जस्तै असल र इमानदार कर्मचारी हुने हो भने आमूल परिवर्तन आउँछ । यदि कर्मचारीले इमानदार भएर जनहितमा काम गर्ने हो भने देखिने परिवर्तन आउँछ । कर्मचारीहरू कामभन्दा पनि चाकडीमा बढी विश्वास गर्छन् । अनि कसरी हुन्छ विकास ? भ्रष्टाचार बढ्यो भनेर मात्र समाधान हुँदैन । भ्रष्टाचार कहाँ र किन बढिरहेको छ ? यो तथ्य खोज्न आवश्यक छ । पुरुषोत्तम घिमिरे, जोरपाटी, काठमाडौं"
सिन्धुलीगढीमा जितिएको युद्ध,"किनलकको कमाण्डमा २३०० अंग्रेज फौज जनकपुर हुँदै महोत्तरीतर्फ अघि बढ्दा फिरंगीलाई तराईमा नचलाउनु भन्ने आदेश पृथ्वीनारायण शाहले आफ्ना सेनाहरूलाई दिएकाले बिना अवरोध उनीहरू उकालो आउँदै थिए । जब उनीहरू पौवागढी आइपुगे, हाम्रा पुर्खाले छापामार शैलीमा एक्कासि आक्रमण गर्दा शत्रुपक्ष सम्हालिनै सकेनन् । आफ्ना १७०० फौजले वीरगति प्राप्त गर्दा हतोत्साहित भएका किनलक बाँचेका ६०० फौज लिएर कुलेलम ठोके । स्मरणीय के हो भने विश्वविजेता बेलायतलाई गोर्खालीले हराएकोमा ठूलो हीनताबोध भयो र उनीहरूले यहींकै केही व्यक्तिलाई खरिद गरेर पृथ्वीनारायण शाह र उनको वंशको बद्नाम गराउने कार्य गरिनै रहे । डिल्लीराम खनाल, दमक, झापा"
विकासको कामलाई नरोकौं !,"सर्वोच्च अदालतले चार वर्षअघि परेको रिटमा तत्काल निजगढ विमानस्थल निर्माणका नाममा रुख कटान नगर्न अन्तरिम आदेश जारी गरेपछि विकासको काममा अदालतको हस्तक्षेपबारे फेरि बहस सुरु भएको छ । पछिल्लो आदेशलाई विकासको काममा अवरोध सिर्जना गर्ने अदालतको गतिविधिको रूपमा सर्वसाधारणले बुझ्न थालेका छन् । अदालतको यो आदेश अन्तिम त होइन, तर यस खाले आदेशले विकासको गति रोकिने निश्चित छ ।नेकपा अध्यक्ष एवं पूर्वप्रधानमन्त्री पुष्पकमल दाहाल प्रचण्डले केही दिनअघि निजगढमै भएको कार्यक्रममा विमानस्थल निर्माणको काम तत्काल सुरु हुने बताएका थिए । पर्यटनमन्त्री योगेश भट्टराईले पनि सबै प्रक्रिया मिलाएर तत्काल विमानस्थल निर्माणको शिलान्यास गर्ने घोषणा गरिसकेका थिए । स्थानीयले विमानस्थल निर्माणको कामले गति लिने विश्वास लिइरहेकै बेला अदालतको पछिल्लो आदेशले अनेक शंकाउपशंका सिर्जना गरिदिएको छ ।त्यसो त यो विमानस्थल बन्न नदिन देशीविदेशी तत्त्वहरू सल्बलाइरहेकै छन् । यही क्रममा यस्तो खालको फैसलाले त्यस्ता तत्त्वलाई थप मलजल पुगेको छ । निजगढ अन्तर्राष्ट्रिय विमानस्थल देशको आवश्यकता हो । बाराबासी मात्र होइन, समग्र देशकै हितमा यो विमानस्थल बन्न आवश्यक छ । विकासको कामलाई रोक्न कुनै माध्यमबाट नसकिएपछि स्वार्थ समूहले अदालतको प्रयोग गर्ने चलन पुरानै हो । अन्तिम फैसला हुँदा यो आदेश सच्चिएर आउने र विमानस्थल निर्माणको कामले तीव्रता पाउने आशा गरौं । हैन भने विकास गर भनेर जनता जाग्ने दिन नआओस् । राजेन्द्र आचार्य, निजगढ९, बारानिजगढमा अन्तर्राष्ट्रिय विमानस्थलको निर्माण कार्य अघि नबढाउन सर्वोच्च अदालतले आदेश दिएसँगै जनमानसमा नयाँ तरंग देखिएको छ । एकातिर जंगल विध्वंस पारेर विकास खोज्नेहरूको जमात छ भने अर्कोतिर बोटबिरुवा, जैविक विविधता जोगाउन अघि सर्नेहरूको आवाज बुलन्द बनेको पाइन्छ । यी दुवै पक्षको विचार, क्रियाकलाप हेरेर निष्पक्ष रूपमा मामलाको विश्लेषण गर्दा धेरै कारणले निजगढमा अन्तर्राष्ट्रिय विमानस्थल बनाउनु उपयुक्त देखिँंदैन । २३ दशक यताको इतिहास हेरौं । यो अवधिमा चुरे विनाशले पहाड, तराई सबैतिर हाहाकार मच्चिरहेको छ । संरक्षणका कुनै तरिका उपयोगी देखिएका छैनन् । वातावरणीय विनाशवाट मुलुक यस्तो दयनीय स्थितिमा पुगेको बेला फेरि चारकोशे झाडीमा विध्वंस मच्चाउने ? अहिले निजगढको जंगल पूरै सखाप नभए पनि विमानस्थल सञ्चालन भएसँगै चील, गिद्ध लगायतका चराचुरुङ्गी जहाजमा ठोक्किने सम्भावना बढेपछि चरा भगाउन चारैतिरको जंगलको नामोनिसान नराख्ने योजना नआउला भनी कसले भन्ने ? अनि हरतरहबाट विमानस्थलको चारैतिर नयाँ सहर, बस्ती बढाउने हाम्रो मिचाहा प्रवृत्ति कसले रोक्ने ? वास्तवमा मुलुकको समष्टि विकास एवं सुदूर भविष्यतर्फ ध्यान दिने हो भने दाङ उपत्यका नयाँ अन्तर्राष्ट्रिय विमानस्थलको निम्ति सर्वोत्कृष्ट विकल्प बन्न सक्छ । यसबाट ५, ६ र ७ नं प्रदेशमा पर्यटन विकासको सम्भावना बढ्ने, आगन्तुकलाई राजधानी लगायतका ठाउँमा आवतजावत गराउन आन्तरिक विमान सञ्चालन गर्न सकिने अवस्था रहन्छ । आजको विकसित दुनियाँ र पर्यावरणीय उत्कृष्टताको महत्त्व बुझ्ने कसैले पनि जंगल सखाप पारेर भौतिक विकास रोज्दैन । राजधानी र यसको सेरोफेरोलाई मात्र नेपाल देख्ने, प्रदूषणको वास्ता नगर्ने र नेपालको पहिचान मेटिनेगरी जंगल सखाप पार्न तम्सिनेहरूको कुटिल चाललाई निस्तेज पार्न सर्वोच्च अदालतले दिएको आदेश स्वागतयोग्य मान्नुपर्छ । भुवनेश्वर शर्मा, चन्द्रागिरि२, काठमाडौं"
आमूल परिवर्तन गर्नुपर्ने ३ नीति,छवि रानाभाटरानाभाट नीति अनुसन्धान फ्रतिष्ठानका अनुसन्धानकर्ता हुन् ।
'बाबा'हरूको यौनलीला र अन्धविश्वास,"यतिखेर महिला हिंसाविरुद्धको सोह्रदिने अभियान चलिरहेको छ । परिणाममुखीभन्दा पनि कर्मकाण्डीय रूपमा हरेक वर्ष खबरमा रहने यो अभियानकै दौरान, आफूलाई सिद्धबाबा भनेर चिनाउँदै आएका कथित धर्मगुरुबाट बलात्कृत भएको भनेर एक महिलाले प्रहरीमा जाहेरी दिएपछि फेरि एक पटक धर्मका ठेकेदार कथित बाबा को घृणित यौनजीवन सतहमा आएको छ । समाजमा आफूलाई धर्मका सबैभन्दा ठूला ठेकेदार सम्झँदै महान् सन्त, ऋषिमहर्षि, ध्यानी, योगी सिद्धबाबा भएको देखाएर एकातिर आडम्बरयुक्त जीवन बाँच्ने र अर्कातिर त्यही धर्मको आड लिएर महिलाको यौन शोषण गर्दै विकृत यौनजीवन बाँच्ने बाबा हरू प्रायः धर्ममा छन् । पौराणिक कालका विद्वान् ऋषिमहर्षि होऊन् वा आजका आशाराम, रामबहादुर बमजन वा टुल्कु लामा, अथवा यति बेला चर्चामा आएका कृष्णदास, सबै बलात्कारको अभियोग र आरोपले डामिए । हुन त धर्मको आडमा भएका यौन विकृतिबारे कुरा गर्दा धर्मविरोधी को आरोप खेप्नुपर्नेछ, तर पनि हामीले पढ्दै र सुन्दै आएका कैयौं पुराण र धर्मकथामा सगर्व उल्लेख भएका महान् आत्माहरूको यौनलीलाका केही प्रतिनिधि उदाहरण दिनु सान्दर्भिक हुन सक्छ । यौनको आवेग र शक्तिको अहम्लाई नियन्त्रण गर्न नसक्दा अर्काकी पत्नीदेखि आफ्नै पुत्रीसम्मलाई नछोडेका भनिएका देवता पुजेर हामी धन्य छौं । आफ्नो जीवनभरको तपस्या र योगलाई दाउमा राखी नारी देहमा डुबुल्की मारेर तृप्त बनेका केही महान् ऋर्षिमहर्षिबारे कथा लेखिएका छन् । माझीकी छोरी मत्स्यगन्धालाई वशीकरण गरेर सखारै डुङ्गामा बलात्कार गर्ने ऋषि पराशर, नर्तकी मेनकाको रूप र देहमा सारा तपोबल खन्याउने ऋषि विश्वामित्र, आफ्नी भाउजूलाई बलात्कार गर्ने देवगुरु भनिएका बृहस्पति सबै यस्तै उदाहरण हुन् । धर्मकथाका नाममा यस्तै कुकृत्यलाई सगर्व समाजले वाचन गर्दै आयो र आइरहेको छ । यस्तैयस्ताहरूलाई महान् ठान्दै आइएकाले आशाराम, रामबहादुर, टुल्कु र कृष्णदासहरूको शक्ति र महिमा बढिरह्यो । यिनकै भक्तिमा लीन हुनेहरूको भीड सधैं लागिरह्यो र त्यो भीडमा सबैभन्दा बढी देखिए महिलाहरू नै । यिनैको भीडमा सबैभन्दा बढी चर्चित रहेको आशारामको तस्बिरलाई गलामा भिरेर आफूलाई धन्य सम्झेका महिलाहरूको भीड भारत र नेपालमा प्रशस्तै रह्यो । जब उसको असली तस्बिर बाहिर आयो, त्यसपछि ती महिलाले के सोचे होलान् कुन्नि ! भक्तिको आडमा महिलाको यौनशोषण गर्ने आशारामले जेलको हावा खाइरहेको छ । तर पनि कैयौं आशाराम विभिन्न नाममा जन्मेका जन्म्यै छन् र धर्मको खोल ओढेर यौनलीलामा रमाइरहेका छन् । यही क्रममा भर्खर कृष्णदासको जन्म भएको छ । यौनको उन्मादमा आफ्नो जीवनभरको साख दाउमा राख्ने कृष्ण हरू कहिले धर्मको शक्तिमा उदाउँछन् त कहिले राजनीतिको । केही समयअघि मात्र एक शक्तिशाली कृष्ण यौनहिंसा आरोपमा खोरमा पुगेका छन् भने अहिले अर्का कृष्ण । यी पछिल्ला कृष्णलाई पनि राजनीतिक शक्तिको भक्तिले बलियो बनाएको देखियो । किनकि यस्ता कृष्णको आशीर्वाद लिन र चरणामृत पान गरी धन्य बन्न थुप्रै राजनीतिकर्मीको लाम लागेको पनि सुन्नमा आइरहेको छ ।यौन अपराधकै आरोप लागेका अर्का तपस्वी रामबहादुर बमजन यति बेला कहाँ छन्, थाहा छैन । उनलाई पक्रन आदेश पाएकाहरू निरीह बनेर बसिरहेका छन् । सुनिन्छ, राजनीतिक शक्तिको आडमा उनलाई फरार गराइयो । केही समयअघि गुम्बाकै एक महिलालाई बलात्कार गरेको आरोपमा टुल्कु लामा पनि जेल पुगे । त्यसो त भर्खरै एउटा कहलिएको अस्पतालका एक डाक्टरले बिरामी महिलालाई बलात्कार प्रयास गरेको खबर चर्चामा आएको छ । लामा, झाँक्री, साधु, सन्तजस्ता ढोंगीहरू मात्र होइन, वर्षौंसम्म मरीमरी पढेर बिरामीको ज्यान बचाउन डाक्टर बनेकाहरू नै पनि यौन उन्मादलाई लगाम लगाउन नसक्दा पतित बन्न पुग्नुले समाजमा कसलाई विश्वास गर्ने ? भन्ने प्रश्न उठ्नु स्वाभाविकै हो । महिलाका कुरामहिला हिंसाको प्रसंग निस्किँदा सबैभन्दा पहिले बलात्कारकै कुरा आउँछ । ससाना नानीहरूदेखि वृद्धासम्म बलात्कारको सिकार हुने गरेका छन् । तर केही यस्ता घटना बाहिर आउँछन्, जसमा महिलाहरू आफैले विश्वास गरेका, भगवान् ठानेका तथा पूजा गरेका व्यक्ति (जस्तो आशाराम, रामबहादुर, टुल्कु, कृष्णदास) आदिबाट बलात्कृत भएर अन्ततः प्रहरीको शरणमा पुग्छन् । अन्धभक्ति वा अन्धविश्वास नै महिलाहरूको ठूलो कमजोरी हो । खासमा धर्मले महिलाहरूलाई सबैभन्दा बढी कमजोर बनाएको छ । आफू र आफ्नो शक्ति चिन्न नसकेर अर्को कुनै अलौकिक शक्तिको खोजीमा बाबा हरूको शरणमा पुग्नु र उनीहरूलाई नै भगवान् ठानेर अहोरात्र तिनकै सेवा र भक्तिमा लीन हुनुको परिणाम हो कथित बाबा र लामाझाँक्रीबाट यौन शोषण । कृष्णदास र पीडित भनिएकी महिलाको सम्बन्धबारे पढ्दा र सुन्दा कृष्णदासप्रतिको ती महिलाको आसक्ति पनि कम देखिँदैन । आफ्नो घर, परिवार र सारा जिन्दगी दाउमा लगाएर यस्ता फुस्रे हरूको पछि लागेकैले यस्ता घटना हुने गरेकाले यसमा महिलाहरू पनि कम जिम्मेवार देखिँदैनन् । समाजमा यस्ता घटना भएपिच्छे पाठ सिक्दै जानुपर्छ । अहिलेका महिला अबुझ र अनपढ सायदै हुन्छन्, तैपनि उनीहरू यस्ता कुरामा सचेत बन्न नसक्दा शोषितपीडित हुन पुग्छन् । धार्मिक विषयमा अहिले सबैभन्दा बढी चर्चामा आइरहने शब्द हो आत्मज्ञान । यही आत्मज्ञान खोज्ने लहडमा पुरुषभन्दा बढी महिला आँखा चिम्लेर बाबाहरूको शरणमा पुग्ने गर्छन् । उनीहरूको चरणस्पर्श गरेर आफू धन्य भएको ठान्छन् । तिनैलाई परमात्मा परमेश्वर ठानी तिनका तस्बिर गलामा सजाएर हिँड्छन् । उनीहरूलाई हेक्का छैन, सबैभन्दा ठूलो आत्मज्ञान त आफैसँग हुन्छ र आफ्नै आत्माबाट आफैले त्यो ज्ञान लिन जान्नुपर्छ ! जबसम्म महिलामा यो चेत आउँदैन, जबसम्म अन्धभक्तिबाट मुक्त हुँदैनन्, तबसम्म उनीहरूको कमजोरीको फाइदा यस्ता ढोंगी बाबाहरूले उठाइरहन्छन् र महिलाहरू शोषणमा परिरहन्छन् । अनि फेरि, यस्तो शोषणलाई गुरुकृपा वा आशीर्वाद ठान्दै महिलाहरू चुप लागिरहन्छन् । बाहिर आउने घटना त नगण्य हुन्छन् । त्यसैले यस्ता घटनाबाट पाठ सिकेर सचेत बन्न, आफूमाथिको शोषणविरुद्ध बोल्न र प्रतिकार गर्न हिम्मत जुटाउन सके यौनजन्य हिंसाबाट जोगिन सकिन्छ । समाजमा दुई थरी अनुहार लिएर बाँचिरहेका यस्ता ढोंगीहरू (चाहे धर्मको आड लिएका होऊन् या राजनीतिको) का यौनलीला जब बाहिर आउँछन्, तब यिनको रुवाबासी चल्छ । यिनलाई जोगाउन र चोख्याउन यिनका भरौटेहरूको दौडधुप चल्छ । यस्ताहरू झ्यालखानासम्म पुग्नु त भवितव्य हो, नत्र यस्ता कैयौं यौनपिपासुलाई धर्म र राजनीति दुवैले सुनपानी छर्किदिन्छन् अनि हाम्रो समाजले जयगान गर्न थाल्छ । अझ ठूलो दुर्भाग्य त के भने, पछिल्लो समयमा बलात्कारका घटनामा मुछिएका ठूला हरूलाई अस्पतालले शरण दिन थालेको छ । आफ्नो कुकर्म बाहिर आएपछि रन्थनिँदै बिरामीको बहाना पारेर अस्पताल पुगेका यौन अपराधीहरूको लर्को देख्दा लाग्न थालेको छ अचेल अस्पतालहरूले बिरामीको उपचार गर्छन् कि बलात्कारीको ?"
दिल्लीको आगलागीमा ४३ को मृत्यु,"(नयाँदिल्ली)  भारतको राजधानी नयाँदिल्लीको रानी झाँसी रोडमा रहेको पुरानो अनाज मण्डी बजार । त्यसकै साघुँरो गल्लीमा ठडिएका चार देखि छतले घर । प्रत्येक तल्लामा आठनौ वटा कोठा । तिनै कोठामा झोला, पर्स, खैलानाका हजारौं ससाना कारकाखाना । घरमा तलमाथि गर्ने एउटै साँघुरो भर्याङ । कोठाहरू पुरै झ्यालखानाजस्ता । बाटोपट्टिका कोठामा मात्र केही झ्याल । कारखानामा काम गर्ने बालबालिका, महिला र पुरुष मजदुरहरू प्रायः जसो बिहार र उत्तरप्रदेशका । तिनीहरूको काम गर्ने र सुत्ने थलो पनि त्यही । न कुनै आपतकालीन द्वार, न सुरक्षा प्रबन्ध । जीर्ण घर भएकाले बिजुलीका तार पनि निकै पुराना । आआफ्नो गाउँघरमा रोजगारीको अवसर नहुँदा विहार र उत्तरप्रदेशबाट हुलका हुल बाँधेर आएका मजुदर दैनिक छाक टार्न दिल्लीका यस्ता असुरक्षित कारखानामा काम गर्नुपर्ने बाध्यता छ । आखिर त्यही कठोर र विषद वातावरण एउटा त्रासदीपूर्ण घटनाको कारण बन्यो । सधैंजसो शनिबार राति मध्यरातसम्म जागेको थियो यो बजार । सामान्यतः आइतबार काम नहुने भएकाले शनिबार करिब दुई बजेसम्म कारखानाको काम हुने गर्छ । अघिल्लो दिन सामान्य अवस्थामा विश्राम लिएको यो बजारमा भोलिपल्ट भयानाक अनिष्ट हुन्छ भनेर कसैले पनि सोचेको थिएन । आइतबार बिहान करिब साढे पाँच बजारको एक घरबाट एकाएक धूवाँको मुस्लो निस्केसँगै कोलाहल मच्चिन थाल्यो । गल्लीभित्र रहेको एक चारतले घरको दोस्रो तल्लामा रहेको कागज र खेलौना कारखानामा विद्युत् तार सट भएर आगो सल्केको थियो । कागजलगायत खेलौना बनाउन प्रयोग हुने अन्य कच्चापदार्थ राखिएकाले पनि आगो तत्काल फैलियो । आगो लागेसँगै निद्राबाट बिउँझिएका मजुदरबीच भागाभाग मच्चियो तर दोस्रो तलाको बाहिर निस्कने ढोकामा ताला लगाएकाले उनीहरूमध्ये कपितयले भने ज्यान जोगाउन सकेनन् । आगालागीपछि निसासिएर ३५ जनाको घटनास्थलमै र सात जनाको उपचार क्रममा मृत्यु भयो । १५ जना घाइते भए । तत्कालै घटनास्थल पुगेका विपद व्यवस्थापन सुरक्षादल (एनडीआरएफ) का सदस्यले करिब ५० जनालाई सुरक्षित उद्धार गरेको थियो । आगलागी नियन्त्रणका लागि करिब ३ दर्जन दमकल खटाइएको थियो । घटनाप्रति भारतीय राष्ट्रपति रामनाथ कोविन्ददेखि प्रधानमन्त्री नरेन्द्र मोदी, भारतीय राष्ट्रिय कंग्रेस अध्यक्ष सोनिया गान्धीलगायतले दुःख व्यक्त गरेका छन् । परराष्ट्रमन्त्री प्रदीप ज्ञवालीले पनि ट्वीटमार्फत् घटनाप्रति दुःख व्यक्त गरेका छन् । यसैबीच, आइतबार बिहानै घटनास्थल पुगेका दिल्लीका मुख्यमन्त्री अरविन्द केजरीवालले प्रत्येक मृतकका परिवारलाई जनही रु दस लाख दिने घोषणासमेत गरेका छन् साथै प्रधानमन्त्री मोदीले पनि तत्कालका लागि राहतस्वरूप मृतकका परिवारलाई दुई लाख र घाइतेहरूलाई पचास हजार दिने घोषणा गरेका छन् । घटनाको छानबिनका लागि क्राइम ब्रान्चलाई जिम्मा दिइएको छ । प्रहरीले आइतबारै भवनका मालिक रेहान र कारखानाका म्यानेजर फुर्कानलाई पक्राउ गरेको छ । प्रारम्भिक अनुसन्धानमा आगलागी भएको घरमा सुरक्षाका कुनै पनि मापदण्ड पूरा गरिएको थिएन । यसघटनाले फेरि एक पटक दिल्लीको व्यापारिक क्षेत्रको सुरक्षालाई लिएर प्रश्न उठेको छ । गत वर्ष माघमा नयाँदिल्लीकै चिरपरिचित बजार करोलबागको होटल अर्पित प्यालेसमा मंगलबार बिहान आगलागी हुँदा १८ जनाको मृत्यु भएको थियो । होटलको चौथो तल्लाको एउटा कोठाको एसीबाट आगो सल्केको थियो । ज्यान गुमाउनेमध्ये दुई जनाबाहेक सबैको निसासिएर मृत्यु भएको थियो । आगलागी हुँदा ६५ वटा कोठाको उक्त होटलमा करिब डेढ सय जना थिए । उक्त घटनामा चितवनबाट छोरा सौम्यको उपचारका लागि दिल्ली आएर त्यही होटलमा बसेका उमंग श्रेष्ठको परिवार मुस्किलले बाँचेको थियो । सस्ता र मध्यमखालका होटल रहेको करोलवाग क्षेत्र नेपालीका लागि निकै परिचित मानिन्छ । उपचार, व्यापार, घुमघामलगायत विभिन्न प्रयोजनका लागि दिल्ली आउने नेपाली करोलवागका होटलमा बस्ने गरेका छन् ।"
कोलकातामा करेसा कन्सर्ट,"काठमाडौं (कास) भारतमा हुन लागेको कोलकाता अन्तर्राष्ट्रिय बालनाटक महोत्सव मा नेपाली नाटक करेसा कन्सर्ट छनोटमा परेको छ । नाटक मञ्चनका लागि टोली शनिबार कोलकाता प्रस्थान गरेको छ । डिसेम्बर १० देखि १३ सम्म हुने महोत्सवमा रंगकर्मी केदार श्रेष्ठद्वारा लिखित तथा निर्देशित उक्त नाटक छनोट भएको हो ।थिएटर मल र थिएटर सेन्टर फर चिल्ड्रेन नेपालको संयोजनमा राराहिल मेमोरियल स्कुल कीर्तिपुरको प्रस्तुति रहने नाटकमा करेसाबारीका तरकारी पात्रहरूले नेपाली समाजको चित्रण गर्दै आफ्नो महत्त्व र विशेषता दर्साउने रंगकर्मी श्रेष्ठले बताए । उनका अनुसार, कन्याश्री लभ्ली डटर भन्ने मुख्य भावमा हुन लागेको नाट्य महोत्सवमा नेपाली नाटकले पनि छात्राहरूलाई नै प्राथमिकता दिइएको छ । नाटकमा आठ छात्रा र एक छात्रले अन्तर्राष्ट्रिय रंगमञ्चमा अभिनय गर्नेछन् । ५ देखि १५ वर्ष उमेर समूहका लागि लक्षित गरेर नाटक तयार गरिएको छ, श्रेष्ठले भने । नाटकमा नसना महर्जन, सविना सेन, सुधा खनाल, मञ्जु महर्जन, कविना रोक्का, ओसिन राई, सुधा खनाल, सुजाता भट्ट र लकस महर्जनको अभिनय रहनेछ । भारत सरकारको इस्टर्न जोनल कल्चरल सेन्टरको सहकार्यमा कोलकाताको प्रतिष्ठित नाटक संस्था एसो नाटक सिकी को आयोजनामा साल्ट लेक सिटीस्थित पूर्वर्सी अडोटोरियममा हुने महोत्सवमा ११ देशका १७ नाटकले सहभागिता जनाउनेछन् ।"
किम्फमा फिल्म छान्नै गाह्रो,"किम्फले १९ वर्ष पार गर्न लागिरहेको बेला यसको प्रभावबारे तपाईंको अनुभूति कस्तो छ ?खासमा यो लहडको सुरुवात थियो । यहाँसम्म आइपुगिन्छ भन्ने सोचेकै थिएनौं । तीनताक हिमाल खबर पत्रिकामा पर्वतारोहणसम्बन्धी लेख्ने थुप्रै लेखक थिए । म पनि पर्वतारोहण संघको सचिव थिएँ त्यतिबेला । विभिन्न फोरममा पर्वतीय विषयवस्तुमाथि छलफल चलाउँदै पनि आइरहेका थियौं । युरोपमा हिमालसम्बन्धी फिल्म फेस्टिभल हुने, सगरमाथा भएकै देशमा चाहिँ नहुने भन्ने प्रश्नले चिमोट्थ्यो । इटलीमा ६८ वर्ष पुरानो पर्वतीय फिल्म फेस्टिभल छ । थुप्रै युरोपेली देशमा भइरहेकै छन् । हामी पनि सुरु गरौं भन्ने हुटहुटीले किम्फ जन्मेको थियो ।नेपालमा स्वतन्त्र शैलीका फिल्म निर्माणमा किम्फको ठूलो भूमिका छ । त्यतिबेलासम्म डकुमेन्ट्री भनेको के हो भन्ने थियो । नेपाली फिल्मकै विधागत आयाम फराकिलो बनिरहेको थिएन । फिल्म भन्ने वित्तिकै उही मूलधारको भनिने डाङडुङे फिल्मको बुझाइ थियो । फिल्म बौद्धिक र सिर्जनात्मक हुन्छ भन्ने बुझाइ किम्फले स्थापित गर्यो । किम्फपछि नै नेपालमा थिम्याटिक फेस्टिभल हुन थाले । नेपालमा फिल्म फेस्टिभल संस्कृति निर्माणमा पनि किम्फको ठूलो योगदान रह्यो । नेपाली फिल्म उद्योगमा नयाँ अनुभवसहितको जनशक्ति निर्माणमापनि सघायो नि हैन ?पक्कै पनि । केसाङ छेतेन, मोहन मैनाली, ध्रुव बस्नेत, दीपक रौनियार, मीन भाम, गणेश पाण्डेदेखि भोजराज भाटसम्मका फिल्मकर्मी किम्फकै उत्पादन हुन् । किम्फमा उत्कृष्ट फिल्मले संसारभरका राम्रा फिल्म फेस्टिभल जितेका छन् । मीनको बाँसुल्ली, कालोपोथी, दीपक रौनियारको सेतो सूर्य, गणेश पाण्डेको भाग्यले बाँचेकाहरू, भोजराज भाटको सुनाकलीले संसारका थुप्रै फेस्टिभल जितेका छन् । यसरी राम्रा फिल्मकर्मी निर्माणमा पनि किम्फको उत्तिकै योगदान रहेको छ भन्न सकिन्छ । उपलब्धि सम्झिँदा आनन्द लाग्छ तर दुःखचाहिँ ठूलो छ । आर्थिक व्यवस्थापनका दृष्टिबाट किम्फलाई कसरी निरन्तरता दिन सकिन्छ भन्नेबारे हामी चिन्तित छौं ।यस्तो किन भयो ?सधैं एकदुईजनाको मेहनत र स्वयंसेवाबाट निरन्तरता दिन सकिँदैन भन्ने हो । राज्यको सहयोग र संलग्नता एकदमै प्रतीकात्मक मात्रै छ । मानिसहरू यो क्षेत्र नै बुझ्दैनन् । यसपालि मात्रै संसारभरका ६९ देशबाट फिल्म छानेका छौं । यति धेरै मुलुकबाट नेपाली फेस्टिभलमा फिल्म आउनु भनेको पर्यटन प्रवर्द्धनकै हिसाबले पनि ठुलै मौका हो । तर मुलुकको पयर्टन, संस्कृति र पहिचान प्रवर्द्धनमा भिजुअल मिडियाको प्रभावबारे धेरैसित फराकिलो ज्ञान छैन । फेस्टिभल त आफैँमा ज्ञान निर्माणको सिर्जनशील थलो हो नि । फेरि हामी हिमाली मुलुक, सगरमाथा भएको देश, हाम्रै विषयवस्तु प्रवर्द्धन गर्ने यो निकै अब्बल थलो हो तर हामी हाम्रै मुलुक चिनिरहेका छैनौं । काठमाडौंको सडकमा हिँडिरहेका हर कोहीलाई सोध्ने हो भने वरिपरिका चारवटा पहाडको नाम भन्न सक्दैनन् । हुन त पवर्तारोहण युरोपबाटै सुरु भएको हो । हामी त धेरैपछि उनीहरूको दोभासे र भरिया बन्न पुग्यौं । यो संस्कृति नै नेपालमा ढिला आयो । बाहिरी मुलुकतिर यस्ता फेस्टिभलको आर्थिक आधारको रूपमा माउन्टेनियरिङ क्लबहरू हुन्छन् । राज्यका विभिन्न निकाय हुन्छन् । हाम्रो त सबैतिर हात जोड्दै हिँड्नुपर्छ । यस्तो फेस्टिभल त चलचित्र विकास बोर्डले गर्नुपर्ने हो । यही फेस्टिभल पनि हामी सरकारलाई सुम्पिन तयार छौं ।दुई दशकबीचमा किम्फमा जति फिल्म छानिए, तिनले उठाएका विषयवस्तुको आधारमा नेपाली पर्वतीय समाजमा आइरहेको परिवर्तन कसरी हेर्न सकिन्छ ?धेरै ठूलो परिवर्तन आइरहेको देख्छु । ग्लोबल वार्मिङ, बसाइँसराइदेखि त्यसको सांस्कृतिकआर्थिक प्रभावसम्मका विषय छन् । लेकमा हिउँ जम्न छाडेको छ । सहरमुखी बसाइँसराइ तीव्र छ । मानिस गाउँ फर्किन छाडेका छन् । यसले गर्दा हिजोको नेपालीपन जे हो, त्यसमा पहिरो गइरहेको छ । पानी माग्दा मोही दिने संस्कृति हराएको छ । अतिथि देवो भव ः भन्ने मान्यता लोप हुँदै छ । भर्खरै सम्पन्न ॅफिल्म साउथ एसिया लाई आधार मान्ने हो भने नेपाली डकुमेन्ट्रीमेकरको उत्साह घट्दै गइरहेको हो कि भन्ने देखिन्छ । किम्फमा?फिल्म साउथ एसियामा डकुमेन्ट्री मात्रै हुने भएकाले त्यस्तो भएको हुन सक्छ । फिक्सन, ननफिक्सनदेखि सर्ट फिल्मसम्मको विधागत सुविधाले गर्दा किम्फलाई सजिलो छ । हरेक वर्ष फिल्म संख्या बढ्या बढ्यै छ । फिल्म यति धेरै पठाइरहेका छन् कि छान्नै गाह्रो हुने अवस्था छ ।"
बर्दिया निकुञ्जमा सुचिङ,"(बर्दिया)  नेपाल भ्रमण वर्षकी सद्भावना दूत एवं चिनियाँ अभिनेत्री सुचिङले आइतबार बर्दिया राष्ट्रिय निकुञ्जको भ्रमण गरेकी छन् । सुचिङले नेपाल भ्रमण वर्षलाई सहयोग गर्ने प्रतिबद्धता व्यक्त गरिन् । निकुञ्ज घुम्न शनिबार यहाँ आएकी हुन् । उनले ठाकुरद्वाराको चिटकैयास्थित होटल टाइगर टप्समा रात बिताएकी थिइन् । निकुञ्ज प्रवेशद्वारमा सञ्चारकर्मीले राखेको जिज्ञासामा उनले नेपालचीन सम्बन्ध बलियो बनाउँदै पर्यटन प्रवर्द्धनमा सघाउने प्रतिबद्धता जनाइन् । अभिनेत्री चिङलाई थारू संस्कृति, भेषभूषामा सिँगारिएका महिलाले भव्य स्वागत गरेका थिए । पर्यटन वर्ष सफल बनाउन यहाँ आएकी चिङलाई प्रमुख जिल्ला अधिकारी प्रेमलाल लामिछाने, निकुञ्जका प्रमुख संरक्षण अधिकृत अणनाथ बराल, प्रहरी उपरीक्षक राजेशनाथ बास्तोलालगायत पर्यटन व्यवसायीले स्वागत गरेका थिए । उनी आउने खबरपछि बिहानै निकुञ्जको मुख्यालयमा स्वागत गर्न पर्यटन व्यवसायीदेखि सर्वसाधारणको बाक्लो उपस्थिति थियो । प्रजिअ लामिछानेले चिङको स्वागत गर्दै नेपाल र चीनको मित्रता प्रगाढ बनाउन अभिनेत्रीको भ्रमणले ठूलो टेवा पुर्याउने बताए । अभिनेत्री चिङले बर्दिया निकुञ्जको अवलोकन भ्रमण गर्न जंगल सफारी गरेकी छन् ।निकुञ्जभित्र रहेका बाघका कारण यहाँ बर्सेनि पर्यटकका लागि आकर्षक केन्द्र बन्दै गएको छ । निकुञ्जमा ८७ वटा बाघ, सय बढी हात्ती र ३७ वटा गैडा छन् । तेस्रो मुलकबाट बढी पर्यटक भित्रिए पनि चिनियाँहरू निकै कम आउने गरेको निकुञ्जका प्रमुख संरक्षण अधिकृत अणनाथ बरालले बताए । अभिनेत्री चिङको बर्दिया निकुञ्ज भ्रमणले बढी पर्यटक भित्रिने आशा लिएको पर्यटन व्यवसायी रामजी थापाले बताए । हिउँदै मौसमको आगमनसँगै निकुञ्जमा पर्यटक बढ्न थालेको पर्यटन व्यवसायी खड्गबहादुर खड्काले जनाए ।"
लम्साललाई अम्बेडकर अवार्ड,"नयाँदिल्ली (कास) सञ्चारकर्मी आरती लम्साल डा भीमराव अम्बेडकर अवार्ड, २०१९ बाट सम्मानित भएकी छन् । भारतको राजधानी नयाँदिल्लीमा आयोजित समारोहमा भारतीय अकादमीले डा अम्बेडकर कलाश्री अवार्डबाट लम्साललाई सम्मान गरेको हो । अवार्ड भारतीय संविधान निर्माता अम्बेडकरका नाममा स्थापना गरिएको हो । जातीय विभेदको अन्त्य र महिला सशक्तीकरणमा योगदान पुर्याएबापत लम्साललाई सम्मान गरिएको अकादमीले जनाएको छ । जातीय विभेदविरुद्ध अन्तरजातीय विवाह गरेकी लम्सालले पछिल्लो समय विभेदविरुद्धको अभियानसमेत चलाइरहेकी छन् । कार्यक्रममा डा अम्बेडकर एक्सिलेन्सी सर्भिस अवार्डबाट सामाजिक अभियन्ता विमला गौचन सम्मानित भएकी छन् । अग्रज समाजसेवी गौचन एकल महिला समूह म्याग्दीकी अध्यक्ष हुन् । यसैगरी समाजसेवीहरू सुशीला कट्टेल गैरे र राजकुमार सुनार पनि सम्मानित भएको नेपाल अकादमीका अध्यक्ष ठाकुरचन्द्र गहतराजले जानकारी दिए । भारत, नेपाललगायत दक्षिण एसियाका सञ्चार, मानव अधिकार, सामाजिक र साहित्यका क्षेत्रमा योगदान पुर्याउने विभिन्न व्यक्तित्वलाई संस्थाले प्रत्येक वर्ष अम्बेडकर अवार्डबाट सम्मान गर्दै आएको छ ।"
संग्रौलाको जीवनी कृति,"काठमाडौं (कास) पत्रकार एवं लेखक उज्ज्वल प्रसाईंले साहित्यकार खगेन्द्र संग्रौलाको जीवनी सन्नाटाको एउटा स्वर लेखेका छन् । आइतबार बुकहिल पब्लिकेसन्सले पत्रकार सम्मेलनमार्फत पुस्तकको आवरण सार्वजनिक गर्यो । खगेन्द्र संग्रौला नाम आफैंले उनको सग्लो परिचय दिन्छ, पत्रकार सम्मेलनमा लेखक प्रसाईंले भने, सिर्जनात्मक लेखनमा पाँच दशकदेखि सक्रिय उनलाई बलियो प्रतिपक्षीका रूपमा नेपाली पाठकले स्विकारेका छन् । संग्रौलाले भने आफूमाथिको पुस्तकबारे कहिल्यै नसोचेको बताउँदै जीवनी प्रकाशन हुने बेला नजिकिँदै गर्दा समेत अझै जीवनी लेखिन योग्य हुँ कि हैन भन्ने द्विविधा भएको बताए । यहाँ मैले भन्दा धेरै समाजोपयोगी काम गरेका थुप्रै व्यक्ति छन्, जसको अझै जीवनी लेखिएको छैन, उनले भने, त्यसरी सोच्दा मेरो दुबिधा अझ बलियो बन्छ । योगगुरु दीपक भेटवालले संग्रौला अप्ठ्यारो समयमा पनि सत्य बोल्न हिम्मत नहार्ने बताए ।"
सूचना आयोगमा गुरुङ सिफारिस,काठमाडौं (कास) राष्ट्रिय सूचना आयोगको अध्यक्षमा पूर्वसञ्चार सचिव महेन्द्रमान गुरुङ र सदस्यमा कमला ओली तथा दीपक मैनाली सिफारिस भएका छन् । सिफारिस समितिले आइतबार पाँचवर्षे कार्यकालका लागि उनीहरूलाई सिफारिस गरेको स्रोतले जनाएको छ ।गुरुङले बहुचर्चित र विवादित बनेको आमसञ्चार विधेयकको मस्यौदा तयार पार्न भूमिका खेलेका थिए । उक्त विधेयक संसद्बाट पारित भएको भने छैन । मैनाली जनदिशामा काम गर्थे भने थापा कानुन व्यवसायी हुन् । मैनाली पूर्वमाओवादी र थापा पूर्वएमालेको कोटामा सिफारिसमा परेका हुन् । झापाकी ओली प्रधानमन्त्री केपी शर्मा ओली निकट मानिन्छिन् भने मैनाली प्रेस संगठनका संयोजक महेश्वर दाहाल निकट हुन् । मन्त्रिपरिषद् बैठकले अनुमोदन गरेपछि पाँचवर्षे कार्यकालका लागि उनीहरू नियुक्त हुनेछन् । आयोगका यसअघिका पदाधिकारीको समयावधि पुस २० गते सकिँदै छ ।
आध्यात्मिक सर्किट बनाइने,"काठमाडौं (कास) आध्यात्मिक पर्यटनको विकास गर्ने उद्देश्यले नेपालले आठौं शताब्दीका तान्त्रिक बौद्ध धर्मका गुरु रिम्पोछे (पद्मसम्भव) हिँडेको रुटलाई आध्यात्मिक सर्किटका रूपमा विकास गर्ने भएको छ । काठमाडौंको फर्पिङ हुँदै मकालु, तमोर, ओलाङचुङगोला भएर तिप्ताला पास काटेर गुरु रिम्पोछे तिब्बत गएका थिए । सरकारले नेपाल भम्रण वर्ष २०२० को अवसरमा आध्यात्मिक सर्किट विकास गर्न अनुसन्धान थाल्ने भएको छ । नेपालमा ठूलो संख्यामा पर्यटक आगमन त्यति छैन, आइतबार राजधानीमा बार्बरा फाउन्डेसनले आयोजना गरेको अन्तर्क्रियामा संस्कृति, पर्यटन तथा नागरिक उड्डयनमन्त्री योगेश भट्टराईले भने, यहाँ साहसिक पर्यटन त छँदै छ, अब आध्यात्मिक मार्गलाई पनि विकास गरेर अघि बढ्नुपर्छ । पछिल्लो समय लुम्बिनी, जनकपुरलगायत पौराणिक महत्त्व बोकेका स्थलमा पर्यटकको बसाइ न्यून छ । त्यसैले यस्ता अवधारणामार्फत पर्यटकको बसाइ लम्ब्याउन सकिने उनले बताए । यो रुटबारे पहिलो पटक इतिहासकार रमेशकुमार ढुंगेलले अवधारणा ल्याएका थिए । गुरु पद्मसम्भव हिँडेका मार्गमा अहिले पनि स्तूप, माने, छोर्तेन, गुम्बा, मन्दिर आदि निर्माण भएको उनले बताए । तर ती सम्पदा अहिले मासिने अवस्थामा रहेको उनको भनाइ छ ।"
शिवश्रीको आईपीओ विवादमा,"काठमाडौं (कास) शिवश्री हाइड्रो पावर कम्पनीले सर्वसाधारणका लागि निष्कासन गरेको प्राथमिक सेयर (आईपीओ) विवादमा परेको छ । सूचना लुकाएको भन्दै अन्डरराइटर (प्रत्याभूतिकर्ता) र कम्पनीबीच विवाद बढेपछि आईपीओ निष्कासन अन्योलमा परेको हो । यही कारण सेयरका लागि आवेदन दिने समय सकिएको एक महिनासम्म पनि बाँडफाँट हुन सकेको छैन । शिवश्रीले ३३ लाख ५१ हजार १ सय ४० कित्ता (३३ करोड ५१ लाख १४ हजार रुपैयाँ) सेयर निष्कासन गर्न धितोपत्र बोर्डबाट अनुमति पाएको थियो । यसअघि आयोजना प्रभावित स्थानीय बासिन्दाका लागि १४ लाख ६७ हजार कित्ता आह्वान भएकोमध्ये नबिकेर बचेको सेयर पनि थप गरी आईपीओ निष्कासन गर्न गत असोज १ मा बोर्डबाट अनुमति पाएको थियो । त्यतिबेला नबिकेको ११ लाख ३६ हजार कित्ता पनि सर्वसाधारणकै सेयरमा थपिएको थियो । कम्पनीले असोज १६ देखि सर्वसाधारणका लागि सेयर निष्कासन गर्यो । छिटोमा असोज २४ सम्म र पहिलो चरणमा बिक्री नभएमा ढिलोमा कात्तिक १५ सम्म आवेदन दिन सक्ने प्रावधान थियो । पहिलो चरणमा सेयर नबिकेपछि एक महिना (कात्तिक १५ सम्म) नै आवेदन संकलन गरियो । सो अवधिमा जम्मा ७ करोड २० लाख रुपैयाँ (७ लाख २० हजार कित्ता) बराबरको सेयरका लागि मात्र आवेदन पर्यो । करिब १६ हजार आवेदन परेको थियो । त्यसपछि कात्तिक २७ सम्म संस्थापका सञ्चालकका लागि आवेदन आह्वान गरियो । त्यसमा कुनै पनि आवेदन परेन । अहिले यो कम्पनीको करिब सवा २६ करोड रुपैयाँ बराबरको सेयर बिकेको छैन । सेयर बिक्री नहुने देखिएपछि सेयर प्रत्याभूतिकर्ता मुक्तिनाथ क्यापिटल र सीआईबीएल क्यापिटलले कम्पनीलाई पत्र लेखेर सूचना लुकाएकाले आफूहरूले सेयर किन्न नसक्ने बताए । यो विवाद धितोपत्र बोर्डसम्म पनि पुगेको छ । सेयर रजिस्ट्रार सिद्धार्थ क्यापिटलले कम्पनी र अन्डरराइटरबीच विवाद देखिएकाले बाँडफाँट के गर्ने भनेर बोर्डमा सोधेको थियो । बोर्डबाट ग्रिन सिग्नल पाएपछि बिक्री प्रबन्धकले सेयर बाँडफाँटको तयारी गरेको छ । सेयर वितरणको मोडल धितोपत्र बोर्डमा पठाएका छौं, सिद्धार्थ क्यापिटलका प्रमुख कार्यकारी अधिकृत ध्रुव तिमिल्सिनाले भने, अब छिट्टै बाँडफाँट गर्छौं । अन्तिम समयमा आएर अन्डरराइटरले सेयर खरिद नगर्ने बताएपछि केही समस्या देखिएको शिवश्री हाइड्रो पावर कम्पनीका अध्यक्ष बच्चु पौडेलले स्वीकार गरे । सूचना लुकाएको भन्दै अन्तिम समयमा आएर सेयर खरिद नगर्ने कुरा आयो, जुन कानुनसम्मत होइन, उनले भने, कम्पनीले अन्डरराइटरलाई कुनै सूचना लुकाइएको छैन । हामीले सेयर निष्कासन गर्नुअघि पटकपटक छलफल गरिरहेका थियौं ।"
सेक्युरिटी प्रिन्टिङ प्रेसमा जर्मन कम्पनीको पनि प्रस्ताव,"(काठमाडौं)  सेक्युरिटी प्रिन्टिङ स्थापनाका लागि जर्मन कम्पनीले पनि प्रस्ताव दर्ता गराएको छ । जर्मन सरकारको स्वामित्व रहेको कम्पनी बुन्डेसड्रककेराई र जर्मनको निजी कम्पनी भेरियोसले संयुक्त रूपमा प्रस्ताव दर्ता गराएको सञ्चार तथा सूचना प्रविधिमन्त्री गोकुल बाँस्कोटाले जानकारी दिए । यसअघि नै फ्रान्सेली कम्पनी इन ग्रुपले मन्त्रालयमा सेक्युरिटी प्रिन्टिङ कम्पनी स्थापनाका लागि प्रस्ताव दर्ता गराइसकेको छ । दुवै देशको सरकारी निकायबाट मन्त्रालयमा प्रस्ताव दर्ता भएको मन्त्री बाँस्कोटाले जानकारी दिए । उनका अनुसार फ्रान्सेली कम्पनीका तर्फबाट फ्रान्सको परराष्ट्र मन्त्रालय र जर्मन कम्पनीहरूको तर्फबाट जर्मनको वित्तीय मन्त्रालयले प्रस्ताव पठाएको हो । जुन देशको कम्पनीबाट सेक्युरिटी प्रिन्टिङ स्थापनाको काम गराउने भए पनि जीटुजी मोडलमा हुने मन्त्री बाँस्कोटाले जानकारी दिए । मन्त्रालयले विज्ञ समूह गठन गरेको छ, उनले भने, दुवै प्रस्ताव अध्ययनपश्चात् प्रतिवेदनका आधारमा दुवै कम्पनीसँग वार्ता हुन्छ । सोही वार्ता टोलीले उपयुक्त ठहर्याएको कम्पनीको सेक्युरिटी प्रिन्टिङ स्थापना गरिन्छ । तत्काल कागज र कार्डमा आधारित छपाइ गर्ने प्रविधि मात्रै राख्ने तयारी भएको उनले जानकारी दिए । बैंक नोट छाप्ने प्रविधि तत्काल राखिने छैन, उनले भने, यो भएपछि लागत धेरै कम पर्छ ।अघिल्लो महिना मन्त्रिपरिषद् बैठकले सञ्चार तथा सूचना प्रविधि मन्त्रालयलाई सेक्युरिटी प्रिन्टिङ स्थापनाका लागि प्रस्ताव हालेको फ्रान्सेली कम्पनी इन ग्रुपसँग वार्ता गर्ने अख्तियारी दिएको थियो । अहिले सञ्चार तथा प्रविधि मन्त्रालयले फ्रान्सेली कम्पनीको प्रस्तावमाथि छलफल गरिरहेको छ ।प्रविधि हस्तान्तरण, लागत, तथ्यांकीय सुरक्षा, गुणस्तरजस्ता पक्षलाई ध्यानमा राखेर दुवै देशका कम्पनीसँग वार्ता गर्ने र राम्रो प्रस्ताव पेस गर्ने कम्पनीसँग जतिसक्दो छिटो सम्झौता हुने मन्त्री बाँस्कोटाले बताए । सेक्युरिटी प्रिन्टिङ स्थापनाका लागि हामी ढिला गर्ने पक्षमा छैनौं, उनले भने, दुवै प्रस्ताव विश्लेषणलगत्तै वार्ता गरी टुंगोमा पुग्छौं ।सरकारले आफ्नै सेक्युरिटी प्रिन्टिङ पूर्वाधार राख्ने भन्दै राहदानी विभागले जारी गरेको ई पासपोर्टको टेन्डर अन्तिम समयमा आएर रद्द गरेको थियो । सेक्युरिटी प्रिन्टिङ स्थापना गर्ने पासपोर्टको टेन्डर रद्द गरिएसँगै आगामी वर्षदेखि पासपोर्ट अभाव हुने चिन्ता बढेको छ । राहदानी विभागले केही साता उपलब्ध गराएको तथ्यांकअनुसार विभागसँग करिब ७ लाख पासपोर्ट मात्रै बाँकी छ । आफ्नै देशमा स्थापना हुने सुरक्षण केन्द्रमा राहदानी छाप्न सकिने भन्दै प्रधानमन्त्री केपी शर्मा ओलीको निर्देशनमा मन्त्रिपरिषद्ले अन्तर्राष्ट्रिय बोलपत्र रद्द गरेको हो ।नेपाल सरकारको निर्णय भन्दै बोलपत्र बुझाउने अन्तिम म्याद भएको दिन राहदानी विभागले कात्तिक २१ गते बोलपत्र रद्द भएको सूचना जारी गरेको थियो । विभागले ५० लाख नयाँ खाले ईपासपोर्ट (राहदानी) छाप्ने भदौ १० गते अन्तर्राष्ट्रिय बोलपत्र आह्वान गरेको थियो । आफ्नो देशमा सुरक्षण मुद्रण केन्द्र स्थापनाको तयारी भइरहँदा विभागले ५० लाख राहदानी छाप्न विदेशी कम्पनीलाई दिन लागेको भन्दै सञ्चार तथा सूचना प्रविधि मन्त्रालयले प्रधानमन्त्री कार्यालयसँग असन्तुष्टि व्यक्त गरेपछि मन्त्रिपरिषद्मार्फत विभागलाई बोलपत्र रद्द गर्नका लागि निर्देशन दिइएको हो ।फ्रान्सेली कम्पनीले २७ अर्बमा नोट छाप्ने प्रणाली र भौतिक संरचना निर्माणको कामसहित सुरक्षण मुद्रण केन्द्र स्थापना गर्ने प्रस्ताव मन्त्रालयमा पेस गरेको छ । मन्त्रालयका अनुसार सेक्युरिटी प्रिन्टिङ स्थापनाको काम तीन चरणमा हुनेछ । पहिलो चरणमा राहदानी, चेक, लालपुर्जाजस्ता कागजमा छापिने सामग्री छपाइका लागि पूर्वाधार तयार पार्ने, दोस्रो चरणमा कार्डमा छापिने लाइसेन्स, राष्ट्रिय परिचयपत्र छाप्ने पूर्वाधारको स्थापना हुनेछ । संवेदनशील वस्तुहरू छाप्ने प्रेसलाई सेक्युरिटी प्रेस भन्ने गरिन्छ । पूर्णतः सरकारी नियन्त्रण र निगरानीमा रहने यस्ता प्रेसले विशेषगरी नोट, राहदानी, राजस्व स्टिकर, चेक, एटीएम कार्ड, स्मार्टकार्डजस्ता संवेदनशील मानिएका सामग्री छपाइ गर्छन् ।सरकारले सेक्युरिटी प्रेस काम गर्न २०७३ मा सुरक्षण मुद्रण विकास समिति गठन गरेको थियो । समितिअन्तर्गत सुरक्षण मुद्रण केन्द्र भए पनि आफ्नो पूर्वाधार नहुँदा संवेदनशील छपाइका लागि पनि विदेशी कम्पनीमा निर्भर रहनुपरेको थियो । सेक्युरिटी प्रिन्टिङमा छाप्नुपर्ने संवेदनशील वस्तुहरू छपाइमा वार्षिक कति रकम बाहिरिन्छ भन्ने तथ्यांक छैन ।"
१७ स्थानीय तहको ३ अर्ब अनुदान रोक्का,"(मकवानपुर)  समयमै राजस्व बाँडफाँट नगर्ने स्थानीय तहलाई प्रदेश सरकारले दिने अनुदान रोक्का गरेको छ । आर्थिक वर्ष २०७५०७६ मा आफ्नो तहमा संकलन भएको राजस्वको रकम प्रदेश सञ्चित कोषमा जम्मा नगर्ने स्थानीय तहविरुद्ध प्रदेश सरकार कठोर रूपमा प्रस्तुत भएको हो । प्रदेशले १७ वटा स्थानीय तहको सबै किसिमको अनुदानको पहिलो किस्ताबापतको रकम हालसम्म निकासा दिएको छैन । उनीहरूले स्थानीय तहमा संकलन भएको दहत्तरबहत्तर, विज्ञापन, मनोरञ्जन करको विवरण र रकम अझै प्रदेश सञ्चित कोषमा जम्मा गरेका छैनन् । पटकपटक ताकेता गर्दा पनि स्थानीय तहले राजस्व संकलनको विवरण एवं रकम प्रदेश सञ्चित कोषमा दाखिला गर्न अटेर गरेपछि आर्थिक मामिला तथा योजना मन्त्रालयले प्रदेश कोष तथा लेखा नियन्त्रण कार्यालयमार्फत ती स्थानीय तहमा चालु आर्थिक वर्षका लागि छुट्याइएको अनुदानको रकम पनि रोक्का गरेको हो । प्रदेशले स्थानीय तहलाई पहिलो किस्ताबापत कात्तिक मसान्तभित्रै निकासा गरिसक्नुपर्नेमा १७ वटा स्थानीय तहमा जानुपर्ने विभिन्न अनुदानबापतको २ अर्ब ९७ करोड ४४ लाख रुपैयाँ भुक्तानी रोकिएको प्रदेश लेखा नियन्त्रण कार्यालयका प्रमुख हरिप्रसाद उपाध्यायले जानकारी दिए । १७ वटामध्ये कतिपयले गत वर्ष प्रदेशबाट गएको ससर्त अनुदानबाट खर्च हुन नसकेको रकम पनि फिर्ता गरेका छैनन् । प्रदेश ३ मा रहेका ११९ स्थानीय तहमध्ये हालसम्म १०२ वटा स्थानीय तहमा १० अर्ब ७४ लाख ९७ हजार रुपैयाँ मात्र विभिन्न शीर्षकका अनुदान रकम निकासा गरिसकेको उपाध्यायले बताए । हामीले धेरै ताकेता गर्दा पनि उनीहरूले विवरण बुझाएनन् । जसले गर्दा हामी पहिलो किस्ताको रकम रोक्न बाध्य भएका हौं । उक्त स्थानीय तहहरूले राजस्वको विवरण पेस गरी प्रदेश सञ्चित कोषमा रकम जम्मा नगर्दासम्म र गत वर्षको ससर्त अनुदानबाट खर्च हुन नसकेको रकम फिर्ता नभएसम्म हामीले यो वर्षको कुनै पनि भुक्तानी दिँदैनौं, उनले ।हालसम्म प्रदेश कोष तथा लेखा नियन्त्रण कार्यालयबाट कुल राजस्व संकलनको ५ दशमलव ८५ प्रतिशत रकम स्थानीय तहमा भुक्तानी गइसकेको छ । चालु आर्थिक २०७६७७ मा प्रदेश ३ को सरकारले स्थानीय तहलाई समानीकरण अनुदानका लागि १ अर्ब २५ करोड रुपैयाँ, ससर्ततर्फको पहिचान भइसकेको आयोजनाका लागि ५८ करोड ८२ लाख ५६ हजार तथा पहिचान नभएका आयोजनाका लागि १ अर्ब २५ करोड रुपैयाँ अनुदान विनियोजन गरेको छ । त्यसैगरी समपूरक अनुदानका लागि प्रदेश सरकारले २ अर्ब ४० करोड रुपैयाँ छुट्याएको छ भने विशेष अनुदानका लागि ४० करोड रुपैयाँ छुट्याइएको आर्थिक मामिला तथा योजना मन्त्रालयले जनाएको छ ।"
गोर्खा ब्रुअरीको रिट खारेज,"(पोखरा)  दुई न्यायाधीशको राजीनामा र एकको बर्खास्तसमेत हुनपुगेको गोर्खा ब्रुअरीको प्रारम्भिक अन्तःशुल्क सम्बन्धी विवादित रिट निवेदन उच्च अदालत पोखराले आइतबार खारेज गरिदिएको छ । ब्रुअरीको करसम्बन्धी मुद्दाबारे क्षेत्राधिकार मिचेर सुनुवाइ गरेको आरोप लागेपछि उच्च अदालत पोखराका न्यायाधीश नरबहादुर शाहीलाई न्याय परिषद्ले गत कात्तिक १ मा सेवाबाट बर्खास्तको सिफारिस गरेको थियो । यही मुद्दामा उच्च अदालत पोखराका न्यायाधीशद्वय रामचन्द्र यादव र जीवनहरि अधिकारीले पदबाट राजीनामा दिएका थिए । ब्रुअरीको करसम्बन्धी मुद्दामा क्षेत्राधिकार मिचेको भन्दै तीनै जना न्यायाधीशमाथि छानबिन गर्न सर्बोच्च अदालतले आदेश दिँदै न्यायाधीश सपना प्रधान मल्लको एक सदस्यीय छानबिन टोली गठन गरेको थियो । छानबिन टोली गठन हुनसाथ यादव र अधिकारीले राजीनामा दिएका थिए । आन्तरिक राजस्व कार्यालय भरतपुरले गत जेठ ७ मा गोरखा ब्रुअरीलाई ८७ करोड ९० लाख रुपैयाँ प्रारम्भिक अन्तःशुल्क निर्धारण गरेको थियो । उक्त निर्धारणमा चित्त नबुझे १५ दिनभित्र निवेदन दिन पनि राजस्वले भनेको थियो । तर, ब्रुअरीले निवेदन नदिई जेठ १९ मा क्षेत्राधिकारभन्दा बाहिरको उच्च अदालत पोखरामा रिट निवेदन दिएको थियो । उच्च अदालत पोखराका रजिस्ट्रार कृष्णप्रसाद पौडेलका अनुसार न्यायाधीशद्वय विनोदमोहन आचार्य र डालकुमार खड्काको संयुक्त इजलासले गोर्खा ब्रुअरीको रिट निवेदन खारेज गरेको हो । आन्तरिक राजस्व कार्यालय भरतपुरले ब्रुअरीका नाममा जारी गरेको प्रारम्भिक अन्तःशुल्क कर निर्धारण आदेशमै प्रस्तुत आदेश परिवर्तन गर्नुपर्ने वा सो अन्तःशुल्क निर्धारण गर्न नपर्ने कुनै ठोस प्रमाण भए आदेश प्राप्त भएको मितिले १५ दिनभित्र यस कार्यालयमा पेस गर्नु भनेकोमा ब्रुअरीले जेठ १३ मा बुझेको तर प्रतिवादमा नगएको अदालतले उल्लेख गरेको छ । कानुनबमोजिमको उपचारको मार्ग अवलम्बन नगरी सोझै यस अदालतमा असाधारण क्षेत्राधिकारअन्तर्गत प्रस्तुत रिट निवेदन दर्ता हुन आएका कारण आधारसमेतबाट निवेदक उद्योगको मागबमोजिम विपक्षीका नाममा उत्प्रेषण मिश्रित परमादेशको आदेश जारी गरिरहनुपर्ने अवस्थाको विद्यमानाता नदेखिँदा प्रस्तुत रिट निवेदन खारेज हुने ठहर्छ, फैसलामा भनिएको छ ।पोखरामा रिट परेको भोलिपल्टै (जेठ २० मा) न्यायाधीश यादवले कर निर्धारण तत्काल कार्यान्वयन नगर्न भन्दै दुवै पक्षलाई छलफलमा बोलाए । असार ११ मा न्यायाधीशद्वय अधिकारी र शाहीको संयुक्त इजलासले ब्रुअरीलाई तत्काल अन्तःशुल्क निर्धारण नगर्न आदेश दियो । यसपछि कार्यालयका प्रमुख कर अधिकृत सुवप्रसाद रिजालले उच्च अदालत पोखराको आदेशविरुद्ध सर्वोच्चमा रिट दिए । रिजालले पोखराले क्षेत्राधिकार मिचेर रिट दर्ता, आदेश गरेको र गण्डकी प्रदेशको पूर्वी नवलपरासीमा ब्रुअरीको उद्योग भए पनि त्यसलाई आन्तरिक राजस्व कार्यालय भरतपुरले हेर्ने भएकाले कार्यालयविरुद्ध मुद्दा उच्च अदालत पाटन र त्यसको इजलासमा लाग्ने र ब्रुअरीले कानुनी प्रक्रिया पूरा नगरी अदालत गएको भन्दै सर्वोच्चमा रिट दिएका थिए । त्यसपछि छानबिन भएको थियो ।"
सवा दुई अर्बको ट्रेजरी बिल,काठमाडौं (रासस) नेपाल राष्ट्र बैंकले सोमबार दुई अर्ब २६ करोड रुपैयाँ बराबरको ट्रेजरी बिल बिक्री गर्ने भएको छ । केन्द्रीय बैंकले बोलकबोल प्रक्रियाका माध्यमबाट उक्त परिमाणको ट्रेजरी बिल बिक्री गर्न लागेको हो । ९१ दिने अवधिका लागि बिक्री गर्न लागिएको उक्त ट्रेजरी बिल आगामी फागुन २७ गते परिपक्व हुनेछ । बैंकले मंसिर १६ मा पनि ९१ दिने अवधिको ३ अर्ब १३ करोड मूल्य बराबरको ट्रेजरी बिल बिक्री गरेको थियो ।
ग्लोबलको प्रमुख कार्यकारीमा कुँवर,काठमाडौं (कास) ग्लोबल आईएमई बैंकको प्रमुख कार्यकारी अधिकृतमा परशुराम कुँवर क्षत्री नियुक्त भएका छन् । ग्लोबल आईएमई बैंकमा जनता बैंक गाभिई मंसिर २० गते देखि एकीकृत कारोबार सुरु भएको हो । गत शुक्रबार सम्पन्न भएको मर्जरको औपचारिक कार्यक्रमपश्चात बैंकका अध्यक्ष चन्द्रप्रसाद ढकालले कुँवरलाई पदमा नियुक्त गरेका हुन् ।
'एक्सन फर एसडीजी' सम्पन्न,"काठमाडौं (कास) आइसेकले शनिबार याक्सन फर एसडीजी आयोजना सम्पन्न गरेको छ । कोकाकोलाले प्रायोजन गरेको कार्यक्रममा आफ्ना विचार, उत्पादन र सेवामार्फत एसडीजीमा केन्द्रित रहेर समाजमा परिर्वतन गर्न चाहने युवाका लागि प्लेटफर्म प्रदान गरेको थियो । कार्यक्रममा ३ सयभन्दा बढी युवाले आइडिया, २० भन्दा बढी कम्पनीले उत्पादनमा रूपान्तरण गर्न मद्दत तथा मार्गदर्शन गरेका थिए । १० भन्दा बढी विशेषज्ञले सिकाइका अनुभव साटेका थिए ।"
जाडोमा वर्ल्डलिंकको अफर,काठमाडौं (कास) वर्ल्डलिंकले जाडो समयका लागि हिटरनेट योजना ल्याएको छ । योजनाअनुसार १७ हजार ५ सय रुपैयाँमा ४० एमबीपीएसका वार्षिक ग्राहकका लागि सीजी ब्रान्डको ब्लोअर हिटरका साथै एक वर्षको नेटटीभी सेवा निःशुल्क प्रदान गर्नेछ । यो योजना वर्ल्डलिंकले आफ्ना नयाँ तथा पुराना दुवै ग्राहकका लागू गरिएको बताएको छ ।
एफक्यान अवार्ड वितरण,"काठमाडौं (कास) नेपाल निर्माण व्यवसायी महासंघले ३६ विधामा रिद्धिसिद्धि सिमेन्ट १०औं एफक्यान एक्सिलेन्स अवार्ड वितरण गरेको छ । १२औं राष्ट्रिय निर्माण दिवसको अवसरमा महासंघले अवार्ड वितरण गरेको हो । नेपाली निर्माण उद्योगको विकासमा विभिन्न क्षेत्रबाट योगदान पुर्याउने व्यक्ति, संघसंस्था तथा कम्पनीलाई अवार्ड प्रदान गरिएको महासंघले जनाएको छ । ए क्लासतर्फ गोल्ड अवार्डको उपाधि कालिका कन्स्ट्रक्सनले र सिल्भर अवार्ड जय धनञ्जय निर्माण सेवाले प्राप्त गरेको छ ।"
लक्ष्मीको शाखा काँकडभिट्टामा,काठमाडौं (कास) लक्ष्मी बैंकले १२०औं शाखा झापाको काँकडभिट्टामा सञ्चालनमा ल्याएको छ । यो शाखामार्फत बैंकले ग्राहकका वित्तीय आवश्यकता पूरा गर्न सम्पूर्ण रिटेल बैंकिङ सेवाका साथै साना तथा लघु व्यवसायीमाझ वित्तीय पहुँच पुर्याउने लक्ष्य राखेको छ ।
एनएमबीको नयाँ खाता,काठमाडौं (कास) एनएमबी बैंकले एनएमबी जीवन चक्र बचत खाता प्रस्तुत गरेको छ । यो नव सिर्जनशील योजनाका ७ सहयोजनामा व्यक्तिको जन्मदेखि वृद्ध अवस्थासम्मका सम्पूर्ण बैंकिङ आवश्यकता पूरा हुने विशेषता प्रस्तुत गरिएको छ । यो योजनाले निक्षेपकर्ताको उमेर समूहका आधारमा योजना स्वचालित परिवर्तन हुने सुविधा उपलब्ध गराउँछ । जसले जीवनकालका विभिन्न समयको परिवर्तर्नसँगै विशेष समूहका ग्राहकलाई आकर्षित गराउने बैंकले बताएको छ ।
तिनाउकम्युनिटीको एकीकृत कारोबार,काठमाडौं (कास) तिनाउ मिसन डेभलपमेन्ट बैंकले नेपाल कम्युनिटी डेभलपमेन्ट बैंकलाई प्राप्ति गरी मंसिर २२ बाट एकीकृत कारोबार सञ्चालन गरेको छ । यसअघि तिनाउ र मिसन डेभलपमेन्टबीच मर्जर भई तिनाउ मिसन डेभलपमेन्ट बैंकको नामबाट कारोबारको सुरुवात गरेको थियो । एकै क्षेत्रका विकास बैंक मिलेर राष्ट्रियस्तरको विकास बैंक बन्ने लक्ष्यमा आधारित भई बैंकहरूले सहमति पत्रमा हस्ताक्षर गरेका थिए ।
चार अनुसन्धातालाई नबिलको पुरस्कार,"काठमाडौं (कास) राष्ट्रिय विज्ञान तथा प्रविधि प्रतिष्ठानले चार जना अनुसन्धानकर्तालाई नबिल विज्ञान तथा प्रविधि पुरस्कार ले सम्मान गरेको छ । पुरस्कार शिक्षा, विज्ञान तथा प्रविधिमन्त्री गिरीराजमणि पोखरेलले हस्तान्तरण गरेका थिए । पुरस्कारबाट परशुराम मिश्र, विद्या श्रेष्ठ, श्यामप्रसाद डुम्रे र प्रतिभा पाण्डे सम्मानित भएका हुन् ।"
डिसहोमको क्रेडिट सर्भिस विस्तार,काठमाडौं (कास) डिस मिडिया नेटवर्कले सदस्यता शुल्क समाप्त भइसकेपछि पनि तीन दिनसम्म थप म्याद दिँदै आएकामा अब पाँच दिन पुर्याएको छ । यो सेवाका साथ ग्राहकले एक पटक किनेको नियमित सेवाको अवधि समाप्त भएपछि थप पाँच दिनको क्रेडिट सेवा प्राप्त गर्नेछन् । यसरी नियमित सेवाको अवधि समाप्त भएपछि थप गरिएको क्रेडिट अवधि ग्राहकहरूले आफ्नो सेवा नवीकरण गर्दा सोही नवीकरण अवधिमा समावेश गरिनेछ ।
नर्भिक सम्मानित,"काठमाडौं (कास) नर्भिक इन्टरनेसनल हस्पिटललाई हालै मलेसियाको क्वालालम्पुरमा अमेरिकी चेम्बर अफ कमर्सको एक निकाय वर्ल्ड कन्फडेरेसन अफ बिजिनेसेसले सफलताको सिखर पुरस्कारले सम्मानित गरेको छ । जारी विज्ञप्तिअनुसार स्थापित मापदण्डमा आधारित छनोट मापदण्ड व्यावसायिक अगुवाइ, सेवाको गुणस्तर, प्रभावकारी तथा गुणस्तरीय व्यवस्थापन प्रणाली, अभिनव र रचनात्मकता, संस्थागत सामाजिक उत्तरदायित्वका आधारमा अस्पताललाई सम्मान गरिएको हो ।"
टाटाको वर्कसप उद्घाटन,काठमाडौं (कास) टाटा मोटर्सको आधिकारिक वितरक सिप्रदी ट्रेडिङ प्रालिले हेटौंडाको बसामाडीमा थ्रीएस वर्कसप सञ्चालनमा ल्याएको छ । कम्पनीका कार्यकारी अध्यक्ष सिद्धार्थ शमशेर र टाटाका कमर्सियल भेहिकलका प्रमुख गिरीश वाग्लेले संयुक्त रूपमा वर्कसपको उद्घाटन गरेका थिए ।
धूलोले अतालिन्छन् पर्यटक,"(लुम्बिनी)  एक साता बस्ने योजनासहित बिहीबार लुम्बिनी आएका जर्मन पर्यटक हर्टमुट मेयर शनिबारै स्वदेश फर्किएका छन् । अत्यधिक धूलो र धूवाँबाट अतालिएँ, उनले भने, रुघाखोकीले सताएपछि बीचमै फर्किनुपर्यो । बुद्धस्थलहरूको भ्रमण र चरा अवलोकन गर्ने चाहना अधुरै रहेको उनले बताए । धूलोले हिँड्डुल गर्न मुस्किल रहेछ, उनले भने ।नेपाल भ्रमण वर्ष (२०२०) र लुम्बिनी भ्रमण वर्ष (२०७६) मनाउँदै गर्दा प्रमुख पर्यटकीय गन्तव्य लुम्बिनीमा पर्यटकले बसाइ छोट्याइरहेका छन् । स्तरोन्नतिका क्रममा रहेको भैरहवालुम्बिनी सडक खण्डमा धूलो र धूवाँका कारण हिँड्नै नसकिने अवस्था छ । यो खण्डमा प्रायः धूलोको मुस्लो देखिन्छ । धेरै भार बोक्ने गाडी, बस र साना सवारीका साधन दिनरात गुड्ने यही सडक पार गरेर भैरहवास्थित गौतम बुद्ध विमानस्थलबाट पर्यटकलाई लुम्बिनी ओहोरदोहोर गराइन्छ । पैदल, साइकल र मोटरसाइकलमा यात्रा गर्नेहरू चिन्न नसकिने हुन्छन् । पैदल यात्रा गर्न सम्भवै छैन । सडक दायाँबायाँका घर धूलोले पुरिएका छन् । गाडीले उडाएको धूलो भान्सा र ओछ्यानसम्म पुग्ने गरेको स्थानीय गुनासो गर्छन् । आसपासका बोटबिरुवा र अन्नबाली धुलाम्मे छन् । बसमा यात्रा गर्नेले समस्या भोग्नुपर्छ । १५२० मिनेट यात्रा गर्यो कि शरीर र कपडा धुलाम्य बन्छन् । भैरहवाको बुद्ध चोकदेखि गौतम बुद्ध अन्तर्राष्ट्रिय विमानस्थलसम्म ६ लेन सडक बनिरहेको छ । विमानस्थलबाट लुम्बिनीसम्म २० किमि सडक चार लेनको बनिरहेको छ । पहिले यो खण्ड दुई लेनको थियो । लुम्बिनीको पर्सा चोकबाट भारतीय सीमा ककरहवासम्म आठ किमि खण्ड पनि स्तरोन्नति भइरहेको छ । यस खण्डमा सर्वसाधारण, पर्यटक र भारतीय गाडीको चाप छ । विमानस्थलबाट निस्केका पर्यटक लुम्बिनी पुग्दा चिन्न नसकिने हुन्छन् । पूर्वबाट आउने अधिकांश गाडी यही बाटो लुम्बिनी भित्रिन्छन् । तीनचार महिनाअघिसम्म झन् कहालीलाग्दो थियो, लुम्बिनी होटल संघका अध्यक्ष मिथुनमान श्रेष्ठले भने, अहिले थोरै सुधार भएको हो । बाटो खन्ने र ग्राभेल बिछ्याउने काम मात्र भइरहेको छ । केही स्थानमा एकतर्फी कालोपत्रे गरिएको छ । धूलोको मुस्लोले सताइरहेको उनले बताए ।भारतको गावर कन्स्ट्रक्सनले उक्त सडक निर्माणको ठेक्का लिएको छ । भैरहवाको बुद्धचोकबाट कपिलवस्तुको तौलिहवासम्म ४४ किमिको ठेक्का थियो । अहिले लुम्बिनीतौलिहवा सडक खण्ड निर्माण अन्तिम चरणमा छ । दुई अर्ब रुपैयाँभन्दा बढी लगानीमा सडक स्तरोन्नति गर्न लागिएको हो । साढे दुई वर्षदेखि काम भइरहेको छ । दुई वर्षयता धूलोको मार खेप्नुपरेको छ । निर्माण गर्दा धूलो नियन्त्रणका लागि प्रयास गरिएको छैन । आकाश जतिबेलै गुम्म देखिन्छ ।लुम्बिनी घर भई भैरहवामा पर्यटन व्यवसाय गरिरहेका जोन शर्मा दिनहुँ यही बाटो भएर ओहोरदोहोर गर्छन् । धूलोधूवाँको मर्काबारे नसोध्न उनले आग्रह गरे । निर्माणको काम छिटो सक्न उनले आग्रह गरे । यस खण्डअन्तर्गत २० भन्दा बढी बजार र बस्ती छन् । होटलमा धूलो पसेर हैरान भयो, पर्सा बजारका मिठाई पसले नीरज हलुवाईले भने, व्यापार खस्क्यो । जति ढाके पनि खानेकुरामा धूलो लाग्ने गरेको उनले बताए । पर्सा बजारमा सरस्वती मेडिकल हल सञ्चालन गरिरहेका बब्लु गुप्ताले दम र रुघाखोकीका बिरामी बढेको बताए । मेडिकलमा दैनिक रुघाखोकी, घाँटीका बिरामी आउँछन्, उनले भने । लुम्बिनी बुद्ध गार्डेनका सञ्चालक टीका बराल होटल सञ्चालन गर्नै मुस्किल पर्न थालेको बताउँछन् । ग्राहक आउनै छाडे, बैंकको साँवाब्याज कसरी तिर्ने, उनले भने । आठदस दिन बिताउन आएका पर्यटक धूलोधूवाँका कारण एकदुई दिनमै फर्किने गरेको उनले दुखेसो गरे । कसरी सरकारले पर्यटक बढाउँछ, उनले भने, पर्यटकले आफ्नो देश फर्केर बाटो राम्रो छैन भन्ने सन्देश दिन्छन् । धूलोले लुम्बिनी आसपासका ८० भन्दा बढी होटल प्रभावित बनेका छन् । सडकको धूलो आसपासका रुख, बिरुवा, बालीनाली, घर, बजार र पानीका मुहानसम्म पुग्ने गरेको छ ।धूलोधूवाँको हैरानीले भैरहवा र लुम्बिनीको यात्रासमय पनि बढेको छ । पहिले २० देखि २५ मिनेटमा यात्रा पूरा हुनेमा अहिले एक घण्टाभन्दा बढी लाग्छ । धूलो नियन्त्रण गर्न प्रयास गरेका छौं, पेटी ठेकेदार चैतन्य निर्माण कम्पनीका सञ्चालक विक्रम मल्लले भने, दिनभरि पानी छिट्छौं । प्रदूषित हावाका कारण ७२ प्रतिशतलाई मुटुरोग, १४ प्रतिशतलाई दम तथा खोकी, १४ प्रतिशतलाई फोक्सोको रोग हुने वरिष्ठ मुटुरोग विशेषज्ञ प्रोफेसर डा सुनीलचन्द्र झाले बताए । उनका अनुसार अनुसार हामीले श्वास फेर्ने हावामा सामान्य आँखाले देख्न सकिने र नसकिने धूलोका अनेक कर्ण हुन्छन् । तीमध्ये केही धेरै हानिकारक हुन्छन्, केही सामान्य हानि गर्ने हुन्छन् । हावापानी र खाद्यान्नले मानिसलाई ९० प्रतिशतभन्दा बढी रोग लाग्ने गर्छ, डा झाले भने, हावा खराब भए स्वतः पानी र खाद्यान्न खराब हुन्छ । एउटै मानिसलाई धेरै रोगले च्याप्छ ।"
कबड्डीमा चुपचाप इतिहास,"कोषमाया बस्नेत, मेनुका राजवंशी, अनुजा कुलुङ राई, मानमती विष्ट, गंगा धामी, कमला थापा, हरिना थापा, जयन्ती बडू, रविना चौधरी, इसुदा गिरी, पुस्तिका चौधरी र सरिता भुजेल"
कुस्तीमा भारतीय वर्चस्व,"(धनुषा)  जनकपुरमा जारी तेस्रो दिन कुस्तीमा नेपालले २ रजत र २ कांस्य पदक जितेको छ । नेपालका लागि महिला ६५ केजी तौलमा सुशीला चन्द, ७२ केजीमा निर्मला जागरीले रजत, ५९ केजीमा कोमल खत्रीले कांस्य पदक जितेका थिए । पुरुषतर्फ ९२ केजीमा सुमिर साहले कांस्य जितेका थिए । जनकपुरमा २० स्वर्णका लागि भइरहेको कुस्तीमा आइतबारसम्म १८ स्वर्णको फैसला भएको । त्यसमा नेपाल १ स्वर्ण, ४ रजत र ८ कांस्य जितेको छ । १३ औं सागअन्तर्गत जनकपुरमा जारी कुस्तीमा आइतबार भारतले ४ स्वर्ण, श्रीलंकाले २ स्वर्ण, २ रजत, १ कांस्य, पाकिस्तानले १ स्वर्ण, २ रजत तथा ंबंगलादेशले १ रजत, ४ कांस्य पदक जिते । भारतीय खेलाडीले सहभागी सबै समूहमा स्वर्ण जितेका छन् । पुरुष ६१ केजीमा रवीन्द्र धैया, ८६ केजीमा पवन कुमार र महिला ५९ केजीमा अंशु र ६२ केजी तौलमा साक्षी मल्लिकले स्वर्ण जिते । श्रीलंकाका लागि महिला ६५ केजीमा दिलहानी र ७२ केजीमा अयोमीले स्वर्ण जिते । श्रीलंकाका ९२ केजीमा सलिथा र महिलामा ६२ केजीमा महिरले रजत पदक जिते । पुरुषतर्फ ६१ केजीमा श्रीलंका उदरले कांस्य जित्यो ।पाकिस्तानबाट पुरुषतर्फ ९२ केजीमा मोहम्मद इनामले १ स्वर्ण जिते । ६१ केजीमा मोहम्मद विलाल र ८६ केजीमा उमर अहमदले रजत जिते । बंगलादेशबाट ५९ केजीमा निपैरनले १ रजत र ७२ केजीमा अक्टे रोजिना, ६५ केजीमा मोस लक्की, ६२ केजीमा अख्तर सरमिन र ८६ केजीमा श्री सरोतरयले कांस्य पदक जिते ।"
बंगलादेशलाई महिला क्रिकेटमा स्वर्ण,"पोखरा (कास) १३ औं दक्षिण एसियाली खेलकुदअन्तर्गत महिला क्रिकेटमा बंगलादेशले स्वर्ण पदक जितेको छ । पोखरा रंगशालामा आइतबार फाइनलमा श्रीलंकामाथि २ रनको जित निकाल्दै बंगलादेशले स्वर्ण जितको हो । श्रीलंकाले रजत र नेपालले कांस्य पदक जिते ।फाइनलमा टस हारेर ब्याटिङ गरेको बंगलादेशले २० ओभरमा ८ विकेट गुमाई ९१ रन बनायो । ९२ रनको लक्ष्य पछ्याएको श्रीलंकाले जित नजिकै पुगेर ९ विकेट क्षतिमा ८९ रन बनाउन सक्यो । बंगलादेशका नहिदा अख्तरले २, जहानरा आलम, सलमान खातुन र खादिजा खुर्वाले ११ विकेट लिए । ४ ओभर स्पेलमा १ मेडनसहित ९ रन खर्चेर २ विकेट लिएकी नहिदा अख्तर प्लेयर अफ द फाइनल भइन् । बंगलादेशबाट निगार सुल्तानले २९ रन जोडिन् । संजिदा इस्लाम र फाहिमा खातुनले समान १५, मुर्सिबा खातुनले १४ रन बनाए । श्रीलंकाको बलिङमा उमासा थिमेसाजले ४ तथा सत्या सन्दिपनी, सरिका सेवान्डी, कभिसा दिल्हारी र नलासा रनतुंगाले ११ विकेट लिए । श्रीलंकाका हर्षिता समराविराले ३२, लिहिनी अप्सराले २५ र निलक्साना सन्दामिनीले १० रन जोडेका छन् ।चार इनिङ्समा १११ ओभर बलिङ गर्दै ५ मेडनसहित ११ विकेट लिएकी नेपालकी बलर अञ्जली चन्द उत्कृष्ट बलरसहित सर्वोत्कृष्ट खेलाडी घोषित भइन् । ४ इनिङ्समा १ सय ८७ रन जोडेकी श्रीलंकाकी हर्षिता समाराविक उत्कृष्ट ब्याट्सवुमन घोषित भइन् । विजेतालाई गण्डकी प्रदेशका पर्यटनमन्त्री विकास लम्सालले पुरस्कृत गरे । क्रिकेटमा नेपाल, बंगलादेश, श्रीलंका र माल्दिभ्स सहभागी थिए । माल्दिभ्सले पहिलोपल्ट महिला क्रिकेटमा भाग लिएको हो । नेपालले आफ्नै भूमिमा पहिलोपल्ट महिला क्रिकेटमा अन्तर्राष्ट्रिय प्रतियोगिता यही सागमा खेल्यो ।"
आर्चरीमा नेपाललाई रजत,"(पोखरा)  १३ औं दक्षिण एसियाली खेलकुद (साग) अन्तर्गत पोखरामा जारी आर्चरी खेलमा नेपाल एक रजतसहित ३ पदक प्राप्त गर्न सफल भएको छ । नेपालले कम्पाउन्ड (५० मिटर) मिक्सतर्फ रजत पदक पाएको हो । आइतबार भएको फाइनलमा बंगलादेशले नेपाललाई ८ अंकको अन्तरले पराजित गर्दा नेपाल रजतमा सीमित भयो । नेपालले फाइनलमा १ सय ४० अंक ल्याउँदा बंगलादेश भने १ सय ४८ अंक ल्याउन सफल भएको हो । नेपाली टिममा इमायुङ राई र शान्त मल्ल रहेका थिए भने बंगलादेशका सुस्मिता बनिक र एमडी सोहिल राना सहभागी थिए । उक्त इभेन्टमा श्रीलंका कांस्य पदक हात पार्न सफल भयो । १० वटा स्वर्ण पदकका लागि जारी प्रतिस्पर्धामा आइतबारसम्म ६ वटा स्वर्ण पदकको छिनोफानो हुँदा ६ वटैमा बंगलादेशले एक्लौटी कब्जा गरेको छ । बंगलादेश कम्पाउन्ड महिला तथा पुरुष, रिकर्भ महिला तथा पुरुष र रिकर्भ मिक्सतर्फ स्वर्ण पदक हात पार्न सफल भएको हो । कम्पाउन्ड पुरुषतर्फ नेपाल कांस्य पदक हात पार्न सफल भएको छ । नेपालले कांस्य पदकका लागि आइतबार भएको खेलमा श्रीलंकालाई १ अंकको अन्तरले पराजित गर्यो । नेपालले २ सय ८ अंक ल्याएको थियो । नेपालको टिममा मीनप्रसाद गौचन, शान्त मल्ल र योगेन्द्र शेरचन थिए उक्त इभेन्टमा बंगलादेशले भुटानलाई पराजित गर्दै स्वर्ण जितेको हो । विजेताले २ सय २५ अंक ल्याउँदा उपविजेताले भने २ सय १४ अंक ल्याएको थियो । कम्पाउन्ड महिलातर्फको खेलमा नेपालले सीधै बाई पाएर कांस्य पदक प्राप्त गर्यो । यस इभेन्टमा भुटान सहभागी नभएपछि कांस्य सहज भएको थियो । नेपालको टिममा मोनिका राना मगर, मञ्जु बजगाईं र इमायुङ राई थिए । उक्त विधामा बंगलादेशले श्रीलंकालाई पराजित गर्दै स्वर्ण जितेको हो । रिकर्भ पुरुषतर्फको इभेन्टमा भुटानसँग समान अंक भए पनि नजिकको अंकका आधारमा नेपाल पराजित हुँदै कांस्यबाट वञ्चित भयो । नेपाल र भुटानको समान २८ अंक रहेको थियो । नेपाली टिममा तिलक पुन मगर, रोशन नगरकोटी र असिम शेरचन थिए । उक्त विधामा बंगलादेशले श्रीलंकालाई पराजित गरी स्वर्ण हात पार्यो । रिकर्भ महिलातर्फको खेलमा पनि नेपाल कांस्य पदकका लागि भुटानसँग भएको खेलमा २ अंकले पराजित भयो । नेपालको टिममा ज्ञानु अवाले, मित्र राई र आयुशा तामाङ थिए । उक्त विधामा पनि बंगलादेशले श्रीलंकालाई पराजित गर्दै स्वर्ण हात पार्यो । रिकर्भ मिक्स टिममा पनि नेपाल कांस्य पदक प्राप्त गर्नबाट चुक्यो । कांस्य पदकका लागि आइतबार भएको खेलमा श्रीलंकाले नेपाललाई पराजित गरेको हो । नेपाली टिममा आयशा तामाङ, रोशन नगरकोटी र श्रीलंकाका तर्फबाट डी सिल्भा महमदाच्ची सजीव र तयावल्ली रिहाना थिए । उक्त विधा पनि बंगलादेशले भुटानलाई पराजित गरी स्वर्ण पदक हात पार्यो ।"
भारतलाई स्वर्ण,"पोखरा (कास) सागको इतिहासमा पहिलोपल्ट फाइनल पुगेको नेपालको महिला ह्यान्डबल टोली आइतबार भारतसँग पराजित भएको छ । भारतले नेपाललाई ३५२१ ले हराउँदै आइतबार स्वर्ण जितेको हो । १३ औं दक्षिण एसियाली खेलकुद (साग) को फाइनलमा नेपालले उत्कृष्ट प्रदर्शन गरे पनि भारत उपाधि रक्षा गर्न सफल भयो । यसअघि १२ औं संस्करणमा नेपाली महिला ह्यान्डबल टिमले चौथो स्थान पाएको थियो । आफ्नै भूमि गुवाहाटीमा भएको सागमा भारतले स्वर्ण जितेको थियो । १२ औं संस्करणबाटै महिला ह्यान्डबलले सागमा प्रवेश पाएको थियो । स्वर्ण विजेता भारतबाट मोनिकाले १३ गोल गरिन् । सोनिकाले ११ गोल गरिन् । निधि शर्माले ८ गोल थपिन् । किपर निना शिल, दीपशिखा र प्रियंका ठाकुरले ११ गोल जोडे । घरेलु दर्शकको समर्थन पाएको नेपालका लागि भने बन्दना राईले ६ गोलको योगदान दिइन् । कविता राईले नाममा ५ गोल रह्यो । निशा राई र उमा राईले ३३ गोल थपे । रञ्जना राईले २ गोल गरिन् । महिला ह्यान्डबलमा बंगलादेशले कांस्य जित्यो । आइतबार तेस्रो स्थानका लागि पाकिस्तानमाथि ३११५ गोलको नतिजा निकाल्दै बंगलादेशले कांस्य जितेको हो । १२ औं सागको उपविजेता बंगलादेशले पाकिस्तानमाथि सहज जित निकाल्यो । १२ औं सागमा पाकिस्तान कांस्य विजेता हो । पुरुषमा पाकिस्तान सफलपुरुष ह्यान्डबलमा पाकिस्तानले स्वर्ण पदक जितेको छ । पाकिस्तानले भारतलाई ३०२९ गोलले हराउँदै सागमा दोस्रो स्वर्ण जितेको हो । भारतले उपविजेता बन्दै रजत पदक जित्यो । बंगलादेशमा भएको ११ औं सागबाट समावेश ह्यान्डबलमा पाकिस्तानले पुरुषतर्फ पहिलो स्वर्ण जितेको थियो । भारतकै गुवाहाटीमा भएको १२ औं सागमा भने भारतले स्वर्ण जितेको थियो । पाकिस्तान उपविजेता बन्दै रजतमा सीमित बनेको थियो । पुरुष ह्यान्डबलतर्फ श्रीलंकाले कांस्य जितेको छ ।"
बिच भलिबलमा कांस्य,"पोखरा (कास) १३ औं सागअन्तर्गत बिच भलिबलमा महिलातर्फ नेपालले कांस्य जितेको छ । पोखरामा आइतबार विनीता बुढाथोकी र नेबिका चौधरीको जोडीले नेपालकै कोपिला उप्रेती र मनीषा चौधरीको जोडीलाई सेमिफाइनलमा २११२, १९२१ र १६१४ को सेटमा पराजित गरेको हो । नेपालको दुवै टिम समूह उपविजेता हुँदै सेमिफाइनल प्रवेश गरेका थिए । श्रीलंकाका दुवै टिम समूह विजेता बन्दै फाइनल प्रवेश गरेका थिए । पुरुषतर्फ नेपालको दुवै टिम लिग चरणबाट बाहिरिए । मानबहादुर श्रेष्ठ र दिल सुनार, राजु विक र सन्जु शाहको जोडीले दुवै समूहमा लिग चरणमा तेस्रो स्थान ओगटे । श्रीलंकाको महिला र पुरुष दुवैतर्फ २२ टिम फाइनल पुग्दै स्वर्ण र रजत जित्न सफल भए । पुरुषतर्फ श्रीलंकाको प्रदीप आशंका र असेन कुमाराको जोडीले इन्डियाका टिरोन र जायन सनुजाको जोडीलाई २४२२ र २११३ को सेटमा हराउँदै स्वर्ण जित्यो । महिलातर्फ श्रीलंकाकै दीपिका जेडेरा र मधुशानी वीरासिंगेको जोडीले लक्षिनी थारूका र दिनेशा प्रसादनीको जोडीलाई १९२१, २११५ र १५८ को सेटमा हराएर स्वर्ण जित्यो । पुरुषतर्फ पाकिस्तानले कांस्य जित्यो । पाकिस्तानका मोहम्मद रज्जाक र वसिन मोहम्मदको जोडीले पाकिस्तानकै जस्नव खान र अफाख खानको जोडीलाई २११५ र २११४ को सेटमा हराएर कांस्य जितेको हो । बिच भलिबलमा महिलातर्फ नेपाल, श्रीलंका र माल्दिभ्स सहभागी थिए । पुरुषतर्फ नेपालसहित श्रीलंका, पाकिस्तान, बंगलादेश र माल्दिभ्स सहभागी थिए ।"
'प्रशिक्षकबिनाको खेलाडी',"कुमारखोत, झापामै २०५३ सालदेखि नै जुडो खेल्न थालेकी थिएँ । सुरुमा हरि श्रेष्ठले सिकाउनुहुन्थ्यो । पछि गंगा खड्काले । त्यो बेला झापा च्याम्पियन पनि बनें । छैटौं राष्ट्रिय खेलकुद २०६८ मा कांस्य जितेपछि राष्ट्रिय जुडो टिममा मौका पाउन थालें ।सातौं राष्ट्रिय खेलकुदमा मैले पाएको अंक नदिएपछि खेल हार्नुपरेको थियो । त्यसपछि झन् मिहिनेत गर्न थालें । साह्रै दुःख (मिहिनेत) गरें । आठौं राष्ट्रिय खेलकुदमा स्वर्णपदक जितें । लुम्बिनी च्याम्पियनसिपमा सर्वोत्कृष्ट खेलाडी भएँ । राखेप च्याम्पियनसिप जिते । एसियाली खेलकुद दुईपल्ट (सन् २०१४ र २०१८) खेलेकी छु तर दक्षिण एसियाली खेलकुद (साग) मा पहिलोपल्ट सहभागी भएकी हुँ । १२ औं सागको छनोटमा मनिता श्रेष्ठ प्रधानसँग हारेकी थिएँ ।दक्षिण एसियामा हामीभन्दा बलियो टिम हो भारत । त्यसैले कताकता डर लागेको थियो । तर, दोस्रो चरणमा भारतीय खेलाडीलाई पराजित गरिसकेपछि शतप्रतिशत स्वर्ण जित्छु भन्नेमा कन्फिडेन्ट भएँ । अन्तिम चरणमा बंगलादेशकी खेलाडीलाई हराएर स्वर्ण जितें । पहिलोपल्टै सागमा स्वर्ण जित्दाको खुसी शब्दमा भन्नै सक्दिनँ ।यसपालि हामीले मंगोलियामा गएर हिउँ र आइसमा २०२२ दिन ट्रेनिङ गरेका थियौं । पहिला यस्तो अवसर नेपाली जुडो खेलाडीले पाएको थिएन । त्यसैले यसपालि स्वर्ण जित्छु भन्ने चाहिँ मनमा लागेको थियो । जब यहाँ (स्वदेश) आएँ, हिजो वोइङ गर्दा प्रतिद्वन्द्वीहरूलाई देखें, त्यसै बेला भोलि स्वर्ण जित्छु भन्नेमा ढुक्क भएकी थिएँ ।स्वर्ण जित्ने खेलाडीको रुपमा लिइएकाहरू एकाएक हारेपछि मलाई दबाब त भएको थियो नै । सबैले उनीहरूलाई फोर्स (ऊर्जा) दिइरहँदा मलाई भने म एक्लै छु कि जस्तो महसुस भइरहेको थियो । मलाई चाहिँ फोर्स नगरेको हो कि जस्तो लागिरहेको थियो । तर, त्यो कुरालाई मनमै राखे र आज स्वर्ण जितेर देखाएँ । खुसी लागेको छ ।मैले स्कुलमा छँदै च्याम्पियनसिपमा जितेर झापामा ३२ वटा म्याट भित्र्याएकी थिएँ । त्यो बेला पनि राम्रो गर्नसक्थें होला । तर, प्रशिक्षकबिना खेलिरहेकी थिएँ । नौ वर्षयता सशस्त्र प्रहरी बलको एपीएफ क्लबमा छु । एपीएफमा हामी ६ जना खेलाडी थियौं हालै थपिएर १० जना भएका छौं । राष्ट्रिय टिममा म एक्लै हो । तर, यहाँ म नै सिनियर खेलाडी हुँ । हामी एमएमसी (बहुउद्देश्यीय मार्सल आर्ट्स केन्द्र) र रंगशाला (दशरथ) मा ट्रेनिङ गर्छौं । प्रशिक्षक छैन । प्रशिक्षकबिनाको खेलाडी हुँ म । आफ्नै मिहिनेतले यहाँसम्म आइपुगकी हुँ ।पूरा हुन्छ, हुँदैन थाहा छैन तर ओलिम्पक खेल्ने धोको छ मेरो । सागलक्षित गरी ६ महिना बन्द प्रशिक्षणमा रहेर तयारी गरेका थियौं । जसरी पनि स्वर्ण जित्नुपर्छ यसपालि भनेर तयारी गरेको थिएँ । गरेर देखाउनुपर्छ भन्ने थियो, त्यो पूरा गरें । किसानकी छोरी हुँ । परिवारले पनि छोरीले केही गरोस्, पदक ल्यओस् भन्ने चाहेको थियो । त्यो चाहना आज पूरा भयो ।"
"पहिलो दिन १ स्वर्ण, ४ रजत, २ कांस्य","जुडोको पहिलो दिन नेपालले १ स्वर्ण, ४ रजत र २ कांस्य पदक जितेको छ । पुरुष ६६ केजीमुनि इन्द्रबहादुर श्रेष्ठ फाइनलमा भारतका जस्लिन सिंहसँग पराजित भएपछि रजतमा सीमित भए ।बन्दी सहायता नियोग (पाम) मा हुर्किएका इन्द्र श्रीलंका र पाकिस्तानी खेलाडीलई पराजित गर्दै फाइनल पुगेका थिए । उनले १२ औं सागमा पनि कांस्य हात पारेका थिए । पुरुषतर्फ सन्जित डंगोल पनि ७३ केजीमुनिको फाइनलमा श्रीलंकाली खेलाडीसँग पराजित भएपछि रजतमै रोकिए ।पाममै हुर्केबढेकी मनिता श्रेष्ठ प्रधान फेरि रजतमा रोकिएकी छिन् । तीन वर्षअघि १२ औं सागमा पनि रजत जितेकी उनी महिला ५७ केजीमुनिको स्पर्धामा भारतकी सुचिका तरियालविरुद्ध हारेपछि स्वर्णबाट चुकेकी हुन् । भारतकी निरुपमा देवीसँग पहिलो खेलमै पराजित भए पनि निर्मला घर्तीमगरले श्रीलंका र बंगलादेशका खेलाडीलाई पन्छाउँदै ६३ केजीमुनि रजत हात पारिन् । महिलाकै ४८ केजीमुनि सोमिया भट्टले कांस्य प्राप्त गरिन् । पुरुषतर्फ उमेश मगरले पनि ६० केजीमुनि कांस्य दिलाए ।"
बक्सिङमा नेपालभारत,"(काठमाडौं)  १३ औं दक्षिण एसियाली खेलकुद (साग) अन्तर्गत बक्सिङको तेस्रो दिन आइतबार थप दुई नेपाली खेलाडीले फाइनलमा स्थान बनाएका छन् । कुल १६ स्वर्णका लागि भएको प्रतिस्पर्धामा नेपालका ९ खेलाडीले फाइनल खेल्नेछन् । फाइनल खेल सोमबार र मंगलबार हुनेछ । सातदोबाटोस्थित कराते हलमा जारी प्रतियोगितामा आइतबार महिला ५१ केजीमुनि माला राईले श्रीलंकाकी कोसाला निल्मिनीलाई पराजित गरी कम्तीमा रजत पदक पक्का गरिन् । मालाले स्वर्णका लागि भारतकी पिंकी रानीसँग प्रतिस्पर्धा गर्नेछिन् । सेमिफाइनलमा पिंकीले पाकिस्तानकी अजिज राजिया बानोलाई अंकका आधारमा हराइन् । पुरुष ६० केजीमुनि नेपालका सनिल शाहीले श्रीलंकाका जीवान्था निशान्कालाई अंककै आधारमा हराउँदै फाइनलमा भारतका वीरेन्दर सिंहसँगको भेट पक्का गरे । सेमिफाइनलमा वीरेन्दरले बंगलादेशका सुराकृष्ण चाकमालाई अंकका आधारमा हराएका हुन् । पुरुष लाइट हेभीवेट ८१ केजीमुनिमा नेपालका गणेश प्रधानले भारतका सचिन कुमारलाई आरएससीका आधारमा हराए फाइनलमा स्थान बनाए । उनले स्वर्णका लागि श्रीलंकाका रुमेश सन्दकेलुमसँग खेल्नेछन् । रुमेशले सेमिफाइनलमा पाकिस्तानका अवाइस अली खानलाई अंकका आधारमा ढाले । महिला ५७ केजीमुनि चन्द्रकला थापा श्रीलंकाकी कृष्मी अयोमा दुलान्जसँग अंकका आधारमा पराजित भएपछि कांस्यमै सीमित भइन् । दुलान्जले स्वर्णका लागि भारतकी सोनिया लाथरसँग प्रतिस्पर्धा गर्नेछिन् । सेमिफाइनलमा सोनियाले पनि पाकिस्तानकी मेहरिनलाई पराजित गरेकी हुन् । पुरुष ५२ केजीमुनिमा नेपालका तेजबहादुर देउवाले भारतका स्पर्श कुमारसँग अंकका आधारमा पराजय बेहोरे । फाइनलमा स्पर्श र पाकिस्तानका मोहम्मद अफिफ सायेदबीच प्रतिस्पर्धा हुनेछ । अफिफले सेमिफाइनलमा श्रीलंकाका इरान्डा लासिनुलाई पराजित गरेका हुन् । पुरुष ६९ केजीमुनि नेपालका विकास लामा पनि भारतका कृशन विकाससँग अंकका आधारमा पराजित हुँदै कांस्यमै सीमित भए । बक्सिङका ८ स्पर्धाका फाइनल सोमबार हुनेछ । सोमबार महिला ४८ केजीमुनि ललिता महर्जनले भारतकी कलाइभिनी श्रीनिवासनसँग प्रतिस्पर्धा गर्नेछिन् । ५४ केजीमुनिमा नेपालकी मीनु गुरुङले पनि भारतकी शिक्षासँग स्वर्णका लागि खेल्नेछिन् । ६० केजीमुनि संगीता सुनारले भारतीय प्रभिनसँग नै खेल्नेछिन् । पुरुष ६९ केजीमुनिमा भूपेन्द्र थापाले भारतका मनीष कौसिकसँग खेल्नेछन् । यसबाहेक सोमबार पुरुष ४९ केजी, ५६ केजी, ७५ केजी र ९१ केजी तौलको फाइनल खेल हुनेछ । बाँकी ८ स्पर्धाको फाइनल १३ औं सागको अन्तिम दिन मंगलबार हुनेछ । नेपालका ८१ केजीका गणेश प्रधानबाहेक सबै खेलाडीको फाइनल प्रतिस्पर्धी भारतीय नै छ । नेपाली बक्सिङ टोलीका प्रशिक्षक प्रकाश थापामगरका अनुसार दक्षिण एसियाली क्षेत्रमा निकै बलियो टोली भारतीय बक्सरसामु फाइनलमा चुनौती पस्कन नेपाली बक्सरलाई घरेलु रिङ र समर्थकको हौसलाले थप सहयोग पुग्नेछ । सत्य कुरा भन्नुपर्दा दक्षिण एसियामा हामीभन्दा भारतको स्तर निकै माथि छ । उनीहरूले एसियाली खेलकुद र विश्व च्याम्पियनसिपमा पदक जितिसकेका छन् । हामीले २ देखि ३ वटासम्म स्वर्णको अपेक्षा गरेका छौं, हाम्रै भूमिमा आयोजना भएको प्रतियोगिता र घरेलु समर्थकले हाम्रा खेलाडीलाई थप हौसला पुर्याउने छन्, आठौं साफका स्वर्ण विजेता थापामगरले भने ।"
सागर र पुकारले जिते पदक,"(पोखरा)  हालसम्मकै उत्कृष्ट नतिजा पस्कँदै नेपालले १३ औं दक्षिण एसियाली खेलकुद (साग) को भारोत्तोलनमा सुखद अन्त्य गरेको छ । नेपालले यसपालि २ स्वर्ण, ३ रजत र ११ कांस्य गरी कुल १६ पदक जोड्यो । महिला र पुरुषको समान १० तौल समूहमा प्रतिस्पर्धा हुँदा नेपालले समान ८ तौलमा भाग लिएको थियो ।चार दिनसम्म चलेको प्रतियोगितामा शनिबारसम्म १४ पदक जितेकोमा अन्तिम दिन आइतबार नेपालले १ रजत र १ कांस्य थपेको हो । नेपालसहित भारत, पाकिस्तान, श्रीलंका, बंगलादेश र भुटानको सहभागिता थियो । भुटानको पहिलो सहभागिता हो । भारतले ९ स्वर्ण, पाकिस्तानले ५ तथा नेपाल, बंगलादेश र श्रीलंकाले २२ स्वर्ण जिते । भुटानले १ मात्र कांस्यमा चित्त बुझायो । नेपालबाट सन्जु चौधरी (५९ केजी) र विकास थापा (८९ केजी) ले स्वर्ण जितेका हुन् । महिलातर्फ नेपालले जितेको पहिलो स्वर्ण हो । आइतबार नेपालका सागर भण्डारीले पुरुष १०९ केजीमा रजत पदक जिते । पाकिस्तानी हन्जाला दस्तगिर बुटले स्वर्ण जिते । उनले स्न्याचतर्फ १५० र क्लिन एन्ड जर्कमा १८१ केजीसहित कुल ३३१ केजी भार बहन गरेका हुन् । सागरले राष्ट्रिय कीर्तिमान कायम गर्दै स्न्याचतर्फ १२० र क्लिनमा १५५ गरी कुल २७५ केजी उठाए । १०९ केजीमाथि पाकिस्तानकै मोहम्मद नुह दस्तगीर बुटले स्वर्ण जिते । उनले स्न्याचमा १६५ र क्लिनमा २१५ गरी कुल ३८० केजी उठाए । स्वर्ण जित्ने पाकिस्तानी बुटद्वय सहोदर दाजुभाइ हुन् । १०९ केजीमा श्रीलंकन डब्लुपी यू चरुकाले रजत जिते । नेपालका लागि पुकार गुरुङले कुल २७५ केजी उठाए । उनले स्न्याचतर्फ १३२ र क्लिनमा १४३ केजी उचाले । पुकारको स्न्याच विधामा राष्ट्रिय रेकर्ड हो ।"
नेपाल अन्ततः फाइनलमा,"कीर्तिमान बन्ने क्रमजतिबेला नेपाली टिम मंगलबार फाइनलमा उत्रनेछ, त्यो प्रशिक्षक महर्जनसँगै उनका सहयोगी राजेश मानन्धर र मृगेन्द्र मिश्रका लागि खेलाडी र प्रशिक्षक दुवैका रूपमा स्वर्ण जित्ने अवसर हुनेछ । सन् १९९३ मा नेपालले स्वर्ण जित्दाको टिमका सदस्य थिए, उनीहरू तीनै जना । सन् १९९९ मा नेपालले रजत जित्दाको टिमका सदस्य थिए, बालगोपाल । सन् २०१६ मा नेपालले स्वर्ण जित्दा पनि गोलकिपर प्रशिक्षक मिश्र नै थिए । नेपाल दक्षिण एसियाली खेलकुद इतिहासमा पुरुष फुटबलको फाइनल पुगेको यो छैटौंपल्ट हो । काठमाडौंमा भएका प्रत्येक संस्करणमा नेपाल फाइनल पुग्न सफल हुँदै आएको छ । नेपालले भुटानलाई हराएर स्वर्ण जित्ने हो भने त्यो चौथो हुनेछ । यसक्रममा पाकिस्तानको कीर्तिमान बराबरी गर्नेछ । पाकिस्तानले यसअघि चारपल्ट स्वर्ण जितेको छ । भारतसँगै नेपालले तीनपल्ट स्वर्ण जितेको छ भने बंगलादेश दुईपल्ट च्याम्पियन बनेको छ ।"

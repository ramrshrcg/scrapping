शीर्षक,विवरण
कार्यान्वयन हुँदैनन् सुझाव,"चालकको लापरबाही रोकेर दुर्घटना न्यूनीकरण गर्न सरकारी एवं निजी तहबाट दक्ष चालक उत्पादन गर्नका लागि तालिम तथा प्रशिक्षण केन्द्र स्थापना गर्न, त्यस्ता प्रशिक्षण केन्द्रमा पाठ्यक्रम लागू गर्न, सवारी चालक अनुमतिपत्र वितरण प्रणाली पुनरावलोकन गरी रोड टेस्ट व्यवस्था गर्न सुझाएको थियो । त्यस्तै व्यावसायिक तथा गैरव्यावसायिक सवारी चालक अनुमतिपत्र वितरणलाई कडाइसाथ कार्यान्वयन गर्न, लामो दूरीमा दुई चालकको व्यवस्था गर्न, सवारी चलाउँदा मोबाइल प्रयोगमा रोक लगाउन, क्षमताभन्दा बढी यात्रु तथा सामान बोक्ने चालकलाई कारबाही गर्न पनि सिफारिस गरिएको थियो ।यान्त्रिक कारणले हुने दुर्घटना रोक्न चालक तथा सहचालकलाई यान्त्रिक तथा प्राविधिक तालिम दिन, सवारी नियमित मर्मतसम्भार गर्न, गुणस्तरयुक्त सामान तथा अन्य लुब्रिकेन्ट्समात्र प्रयोग गर्न, सवारी जाँचबुझ तथा प्रदूषण चेकजाँच गराउन, सडक र भूगोलअनुरूप सवारी प्रयोग गर्न, अञ्चलस्तरमा गुणस्तरीय सवारी फिटनेस परीक्षण केन्द्र सञ्चालन गर्न समितिले सुझाएको थियो । प्राविधिक अध्ययनपछि मापदण्डअनुरूप सडक निर्माण गर्न, दुर्घटनाग्रस्त क्षेत्र पहिचान गरी सुधार गर्न, गति निर्धारण सबै सडकमा लागू गर्न र यसबारे पर्याप्त संकेत बोर्ड राख्न पनि समितिले भनेको थियो ।समितिले तत्काल गर्नॅपर्ने कार्यमा क्षमताभन्दा बढी यात्रु तथा सामान बोक्ने सवारी नियन्त्रण, लामो दूरीका सवारीमा दुई जना चालक राख्ने, राजमार्गको पाँच सय मिटर वरपर मदिरा बिक्री र सेवनमा प्रतिबन्ध लगाउने तथा चालक, परिचालक, सडक प्रयोगकर्तालाई चेतनामूलक कार्यक्रम सञ्चालन गर्नुपर्ने सुझाएको थियो । यातायात क्षेत्रमा देखिएका समग्र समस्या र विकृति पहिचान गर्न, सुझाव संकलन गर्न र समाधानका उपाय खोज्न ०७१ कात्तिक १० मा यातायात व्यवस्था विभागका तत्कालीन महानिर्देशक काशीराज दाहालको संयोजकमा अर्को समिति बनाइएको थियो । यो समितिले सिन्डिकेट खारेजी गर्ने र व्यवसायी तथा चालकलाई जिम्मेवार बनाउन हदैसम्मको कारबाही गर्ने निर्णय गरेको थियो । तर, प्रतिवेदन तयार नहुँदै दाहालको सरुवा भएपछि निर्णयमा मात्रै सीमित भयो । त्यस वर्षको कात्तिक र मंसिरमा सडक दुर्घटनामा परेर ३ सय ३३ जनाको मृत्यु भएपछि धेरै समिति बनाइएका थिए । ती समितिले यात्रुवाहक सवारीमा सिट क्षमताभन्दा बढी यात्रु राख्न नदिने, सवारीको छतको क्यारियर हटाउने, रुट परमिटभन्दा बाहिर सवारी चलाउनेलाई कारबाही गर्ने र सार्वजनिक सवारी चालकको उमेर हद बढाउनेलगायतका सुझाव दिएका थिए । यसबाहेक बीपी र कर्णाली राजमार्गमा भएका ठूला दुर्घटनापछि पनि छानबिन समिति गठन गरिए । समितिले प्रतिवेदन पनि दिए । सबैले चालकलाई प्रशिक्षण दिने, फिटनेस सेन्टर सञ्चालन गर्ने र पुरानो गाडीलाई प्रतिबन्ध लगाउनेलगायतका सुझाव दिएका थिए । तर, कुनै कार्यान्वयन भएनन् ।संसद्को विकास समितिद्वारा गठित सडक सुरक्षा उपसमितिले दुर्घटनाको कारण, समाधानको सुझावसहितको प्रतिवेदन तयार गरेर ०७४ भदौ १५ मा सरकारलाई दिएको थियो । समितिले यान्त्रिक कारणबाट हुने सवारी दुर्घटना रोक्न २० वर्षे सवारीलाई हटाउनुपर्ने, सार्वजनिक तथा ठूला सवारीका सहचालकलाई पनि यान्त्रिक ज्ञानको तालिम दिनुपर्ने, सवारीको यान्त्रिक परीक्षण एवं प्रदूषण जाँच नियमित गराउनुपर्ने, सवारी साधनको अवस्था जाँच गर्न स्थानीय तहसम्म भेहिकल फिटनेस टेस्ट सेन्टर विस्तार गरी नियमित परीक्षण गर्ने व्यवस्था मिलाउनुपर्ने सुझाव दिएको थियो । सुझावअनुसार फिटनेस टेस्ट सेन्टर खुलेको भए यान्त्रिक कमजोरी भएको सवारीमा यात्रु राख्ने सम्भावना कम हुन्थ्यो । सवारी चालकको लापरबाहीले हुने दुर्घटना रोक्न सवारी चालक अनुमतिपत्र वितरणलाई विश्वसनीय बनाउने, चालकको व्यवहार र सवारीको क्षमता परीक्षण गर्ने व्यवस्था गर्नुपर्ने सुझाव समितिले दिएको थियो । त्यस्तै सरकारी एवं निजी क्षेत्रबाट गुणस्तरीय चालक तालिम केन्द्र स्थापना गरिनुपर्ने, तीन पटकभन्दा बढी नियम उल्लंघन गरेमा लाइसेन्स खारेज गर्ने व्यवस्था गर्न समितिले सरकारलाई सुझाव दिएको थियो । त्यस्तै लामो दूरीको सार्वजनिक यातायात चलाउने चालक कम्तीमा ५ वर्षको अनुभव भएको हुनुपर्ने र वैकल्पिक चालक राख्ने प्रावधान कडाइ गर्न भनिएको थियो । समितिले अधिकार सम्पन्न सडक सुरक्षा योजना परिषद् गठन गर्नसमेत सुझाव दिएको थियो । प्रतिवेदनमा प्रस्तुत गरिएका सुझाव कार्यान्वयन गर्ने हो भने सडक सुरक्षामा गुणात्मक अभिवृद्धि हुने कुरामा दुई मत छैन, ०७४ भदौ १५ मा तयार भएको प्रतिवेदनमा भनिएको छ, सुझावहरू कार्यान्वयन गर्न एक महिनाभित्र स्पष्ट कार्ययोजना तयार गरी प्रभावकारी कार्यान्वयनमा ल्याउनुपर्ने । यही प्रतिवेदन कार्यान्वयन नहुँदा दुर्घटना बढेको तत्कालीन उपसमितिका संयोजक सांसद गणेश पहाडीको दाबी छ । सरकारको आलोचनादुर्घटना न्यूनीकरणबारे छलफल गर्न संसद्को विकास तथा प्रविधि समितिले शुक्रबार भौतिक पूर्वाधार तथा यातायातमन्त्री वसन्तकुमार नेम्वाङ र उनी मातहत निकायका कर्मचारीलाई बोलाइएको थियो । सरकारले संसदीय समितिका निर्देशन र नीतिनियम कार्यान्वयनप्रति उदासीनता देखाएकाले दुर्घटना बढेको भन्दै सांसदले विरोध जनाए । सांसद पहाडीले संसदीय समितिको सडक सुरक्षा उपसमिति ०७४ ले दिएका निर्देशन हालसम्म कार्यान्वयन नभएकामा आपत्ति जनाए । हामीले भेहिकल फिटनेस सेन्टर स्थानीय तहसम्म खोल्न सुझाव दिएका थियौं, त्यही वर्षको नीति तथा कार्यक्रममा पनि सेन्टर स्थापना गर्ने भनेर आयो । आज त्यो कुरा समस्याका रूपमा यहाँ सुनाइयो र सवारी दुर्घटना न्यूनीकरणका लागि त्यो बनाउनुपर्छ भनियो, उनले भने, सधैं यही कुरा दोहोर्याइरहने कि कार्यान्वयन गर्ने ? सडक सुरक्षा न्यूनीकरणका लागि भौतिक पूर्वाधार तथा यातायात व्यवस्था मन्त्रालय गम्भीर नभएको उनको भनाइ थियो । भौतिक पूर्वाधार निर्माणमा मन्त्रालयलाई सडक बनाउन भ्याइनभ्याई छ, दुर्घटना कम गर्ने उसको प्राथमिकता छैन भन्ने मेरो निष्कर्ष हो, उनले भने, यो क्षेत्र प्राथमिकतामा परेकै छैन । आगामी दिनमा सवारी दुर्घटना कम गराउने हो भने हामीले दिएको सुझावअनुसार अधिकारसम्पन्न सडक सुरक्षा परिषद् बनाउनुपर्छ । मन्त्रालयका पदाधिकारीले सडक दुर्घटनाका समस्या मात्रै देखाउने गरेको उनले बताए । समाधानका उपाय दिँदा पनि कार्यान्वयन गरेनन्, उनले भने, यातायात व्यवस्था विभागका कति निरीक्षकले गाडी निरीक्षण गरिरहेका छन् ? समस्या मात्रै राखेर होइन, ठोस योजनाका साथ कार्यान्वयनमा जान आवश्यक छ । सभापतिको आक्रोशछलफलपछि दुर्घटना न्यूनीकरणमा सरकारले गरेको पहल र नियम कानुनको पालना, दुर्घटनाको यथार्थ विश्लेषणसहितको प्रतिवेदन दिन उपसमिति बनाउने निर्णय गर्यो । समिति सभापति कल्याणी खड्काले सांसद गणेश पहाडीलाई संयोजकको प्रस्ताव गर्न कर्मचारीलाई अह्राइन् । ती कर्मचारीले पहाडीलाई सुटुक्क सभापतिको प्रस्ताव सुनाए । तर, कर्मचारीको प्रस्ताव पहाडीले इन्कार गरे । उनी संयोजक बस्न इन्कार गर्नुको एउटै कारण हो आफ्नै नेतृत्वको उपसमितिले दुई वर्षअघि दिएका सुझाव कार्यान्वयन नगरिनु । सभापति खड्काले समापन गर्ने बेलामा भनिन्, यो समितिले दिएको प्रतिवेदन तपाईंहरूले कार्यान्वयन नगरेकै कारण संयोजक बस्नसमेत सदस्यहरू तयार हुनुभएको छैन । अनि तपाईंहरूले यो गरें र त्यो गरें भन्नुको कुनै अर्थ छैन । सवारी फिटनेस सेन्टर र रिफ्रेस सेन्टर अहिलेसम्म निर्माण नगरिएको र अझै एक वर्ष लाग्ने भनेर अधिकारीहरूले दिएको जवाफप्रति खड्काले आक्रोश पोखिन् । दुर्घटना भइरहेको छ, कहिलेसम्म हेरेर बस्ने ? सूचना केन्द्र स्थापना गर्न के कुराले रोकेको छ ? उनले भनिन् ।यातायात व्यवस्था विभागका महानिर्देशक गोगनबहादुर हमालले समग्र यातायात क्षेत्रको व्यवस्थापनमा काम गरिरहेको दाबी गरे । मन्त्रालयका सचिव देवेन्द्र कार्कीले सवारी सुरक्षाका लागि मन्त्रालयले सबै काम गरेको दाबी गरे । कार्यान्वयन नै नभएको होइन, ढिलाइ भएको चाहिँ पक्का हो, द्रुत गतिमा गर्न हामीले मात्रै गरेर हुँदैन, अन्य मन्त्रालयसँग पनि सहकार्य गर्नुपर्ने हुन्छ । त्यसैले ढिलाइ भएको हो, उनले भने । सडक सुरक्षा परिषद् आफ्नै संयोजकत्वमा गठन भइसकेको र सडक सुरक्षा ऐनको मस्यौदा तयार भएको उनले जानकारी दिए ।"
कोकिन ओसार्न २ हजार डलर,"काठमाडौं (कास) दक्षिण अमेरिकी मुलुकहरूबाट नेपालसम्म कोकिन ओसारेबापत प्रतिकेजी २ हजार अमेरिकी डलरसम्म लिने गरेको पाइएको छ । गिरोहले भरिया परिचालन गरेर कोलम्बिया, बोलिभिया, ब्राजिल, मेक्सिको र पेरुलगायत मुलुकबाट कोकिन ल्याउने गरेको अनुसन्धानबाट खुलेको हो । गिरोहले भरियालाई प्रतिकेजी १५ सयदेखि २ हजार डलरसम्म दिने गरेको पाइयो, अनुसन्धान गरिरहेको प्रहरीका एक अधिकृतले भने, नेपालबाट अर्को मुलुकसम्म लैजान अर्कै दरमा डिल हुने रहेछ । ६ केजी कोकिनसहित शनिबार पक्राउ परेका चार विदेशी पनि भरिया नै भएको खुलेको छ । लागूऔषध नियन्त्रण ब्युरोले बेलारुसका दुई युवती पाभेल भेसिलयु र अलिना अल्दोस्यानालाई विमानस्थलबाट पक्राउ गरेको थियो । उनीहरू क्याथे प्यासिफिकको जहाजबाट हङकङ जान लागेका थिए । दुवैलाई पक्राउ गरेर प्रहरी लाजिम्पाटस्थित होटल लस्ट गार्डेन पुगेको थियो । त्यहाँ बोलिभियाबाट काठमाडौंसम्म कोकिन ल्याउने रोवर्ट कार्लोस मेरुविया मारिएस र राउल जामव्राना अर्दोनेज पक्राउ परे । ब्युरोका अनुसार बोलिभियाबाट इथियोपिया हुँदै भारतको दिल्लीबाट उनीहरू काठमाडौं आएका थिए । भरिया र मुख्य कारोबारी को हुन् भन्ने अनुसन्धान भइरहेको डीआईजी दिनेश अमात्यले बताए ।तस्करले प्रतिकेजी ३ करोड रुपैयाँसम्ममा कोकिन लिने गरेको अनुसन्धान अधिकारीहरूको भनाइ छ । कोकिनको खपत नेपालमा नभए पनि गिरोहले ट्रान्जिट बनाउने गरेको खुलेको छ । नेपालमा कोकिन कारोबारीलाई अधिकतम जन्मकैद सजाय छ । तर विदेशमा यही कसुरमा मृत्युदण्ड हुन्छ । २०७१ सालमा कोकिनसहित पक्राउ परेकी एक विदेशी महिलाले सजाय कडा नभएकाले आफू नेपालमा पक्राउ परेकामा कुनै गुनासो नभएको बताएकी थिइन् । नेपालमा कोकिन ओसारपसार र कारोबारमा संलग्नलाई १५ वर्षदेखि जन्मकैद र ५ लाखदेखि २५ लाख रुपैयाँसम्म जरिवाना हुन्छ । गिरोहले नेपाललाई ट्रायल ल्यान्ड का रूपमा प्रयोग गरेको देखिएको छ । पछिल्ला तीन महिनामै १२ केजीभन्दा बढी कोकिन बरामद गरिसकेका छौं, अमात्यले भने । यो वर्ष अफगानिस्तान र दक्षिण अमेरिकी मुलुकमा कोकिन उत्पादन बढेकाले गिरोहले ओसारपसारलाई बढाएको उनले बताए ।"
निजगढ विमानस्थलको काम रोक्नू,"काठमाडौं (कास) सर्वोच्च अदालतले प्रस्तावित निजगढ अन्तर्राष्ट्रिय विमानस्थल निर्माणका लागि रूख कटान रोक्न अन्तरिम आदेश दिएको छ । यससँगै बारामा विमानस्थल निर्माण अघि बढाउने संस्कृति, पर्यटन तथा नागरिक उड्डयन मन्त्रालयको प्रक्रिया अवरुद्ध भएको छ । प्रधानन्यायाधीश चोलेन्द्रशमशेर जबरा र न्यायाधीश कुमार रेग्मीको इजलासले मंसिर २० को अल्पकालीन आदेशलाई निरन्तरता दिँदै आइतबार अन्तरिम आदेश जारी गरेको हो । न्यायाधीश टंकबहादुर मोक्तानको इजलासले रूख काट्ने प्रक्रिया यथास्थितिमा राख्न अल्पकालीन आदेश दिएको थियो । रिट निवेदक पक्षका वकिलहरूले आइतबारको बहसमा विमानस्थल बनाउँदा चारकोसे झाडीको ठूलो वन क्षेत्र र पानीको स्रोत विनाश हुने भन्दै हचुवामा लाखौं रूख काट्न नहुने तर्क गरेका थिए । उपयुक्त विकल्प छँदाछँदै प्राकृतिक वरदानका रूपमा रहेको घना जंगल एवम् विभिन्न दृष्टिकोणबाट अति संवेदनशील निजगढ क्षेत्रमा विमानस्थल बनाउने प्रस्ताव किन गरियो भनेर उनीहरूले जिज्ञासासमेत राखेका थिए । पर्याप्त अध्ययनबिना विमानस्थल बनाउँदा अपूरणीय क्षति हुने उनीहरूले बताएका थिए । वन तथा वातावरण मन्त्रालयको वातावरण महाशाखाले पर्याप्त छलफलै नगरी गत २०७५ जेठ ९ मा स्वीकृत गरेको विमानस्थलको वातावरणीय प्रभाव मूल्यांकन प्रतिवेदन (ईआईए) मा ८ हजार ४५ हेक्टरमा विमानस्थल बनाइने र त्यसका लागि सानाठूला गरी करिब २४ लाख रूख काटिने उल्लेख छ । वन क्षेत्रमा काम गरेका र वातावरणविद्हरूले त्यति धेरै रूख काट्न नहुने जिकिर गर्दै आएका छन् । प्रदेश २ मा अरू प्रदेशभन्दा धेरै कम ३९९ प्रतिशतमात्र वन क्षेत्र छ । नागरिक उड्डयन मन्त्रालयले विमानस्थल निर्माणका लागि पहिलो चरणमा १९ सय हेक्टर वन क्षेत्रका रूख काट्ने प्रक्रिया अघि बढाइदिन डेढ वर्षअघि वन तथा वातावरण मन्त्रालयलाई आग्रह गरेको थियो । उक्त प्रस्ताव मन्त्रालयको वन तथा जलाधार महाशाखामा थन्किएको छ । नागरिक उड्डयन मन्त्रालयले रूख काट्ने जिम्मा यसअघि नै नेपाली सेनालाई दिइसकेको छ । सर्वोच्च अदालतले आइतबार सरकारलाई एक महिनाभित्र लिखित जवाफ पेस गर्न भनेको छ । अन्तरिम आदेशपछि विमानस्थल निर्माण प्रक्रिया कम्तीमा दुई महिना पछाडि धकेलिने निश्चित भएको छ । पर्यटनमन्त्री योगेश भट्टराईले जतिसक्दो चाँडो विमानस्थलको शिलान्यास गर्ने घोषणा गरेका थिए । हचुवामा रूख काट्दा वातावरणीय विनाश हुने भन्दै पूर्वप्रशासकहरू द्वारिकानाथ ढुंगेल, चिरञ्जीवी भट्टराई, भरत बस्नेत, सुकदेव खत्री, विजयकुमार सिंह दनुवार, रञ्जु पाण्डे क्षत्री र पंकज कर्णलगायतले सर्वोच्चमा रिट निवेदन दर्ता गराएका थिए । विमानस्थल निर्माणका लागि नागरिक उड्डयन प्राधिकरणले तयार गरेको वातावरणीय प्रभाव मूल्यांकन (ईआर्ईए) प्रतिवेदनमाथि पनि सर्वोच्चले यसअघि नै प्रश्न उठाएको छ । वरिष्ठ अधिवक्ता प्रकाशमणि शर्मा, अधिवक्ता पदम श्रेष्ठलगायतले ईआईए प्रतिवेदन रूख काट्ने प्रयोजनमा बढी केन्द्रित भएको भन्दै त्यसविरुद्ध सर्वोच्चमा रिट दर्ता गरेका थिए जुन विचाराधीन छ । यसमा सर्वोच्चले ईआईएको पूर्ण पाठ पेस गर्न सरकारका नाममा आदेश जारी गरेको छ ।"
ज्यान मुद्दामा गाउँपालिका अध्यक्ष जेल,"बारा (कास) बारा जिल्ला अदालतका तत्कालीन न्यायाधीश कृष्णजंग शाह गत असारमा न्यायिक समितिको कामकारबाही अनुगमन गर्न विश्रामपुर गाउँपालिका पुगे । उनले त्यहाँ भेटेका गाउँपालिका अध्यक्ष अमिरीलाल राउत भेडिहर फौजदारी अपराधमा त्यही अदालतबाट दोषी ठहर भएका व्यक्ति हुन् भन्ने सुइँको समेत पाएनन् । अरूले पनि जानकारी दिएनन् । अध्यक्ष भेडिहरले आइतबार पक्राउ परेपछि प्रहरीलाई आफैं उक्त प्रसंग सुनाएका हुन् । सवारी ज्यान मुद्दामा १३ वर्षअघि दोषी ठहर भएका उनलाई प्रहरीले आइतबारै जेल चलान गरेको छ । फरार भएकाहरूको सूची केलाउने क्रममा गाउँपालिका अध्यक्ष पक्राउ परेका हुन्, प्रहरी उपरीक्षक विकासराज खनालले भने ।भेडिहारले चलाएको मोटरसाइकलको ठक्करबाट ०६२ सालमा बाराकै साविक छातापिपरा गाविसकी ६५ वर्षीया हसियादेवी चौधरीको मृत्यु भएको थियो । जिल्ला अदालतले ०६३ भदौ २९ मा २९ दिन कैद र २ हजार जरिवानाको फैसला सुनाएको थियो । फैसला डेढ दशकपछि कार्यान्वयनमा आएको हो । फौजदारी अपराधमा कसुरदार ठहर भए पनि भेडिहर चुनावबाट गाउँपालिका अध्यक्षमा निर्वाचित भएका थिए । भेडिहर तत्कालीन मधेसी जनअधिकार फोरम (लोकतान्त्रिक) पार्टीबाट चुनाव लडेका थिए । अहिले नेकपानिकट छन् ।"
अपहरित अध्यक्षको उद्धार,"कालीकोटदैलेख (कास) नेत्रविक्रम चन्द समूहको अपहरणमा परेका दैलेखको ठाँटीकाँध गाउँपालिकाका अध्यक्ष धीरबहादुर शाहीलाई सकुशल उद्धार गरिएको छ । ठाँटीकाँध२ शेरीपाटास्थित आफ्नै घरबाट शनिबार राति १२ बजेतिर अपहरित उनलाई आइतबार साँझ कालीकोटको शुभकालिका गाउँपालिका१ छातीको जंगलबाट कालीकोट प्रहरीले उद्धार गरेको हो ।राति घरमा सुतिरहेका बेला चन्द समूहका कार्यकर्ताले अध्यक्ष शाही र उनकी पत्नी इला मल्ललाई अपहरण गरेका थिए । इलालाई भने उनीहरूले घरबाट दुई घण्टा पर जंगलमा पुर्याएर छाडेका थिए । चन्द समूहले आइतबार दिउँसो विज्ञप्तिमार्फत् अध्यक्ष शाहीलाई गाउँपालिकाको बजेट अनियमितता गरेको र पार्टीविरुद्ध सुराकी गरेको आरोपमा अपहरण गरिएको पुष्टि गरेको थियो । अध्यक्ष शाहीलाई अपहरण गरेर कालीकोटतर्फ ल्याउन सक्ने अनुमान गरेर आइतबार बिहानैदेखि सबै नाका बन्द गरी भर्ताको जंगलमा प्रहरी परिचालन गरिएको थियो । मान्म, हुल्मलगायतका चौकीबाट गएका प्रहरी र सशस्त्र प्रहरीसहित ५० जनाभन्दा बढी सुरक्षाकर्मीले सर्च गरेको कालीकोटका डीएसपी श्यामबाबु ओलियाले बताए । बिहानैदेखि प्रहरी खटाएर सर्च गरिरहेका थियौं, डीएसपी ओलियाले भने, आइतबार बेलुकी ६ बजे छातीको जंगलमा घेरा हालेपछि चन्दका कार्यकर्ता अध्यक्षलाई छाडेर भागे । उनले केही राउन्ड हवाई फायर पनि गरेको बताए । फायरका क्रममा कुनै मानवीय क्षति नभएको उनले बताए ।कालीकोटका प्रमुख जिल्ला अधिकारी कृष्णचन्द्र पौडेलले अध्यक्ष शाहीलाई राति नै सदरमुकाम मान्म ल्याउन लागिएको बताएका छन् । कर्णाली प्रदेश प्रहरी प्रमुख डीआईजी पूर्णचन्द्र जोशीले १३ घण्टाको मिसनपछि सकुशल उद्धार गर्न प्रहरी सफल भएको बताए । उहाँ सकुशल हुनुहुन्छ, जोशीले भने, अपहरणकारीलाई प्रहरीले खोजिरहेको छ । अध्यक्ष शाहीका भाइ हस्तबहादुरका अनुसार १५१६ जनाको समूहले शाहीलाई अपहरण गरेको हो ।"
एमसीसीको जिम्मा सचिवालयलाई,"(काठमाडौं)  सत्तारूढ नेकपाको स्थायी कमिटीले अमेरिकी निकाय मिलेनियम च्यालेन्ज कर्पोरेसन (एमसीसी) सँगको सम्झौताबारे पार्टीको आधिकारिक धारणा तय गर्ने जिम्मा सचिवालयलाई दिएको छ । परराष्ट्रमन्त्रीसमेत रहेका स्थायी कमिटी सदस्य प्रदीप ज्ञवालीले एमसीसी इन्डोप्यासिफिकको अंग नभएको भन्दै बैठकमा स्पष्टीकरण दिए पनि अधिकतर नेताले विश्वास नगरेपछि सचिवालयबाट टुंगो लगाउने निर्णय गरिएको हो । एमसीसी इन्डोप्यासिफिक रणनीति (आईपीएस) को अंग भएनभएको कुरा अमेरिकी सरकारले नै स्पष्ट पार्नुपर्ने र सम्झौताका केही बुँदा संशोधन गर्नुपर्ने भएको छ । यसबारे थप अध्ययन गरेर सचिवालयले निर्णय गर्छ, स्थायी कमिटी सदस्य भीम रावलले भने ।एक साता लामो बैठकमा एमसीसीका विषयमा नेताहरूबीच निकै चर्काचर्की भएको थियो । नेताहरूले एमसीसी अमेरिकाले अघि सारेको आईपीएसको अंग भएको भन्दै पार्टीले स्पष्ट पार्नुपर्ने धारणा राखेका थिए । अमेरिकी अधिकारीहरूले एमसीसी आईपीएसअन्तर्गत रहेको बताएको उनीहरूको भनाइ थियो । सम्झौताका कतिपय विषय विवादास्पद भएको समेत उनीहरूले औंल्याएका थिए । संसद्बाट अनुमोदन गर्नुपर्ने प्रावधानमाथि नेताहरूले प्रश्न गरेका थिए । शनिबारको बैठकमा अध्यक्ष पुष्पकमल दाहालले एमसीसी आईपीएसको अंग भएनभएको विषयमा नेपाल सरकारमार्फत अमेरिकी सरकारबाटै स्पष्ट हुनुपर्ने बताएका थिए । उनले आईपीएसअन्तर्गत भए पारित गर्न नहुने धारणा राखेका थिए । अधिकतर नेताले स्पष्ट पार्नुपर्ने बताएपछि स्थायी कमिटीले ठोस धारणा तयार नगरी शीर्ष तहका नेताहरू संलग्न रहेको सचिवालयमा थप छलफल गर्ने भन्दै पन्छाएको हो । यो विषयमा कुनै निर्णय गरिहाल्दा नेपाललाई आएको ठूलो सहयोग गुम्ने सम्भावना भएकाले परिपक्व निर्णयका लागि सचिवालयमा पठाइएको एक नेताले बताए । बैठकमा उठेका कुरालाई समेत ध्यानमा राखेर सचिवालय स्तरबाट आधिकारिक धारणा तय होस् भन्ने चाहेका हौं, उनले भने ।अध्यक्षद्वय केपी शर्मा ओली र दाहालले सचिवालयमा पेस गरेको दस्तावेजमा यो विषय उल्लेख थिएन । तर नेताहरूले बैठकभित्रै यो विषय उठाएका थिए र यसैमा बैठक अवधिभर बढ्ता चर्चा भएको थियो । ॅभारतबाट समझदारी उल्लंघनबैठकमा सीमा विवादको विषय पनि प्रवेश गराइएको थियो । यस सन्दर्भमा भने स्थायी कमिटीले भारतले नेपालसँगको समझदारी उल्लंघन गरेको ठहर्याएको छ । स्थायी कमिटीले भारतले हालै प्रकाशन गरेको राजनीतिक नक्सालाई अमान्य भनेको छ । यस विषयमा सरकारले चालेका कदमप्रति समर्थन गर्दै पार्टीले थप कूटनीतिक पहल अघि बढाउन आग्रह गरेको छ । भारतले गत नोभेम्बर २ मा जारी गरेको नक्सामा पनि पहिलेजस्तै नेपालका लिम्पियाधुरा, लिपुलेक र कालापानी क्षेत्रलाई समेटेपछि सरकारले यसअघि नै कूटनीतिक नोट पनि पठाइसकेको छ । स्थायी कमिटी बैठकबाट पारित समसामयिक प्रस्तावमा ऐतिहासिक नक्सा, प्रमाण र दस्तावेजका आाधारमा ती भूभाग एवं सुस्ता क्षेत्र नेपालका अभिन्न अंग हुन् भन्ने पुष्टि भएको उल्लेख गरिएको छ । नेपाल र भारतका परराष्ट्र सचिवहरूको संयन्त्रबाट यसलाई समाधान गर्ने दुवै देशबीच यसअघि नै भइसकेको निर्णयविपरीत भारतले गरेको एकपक्षीय निर्णय मान्य नहुने पार्टी स्पष्ट पार्न चाहन्छ, बैठकपछि प्रवक्ता नारायणकाजी श्रेष्ठद्वारा जारी विज्ञप्तिमा भनिएको छ । विज्ञप्तिमा अतिक्रमित भूभाग फिर्ता गर्न तथा त्यहाँ तैनाथ भारतीय सुरक्षाकर्मी र सुरक्षा शिविर हटाउन आवश्यक कदम चाल्नुपर्ने भन्दै सरकारको ध्यानाकर्षण गराएको छ । बैठकले सीमासम्बन्धी विषयमा राजनीतिक दल र सरोकारवालाको चासोलाई स्वागत गरेको छ ।प्रतिवेदन पारितबैठकले अध्यक्ष ओली र दाहालले पेस गरेको राजनीतिक प्रतिवेदन र महासचिव विष्णु पौडेलले पेस गरेको विधान संशोधन प्रस्ताव परिमार्जनसहित पारित गरेको छ । प्रतिवेदनमा स्थायी कमिटी सदस्यहरूले राखेका सुझावहरू सम्बोधन हुने गरी परिमार्जन गरिने प्रवक्ता श्रेष्ठले जानकारी दिए । महासचिव पौडेलको विधान संशोधन प्रस्ताव आउँदो केन्द्रीय कमिटी बैठकमा पेस गर्ने निर्णय भएको छ । केन्द्रीय कमिटीबाट विधान पारित भएपछि नेता वामदेव गौतमका लागि प्रस्तावित उपाध्यक्ष पदले आधिकारिकता पाउनेछ । गौतमलाई उपाध्यक्ष बनाउने निर्णय यसअघि सचिवालयले गरेको थियो । त्यो निर्णय स्थायी कमिटीले अनुमोदन गरेको छ । अन्य नेताहरूलाई पनि उपाध्यक्ष बनाउने, तल्ला कमिटीहरूमा पनि उपाध्यक्ष थप्नुपर्ने लगायतका माग बैठकमा उठे पनि सम्बोधन गरिएन । केन्द्रीय कमिटीको बैठक आउँदो पुस २३ गतेबाट बस्ने निर्णय भएको छ । पार्टी एकता भएपछि पहिलो पटक राजनीतिक, सांगठनिकलगायत विषयमा छलफल गर्न केन्द्रीय कमिटी बैठक बोलाउने निर्णय भएको हो । केन्द्रीय कमिटीको बैठक अगाडि अर्थात् अबको १५ दिनभित्र पार्टी एकीकरणका बाँकी सांगठनिक काम पूरा गरिसक्ने समेत बैठकले निर्णय गरेको छ । आयोग तथा केन्द्रीय निकाय, विभाग र जनसंगठनहरूले पूर्णता पाउन बाँकी छ ।बैठकले तत्कालका समस्या र जनसरोकारका विषय सम्बोधन गर्न सरकारको ध्यानाकर्षण गराएको छ । बैठकले पछिल्लो समय बढिरहेका सडक दुर्घटनाप्रति चिन्ता जाहेर गरेको छ । तराईका विभिन्न जिल्लामा सुरु भएको शीतलहरलाई ख्याल गर्दै विपन्न वर्गका नागरिकलाई न्यानो लुगा र दाउरा वितरण गर्न, घरबारविहीनलाई आवास उपलब्ध गराउन आग्रह गरेको छ ।"
गुटको छाया,"(काठमाडौं)  गुटबन्दीको अन्त्य गर्ने प्रस्तावसहित सुरु भएको नेकपा स्थायी कमिटी बैठक सकिँदा नेताहरूमा गुटको स्पष्ट छाया देखिएको छ । राजधानीमा एक सातासम्म चलेको बैठकमा बोल्ने अधिकांश सदस्यहरू अध्यक्षद्वय केपी शर्मा ओली र पुष्पकमल दाहाल तथा वरिष्ठ नेता माधवकुमार नेपालको वरिपरि रहेरै बहसमा केन्द्रित भए । बैठकमा ओलीनिकट नेताहरू सरकारको कामको बचाउमा केन्द्रित देखिए, दाहाल पक्षधरहरू सरकारको आलोचक र पार्टी कामको समर्थकका रूपमा प्रस्तुत भए भने नेपालपक्षीय नेताहरू सरकार र पार्टी कामबारे आक्रामक रूपमा प्रस्तुत भए । बैठकको दोस्रो दिन छलफलको उठान नै सरकारको कामको आलोचनाबाट भएको थियो तर बैठक सकिँदा अध्यक्ष दाहालले सरकारको कामका सन्दर्भमा स्थायी कमिटी सदस्यहरूले उठाएका प्रश्नको जवाफ दिएनन् । बरु सरकारबारे प्रश्न उठाउनेहरूमाथि प्रधानमन्त्रीका राजनीतिक सल्लाहकार विष्णु रिमाल हाबी भए । उनले सरकारले गरेका कामको हिसाबकिताब देखाउँदै काम गरेन भन्नु पूर्वाग्रह मात्रै भएको बताए । वरिष्ठ नेता नेपालले सरकार कहाँ, कस्तो रूपमा छ, हेर्ने भए आफूले सँगै लिएर जाने बताएका थिए भने उनी पक्षधर युवराज ज्ञवाली, अष्टलक्ष्मी शाक्य, भीम रावल, वेदुराम भुसाललगायतका नेताले सरकारले जनताको वास्तविक समस्या सम्बोधन गर्न नसकेको आरोप लगाए । दुई पक्षबीच यसरी वादविवाद हुँदा अध्यक्षको भूमिका देखिनुपर्ने हो, स्थायी कमिटीका एक सदस्यले भने, तर उहाँले सरकारबारे प्रतिवेदनमै समीक्षा गरिएको छ, अरू धेरै बोलिरहन परेन भन्नुभयो ।विश्लेषक टीका ढकाल स्थायी कमिटीको बैठक मूल मुद्दामा प्रवेश नै नभएको टिप्पणी गर्छन् । सरकारको नेतृत्व गर्ने पार्टीले सरकार सञ्चालनबारे व्यापक छलफल गर्नुपर्थ्यो, प्रदेश र स्थानीय सरकारलाई मार्गनिर्देश गर्ने कुरा हुन सक्थे, उनले भने, तर छलफल एमसीसी, राष्ट्रियअन्तर्राष्ट्रिय सम्बन्ध र पार्टीेको सिद्धान्तजस्ता विषयमा धेरै अलमलियो । नेकपाभित्रको पक्षविपक्ष सचिवालयमै पनि देखियो । त्यसको छाया स्थायी कमिटीमा पर्यो । सम्भवतः यही प्रवृत्तिको जवाफ हुनुपर्छ, बैठकमा अध्यक्ष दाहालले भने, केन्द्रीय नेताहरूकै आडमा तल्लो तहमा गुट बनाउने प्रवृत्ति एकातिर छ भने अर्कोतिर तल्लो तहका ससाना गुटलाई हाम्रै संरक्षण पनि छ । उनले यस्ता गुटहरू नभत्काएसम्म पार्टीलाई सुदृढ बनाउन कठिन हुने बताए । यस्तो बताइरहँदा स्वयं दाहाल पनि गुटको अभ्यास गर्न चुकेनन् । स्थायी समिति बैठककै दौरानमा दाहालको निवासमा पूर्वमाओवादी पक्षधर नेताहरूको भेला भयो । राष्ट्रपतिले केही स्थायी समिति सदस्यहरूलाई बोलाएर छलफल गरिन्, प्रधानमन्त्रीनिकट नेताहरू बैठकबारे ब्रिफिङ गर्न बालुवाटार गइरहे ।राजनीतिक विश्लेषक श्याम श्रेष्ठ नेकपामा जैविक एकीकरण नहुँदा यस्तो समस्या आएको र त्यसको असर स्थायी कमिटी बैठकमा परेको बताउँछन् । विचार, सिद्धान्त र संगठनको एकीकरण हुनुपर्ने हो तर नेकपाले ६०४० को हिसाबमा एकीकरण गर्यो, श्रेष्ठको निष्कर्ष छ, यसले संगठनबाहेक अरू विषयमा एकता हुन सकेन । अध्यक्ष दाहालले महाधिवेशनका बेला मात्रै सिद्धान्तबारे छलफल गर्ने भन्दै सैद्धान्तिक बहस थालेका वामदेव गौतम, झलनाथ खनाल, नारायणकाजी श्रेष्ठ, शंकर पोखरेल, घनश्याम भुसाललगायत नेताको भने मुख टालिदिएका छन् । नेतृत्व पार्टीलाई समावेशी बनाउने विषयमा पनि निर्मम देखिएको छ । अध्यक्ष दाहालले समावेशीकरणको मुद्दा उठाउने अष्टलक्ष्मी शाक्य र पम्फा भुसाललाई अहिले सचिवालयमा महिला सदस्य थप्न नसकिने जवाफ मात्रै दिएनन्, बाहिर यो विषय धेरै नउचाल्न निर्देशन पनि दिए । बैठकपछि शाक्यले भनिन्, हामीले लड्दै आएका छौं, अझै लड्नुपर्ने नै छ । सचिवालयका बैठकमा विधि र विधानअनुसार पार्टी चल्नुपर्छ भनेर बारम्बार कुरा उठाउने वरिष्ठ नेता नेपालको माग स्याथी कमिटीमा पनि सम्बोधन भएन । योसँगै नेपालले जोडतोड रूपमा उठाउँदै आएको पोलिटब्युरो गठनको कुरा ओझेलमा परेको छ । नेकपाभित्र केही राम्रा अभ्यास सुरु भएका छन् । नेतृत्वबाट सम्बोधन होस् या नहोस्, कम्तीमा हामीले आफ्ना कुरा धक फुकाएर त भन्न पायौं, स्थायी कमिटी सदस्य ज्ञवालीले भने ।"
कांग्रेस जिल्ला सभापति भेला माघभित्र,"काठमाडौं (कास) कांग्रेसमा वरिष्ठ नेता रामचन्द्र पौडेलपक्षीय जिल्ला सभापतिहरूले राजधानीमा बृहत् भेला आयोजना गर्ने निर्णय गरेका छन् । महाधिवेशनको कार्यतालिका र भ्रातृसंस्थाको भागबन्डालाई लिएर पार्टीभित्र विवाद चर्किंदै गर्दा पौडेलपक्षीय १७ जिल्ला सभापतिको आइतबार राजधानीमा बसेको बैठकले माघ महिनाभित्र भेला गर्ने निर्णय गरेको हो ।जिल्ला सभापतिसहित ३ सय ३० प्रदेश निर्वाचन क्षेत्रकै प्रतिनिधि सहभागी हुने गरी भेला आयोजना गर्ने निर्णय भएको काभ्रे जिल्ला सभापति मधु आचार्यले बताए । पार्टीलाई विधि र विधानसम्मत रूपमा अघि बढाउन नेताहरूलाई दबाब दिन भेला आयोजना गर्न लागिएको उनको भनाइ छ । तर कतिपयले संस्थापन र इतरपक्षबीच भागबन्डाका विषयलाई लिएर पछिल्लो समय जारी विवाद मिलाउन दबाब दिने गरी सभापतिहरूले भेला आयोजना गर्ने निर्णय लिएको बताएका छन् ।काभ्रे, नुवाकोट, रामेछाप, संखुवासभा, जाजरकोट, बाँके, डडेलधुरा, सिन्धुपाल्चोक, खोटाङ, रोल्पा, उदयपुरलगायत १७ जिल्लाका सभापतिको बैठकले भागबन्डा दिने र माग्ने काम बन्द गर्नसमेत दुवै पक्षका शीर्षनेतालाई अपिल गरेका छन् । पार्टीभित्र भाग खोज्न हुन्न, दिन पनि हुन्न, आचार्यले भने, योग्य र क्षमताका आधारमा सबैलाई समेटेर पार्टी सञ्चालन गर्नुपर्छ भन्ने हाम्रो निर्णय हो ।सभापति शेरबहादुर देउवाले विधानअनुसार विभाग गठन गर्न नसक्ने निष्कर्ष उनीहरूको छ । देउवाले गत मंसिर २६ को केन्द्रीय कार्यसमिति बैठकमा विधानको संख्या थपेर गठन गर्ने एजेन्डा प्रस्तुत गरेका छन् । आवश्यक देखिएमा विधानको संख्या केन्द्रीय कार्यसमितिको बहुमतबाट बढाउन सकिने भए पनि विभाग गठन विधानविपरीत हुन्छ । एक वर्षअघि महासमिति बैठकले संशोधन गरेको विधानमा महाधिवेशन सम्पन्न भएको ६ महिनाभित्र विभाग गठन भइसक्नुपर्ने व्यवस्था छ । सभापति देउवाले केन्द्रीय कार्यसमितिको चार वर्षको कार्यकाल सकिने बेलामा विभाग गठनको एजेन्डा अघि सारेका हुन् । पार्टीलाई विधान र विधानसम्मत रूपमा अघि बढाउने हो भने अहिले विभाग गठन गर्न मिल्दैन, आचार्यले भने ।"
स्वास्थ्य संस्थामा सुत्केरी हुने बढे,"(सिन्धुपाल्चोक)  तीन नगर र नौ गाउँपालिकामा सुत्केरी सेवा सहज बनाइएपछि जिल्लाभर घरमै सुत्केरी गराउनेको संख्या न्यून बन्दै गएको छ । गर्भवतीलाई निःशुल्क सुरक्षित उपचार गराउन, भत्तासहित बजेट छुट्याएर सुरक्षित सुत्केरी अभियान बनाएपछि स्वास्थ्य संस्थामै सुत्केरी गराउनेको संख्या बढेको हो । मेलम्ची नगर, हेलम्बु र इन्द्रावती गाउँपालिकाले सुत्केरी महिलालाई सरकारले नियमित दिँदै आएको ३ हजारमा रकम थपेर स्वास्थ्य संस्थामा लोभ्याउने प्रयास गरेका छन् । मेलम्ची, बाह्रबिसे र हेलम्बु गाउँपालिकाले सरकारी सुत्केरी भत्ता ३ हजारमा अर्को ३ हजार थपेर दिएका छन् । इन्द्रावतीले १ हजार ५ सय दिइरहेको छ । सुत्केरी बेथा लाग्नेबित्तिकै सुरक्षित सुत्केरी गराउनका लागि सम्पूर्ण विवरणसहित जनप्रतिनिधि र स्वास्थ्यकर्मीलाई फोन आउने गरेको छ । खबर पाएलगत्तै नगर र पालिकाबाट तत्कालै एम्बुलेन्स सेवा पुर्याएर उद्धारकार्य सुरु हुन्छ ।बाह्रबिसे, मेलम्ची र इन्द्रावती, हेलम्बु गाउँपालिकामा बिरामीको सेवाका लागि नगर र गाउँपालिकाको प्रमुखको प्रत्यक्ष निगरानीमा एम्बुलेन्स राखिएका छन् । प्राथामिक स्वास्थ्य केन्द्रलाई व्यवस्थित बनाएर ५० लाख बजेटसहित स्वास्थ्यसम्बन्धी अनेक अभियान ल्याइरहेका छौ, बाह्रबिसे नगरका मेयर निमफुन्जो शेर्पाले भने । वडापिच्छे बर्थिङसहितको स्वास्थ्य चौकी वडाभर ठड्याएसँगै सुरक्षित सुत्केरी अभियानमा जनप्रतिनिधि कस्सिएको मेयर शेर्पाले दाबी गरे । एकीकृत सेवा केन्द्र र १३ वडामा स्वास्थ्य चौकी स्थापना गरिसकेको छ । मेलम्ची नगरपालिकाले स्वास्थ्य क्षेत्रका लागि दुई करोड छुट्याएको छ । सुरक्षित सुत्केरी अभियानअन्तर्गत सुत्केरी पोषण भत्ता बढाएर महिला स्वयंसेविकालाई प्रोत्साहनबाट सुत्केरीलाई स्वास्थ्य चौकीमै अनिवार्य गरिएको मेलम्ची नगरका मेयर डम्बर अर्यालले जनाए । चौतारा साँगाचोकगढी नगरपालिकाले विभिन्न संस्थाको सहयोगमा स्वास्थ्य संस्था बनाइरहेसँगै गर्भवतीलाई एम्बुलेन्स सेवा निःशुल्क बनाएको छ । बाल र गर्भवतीलाई शिविरद्वारा सहज उपचार गराउने शिविर गरिरहेका छौं, उपमेयर जानुका पराजुलीले भनिन् । जिल्लाकै सुगममा एम्बुलेन्स र दुर्गम क्षेत्रमा बिरामी र सुत्केरीको लागि हेलिकप्टरको व्यवस्था गर्ने अभियान चलाइएको जुगल गाउँपालिकाका उपाध्यक्ष सिर्जना तामाङको भनाइ छ । तेम्बाथानजस्तो दुर्गममा यो सम्भव छैन, यसका लागि सडक नजोडिएसम्म तत्कालै हेलिकप्टर विकल्प गरिरहेका छौं, उनले भनिन् । जिल्लाभर यीबाहेक पाँचपोखरी थाङपाल, जुगल, सुनकोसी, बलेफी, त्रिपुरासुन्दरी, लिसंखुपाखर गाउँपालिकाले सुत्केरीसम्बन्धी फरक कार्यक्रम ल्याएका छन् । महिला स्वास्थ्य सेविकालाई मासिक हजार प्रोत्साहनबाट स्वास्थ्य समस्या र चुनौतीबारे जानकारी लिँदै पूर्वतयारीमा लागेको इन्द्रावती गाउँपालिकाका अध्यक्ष वंशलाल तामाङले जानकारी दिए । इन्द्रावतीमा गर्भवतीलाई सुरक्षित सुत्केरी गराउनेदेखि जन्मेदेखि दस वर्षसम्मको बच्चाको स्वास्थ्य परीक्षण गरेपछि यसबारे जानकारी लिएर सुरक्षित आमासँगै बच्चा अभियानमा दौडिएको उनको कथन छ । यहाँ आफूलाई फोन आएलगत्तै तत्कालै उद्धारर्थ आफैं कुद्ने गरेपछि सुरक्षित आमासँगै शिशु अभियान केही सफल देखिएको उनले जनाए । सम्पूर्ण स्थानीय तहभर यस्ता अभियान प्रभावकारी देखिएको छ, यसले अधिकांशको सोच बदलिएको छ, स्वास्थ्य चौकीमा बर्थिङ गराउने बढ्न थालेका छन्, गाउँपालिका महासंघका महासचिव तामाङले भने । पहिलेभन्दा जनप्रतिनिधि आफैं लागेपछि जिल्लाभर हाल ७० प्रतिशत महिलाले स्वास्थ्य केन्द्रमा सुत्केरी गराउन थालेको र शिशु मृत्युदर न्यून हुँदै गएको उनले दाबी गरे ।गर्भवतीदेखि सुत्केरीसम्म सामुदायिक स्वास्थ्य एकाइमा बर्थिङको सुविधासहित सहज बनाउने लक्ष्य लिएको भोटेकोसी सरकारले गर्भवतीलाई खोपसँगै अण्डा खुवाउने सचेतना अभियान लिएर एक लाख छुट्याएको छ । १३ वटा खोप केन्द्रमा आउने प्रत्येक बालबालिकालाई जाँच र परामर्श दिइने गरिएको छ, गर्भवतीको घरमा अण्डा र झण्डा अभियान थालिएको छ, भोटेकोसी गाउँपालिकाका प्रमुख राजकुमार पौडेलले भने । प्रत्येक गाउँमा गर्भवती भएको पत्ता लगाएर हरियो झन्डा राख्दै सल्लाह दिन २६ जना खटिरहेको उनको कथन छ । २५ लाखमा पोषण कार्यक्रमअन्तर्गत यही अभियानमा दुई लाख ८० हजार विनियोजन गरिएको पौडेलले बताए । सरकारी भत्तामा गाउँपालिकाबाट ३ हजार थपेर स्वास्थ्य संस्थामै सुत्केरी आकर्षित गरिरहेको हेलम्बु गाउँपालिकाले दुई वटा सुविधाजनक गर्भवतीको लागि प्रतीक्षा घर बनाइसकेको छ । हेलम्बुमा गाउँपालिका प्रमुख निमाग्याल्जेन शेर्पाको निगरानीमा दुईवटा एम्बुलेन्स तयार राखिएको छ । ०७४०७५ मा स्वास्थ्य संस्थामै सुत्केरी हुने गाउँपालिकाभर ५ जना मात्रै थिए । गत सालदेखि शून्य होम डेलिभरी अभियानपछि ह्वात्तै सुधार आएको प्रमुख शेर्पाले बताए ।"
पढाउन पाए दुर्गा सरले,"(चितवन)  शिक्षक सेवा आयोग परीक्षामा सफल भई नियुक्ति पाएका शिक्षक दुर्गा बोमजनलाई विद्यालयमा गएर पढाउन सहज भएन । सीपले सक्षम उनको क्षमतामाथि प्रश्न तेर्साउनेहरू खडा भए । अरू कुराले हैन ह्विलचियरमा बसेकै कारण उनको दक्षतामाथि औंला ठड्याइयो । सकेसम्म विद्यालयमा पढाउन नआउने अवस्था सिर्जना गरियो । तर दुर्गा सर यो बाधा पन्छाउन सफल भएका छन् । सरकारी शिक्षक का रूपमा विद्यालय तोकेर नियुक्त भएको २४ दिनपछि बल्ल सम्बन्धित विद्यालयमा हाजिर गर्न पाएका छन् । तीन दिनअघि मंसिर २९ आइतबारबाट उनले कक्षाकोठामा विद्यार्थीलाई पढाउन थालेका छन् । आफूले पढाउन पाएकामा उनी दंग देखिन्छन् । उनको कक्षामा विद्यार्थी रमाईरमाई पढिरहेको भेटिए । भरतपुरस्थित चितवन माविको कक्षा ३, ४, ५ र ६ का विद्यार्थीलाई पढाउन उनी पढाउने गरेका छन् । सेवा अयोगबाट आधारभूत तहको स्थायी शिक्षकमा नाम निकालेका दुर्गा बोमजनले मंसिर १ मा नियुक्तिपत्र बुझेका थिए । तर, पत्र बुझेपछि तत्कालै पढाउन त परको कुरा उनले हाजिरसमेत गर्न पाएका थिएनन् । त्यसपछि विभिन्न संघसंस्थाको पहल र भरतपुर महानगरपालिकाको शिक्षा शाखाको सक्रियतामा बोमजनले हाजिर गर्न र पढाउन पाएका छन् । हामीले उहाँको कार्य क्षमतामाथि प्रश्न उठाएकै हैन । तर विद्यालयको भवन र अन्य संरचनाहरू अपांगता भएका व्यक्तिहरूका लागि अनुकूल छैनन् । उहाँलाई नै गाह्रो हुने अवस्था रहेका कारण त्यसको व्यवस्थापनमा केही दिन समय लागेको हो, चितवन माविका प्रधानअध्यापक मुक्ति लामिछानेले भने । विद्यालयको कार्यालय भवन तेस्रो तलामा छ । बोमजनका लागि तलै हाजिर गर्न पाउने व्यवस्था मिलाइएको छ ।पहिला कक्षा ६ को कोठा पनि माथिल्लो तलामा थियो । बोमजनले पढाउने भएपछि भुइँ तलामा ल्याएको लामिछानेले बताए । त्यसैगरी ३, ४ र ५ कक्षाको कोठाहरू अलग्गै भवनमा छन् । ती भवन एक तलाकै भए पनि कक्षा कोठासम्म पुग्ने सिँढी अग्लो छ । त्यहाँ तत्कालका लागि कामचलाउ संरचना तयार गरेर ह्विलचियर गुडाउन मिल्ने बनाएको उनले बताए ।पोलियोका कारण बोमजनका दुवै खुट्टा चल्दैनन् । जसका कारण उनी ह्विलचियरमा बसेर ओहोरदोहोर गर्छन् । विद्यालयले यसैका कारण उनलाई हाजिर गराउन आनाकानी गर्दै आएको थियो । ३१ वर्षीय बोमजनको जन्म पर्सा जिल्लाको ठोरी निर्मलबस्तीमा भएको थियो । कक्षा चारसम्म उनले गाउँकै स्कुलमा पढे । नौ वर्षको हुँदा पोलियोले दुःख दियो । त्यसपछि बाबुआमा भरतपुर आए । कक्षा पाँचदेखि उनले भरतपुरको नारायणी माविमा पढ्न सुरु गरेका थिए ।"
१४ हजार भूकम्पपीडितले घर ठड्याए,"(हेटौंडा)  भूकम्प गएको ५५ महिनामा मकवानपुरका भूकम्पपीडितहरूमध्ये ४१ प्रतिशतले निजी आवासीय भवन निर्माण गरेका छन् । अनुदान सम्झौता भएकाहरूमध्ये ८६ प्रतिशतले निजी आवास भवन बनाइरहेका छन् । सम्झौता गरेकामध्ये हालसम्म मकवानपुरमा १४ हजार १ सय ३५ लाभग्राही (४१ प्रतिशत) ले घर निर्माण गरिसकेको जिल्ला आयोजना कार्यान्वयन एकाइ (भवन) प्रमुख विमलकिशोर केसीले बताए । उनका अनुसार मकवानपुरमा कुल लाभग्राही संख्या ३४ हजार ३ सय १९ मध्ये २९ हजार ५ सय ५ जना (८६ प्रतिशत) ले अनुदान सम्झौता गरेका छन् । ६ हजार ५ सय ८६ जनासँग सम्झौता नै हुन सकेको छैन । अनुदान सम्झौता भएकामध्ये ८६ प्रतिशतले लाभग्राहीले प्रथम किस्ताको रकम बुझेर लगिसकेका छन । २३ हजार ४ सय ३१ अर्थात् ६८ प्रतिशत लाभग्राहीले दोस्रो किस्ता लगेर घर बनाइरहेका छन्, केसीले भने । तेस्रो किस्ता १८ हजार ४ सय ३ जना लाभग्राहीले लगेका छन् ।जिल्लामा ६ हजार ५ सय ८६ लाभग्राही लालपुर्जाविहीन, सुकुम्बासी, मृतक, दोहारो नामलगायतका कारणले राष्ट्रिय पुनर्निर्माण प्राधिकरणसँग उनीहरूको आवास पुनर्निर्माणका लागि सम्झौता हुन नसकेको हो । पुस्तौंदेखि बसोबास गर्दै आएको तर लालपुर्जा नभएको, बाढीपहिरो नलाग्ने र जोखिमयुक्त क्षेत्र नभए उक्त स्थानमा लालपुर्जाविहीन भूकम्पपीडितहरूसँग अनुदान सम्झौता गर्न सकिने प्राधिकरणले व्यवस्था गरेको छ । असारसम्म भूकम्पपीडितले अनुदान सम्झौता गर्नुपर्ने प्राधिकरणले समयसीमा तोकेको छ । मकवानपुरमा पुनर्निर्माण तीव्रगतिमा अघि बढेको जिल्ला समन्वय समितिमा प्रमुख रघुनाथ खुलालले बताए । गुनासो दर्ता २६ हजार ९ सय ८७ वटा परेको थियो । २३ हजार ९ सय ६० वटाको गुनासा राष्ट्रिय पुनर्निर्माण प्राधिकरणलाई पठाएको थियो । उसले सबै फर्छ्योट गरेर पठाएको जनाएको छ । बाँकी सबै जिल्ला र स्थानीय तहबाट फर्छ्योट गरिसकेको पनि प्राधिकरणको दाबी छ । यस अवधिमा २८ जना लाभग्राहीले किस्ता रकम फिर्ता गरेका छन् । २५ जना लाभग्राहीले पहिलो र ३ जनाले दोस्रो किस्ता रकम फिर्ता गरेका हुन् । भवन बनाउन आवश्यक नपरेको भन्दै उनीहरूले रकम फिर्ता गरेका हुन् । पहिलो किस्ता लगेर दोस्रो किस्ता नलैजानेको संख्या ६ हजार १ सय ४७ छ । दोस्रो किस्ता नलैजानेहरूमा पहिलो किस्ता लगेर रकम अन्यत्र प्रयोग गरेका, घर बनाउन जग नै नखनेको र जग खन्न रकम अपुग भएकाले अन्यत्र लगेर प्रयोग गरेको एवं मापदण्डविपरीत घर बनाएकाले दोस्रो किस्ताका निम्ति माग नगरेको हुन सक्छ, इन्जिनियर रविन पाठकले भने ।"
एकल चेपाङ महिलाको बिजोग,"(कैलाश, मकवानपुर)  घाम पानी दुवै छिर्ने फुस्को घर । पानी र घाम छिर्ला भनेर एक पाखोमा प्लास्टिकको त्रिपालले छोपेको छाप्रो । छाप्रोभित्र खुट्टा पसारेर सुत्ने ठाउँको अभाव । एउटा कुनामा अगेना । त्यही नजिक आगो बाल्ने दाउराको चाङ । अर्को कुनामा थोत्राथात्री कपडा डोरीमा झुन्डाएको । प्लास्टिकको बाटामा चार माना जति कोदोको पिठो । त्यही पिठोको ढिँडो पकाउने तयारीमा रहेकी मकवानपुरको दुर्गम कैलाश गाउँपालिका३ परबाङकी कालीमाया चेपाङ ।जता भत्क्यो उत्तै दैलो भनेजस्तै ६५ वर्षीया चेपाङको फुस्को घरको ढोका छैन । ढोकाको चौकोस नै उप्किएको छ । घरको तल्लोतर्फको भाग पनि ह्वाङ्ङै छ । जताबाट भित्रबाहिर गरे पनि हुन्छ । हुरी आउँदा पनि उनको फुसको छाप्रो उडाउने अवस्थामा छ, छिमेकी बलबहादुर चेपाङले भने, पानी पर्दा उनी घरभित्रै ओढ्नेमाथि प्लास्टिक राखेर सुत्छिन्, जाडोमा २४ सै घण्टा अँगेनामा आगो बाल्छिन् । उनको छाप्रो अहिले धराप थापेजस्तो छ । छाप्रोभित्र चारैतिरबाट चिसो हावा छिर्छ । चिसोबाट बच्ने उनको एक मात्र उपाय अँगेनामा आगो बाल्नु । ओढ्नेको नाममा उनीसंँग एउटा कम्बल छ । त्यो पनि च्यातिएको छ । छाप्राभित्रको भुइँमाथि २ वटा चेप्टो फ्ल्याक छन् । त्यही फ्ल्याकमाथि थोत्रो गुन्द्री ओछ्याएर उनी सुत्छिन् । जाडोले गर्दा कहिलेकाहीं निद्रा नै लाग्दैन, कालीमायाले भनिन्, दनदनी आगो बालेर सुतेपछि अनि निद्रा आउँछ । उमेरले बुढौली लागेको भएपनि पेट पाल्नका लागि उनी छिमेकीहरूको मेलापात जान्छिन् । त्यही मेलापातबाट आम्दानी गरेको पैसाले पिठो, चामल र मरमसला किनेर पेट पाल्दै आएकी छन । एकल महिला भएका कारणले उनले सामाजिक सुरक्षा भत्ता पाउने गरेकी छन् । त्यही भत्ताका कारणले उनलाई जीवन धान्न सहज भएको छ । १० वर्षको उमेरमा विवाह गरेकी कालीमाया ९ वटा बच्चा जन्माइन् । तर, अहिले उनको साथमा एउटा पनि छैन । उनले एक छोरी र ८ वटा छोरा जन्माएकी थिइन् । ६ महिनादेखि ३ वर्षसम्म पुग्दानपुग्दै छोराहरू सबै मरे । एउटा मात्र छोरी बाँचिन्, तिनको पनि विवाह भइसकेको छ ।जंगलमा जंगली कन्दमूल खोज्न जाँदा कालीमायाको पति सोमबहादुर चेपाङको भीरबाट लडेर ५ वर्षअघि मृत्यु भएको थियो । ९ वटा सन्तान जन्माउने कालीमाया अहिले सहाराविहीन छिन् । पानी र घाम छिर्ने जीर्ण छाप्रो अहिले उनको एक मात्र सहारा बनेको छ । छिमेकीहरूले कहिलेकाहीं माया गरेर उनलाई बोलाएर खाने दिने गरेका छन् । उनको आफ्नो एक धुर जमिन पनि छैन । फुसको छाप्रोको स्वामित्व पनि उनीमा छैन । उनी एकल महिला मात्र होइन, पूर्ण रूपमा सुकुम्बासी पनि छिन् । उनको विजोग देखेर गाउँपालिकाको अनुरोधमा सीसीडीएन नामक एक गैरसरकारी संस्थाले भूकम्पपीडित लाभग्राहीमा राखेर उनलाई घर बनाउन थालेको छ । कालीमायाको नाममा एक धुर जमिन पनि नभएकाले घर बनाइदिने दाता अन्योलमा परेका थिए । कालीमायाका ज्वाइँ राजेश चेपाङले सासूलाई घर बनाउन घडेरी उपलब्ध गराइदिएकाले सीसीडीएनले उक्त वडाको डाँडागाउँमा घर बनाउन थालेको छ । घर बनाइदिन लागेको कुरा सुनेको छु खुसी लागेको छ, उनले मुसुमुसु हाँस्दै भनिन्, बूढा भएको बेलामा त्यस्तो घरमा बस्ने पाएको भए हुन्थ्यो । त्रिभुवन राजपथको चुनियाबाट साढे २ घण्टा कच्ची सडक हुँदै सवारीसाधनमा हुइँकिएपछि उनको घर पुगिन्छ । कच्ची सडकवाट १० मिनेट हिँडेपछि ढल्नै लागेको कालीमायाको प्लास्टिकले एक पाखाको छानो छोपेको छाप्रो भेटिन्छ । अग्लो कदकी कालीमाया छाप्रो भित्रबाहिर गर्दा निहुरिएर छिर्छिन् । निहुरिइनन् भने ठोकिन्छिन् । कैलाश गाउँपालिका झन्डै एक हजार ७ सय घरधुरी चेपाङ समुदायको बसोबास रहेको छ । तीमध्ये ४० प्रतिशत चेपाङ सुकुम्बासी छन् । पुस्तौंदेखि बसोबास गर्दै आएको छाप्रोले ओगटेको जमिन उनीहरूको नाममा छैनन् । रगत र पसिनाले सिञ्चित गरेको खोरिया उनीहरूको स्वामित्वमा अहिलेसम्म आउन सकेको छैन । कालीमायाजस्तै बालविवाहको चपेटामा अहिले पनि चेपाङ महिलाहरू छन् । ११, १२ वर्षको उमेरमा नै विवाह गर्ने प्रचलन अहिले पनि बाक्लै छ । मुलुकमा राजनीतिक परिवर्तन आए पनि चेपाङ समुदायलाई यो परिवर्तनले छुन सकेको छैन । राजनीतिक परिवर्तनले चेपाङ समुदायको जीवनमा खासै फरक पार्न सकेको छैन, पूर्वसभासद गोविन्दराम चेपाङले भने, सम्बन्धित गाउँपालिकाहरूले चेपाङ समुदायको समग्र उत्थान गर्न योजना बनाउनुपर्छ ।मकवानपुरमा रहेका चेपाङ समुदायहरू राजनीतिक, शैक्षिक सामाजिक, आर्थिक र सांस्कृतिक रूपले अत्यन्त पछाडि पारिएका छन् । उनीहरूको उत्थान नभएसम्म मकवानपुरको कैलाश र राक्सिराङ गाउँपालिकाको विकास सम्भव छैन, पूर्वसभासद चेपाङले यी दुई गाउँपालिका घनीभूत ढंगले चेपाङ लक्षित कार्यक्रम ल्याउनुपर्छ ।"
धरापमा धरहराको ठुटो,"(काठमाडौं)  साढे चार वर्षअघि भूकम्पले सुन्धारास्थित धरहरा ध्वस्त बनायो । अहिले उक्त ठाउँमा नयाँ संरचना निर्माण भइरहेको छ । छेउमै ठूला उपकरण चलाउँदा धरहराको फेद (ठुटो) मा क्षति हुन थालेको छ । यहाँ चल्ने डोजर, एक्स्काभेटरलगायत उपकरणको कम्पनले भाँच्चिएको धरहराको फेद ठाउँठाउँमा चर्किंदै गएको छ । फुसफुस माटो समेत झर्दै गएको देखिन्छ । बनाउने क्रममा धरहराको जग जोगाइएको छैन । पेटीसमेत खनिएका छन् । प्रबलीकरण (रेट्रोफिट) पछि काँचको फ्रेममा राखेर मात्रै नयाँ बनाउने योजना कार्यान्वयन नगर्दा ऐतिहासिक धरोहरमा थप क्षति पुग्न सक्ने चिन्ता संरक्षणकर्मीको छ । कुनै दिन सबै ढल्न सक्छ, सम्पदा संरक्षणकर्मी गणपतिलाल श्रेष्ठले भने, यसको संरक्षण पहिला गर्नुपर्ने हो, तर यतातिर ध्यान दिइएन । राष्ट्रिय पुनर्निर्माण प्राधिकरणका विज्ञ राजु मानन्धरले भने नयाँ धरहराको बेसको काम सकिएपछि पुरानोलाई व्यवस्थित गर्ने बताए । हामीले पहिला नै गर्नुपर्थ्यो । त्यस बेला गर्न सकिएन, उनले भने, पुरानो धरहरालाई छोप्ने काम हुन्छ । यो सुरक्षित नै रहन्छ । २२ तलाको बन्ने नयाँ धरहराका लागि तीन तलाको निर्माण सकिएको छ । हरेक १५ दिनमा एक तला ढलान गर्ने गरी काम भइरहेको प्राधिकरणले जनाएको छ । धरहराको वरिपरि सिँढी थिए । ९ वटा सिँढी चढेर मात्र धरहराको प्रवेशद्वार छिर्न सकिन्थ्यो । तीमध्ये पश्चिमतिरका सिँढी काटेर त्यही ठाउँबाट उपाकु मार्ग सञ्चालन गरिएको थियो । मृतकका परिवार इन्द्रजात्राको बेला यही ठाउँ भएर उपाकु संस्कारमा सहभागी हुन्छन् । यो बाटो अहिले मासिएको छ, श्रेष्ठ भन्छन्, स्थानीयवासीले विरोध गरेपछि खनिएकै ठाउँमा हतारहतार अस्थायी पुल बनाएर उपाकु मार्ग सञ्चालन गरियो । शिलान्यासका दिनबाटै यहाँका तीनवटा मार्ग बन्द छन् । यी सबै सांस्कृतिक मार्ग भएको स्थानीय गीता शिख्राले बताइन् । शव लैजाने मार्ग यही हो, उनले भनिन्, यी सबै बन्द गरिएको छ । शव लाने बाटो छेक्नु सर्वोच्च अदालतको फैसलाविपरीत भएको संरक्षणकर्मी श्रेष्ठले बताए । धरहरा क्षेत्रको कुनै पनि संस्कृति नचलाउनु भनेर गएको रिट निवेदनमा सर्वोच्चले नजिर स्थापित गरेको छ, उनले भने, यो नजिरलाई समेत वास्ता गरिएन । अब हुलाक कार्यालयको आकाशे पुलबाटै धरहराको क्षेत्र सुरु हुनेछ । सुन्धारालार्ई धरहरा क्षेत्रभित्रै राखिनेछ । निर्माण हुने खुला यो भर्याङमा तीन सय जनासम्म हिँड्न सक्ने क्षमताको हुने गरी डिजाइन तयार भएको छ । धरहरामा भएका पुरातात्त्विक वस्तु, टक्सार विभागका सिक्का छाप्ने मेसिन संग्रहालयमा राख्ने योजना छ । यसबाहेक गिफ्ट सप, सानो थिएटरलगायतका पूर्वाधार बनाइने डिजाइनमा उल्लेख छ । अहिले बनाउन लागेको संरचनामा कुनै पुरातात्त्विक मूल्य रहँदैन, भीमसेन थापा स्मृति प्रतिष्ठानका कोषाध्यक्ष प्रा सुशीलविक्रम थापा भन्छन्, जस्तो थियो त्यस्तै बनाउन सकिन्छ भनेका थिए प्राविधिकले । तर, त्यसो गरिएन । ९० सालमा त पहिलाको जस्तै बन्यो भने अहिले झन् किन बन्न सक्दैन ? धरहरा बनाउने नाममा यहाँका अन्य सम्पदालाई वास्ता नगरेको विज्ञले गुनासो गरेका छन् । धरहराभन्दा पुरानो सुन्धारा हो, वास्तुकलाविज्ञ ज्ञानेन्द्र देवकोटा भन्छन्, यहाँ भूमिगत संरचना बनाउँदा धरहराको आउटलेट बिग्रन्छ । पहिला काठमाडौं मल बनाउँदा यसको सुन्धारा नै सुक्यो । राष्ट्रिय विभूति भीमसने थापाले बनाएको धरहरा ९० सालको भूकम्पमा भत्कियो । तत्कालीन प्रधानमन्त्री जुद्धशमशेरले नयाँ बनाउँदा स्वरूपमा केही परिवर्तन गरेका थिए । ११ तले धरहरालाई १९९२ सालमा जुद्धशमशरले ९ तलामा पुनर्निर्माण गरेका थिए । विवादपछि बल्लधरहरा पुनर्निर्माणका लागि लामो समय विवाद चल्यो । मन्त्रिपरिषद्ले नेपाल टेलिकमलाई दिने निर्णय गरे पनि उसले बनाउने इच्छा देखाएन । एक वर्षअघि विभिन्न कारण देखाई पुनर्निर्माण गर्न नसक्ने जनाउँदै टेलिकमले पत्र पठायो । कम्पनीको लाभ लागत, पुरातत्त्व विभागले तयार गरेको आधारभूत डिजाइनमा खुला क्षेत्र अधिक राख्नुपर्ने, कम्पनीले व्यावसायिक सञ्चालनका लागि प्रस्ताव गरेको विकल्पडिजाइन सरकारद्वारा स्वीकृत नभएको तथा स्थानीय बासिन्दाको परम्परागत रीतिरिवाजजस्ता कारण देखाएर टेलिकमले हात झिकेको थियो । अहिले राष्ट्रिय पुनर्निर्माण प्राधिकरणले नै बनाउने भएको छ । जीआईईटीसीराजन जेभीले निर्माणको जिम्मा पाएको यसको लागत अनुमान ३ अर्ब ४५ करोड रुपैयाँ छ । धराहरा बनाउन सरकारले ४४ रोपनी जग्गा छुट्याएको छ ।"
शिक्षक नहुँदा कक्षा प्रभावित,"(काठमाडौं)  खुसिबुका मनिस श्रेष्ठ नेपाल भाषा मा स्नातक गर्न चाहन्छन् । त्यसका लागि असोजमा उनी भृकुटीमण्डपस्थित रत्नराज्य क्याम्पसमा बीए प्रथम वर्षमा भर्ना भए । शिक्षक अभावमा भर्नाको दुई महिना बितिसक्दा पनि पढाइ सुचारु हुन सकेको छैन । टोखाका शोभा डंगोल, थानकोटका रचना महर्जन बीए प्रथम वर्षका विद्यार्थी हुन् । उनीहरू दैनिक पढाइ हुने आसमा सबेरै क्याम्पस पुग्छन् । कम्प्युटर, अंग्रेजी कक्षा हुन्छ, मनिसले भने, नेपाल भाषाको कक्षा हुँदैन । उनीहरूजस्तै अन्य १२ जना विद्यार्थीको समस्या पनि उस्तै छ । मनिस थप्छन्, पहिला पढाइ सुरु गर्न १० जना विद्यार्थी अनिवार्य भर्ना हुनुपर्ने भनेर रोके । बल्लतल्ल साथीभाइ जम्मा गरेर १२ जना पुर्याए । अहिले क्याम्पसले शिक्षक व्यवस्था नगर्दा पढाइ रोकिएको छ । क्याम्पस प्रशासनले विद्यार्थीको भविष्यमाथि खेलबाड गरेको उनको आरोप छ । विद्यार्थीहरूका अनुसार नेपाल भाषा विषय पढाउने शिक्षक ४ जना आवश्यक छ । तर, अहिले विश्वविद्यालय प्रशासनले दुई जना मात्र व्यवस्था गरेको छ ।आरआर क्याम्पस प्रमुख निर्मला सुवालले भने त्रिभुवन विश्वविद्यालय केन्द्रीय कार्यालयले शिक्षकको दरबन्दी नदिँदा समस्या हुने गरेको दाबी गरिन् । शिक्षक नियुक्ति गर्दा त्यसको पारिश्रमिक विश्वविद्यालय प्रशासनले बेहोर्नुपर्छ, उनले भनिन्, विद्यार्थीको शुल्क बढाउन सकिँदैन । उनले शिक्षक अवकाश भएर गएपछि दरबन्दी स्वतः खारेज हुने गरेकाले पनि समस्या भएको बताइन् । आरआरमा पहिला तीन जना शिक्षकको दरबन्दी थियो, उनले भनिन् ।नेपाल भाषा केन्द्रीय विभागका पूर्वप्रमुख प्रा चन्द्रमान बज्राचार्यले भने क्याम्पसले चाहेमा शिक्षक माग गर्न सकिने बताए । नेपाल भाषामा एमए पास गरेका शिक्षकशिक्षिका थुप्रो छन् । तर, विश्वविद्यालयले शिक्षक नभएको भनेर चासो दिइरहेको छैन, उनले भने । आरआरका विद्यार्थीलाई पढाइ नहुनु मात्र चिन्ता होइन । कक्षाकोठा अभावले पनि पिरोलिने गरेको छ । अहिले बीए दोस्रो र तेस्रो वर्षका विद्यार्थी मिलेर पालैपालो कक्षा लिइरहेको तेस्रो वर्षमा अध्ययरत टोखाका विद्यार्थी प्रशान्त डंगोलले बताए । नेपाल भाषा विषय लिएर पढ्ने पीके क्याम्पसका विद्यार्थीको चिन्ता भने अर्कै छ । उक्त क्याम्पसमा बीए पहिलो वर्ष नेपाल भाषा लिएर पढ्ने विद्यार्थी ४ जना मात्र छन् । क्याम्पस प्रशासनले भने परीक्षा दिन १० जना विद्यार्थी भर्ना अनिवार्य भएको भन्दै विद्यार्थी ल्याउन दबाब दिइरहेको छ । दोस्रो वर्षमा अध्ययनरत विद्यार्थीको समस्या पनि उस्तै छ । त्यहाँ अध्ययरत गंगा महर्जन अहिले परीक्षा दिन पाउनेनपाउनेमा चिन्तित छन् । ०७६ भदौमा प्रथम वर्षको परीक्षमा प्रश्नपत्र आएन, उनले भनिन्, क्याम्पस प्रशासनसँग हारगुहार गरेपछि एक घण्टापछि बल्ल ल्याएर दियो । पीके क्याम्पसका सहायक प्रद्यानापक राजु मल्लले विद्यार्थी संख्या १० जना पुर्याउनुपर्ने नियम विश्वविद्यालयले बनाएको बताए । हामी त सकभर विद्यार्थी अन्त क्याम्पसमा नपठाउने पक्षमा छौं, उनले भने ।विश्वविद्यालय प्रशासनले शिक्षक नियुक्ति नगर्दा शिक्षक मदनसेन बज्राचार्य, नानीहेरा महर्जनले एक वर्षसम्म सित्तैमा पढाए । अहिले बज्राचार्यले स्वास्थ्यको कारणले पढाउन सकेका छैनन् । प्राध्यापक श्रीमिला सुवालले पनि भक्तपुर बहुमुखी क्याम्पस र आरआरमा डेढ वर्ष सित्तैमा पढाएकी थिइन् । सुवाललाई पीके क्याम्पसमा विद्यार्थी नभएको भन्दै हाजिर गर्न दिएन । आरआरमा तेस्रो वर्षमा अध्ययरत टोखाका डंगोलले भने, यस्तै स्थिति भएर कुसुन्डा भाषा हरायो । भुडेल भाषा एकदुई परिवारमा सीमित भयो । उनले नेपाल भाषा पनि बिस्तारै हराउँदै जाने हो कि भन्ने चिन्ता व्यक्त गरे । संस्कृति पढ्ने विद्याथीलाई भने भत्ता व्यवस्था छ । अहिले छात्रावासको पनि व्यवस्था हुँदै छ, उनले भने, अन्य भाषा पढ्नेलाई भने केही व्यवस्था छैन । नेपाल भाषा केन्द्रीय विभाग प्रमुख ओमकारेश्वर श्रेष्ठले विभागलाई शिक्षक नियुक्त गर्ने नभई स्थायी गर्ने मात्र अधिकार भएको बताए । रजिस्टार कार्यालयबाट स्वीकृति लिएर क्याम्पस प्रशासनले आफैंले पार्ट टाइमर शिक्षक नियुक्त गर्न सक्छ, उनले भने, शिक्षक नियुक्तिमा विभागको भूमिका छैन ।"
जब बुबाको नाम लेख्नुपर्छ,"आमाको पनि साथ नपाएकी उनले आफूमाथिका अत्याचारबारे मामालाई सुनाइन् । उनको मामा र माइजू प्रहरी हुन् । मामाले पनि इज्जतको ख्याल गर्न सम्झाए, भान्जी, तिमीलाई थाहा छँदै छ, हामी इज्जतवाल मान्छे । इज्जतको ख्याल गर्नुपर्छ । बरु सम्पत्ति मिलाइदिउँला, इज्जतको कारणले पनि चुप लाग्नुपर्छ ।उनको पीडा कसैले सुनेनन् । आमा, मामालाई लगाएको बेलीविस्तार बुबाको राक्षसी व्यवहारका लागि मलजल भइरहेको थियो । अत्याचार बढ्दै थियो । पेन्सिल किन्नसमेत बुबाको ओछ्यान बन्नुपर्थ्यो । एसएलसी दिएपछि प्लस टु भर्ना गरिदिन बुबालाई आग्रह गरिन् । त्यसका लागि पनि बुबाको एउटै सर्त थियो फेरि यौनसम्पर्क । उनले कैयौंपटक इन्कार गर्थिन् । तर, बुबाले पिट्थे । एक दिन उनको बुबाले हातमा एउटा पेपर थमाइदिए, जसमा होटलको नाम र रुम नम्बर थियो । बुबाले बाहिर निस्केर फोन गरे, तुरुन्तै आइहाल् । उनले मानिनन् । पछि घरमा आएर बुबाले रगताम्मे हुने गरी पिटे ।यी सबै पीडा खप्न नसकेर बाँच्नुको औचित्य नदेखेपछि आत्महत्या गर्ने निर्णय लिइन् । विष किनिन् । विष सेवन गर्नुअघि बुबा र हजुरबुबालाई सजाय दिनैपर्छ भनेर डायरीमा सबै कुरा लेखिन् । मर्नुको कारण के हो भन्ने स्पष्ट खुलाएर लेखिन् । धुलिखेलको जंगलमा गएर विष सेवन गरिन् । छटपटाइन् । लड्दैपड्दै रोडसम्म पुगिछन् ।गस्तीमा गएका प्रहरीले भेटेर धुलिखेल अस्पताल पुर्याए । डायरी भेटेर पढेपछि प्रहरीले आफ्नै निगरानीमा राखे । उनीहरूले नै रक्षा नेपालमा फोन गरिदिए । चार दिन कोमामा बसेर ब्युँझिइन् । तर छेउमै आमाबुबालाई देखेपछि आत्तिइन् । चिच्याउन खोजिन्, भित्रबाट चिच्याइरहे पनि बाहिर आवाज निकाल्न सकिनन् । यिनीहरूसँग जानु छैन, किन बचाएको यिनीहरूले मलाई मार्छन्, म जान्नँ भनेर नर्सहरूसँग बिन्ती गरिन् । आमाले त्यही बेला पनि भनिन्, तँ किन बाँचेकी होला, तँ बाँचेर मेरो खुसी सबै छिन्ने भइस् । मरेको भए ठीक हुन्थ्यो । यहाँबाट त बाँचिस्, अब बाँच्न दिन्नँ ।यो सुनेर अस्पतालमै उनी धेरै बेरसम्म रोइन् । १२ दिनपछि डिस्चार्ज भइन् । प्रहरीले उनलाई चौकीमा लगे र उजुरी तयार पारे । बुबा पनि पक्राउ परे । पक्राउ पर्नुअघि नै हजुरबुबाले आत्महत्या गरे ।उनी रक्षा नेपालको आश्रयमा बस्न थालिन् । मनोसामाजिक परामर्शबाट उनी निकै तंग्रिइसकेकी छन् । तैपनि विगतका पीडादायी क्षणहरू बिर्सन नसकेको बताउँछन् । भन्छिन्, सबै कुरा बिर्सिन कि मर्नुपर्छ कि त पागल बन्नुपर्छ ।"
प्रहरीलाई घूस दिन खोज्ने पक्राउ,भक्तपुर (कास) प्रहरीलाई आर्थिक प्रलोभनमा पार्न खोजेको आरोपमा सिन्धुलीका एक जना सल्लाघारीमा पक्राउ परेका छन् । पक्राउ पर्नेमा बा३च ६४२६ नम्बरको कार चालक नवीनकुमार खत्री छन् । प्रहरीका अनुसार लाइसेन्स र बिलबुकबिना चलाएको सवारी जाँच गर्ने क्रममा खत्रीले नगद १ हजार रुपैयाँ प्रहरीलाई घूस दिन खोजेका थिए । उनलाई चाँगुनारायण नगरपालिका२ दुवाकोट मोडस्थित खटिएको प्रहरीले पक्राउ गरी थप अनुसन्धान गरिरहेको जनाएको छ ।
लागूऔषधसहित पक्राउ,"काठमाडौं (कास) प्रहरीले चन्द्रागिरी नगरपालिका२ नागढुंगाबाट लागूऔषधसहित धादिङका एक जनालाई पक्राउ गरेको छ । प्रक्राउ पर्नेमा गजुरी गाउँपालिका८ का १९ वर्षीय दीपेश ढुगांना छन् । प्रहरीले उनको साथमा १ केजी ७ सय ग्राम गाँजा बरामद गरेको छ । ढुंगानालाई महानगरीय प्रहरी प्रभाग नागढुंगाबाट खटिएको प्रहरीले लमजुङबाट काठमाडौंतर्फ आउँदै गरेको बा२ख १०२८ नम्बरको माइक्रोबसबाट नियन्त्रणमा लिएको हो । नागढुंगाबाटै गाँजासहित ललितपुर महानगरपालिका३ का ४६ वर्षीय केदार महर्जनलाई पनि प्रक्राउ गरेको प्रहरीले जनाएको छ । महर्जनलाई काठमाडौंतर्फ आउँदै गरेको बा६प ३४६३ नम्बरको मोटरसाइकल जाँच गर्ने क्रममा फेला पारेको हो । त्यस्तै सिरहा, लहान नगरपालिका४ बस्ने २४ वर्षीय रञ्जितकुमार यादव र अर्नामा गाउँपालिका४ बस्ने २५ वर्षीय अजय चौधरीलाई पनि लागूऔषध ब्राउनसुगरसहित पक्राउ गरेको प्रहरीले जनाएको छ ।"
लागूऔषधविरुद्ध गृहिणी,"काठमाडौं (कास) जागरण महिला विकास समाजले आइतबार काठमाडौंको मच्छेगाउँमा लागूऔषध दुरुपयोगविरुद्ध चेतनामूलक कार्यक्रम गरेको छ । कार्यक्रममा सहभागी स्थानीय महिला र पुरुषले लागूऔषध दुर्व्यसनीको विरुद्ध लाग्ने प्रतिबद्धतासमेत जनाए । प्रदेशसभा सदस्य रमा आलेमगर, जिल्ला प्रशासन कार्यालय, महानगरीय प्रहरी वृत्त थानकोटका प्रतिनिधि, चन्द्रगिरी नगरपालिकाका प्रतिनिधिसमेत सहभागी कार्यक्रममा कलाकारले लागूऔषध दुरुपयोगविरुद्ध नाटक प्रस्तुत गरेका थिए । नार्कोनन नेपालका प्रमुख वसन्तराज कुँवरले लागूऔषध तथा मदिराले समाजमा पारेको असर र त्यसबाट आफ्ना परिवारलाई सुरक्षित बनाउने काममा महिलाको भूमिका हुने बताए ।"
ज्यापू महागुठीमा महर्जन,"ललितपुर (कास) ज्यापू महागुठी नेपा ललितपुर जिल्ला समिति अध्यक्षमा रघुनाथ महर्जन चयन भएका छन् । गुठीको चौथो सम्मेलनले प्रथम उपाध्यक्षमा शरणगोपाल डंगोल, बाबुकृष्ण महर्जन, महासचिवमा महन्त महर्जन, सचिवमा राममान महर्जन, कोषाध्यक्षमा ज्ञानेन्द्र महर्जन, सहकोषाध्यक्षमा सानु महर्जन र सदस्यहरूमा नामसंगती महर्जन, रामचन्द्र महर्जन, जमुना, रामकुमारी, रत्नबहादुर, हर्षलाल, न्हुछेराम, प्रदीप रमणसिं डंगोल, सत्य, गोपाल र जगदीश्वर महर्जन चयन भएका छन् ।"
११ हजारलाई भौचरमा आधारित तालिम,"काठमाडौं (कास) शिक्षा, विज्ञान तथा प्रविधि मन्त्रालयले काठमाडौं उपत्यकामा रहेका ११ हजार युवालाई एकसाथ प्राविधिक तालिम दिने भएको छ । तालिम लिएसँगै युवाले रोजगारीसमेत पाउने दाबी मन्त्रालयले गरेको छ । विश्व बैंकको ऋण सहयोगमा सुचारु व्यावसायिक शिक्षा तथा तालिम अभिवृद्धि परियोजना (इभेन्ट) ले भौचरमा आधारित छोटो अवधिको तालिम दिन लागेको हो । त्यस निम्ति मुलुकभरबाट भौचरका आधारमा १० हजार ९ सय ४१ युवा छानिएका छन् । काठमाडौंको भृकुटीमण्डपमा सोमबार (पुस ७ गते) बाट दुई दिने भौचर मेला सम्पन्न हुनेछ ।"
शीतल निवासको साख,"राष्ट्रपति विद्यादेवी भण्डारीले सत्तारूढ नेकपा स्थायी कमिटीका केही प्रमुख सदस्यहरूलाई शनिबार शीतल निवासमा बोलाएर गरेको सामूहिक छलफल चर्चा एवं विवादको विषय बनेको छ । पार्टी स्थायी कमिटी बैठक चल्दै गर्दा राष्ट्रप्रमुख र सत्तारूढ दलका माथिल्ला नेताहरूबीच यस किसिमको छलफल गरिनुको आधार र आवश्यकता के हो भन्ने प्रस्ट छैन । त्यहाँ सहभागी एक मन्त्रीले आर्थिक विकास, समृद्धि, अर्थतन्त्र र समाजवादका विषयमा छलफल गर्न राष्ट्रपतिले बोलाएको सञ्चार माध्यमलाई बताएका छन् । अर्काले चाहिँ विकासका क्षेत्रमा काम नभएको कारणबारे जिज्ञासा राख्न राष्ट्रपतिले लञ्चमा डाकेको प्रस्टीकरण दिएका छन् । सम्बन्धित दल वा राष्ट्रपति कार्यालयबाट यसबारे औपचारिक जानकारी नदिइएका कारण यसैलाई आधिकारिक मान्नुपर्ने हुन्छ । तर यो प्रस्टीकरण पत्यारलाग्दो भने छैन । यदि राष्ट्रपतिले आर्थिक विकासका मामिलामा परामर्श गर्न चाहेको हो भने त्यसका निम्ति उपयुक्त पात्र मन्त्री होइनन्, प्रधानमन्त्री हुन् । संविधानतः राष्ट्रपतिले सरकारसँग संवाद प्रधानमन्त्रीमार्फत नै गर्ने हो । शनिबार राष्ट्रपतिसँग छलफल गर्नेमा मन्त्रीमात्र थिएनन्, बरु सरकारबाहिर रहेका पार्टी स्थायी कमिटीका अगुवा नेताहरूसमेत थिए । उनीहरूलाई त्यहाँ बोलाइनुको उद्देश्य सरकार सञ्चालनसँग सम्बन्धित थिएन, बरु त्यो पार्टीको आन्तरिक राजनीतिसँग जोडिएको थियो भन्ने कुरा स्थायी कमिटी बैठक चल्दै गर्दा छानिएका नेता त्यहाँ जानुपर्ने अवस्थाले पनि दर्शाउँछ । उनीहरूमध्ये केहीले अनौपचारिक रूपमा यसको पुष्टि पनि गरेका छन् । राष्ट्रपतीय संस्थाले कुनै दलविशेषको आन्तरिक मामिलामा यस स्तरको चासो र सरोकार देखाउनु संविधानको मान्यता र प्रावधानविपरीत छ । नेपालको संविधानले राष्ट्रपतिको काम, कर्तव्य र अधिकारबारे धारा ६६ मा स्पष्टसँग उल्लेख गरेको छ । त्यसको उपदफा २ मा भनिएको छ, यो संविधान वा संघीय कानुनबमोजिम कुनै निकाय वा पदाधिकारीको सिफारिसमा गरिने भनी किटानीसाथ व्यवस्था भएको कार्यबाहेक राष्ट्रपतिबाट सम्पादन गरिने अन्य जुनसुकै कार्य मन्त्रिपरिषद्को सिफारिस र सम्मतिबाट हुनेछ । त्यस्तो सिफारिस र सम्मति प्रधानमन्त्रीमार्फत पेस हुनेछ । अर्थात् हाम्र्रो संविधानले राष्ट्रपतिलाई सक्रिय होइन आलंकारिक भूमिकामा सीमित राखेको छ । राजतन्त्रकालमा राष्ट्रप्रमुखले संविधानको बारम्बार उल्लंघन गरेको र सत्ता विप्लवसमेत भएको अनुभवका आधारमा जननिर्वाचित प्रधानमन्त्रीलाई नै राज्यको कार्यकारी बनाउने सुविचारित व्यवस्था यसमा गरिएको हो । यस आधारमा संविधानले वर्तमान राष्ट्रपतिको कुनै पनि किसिमको अतिरिक्त भूमिकाको परिकल्पना गरेको छैन । यो लक्ष्मणरेखा नाघ्न थाल्नु भनेको संविधानसभाबाट निर्दिष्ट लोकतान्त्रिक संवैधानिक प्रबन्धलाई विवादमा पार्नु हो । राष्ट्रपति भण्डारी विगतमा तत्कालीन नेकपा एमालेको नेतृ थिइन् । त्यहाँबाट राष्ट्रप्रमुखको जिम्मेवारीमा पुगेपछि अब उनी पार्टीविशेषको नेता रहिनन्, सम्पूर्ण मुलुककै अभिभावकको भूमिकामा पुगेकी छन् । राष्ट्रपति भण्डारीले अब आफ्नो भूमिका आफैंले खुम्च्याउनु हुन्न । जसरी उनी हिजो राष्ट्रपति बन्दा पार्टीगत सम्बद्धताबाट बाहिर निस्केकी थिइन्, भोलि यो जिम्मेवारीबाट हटेपछि पनि दलीय राजनीतिमा फर्कने भन्ने प्रश्न उठ्दैन । राष्ट्रपतिबाट तदनुरूप नै आफ्नो सार्वजनिक सक्रियताको सीमा निर्धारण गर्नुपर्ने हुन्छ । यसबीचमा सत्तारूढ दलसँग सम्बन्धित गतिविधिमा शीतल निवास बारम्बार तानिँदा राष्ट्रपति भण्डारीको छवि अनावश्यक विवादमा परिरहेको छ । यसअघि नेकपा अध्यक्ष एवं प्रधानमन्त्री केपी शर्मा ओली र उक्त पार्टीका अर्का अध्यक्ष पुष्पकमल दाहालबीच विवाद चर्किंदा त्यसलाई सुल्झाउन शीतल निवासमै सहजीकरण गरिएको घटना सार्वजनिक भएको थियो । त्यसबखत ओलीलाई पूरा अवधि प्रधानमन्त्री र दाहाललाई कार्यकारी अध्यक्ष बनाउने निर्णय गर्नुअघि पार्टी बैठक नै रोकेर उनीहरू राष्ट्रपतिलाई भेट्न गएको घटनाक्रम जनमानसमा ताजै छ । एमाले र माओवादीबीच पार्टी एकीकरण गरिँदा पनि शीतल निवासको सक्रियता चर्चामा आएको थियो । यस्ता राजनीतिक घटनाक्रमले राष्ट्रपतीय संस्थालाई अनावश्यक विवादमा तान्छ । लामो लोकतान्त्रिक आन्दोलनको पृष्ठभूमिबाट आएकी राष्ट्रपति भण्डारीबाट मुलुकले त्रुटिपूर्ण वा विवादास्पद कार्यसम्पादनको अपेक्षा राखेको छैन । त्यसैले शीतल निवासले यसबीचमा भएका त्रुटिकमजोरी नदोहोरिने सुनिश्चितता अबका व्यवहारबाट देखाउनुपर्छ ।विगतमा तत्कालीन राजाहरूले नेता र अरूहरूलाई राजदरबारमा बोलाएर दर्शनभेट संस्कृतिलाई संस्थागत गर्ने गरेका थिए । राज्यशक्तिको खास साँचो सिंहदरबारमा नभई आफूमा रहेको दर्शाउन त्यस्ता गतिविधिहरू गरिन्थे । गणतान्त्रिक शासनकालमा राजतन्त्रकालीन झल्को आउन दिनु हुन्न । नेपाली जनताले राजाको ठाउँमा राष्ट्रपति राख्न चाहेका मात्र होइनन्, संस्कार र व्यवहारमै तात्त्विक अन्तर खोजेका हुन् । त्यसैले राष्ट्रपतिको भूमिकालाई आलंकारिक सीमाभन्दा माथि उठाएर परिभाषित वा प्रोत्साहित गर्ने कोसिस कसैबाट हुनुहुन्न । अझ राष्ट्रपति स्वयं त आफ्ना कामकारबाहीप्रति झनै बढी सचेत हुन जरुरी छ । शीतल निवासले आफ्नो साख र मर्यादा जोगाउने हो भने मूलतः आफैं विवादरहित भूमिकाभित्र बस्नुपर्छ ।"
आफैभित्र हराउँदै कांग्रेस,"तत्कालीन वाम गठबन्धनले २०७४ सालमा सम्पन्न संघीय निर्वाचनमा सत्तारुढ नेपाली कांग्रेसलाई नराम्रो पराजय ब्यहोर्न बाध्य पारेपछि शिथिल हुँदै गएको कांग्रेस तंग्रिनुको सट्टा उल्टै क्षतिग्रस्त हुँदै गएको छ । आफू कमजोर भएको महसुस भएपछि पार्टीलाई संस्थागत गरी अगाडि बढ्नुपर्ने बेला कांग्रेस आफैभित्र हराएको छ । उसले अब आफू हिँड्ने बाटो पत्ता लगाउन अझै सकेको छैन । कांग्रेसमा अहिले जे भइरहेको छ, सबै आसन्न १४ औं महाधिवेशनमा नेतृत्व हत्याउने उद्देश्यले भइरहेको छ । आगामी माघ ९ गते राष्ट्रियसभाको निर्वाचन हुँदै छ । उक्त निर्वाचनमा कसरी प्रस्तुत हुने भन्ने कुरामा कांग्रेस अहिलेसम्म अलमलमा छ । अझै भनौं उसले राष्ट्रियसभा निर्वाचनलाई महत्त्वसाथ हेरेकै पाइँदैन । आसन्न महाधिवेशनकै विषयमा सहमति हुन नसक्दा कांग्रेसको केन्द्रीय कार्यसमिति बैठक पटकपटक स्थगित हुँदै आइरहेको छ । मुख्यतः अहिले कांग्रेसमा तीन गुट देखिए पनि यतिबेलाको विवाद भने सभापति शेरबहादुर देउवा र वरिष्ठ नेता रामचन्द्र पौडेल पक्षकै बीचमा रहँदै आएको छ । देउवा कुनै पनि बहानामा महाधिवेशनको मिति पर धकेल्न चाहन्छन् भने पौडेल जतिसक्दो चाँडो महाधिवेशन गर्ने पक्षमा उभिँदै आएका छन् । पूर्व महामन्त्री कृष्णप्रसाद सिटौला भने यो बेला तटस्थ देखिएका छन् । जारी केन्द्रीय कार्यसमिति बैठकमा उनले पौडेल पक्षले गरेको बैठक बहिस्कार र सभापति देउवाले महाधिवेशनको मिति पर धकेल्नेगरी लिएको रणनीति दुवैलाई उचित नभएको तर्क गरेका छन् । कांग्रेसको संस्थापन पक्ष होस् या संस्थापन इतर दुवैले आआफ्ना कमजोरी स्वीकार गरेर अगाडि नबढे कांग्रेस इतिहासमा मात्रै रहने अवस्था नआउला भन्न सकिन्न । सुजन देवकोटा, पालुङटार४, गोरखा"
संघीयताको चर्चा,"कृष्ण खनालद्वारा लिखित संघीयताको भुइँ, जनमत र राजनीति मा संघीयतामा लागू हुनुपर्ने न्यूनतम सर्त पनि पूरा नभएको कुराको चर्चा गरेको पाइयो । नेपाल जस्तो सानो मुलुकमा संघीयता लागू गर्दा खासै प्रभावकारी नहुने तर्क पनि आएकै थिए । यद्यपि अहिले हामी संघीयताको अभ्यासमा छौं । भौगोलिक, जातीय र धार्मिक विविधता रहेको मुलुकमा संघीयता उपयुक्त हुने तर्क पनि बलियै छ । मूल कुराचाहिँं संघीयतामा हुनुपर्ने गुण र विशेषताहरू लागू भयो कि भएन भन्नेमा हो । संघीयतमा केन्द्रीय सरकार, स्थानीय सरकार र प्रदेश सरकार बीचमा पनि मतभिन्नता छ । यसमा आफ्नो अधिकार क्षेत्र, कानुनी दायरा, कर्मचारीतन्त्र लगायत विषयमा अहिले पनि विवाद छन् । नेपालमा संघीयता नयाँ भएकोले यसलाई लागू गर्दा निश्चित गति दिन समय लाग्ने नै छ । संघीयतामा हरेक नेपालीले आफ्नो अस्तित्व र विकास तीव्र होस् भन्ने चाहना हुन्छ नै । यद्यपि जनताले चाहेजस्तो विकास र उन्नति हुन नसक्नुले केही नैराश्यता छाएको देखिन्छ । तर पनि संघीयता लागू भइसकेपछि यसको विकल्पको परिकल्पना गरिहाल्नुपर्ने अवस्था होइन । बरु संघीयतामा भएका कमीकमजोरीलाई सुधार गर्दै तल्लो स्तरसम्म संघीयताको अपनत्व हुने वातावरण सिर्जना गर्न सक्नुपर्छ । रेशमकुमार सुनुवार, बौद्ध, काठमाडौं देश संघीयतामा गएपछि प्रादेशिक र स्थानीय गरी दुइटा सरकार थपिए । योग्यता नतोकिएका नेताहरूको संख्या र सुविधा भने तोकियो, थपियो । यसो हुँदा राज्यकोषको रकम बढ्ता खर्च हुनु स्वाभाविकै हो । सोको दीर्घकालीन क्षतिपूर्तिका लागि जनतालाई कर लगाउनुको विकल्प थिएन, जो हामी खेपिरहेका छौं । संघीयता खर्चिलो भयो भन्ने सबैलाई थाहा छ र त्यसको विरोध, आलोचना पनि भइआएकै छ । तर सुविधामा मस्त भएको बेला सरकारलाई त्यसप्रति कुनै मतलबै छैन । मितव्ययी आर्थिक नीति बनाएर त्यसको लागू स्वयंबाट गर्नेतर्फ सरकारी पहल हुनु र प्रत्येक पालिकाले आफ्नो क्षेत्रमा उपलब्ध स्रोतसाधनलाई सदुपयोग गरेर आत्मनिर्भर बन्ने कुरा बाँकी नै छ । बरु यसरी नै सत्तासुख भविष्यसम्म लिन समस्या आइपर्ला कि भन्नेतर्फ भने सरकार चिन्तित भएजस्तो छ । यसको एउटा उदाहरण, निजामती कर्मचारीको अवकाश उमेरहद ५८ बाट बढाएर ६० वर्ष पुर्याउनु पनि हो । योगदानमा आधारित पेन्सन योजना लागू गर्नु अर्को उदाहरण हो । यस क्रममा अवकाश प्राप्त कर्मचारीलाई दिइँदै आइएको उपचार खर्चसमेत कटाउने भन्ने विषयमा समेत राज्यव्यवस्था समितिमा छलफल भइराखेको छ । यस्ता क्रियाकलापबाट सरकारको नियत प्रस्ट हुन्छ । इन्द्रकुमार श्रेष्ठ, ओखलढुंगा"
अराजकताको थलो,"राजनीतिक दलका विद्यार्थी संगठन नभएका क्याम्पसै छैनन् । स्वतन्त्र विद्यार्थी संगठनको चुनावलाई राजनीतिक दलको मिनी चुनावको रूपमा पनि हेर्ने गरिन्छ । त्रिभुवन विश्वविद्यालयले स्वतन्त्र विद्यार्थी संगठनको राजनीतिलाई मान्यता दिँदै आएको छ । अहिले उच्च तहका केही नेता पनि विद्यार्थी संगठनको राजनीतिबाट आएका छन् । विद्यार्थी संगठनहरू उच्चशिक्षामा हुने अनियमितताको खबरदारी गर्ने पहरेको रूपमा मानिए पनि पछिल्लो समय विद्यार्थी संगठनहरू उच्छृङखल कार्यमा अगाडि बढिरहेको पाइन्छ । क्याम्पसमा समस्या हुँदा त्यसको वास्तविक जड खोजी नै नगरी कुटपिट गर्ने कार्यमा विद्यार्थी संगठनहरू उत्रिरहेका छन् । त्रिचन्द्र क्याम्पसका प्रमुखलाई विद्यार्थी संगठनको अगुवाइमा कुटपिट गरेको समाचारले एकदमै दुःखी बनायो । जसले ज्ञान दिए, दिन्छन्, उसैलाई निर्ममतापूर्वक पिटनु असंवेदनशील तथा अमानवीय कार्य हो । यस्तो कार्यले विद्यार्थी संगठनप्रति घृणाको भावना पैदा गराउँछ । विद्यार्थी संगठनले क्याम्पसका गलत गतिविधिलाई खबरदारी गर्ने र गुणस्तरीय शिक्षामा पहल गर्ने हो । क्याम्पसमा शुल्क बढ्यो भने किन बढ्यो ? क्याम्पसलाई सरकारको बजेट कति छ ? क्याम्पसमा विद्यार्थीको चाप बढेपछि सोही अनुसार बजेट व्यवस्थापन सरकारले गरेको छ कि छैन ? अथवा विद्यार्थीको चाप अनुसार सरकारी क्याम्पसलाई आर्थिक सहयोग गर्ने निकाय कुन हो ? के क्याम्पस प्रमुखको एकल निर्णयले शुल्क बढेको हो ? शुल्क बढाउनुको मुख्य कारण के हो ? आदि विषयको खोजी नै नगरी प्रमुखमाथि विद्यार्थी संगठन जाइलाग्नु किमार्थ न्यायोचित हैन । उच्छृङखल भएर भन्दा पनि बुझेर समस्या समाधान गर्ने सीप विकास गर्न जरुरी छ, विद्यार्थी संगठनहरूले र विद्यार्थी संगठनलाई अराजकताको थलो बनाउनु हुँदैन । गोविन्द विक, बुनपा१२, कपन, काठमाडौं"
अख्तियारले गोकर्ण रिसोर्ट आँट गर्छर् ?,"१० दिनदेखि सञ्चार माध्यमहरूमा गोकर्ण रिसोर्टको लिज दिइएको जग्गाबारे निकै चर्चापरिचर्चा भैरहेको छ । तर सरोकारवाला निकायहरू सबै तैं चुप मै चुप भई बसेका छन् । जग्गा लिजमा दिँदा भएका अनियमितताबारे सविस्तार तथ्यांक सार्वजनिक हुँदा पनि त्यसलाई स्पष्ट पार्न न सरकार प्रमुख न त सरकारका प्रवक्ता, न नेपाल ट्रष्ट न त भ्रष्टाचारको आरोप लागेको नेकपा पार्टी नै अघि सर्छ । यो जस्तो अनर्थ र विडम्बना अरू के होला ? अनियमितताको कसी शृंखलाबद्ध रूपमा आउँदा पनि जिम्मेवार निकायहरू सबै मौन बस्नुको अर्थ हो, उक्त घटनामा उच्चपदस्थबाटै गडबड भएको छ । यो घटनामा शंकाको सुइ सिधै सरकार प्रमुख र उपप्रमुखमाथि तेर्सिएको छ । सरकारको मुखिया चोखा र इमानदार छन् भने प्रस्ट कुरा राख्नुपर्यो, होइन भने नैतिक रूपमा त्यसको जिम्मेवारी बोक्दै पदबाट राजीनामा गर्नुपर्यो । अनि मात्र प्रधानमन्त्री केपी शर्मा ओली र उपप्रधानमन्त्री ईश्वर पोखरेल नैतिकवान रहेछन् भन्न मिल्छ ।गोकर्ण रिसोर्टको जग्गा लिजमा दिन किन ६ वर्ष बाँकी छँदै अघि बढेको हो ? किन प्रतिस्पर्धा गराएर दिन नखोजिएको हो ? किन ऐन नै परिवर्तन गरेर गृहमन्त्री पदेन अध्यक्ष हुने नेपाल ट्रष्टबाट त्यो प्रावधान हटाई रक्षामन्त्री पोखरेललाई मतियार बनाइएको हो ? किन पदेन सदस्य रहेका सरकारका ७ सचिवलाई हटाई बोर्ड नै गठन गरिएको हो ? किन अर्बौंं रुपैयाँ सरकारलाई घाटा पुर्याइएको हो ? यी सबै प्रश्नको उत्तर आम नागरिक खोजिरहेका छन् । तर सरकार प्रमुख र उपप्रमुख अनि सरकारी प्रवक्ता चुप्पी साँधेर बसेका छन् । जसको अर्थ हो, अनियमित र भ्रष्टाचारजन्य कार्यमा उनीहरूको संलग्नता छ । छापाहरूमा दिनहुँ यसबारे समाचार आइरहँदा पनि भ्रष्टाचार छानबिन गर्न भनी गठन भएको अख्तियार दुरुपयोग अनुसन्धान आयोग किन हात बाँधेर बसेको हो, बुझ्न सकिएन । अख्तियारले ५१० हजार रुपैयाँ घुस खाने साना पदका कर्मचारीहरूलाई मात्र समात्ने हो कि अर्बौंअर्ब भ्रष्टाचार गर्ने ठूला माछाहरूलाई पनि समात्ने हो ? अख्तियारले आफ्नो संवैधानिक भूमिका देखाउने बेला आएको छ । प्रमुख आयुक्तले यस्ता घटनामा छानबिन र कारबाही अगाडि नबढाउने हो भने उनी पनि निकम्मा ठहर्नेछन् । यसर्थ अख्तियारले अविलम्ब यो मामला लगायत चन्द्रागिरि हिल्सको जग्गा पनि कौडीको भाउमा दिएको घटना, दरबारमार्गमा यति समूहलाई नै दिएको १ रोपनी १४ आनाको घोटालामा पनि हात हाल्नुपर्छ । गोपाल देवकोटा, जोरपाटी, काठमाडौं"
'बोकाहा'देखि सामाजिक अभियन्तासम्म,"चुनौतीपूर्ण वर्तमानविधिको शासन, संवैधानिक सर्वोच्चता, स्वतन्त्र न्यायपालिका र पेसागत हकहित प्राथमिक उद्देश्य राखेर स्थापना भएको नेपाल बार लोकतान्त्रिक आन्दोलनको अग्रणी संस्था हो । तर आफ्नो गौरवमय अतीतको ब्याज खाएर मात्र नेपाल बार अब अघि बढ्न सक्दैन । बारको मूल उद्देश्य सत्ताबाट हुने नागरिक अधिकारमाथिको अतिक्रमण र गैरसंवैधानिक कार्यविरुद्ध निरन्तर वाच डग को भूमिका निर्वाह गर्नु हो । त्यसैले नेपाल बार स्थायी प्रतिपक्ष हो । सरकारमा को छ भन्ने आधारमा यसले आफ्नो दृष्टिकोण बनाउनु हुँदैन । तर दुःखसाथ भन्नुपर्छ, बारको भूमिका केही वर्षयता खस्कँदै गएको छ । आजको यो दिनमा यति कुरा लेख्न बहुत गाह्रो लागेको छ । तर यथार्थलाई ढाकछोप गर्न पनि मन लागेन ।विधिको शासन, संवैधानिक सर्वोच्चता र स्वतन्त्र एवं सक्षम न्यायपालिकाका लागि जन्मेको बार र त्यसका सदस्यहरू आज न्यायाधीश नियुक्तिको लालसा, न्यायपरिषदको सदस्यको दौड वा महान्यायाधिवक्ता वा अन्य कुनै राजनीतिक लाभको पदमा नियुक्ति पाउने आशमा आफ्नो मूल कर्तव्यबाट विचलित हुँदै गएको आभास हुन थालेको छ । यसले बारको गौरवपूर्ण अतीत र ऐतिहासिक दायित्वलाई छायामा पार्ने चुनौती बढी छ । सक्षम बारबिना सक्षम बेन्चको परिकल्पना गर्न सकिन्न । तर आज बार र बेन्च दुवै कमजोर, आलोचित र निरीह बन्दै छन् । यस चुनौतीपूर्ण घडीमा बेन्चको पनि जननी मानिएको बार र यसका सदस्य हामी सबैले स्वतन्त्र न्यायपालिकाको दीयोलाई अक्षुण्ण राख्न सबै खाले स्वार्थ र लालसाबाट मुक्त हुन सक्नुपर्छ ।स्वतन्त्र न्यायपालिकामाथि स्वयम् न्यायपरिषद र न्यायिक नेतृत्वबाट प्रहार हुँदै आएको छ । मुद्दामा गरिने कथित सेटिङ हरेक झगडियालाई कण्ठस्थ हुन थालेको छ । फौजदारी न्याय मरेतुल्य छ । न्यायाधीशहरू मुद्दाको प्रमाण, मिसिल र कानुनभन्दा अखबार र भीडबाट प्रेरित हुँदै गएका छन् । फौजदारी मुद्दामा जसरी पनि मानिस थुन्ने कार्यमा संलग्न न्यायाधीशलाई महान् भनिनुपर्ने उल्टो युगको सुरुआत भएको छ । न्यायाधीश नियुक्तिको एक मात्र योग्यता न्यायपरिषदका सदस्यको भागबन्डामा पर्नु हुँदै गएको छ । कानुन व्यवसायीहरू वैधानिक रूपमा सामाजिक अभियन्ता हुन् । यो उपाधि अन्तर्राष्ट्रिय रूपमा केवल कानुन व्यवसायीलाई मात्र प्राप्त छ । बोकाहा उपाधिबाट नेपालमा सुरु भएको यो व्यवसायले सामाजिक अभियन्ताको रूप ग्रहण गरेको तथ्य माथि उद्धृत कथ्यबाटै स्थापित भएको छ । न्यायपालिकामा न्यायाधीश जागिरे हुन् र निश्चित उमेर पूरा गरेपछि उनीहरू बिदा हुन्छन् । तर हामी स्थायी पात्र हौं । यस अर्थमा न्यायाधीशलाई भन्दा वकिललाई स्वतन्त्र र सक्षम न्यायपालिकाको आवश्यकता पर्छ । सामाजिक रूपान्तरण हुनु र नहुनुमा न्यायाधीशलाई त्यत्रो चासो र सरोकार नहुन पनि सक्छ । तर, सामाजिक अभियन्ता केवल हामी हौं । न्यायाधीश बन्न सजिलो छ, तर एउटा असल वकिल बन्न निकै कठिन छ । न्यायाधीश बन्ने लालसा वा आश, त्रास र भयमा अल्झिएर सामाजिक अभियन्ताको मूल कर्तव्यबाट विचलित हुने मार्गमा कोही पनि नलागौं । आजको यो दिनले विधिको शासन र संवैधानिक सर्वोच्चता, स्वतन्त्र र सक्षम न्यायपालिकासहित उच्च लोकतान्त्रिक संस्कार विकास गर्न सबैलाई प्रेरणा प्रदान गरोस् ।"
विकासमा प्रतिक्रियावाद,"विकास प्रतिक्रियावादीको चरित्र नेपालको विकास प्रतिक्रियावादको लक्षण लगभग सधैं एउटै छ त्यसमा राष्ट्रवादको लेपन हुन्छस त्यसमा विकास गर्न चुनौती छ, अप्ठेरो छ र त्यसका लागि सम्झौता गर्नुपर्छ भन्ने स्वीकार हुँदैनस त्यो सत्ता र राष्ट्रको राजस्वमाथि कब्जा जमाउने निहित स्वार्थका लागि गरिएको हुन्छ र ती प्रतिक्रियावादीले विरोधपछिको विकल्प दिँदैनन् । हाम्रो जस्तो मुलुकमा कुनै पनि जोखिम नमोली विकास गर्न सजिलो छैन भन्ने नबुझेर, ठूला आयोजना सम्पन्न गर्न धेरै ठाउँमा आफ्ना आग्रह विसर्जन गर्नुपर्छ भन्ने नबुझेर ती साना छिद्रहरूको अन्वेषण गर्छन् र पाएपछि तिनलाई ठूलो बनाएर पूरै आयोजना भत्काउन खोज्छन् ।म पुनः रणोद्दीप र गिर्डल्स्टोनको माथि उल्लिखित प्रसंगमा फर्कन्छु । सन् १८७९ मा बेलायती रेजिडेन्ट गिर्डल्स्टोनले तराईलाई भारत जोड्ने सडकहरू (त्यस बेला मुख्य गरी गाडा चल्ने) वर्षको २५ रुपैयाँ प्रतिमाइल खर्च गरे राम्रो बनाउन सकिने, त्यसका लागि जम्मा १०,००० रुपैयाँ लाग्ने र त्यसो गर्दा व्यापार बढेर दुवै मुलुकलाई फाइदा हुने प्रस्ताव प्रधानमन्त्री रणोद्दीपलाई पेस गर्छन् । रणोद्दीप भने हाम्रा जनता गरिब छन्, सडक मर्मतसम्भारको कामले उनीहरूमा झन् करको भार बढ्छ भन्ने तर्क गर्दै यो प्रस्ताव अस्वीकार गर्छन् । उता, महेशचन्द्र रेग्मीले आफ्नो पुस्तक ल्यान्ड टेन्युअर एन्ड ट्याक्सेसन मा जनाए अनुसार, त्यसको अर्को वर्ष अर्थात् १८८० मा रणोद्दीप भारतका रामेश्वरम्, द्वारिका र जगन्नाथ यात्रामा जाँदा १६,००० रुपैयाँ बराबरको दान गरेका थिए (पृ ६३७) । रेजिडेन्टले आफ्नो सरकारलाई रणोद्दीप सरकारी ढुकुटीबाट लाखौं लिएर भारत यात्रामा जाँदै छन्, जसको ब्याजबापतको रकम नै यी सडकहरूको मर्मतसम्भारपछि पनि उब्रिने थियो भनी लेखेका थिए ।प्रधानमन्त्री रणोद्दीप सिंहले आफ्ना भारदारलाई ती सडक बनाए ब्रिटिसहरू आउन सजिलो हुन्छ, त्यसैले बनाउन हुँदैन भने होलान् भनी अन्दाज गर्न गाह्रो छैन । सडक नहुँदाको सकस जनता र राष्ट्रले बेहोरे, तर सडक नबनाउँदा राजस्वमाथि मोजमस्ती गर्ने प्रधानमन्त्रीको विकल्प भने रहिरह्यो । उत्पादनका साधन सीमित भएको त्यो बेला सडक नबन्नाले बजारहरू विस्तार भएनन्स ठूला सहरहरू बनेनन्स राष्ट्र भावनात्मक रूपमा बलियो पनि बनेनस भएका थोरै जमिनमा केही सीमित वर्गको प्रभुत्व रहिरह्यो र भूस्वामित्वमा आधारित सामन्तवाद अर्को असी वर्षसम्म चलिरहने मौका पायो ।"
छोरीहरूलाई कता डोर्याउने ?,"पछिल्लो समय किशोरीबालिकामाझ सुन्दरी प्रतियोगिता व्यापक बनिरहेको छ । प्रायः स्कुल, कलेज, जिल्ला, जाति, भेग, सम्प्रदाय सबैतिर सुन्दरी प्रतियोगिता आयोजना भैरहेका हुन्छन् । यिनले बालिकाकिशोरीको व्यक्तित्व बनाउन भूमिका नखेल्ने त हैन तर ती कमजोरीमुक्त हुँदैनन् । क्षमता अभिवृद्धिभन्दा बढी आर्थिक मुनाफाकै लागि कार्यक्रम आयोजना हुने गर्छन् । यस्ता कार्यक्रमले नियमित पढाइमा बाधा पार्ने त भैहाले, तडकभडकको संस्कृतितर्फ पनि बालिकाहरूलाई नजानिँदो पाराले मोडिदिन्छ । सानैदेखि शृङ्गार, फेसन, क्याटवाकको भूत सवार भैदिन्छ । प्रतियोगिताका अभ्यास चरणमा हुने यस्तै रंगीन क्रियाकलापले पढाइ र उनीहरूबीच ठूलै दूरी कायम गरिदिन्छ, फर्कन लामै समय लाग्छ ।अनि आर्थिक भारसहित अनेक अतिरिक्त बोझ अभिभावकका टाउकामा थुप्रिन्छन् । सुरुमै अभिभावकले मोटै रकम आयोजकलाई वुझाउनु पर्छ । सन्तानले सकेसम्म टाइटल नै जितून्, नभए पनि कुनै न कुनै उपाधि हात पारून् भन्ने सोचाइ हरेक अविभावकभित्र भैहाल्छ, जसले प्रतियोगिता सम्बन्धी सामग्री सेयरका लागि आफन्त, नातेदार तथा साथीभाइसमक्ष अनुनयविनय नगरी सुख हुन्न । भोटका लागि सहयोग नगुहारी भएन । न्यूनतम ६ रुपैयाँ काट्ने मेसेज पठाउन सितिमिति मान्छेहरू तयार भैदिँदैनन् । जसका अगाडि पनि याचनै गर्नैपर्छ । बिक्रीका लागि चर्को मुल्य राखिएका टिकट आयोजकले अभिभावकलाई थमाईदिएकै हुन्छन् । आफ्नो छोरीको प्रस्तुती हेर्न कसलाई टिकट किनाउनु ? अभिभावकले टिकट वेचेकै आधारमा छोरीहरूले परिणाम हासिल गर्छन भन्ने कुरा गााईगुाई पनि सुनिन्छन् । यी सवै गरेर पनि उपाधी सवैले पाउने हैनन्, कुनै पनि उपाधी हात नपार्ने बालिकाहरूमा आउने निराशाले अभिभावकलाई अझ बढी दिक्दार बनाउाछ । नौ वर्षकी हुँदा यस्तै हताशा व्यहोरेकी मेरी छोरीलाई ठाउँमा ल्याउन मैले लामै समय कसरत गर्नुपर्यो । सानैदेखि उसको सम्पूर्ण जिम्मेवारी आफु एक्लैले बहन गर्नुपर्ने परिस्थिति बनेकाले उसको अवस्थाप्रति म बढी चिन्तित थिएँ । कुनै एक आयोजकले तिमीभित्रको प्रतिभा र सून्दरता देखेनन् भन्दैमा निराश हाुनुहाुदैन । आफ्नो क्षमता देखाउने यहाा हजार क्षेत्र छन् भन्दै म उसलाई फकाउँथे । पत्रपत्रिकातिर लेख्ने क्रम उसको पहिल्यै सुरु भैसकेको थियो । त्यसैतर्फ उसको लगाव बढाउँदै घुमाउने, किताब पढाउने, नयाँ विषयवस्तुमा जानकारी दिलाउने र तीबारे लेख्न लगाउने प्रयत्नतिर म लागिरहें । सोही बमोजिम लेखनमा उसको सक्रियता बढ्दै गयो । लेखेर कमाएको पैसा कतै सहयोग गर्ने इच्छा जाहेर गरी । दुईटा परोपकारी संस्थामा आफ्नो स्वआर्जनलाई सहयोगमा रुपान्तरण गर्ने अवस्था बन्यो । आमा ! म अव सुन्दरी प्रतियोगितामा कहिल्यै भाग लिन्न भन्ने तहमा ऊ आफै पुगी ।आजभोली जव कोही साथी, संगी तथा आफन्तले सुन्दरी प्रतियोगितासम्वन्धी कुनै कुरा शेयर गर्न, भोट हाल्न र टिकट किन्न आग्रह गर्छन्, त्यसले मलाई उबेलाको आफ्नै नियति नजिक पुर्याउाछ । कसैले रुची देखाए पनि नदेखाए पनि छोरीको लागि उनीहरूले जस्तै सवैथोक गर्न म पनि विवश थिएँ । रहरले हैन, सन्तानका लागि वाध्यताले उव्जने परिस्थिति रहेछन् ती । सन्तानमा कुनै कुराको रहर जागेपछि सुरुमै त्यसबाट पन्छाउन अभिभावकले चाहेर पनि सक्दैनन् । जवरजस्ती विमुख गर्न खोजे, नकारात्मक परिणाम आइलाग्छ । अरुको अभिभावक जस्तो आफ्ना अविभावक समझदार नभएको वा दायित्व निर्वाहमा अक्षम भएको मानसिकता उनीहरूमा विकास हुनजान्छ । तसर्थ सन्तानको सहयोगी नबनी धर पाईंदैन । तर जिन्दगीलाई सार्थक बनाउन गर्नुपर्ने कुरा के हो त्यसबारे सम्झाउन, बुझाउन चाहीँ छोड्नु हुन्न ।कुनै खास प्रतियोगिताको ताजले सुसज्जित भए पनि त्यसले ल्याउने तरंग क्षणिक हुन्छ । तत्कालीन सफलताले महत्वाकांक्षा बढाउँछ तर दीर्घकालका लागि त्यो कामयावी हुँदैन । पूर्वीय दर्शन, साहित्य पढ्ने लेख्ने, बानीको साथै जुनसुकै श्रृजनात्मक कामतर्फ सन्तानलाई सानैदेखि लगाउन सकियो भने त्यसबाट मिल्ने फाइदा धेरै छन् । पुर्वजले आत्मसात गरेका मान्यता र संस्कारप्रति प्रतिबद्ध हुने, अग्रजहरूप्रति सम्मानभाव जगाउने तथा आफूले आफैलाई अनुशासित र परिस्कृत गर्दै लान हरकोहीलाई यसले सघाउँछ । स्कुले जीवनमा यो गोरेटो समातेको कुनै व्यक्ति आफ्नो जीवनको जुनसुकै कालखण्डलाई सम्मानजनक तवरले अघि बढाउन सक्षम रहन्छ । सुन्दरी प्रतियोगितामा उनीहरूलाई जसरी प्रस्तुत गरिन्छ, आपत्ति त्यहीँनेर हो । भन्न त प्रायः सबै आयोजकले भन्छन्, बाहिरी सुन्दरता मात्र हैन, दिमागको क्षमता मापन गरिनेछ । दिमागको क्षमता मापन गर्ने हो भने बालिकाहरूलाई बालिकाकै हैसियतमा प्रस्तुत गर्दा के बिग्रन्छ ? हरेक प्रतियोगितामा हाई हिल, वयस्क युवतीका जस्ता अर्धनग्न गाउन, मेकअप, खुट्टै भाँचिएला जस्ता क्याटवाक आदिको जरुरत किन ?"
'विपक्षीले झूटको खेती गरे',"(नयाँदिल्ली)  नागरिकता ऐनको विरोधमा देशभर आन्दोलन चर्किएका बेला भारतीय प्रधानमन्त्री नरेन्द्र मोदीले त्यसको बचाउ गरेका छन् । मोदीले नागरिकता संशोधन कानुन मुस्लिम समुदायलक्षित नभएको बरु यसबारे विपक्षीहरूले झूटको खेती गरेको आरोपसमेत लगाए । भारतीय जनता पाटी (भाजपा) को मूल नारा नै सबका साथ सबका विकास भएकाले कसैलाई पनि विभेद नगरेको मोदीको दाबी छ । राजधानी नयाँदिल्लीस्थित रामलीला मैदानमा आइतबार आयोजित पार्टी कार्यकर्ताको आमसभालाई सम्बोधन गर्दै मोदीले नागरिकता संशोधन ऐनबारे विपक्षी दलहरूले भोटको राजनीति गरेको दाबी गरे । भारतमा विगत दुई सातादेखि जारी नागरिकता संशोधन ऐनविरुद्धको आन्दोलन जारी रहेको बेला मोदीको यस्तो धारणा आएको हो । आन्दोलनकै क्रममा हालसम्म २० जनाको ज्यान गइसकेको छ । सयौं जनालाई गिरफ्तार गरिएको छ । प्रदर्शनका क्रममा ठूलो मात्रामा सार्वजनिक सम्पत्तिमा क्षति पुगेको छ । विवादित ऐनविरुद्धमा भारतका पूर्वोत्तर राज्य असम र त्रिपुराबाट दुई साताअघि सुरु भएको आन्दोलन देशव्यापी बन्दै गएसँगै विभिन्न स्थानमा हिंसा भड्केको छ । सम्बोधनका क्रममा मोदीले नागरिकता ऐन कैयन् वर्षदेखि भारतमा बस्दै आएका शरणार्थीहरूका लागि मात्र लागू हुने र नयाँ शरणार्थीले यसबाट लाभ नपाउनेसमेत मोदीले दाबी गरेका छन् । साथै उनले नागरिकता ऐन र राष्ट्रिय नागरिक पञ्जीकरण (एनआरसी) विशेषगरी मुसलमानप्रति लक्षित रहेको भन्दै देशभरि नै त्यसको आलोचना भइरहेका बेला भारतका मुसलमानहरूलाई चिन्ता नगर्न आग्रह गरे । नागरिकता कानुन र एनआरसी भारतका मुसलमानविरुद्ध लक्षित होइन । यो ठाडो झूट हो, उनले भने । एनआरसी र नागरिकता ऐनले उनले कसैको पनि नागरिकता नगुम्ने मोदीको भनाइ छ । दिल्लीले जनताले भन्दा बढी शरणार्थीको पीडा कसले बढी बुझ्न नसक्ने बताउँदै मोदीले भने, नागरिकता ऐनले यथार्थमा पाकिस्तान, अफगानिस्तान र बंगलादेशबाट धार्मिक आस्थाका कारण प्रताडित अल्पसंख्यकहरूलाई नागरिकता दिन बाटो खोलेको छ । मोदीले शरणार्थी र अवैध आप्रवासीबीच आधारभूत भिन्नता रहेको समेत जिकिर गरेका छन् । शरणार्थीले आफूलाई आस्थाका कारणले देश छाड्नुपरेको बताउँछ । जबकि अवैध प्रवासीहरूले त्यो बताउँदैन, मोदीले भने । विरोधीहरूले नियतबस नै यसलाई मिसाएको दाबी मोदीको छ । त्यसैगरी, उनले हातमा तिरंगा (भारतको झन्डा) लिनेहरूले शान्ति बहालीका लागि हिंसात्मक प्रदर्शकारीको विरोधमा आवाज उठाउने विश्वाससमेत व्यक्त गरे । महात्मा गान्धीले नै पाकिस्तान छाडेर आउने शिख र हिन्दुलाई भारतमा जहिले पनि स्वागत गरिने भनेको र पछिल्लो कानुन पनि सन् १९४७ मा तत्कालीन भारत सरकारले गरेको वाचाअनुरूप भएको समेत मोदीको भनाइ छ । हामीहरूले दशकौं लामो वाचालाई पूरा गरिरहेका छौं, किन उनीहरू यसको विरोध गरिरहेका छन् ? मोदीको प्रश्न छ । करिब एक घण्टा लामो भाषणमा मोदीले नागरिकता एने र एनआरसीबारे विपक्षी भारतीय राष्ट्रिय कंग्रेसले भ्रम सिर्जना गरेको आरोप लगाए । कांग्रेस र उनका साथीहरू सहरी नक्सलीले मुसलमानलाई बन्दीगृहमा राखिने भनेर भ्रम फैलाएका छन् । आफ्नो शिक्षाको सम्मान गर्नुस् र नागरिकता कानुन र एनआरसीमा के लेखेको छ त्यो पढ्नुस्, मोदीले भने । संशोधित नागरिकता ऐन लागू नगर्ने केही राज्यका मुख्यमन्त्रीको अभिव्यक्तिप्रति मोदीले आश्चर्य जनाए । नागकिरता ऐनलाई लिएर आन्दोलन चर्किँदै गएपछि पश्चिम बंगाल, उडिसा, केरलालगायतका एक दर्जनभन्दा बढी राज्यका मुख्यमन्त्रीले आफ्ना राज्यमा नागरिकता ऐन र एनआरसी लागू नगर्ने घोषणा गरेका थिए । एउटै झन्डा, एउटै राष्ट्रिय गान अनि त्यस्तो अभिव्यक्ति दिन मिल्छ । कम्तीमा पनि कानुनका जानकारलाई सोध्नुस् के त्यसो गर्न सम्भव छ ? मोदीले जवाफ खोजेका छन् । केहीले ऐन गरिबविरुद्ध भन्ने किसिमको समेत भ्रम छरेकोमा समेत आश्चर्य लागेको मोदीले बताए । भारतका १३० करोड जनतालाई नागरिकता कानुनसँग कुनै सम्बन्ध छैन । एनआरसीका सम्बन्धमा पनि त्यस्तै भ्रम सिर्जना गरिएको छ, मोदीले भने । कंग्रेसलगायत विपक्षीलाई जनताले अस्वीकृत गरेपछि विभाजन गर र शासन गर भन्ने उपाय खोजेका मोदीको आरोप छ । उनले विपक्षी कंग्रेसप्रति प्रहार गर्दै पूर्वप्रधानमन्त्री मनमोहन सिंहले समेत संसद्मा बंगलादेशबाट धर्मका आधारमा धपाइएका शरणार्थीलाई नागरिकता दिनुपर्छ भनेको दाबी गरे । तर, त्यसको केही बेरमा मोदीको भनाइ खण्डन गर्दै कंग्रेसले सिंहले धर्मको आधारमा नागरिकता दिने कुरा नगरेको बरु शरणार्थीप्रति उदार व्यवहार देखाउनुपर्ने भनेका जनाएको छ । आइतबारको र्यालीलाई आगामी वर्ष दिल्लीमा हुन गइरहेको विधानसभाको चुनावमा भाजपाको प्रचारप्रसार अभियानका रूपमा पनि हेरिएको छ । भारतीय सञ्चारमाध्यमका अनुसार र्यालीमा करिब एक लाख मानिस उपस्थित थिए ।यसैबीच, नागरिकता ऐनलाई लिएर नरेन्द्र मोदी नेतृत्वको सरकारले देशव्यापी रूपमा चर्को विरोधको सामना गर्नुपरेपछि सत्तारूढ दल भारतीय जनता पार्टीले सरकारको बचाउमा दसदिने जागरण अभियान चलाउने भएको छ । नागरिकता ऐनमा गरिएको पछिल्लो संशोधनबारे विपक्षीको गलत प्रचारका कारण देशव्यापी प्रदर्शन भएको भाजपाको बुझाइ छ । त्यस्तो भ्रम चिर्न भाजपाले दस दिनभित्र करिब तीन करोड परिवारमाझ नागरिकता ऐनबारे प्रत्यक्ष अन्तर्क्रिया गर्ने भएको हो । अभियानअन्तर्गत दर्जनौं जनसभा र २५० भन्दा बढी पत्रकार सम्मेलन गर्ने योजना रहेको जनाइएको छ ।"
त्रासमा सिक्किम,"(दार्जिलिङ)  जम्मुकश्मीरलाई केन्द्रशासित राज्य बनाउने भारत सरकारको निर्णयले त्रसित सिक्किमवासी नागरिकता संशोधन ऐनका कारण थप चिन्तित भएका छन् । जम्मुकश्मीरलाई विशेषाधिकार प्रदान गर्ने संवैधानिक व्यवस्थाको खारेजीसँगै नरेन्द्र मोदी सरकारले धारा ३७१ (एफ) हटाउने आशंका सिक्किमका राजनीतिक दलले गरेका थिए । सन् १९७५ मा सिक्किम भारतमा गाभिएपछि संविधानको धारा ३७१ (एफ) द्वारा विशेष दर्जासहितको सुरक्षा प्रदान गरिएको थियो । भारतीय संविधानको उक्त धारा जनजाति तथा संस्कृतिलाई संरक्षण दिने विषयमा केन्द्रित छ ।भारतीय गृह मन्त्रालयले सिक्किमबारे केही उल्लेख नगरेकाले विपक्षी दलले संशोधित ऐन सिक्किममा लागू हुन सक्ने भन्दै चिन्ता व्यक्त गरेका छन् । उक्त ऐन लागू हुन नदिने रणनीतिका लागि सिक्किमका सबै विपक्षी दलहरू एकजुट भएर सिक्किम एगेन्स्ट सीएए समेत गठन गरेका छन् । सिक्किम डेमोक्रेटिक फ्रन्ट (एसडीएफ), सिक्किम रिपब्लिकन पार्टी (एसआरपी), सिक्किम प्रदेश कांग्रेस, सिक्किम संग्राम परिषद्, हाम्रो सिक्किम पार्टी (एचएसपी) लगायत गैरसरकारी संगठन सिक्किम सब्जेक्ट समिति, आईएम ३७१ क्याम्पेन, सिक्किम प्रोग्रेसिफ युथ फोरम, लिम्बूतामाङ भोलेन्टेरी समिति, सिक्किम फर सिक्किमिज् मिलेर सिक्किम एगेन्स्ट सीएए गठन गरेका हुन् । सिक्किममा नागरिक संशोधन ऐन लागू हुन नदिनकै लागि सिक्किमका दलहरू गोलबद्ध बन्नुपरेको सिक्किम एगेन्स्ट सीएए का संयोजक पासाङ शेर्पाले जनाएका छन् । जुन जुन राज्यमा इनरलाइन पर्मिट छ, त्यहाँ नागरिक संशोधन ऐन लागू हुने छैन, शेर्पा भन्छन्, त्यसैले सिक्किम एगेन्स्ट सीएएको पहिलो माग नै सिक्किममा इनरलाइन परमिट लागू गरिनुपर्छ भन्ने हो ।हाम्रो सिक्किम पार्टीका अध्यक्ष भाइचुङ भुटियाका अनुसार ३७१ (एफ) ले यहाँको जनजातीय संस्कृति र भाषालाई संरक्षण दिएको छ । नागरिकता संशोधन ऐन लागू भएमा यहाँका रैथाने लेप्चा, भुटिया र शेर्पाको जनसंख्यामा असर गर्ने उनको भनाइ छ । ऐन लागू भयो भने यहाँका रैथाने जातिको भाषा, संस्कृति र पहिचान संकटमा पर्नेछ, भुटिया भन्छन्, नागरिकता संशोधन ऐनको साटो सिक्किममा सर्टिफिकेट अफ आइडेन्टिफिकेसन लागू गर्नुपर्छ जसले सिक्किमेली नागरिकको सुरक्षा गर्छ । सिक्किम रिपब्लिकन पार्टीका अध्यक्ष केबी राईका अनुसार पूर्वोत्तर राज्यमध्ये सिक्किममा ऐन लागू नहुने भारतको गृह मन्त्रालयको आधिकारिक आश्वासन नभएकैले सन्देह चुलिएको जनाए । लिखित रूपमा सिक्किमलाई छुट दिइएको केही उल्लेख छैन । ऐन पूर्वोत्तर राज्यहरूमा लागू हुन्छ मात्रै भनिएको छ, राई भन्छन्, भारतीय गृहमन्त्री अमित शाहले मौखिक आश्वासन त दिएका छन्, तर आश्वासनको मात्रै अर्थ रहन्न ।सिक्किमका मुख्यमन्त्री पीएस गोलेले भने विपक्षीले नागरिक संशोधन ऐनमाथि अफवाह फैलाएर सिक्किमे जनतालाई भयभीत पारिरहेको जनाएका छन् । सिक्किमलाई ३७१ (एफ) ले सुरक्षा दिएको छ, यसैले सिक्किममा नागरिक संशोधन ऐन लागू हुने छैन । भारतका गृहमन्त्रीले समेत सिक्किममा लागू नहुने जनाइसकेका छन् । हामीले उनको भनाइलाई विश्वास गरेका छौं, गोलेले भनेका छन्, जबसम्म राज्य सरकारको मन्त्रिपरिषद् र विधानसभाले पारित गर्दैन, तबसम्म यो ऐन सिक्किममा लागू हुँदैन । नागरिकता संशोधन ऐनभन्दा बलियो व्यवस्था ३७१ (एफ) हो । यसलाई गलत व्याख्या गरेर जनतामा भ्रम फैलाइनुहुन्न ।केही समयदेखि मौन रहेका सिक्किमका पूर्वमुख्यमन्त्री पवन चाम्लिङले पनि नागरिकता संशोधन ऐनको सन्दर्भमा मुख खोलेका छन् । ऐनका कारण सिक्किमका नागरिकले असुरक्षा अनुभव गरेको भन्दै उनले सिक्किमका राज्यपाल गंगा प्रसादलाई ज्ञापनपत्रसमेत बुझाएका छन् । सिक्किममा नागरिक संशोधन ऐन लागू हुनेनहुने कुरामा स्पष्टता छैन । यसकारण अन्योल छाएको हो, चाम्लिङले भने ।"
लन्डनमा छुरा प्रहारका घटना बढे,"(लन्डन)  पछिल्ला दिनमा बेलायतको राजधानी लन्डनमा छुरा प्रहारका घटनामा निकै वृद्धि भएको छ । गत शनिबार न्युहाममा छुरा प्रहारबाट २९ वर्षीय एक युवाको मृत्यु भएको थियो । उनी ७ दिनयता भएका छुरा प्रहारका घटनामा मारिने ७ औं व्यक्ति हुन् । युवाबीचको झगडाका क्रममा उनी सिल्भर टाउनमा मारिएका थिए । प्रहरीले एक जनालाई गिरफ्तार गरी अनुसन्धान अगाडि बढाएको छ । द इन्डिपेन्डेन्टका अनुसार सन् २०१९ मा लन्डनमा यो १४६ औं हत्या हो । अधिकारीका अनुसार लन्डनमा सन् २००८ पछि यस वर्ष छुरा प्रहारका घटनामा सबैभन्दा बढी मारिएका हुन् । छुरा प्रहारबाट गत वर्ष १३६ जनाको ज्यान गएको थियो । होम अफिसको तथ्यांकअनुसार, सन् २०१८ र ०१९ को अवधिमा बेलायतमा १५ हजार ४ सयवटा आपराधिक आक्रमण भए । छुरा अपराध राजधानीका अन्यत्र सहरभन्दा पश्चिम लन्डनमा बढी भइरहेको पाइएको छ । गत बिहीबार करिब चार घण्टाको बीचमा ३ जनाको हत्या त्यही क्षेत्रमा भएको थियो । त्यसबाहेक ब्रेन्ट, डेगेनहाम, क्रोयडन, हन्स्लो, वाल्थमस्टो र बार्नेटमा हत्या भए । लन्डनमा हत्या शृंखला बढिरहँदा लन्डन मेयर सादिक खान भने सन् २०१९ मा लन्डनलाई सुरक्षित बनाएको दाबी गर्छन् । पब्लिक हेल्थजस्ता युवा लक्षित कार्यक्रमले युवाबाट हुने अपराध ३० प्रतिशत कमी भएको लन्डन मेयरको दाबी छ । मेयर प्रश्नोत्तर कार्यक्रममा खानले छुरा अपराध नियन्त्रण आफ्नो उच्च प्राथमिकतामा रहेको बताएका छन् । लन्डन मेट्रोपोलिटन प्रहरी प्रमुख क्रेसिडा डिकले यस वर्षको सुरुतिर रोकेर खानतलासी गर्ने क्रम बढेपछि अपराध घट्दै गएको दाबी गरे पनि झन् वृद्धि भएको छ । उनले सन् २०१० यता झन्डै २० हजार प्रहरी कटौती गरिएपछि अपराधका घटना बढिरहेको बताएकी थिइन् । निवर्तमान प्रधानमन्त्री टेरेजा मे गृहमन्त्री भएर ६ वर्ष काम गर्दा बजेटसँगै प्रहरीको संख्या अत्यधिक कटौती गरिएको थियो । सरकारी अधिकारीहरू प्रहरी संख्या कटौती र छुरा प्रहारका घटना वृद्धिबीच कुनै प्रत्यक्ष सम्बन्ध नरहेको बताउँदै आएका छन् । प्रधानमन्त्री बोरिस जोन्सनले आगामी तीन वर्षभित्र २० हजार प्रहरी अधिकृत थपिने र रोकेर खानतलासी गर्ने कार्य थप तीव्र पारिने वाचा गरेका छन् ।"
कता जाँदै छ हास्यव्यंग्य ?,"(काठमाडौं)  आदिकवि भानुभक्त आचार्यले कविताबाटै हास्यव्यंग्य पस्केका थिए । त्यसपछि नेपाली हास्यव्यंग्य परम्परालाई निबन्ध विधामार्फत भैरव अर्याल, केशवराज पिँडालीजस्ता अग्रज स्रष्टाले स्थापित गरिदिए । साहित्य लेखनबाट अघि बढेको यो परम्परा अहिले गाईजात्रा प्रहसन, टेलिफिल्म हुँदै फिल्ममा समेत प्रवेश भइसकेको छ । यस्तोमा नेपाली हास्यव्यंग्यको स्थिति के छ ? हास्य र व्यंग्यको मर्मलाई नयाँ पुस्ताले कसरी ग्रहण गरिरहेको छ ? शनिबार राजधानीमा स्रष्टा र कलाकारहरूले बहस गरे । जमलस्थित राष्ट्रिय नाचघरमा आयोजित नेपाली हास्यव्यंग्य परम्परा शीर्षकको बहसमा हास्य कलाकार बसुन्धरा भुसाल, कवि तथा सिस्नुपानी नेपालका अध्यक्ष लक्ष्मण गाम्नागे र कवि एवं समालोचक नरनाथ लुइँटेलले हास्यव्यंग्य साहित्य र कलाको क्षेत्रमा देखिएको पछिल्लो प्रवृत्ति चिरफार गरे । उनीहरूका अनुसार विसं २०४६ को परिवर्तनभन्दा अघि मुलुकको परिस्थिति भिन्न थियो । हास्यव्यंग्य लेखन र प्रस्तुतिहरू त्यतिबेला पनि हुन्थे, पछि झन् मौलाउँदै गयो । यसपछि निबन्ध विधामा मात्र केन्द्रित हास्यव्यंग्य प्रहसन र कविता हुँदै हास्य टेलिफिल्मतिर पनि पस्यो । सुरुमा हास्यव्यंग्यलाई निबन्धको पर्यायवाचीका रूपमा लिइन्थ्यो, लुइँटेलले भने, अहिले यो लेखनभन्दा बढी प्रस्तुतितिर चल्तीमा आएको छ । पछिल्लो समय लेखनमार्फत खगेन्द्र संग्रौला, विमल निभाजस्ता स्रष्टाले र अभिनयमार्फत मह जोडी (मदनकृष्ण श्रेष्ठ र हरिवंश आचार्य), मनोज गजुरेल, सीताराम कट्टेल (धुर्मुस) जस्ता व्यक्तिहरूले हास्यव्यंग्य परम्परालाई अघि बढाउन योगदान पुर्याए पनि अर्यालभन्दा माथि उठ्न भने कोही पनि नसकेको लुइँटेलले दाबी गरे । तीन दशकदेखि भैरव अर्यालको ठाउँ रिक्त नै छ, उनले भने, गुणात्मक लेखन नभएरै त्यसो भएको हुन सक्छ । उनका अनुसार हास्य र व्यंग्य फरकफरक हुन् । यसलाई विधाभन्दा पनि शैलीका रूपमा लिनुपर्ने उनको ठहर छ । कवि गाम्नागेले पनि सही थपे । हास्य मनोरञ्जन दिने र अरूलाई हँसाउने खालको हुन्छ, उनले भने, व्यंग्यमा चोटिलो प्रहार हुन्छ, जसबाट कसैको मनमा चोट पनि लाग्न सक्छ । हास्य र व्यंग्यलाई एउटै पाटोमा राखे पनि आफैंमा नितान्त भिन्न रहेको मत दिइन् अभिनेत्री भुसालले पनि । झन्डै ६ दशकको कला यात्रा गरिसकेकी उनले हास्यव्यंग्य क्षेत्रमा पछिल्लो समय विकृति देखा परेको औंल्याइन् । ए रातै जस्ता शब्द उच्चारणबाट हास्य विधामा चिनिएका भुसालसँग परालको आगो जस्ता पुरानो फिल्मको अनुभव पनि छ । पहिलेका फिल्महरूमा हास्यव्यंग्य अहिलेको जस्तो भद्दा नरहेको उनको ठम्याइ छ । हामीले अरूलाई हँसाए पनि हाम्रो भाषा सौम्य, सभ्य र शिष्ट हुन्थ्यो, उनले भने, हाम्रो बोली र लगाउने कपडामा कुनै उट्पट्याङपन थिएनन् । उनका अनुसार अहिले जसरी भए पनि दर्शकलाई हँसाउनतिर मात्र कलाकारहरू केन्द्रित देखिन्छन् । नाक मुख बंग्याएर, अनुहार बिगारेर, कमजोरलाई हेपेर, भद्दा कपडाहरू लगाएर यस्तैयस्तै । अहिलेका हास्य कलाकारहरू दर्शकलाई जसरी पनि हँसाउन खोज्ने जोकरजस्ता भएका छन् । तर, हामी कलाकार जोकर हुनुहुँदैन । र, होइनौं पनि, उनले भनिन् । आफ्नो मर्यादा र अनुशासनमा रहन उनले नयाँ पुस्ताका कलाकारहरूलाई सुझाइन् पनि ।विकृत बन्दै हास्यव्यंग्य भन्नेबित्तिकै अहिले नेता, कार्यकता वा कुनै क्षेत्रमा भइरहेको विसंगति, विकृतिविरुद्धको प्रहार र छेडखानी भन्ने आम मानिसको सोचाइमा आइसकेको छ । अझ नेतालाई त गाईजात्राजस्ता प्रहसनमा नामै तोकेर, उसको हुबहु आकृति नै उतारेर उसकै अगाडि व्यंग्य गर्ने प्रचलन बढेको छ । यस्तो प्रचलनले प्रवृत्ति चित्रण र व्यंग्यभन्दा पनि व्यक्तिकेन्द्रित प्रहारको बढोत्तरी गरिरहेको छ । हरेक वर्ष हास्यव्यंग्य देउसीभैलो गर्दै आएको संस्था सिस्नुपानी नेपालका अध्यक्ष गाम्नागे यसलाई केही विकृत भएर अघि बढिरहेको स्विकारे । मुलुकको वास्तविक अवस्थालाई हास्यरस मिसाएर प्रहार गर्दा व्यक्तिगत नै बढी पर्न जाने रहेछ, उनले भने । लुइँटेलले भने हास्यव्यंग्यमा व्यक्तिभन्दा प्रवृत्तिलाई बढी जोड दिनुपर्ने बताए । अहिलेको नयाँ कलाकारहरूमा हास्य र व्यंग्यसम्बन्धी सैद्धान्तिक ज्ञानको अभाव रहेको पनि लुइँटेलको मत छ । सैद्धान्तिक पक्षलाई बुझेर मात्र यस क्षेत्रमा लाग्नुपर्ने उनले सुझाए ।हास्यव्यंग्यलाई शालीन रूपमा दिगो बनाएर अगाडि बढाउने हो भने लेखन, अभिनयजस्ता पक्षहरूमा सेन्सरको व्यवस्था हुनुपर्ने तीनै जना स्रष्टाको विचार थियो । दर्शकलाई जबरजस्ती हँसाएर मनोरञ्जन दिनेभन्दा पनि समसामयिक विषयलाई सान्दिर्भिक बनाएर समाजले पचाउने खालको विषयवस्तु बनाउनुपर्ने उनीहरूको मत थियो । शिलापत्र डटकमले स्रष्टासँग शिलापत्र को छैटौं शृंखलाका लागि हास्यव्यंग्य विषय रोजेको हो । शिलापत्रले मासिक रूपमा प्रत्येक महिनाको पहिलो शनिबार साहित्यिक बहस गर्दै आएको कार्यक्रम संयोजक घनेन्द्र ओझाले बताए ।"
कंगनाको पंगा,"हुन त कंगना रनावत बलिउडमा सबैसँग पंगा लिइरहेकी हुन्छिन् । प्रायःसँग कुनै न कुनै मुद्दामा भिडिरहेकी पनि हुन्छिन् । यतिबेला भने उनी रियलमा नभई रिलमा नै पंगा गरेकी छन् । अश्वनी ऐयर तिवारीको निर्देशन रहने उक्त फिल्ममा कंगना एक कबड्डी खेलाडीको केन्द्रीय भूमिकामा अभिनीत छिन् । प्रायः अभिनेत्रीहरू नयाँ फिल्म गर्ने क्रममा आफ्नो वजन घटाएर जिरो फिगरको चक्करमा लागिरहेका हुन्छन् । तर कंगना भने यसका लागि ठीक उल्टो आफ्नो वजन बढाएकी थिइन् । हालै फिल्मको सार्वजनिक पोस्टरमा पनि कंगनालाई मोटी अवतारमा देखिन्छ । फिल्म नै भने जनवरी २४ मा प्रदर्शन हुने बताइएको छ । सोही मितिमा वरुण धवन र श्रद्धा कपूर अभिनीत थ्रीडी फिल्म स्ट्रिट डान्सर पनि प्रदर्शनमा आउने पक्कापक्की भएको छ । अब कंगनाको पंगा वरुण र श्रद्धाका लागि कत्तिको भारी पर्ने हो भन्ने त सोही बेला नै थाहा होला । तर अहिले नै भने कंगना उनको भूमिकामा भारी वजनसहित देखिन लागेको निर्देशक तिवारीले बताए । तिवारीले थपे, कंगनाको शरीर नै यस्तो रहेछ कि जति नै वजन बढाए पनि त्यो भनेजस्तो नदेखिने रहेछ । फिल्ममा उनी जयाको चरित्रमा देखिनेछिन् ।जसले सपना देख्छ, उसैले नै पंगा लिन्छ भन्ने स्लोगनसहित प्रचार थालेको पंगा युनिटले यसको ट्रेलर सोमबार नै रिलिज गर्दै छ । वजनलाई तत्काल घटाउन होस् वा बढाउन कंगनाका लागि धेरै ठूलो काम भने हैन । जबकि फिल्म दंगल मा आमीर खानले वजनलाई साविकको भन्दा धेरै बढाएको कुरालाई निकै प्रचार गरिएको थियो । वजन बढाएको गाइँगुइँ बढेपछि निर्देशकले स्वीकार गर्दै केही भनाइ थपिदिएका थिए । वजन बढाउने सवालमा फिल्म सुपर ३० मा हृतिक रोशनसमेत लागेका थिए । फिल्मको कथा आम सर्वसाधारणको जिन्दगीमा आउने चुनौती र कस्ता कुराले एउटी महिलालाई उसको लगावलाई अघि बढाउन मद्दत गर्छ भन्ने छ फिल्मका बारेमा कंगनाले भनेकी छन् । त्यसो त पंगा मा कंगना एक आमाको भूमिकामा रहेको उनकै बहिनी रंगोलीले खुलासा गरिदिएकी छन् । रंगोलीले भनेकी छन्, भर्खरभर्खर बलिउड आउँदा कंगनाका लागि कसैले हिरो, हिरोइनकी आमाको भूमिकामा प्रस्ताव गर्यो भने त्यसलाई आफ्नो अपमान गरेको ठान्थिन् । तर जब मणिकर्णिका जस्तो फिल्ममा नै आमाको भूमिका निर्वाह गरिन्, जबदेखि उनको धारणामा परिवर्तन आएको हो । उनी फेरि आमाको भूमिकामा देखिँदै छिन् ।एजेन्सी"
पेम्पाको विचार अनि विवेचना,"दार्जिलिङ (कास) सिक्किमका समालोचक पेम्पा तामाङले नयाँ कृति विचार अनि विवेचना सार्वजनिक गरेका छन् । गान्तोकको रचना बुक्समा कवि मनप्रसाद सुब्बा, केएन शर्मा, रूद्र पौड्याल, सीपी गिरीलगायतले तामाङको समालोचनात्मक कृति लोकार्पण गरेका हुन् ।तामाङको आख्यानदेखि पराख्यानसम्म नामक आलोचनात्मक कृतिले निकै चर्चा कमाएको थियो । ७ वर्षपछि उनले नयाँ कृति ल्याएका हुन् । अघिल्लो कृतिको तुलनामा यो कृति उस्तो बलियो छैन, पुस्तकमाथि बोल्दै टीबी छेत्रीले केलाए, पुस्तकमा रहेका केही विमर्शमा धेरै कुरा छुटेका छन् । भारतीय नेपाली साहित्यमा चल्दै गरेका खास विमर्श पुस्तकमा छैन । आलोचकहरू नेपाली साहित्यमा चलिरहेको संकथन केलाउन डराइरहेको अनि सिर्जना एकातिर आलोचना एकातिर गइरहेको पनि छेत्रीले खुलाए । समालोचकहरूले नेपाली साहित्यमा देखा परेका अराजकतालाई टुंगो लाउनै बाँकी छ, छेत्रीले थपे ।"
फिल्ममा इलामको हरियाली,"इलाम (कास) पछिल्लो समय इलाममा फिल्मसँगै म्युजिक भिडियोको सुटिङ गर्ने क्रम बाक्लिएको छ । यसअघि प्रेम दिवस, आप्पा, लभ स्टेसन, नोटबुक, क्याप्टेन लगायत फिल्ममा पनि इलामका थुप्रै मनमोहक दृश्य समेटिएका थिए । हालै सार्वजनिक म यस्तो गीत गाउँछु २ को गीत पनि पूरै इलाममा खिचिएको छ । इलामका विभिन्न पर्यटकीय स्थलसहित पाँचथरको साधुटार, चाररातेलगायत क्षेत्रलाई समेटिएर तिम्रो घरको वरिपरि बोलको गीत यतिबेला युट्युब ट्रेन्डिङमा समेत छ ।"
गुन्जिए मनोज,"लमजुङ (कास) भोटो, कछाड र ढाका टोपीमा स्टेज उक्लिएका गायक मनोज गुरुङले सुरुआतमै गुरुङ समुदायको राष्ट्रिय गान त्हिनी दोले छल खाँगे (घामजस्तै चम्किरहन सकौं) गाए । त्यसपछि उनले आधी माया क्योंला (आधा माया तिम्रो), ङलाई जन्म पिवै आमा (मलाई जन्मदिने आमा), ए ङोल्स्यो ए ङोल्स्यो लगायत गीत गाएर दर्शक उचाले । गुरुङ शनिबार आफ्ना एक नेपाली र १६ गुरुङभाषी गीतसहित स्टेजमा उक्लिएका उनले लगातार तीन घण्टा दर्शक रिझाए । गुरुङ भाषा, कला, संस्कार, संस्कृतिलाई जगेर्ना गर्न यस्ता खाले कार्यक्रम आयोजना हुनुपर्ने गुरुङ फिल्म एसोसिएसन नेपाल (जिफान) का अध्यक्ष भोजबहादुर गुरुङले बताए । संगीतकार तेजेन्द्र गुरुङले मनोजको उक्त एकल साँझ सम्भवतः गुरुङ भाषाको पहिलो एकल साँझ हुन सक्ने बताए । पूर्वसांसद जमीन्द्रमान घलेले गुरुङ भाषा बोल्ने चलन हराउँदै गएकोमा चिन्ता व्यक्त गर्दै भने, गुरुङ गीतसंगीत नहुँदो हो त, भाषा नै लोप हुने अवस्थामा पुग्थ्यो ।क्व्होलासोंथर गाउँपालिका अध्यक्ष प्रेम घलेले गुरुङ जातिको भाषा, कला र संस्कृतिलाई जगेर्ना गर्न र घलेगाउँमा थप पर्यटन प्रवर्द्धन गर्नुका साथै पर्यटन वर्ष २०२० लाई सहयोग पुर्याउन मनोज गुरुङ एकल साँझ आयोजना गरिएको बताए । मनोजले २०५७ सालमा तरेली सांस्कृतिक परिवार र तमू युवा सांस्कृतिक परिवारमा आबद्ध भई कलाकारिता क्षेत्रमा प्रवेश गरेका थिए ।"
सुत्केरीको हवाई उद्धार ढिला,"(काठमाडौं)  डोल्पाको जगदुल्ला गाउँपालिका१ हुरीकोटकी २७ वर्षीया जमानदेवी रोकायालाई कात्तिक अन्तिम साता सुत्केरी बेथाले च्याप्यो । परिवारले उनलाई भोलिपल्ट बिहान ८ बजे जगदुल्लाकै काइगाउँको बर्थिङ सेन्टर लगे । त्यहाँ स्वास्थ्यकर्मीले अन्यत्रै लैजान आग्रह गरे । बिहान ९ बजे नै परिवारले निःशुल्क हवाई उद्धारका लागि डोल्पा जिल्ला प्रशासन कार्यालयमा खबर गरे । तर सेनाको हेलिकप्टर दिउँसो २ बजे मात्रै आइपुग्यो । सुर्खेतस्थित क्षेत्रीय अस्पताल पुर्याएर शल्यक्रिया गर्दागर्दै उनको मृत्यु भयो । परिवारले चाँडै जानकारी दिएको भए वा सुर्खेतमै हेलिकप्टर भइदिएको भए बचाउन सकिन्थ्यो, डोल्पाका प्रमुख जिल्ला अधिकारी मुकेशकुमार केशरीले भन्छन्, सुर्खेतको हेलिकप्टर बिग्रिएको रहेछ, काठमाडौंबाट ल्याउँदा ढिला भयो । बाजुराको जगन्नाथ गाउँपालिकाकी ३५ वर्षीया पुल्ती रावलले मंसिर दोस्रो साता घरमै छोरो जन्माइन्, तर साल अड्कियो । पछि अत्यधिक रक्तस्राव भएर बेहोस भइन् । सामुदायिक स्वास्थ्य इकाई लगेर साल निकालियो । एक्कासि रक्तस्राव सुरु भएपछि स्वास्थ्यकर्मीले निःशुल्क हवाई उद्धारका लागि प्रमुख जिल्ला अधिकारीलाई खबर गर्दागर्दै रावलको मृत्यु भयो । महिला, बालबालिका तथा ज्येष्ठ नागरिक मन्त्रालयको राष्ट्रपति महिला उत्थान कार्यक्रमअन्तर्गत हिमाली तथा पहाडी जिल्लामा ज्यान जोखिममा परेका गर्भवती तथा सुत्केरी महिलाको उद्धार गर्ने गरिएको छ । तर हवाई उद्धार ढिला भएर ज्यान गुमाएका रोकाया र रावलजस्ता सुत्केरी थुप्रै छन् । जिल्ला अस्पताल बाजुराका प्रमुख डा रूपचन्द्र विश्वकर्माका अनुसार उक्त जिल्लामा मात्र भदौयता चार सुत्केरीले ज्यान गुमाए । ताप्लेजुङमा घरमै सुत्केरी गराउँदा धेरै रक्तस्राव भएर पछिल्लो तीन वर्षमा १६ सुत्केरीले ज्यान गुमाए । साउन ०७५ देखि गत भदौसम्ममा आठ जनाको मृत्यु भएको छ । हवाई उद्धारका लागि संखुवासभा, भोजपुर, खोटाङ, मनाङ, मुस्ताङ, बझाङ, बाजुरा, बैतडी, दार्चुला, डोटी, जाजरकोटलगायत ३० जिल्ला र सिन्धुपाल्चोक, धादिङ, गोरखा र बागलुङका आंशिक क्षेत्र (२० स्थानीय तह) लाई समेटिएको छ । सुत्केरीहरूको मृत्युको संख्या हेर्दा मन्त्रालयको अभियान अपर्याप्त छ कि भन्ने प्रश्न उठिरहेको छ, राष्ट्रिय मानवअधिकार आयोगकी सदस्य मोहना अन्सारी भन्छिन् । उद्धार कार्यक्रम केही सांसदको पहुँचका भरमा कर्णाली प्रदेश केन्द्रित भयो भन्ने गुनासा पनि आएको उनले बताइन् । सुत्केरी उद्धार पहुँचका आधारमा नभएर आवश्यकताका आधारमा गर्नुपर्छ, उनी भन्छिन्, सुत्केरी र उनको परिवारले पनि गर्भवती भएदेखि नै भविष्यमा पर्ने जोखिमबारे सजग रहनुपर्छ । मन्त्रालयकी महिला सशक्तीकरण महाशाखा प्रमुख अञ्जु ढुंगाना पनि सम्बद्ध परिवारले तयारी र उद्धारबारे जानकार हुनुपर्ने बताइन् । हामीले सांसददेखि स्थानीय तहका जनप्रतिनिधिसम्ममा सूचना पुर्याएका छौं । हेलिकप्टर भन्नेबित्तिकै पुगिहाल्दैन । उद्धार गर्नुपर्ने भए चाँडो जानकारी दिनुपर्छ, उनले भनिन् । सरकारले हवाई सेवा उद्धार कार्यविधि ०७५ असोज २९ मा पारित गरेको हो । ०७५ पुसदेखि गत असोजसम्म ५१ जनाको उद्धार भएकामा २० जना कर्णाली प्रदेशका छन् । गत वर्ष हवाई उद्धारका लागि ५ करोड छुट्याइएकोमा ५० लाख रुपैयाँमात्रै खर्च भयो । चालु वर्षका लागि पनि त्यति नै बजेट छुट्याइएको छ । कर्णाली प्रदेशको सामाजिक विकास मन्त्रालयले पनि गत वर्ष हवाई उद्धार सुरु गरेको छ । विश्व स्वास्थ्य संगठनका अनुसार नेपाल दक्षिण एसियामा अफगानिस्तानपछि उच्च मातृ मृत्युदर हुने मुलुकमा पर्छ । जनसांख्यिक तथा स्वास्थ्य सर्वेक्षण सन् २०१६ का अनुसार नेपालमा मातृ मृत्युदर प्रतिलाख २ सय ३९ छ ।"
एमसीसी संसद्बाट अनुमोदन किन ?,"सडक आयोजनाअन्तर्गत हेटौंडाभीमफेदी, धरानवसन्तपुर, चरालीफिदिम, कादमाहागाईहाट र अमेलियातुल्सीपुर सडकको स्तरोन्नति हुनेछ । एमसीसी परियोजनाका लागि नेपाल सरकारले १३ करोड अमेरिकी डलर रकम लगानी गर्दै छ । यही परियोजनाअन्तर्गत नेपाल विद्युत् प्राधिकरण र विद्युत् नियमन आयोगले प्राविधिक सहयोग प्राप्त गर्नेछन् । एमसीसीको अनुदानअन्तर्गत बन्ने प्रसारण लाइन र सबस्टेसनले नेपालको विद्युत् प्रसारण क्षमता ३ हजार मेगावाटले स्तरोन्नति हुने खड्काले जानकारी दिए । अहिले नेपालको विद्युत् प्रसारण क्षमता १ हजार २ सय मेगाावट हाराहारीमा मात्रै छ । यो प्रसारण लाइनले नेपालका प्रमुख जलविद्युत् आयोजना भएका क्षेत्रबाट विद्युत् प्रसारण गरी बुटवलसम्म पुर्याउन मद्दत गर्नेछ ।"
एनसेललाई १५ दिनभित्र कर बुझाउन पत्र,"(काठमाडौं)  बाह्रौं पटकको बिक्रीमा ठूला करदाता कार्यालयले निर्धारण गरिदिएको पुँजीगत लाभांश कर नबुझाएपछि सरकारले एनसेललाई चेतावनीपूर्ण पत्राचार गरेको छ ।१५ दिनभित्र कर बुझाउनुपर्ने, नबुझाए कारबाही प्रक्रिया अघि बढाउने भन्दै ठूला करदाता कार्यालयले एनसेललाई पत्राचार गरेको हो । एनसेललाई ठूला करदाता कार्यालयले २२ अर्ब ४४ करोड ५३ लाख रुपैयाँ कर निर्धारण गरिसकेको छ । कर निर्धारण गरेको मितिले एनसेल शुक्रबार सम्पर्कमा आउनुपर्ने थियो तर आएन, कार्यालयका प्रमुख झलकराम अधिकारीले भने, १५ दिनभित्र नबुझाए आयकर ऐन, २०५८ को दफा १०४ देखि १०९ को कारबाहीका व्यवस्था प्रयोग गर्न बाध्य हुनेछौं भनेर एनसेललाई पत्राचार गरिएको हो । यी दफामा कर असुल नभए कारोबार रोक्का गर्ने, आयातनिर्यात गर्न नदिने र सम्पत्ति जफत गर्नेसम्मको अधिकार छ ।अन्तर्राष्ट्रिय मध्यस्थकर्ताले नेपाल सरकारलाई तत्काल कर असुल नगर्नू भन्ने आदेश दिइसकेकाले एनसेलले कर बुझाउन नआएको अनुमान छ । अन्तर्राष्ट्रिय मध्यस्थकर्ता तथा अन्य कुनै पनि निकायबाट कर असुल नगर्नू भन्ने पत्र पाइनसकेको जनाउँदै असुलीको काम सुरु गरिएको ठूला करदाता कार्यालयले जनाएको छ । विश्व बैंक समूहअन्तर्गतको इन्टरनेसनल सेन्टर फर सेटलमेन्ट अफ इन्भेस्टमेन्ट डिस्प्युट (आईसीएसआईडी) ले गत बुधबार कर निर्धारण र असुलीसम्बन्धी पत्र तत्काल कार्यान्वयन नगर्न अन्तरिम आदेश जारी गरिसकेको छ । एनसेलको ८० प्रतिशत लगानीकर्ता आजियाटाले वेबसाइटमा विज्ञप्ति प्रकाशन गर्दै आईसीएसआईडीले आफ्नो पक्षमा फैसला गरेको दाबी गरेको छ ।ठूला करदाता कार्यालयले एनसेललाई कर तिर्न १५ दिनको समय दिई गत मंसिर २० मा पत्र पठाएको थियो । उक्त पत्रमा उसका लागि दिइएको समय शुक्रबार सकिएको छ । सरकारलाई आईसीएसआईडीको पत्र तत्काल प्राप्त नभए पनि आजियाटाले केही दिनमा सरकारलाई अन्तरिम आदेशको पत्र बुझाउने अनुमान छ ।सर्वोच्च अदालत र ठूला करदाता कार्यालयमा लाभ करको विवाद चलिरहँदा एनसेलको मातृ कम्पनी आजियाटाले सन् २०१९ मे २० मा अन्तर्राष्ट्रिय मध्यस्थकर्तालाई निवेदन दिएको थियो । कम्पनीको निवेदनमाथिको प्रक्रिया आईसीएसआईडीले २०१९ अक्टोबर १८ मा सुरु गरेको हो । आईसीएसआईडीले नेपाल सरकारलाई पत्र लेख्दै विवाद समाधान प्रक्रियामा जान भने पनि नेपाली पक्षले भने उक्त प्रक्रियामा भाग लिन अस्वीकार गरेको थियो । नेपाली अधिकारीको अनुपस्थिति भए पनि मध्यस्थकर्ताले आफ्नो प्रक्रियाअनुसार सुनुवाइ र अन्तरिम आदेश जारी गरेको हो ।आईसीएसआईडीको वेबसाइटमा राखिएको जानकारीअनुसार मध्यस्थताका लागि कोरियन नागरिक जोंगी किमलाई ट्रिब्युनलको अध्यक्ष नियुक्त गरिएको थियो । एनसेलले आफ्ना तर्फबाट बहसका लागि नेदरल्यान्ड्सका अल्बर्ट जन भान डेन बर्गलाई आर्बिट्रेटर नियुक्त गरेको थियो । नेपाली पक्षले सहभागिता नजनाएपछि आईसीएसआईडीले नै नेपालका तर्फबाट बहस गर्न अमेरिकी नागरिक पल फ्रेडल्यान्डलाई आर्बिट्रेटर नियुक्त गरेको थियो ।"
भासिएको पुल पप्पुले नै बनाउने,"(बर्दिया)  साढे दुई वर्षअघि भासिएको जब्दीघाटको पुल पप्पु कन्स्ट्रक्सनले नै पुनर्निर्माण गर्ने भएको छ । बबई नदीअन्तर्गत गुलरिया र बारबर्दिया नगरपालिका जोड्ने पुलका दुई वटा स्पान पुनर्निर्माण गरेर असारभित्र सञ्चालनमा ल्याउने तयारी छ । बबईमा पानीको बहाव कम हुनासाथ निर्माण थालिने डिभिजन सडक कार्यालयले जानकारी दिएको छ । पप्पु कन्स्ट्रक्सनले ०७४ साउनमा भासिएको पिलर, तटबन्धलगायत काम पुनः गर्न पाउँ भन्दै पत्राचार गरेको डिभिजन सडक कार्यालय नेपालगन्जका प्रमुख रामकुमार देवले जानकारी दिए । नियमित काम सुरु भएको दिनबाट पाँच महिनाभित्र निर्माण पूरा गरिने उनले बताए । पप्पुले पुल निर्माणका लागि प्राविधिक टोली खटाएको जनाएको छ । केही दिनअघि परेको पानीले डाइभर्सन गर्ने अवस्था नभएकाले काम अघि बढ्न नसकेको उसको भनाइ छ । सर्वसाधारणले दुःख नपाउन् भनेर जब्दीघाटमा भासिएको पुल पुनर्निर्माण गर्न थालिएको पप्पु कन्स्ट्रक्सनका संस्थापक हरिनारायण रौनियारले बताए । पुल पुनर्निर्माण डिभिजन सडकबाट स्वीकृत भइसकेको छ, उनले भने, जेठभित्र पूरा गरेपछि आउजाउ सहज हुनेछ । पुल भासिएपछि अनियमितताको आरोपमा उनीसहित छोरा सुमित, डिभिजन सडक कार्यालयका तत्कालीन प्रमुख राजेश यादवलगायत १३ जनाविरुद्ध अख्तियारमा मुद्दा चलिरहेको छ । उक्त पुल हस्तान्तरण नहुँदै भासिएको हो । पप्पु कन्स्ट्रक्सनले १६ करोड ६८ लाख रुपैयाँ लगानीमा पुल निर्माण गरेको थियो । पुल भासिएका कारण यस भेगका करिब एक लाख बासिन्दा प्रभावित छन् । पुल पुनर्निर्माण नहुँदा उत्तरदक्षिण जोड्ने यातायात सेवा ठप्प छ । पुलका १७ पिलरमध्ये पूर्वतिरको एउटा पिलर भासिएको छ । अन्य दुई पिलर चर्किएका छन् । तिनको पुनर्निर्माण भए यातायात पुनः सुरु हुने प्राविधिक बताउँछन् । बबईमा पानीको बेग कम हुनासाथ पुसको दोस्रो साताबाट डाइभर्सनको काम र नदीको दुवैतर्फ तटबन्धलगायत काम सँगसँगै गरिने पप्पु कन्स्ट्रक्सनले जनाएको छ । पुल पुनर्निर्माणमा प्राविधिक रेखदेखको काम डिभिजन सडक कार्यालयले गर्ने भएको छ ।"
वित्तीय अपराधको जोखिम बढ्यो,"(काठमाडौं)  मुलुकमा प्रविधिजन्य वित्तीय अनियमितता र भ्रष्टाचार बढेको अर्थमन्त्री युवराज खतिवडाले बताएका छन् । प्रविधिको विकास र त्यसको उपयोगले वित्तीय तथा आर्थिक अपराधमा नयाँ आयाम थपिएको उनको भनाइ छ । नेपाल चार्टर्ड एकाउन्टेन्ट्स संस्था (आइक्यान) ले आइतबार काठमाडौंमा आयोजना गरेको प्रोफेसनल इन्टिग्रिटी फर कम्ब्याटिङ करप्सन एन्ड फ्रड सम्बन्धी अन्तर्क्रियामा उनले हरेक पेसा, व्यवसायमा संलग्न हुने व्यक्तिले मूल्य मान्यताबाहिरका काम गर्न नहुनेमा जोड दिए । चार्टर्ड एकाउन्टेन्ट, वकिललगायत पेसामा लागेका जोसुकै व्यक्तिले व्यावसायिक आचारसंहिता र नैतिकताको सीमा बिर्सिन नहुने उनको भनाइ छ । लेखापरीक्षकलाई निष्ठावान् र जिम्मेवार बन्न उनले निर्देशनसमेत दिए । लेखापरीक्षकले सबै ठीक छ भनेर कागजात प्रमाणित गर्ने, पछि खोज्दै जाँदा त्यहीँ समस्या देखिने ? उनले भने, यस्ता समस्या वित्तीय क्षेत्रमा छन् । यसमा लेखापरीक्षक जिम्मेवार हुनुपर्छ । भ्रष्टाचारमा शून्य सहनशीलता कायम गर्दै पारदर्शिता कायम गर्न सरकार लागिपरेकाले सबैले आआफ्नो स्थानबाट सहयोग गर्नुपर्ने उनले बताए । भ्रष्टाचार र जालसाजी नियन्त्रणका लागि समाजका सबै पक्षले काम गर्नुपर्ने ऊर्जा, जलस्रोत तथा सिँचाइमन्त्री वर्षमान पुनको भनाइ छ । लेखापरीक्षण व्यवसाय र समाजलाई अनुशासित बनाउन सबै लाग्नुपर्नेमा उनले जोड दिए । केही मान्छे व्यावसायिक इमानदारीमा नरहँदा सबैलाई प्रश्न उठ्ने गरेको छ, उनले भने, खुला समाजमा आफूले गलत नगर्ने र प्रश्नदेखि नडराउने परिस्थिति बन्नुपर्छ । भ्रष्टाचार समाजको विकास र सामाजिक रूपान्तरणका लागि चुनौतीपूर्ण रहेको उनले बताए । कार्यक्रममा अख्तियार दुरुपयोग अनुसन्धान आयोगका प्रमुख आयुक्त नवीनकुमार घिमिरेले लेखापद्धति र लेखापरीक्षण व्यवस्थित बनाउन चार्टर्ड एकाउन्टेन्ट्स संस्थाको भूमिका महत्त्वपूर्ण हुने धारणा राखे । लेखापरीक्षणका क्रममा वित्तीय ठगी र भ्रष्टाचार भए, नभएको हेर्नुपर्ने काम पनि तपाईंहरूको हो, उनले भने । लेखापरीक्षकले आर्थिक अनियमितता लुकाउने गरी काम गर्न नहुनेमा पनि उनले जोड दिए । हामी सबैले बुझ्नुपर्छ, भ्रष्टाचार निवारणमा लेखापरीक्षकको भूमिका हुन्छ, त्यसमा लेखापरीक्षकले व्यावसायिक र नैतिक दायराभित्र बसेर काम गर्नुपर्छ, घिमिरेले भने । अर्थतन्त्रका सबै क्षेत्रमा अराजकता बढेको उनले बताए । भ्रष्टाचार र करछलीमा संलग्न कसैलाई पनि नछाड्ने उनको भनाइ छ । मुलुक संघीयता कार्यान्वयनको संक्रमणकालमा रहेको उनले बताए । सबैभन्दा बढी भ्रष्टाचार स्थानीय तहमा देखिएको र संक्रमणका नाममा कसैले पनि छुट नपाउने उनको भनाइ छ । यस वर्ष मात्र १२३ दिनमा २०६ मुद्दा दर्ता भएका उनले बताए । सो अवधिमा आयोगले ९६ वटा स्टिङ अपरेसन गरेको छ । यो वर्षलाई सबैभन्दा धेरै मुद्दा दर्ताको वर्ष बनाउने लक्ष्य लिइएको घिमिरेले जानकारी दिए । करिब १ हजार ६ सय उजुरीका विषयमा अख्तियारले सूक्ष्म अनुसान्धान गरिरहेको उनको भनाइ छ । हरेक व्यावसायिक व्यक्तिले न्यूनतम तहको मूल्य मान्यताभित्र बसे मात्रै पनि भ्रष्टाचारको समस्या न्यूनीकरण हुने महालेखापरीक्षक टंकमणि शर्मा दंगालको भनाइ छ । अहिले कर चुहावट, अनियमितता, भ्रष्टाचारको विकेन्द्रीकरणजस्ता समस्या रहेको भन्दै उनले त्यसतर्फ सचेत हुन आग्रह गरे । संसारभर नै निजी क्षेत्र ठगी र सार्वजनिक क्षेत्र भ्रष्टाचार लुकाउन केन्द्रित रहेको उनको आरोप छ । सबै क्षेत्र पेसा वा व्यवसायमा व्यावसायिक निष्ठा हराउँदै गएकाले त्यसलाई कायम राख्न सरोकारवालालाई एउटै मञ्चमा भेला गराएर अन्तर्क्रिया गरिएको आइक्यानका अध्यक्ष कृष्णप्रसाद आचार्यले बताए । अन्तर्क्रियाबाट प्राप्त निष्कर्ष एवं सुझाव संकलन गरी सरकारलाई बुझाइने उनले जानकारी दिए ।"
नोकियाको ॅनोकिया २३ स्मार्टफोन,"काठमाडौं (कास) टेलिटकले नोकियाको नोकिया २३ इन्ट्री लेभलको स्मार्टफोन नेपाली बजारमा ल्याएको छ । नोकियाले आफ्नो क्षेत्र विस्तारका लागि टेलिटकसँग सम्झौता गरेको हो । यसमा ६२ एचडी स्क्रिन, डुअल क्यामेरा, उत्कृष्ट ब्याट्री यसका विशेषता रहेको कम्पनीले जानकारी दिएको छ । मोबाइलको डुअल क्यामेरामा पछाडि १३ मेगापिक्सेल प्राइमरी सुटर र २ मेगापिक्सेल डेफ्ट सेन्सर छ । साथै अगाडि ५ मेगापिक्सेलको वाटर ड्रप नोच सेल्फी सुटर लेन्स छ । नेपाली बजारमा यसको मूल्य ११ हजार ९ सय ९९ रुपैयाँसम्म पर्ने कम्पनीले जानकारी दिएको छ ।"
टीएलसीका एन्ड्रोइड स्मार्ट टीभी,"काठमाडौं (कास) अन्तर्राष्ट्रिय टीझी ब्रान्ड टीसीएलको आधिकारिक बित्रेता चौधरी ग्रुपअन्तर्गत ईओएलले नेपाली बजारमा ६५ इन्चको एन्ड्रोइड स्मार्टका दुई मोडल पी८ र पी८एस टीभी भित्र्याएको छ । यसमा भ्वाइस सर्च, गुगल एसिसटेन्ट, प्ले स्टोरलगायतको अल्ट्रा एचडी विशेषता रहेको कम्पनीले बताएको छ ।"
हिमालयनको १७१ प्रतिशत लाभांश,काठमाडौं (कास) हिमालयन डिस्टिलरीले कम्पनीका सेयरधनीलाई १७१ प्रतिशत सेयर वितरण गर्ने भएको छ । कम्पनीको १९औं साधरणसभाले उक्त निर्णय पारित गरेको हो ।
सिभिलको ६५ प्रतिशत नगद लाभांश,काठमाडौं (कास) सिभिल बैंकले आफ्ना सेयरधनीलाई ६५ प्रतिशत नगद लाभांश वितरण गर्ने भएको छ । बैंकको आइतबार सम्पन्न नवौं साधारणसभाले उक्त निर्णय स्वीकृत गरेको हो ।
लुम्बिनीचिरायु हस्पिटल सम्झौता,काठमाडौं (कास) लुम्बिनी विकास बैंकले चिरायु नेसनल हस्पिटल एन्ड मेडिकल इन्स्टिच्युटसँग बैंकका कर्मचारी तथा ग्राहकलाई अस्पतालको सेवामा १५ प्रतिशतसम्म छुट प्रदान गर्ने सम्झौता गरेको छ । बैंकका मुख्य प्रबन्धक दीपक खनाल र हस्पिटलका सञ्चालन निर्देशक चण्डेश्वरा एनआर वैधले सम्झौतापत्रमा हस्ताक्षर गरे ।
राइजलाई १५ लाख सहयोग,काठमाडौं (कास) नेपाल बैंकले संस्थागत सामाजिक उत्तरदायित्वअन्तर्गत वी विल राइज फाउन्डेसनलाई १५ लाख रुपैयाँको आर्थिक सहयोग गरेको छ । बैंकका प्रमुख कार्यकारी अधिकृत कृष्णबहादुर अधिकारीले फाउन्डेसनका फुर्वा तेन्जिङ शेर्पालाई चेक हस्तान्तरण गरेका थिए । सहयोग रकम डेभिड लामा विवाक निर्माणमा प्रयोग गरिनेछ ।
धादिङमा गरिमाको शाखा,काठमाडौं (कास) गरिमा विकास बैंकले धादिङबेंसीमा नयाँ शाखा सञ्चालनमा ल्याएको छ । धादिङ नीलकण्ठ नगरपालिकाका मेयर भीमप्रसाद ढुंगानाले शाखाको उद्घाटन गरेका थिए ।
जेसीबीको 'कन्फिडेन्स',"काठमाडौं (कास) जेसीबी निर्माण तथा हेभी इक्विपमेन्टको आधिकारिक बिक्रेता एमएडब्लू अर्थमुभर्सले आइतबार जेसीबीको एस्योरेन्स, ग्राहकलाई कन्फिडेन्स योजना घोषणा गरेको छ । योजनाअन्तर्गत एमएडब्लूले जेसीबीको पाटर््समा तीन महिनादेखि छ महिनासम्म र टायरमा एक वर्षको वारेन्टी दिएको छ ।"
लक्ष्मीको ५ प्रतिशत नगद लाभांश,काठमाडौं (कास) लक्ष्मी बैंकले आफ्नो सेयरधनीलाई ५ प्रतिशत नगद लाभांश र १० प्रतिशत बोनस सेयर दिने भएको छ । आइतबार सम्पन्न बैंकको १९औं साधारणसभाले उक्त निर्णय पारित गरेको हो ।
रिचार्जरको क्रिसमस योजना,काठमाडौं (कास) मोबाइल एप रिचार्जरले क्रिसमस योजना सार्वजनिक गरेको छ । रिचार्जरको एप डाउनलोड गर्नेले दुई वटा क्रिसमस क्याप निःशुल्क पाउनेछन् । सोमबार साँझ ३ देखि ४ बजेसम्म रिचार्जर एपबाट क्रिसमस क्यापअर्डर गरिसक्नुपर्ने रिचार्जरका प्रमुख कार्यकारी अधिकृत विशाल आचार्यले जानकारी दिए ।
श्रमस्वीकृति अब अनलाइनबाटै,"(काठमाडौं)  वैदेशिक रोजगार विभागले मागपत्र प्रमाणीकरणदेखि कामदार छनोट प्रक्रियासम्मका काम अनलाइन प्रणालीबाटै हुन थालेको छ । यो प्रणाली कार्यान्वयनपछि कामदारको श्रमस्वीकृति प्रक्रियामा वैदेशिक रोजगार व्यवसायीका प्रतिनिधि र विभागका कर्मचारीबीच भेट गर्नै नपर्ने भएको छ । विभागका महानिर्देशक भीष्मकुमार भुसालले मागपत्र प्रमाणीकरण र कामदार छनोट प्रक्रियालाई पारदर्शी बनाउन र विभागलाई भ्रष्टाचारमुक्त बनाउन अनलाइन प्रणाली अलम्बन गरिएको बताए । अब पूर्वश्रमस्वीकृति र अन्तिम श्रमस्वीकृतिका लागि वैदेशिक रोजगार व्यवसायीका प्रतिनिधि हाम्रो कार्यालयमा धाइराख्नुपर्दैन । सबै काम अनलाइनबाटै हुन्छ, उनले भने । विभागले वैदेशिक रोजगारको क्षेत्रलाई पारदर्शी ढंगले सबै सरोकारवाला निकाय जोडिने गरी वैदेशिक रोजगार सूचना व्यवस्थापन प्रणाली (एफईआईएफएस) बनाएको छ । त्यसमा प्रमुख गन्तव्यस्थित नेपाली दूतावासलाई जोडिएको छ । आइतबारसम्ममा यो प्रणालीमा संयुक्त अरब इमिरेट्स, कुवेत र मलेसियास्थित नेपाली दूतावासमात्रै जोडिएका छन् । ओमन, साउदी अरब, कतार र बहराइनस्थित नेपाली दूतावासलाई प्रणालीमा जोड्न पत्राचार गरिसकेको महानिर्देशक भुसालले बताए । ती दूतावास प्रणालीमा आउँछन्, उनले भने, परराष्ट्र र श्रम मन्त्रालय मिलेर दूतावास र विभागबीचको कार्यक्षेत्र स्पष्ट तोकिएको छ । यसबाट समन्वय र क्षेत्राधिकारमा अलमल हुँदैन । यो प्रक्रियामा गएपछि रोजगारदाताले छोटो समयमै कामदार पाउने विभागको विश्वास छ । दूतावासले मागपत्र प्रमाणीकरण गरेकै दिन विभागबाट पूर्वश्रमस्वीकृति मिल्छ, महानिर्देशक भुसालले भने, सक्कली फाइल पर्खेर बस्न आवश्यक छैन । उनका अनुसार रोजगारदाताले पेस गरेको मागपत्रलाई नेपाली दूतावासले प्रमाणीकरण गरेपछि सूचना प्रणालीमा अपलोड गर्छ । दूतावासले अपलोड गरेको कागजातमा वैदेशिक रोजगार व्यवसायीले सच्याउन वा हेरफेर गर्न मिल्दैन । थप केही कागजात भए विभागलाई पठाउन सक्छन् । विभागले पूर्वश्रमस्वीकृति दिई अन्तर्वार्ताको प्रक्रिया अघि बढाउन अनुमति दिन्छ, महानिर्देशक भुसालले भने, विभागले पूर्व वा अन्तिम श्रमस्वीकृतिका लागि केही नमिले अनलाइनबाटै लेखेर सूचना जारी गर्छ । भुसालले यो प्रक्रिया पूर्ण रूपमा पारदर्शी भएको बताए । कागजात वा विवरण थप माग्नुपरे अनलाइनमै लेखेर पठाइन्छ । यसमा कसैले चलखेल गर्न सक्तैन । वैदेशिक रोजगार व्यवसायी र कर्मचारीबीच कुनै प्रकारको सम्बन्ध हुँदैन, उनले भने । म्यानपावर कम्पनीले कामदारको भर्ना प्रक्रिया सकेपछि विभागले अनलाइनबाटै श्रमस्वीकृति प्रदान गर्छ । अब पहिलाजस्तो राहदानीमा श्रम स्टिकर टाँसिँदैन, भुसालले भने, हामीले दिने ईश्रम स्टिकर म्यानपावर कम्पनीले आफ्नै लग इनबाट प्रिन्ट गर्न सक्छन् । उनले वैदेशिक रोजगार विभाग र अध्यागमन विभागबीच समन्वय भएकाले विमानस्थलमा रहेको श्रम डेस्क पनि छिट्टै हट्ने बताए । उनका अनुसार अध्यागमनका अधिकृतले राहदानी नम्बर इन्ट्री गर्नासाथ श्रमस्वीकृति लिए वा नलिएको थाहा हुन्छ । सूचना प्रणालीमा बैंक, म्यानपावर कम्पनी, स्वास्थ्य संस्था, अभिमुखीकरण तालिम केन्द्र, बिमा कम्पनी, कामदार, राहदानी विभाग, वैदेशिक रोजगार विभाग, वैदेशिक रोजगार कार्यालय, अध्यागमन विभाग, नेपाली दूतावास, कन्सुलर विभाग र वैदेशिक रोजगार बोर्ड जोडिएका छन् । वैदेशिक रोजगार व्यवसायीले यो व्यवस्थाले आर्थिक चलखेल रोकिने बताएका छन् । व्यवसायीले उठाउँदै आएको मुख्य मागलाई विभागले सम्बोधन गरेको छ । यसले समयको बचतसमेत हुन्छ, नेपाल वैदेशिक रोजगार व्यवसायी संघका पूर्वअध्यक्ष रोहन गुरुङले भने, अब रोजगारदाता कम्पनी मागपत्र प्रमाणीकरणका लागि दूतावासमै पुग्नुपर्ने झन्झट अन्त्य हुनुपर्छ । महानिर्देशक भुसालले रोजगारदाता कम्पनी नेपाली दूतावास जानु नपर्ने गरी प्रणालीमा अपडेट गर्ने तयारी भइरहेको बताए । अनलाइनबाटै कम्पनीले चाहेको म्यानपावरबाट कामदार लिने गरी मागपत्र प्रमाणीकरण गर्न दूतावासमा आवेदन दिन सकिने व्यवस्था गरिनेछ, उनले भने, यसका लागि दूतावाससँग समन्वय भइरहेको छ । मलेसियामा गएर हामीले अध्ययन गरिसकेका छौं । अन्त्य गन्तव्य मुलुकमा समेत अध्ययन गर्न छिट्टै जाँदैछौं ।"
सीप परीक्षण नतिजा पारदर्शी भएन,"काठमाडौं (कास) रोजगार अनुमति प्रणाली (ईपीएस) अन्तर्गत लिइएको कोरियन भाषा परीक्षामा उत्तीर्ण भएकाहरूले कोरियाले प्रकाशन गरेको सीप परीक्षणको नतिजा पारदर्शी नभएको भन्दै वैदेशिक रोजगार विभागलाई आइतबार ध्यानाकर्षण गराएका छन् । भाषा परीक्षामा १२ हजार १० जना उत्तीर्ण भएकोमा सीप परीक्षणमा ६ हजार ७ सय ७३ जनाको मात्रै नाम निस्किएको छ ।एकै दिन सहभागी भएका एक जनाको पनि नाम परेन, यो कुन विधिद्वारा लिइएको हो, विभाग पुगेका उनीहरूले भने, यो त्रुटिपूर्ण छ । यसलाई सच्याइनुपर्छ । उनीहरूले एकै दिन ३ सय ६५ जना अन्तर्वार्तामा सहभागी भएको जानकारी दिए । उनीहरूले सरकारले यसबारे कोरियाको ध्यानाकर्षण गराई त्रुटिपूर्ण सीप परीक्षणको नतिजा रद्द गर्न लगाउनुपर्ने माग राखेका छन् । भाषा परीक्षामा उत्तीर्ण भएका प्रशिक्षार्थीको भिडियोबाट सीप परीक्षण गरी अन्तिम नतिजा प्रकाशन गरिएको हो । अब अन्तिम सूचीमा परेकाबाट कोरियाली रोजगारदाताले छनोट गरेर लाने छन् । कोरियाले उत्पादन र कृषि क्षेत्रमध्ये कुनमा कति उत्तीर्ण भएको भन्ने खुलाएको छैन । कोरियाले पहिलो पटक यसै वर्षदेखि सीप परीक्षण सुरु गरेको हो । नेपाली कामदारले काम गर्न नसकेको भन्दै सीप परीक्षण गर्न थालिएको कोरियाले जनाएको छ । कोरियाले यसै वर्षदेखि भाषा परीक्षामा उत्तीर्ण हुने प्रशिक्षार्थीले सीप परीक्षणमा समेत उत्तीर्ण हुनुपर्ने व्यवस्था गरेको हो । सीप परीक्षणमा व्यक्तिको बारेमा तयार पारिएको छोटो भिडियो कोरियाको रोजगार केन्द्रमा जान्छ र रोजगारदाताले उक्त भिडियो हेरेर श्रमिकको छनोट गर्ने गरेको छ ।"
राष्ट्रिय सभा चुनावमा ११ दल,"काठमाडौं (कास) राष्ट्रिय सभामा रिक्त हुन लागेका १८ सदस्यका लागि आगामी माघ ९ मा हुने चुनावका लागि ११ वटा पार्टीले निर्वाचन आयोगमा दल दर्ताका लागि निवेदन दिएका छन् । निर्वाचन आयोगका अनुसार, दल दर्ताका लागि निवेदन दिने दलमा सत्तारूढ नेकपा, प्रमुख प्रतिपक्षी कांग्रेस, समाजवादी पार्टी, राजपा, नेपाली जनता दल, ऐतिहासिक प्रजातान्त्रिक जनता पार्टी, नेमकिपा, राष्ट्रिय जनमोर्चा, नेपाल संघीय समाजवादी पार्टी, राप्रपा र राप्रपा (संयुक्त) छन् ।संविधानअनुरूप राष्ट्रिय सभा सदस्य निर्वाचनका लागि आइतबारसम्म दल दर्ताका लागि निवेदन दिन आयोगले गत मंसिर २७ मा सूचना जारी गरेको थियो ।"
विमानस्थल बनाउन जहिल्यै उनको जग्गा,"(पोखरा)  निर्माणाधीन पोखरा क्षेत्रीय अन्तर्राष्ट्रिय विमानस्थलले थप जग्गा अधिग्रहण गर्ने सरकारको निर्णयले चेतबहादुर खत्रीको निद्रा हराएको छ । मंसिर ५ को मन्त्रिपरिषद् बैठकले विमानस्थलका लागि थप १ सय ४८ रोपनी जग्गा अधिग्रहण गर्ने बाटो खोल्यो । पटकपटक गरी २२ रोपनी जमिन विमानस्थलमा परिसकेका खत्रीको थप जग्गा अधिग्रहण भए यस पटक बास उठ्ने छ । ०३२ मा अधिग्रहण भएको छिनेडाँडामा रनवे बनिसकेको छ । त्यहाँबाट सरेको खत्री परिवार ०३९ मा गरिएको अर्को अधिग्रहणमा पर्यो । तत्कालीन पोखरा नगरपालिकाको इजाजतमा उनको परिवार इन्द्रमार्गमा घर बनाएर बस्यो । विमानस्थलले ०७२ मा फेरि जग्गा अधिग्रहण गर्दा उनी त्यहाँबाट सरेर चाउँथे प्रतिभा टोल पुगे । अबको अधिग्रहणमा उनको दुई रोपनी जग्गा र घर पर्छ । सरकारी मुआब्जा पाउँदा गतिलो ठाउँमा घर बन्दैन । अरू देशले भूमिहीनलाई भूमिपति बनाउँछन्, उनी भन्छन्, हाम्रो सरकारले भूमिपतिलाई भूमिहीन बनायो । बाजेबराजुका पालादेखि खेतीपातीबाट जीविका चलाएका इन्द्रबहादुर केसीको घर र हाराहारी ५ रोपनी जग्गा अधिग्रहणमा पर्यो । उनले बुझेको मुआब्जाले छरछिमेकका एउटा घडेरी किनेर घरमात्रै बनाउन पुग्यो । जग्गाको प्रतिइकाई स्वामित्व गुम्यो गुम्यो, उनले गरिआएको परम्परागत किसानी पेसा पनि सकियो । रातारात एक स्वावलम्बी किसान ज्यालादारी मजदुरमा परिणत भए । निर्माणाधीन विमानस्थलको ५४ प्रतिशत काम सकिँदासमेत जग्गा अधिग्रहण शृंखला अझै टुंगिएको छैन । पछिल्लोपल्ट १ सय ४८ रोपनी अधिग्रहण गर्न आयोजना प्रमुख विनेश मुनकर्मीलाई प्रारम्भिक अधिकारी तोकिएको छ । नागरिक उड्डयन प्राधिकरणले पोखराको १४ नम्बर वडालाई मन्त्रिपरिषद्को निर्णय कार्यान्वयनका लागि पत्र पठाइसकेको छ । प्रमुख जिल्ला अधिकारीको अध्यक्षतामा गठन हुने मुआब्जा निर्धारण समितिले जग्गा प्राप्ति ऐनअनुसार काम गर्छ । हाल विमानस्थलको दक्षिणपूर्व, उत्तरी भूभाग, मूलगेट र फलेपाटनमा जग्गा अधिग्रहण गर्न लागिएको हो । सामान्यतः मन्त्रिपरिषद्ले निर्णय गरेको दुई हप्ताभित्र प्राधिकरणले अधिग्रहणको सूचना प्रकाशन गर्छ । अध्ययन भइरहेकाले सूचना प्रकाशनमा ढिलाइ भएको मुनकर्मी बताउँछन् । उनका अनुसार तत्कालै १०४२८ रोपनी जग्गा अधिग्रहण हुनेछ । ग्लाइड पाथ, ह्यांगर, आयल डिपो, हेलिप्याड र लोकलाइजरलगायत अन्य आवश्यक पूर्वाधारका लागि थप जग्गा आवश्यक पर्ने व्यहोराको पत्र आयोजनाले गत वर्ष वडालाई पठाएको थियो । आयोजनाले सम्भाव्यता अध्ययन गरेर उक्त प्रयोजनका लागि ५ सय ८४ रोपनी जग्गा आवश्यक हुने ठानेको छ । त्यसैमध्ये हाल १ सय ४८ रोपनी अधिग्रहण गर्न लागिएको हो । थप अधिग्रहण गर्दा १६ घर भत्कने छन् । ती १६ मध्ये ११ घर यसअघि नै पटकपटक अधिग्रहणमा परेर आएकाहरूका हुन् । पछिल्लोपल्ट ०७१ मा विमानस्थलले ५ सय ९० रोपनी अधिग्रहण गर्दा सात परिवारले १५ रोपनी जग्गाको मुआब्जा बुझेनन् । अव्यावहारिक रूपमा भेग हेरेर मुआब्जा रकम तोकिएको भन्दै उनीहरूले बुझ्न नमानेका हुन् । तत्कालीन सर्वदलीय समितिका संयोजक तथा सांसद रवीन्द्र अधिकारीको अध्यक्षतामा भएको बैठकले सात परिवारलाई जग्गाको सट्टा जग्गा दिने निर्णय गर्यो । आयोजनाले स्थानीयलाई फारम भरायो । तर उक्त निर्णय कार्यान्वयन नै भएन । उक्त निर्णय भएको बैठकको माइन्युटै अहिले अभिलेखमा कतै भेटिँदैन । सरसाँधको उस्तै प्रकृतिका जग्गामा कुनैलाई २० लाख र कुनैलाई २९ लाख रुपैयाँ मुआब्जा तोकिएपछि असन्तुष्टले मुआब्जा लिन मानेका थिएनन् । एउटै व्यक्तिका नाममा रहेको तर दुई वा बढी कित्ता भएको जग्गालाई पनि बाटोले छोएको र नछोएको भनेर फरक मूल्यांकन गरिएपछि स्थानीय रुष्ट छन् । हाल मुआब्जा बुझ्न जाँदा आयोजनाले प्रतिरोपनी २० लाख रुपैयाँकै दरले लैजान स्थानीयलाई भनेको छ । हाल उक्त जग्गाको मूल्य प्रतिरोपनी ३ करोड रुपैयाँभन्दा बढी मूल्य पर्ने स्थानीयको दाबी छ । सम्झौताअनुसार जग्गाको सट्टा जग्गा दिनुपर्ने वा पुनर्मूल्यांकन गरेर क्षतिपूर्तिसहित मुआब्जा दिनुपर्ने स्थानीयको माग छ । विमानस्थल प्रभावित स्थानीयले जनसरोकार समिति गठन गरेर माग अघि सारेका छन् । निर्माणाधीन विमानस्थलको निरीक्षण गर्न गत साउनमा संस्कृति, पर्यटन तथा नागरिक उड्डयन मन्त्रीमा नियुक्त भएलगत्तै पोखरा आएका योगेश भट्टराईसँग सरोकार समितिले आफ्नो माग राखिसकेको छ । बनिरहेको विमानस्थलमा हेर्न आएका भट्टराईले भनेका थिए, कुनै पनि जनसमुदाय, स्थानीय जनतालाई एकदमै नांगेझार बनाएर, नाङ्गो खुट्टा, नाङ्गो आङ लखेटेर आयोजनाहरू बन्दैनन् । त्यसो त, स्व रवीन्द्र अधिकारीले थप जग्गा नचाहिने भनेर घोषणा गरिसकेका थिए । थप जग्गा अधिग्रहणको निर्णय खारेजीको माग गर्दै यतिबेला स्थानीय आन्दोलित छन् । उचित मुआब्जा दिने भनेर प्रचलित भाउको आधा पनि नदिने भएपछि जग्गा सरक्क दिने पक्षमा छैनन् । दुईपल्ट विस्थापनमा परेका राजुकुमार थापा थातथलो छोड्दाको पीडाको भर्पाइ पैसाले नहुने बताउँछन् । मृत्यु या संघर्ष रोज्नुपर्छ, उनी भन्छन्, पीडा देखाउने ठाउँ नभएपछि मृत्यु रोज्नुपर्ने अवस्था छ । एउटै परियोजनाबाट एउटै परिवार पाँच पटकसम्म उठीबास लाग्ने गरी हुने भनिएको पटके अधिग्रहणको शृंखला अन्त्य हुनुपर्ने जनसरोकार समितिका अध्यक्ष गनेस पौडेल बताउँछन् । अधिग्रहण होइन, विस्थापनवैदेशिक रोजगारीमा रहेका श्रीमान्को कमाइबाट पर्वत धाइरिङकी गंगाकुमारी शर्माले ०६४ मा विमानस्थल नजिकैको हवेलीमार्गमा साढे ३ आना घडेरी किनिन् । त्यतिबेला १६ लाख रुपैयाँमा किनेको घडेरी अधिग्रहणमा पर्यो । ६ वर्षमा उनको जग्गामध्ये ३ आना काटेर विमानस्थलले अधिग्रहण गर्यो । जसको मुआब्जा १० लाख ४६ हजार रुपैयाँ ०७३ सालमा पाइन् । तारबारको सिधारेखा बाहिर पर्ने हुनाले उनलाई आधी आनाको मुआब्जा दिइएन । अब बाँकी आधी आना जग्गा कोरिएको लालपुर्जा बोकेर मैले के गर्ने ? न घर बनाउन मिल्छ, न त्यसलाई उखेलेर अन्त लैजान, उनले दुःखेसो पोखिन्, न आधी आना जग्गा कुरेर पोखरा बस्नु ? सरकारले गरिब जनतालाई यसरी बिल्लीबाँठ बनाउन पाउँछ ? पटकपटक अधिग्रहण गरिनु, अधिग्रहण नभई विस्थापन भएकाले विस्थापितसरह व्यवहार गर्नुपर्ने स्थानीयको माग छ । पहिलोपल्ट ०३९३० मा सर्भे भई ०३२ मा ३१ सय ५० रोपनी जग्गाको अधिग्रहण सूचना जारी गरियो । ०३४ बाट मुआब्जा वितरण सुरु भयो । ०३४, ०३५ र ०३६ सालमा प्रतिरोपनी ४ हजार रुपैयाँको दरले मुआब्जा दिइयो । स्थानीयको आन्दोलनपछि ०३७ बाट १० हजार रुपैयाँका दरले मुआब्जा दिइएको थियो । घरको हकमा प्रतिघर २० हजारदेखि २५ हजार रुपैयाँसम्म दिइएको थियो । त्यतिबेला दिइएको मुआब्जाले साँध सिमानामा त्यसको दोब्बर क्षेत्रफलको जग्गा किन्न सकिने स्थानीय जंगबहादुर कुँवर सुनाउँछन् । तत्कालीन समयमा १ सय ५३ घर परिवार विस्थापित भएका थिए । सबैजसो गाउँलेले थातथलोकै आसपासमा नयाँ घर बनाएर बसोबास गरेका थिए । उद्योगी सूर्यबहादुर केसी त्यहींबाट विस्थापित भई मुस्ताङचोक पुगेका हुन् । ०७१ मा पुनः ५ सय ९० रोपनी जग्गा थप अधिग्रहण हुँदा ३५ घर परिवार विस्थापित भए । जसमध्ये आधिजसो घर विमानस्थलकै कारण यसअघि नै विस्थापित भएर आएका देखिन्छन् । जग्गाको अवस्था हेरी रोपनीको २० लाख, २९ लाख, ४८ र ६४ लाख रुपैयाँ तोकिएको थियो । अधिग्रहण गर्दा र बस्ती उठाउँदा विस्थापन र अधिग्रहणका अन्तर्राष्ट्रिय अभ्यासको पालना नगरिएका आरोप स्थानीयको छ । विगतको भन्दा उन्नत जीवनको प्रत्याभूति गरेर मात्रै अधिग्रहण गर्नुपर्ने अन्तर्राष्ट्रिय मान्यता भए पनि हामीलाई चलनचल्तीको भन्दा निकै कम मुआब्जा दिइयो, जनसरोकार समितिका अध्यक्ष गनेस पौडेलले भने । घरको मुआब्जा दिँदा नागरिकको आवास अधिकारको उल्लंघन हुने गरी अमानवीय अभ्यास गरिएको उनको आरोप छ । राज्यले विस्थापन गर्दा उस्तै र उत्रै घर बनाउन पुग्ने क्षतिपूर्ति दिने विश्व व्यापार संगठन (डब्लूटीओ) को प्रावधान र अन्तर्राष्ट्रिय अभ्यास भए पनि मूल्य ह्रासकट्टी गरी दिइएको उनले बताए । पौडेलका अनुसार हाल विमानस्थल वरपर मूलबाटोले छोएको जग्गा हातको ६ लाख रुपैयाँका दरले बिक्री भइरहेको छ । भित्री बाटोमा भने हातको साढे ३ देखि ४ रुपैयाँ पर्छ । एक रोपनीमा झन्डै ६० बाई ४० हात हुन्छ । उक्त जग्गाको चलनचल्तीको मूल्य ३ करोड ६० लाख रुपैयाँ हुन आउँछ । जग्गा प्राप्ति ऐन, ०४३ अनुसार जग्गाको मुआब्जा निर्धारण गर्दा चलनचल्तीको मूल्य, सरकारी मूल्य र बैंकको मूल्यांकनको मूल्यबाट औसत निकालिन्छ । यसरी निकाल्दा चलनचल्तीको मूल्यभन्दा झन्डै ६० प्रतिशत घटेर जग्गाधनीले मुआब्जा पाउँछन् । चलनचल्तीको भन्दा सरकारी दररेट थोरै हुँदा स्थानीयले कम मुआब्जा पाउँछन् । भैरहवाको गौतम बुद्ध विमानस्थलमा भने चलनचल्तीभन्दा सरकारी रेट धेरै भएकाले मुआब्जाको किचलो भएको थिएन । विमानस्थलले दक्षिणपट्टि बाहिरी परिधि सडकका लागि आवश्यक थप ५९४८ रोपनी जग्गा तथा ३४ घर टहराको अधिग्रहण गरिसकेको छ । हालसम्म मुआब्जा वितरणसम्बन्धी करिब ९५ प्रतिशत काम सकेको दाबी विमानस्थल निर्माण आयोजनाको छ । आयोजनाले आवश्यक क्षेत्रफलको स्पष्ट खाका सार्वजनिक नगरेकाले ५ वर्षयता निर्माणाधीन विमानस्थल आसपासका क्षेत्रमा जग्गाको किनबेच बन्द छ । उक्त ठाउँका बासिन्दा पोखरा१४ का वडाध्यक्ष प्रेमबहादुर कार्कीकै पनि २५ रोपनी जग्गा रोक्का छ । आफ्नै सम्पत्ति पनि उपयोग गर्न नपाइने यो विडम्बनापूर्ण अवस्थाको सिर्जना किन गरिन्छ ? जग्गाको भाउ घटाउन ? दिनुसम्म दःुख दिने र अन्त्यमा आजित बनाएर कौडीको भाउमा जग्गा सुम्पेर भाग्ने मानसिक अवस्थामा जनतालाई पुर्याउने योजना हो, सरोकार समिति अध्यक्ष पौडेल भन्छन्, यदि यस्तो योजना होइन भने मुआब्जा निर्धारण गर्दा एयरपोर्टदेखि उत्तरको र दक्षिणको जग्गा भनेर हिजो पञ्चायतले समेत नगरेको विभेद आज किन भयो ? बाटो र कुलोले छोएको र नछोएको भनेर किन फरकफरक दररेट राखियो ? एयरपोर्टलाई चाहिएको क्षेत्रफल हो कि घडेरी वा खेतबारी हो ?जिल्ला प्रशासन कार्यालयले स्थानीयलाई जग्गा प्राप्ति ऐनअनुसार जानुपर्ने भएकाले प्रचलित दरमा सरकारले मुआब्जा दिन नसक्ने जवाफ दिने गरेको छ । कुनै ऐनले नागरिकलाई मौलिक हक उपभोग गर्नबाट वञ्चित गर्छ भने त्यो ऐन नभएर अंकुश हो, पौडेल भन्छन्, त्यो न्यायको खातिर नभएर निरंकुशताको खातिर जोडिएका अक्षरको पुञ्ज मात्रै हो । अबका दिनमा कि त यस्तो ऐन सुधार गरेर होस् कि विकल्पको खोजी गरेरै भए पनि हामीलाई न्याय दिइयोस् । अन्तर्राष्ट्रिय व्यापार र लगानीको विश्वव्यापी प्रावधानमा टेकेर चिनियाँ ऋण लगानीमा बनिरहेको विमानस्थलले त्यो अन्तर्राष्ट्रिय अभ्यास पूरा नगरेको स्थानीयको ठहर छ । विस्थापितको न्यूनतम अधिकार पनि हनन गरिएको प्रमाणसहित ठेकेदार कम्पनीलाई समेत मुछेर संयुक्त राष्ट्रसंघमा मुद्दा दिन सकिने बाटोसमेत खुला भएको उनीहरू बताउँछन् । मुलुकका लागि निर्माणाधीन विमानस्थलन राष्ट्रिय गौरवको आयोजना भए पनि वरपरका बासिन्दाको अनुभवमा भने सामुदायिक अपमान र अमानवीयताको उदाहरण भएको पौडेलको ठहर छ । यहाँको प्राकृतिक र पर्यावरणीय प्रभावको मूल्यांकन र त्यसको क्षतिपूर्ति हुने कुराको भर्सेला परोस्, यहाँ त जनजीविका र बसोबासकै बिल्लीबाँठ भएको छ, उनी भन्छन्, विस्थापितको अधिकारबारे अन्तर्राष्ट्रिय मान्यताको धज्जी उडाइएको छ । नहर पुरिए, विकल्प छैनविमानस्थल बनिरहेको स्थान पोखरा उपत्यकाको मुख्य भागमा पर्छ । विमानस्थल निर्माणको थालनी हुनुपूर्व तीनवटा नहरले दक्षिणी भूभागको झन्डै ६ हजार रोपनी उर्बर जमिनलाई सिँचेका थिए । सेती सिँचाइ आयोजनाका ती नहर अहिले रनवेमा पुरिए । खेतमा पानी नपुगेको गुनासो लिएर पुगेका किसानलाई सिँचाइ कार्यालय एयरपोर्टलाई कारक देखाएर तर्किने गरेको छ । उक्त क्षेत्रमा चार दर्जनभन्दा बढी दर्तावाल ठूला कृषि फार्म छन् । अघिल्लो बर्खेबाली त भलबाढीको भरमा जेनतेन रोपियो, कृषक शिवराज कँडेल भन्छन्, तर अहिले हिउँदमा लगाइने तरकारी बाली सिँचाइको अभावमा कसरी सम्भव होला ? जनताको जीविकोपार्जनसँग जोडिएको सार्वजनिक सरोकारका पूर्वाधार भत्काउनुअघि त्यसको उचित विकल्पको व्यवस्था हुनु पर्ने उनी बताउँछन् । चित्त बुझाउने कोसिस गर्छौं ः आयोजना प्रमुख विमानस्थल आयोजना प्रमुख विनेश मुनकर्मीले थप जग्गा अधिग्रहण बाध्यता भएको दाबी गरे । उनका अनुसार जहाज अवतरणका लागि अत्यावश्यक उपकरण हो, ग्लाइड पाथ । ग्लाइड पाथ अहिलेकै जग्गामा बन्छ । हालको सिमानाबाट ५० मिटर बाहिर थप अधिग्रहण हुनेछ । त्यसमध्ये २० मिटर विमानस्थलभित्र तारबार हुन्छ । ३० मिटर बाहिरै रहन्छ । उक्त ३० मिटरको सिमानाबाट थप २५ मिटरको मापदण्ड लाग्दैन । ३० मिटरभित्र कुनै पनि संरचना बनाउन नमिल्ने भएकाले अधिग्रहण गर्न लागिएको उनी बताउँछन् । हामीले अध्ययन गरिरहेका छौं । प्रारम्भिक प्रतिवेदन आएपछि मुआब्जा निर्धारण समितिमा छलफल गर्छौं, उनले भने, उचित मुआब्जा पाउनुपर्ने स्थानीयको माग जायज छ । सहमति गरेरै अगाडि बढ्ने हो । उहाँहरूको चित्त बुझाउन कोसिस गर्नेछौं ।"
चितवन र बुटवल प्लेअफमा,"(पोखरा)  चितवन राइनोज र बुटवल ब्लास्टर्स नमस्ते पोखरा प्रिमियर लिगको प्लेअफमा पुगेका छन् । चितवनले विराटनगर टाइटन्सलाई १८ रन र बुटवलले धनगढी ब्लुजलाई ७ विकेटले पराजित गर्यो । लिगको शीर्ष स्थानमा रहेको चितवनको ८ र दोस्रो स्थानमा रहेको बुटवलको ६ अंक छ । हारपछि विराटनगर र धनगढीले लिग चरणबाटै बाहिरिनुपर्ने सम्भावना प्रवल बनेको छ । लिगको अन्तिम खेलमा विराटगरले बुटवल तथा धनगढीले साविक विजेता पोखरा पल्टनसँग खेल्दै छन् । यी दुवै टोलीले ४ खेलबाट २ अंक मात्र जोड्न सकेका छन् । लोकेश बमको आकर्षक इनिङ्स पन्छाउँदै चितवनले लगातार विजयक्रमलाई निरन्तरता दिएको हो । जितपछि चितवनका कप्तान पारस खड्काले एक रूपको प्रदर्शन कायम राख्न सकेकोमा आफ्ना खेलाडीको प्रशंसा गरे ।१० ओभरसम्म हाम्रो ब्याटिङ निकै राम्रो भइरहेको थियो । तर त्यसपछिको ५ ओभर हामीले लय गुमायौं । अन्तिम ५ ओभरमा सन्नी र आरिफले जस्तो ब्याटिङ गरे त्यसले हामी बलियो देखियौं । अझै १५ रन जति कम भएजस्तो लागेको थियो, जवाफमा विपक्षीको प्रदर्शनबारे पारसले भने, लोकेशले निकै राम्रो ब्याटिङ गरेको थियो । एक्लैले खेल जिताउन लागिसकेको थियो । हामी दबाबमा आइसकेका थियौं । करणले उनको विकेट लिएपछि हामीलाई सहज भयो ।हाम्रो टिमका लागि पछिल्ला चारै खेलमा फरकफरक अवस्थामा खेलको अन्त्य भएको छ । सबै खेलाडीले जिम्मेवारी लिँदा हामी खुसी छौं, पारसले थपे । चितवनले गत संस्करणमा सुरुआती २ खेल हारे पनि त्यसपछिका सबै खेल जितेर इलिमिनेटर हुँदै फाइनल खेलेको थियो । पारसले बाँकी खेलहरूमा पनि यही लय निरन्तरता दिने बताए । प्रतियोगितामा विराटनगरका ब्याट्सम्यानहरूको खराव लय नै हारको मुख्य कारण बनिरहेको छ । पहिलोपल्ट फ्रेन्चाइज टिमको कप्तानी गरिहरेका कप्तान प्रदीप ऐरी आफैं लयमा छैनन् । पुनीत मेहराले पुछारक्रममा उत्कृष्ट खेलिरहेका छन् । चितवनविरुद्ध लोकेशले विस्फोटक ब्याटिङ गरे । समग्र प्रतियोगितामै सुरुआती र मध्यक्रम लगातार असफल भइरहेका छन् । फिनिसरको रूपमा पुनीत र आजको खेलमा लोकेशले निकै राम्रो खेलेको थियो । बलिङ पनि कमजोर हो । मुख्य ब्याट्सम्यानहरूले राम्रो गर्न नसक्नु नै हाम्रो हारको कारण हो, हारको कमजोरी केलाउँदै कप्तान प्रदीपले भने ।१ सय ४७ रनको लक्ष्य पछ्याएको विराटनगर १९ ओभरमा १ सय २८ रनमै समेटियो । ८२ ओभरमा टिमको स्कोर ३७ हुँदा विराटनगरले महत्त्वपूर्ण ६ विकेट गुमाइसकेको थियो । सातौं विकेटमा लोकेश बम र पुनीत मेहराले ७७ रनको साझेदारी गरे पनि टिमलाई जिताउन सकेनन् । १८ औं ओभरमा पुनीत २४ रनमा आउट भए । ३६ बलमा ५ चौका र ५ छक्कासहित ६२ रनको स्कोरमा खेलिरहेका लोकेश बम १९ औं ओभरको तेस्रो बलमा आउट भएपछि विराटनगरको हार निश्चित बनेको हो । त्यसपछिका ब्याट्सम्यान लगातार आउट भए । यसअघि पोखरा रंगशालामा पाँचौं विकेटका लागि आरिफ शेख र सन्नी पटेलले ५४ रनको अविजित अर्धशतकीय साझेदारी गरेपछि चितवनले निर्धारित ओभरमा ४ विकेट गुमाई १ सय ४६ रन बनायो । १७२ ओभरमा क्रिजमा आएका सन्नी पटेलले आरिफसँग मिलेर १६ बलमा ५४ रन जोडे । आरिफले २२ बलमा ३ चौका र ३ छक्कासहित ३९ र सन्नीले ८ बलमा ३ छक्का र १ चौकासहित २७ रन जोडे । सन्नीले जितेन्द्र मुखियाको १९ औं ओभरमा ३ छक्का र १ चौका प्रहार गरे । ओपनर रोहन मुस्तफालाई जितेन्द्र मुखियाले ७ रनमा आउट गरेपछि आएका बाबर हायतसँग मिलेर अर्का ओपनर तथा पारसले ४७ रनको साझेदारी गरे । पारस ३८ बलमा ५ चौकासहित ३५ रन बनाए । बाबर २५ र अनिलकुमार साह ३ रनमा आउट भए । जितेन्द्र, किशोर महतो, पुनीत र मुहम्मद आलमले ११ विकेट लिए । धनगढीमाथि बुटवल हाबीदोस्रो खेलमा धनगढीलाई ७ विकेटले पराजित गर्न बुटवललाई धेरै कसरत गर्नुपरेन । दुई विदेशी ब्याट्सम्यानले विस्फोटक पारी खेल्दा १ सय ४१ रनको लक्ष्य बुटवलले १६४ ओभरमै पूरा गर्यो । पावरप्लेमा १ विकेट गुमाएर ६८ रन जोड्दै बुटवलले सानदार सुरुआत गरेको थियो । ४४ ओभरमा दीपक पुनियाको बलमा आउट हुनुअघि अफ्तावउद्दिन अहमदले २३ बलमा १ चौका र ७ छक्कासहित ५२ रन प्रहार गरी आउट हुदा अर्का ओपनर शंकर रानाले खाता खोलेकै थिएनन् । हर्ष टंकले शंकर (२५) सँग दोस्रो विकेटमा ५२ रन जोडे । २१ बलमा ४० रन प्रहार गरी अनिल खरेलको बलमा आउट हुनुअघि हर्षले ३ चौका र ४ छक्का प्रहार गरे । शिवम सिंह १५ र भीम सार्की ७ रनमा अविजित रहे । टस हारेर पहिले ब्याटिङ गरेको धनगढी १ बल बाँकी छँदा अलआउट भयो । कप्तान दीपेन्द्रसिंह ऐरीले अर्धशतक बनाएपछि धनगढीले सम्मानित योगफल बनायो । ओपनर सुवेन्दु पाण्डे र रोड्रिगो थामेस क्रमशः १ र ५ रनमा आउट भए । सन्दीप रजाली खाता नखोली आउट हुँदा धनगढी १३३ को कठिन स्थितिमा पुग्यो । दीपेन्द्र र सन्दीप जोराले चौथो विकेटमा ८७ रनको साझेदारी गरे । २ रन लिने चक्करमा सन्दीप ३९ रनमा रनआउट भए । उनले ३२ बलमा ४ चौका र १ छक्का प्रहार गरे । यही विकेट महँगो बन्यो । हामीबीचको राम्रो साझेदारी भइरहेको थियो । ऊ आउट भएपछि हाम्रो लगातार विकेट झरिरहृयो । सायद निर्णायक नै भयो त्यो रनआउट, दीपेन्द्रले पनि स्वीकार गरे । अर्को ओभरमा दीपक पुनिया ४ रन बनाएर आउट भए । १७३ ओभरमा अविनाश बोहोराको बलमा क्याचआउट हुनुअघि कप्तान दीपेन्द्रले ४५ बलमा ६ चौका र २ छक्काको सहयोगमा ६१ रन बनाए । त्यसपछि धनगढीको लगातार विकेट झरिरह्यो । शौरभ खनालले १० रन जोडे । अविनाशले ४ विकेट लिए । उनले ३५ ओभरमा २६ रन खर्चिए । ललितसिंह भन्डारीले ३ तथा कप्तान सोमपाल कामीले १ विकेट लिए ।यति स्कोर गर्दा पनि एकै छिनमा चेज भयो, दुर्भाग्य नै भन्नुपर्छ । यो लक्ष्यमा हामी जित्छौंजस्तो लागेको थियो । तर बुटवलका ब्याट्सम्यानले हामीलाई अवसर नै दिएनन्, आफ्नो पारीबारे दीपेन्द्रले भने, सुरुमै विकेट झरेपछि मैले पनि दबाबमा खेलेको थिएँ । टिमलाई राम्रो लिड लिएर ठूलो स्कोर बनाउने योजना थियो । दीपेन्द्रले प्लेअफको सम्भावना कमजोर बनेकाले लिगको अन्तिम खेल सकारात्मक बनेर खेल्ने बताएका छन् ।"
यस्तो छ अबको समीकरण,"६ फ्रेन्चाइज टोली सम्मिलित प्रतियोगिता पीपीएल राउन्ड रोबिन लिग प्रणालीमा खेलाइएको छ । लिगमा शीर्ष स्थानमा रहने टोली सीधै फाइनलमा पुग्छ भने दोस्रो र तेस्रो स्थानमा रहने टिमबीच इलिमिनेटर खेल हुनेछ । लिगमा सबै टिमको ११ खेल बाँकी छ । यस्तोमा ८ अंकसहित चितवन शीर्ष स्थानमा छ । उसको रनरेट पनि उच्च छ । ४ खेलबाट ६ अंकसहित बुटवल पनि प्लेअफमा पुगिसकेको छ । सोझै फाइनलमा पुग्नका लागि चितवनले अन्तिम खेलमा काठमाडौं गोल्डेन वारियर्सलाई हराए पुग्छ । पराजित भए पनि चितवनको फाइनल पुग्ने सम्भावना प्रवल छ । अन्तिम खेलमा बुटवलले विराटनगरलाई हराए पनि रनरेटका कारण बुटवल पछि पर्न सक्छ । चितवन र बुटवलबाहेक प्लेअफमा पुग्न बाँकी ४ मध्ये तीन टिमबीच प्रतिस्पर्धा हुनेछ । काठमाडौंको ४ अंक छ । धनगढी, साविक विजेता पोखरा पल्टन र विराटनगर टाइटन्सको समान २ अंक छ । पोखरा र धनगढीबीच खेल बाँकी रहेकाले यी दुईमध्ये एउटा टोली बाहिरिने निश्चित छ । यस्तो अवस्थामा काठमाडौंले चिवनलाई पराजित गरेमा प्लेअफमा उसकै स्थान सुरक्षित हुनेछ । यदि काठमाडौं पराजित भएमा अन्य टिमको नतिजामा भर पर्नुपर्छ । सुरुआती २ खेल हारेर पुनरागमन गरेको काठमाडौंको रनरेट अन्य टिमको तुलनामा राम्रो छ ।"
नयाँ सिजन आजदेखि,"काठमाडौं (कास) गोकर्ण गल्फ क्लबमा सेन्ट्रल ओपनको सुरुआतसँगै सोमबार सूर्य नेपाल गल्फ टुर २०१९२० को सिजन प्रारम्भ हुँदै छ ।सिजनको पहिलो प्रतियोगिता चार दिन चल्नेछ, जसमा ७२ होलको प्रतिस्पर्धा हुनेछ । दुई चरण (३६ होल) को खेलपछि शीर्ष २१ प्रो र उत्कृष्ट तीन एमेच्योर कट बनाएर फाइनल चरण प्रवेश गर्नेछन् । उपाधि होडमा उनीहरूले बाँकी ३६ होलमा प्रतिस्पर्धा गर्नेछन् ।नेपाल प्रोफेसनल गल्फर्स एसोसिएसन (एनपीजीए) का अनुसार सेन्ट्रल ओपनमा ४३ प्रो सहभागी छन् । नेपालको व्यावसायिक गल्फको घरेलु प्रतियोगितामा सबभन्दा धेरै प्रो (व्यावसायिक खेलाडी) ले प्रतिस्पर्धा गर्न लागेका हुन् । उनीहरूले ७ लाख रुपैयाँ पुरस्कारका लागि प्रतिस्पर्धा गर्नेछन् । फाइनल चरण प्रवेश गर्ने २१ प्रो नगद पुरस्कारका हकदार हुनेछन् । विजेताले १ लाख २५ हजार, उपविजेताले ८० हजार र तेस्रो हुनेले ५८ हजार हात पार्नेछन् । यो व्यावसायिक प्रतियोगितामा ११ एमेच्योर गल्फरले पनि आफ्नो क्षमता देखाउँदै छन् ।पछिल्लो सिजनका नम्बर १ प्रो भुवन नगरकोटी, नेपाली व्यावसायिक गल्फकै सर्वाधिक सफल खेलाडी शिवराम श्रेष्ठसहितलाई यसैपालि प्रो कार्ड लिएका शुक्रबहादुर राई, टंकबहादुर कार्कीले चुनौती दिन सक्नेछन् । विपिन तामाङ, भीमसेन चौलागाईं, सुनील केसी, विनोद लामा र कमल थापाको पनि व्यावसायिक गल्फमा पहिलो प्रतियोगिता यही सेन्ट्रल ओपन हुँदै छ । १३ औं दक्षिण एसियाली खेलकुद (साग) मा व्यक्तिगत र टिम स्पर्धामा गरी दुई स्वर्णपदक जितेका सुभाष तामाङले एमेच्योरतर्फ प्रतिस्पर्धा गर्दै छन् । एनपीजीएले सूर्य नेपाल गल्फ टुरको १२ औं सिजनमा कुल आठवटा प्रतियोगिता आयोजना गर्ने जनाएको छ । त्यसमा कुल पुरस्कार ५६ लाख ७५ हजार रुपैयाँ रहेको छ ।"
आर्यन र इशालाई उपाधि,"काठमाडौं (कास) आर्यन गिरी र इशाश्री शाहले १७ औं जयकर स्मृति राष्ट्रिय टेनिस प्रतियोगिताको यु१४ तर्फको उपाधि हात पारेका छन् ।आइतबार पुरुषतर्फको फाइनल खेलमा आर्यनले अकी जुवेन रावतलाई ६४, ६३ ले र इशाले सुभांगीलक्ष्मी शाहलाई ६४, ६३ लेनै पराजित गर्दै उपाधि हात पारेकी हुन् । विजयी खेलाडीहरूले नगद २५ हजार मेडल तथा प्रमाणपत्र प्राप्त गरे । उपविजेता अकी र सुभांगीले नगद १२ हजार ५ सय प्राप्त गरे ।प्रतियोगिताको योंगेस्ट पुरुष खेलाडीमा सुजन कुइकेल र महिलातर्फ जु युचेन रहे । उनीहरूले गिफ्ट ह्याम्पर प्राप्त गरे । सातदोबाटोस्थित कोर्टमा भएको प्रतियोगिताको पुरुष यु१२ तर्फको प्रतिस्पर्धामा आयुष्मान हजुर घलेले श्लोक केजर श्रेष्ठलाई ६२, ६१ को सेटमा पराजित गर्दै जित हात पारे । उनले नगद २० हजारसहित मेडल तथा प्रमाणपत्र प्राप्त गरे । श्लोकले नगद १० हजारसहित मेडल र प्रमाणपत्र प्राप्त गरे । जयकर स्मृति एकेडेमीको आयोजनामा भएको प्रतियोगिताको पुरुष यु९ तर्फको खेलमा स्पर्श तिमिल्सिना विजयी भए । उनले प्रणव घिमिरेलाई ४२, ४० सेटमा पराजित गरे । महिलातर्फ शिभाली गुरुङले कर्मिष्ठा नुघालाई ८६, ५३ ले पराजित गरिन् । स्वर्ण हात पार्नेले नगद १० हजार र रजतले ५ हजारसहित मेडल र प्रमाणपत्र प्राप्त गरे ।यस्तै यु८ पुरुषतर्फ प्रणव घिमिरेले संजोग ब्लोनलाई १०३, १०६ ले तथा शिभाली गुरुङले आयुशा जीसीलाई १०६, १०२ मा पराजित गर्दै स्वर्ण हात पारे । प्रणव र शिभालीले नगद ५ हजार र संजोग र आयुशाले नगद २५ सयसहित मेडल र प्रमाणपत्र प्राप्त गरे ।"
लिभरपुल विश्व च्याम्पियन,"दोहा हामीले युरोप जित्यौं, अब रोकिनेछैनौं । लिभरपुलबारे गाइने गीतमा यस्तैयस्तै उल्लेख छ । अब यसमा पनि केही थप जोडिन आवश्यक छ, जसरी मेलउडको भित्तामा राखिएका ट्रफी बढ्दै छन् । योर्गन क्लोपको युरोपेली च्याम्पियन रोकिने छाँटकाँट नै छैन । दोहामा शनिबार रातिको उच्च नाटक, उत्तिकै माथिल्लो दर्जाको खेल, अनि विवादपछि लिभरपुल अब विश्व क्लब च्याम्पियन पनि भएको छ । रोबर्टो फिरमिनोले नै क्लब वर्ल्डकपको फाइनलमा निर्णायक गोल गरे । फ्लेमिङ्गोविरुद्ध उनले अतिरिक्त समयमा गरेको त्यो गोलले नै उनकै देश ब्राजिलका खेलाडीको मन पोलेको छ । यी ब्राजिली अन्तर्राष्ट्रिय खेलाडीले नियमित समयमा दुई राम्रा अवसरमा चुके । तर उनले नै लिभरपुललाई क्लब वर्ल्डकपको उपाधि दिलाए, सन् १९८१, १९८४ र २००५ को असफलतापछि । सफलताको इतिहासमा यसअघि लिभरपुलले यो उपाधि जितेको थिएन तर क्लोपको अहिलेका खेलाडीले गरेर देखाएका छन् । संयोग कस्तो भने ३८ वर्षअगाडि लिभरपुल लगातार दुई वर्ष ब्राजिली क्लबको हातबाटै पराजित रहेको थियो । त्यति बेला लिभरपुलले टोकियाको यात्रा गरेको थियो । यसपल्ट यात्रा कतारको थियो । अब एनफिल्डसँग जोडिएका अनेक अनेक कथामा क्लब वर्ल्डकप पनि जोडिने छ र भनिनेछ, लिगकपमा कमजोर टिम उतार्नु बेठीक थिएन । लिभरपुल जुनमा युरोपेली च्याम्पियन भएको थियो, डिसेम्बरमा विश्व च्याम्पियन नै भएको छ । बीचमा टोलीले चेल्सीलाई पराजित गरी युरोपियन सुपर कप जितेको थियो । त्यस अर्थमा लिभरपुल एकै वर्ष तीन अन्तर्राष्ट्रिय प्रतियोगिता जित्ने पहिलो इंग्लिस टोली पनि बनेको छ । लिभरपुलअघि इंग्लिस टोलीमा म्यानचेस्टर युनाइटेडले मात्र २००८ मा क्लब वर्ल्डकपको उपाधि जितेको थियो । अब लिभरपुलको उद्देश्य हुनेछ, सिजनको अन्त्यसम्ममा इंग्ल्यान्डको पनि च्याम्पियन बन्ने । र, यो एक सिजनको उत्तिकै ऐतिहासिक ह्याट्रिक हुनेछ । खेलपछि फ्लेमिङ्गोका प्रशिक्षक प्रशिक्षक जोर्गे जेससले दाबी गरे, लिभरपुलको भन्दा हामीले नै राम्रो खेल्यौं । तर उनको बोली पोस्ट म्याच कन्फ्रेन्समा पनि राम्रोसँग सुनिएन किनभने बाहिर चर्को स्वर आइरहेको थियो, च्याम्पियन, च्याम्पियन, च्याम्पियन भनेर । लिभरपुलका लागि एउटै चिन्ता एलेक्स ओक्सलेड च्याम्बरलिनले बोकेको चोट हुनेछ । फाइनलमा उनी बैसाखीको सहरामै लिभरपुलको उपाधि खुसी मनाइरहेका थिए । चोट र शल्यक्रियाका कारण उनले गत सिजन पूरै गुमाएका थिए । क्लोपले च्याम्बरलिनको चोट त्यत्ति सारो नभएको बताएका छन् । फाइनल वास्तवमै दुई उच्चस्तरका टिमबीचको खेल थियो, सकारात्मक र तीव्र गतिमा खेलिएको । फ्लेमिङ्गोले पनि मौका सिर्जना नगरेको होइन तर यसलाई पनि असफल पार्ने काम अरू कसैले गरेको थिएन, गरेको थियो त लिभरपुलका ब्राजिली गोलरक्षक एलिसनले । खासमा लिभरपुलको यो उपाधि दुई ब्राजिली खेलाडीमा मात्र टिकेको थिएन । टिमको मिडफिल्डरमा जोर्डन हेन्डरसनको खेल पनि उत्तिकै राम्रो थियो । फिरमिनोको निर्णायक गोलमा कप्तान हेन्डरसनकै पास बढी निर्णायक थियो । हेन्डरसनले लिभरपुलको क्षेत्रबाट बढाएको बलमा साडियो मानेले फिरमिनोलाई पास दिएका थिए ।यति मात्र होइन, टिमले कतार यात्रामा कुनै गोल नखानुमा जोए गोमेजको पनि ठूलो भूमिका रह्यो । खेलको अन्त्यतिर केही नाटक पनि भए, लिभरपुलले पेनाल्टी पायो तर त्यसलाई भीएआरले अस्वीकार गर्यो । खेलपछि क्लोपले भनेका छन्, यो उपाधि क्लबको इतिहासमा विशेष हुनेछ । सन् साठी र सत्तरीतिर लिभरपुलले एकपछि अर्को सफलता हात पारेको थियो । अबको टिम पनि त्यही दिशातर्फ अग्रसर देखिएको छ र यसका लागि सक्षम पनि देखिन्छ । एन्डी हन्टर, द गार्डियन"
युनाइटेड पराजित,"लन्डन इंग्लिस प्रिमियर लिगको पुछारमा रहेको वाटफोर्डले आइतबार म्यानचेस्टर युनाइटेडमाथि २० को विजय हात पारेको छ । यस सिजनमा वाटफोर्डको यो केबल दोस्रो विजय हो र यसले टोलीको रेलिगेसन जोगाउने आशालाई जीवितै बनाएको छ । टोली अझै रेलिगेसन क्षेत्रभन्दा ६ अंकले पछाडि छ ।विजयका वावजुद पनि वाटफोर्डले अंक तालिकामा पुछारको स्थान छाड्न सकेको छैन । पहिलो गोलमा युनाइटेडका गोलरक्षक डेबिड डी जिया प्रमुख जिम्मेवार रहे । इस्माइली सारले राम्रोसँग प्रहार गर्न नसकेको बललाई डी जियाले चिप्लाउन पुगेपछि वाटफोर्डले ५० औं मिनेटमा अग्रता लियो । सारलाई नै एरोन वान विसाकाले लडाएपश्चात् वाटफोर्डले पाएको पेनाल्टीमा ट्रोय डिनीले ५४ औं मिनेटमा गोल गरे । उनले अप्रिलयता पहिलो प्रिमियर लिग गोल गरे । युनाइटेडका पाउल पोग्बा ६४ औं मिनेटमा मैदान उत्रिए । तीन महिनायता उनको यो पहिलो खेल थियो, तर उनले एउटै प्रहार विपक्षी पोस्टमा आक्रामण गर्न सकेनन् । म्यानचेस्टर सिटीले लेस्टरललाई शनिबार राति ३१ ले हराएको छ । दोस्रो र तेस्रोमा रहेका टिमबीच महत्त्वपूर्ण खेलमा सिटीका रियाद माहरेज, ग्याब्रिएल जिसस र गुनडोगनले गोल गरे । लेस्टरले जेमी भार्डीको गोलले अग्रता लिएको थियो । लेस्टर १० अंकको दूरीमा दोस्रो स्थानमा रह्यो भने त्यसको थप एक अंकपछाडि सिटी छ । शनिबार रातिका अन्य खेलमा उल्भ्सले नरविचलाई २१, न्युकासलले क्रिस्टल प्यालेसलाई १०, सेफिल्डले ब्राइटनलाई १०, साउथह्याम्पटनले एस्टन भिल्लालाई ३१ र बर्नलीले बर्नमाउथलाई १० ले हरायो ।मेसीको वर्षको ५० औं गोल बार्सिलोना लियोनल मेसीले सन् २०१९ को आफ्नो व्यक्तिगत ५० औं गोल गर्दै स्पेनी ला लिगामा बार्सिलोनालाई एलाभेसमाथि शनिबार राति ४१ को जित दिलाएका छन् । यस नतिजासँगैं बार्सिलोनाले गृह मैदानमा यस वर्ष अपराजित यात्रा पूरा गरेको छ । एलाभेसमाथिको जितमा लुइस स्वारेजले एक गोल गरे भने अन्य तीन गोलमा सहयोगीको भूमिका निर्वाह गरे । बार्सिलोनाका लागि एन्टोन ग्रिजमन र आरटुरो भिडालले पनि गोल गरे । बार्सिलोनाले सन् २०१९ मा आफ्नो घरेलु मैदान नु क्याम्पमा २४ खेल जितेको छ भने चार खेलमा बराबरी खेलेको छ । सन् २०११ यता यो पहिलोपल्ट बार्सिलोना घरमा अपराजित रहेको हो । लिग तालिकामा बार्सिलोना ३९ अंकसहित शीर्ष स्थानमा छ । एक खेल कम खेलेको रियल म्याड्रिड ३६ अंकमा दोस्रोमा छ । इन्टर शीर्षमा मिलान रोमेलु लुकाकुले दुई गेल गर्दै इन्टर मिलानलाई सन् २०१९ को अन्त्यमा इटालीको सिरी ए मा शीर्ष स्थानमा कामय राख्यो । उनको उत्कृष्ट प्रदर्शनको मद्दतले इन्टरले जेनोआलाई ४० ले हरायो । यो जितछि गोलअन्तरको आधारमा इन्टर अगाडि रहेको हो । इन्टर र युभेन्ट्सको १७ खेलबाट समान ४२ अंक रहेको छ । युभेन्ट्स पछिल्लो आठ वर्षका लगातार लिग विजेता हो ।"
भारतलाई शृंखला,"कट्टक (एजेन्सी) भारतले वेस्ट इन्डिजविरुद्धको तीन एकदिवसीय शृंखला आइतबार २१ ले जितेको छ । भारतले तेस्रो, अन्तिम तथा निर्णायक खेल चार विकेटले जित्न सफल रह्यो । वेस्ट इन्डिजले शृंखलाको पहिलो खेल र भारतले दोस्रो खेल आफ्नो पक्षमा पारेको थियो । अन्तिम खेलमा भारतले ४८४ ओभर खेल्दै छ विकेटमा ३ सय १६ रन बनाई विजय लक्ष्य पूरा गर्यो । भारतका कप्तान विराट कोहलीले सर्वाधिक ८५ रन बनाए । उनले ८१ बल खेल्दै ९ चौका प्रहार गरे । घरेलु टिमका प्रारम्भिक ब्याट्सम्यान जोडी रोहित शर्मा र केएल राहुलले १ सय २२ रनको साझेदारी गर्दै बलियो सुरुआत दिएका थिए । रोहितले ६३ र राहुलले ७७ रन बनाए । यसअघि पहिले ब्याटिङ गरेको वेस्ट इन्डिजले ५० ओभरमा पाँच विकेट गुमाएर ३ सय १५ रन बनाएको थियो । त्यसमा निकोलस पुरनले सर्वाधिक ८९ रन बनाए । त्यसका लागि उनले ६४ बलको मात्र सामना गरे र १० चौका तथा तीन छक्का प्रहार गरे । यस्तै नटआउट रहेका किरोन पोलार्डले पनि आक्रमक ७४ रन बनाए । ५१ बल खेलेका उनले ३ चौका र ७ छक्का प्रहार गरे । वेस्ट इन्डिजका किमो पाउलले ३ विकेट लिए ।"
एपीएफ र हिमालयन बराबरीमा,आर्मीविरुद्ध मनाङ १२ः०० बजेथ्रीस्टारविरुद्ध पुलिस १५ः०० बजेदशरथ रंगशाला

शीर्षक,विवरण
गुप्तचरले अख्तियारमा बुझायो राजस्व कर्मचारीको विवरण,"०३२ सालमै राअविमा आन्तरिक सुरक्षातर्फ भ्रष्टाचार नियन्त्रण, सुशासन र राजस्व चुहावटलगायत विषय हेर्ने गरी राजस्व महाशाखा गठन गरिएको थियो । राअविका पूर्वप्रमुख देवीराम शर्माले बहुदल र पञ्चायत पक्षधर सबैले उक्त महाशाखालाई निष्क्रिय बनाएका कारण अकुत सम्पत्ति नियन्त्रण र आर्थिक अपराधसम्बन्धी सूचनामा राअवि कमजोर बनेको प्रतिक्रिया दिए । उनले आफू संगठनमा हुँदा तत्कालीन प्रधानमन्त्री शेरबहादुर देउवा र गृहमन्त्री (हाल दिवंगत) खुमबहादुर खड्काले राअविलाई अख्तियारसँग मिलेर काम नगर्न र गर्ने भए गृह मन्त्रालयको स्वीकृति लिन निर्देशन दिएको स्मरण गरे । अख्तियारका पदाधिकारीले दरबारसम्म उक्त विषयको जानकारी गराएपछि प्रधानमन्त्री र गृहमन्त्रीले निर्देशन फिर्ता लिएका थिए । ०५८ देखि ०६३ सम्म जति पनि मानिसलाई भ्रष्टाचार मुद्दा लाग्यो, धेरैको अनुसन्धानमा गुप्तचरले महत्त्वपूर्ण योगदान पुर्याएको थियो, शर्माले भने, पछिल्लोपटक पुनः अख्तियार र गुप्तचरबीच समन्वयका आधारमा अनुसन्धान गर्ने परिपाटी थालनी भएको छ, यसले सुशासनका क्षेत्रमा सकारात्मक नतिजा दिनेछ ।"
बालबालिका ओसारपसार थाहै पाउँदैनन् स्थानीय सरकार,"देश तीन तहको संघीयतामा गएपछि जिल्लास्थित महिला तथा बालबालिका कार्यालय खारेज भएको छ । उक्त कार्यालयले बालगृहको अनुगमन, अवैध ओसारपसार रोक्न संयन्त्र बनाउनेलगायत काम गर्दै आएको थियो । कार्यालय खारेज भएपछि स्थानीय सरकार सञ्चालन ऐन ०७४ ले स्थानीय तहलाई बालबालिका जोगाउने दायित्व सुम्पेको छ । तर फडेरा मात्रै होइन, कैयौं स्थानीय तहका जनप्रतिनिधिलाई यो दायित्वबारे थाहा छैन । फडेराले भने, यसबारे उति धेरै जानकारी भएन । हुम्लाको सिमकोट गाउँपालिका अध्यक्ष पदम लामालाई पनि स्थानीय तहमा बालअधिकार समिति बनाउनुपर्छ भन्ने थाहा छैन । उनले स्कुलमा सरसफाइ गर्न बाल समिति बनेको सुनाउँदै भने, हाम्रो गाउँपालिकामा भएको बाल समिति त त्यही हो ।स्थानीय तहले बालअधिकार समिति बनाएको भए सम्भवतः बालबालिकालाई भेडाबाख्रा जसरी सहरतिर ओसार्ने धन्दा कम हुने थियो । कतिसम्म भने सहरका बालगृहसँगको मिलेमतोमा दुर्गम क्षेत्रका कमजोर आर्थिक हैसियत भएका परिवारका बालबालिकाको तस्करी हुने गरेको छ । जेठ १ मा राष्ट्रिय बालअधिकार परिषद् र बालबालिका खोजतलास केन्द्रले विभिन्न बालगृहबाट उद्धार गरेका बालबालिकामध्ये १४ जना हुम्लाको सिमकोट गाउँपालिकाका छन् । अध्यक्ष लामाले बालगृहमा राख्ने भन्दै आफ्नो गाउँपालिकाबाट बालबालिका ओसारिएको खबर पाएको तर त्यसबारे गाउँपालिकामा कुनै रेकर्ड नरहेको बताए । उनले भने, उताबाट उद्धार गरेर ल्याइएपछि पो थाहा भो, उनले भने, लाने बेला त थाहै भएन, अब अविभावक सतर्क हुनुपर्छ । स्थानीय तह त बालबालिका जोगाउने संयन्त्र बनाउन चुकेकै छन्, प्रदेश तहका जनप्रतिनिधि पनि बालबालिकालाई अवैध ओसारपसारबाट जोगाउने संयन्त्र बनाउनेतिर लागेका छैनन् । बालअधिकार परिषद्का प्रशासकीय प्रमुख कृष्ण अर्यालको बुझाइमा प्रदेश बालअधिकार परिषद् गठन हुन सकेको भए बालबालिकाको अवैध ओसारपसार कम हुन्थ्यो । उनी भन्छन्, स्थानीय तहमा बालबालिकासम्बन्धी समिति बन्न नसक्दा बालबालिका कहाँ गए, कसले कुन उद्देश्यले बालबालिका लगिरहेको छ भन्नेसमेत थाहा हुन सकेको छैन । प्रदेशमा पनि यही समस्या देखियो ।स्थानीय तह सक्रिय नहुँदा अवैध रूपमा सञ्चालन गरिएका बालगृहले दुर्गम जिल्लाका बालबालिकालाई अवैध रूपमा ओसारपसार गर्ने र तिनै बालबालिकालाई अनाथ देखाएर दाताबाट रकम असुल्ने प्रयास गरेका छन् । बालबालिका खोजतलास केन्द्रका प्रहरी निरीक्षक मोहनविक्रम दाहाल भन्छन्, स्थानीय सरकार सक्रिय भए बालबालिकाको अवैध ओसारपसार कम हुन्छ ।स्थानीय सरकारलाई कतिसम्म अधिकार दिइएको छ भने विगतमा केन्द्रीय बाल कल्याण समितिले बालगृह सञ्चालन अनुमति दिने व्यवस्था थियो । त्यो अधिकार अहिले गाउँपालिकाले पाएका छन् । बालबालिकासम्बन्धी ऐन २०७५ ले बालगृहको नवीकरणसम्बन्धी व्यवस्था नियमावलीबमोजिम हुने भनेको तर नियमावली नबनेका कारण नवीकरणको काम पनि रोकिएको छ । राष्ट्रिय बालअधिकार परिषद्का अधिकृत रामबहादुर चन्दले भने, नियमावलीको अभावमा नवीकरणको काम रोकिएको छ र यसको फाइदा अवैध काम गर्नेहरूले उठाउने जोखिम बढेको छ । ०७५ भदौ अघिसम्म सहायक प्रमुख जिल्ला अधिकारी बालगृहको अनुमगन संयोजक रहन्थे र जिल्लास्थित महिला विकास कार्यालयको प्रमुख अनुगमनको सदस्य सचिव रहन्थे । स्थानीय तह बनेपछि कानुनले वडा कार्यालयलाई बालगृहको रेखदेख सञ्चालन र अनुगमनको जिम्मेवारी दिएको छ ।बालबालिका शान्ति क्षेत्र राष्ट्रिय अभियानका कार्यक्रम निर्देशक मधुसूदन दवाडीको अनुभवमा अधिकांश स्थानीय तह र बालगृह अनुगमनबारे जानकार छैनन् र नियमावलीको अभावमा केही वर्षयता अनुगमनको काम ठप्पजस्तै छ । उनले भने, यसको फाइदा अवैध रूपमा सञ्चालित बालगृहहरूले उठाइरहेका छन् ।संक्रमणको कारण देखाएर बालबालिकाको अवैध ओसारपसार पछिल्लो समयमा झन् बढ्दो छ । नेपालमा बालबालिको स्थिति प्रतिवेदनले बालगृहमा आश्रित बालबालिकाको संख्या अघिल्लो वर्षभन्दा बढेको देखाएको छ । १४ जिल्लाका ५ सय ३३ बालगृहमा अघिल्लो वर्ष १४ हजार ८ सय ६४ बालबालिका थिए भने यो वर्ष १५ हजार ५ सय ६५ पुगेको छ । आर्थिक वर्ष ०७५७६ मा ५ वटा बालगृहबाट १९२ बालबालिकाको उद्धार भयो । जसमध्ये १५२ जनालाई अभिभावकको जिम्मा लगाइयो भने ४६ जना काठमाडौं उपत्यकाका विभिन्न बालगृहमा छन् । कार्यान्वयन नभएको कानुनसंविधानको धारा ३९ मा प्रत्येक बालबालिकालाई बालअनुकूल न्यायको हक हुने व्यवस्था छ । त्यस्तै बालबालिकाको गैरकानुनी ओसारपसार गर्न नपाइने, प्रत्येक बालबालिकालाई राज्यबाट शिक्षा, स्वास्थ्य, पालन पोषण, उचित स्याहार, खेलकुद, मनोरन्जन तथा सर्वांगीण विकासको हक हुने व्यवस्था पनि संविधानमा छ । स्थानीय सरकार सञ्चालन ऐन, २०७४ को दफा ११ (२) मा सडक बालबालिका, अनाथ, असहाय, अशक्त र मानसिक असन्तुलन भएकाहरूको पुनःस्थापना केन्द्रको सञ्चालन, व्यवस्थापन, अनुगमन र नियमन गाउँपालिका तथा नगरपालिकाले गर्न सक्ने व्यवस्था छ । ऐनमा बालबालिका अभिभावकविहीन भएमा, संरक्षकत्वको अभाव भएमा तिनीहरूको व्यवस्थापन गर्ने पहिलो जिम्मेवारी स्थानीय तहलाई दिइएको छ तर स्थानीय तहका जनप्रतिनिधिले आफ्नो ठाउँका बालबालिका जोगाउन सकेका छैनन् । उनीहरू बालबालिकाको संरक्षणको कानुनी दायित्व र आफ्नै ठाउँबाट बालबालिकाको अवैध ओसारपसार भइरहेको बारे समेत अनभिज्ञ छन् । स्थानीय सरकार सञ्चालन ऐन ०७४ दफा १२ (२) मा बालसंरक्षणसम्बन्धी समुदायमा आधारित बाल संरक्षण प्रणालीलाई सञ्चालनमा ल्याइएको हुनेछ भनिएको छ । ऐनको दफा ४७ ले स्थानीय न्यायिक समितिलाई नाबालकको हितका खातिर संरक्षणात्मक आदेश दिनसक्ने व्यवस्था छ ।०७४ यता प्रदेश २ को सप्तरीको कञ्चनरूप नगरपालिका, प्रदेश ३ को दोलखाको भीमेश्वर नगरपालिका, गण्डकी प्रदेशको नवलपरासी (बर्दघाट सुस्तापूर्व) को देवचुली नगरपालिका, प्रदेश ५ अन्तर्गत नवलपरासीको सुनवल नगरपालिका बालमैत्री घोषणा गरिएका छन् । राष्ट्रिय बालअधिकार परिषद्ले हालै प्रकाशन गरेको नेपालमा बालबालिकाको स्थिति प्रतिवेदन ०७६ का अनुसार यीबाहेक ३५ वटा स्थानीय तहका एकएक वडा बालमैत्री घोषणा भएका छन् । तर, अधिकांश स्थानीय सरकारको प्राथमिकतामा बालबालिका जोगाउने कार्यक्रम परेको छैन ।त्यसो त गाउँपालिका र नगरपालिकालाई योजना तर्जुमा तथा कार्यान्वयन गर्दा बालबालिकाको अधिकतम सहभागिता सुनिश्चित गर्ने कानुनी व्यवस्था गरेको छ । यो व्यवस्था पनि कार्यान्वयन भएको छैन । त्यसैले दूरदराजबाट बालबालिका हराउने क्रम रोकिएको छैन । निर्देशक दवाडी भन्छन्, अधिकार प्रयोग गरेर बालबालिकाको संरक्षणमा स्थानीय तह जागरुक नभएकाले बालबालिकाको व्यापार मात्र भएको छैन, जोखिममै परेका छन् । महिला तथा बालबालिका मन्त्रालयले बालमैत्री स्थानीय शासन राष्ट्रिय रणनीति २०६८ मा परिमार्जनसहित बालमैत्री स्थानीय शासन ः राष्ट्रिय रणनीति २०७४ कार्यान्वयनमा ल्याएको छ । तर, स्थानीय तहले मन्त्रालयकै रणनीति पनि थाहा पाएका छैनन् । चन्द्रागिरिले थाल्यो कामकैयौं स्थानीय तहले संविधान, स्थानीय सरकार सञ्चालन ऐन, २०७४ दिएका बालबालिकासम्बन्धी कानुनी दायित्व थाहा नपाए पनि चन्द्रागिरि नगरपालिकाले आफ्नो क्षेत्रका बालबालिका जोगाउने काम थालेको छ । नगरपालिकामा जनप्रतिधि आएपछि ९ वटै वडामा बालअधिकार समिति गठन गरिएको छ ।वडाध्यक्ष संरक्षक, निर्वाचित एक सदस्य सदस्य संयोजक र बालअधिकारसम्बन्धी संघसंस्थाका दुई प्रतिनिधि राखेर समिति गठन गरिएको हो । नगरभित्र तीनवटा बालगृह छन् । तिनको अनुगमन गर्ने, बालबालिकाको तथ्यांक संकलन गर्ने कामसमेत बालअधिकार समितिले गर्दै आएको छ । नगरपालिकाकी सूचना अधिकारी रश्मी श्रेष्ठका अनुसार बालबालिकामाथि हुने हिंसा रोक्न ९ लाख रुपैयाँको कोष समेत खडा गरेको छ । धेरै स्थानीय तहका निम्ति हामीले गरेको काम नयाँ हुन सक्छ, उनले भनिन् ।"
फर्कियो म्याराथन छवि,"दक्षिण एसियाली खेलकुदमा नेपाली म्याराथन स्वर्ण६किरणसिंह बोगटी १ स्वर्ण (सन् २०१९)वैकुण्ठ मानन्धर ३ स्वर्ण (सन् १९८४, ८५ र ८७)टीका बोगटी १ स्वर्ण (सन् १९९५)राजेन्द्र भण्डारी १ स्वर्ण (२०१०, रोडरेसको मान्यता)रजत४अर्जुन पण्डित (१९८४), विसनसिंह राउत (१९९१), गणेशबहादुर राई (१९९५), अर्जुनबहादुर बस्नेत (२००६)कांस्य६ कृष्णबहादुर बस्नेत (१९८५), वैकुण्ठ मानन्धर (१९८९), टीका बोगटी (१९९१, १९९३), गणेशबहादुर राई (१९९९), अर्जुनबहादुर बस्नेत (२००४)महिलातर्फ १ पदकपुष्पा भण्डारी रजत (२०१९)"
खण्डहर मदननगर,"(काठमाडौं)  दीपु पासवान अभिभावकको साथ लागेर तत्कालीन एमालेको निर्माणाधीन पार्टी कार्यालय बल्खु छिर्दा २ वर्षकी मात्रै थिइन् । उनी खेल्दाखेल्दै बल्खुमा सानदार कार्यालय भवन ठडियो । बागबजारको साँघुरो घरबाट बल्खुको फराकिलो जमिनमा कार्यालय बनाएर सर्न पाएपछि तत्कालीन एमाले नेतृत्व पनि मक्ख पर्यो । दीपु कार्यालयमा आउने ठूलासाना नेताहरूको आउजाउ हेर्दाहेर्दै ठूली भइन् । नेताहरूको काँध, काख र हात अनि एमाले कार्यालयको आँगनमा उनी फूल जस्तै हुर्किइन् । २७ वर्षकी दीपु अहिले कार्यालय परिसरकै घरमा बसेर ९ महिनाकी छोरी हुर्काउँदै छिन् । ठाउँ त उही हो तर पहिलेजस्तो छैन, दीपुले भनिन्, अहिले यतातिर सुनसान छ । ०७२ सालको भूकम्पमा तत्कालीन एमालेको कार्यालय भत्कियो । सुरुवातदेखि त्यहीं काम गर्दै आएका दीपुका बुबा चन्द्रदेव हेरेको हेर्यै भए । ठूलो दुर्घटना भयो जस्तो लाग्यो, अफिस घरि यता घरि उता गरेर हल्लियो, मैले आँखा झिमिक्क पार्न सकिनँ, चन्द्रदेवले ०७२ वैशाख १२ सम्झिए । त्यही दिन उनको पुरानो कार्यकक्षसँग साइनो टुट्यो । ०५१ सालदेखि एमालेको पार्टी कार्यालयमा काम गर्दै आएका चन्द्रदेव अहिले उही काम नेकपा पार्टी कार्यालय धुम्बाराहीमा गर्छन् तर नयाँ कार्यालयमा मन उति अडिँदैन । पार्टीले छिटो अफिस बनाइदिए हुन्थ्यो जस्तो लाग्छ, उनले भने, बल्खुमा मदन भण्डारी एक्लै भएजस्तो देखियो । भूकम्पपछि तत्कालीन एमालेका अध्यक्ष केपी शर्मा ओलीको नेतृत्वमा दुई पटकसम्म सरकार बन्यो । मदन भण्डारीकै पत्नी विद्यादेवी भण्डारी दुई पटक नै राष्ट्रपति भइन् । तर बल्खुको पार्टी कार्यालय ढलेपछि उठाउनतर्फ कसैको पनि ध्यान गएन । बरु असरल्लै छाडियो । तत्कालीन एमालेका महासचिव ईश्वर पोखरेल नेतृत्वको भवन निर्माण तथा कार्यकर्ता संरक्षण कोष संकलन समितिले उक्त जग्गामा पर्खाल लगाउने निर्णय गरेको थियो, त्यो पनि कार्यान्वयन भएन । ०७२ पछि नाकाबन्दी लाग्यो, चुनाव आयो, पार्टी एकता भयो, नेताहरू पनि कताकता पुगे, तत्कालीन भवन निर्माण समितिका सदस्य पर्शुराम मेघी गुरुङले ठट्यौली शैलीमा भने, मैले त भवन बनाउने कुरै पो बिर्सिसकेको रहेछु, अहिले त्यतातिर (मदननगर) गएको पनि छैनजेठ ३ गते भण्डारीको शालिकमा माल्यार्पण गर्नबाहेक नेताहरू हम्मेसी बल्खु पुग्दैनन् । नयाँ प्रधानमन्त्री, मन्त्री बने भने एक दिन त्यहाँ पुग्छन् । मदनको सालिकमा माल्यार्पण गरेर काम थालेको देखाउन पनि खोज्छन् । यो हामीले नै बनाएको ठाउँ हो भनेर सम्झिने मान्छे पनि भएनन्, नेकपा केन्द्रीय सदस्य प्रदीप नेपालले भने । नेताहरूले भण्डारीले नै सुरुवात गरेको जनताको बहुदलीय जनवादलाई आफ्नो राजनीतिक एजेन्डा बनाए । तत्कालीन माओवादी केन्द्र र एमाले एकीकरण भएर बनेको नेकपाको राजनीतिक सिद्धान्त जनताको बहुदलीय जनवाद हुने या जनताको जनवाद हुने भन्ने विषयमै लामो समयसम्म बहस र रस्साकसी चल्यो । ठूलठूला भाषणमा भण्डारीलाई नसम्झिने नेता छैनन् । मदन भण्डारी प्रतिष्ठान खोलेर कतिपय नेताकार्यकर्ताले व्यक्तिगत खेतीपाती चलाइरहेका छन् । एकीकृत पार्टीका अध्यक्ष पुष्पकमल दाहाल पनि भण्डारी र आफ्नो प्रसंग बारम्बार उठाउने गर्छन् तर नेकपा वृत्तमा ढलेको भवन उठाउँछु भन्ने कोही भेटिएका छैनन्, त्यसैले भण्डारीको सालिक मदननगरको खण्डहरमा टुक्रुक्क देखिन्छ । हालै वरिष्ठ नेता माधवकुमार नेपालसँगको भेटमा प्रधानमन्त्री ओलीले पार्टी कार्यालय निर्माणको जिम्मा लिन प्रस्ताव गरेका थिए तर नेपालले त्यसमा जवाफ दिएका छैनन् । नेकपाले धुम्बाराहीस्थित पासाङ ल्हामु प्रतिष्ठानको घरमा मासिक १ लाख ८० हजार रुपैयाँ भाडा तिर्दै आएको छ । यो हिसाबले पनि ०७२ असारयता ८६ लाख ४० हजार रुपैयाँ भाडाका लागि मात्रै तिरिएको छ । सामाजिक कामका लागि सरकारले दिएको जग्गामा बनेको भवनलाई भाडामा लगाउन पाइँदैन । त्यो नियमविपरीत प्रतिष्ठानले उपलब्ध गराएको भवनमा भाडा तिरेर बसिरहँदा नेकपामाथि नैतिक प्रश्न उठेको छ । भवन निर्माणका लागि आर्थिक सहायता संकलन भनेर उतिबेलै बनाइएको समितिले १ करोडभन्दा धेरै पैसा उठाएको थियो । त्यसपछि प्रक्रिया अघि बढेन । ०४८ सालको चुनावमा तत्कालीन एमालेले एक तिहाइ सिट जितेको थियो । त्यतिबेलै विजयी सांसदहरूबाट पैसा उठाएर उसले बल्खुमा जग्गा किन्यो । त्यतिखेर जग्गा साह्रै सस्तो थियो, एमाले केन्द्रीय सदस्य नेपालले सम्झिए, हामीले साह्रै दुःखले आठ रोपनी जग्गा जोडेका हौं तर अहिले त्यो ठाउँले स्याहार पाएन । उतिखेर करिब २ लाखमा बल्खुको जग्गा किनिएको थियो । ०५० को सुरुवातमा पार्टी स्कुल सञ्चालन गर्ने गरी बल्खुमा भवन बनाउने निर्णय एमालेले गर्यो । ०५० कै जेठमा दासढुंगा दुर्घटनामा तत्कालीन एमालेका महासचिव भण्डारीको निधन भयो । उनले पार्टी कार्यालको सानदार भवन देख्न पाएनन् तर ठूलो रातो घर अघिल्तिर उनैको सालिक बनाइयो । यो नवलपरासी र दासढुंगापछि बनेको भण्डारीको तेस्रो सालिक हो । एमालेले भण्डारीकै सम्मान र सम्झनामा त्यो ठाउँको नाम मदननगर जुरायो । ०५१ मा तत्कालीन एमालेका अध्यक्ष मनमोहन अधिकारीको नेतृत्वमा एमालेले अल्पमतको सरकार बनायो । सरकारमा पार्टीका महासचिव नेपाल पनि सहभागी भए । एमालेले त्यही बेला उपमहासचिव पद सिर्जना गरेर वामदेव गौतमलाई जिम्मेवारी दियो । उनले ८१० महिनामै कार्यालय भवन तयार पारे । एमालेको पार्टी अफिस गौतमको इन्जिनियरिङमा बनेको थियो, नेकपा पार्टी कार्यालयका लेखा प्रमुख खिमलाल पौडेल सम्झिन्छन् । ०५१ मा एमाले पार्टी कार्यालयमा लेखापाल रहेका पौडेलका अनुसार १ करोड २५ हजार लागतमा त्यो भवन बनाएको थियो । ०६५ को आठौं महाधिवेशनपछि एमाले बहुपदीय पद्धतिमा गयो । पार्टी विभागको संख्या बढेर २२ पुग्यो, पार्टी कार्यालय साँघुरो बन्दै गयो । भवन बढाउनुपर्छ भन्ने छलफल चल्यो । तत्कालीन उपाध्यक्ष विद्या भण्डारीसहितका केही नेता बल्खुमै भवन बनाउनुपर्छ भन्ने पक्षमा थिए भने महासचिव पोखरेललगायत नेताहरूले अलि फराकिलो ठाउँ खोज्नुपर्छ भन्ने मत राखिरहेका थिए । पार्टी कार्यालय कहाँ बन्छ भन्ने टुंगो नलाग्दै कस्तो पार्टी कार्यालय बनाउने भन्ने नक्सा नै तयार पारेर पुरानो कार्यालयको भित्तामा टाँसिएको थियो । तत्कालीन महासचिव पोखरेलको संयोजकत्वमा १२ सदस्यीय भवन निर्माण समिति गठन भयो । नयाँ भवनका विषयमा निचोडमा नपुग्दै भएकै भवन पनि भूकम्पले ढालिदियो । छलफल सेलाउँदै गयो । अहिले मदननगर खण्डहर छ । त्यही खण्डहरको साक्षी बनेर मदन भण्डारीको अर्धकदको सालिक ठिङ्ग छ ।"
अटो रिक्सा पल्टिँदा ५ को मृत्यु,चितवन (कास) भण्डारामलेखु सडकमा शनिबार साँझ अटो दुर्घटना हुँदा ५ जनाको मृत्यु भएको छ । राप्ती नगरपालिका४ बाट भण्डाराको चौकीडाँडा जाँदै गरेको ना१ह ६४०९ नम्बरको अटो रिक्सा अनियन्त्रित भएर सडकबाट पल्टिएको प्रहरीले जानकारी दिएको छ । अटोमा ६ जना सवार थिए । मृतकमध्ये पर्वतको कुस्मा पिपलटारीका ३५ वर्षीय श्यामप्रसाद तिवारीको मात्रै सनाखत भएको चितवन जिल्ला प्रहरी कार्यालयका प्रवक्ता प्रहरी नायब उपरीक्षक (डीएसपी) एकनारायण कोइरालाले जानकारी दिए । दुर्घटनापछि घाइतेलाई भरतपुरस्थित पुरानो मेडिकल कलेजको शिक्षण अस्पताल ल्याइएको थियो । गम्भीर घाइते भएकाहरूको उपचारका क्रममा निधन भएको हो । मृतकहरू ३ महिला र २ पुरुष छन् । गम्भीर घाइते करिब २५ वर्षीय एक पुरुषको उपचार भइरहेको छ ।
सेनालाई अमेरिकी सहयोग रहन्छ,"काठमाडौं (कास) रक्षा तथा इन्डोप्यासिफिक मामिलासम्बद्ध अमेरिकी सहायक विदेशमन्त्री रेन्डल स्क्राइभरले अमेरिकाले अघि सारेको इन्डोप्यासिफिक मामिलालाई एउटा नीतिका रूपमा बुझिदिन आग्रह गरेका छन् । यो कुनै रणनीति होइन, उनले भने । सहायक मन्त्री स्क्राइभरले विधिको शासनअन्तर्गत रहेका इन्डोप्यासिफिक क्षेत्रका मुलुक अमेरिकी नीतिअन्तर्गतको सहयोग र साझेदारीमा पर्न सक्ने बताए । उनले यो नीतिमा नेपाल सरकारले दिएको साथसहयोगको सराहना गरेका छन् । दुईदिने नेपाल भ्रमणमा आएका सहायक विदेशमन्त्री स्क्राइभरले वीरेन्द्र शान्ति तालिम केन्द्र, पाँचखालको अवलोकन भ्रमणका क्रममा शुक्रबार कान्तिपुरसँग भने, नेपालअमेरिका द्विपक्षीय सम्बन्ध बिस्तार एवं सुदृढीकरणका लागि मेरो यो नेपाल भ्रमण सफल भएको छ । सहायक मन्त्री स्क्राइभर अमेरिकी सरकारको १९ लाख डलर सहयोगमा निर्मित लुम्बिनी हाउस नेपाली सेनालाई हस्तान्तरण गर्न पाँचखाल पुगेका थिए । उनले राष्ट्रसंघीय शान्ति मिसनमा रहेर उल्लेख्य योगदान दिइरहेको भन्दै नेपाली सैनिकको स्मरण गरेका थिए । अहिले शान्ति सेनामा ५ हजारभन्दा बढी नेपाली सैनिक छन् । नेपालसँग प्रतिरक्षा साझेदारी बढाउन अमेरिका तत्पर रहेको जानकारी दिँदै उनले स्टेट पार्टनरसिप प्रागाम (एसपीपी) मार्फत सहयोगका अरू आधार तय हुन सक्ने बताए । अमेरिकी दूतावासले श्ाुक्रबार बिहान राजदूत निवासमा आयोजना गरेको पत्रकार भेटघाटमा उनले इन्डोप्यासिफिक मामिलालाई लिएर नेपालमा उब्जिएको बहसबारे त्यति जानकार नरहे पनि यस्ता बहस स्वागतयोग्य हुने बताएका थिए । इन्डोप्यासिफिक मामिला विधिको शासनसँग सम्बन्धित रहेको तर्क गर्दै उनले यसलाई चिनियाँ दृष्टिकोणबाट वा यो नीति कुनै देशविरुद्धको अभियानका रूपमा हेरिनु अन्यथा भएको बताए । सहायक मन्त्री स्क्राइभरले अमेरिकी स्टेट पार्टनरसिप प्रोगाम (एसपीपी) अन्तर्गत नेपाली सेनासँग सुरक्षा सहयोग तथा पूर्वाधार निर्माण आदिमा सहकार्य गर्न नेपाल सरकारका उच्च अधिकारीसँग कुराकानी भएको जानकारी दिएका थिए । उनले एसपीपीअन्तर्गत सैन्य सहकार्य गर्ने अमेरिकी नीतिबारे पनि जानकारी गराएका थिए । अमेरिकाले दिने भनिएको २ स्काई ट्रक यसै महिना नेपाल आइपुग्ने समेत उनले जानकारी दिए । एसपीपीअन्तर्गत अमेरिकाले २५ वर्षयता विश्वका ८० भन्दा बढी देशसँग सेनामार्फत प्रकोप व्यवस्थापन, मानवीय सहयोग र सेवा प्रदान गर्दै आएको छ । एसपीपी पनि सम्बद्ध राष्ट्रको इच्छा, आवश्यकता र प्राथमिकताअनुसार निर्धारण हुने उनले बताए । अमेरिकाले नेपालको ऊर्जा व्यापार तथा बहुराष्ट्रिय ट्रान्समिसन लाइन निर्माणमा मिलेनियम च्यालेन्ज कोअपरेसन (एमसीसी) अन्तर्गत दिने भनिएको ५५ अर्ब रुपैयाँ सहयोगको अनिर्णीत स्थितिबारे अमेरिकी अधिकारीले सहयोगको प्रतिबद्धता दोहोर्याएका छन् । नेपालका लागि अमेरिकी नियोगका उपप्रमुख म्यान्युएल पी मिक्कलरले एमसीसी परियोजना अघि बढाउन नेपाल कटिबद्ध रहेको र अमेरिकी विदेश सहायक मन्त्रीको भ्रमण क्रममा प्रतिबद्धता दोहोरिएको बताएका थिए ।"
मन्त्रालयबीच समन्वय नहुँदा सीमा सुरक्षा चौकीको योजना अलपत्र,"(काठमाडौं)  सरकारका मन्त्रालयहरूबीच नै समन्वय हुन नसक्दा भारत र चीनसँगको सीमा क्षेत्रमा प्रहरी चौकी स्थापना गर्ने योजना अघि बढ्न सकेको छैन । दक्षिणी सीमामा १९ तथा चीनसँगको सीमामा चार गरी २३ स्थानमा सशस्त्र र नेपाल प्रहरीका चौकी राख्न स्वीकृति माग्दा वन मन्त्रालयले डेढ वर्षदेखि अल्झाएको आरोप गृह मन्त्रालयले लगाएको छ । वनले भने प्रक्रिया नपुगेकाले प्रस्ताव रोकिएको बताएको छ ।संघीय संसद्को राज्यका निर्देशक सिद्धान्त, नीति र दायित्वको कार्यान्वयन एवं मूल्यांकन तथा अनुगमन समिति मा शुक्रबार गृहमन्त्री रामबहादुर थापाले सबैजसो चौकी वन क्षेत्रमा राख्नुपर्ने तर वनले स्वीकृति नदिएकाले अप्ठेरो परेको बताएका थिए । गृहमन्त्रीले वनका कारण समस्या परेको बताएपछि सांसदहरूले सीमा सुरक्षाजस्तो संवेदनशील विषयमा सरकारी निकाय उदासीन बनेको भन्दै आक्रोश व्यक्त गरेका थिए । नेकपाका नेता भीम रावलले सरकारका मन्त्रालयबीच नै समन्वय नहुने कुरा गम्भीर भएको बताए । उनले मुलुकको सार्वभौमसत्ता रक्षा गर्ने कुरामा गृहमन्त्रीले वनले स्वीकृति नदिएको भन्नु आश्चर्यजनक भएको जनाए । कांग्रेस सांसद मीनेन्द्र रिजालले सरकार उदासीन रहेकाले सीमा सुरक्षा चौकी खडा गर्ने काम अघि बढ्न नसकेको बताए ।सशस्त्र प्रहरी बलले दिएको जानकारीअनुसार दार्चुलाको कालापानीबाट करिब १५ किमि नेपालतर्फ व्यास गाउँपालिकास्थित थारुङ भन्ने स्थानमा प्लाटुन स्तरको जनशक्ति राख्न १५ रोपनी जमिन सरकारसँग माग गरेको डेढ वर्ष भएको छ । अहिले भारतले नयाँ नक्सा सार्वजनिक गरेका कारण मात्र हामी क्रियाशील भएका होइनौं, सशस्त्रका एक अधिकारीले भने, फाइल पेस गरेर मन्त्रालय धाउँदाधाउँदा हामी दिक्क भइसकेका छौं । वनले सुरक्षा चौकी खडा गर्नुअघि त्यहाँको वातावरणीय प्रभाव मूल्यांकन हुनुपर्ने सर्त राखेको सशस्त्र स्रोतले जनाएको छ । वनको कानुनी प्रक्रिया पुर्याउनै साह्रै कठिन भयो, गृहका एक अधिकारीले कान्तिपुरसँग भने, तीन महिनादेखि डेढ वर्ष पुराना करिब २३ वटा प्रस्ताव वनमा अड्किएका छन् । दार्चुलाका सांसद र स्थानीय बासिन्दाले आफ्नै जिल्लाको सदरमुकाम पुग्न भारतको बाटो प्रयोग गर्नुपर्ने अवस्था रहेको र सीमामा सुरक्षाकर्मीसमेत नहुँदा राज्यको महसुस गर्न नसकेको भन्दै सुरक्षा चौकी राख्न दबाब दिइरहेका छन् । दार्चुलाबाट निर्वाचित सांसद गणेशसिंह ठगुन्नाले ८ महिनाअघि गृहमन्त्रीसँगै भेटेर जानकारी गराउँदा र संसद्मा पटकपटक सरकारको ध्यानाकर्षण गराउँदा पनि बेवास्ता गरिएको गुनासो समिति बैठकमा गरे । कालापानी क्षेत्रका नेपालीले आफ्नै भूभागमा आउजाउ गर्न पनि भारतको बाटो प्रयोग गर्नुपर्ने अवस्था छ, उनले भने, सीमामा सुरक्षाकर्मी छैनन् । नागरिकले राज्यबाट सुरक्षा महसुस गर्न सकेका छैनन् । सीमाबाट ५० किमि टाढा बसेका नेपाली सुरक्षाकर्मीबाट नागरिकले सुरक्षा महसुस नसकेको उनले बताए ।वन सचिव विश्वनाथ ओलीले भने गृहबाट प्रस्ताव आए पनि प्रक्रिया नपुगेकाले रोकिएको बताए । कुनै प्रस्ताव राष्ट्रिय निकुञ्ज विभागले स्वीकृत गर्नुपर्ने र कुनै प्रस्तावमा प्रक्रिया पुर्याउने क्रममा ढिलाइ भएको हो, उनले कान्तिपुरसँग भने, गृहले पठाएको पत्रको आधारमा मात्र स्वीकृत दिन नसकिएको हो, हामी छिट्टै अघि बढाउँछौं । दक्षिणी नाकालगायत चीनसँग सीमा जोडिएका संखुवासभाको किमाथांका, मुस्ताङको कोरला, हुम्लाको यारीलगायतका सीमा सुरक्षाका लागि सशस्त्र प्रहरी राख्न वनसँग स्वीकृति मागेको गृहले जनाएको छ । राष्ट्रिय निकुञ्ज तथा वन्यजन्तु संरक्षण विभागका महानिर्देशक गोपाल भट्टराईले सकभर संरक्षित क्षेत्रलाई नमासौं भन्ने सोचका कारण स्वीकृति दिन ढिलाइ भइरहेको बताए । सीमा चौकी खडा गर्ने कुरामा संवेदनशील छौं, विकल्प रहेसम्म अन्यत्र बनाउँदा राम्रो हो । त्यही स्थानमा बनाउनुपर्ने अवस्था भएमा प्रक्रिया पूरा गर्नुपर्छ । कानुनी प्रक्रिया नपुर्याउँदा निर्णय गर्ने कर्मचारीलाई अप्ठेरो पर्ने भएकाले बढी समय लागेको हुन सक्छ, उनले भने । मन्त्री नआएपछि सांसद आक्रोशितभारतले नेपालका लिम्पियाधुरा, लिपुलेक, कालापानीलगायत क्षेत्र मिचेर नयाँ नक्सा जारी गरेको विषयमा छलफलका लागि राखिएको बैठकमा परराष्ट्रमन्त्री प्रदीप ज्ञवाली र भूमिव्यवस्था, सहकारी तथा गरिबी निवारणमन्त्री पद्मा अर्याल अनुपस्थित भएपछि सत्तारूढ र प्रतिपक्षी सांसदले आपत्ति जनाएका थिए । राज्यका निर्देशक सिद्धान्त, नीति र दायित्व कार्यान्वयन र मूल्यांकन तथा अनुगमन समितिले शुक्रबार तीन जना मन्त्रीलाई बोलाएको थियो । ज्ञवाली र अर्यालले व्यस्त रहेको भन्दै समितिमा कर्मचारीलाई पठाएपछि सांसदहरू आक्रोशित भएका हुन् । सांसदहरूले सीमा सुरक्षाजस्तो संवेदनशील विषयलाई बेवास्ता गरेर संसद्लाई जानकारी दिन मन्त्रीहरूले इन्कार गर्नु गैरजिम्मेवारी भएको आरोप लगाए । उनीहरूले मन्त्रीहरूबाट संसदीय समितिको अपमान भएको भन्दै खेद व्यक्त गरे । गृहमन्त्री थापाले बोले पनि अन्य मन्त्रीबिना समितिको छलफल अपूरो हुने भन्दै सांसदहरूले बैठक स्थगित गर्न माग गरेका थिए । मन्त्रीहरूले सीमा मिचिएको विषयमा संसदीय समितिमा उपस्थित भएर जानकारी नदिनु गैरजिम्मेवार र खेदजनक हो, नेकपाका सांसद रावलले प्रश्न गरे, राष्ट्रिय अखण्डता रक्षा गर्ने छलफल छाडेर जानुपर्ने मन्त्रीहरूको योभन्दा महत्त्वपूर्ण अरू के कुरा रहेछ ? उनले भूमिको रक्षा गर्नुपर्ने मन्त्री अर्याल र कूटनीतिक पहल गर्नुपर्ने मन्त्री ज्ञवाली नआए बैठक सञ्चालन गर्नुको अर्थ नभएको तर्क गरे । गृहसचिव प्रेमकुमार राई र परराष्ट्र सचिव शंकारदास बैरागी उपस्थित थिए । परराष्ट्रमन्त्री ज्ञवाली व्यस्त भएकाले उपस्थित हुन नसक्ने जानकारी सचिव बैरागीले गराएका थिए । संवेदनशील विषयमा पनि सरकार संसद्प्रति उत्तरदायी नदेखिएको भन्दै कांग्रेस सांसद रिजालले बैठक स्थगित गर्न माग गरे । गृहमन्त्री थापाले सुरक्षाको विषय मात्र जानकारी दिन सक्ने भन्दै उनले भूमि रक्षा र छिमेकीसँग वार्ता गर्ने परारष्ट्रमन्त्रीको उपस्थिति अनिवार्य रहेको बताए । कांग्रेसका देवप्रसाद तिमल्सेनाले सीमा विवादमा सरकार मौन देखिएको बताए । उनले विभागीय मन्त्रीहरू बोलाएर मात्र पूर्ण बैठक गर्न माग गरे ।नेकपाकी पम्फा भुसालले सीमामा नेपाली जनताले पहरेदारका रूपमा काम गरिरहेको बताइन् । सिंहदरबार र आसपासमा ठूला भवन बनाउने होडबाजी चलेको छ । सीमाको अवस्थामा के हो, वास्ता गरिएको छैन, उनले भनिन् । सांसदहरू दुर्गा पौडेल, खेमप्रसाद लोहनीलगायत सबैजसो सांसदले मन्त्रीद्वयको अनुपस्थितिमा बैठक स्थागित गर्न माग गरेका थिए । प्रारम्भिक छलफलछि सभापति जैरुले गृहमन्त्री थापालाई फेरि बोल्न दिन खोज्दा सांसद रिजालले रोकेका थिए । उनले गृहमन्त्रीले आफ्नो भनाइ राखिसक्नुभयो, फेरि उहाँकै कुराको खास अर्थ हुँदैन भनेका थिए । त्यसपछि सभापति जैरुले अब मन्त्री सबै उपस्थित हुने गरी बैठक राखिने जानकारी दिएकी थिइन् ।"
कामुकै भरमा ६ विश्वविद्यालय,"(काठमाडौं)  छ विश्वविद्यालय तीन महिनादेखि कायममुकायम उपकुलपतिका भरमा चलिरहेका छन् । पूर्वाञ्चल र नेपाल संस्कृत विश्वविद्यालयमा उपकुलपतिसहित सेवा आयोग अध्यक्ष र सदस्य रिक्त छ । कृषि तथा वन विज्ञान विश्वविद्यालय, पोखरा, मध्यपश्चिम र सुदूरपश्चिम विश्वविद्यालय उपकुलपतिविहीन छन् । रिक्त पदाधिकारीमा नियुक्तिका लागि नाम सिफारिस हुन नसक्दा ती विश्वविद्यालय उपकुलपतिविहीन बनेका हुन् । शिक्षामन्त्री गिरिराजमणि पोखरेलको संयोजकत्वमा गठित उपकुलपतिको नाम सिफारिस समितिले कुलपति एवं प्रधानमन्त्री केपी शर्मा ओलीलाई सम्भावित उपकुलपतिहरूको नाम सिफारिस गर्न नसकेको हो । विश्वविद्यालयमा पदाधिकारी नियुक्तिका लागि सूची तयार पार्न सिफारिस समितिले सार्वजनिक रूपमा आवेदन माग गरेको थियो । आवेदन दिने म्याद सकिएको एक महिना बितिसक्दा पनि आवेदकको सूचीसमेत सार्वजनिक गरिएको छैन । उपकुलपति रिक्त सात विश्वविद्यालयमा पदाधिकारी नियुक्तिका लागि विश्वविद्यालय ऐनअनुसार सिफारिस समिति गठन गरिएको थियो । समितिको सिफारिसमा कुलपतिले त्रिभुवन विश्वविद्यालयमा एक महिनाअघि उपकुलपति नियुक्त गरेका थिए । शिक्षामन्त्री पोखरेल र शिक्षा सचिव महेशप्रसाद दाहाल युनेस्कोको बैठकमा सहभागी हुन दुई साताको विदेश भ्रमणमा रहेकाले अन्य विश्वविद्यालयमा सिफारिस गर्न ढिलाइ भएको जानकारी मन्त्रालय स्रोतले दिएको छ । उनीहरू मंसिर पहिलो साता स्वेदश फर्किसकेका छन् । त्यसपछि समितिको बैठक बसे पनि नाम सिफारिस गर्न सकेको छैन । उपकुलपति बन्नका लागि प्रत्येक विश्वविद्यालयमा १० जनाभन्दा बढीले इच्छा देखाएकाले तीमध्ये योग्य र सक्षम व्यक्तिको खोजी गरिरहेको सिफारिस समितिका एक सदस्यले बताए । पोखरा, पूर्वाञ्चल, संस्कृत र कृषि तथा वन विज्ञान विश्वविद्यालयमा शिक्षामन्त्री गिरिराजमणि पोखरेल, सुदूरपश्चिम र मध्यपश्चिम विश्वविद्यालयमा राष्ट्रिय योजना आयोगका शिक्षा हेर्ने सदस्य उषा झाको अध्यक्षतामा सर्च कमिटी बनेका छन् । सुदूरपश्चिम र मध्यपश्चिममा शिक्षा सचिव महेश दाहाल र अर्थ सचिव राजन खनाल सदस्य छन् । पोखरामा विश्वविद्यालय अनुदान आयोगका अध्यक्ष भीमप्रसाद सुवेदी र शिक्षा सचिव दाहाल सदस्य छन् । पूर्वाञ्चल र नेपाल संस्कृत विश्वविद्यालयको सिफारिस कमिटीमा झा र शिक्षा सचिव दाहाल सदस्य छन् । कृषि विश्वविद्यालयको सर्च कमिटीमा दाहाल र अध्यक्ष सुवेदी सदस्य छन् । यी विश्वविद्यालयमा उपकुलपतिसहित पदाधिकारी बन्न ७० जनाभन्दा बढीले आवेदन दिएका छन् । सिफारिस समितिले भने नाम रुजु गर्ने क्रममा रहेको भन्दै रोस्टर सार्वजनिक गरेको छैन । शिक्षामन्त्री गिरिराजमणि पोखरेलले रोस्टर तयार पार्ने र त्यहीभित्रबाट विश्वविद्यालयहरूमा पदाधिकारी नियुक्ति गर्ने बताउँदै आएका छन् । शिक्षा मन्त्रालयका उपसचिव पुष्प ढकालले सिफारिस समितिले केही दिनमै नाम टुंगो लगाउने गरी काम गरिरहेको जनाए । विभिन्न कारणले गर्दा सिफारिस गर्न केही ढिलाइ हुनपुग्यो, रोस्टर तयार गर्न पनि समय लाग्यो, उनले भने, एकदुई दिनमै सिफारिसको काम सक्ने गरी तयारी छ । छुट्टाछुट्टै सिफारिस समितिको बैठक बस्नसमेत असहज भएकाले ढिलाइ हुन पुगेको दाबीसमेत उनको छ । उनले भने, कुलपति पनि स्वास्थ्य उपचारमा हुनुहुन्छ, पर्याप्त परामर्श पनि हुन सकेको छैन, अब धेरै ढिला हुँदैन । मन्त्रालयका अधिकारीहरूले सिफारिस समितिले प्रधानमन्त्रीकै चाहनाअनुसार नाम सिफारिस गर्ने हुँदा निर्णय लिन नसकेको जनाए ।"
अन्तरघातीलाई कारबाही गर्छु,"भैरहवा (कास) नेपाली कांग्रेसका सभापति शेरबहादुर देउवाले पार्टीमा अन्तरघातको रोग नरोकिएसम्म चुनावमा विजय हासिल गर्न नसकिने बताएका छन् । भैरहवामा शनिबार कांग्रेस नगरसमिति सिद्धार्थनगरको दोस्रो नगर भेला तथा साइकलह्विलचियर वितरण समारोहमा सभापति देउवाले अन्तरघात गर्नेमाथि कारबाही गर्ने बताए । अन्तरघात गर्नेमाथि कारबाही गरेपछि मात्र कार्यकर्ता चुनावमा एक हुन्छन्, उनले भने । सभापति देउवाले हालै सम्पन्न उपनिर्वाचनका विषयमा पार्टीले समीक्षा गर्ने बताए । दाङको प्रदेशसभा सदस्य र कास्कीको प्रतिनिधिसभा सदस्य निर्वाचनमा नेकपाका उम्मेदवारलाई सहानुभूति मिले पनि कांग्रेस पराजय हुनुमा अन्य पनि कारण छन्, त्यसको खोजी हुन्छ, उनले भने । धरानको उपनिर्वाचनमा मिलेको सफलताले नयाँ इतिहास रचेको उनले दाबी गरे ।"
बूढीगण्डकी आयोजनापीडित भन्छन् कसरी तिर्नु ऋण ?,"(धादिङ)  बूढीगण्डकी जलविद्युत् आयोजनाको मुआब्जा निर्धारणप्रति असन्तुष्ट स्थानीय यतिबेला आन्दोलनमा छन् । जग्गा धितो राखेर ऋण लिएकाहरू भने झनै तनावमा छन् । पुरुषोत्तम लामिछाने यस्तैमध्येका एक हुन् । गत सोमबार सार्वजनिक गरिएको मुआब्जा निर्धारणको निर्णयले २ लाख ५० हजार मात्रै पाउने भएपछि आफू अलमलमा परेको उनले सुनाए । आरुघाट बजारको मुख्यचोक पछाडि कित्ता नम्बर ७६८ को ५ आना जग्गा धितो राखेर उनले बैंकबाट १२ लाख ऋण लिएका थिए । ऋण लिएको कागज र लालपुर्जामा क्षेत्रफल देखाउँदै उनले भने, बैंकको त्यत्रो ऋण छ, अब कसरी चुक्ता गर्नु ? उनीसँग २ आना ३ पैसा ३ दाम क्षेत्रफलको घडेरी पनि छ । राष्ट्रिय वाणिज्य बैंकमा धितो राखेर १८ लाख ऋण लिएका थिए । तर, मुआब्जा निर्धारणअनुसार उनले उक्त जग्गाको मूल्य १४ लाखभन्दा बढी पाउने छैनन् । मुख्य बजार क्षेत्रमा आनाको ७ लाख मुआब्जा निर्धारण गरिएको छ । अधिकांश व्यापारिक प्रयोजनका घर २३ पैसादेखि ५ आनासम्ममा मात्रै निर्माण भएका छन् । मुख्य सडकदेखि ६० फिटभित्र र बाहिरको जग्गाले पनि खरिद मूल्य नै नपाएको स्थानीयको गुनासो छ । जिल्ला समन्वय समितिका सदस्यसमेत रहेका स्थानीय व्यापारी कमलनारायण श्रेष्ठ आयोजनाबाट पाउने ३५ लाख रकमले के गर्ने के नगर्ने अन्योलमा छन् । ५ आनाको घडेरी धितो राखेर विभिन्न बैंकसँग करिब एक करोडसम्मको लेनदेन गरिरहेको छु, उनले गुनासो गरे, बैंकले पूरै ऋण चुक्ता नगरेसम्म जग्गा बेचबिखनको फुकुवापत्र लेख्दैन । किस्ताबन्दीमा ऋण तिर्ने व्यापारीले मुआब्जा माग्नुअघि नै बैंकको ऋण एकमुष्ट तिर्नुपर्ने थप समस्या आइलाग्यो । श्रेष्ठले जनताको आन्दोलनलाई समर्थन गर्न भन्दै सोमबार नै जिल्ला समन्वय समिति सदस्य पदबाट राजीनामा दिएको बताए । गोरखा र धादिङका विभिन्न बस्तीको घरजग्गा बेचेर व्यापारिक प्रयोजनका लागि आरुघाट आउनेहरू मुआब्जा निर्धारणले पिरोलिएका हुन् । आरुघाटकै व्यापारी बिलप्रसाद श्रेष्ठले पनि लामो समय जग्गा रोक्का र मुआब्जा पाउन ढिलाइ हुँदा आफ्नो ३० लाख ऋणको साँवा र ब्याज बराबर हुन लागेको दुःखेसो गरे । प्रमुख जिल्ला अधिकारी आस्मान तामाङ भने धादिङ र गोरखाका राजनीतिक दलका नेता, जनप्रतिनिधि र स्थानीयसँग छलफलमा बसेर समस्याका समाधानका उपाय निकाल्नुपर्ने बताउँछन् ।मुआब्जा निर्धारणमा असन्तुष्टि जनाउँदै आएका बूढीगण्डकी डुबान प्रभावितले सल्यानटारस्थित गाउँपालिका कार्यालयको मुख्य प्रवेशद्वारमै अनिश्चितकालीन तालाबन्दी गरेका छन् ।"
भरतपुरले तय गर्यो सात गन्तव्य,"चितवन (कास) नेपाल भ्रमण वर्ष २०२० का लागि भरतपुर महानगरपालिकाले आफ्नो क्षेत्रभित्र पर्ने सात पर्यटकीय गन्तव्य तय गरेको छ । वर्ष दिनभरि गर्ने ३२ पर्यटकीय क्रियाकलापको विवरण पनि महानगरले सार्वजनिक गरेको छ । महानगर क्षेत्रभित्र विश्वप्रसिद्ध चितवन राष्ट्रिय निकुञ्जका साथै नारायणी र राप्ती नदी रहेका छन् । धार्मिक पर्यटकीय स्थल पनि प्रशस्तै छन् । महानगरपालिकाका पर्यटन विज्ञ विश्वराज सुवेदीका अनुसार छनोटमा परेका सात गन्तव्यमा मेघौली, पटिहानी, बिसहजारी ताल, देवघाटधाम, ज्ञानेश्वर ब्लक, चौकी डाँडा र नारायणी नदी किनार क्षेत्र छन् । वन्यजन्तु अवलोकन, धार्मिक पर्यटन र पहाडी क्षेत्रको प्राकृतिक दृश्यावलोकनजस्ता विषय समेटेर पर्यटकीय गन्तव्य तय गरेको उनले बताए । मेघौली पटिहानी क्षेत्र चितवन राष्ट्रिय निकुञ्जसँग जोडिएको पर्यटकीय स्थल हो । बिसहाजरी ताल रामसार सूचीमा परेको अन्तर्राष्ट्रिय महत्त्वको सीमसार क्षेत्र हो । जहाँ चरा, जलचर र गैंडा देखिन्छन् । देवघाटधाम हिन्दुहरूको प्रख्यात पवित्र धार्मिक स्थल हो । त्रिशूली र कालीगण्डकीको संगमस्थल देवघाटमा माघे संक्रान्ति नुहाउन लाखौं मानिस आउने गर्छन् । ज्ञानेश्वर ब्लक १० वटा सामुदायिक वनको समूह हो । भरतपुरदेखि सात किलोमिटर पश्चिम मंगलपुरदेखि सुरु हुने ज्ञानेश्वर ब्लकका सामुदायिक वन नारायणी नदीको किनारमा रहेका छन् । जहाँ दुर्लभ वन्यजन्तु गैंडा प्रशस्तै छन् । बाघ पनि ओहोरदोहोर गर्ने गर्छन् । भरतपुर महानगरपालिकाको पहाडी क्षेत्र कविलासमा चौकी डाँडा रहेको छ, जहाँबाट प्राकृतिक दृश्यावलोकन गर्न सकिन्छ । नारायणी नदी किनारमा पनि चहलपहल बढ्दो छ । नारायणगढ पुल आसपासमा देखिएको भीडभाडलाई व्यवस्थित गर्दै सामुद्रिक किनार (सी बिच) शैलीमा यसको विकास गर्ने महानगरको योजना रहेको छ । पर्यापर्यटन र संरक्षित क्षेत्रको अवलोकनका लागि एकदेखि दुई दिनको पर्यटकीय प्याकेज तय भएको छ, भरतपुर महानगरका प्रमुख प्रशासकीय अधिकृत प्रेमराज जोशीले भने । त्योभन्दा धेरै बस्ने पर्यटकका लागि सात दिनसम्मको प्याकेज निर्माण गरेको उनले जानकारी दिए । पर्यटकका रुचिअनुसार पर्यटकीय स्थल यहाँ छन् । त्यहीअनुरूप प्रचारप्रसार गरेर उनीहरूले चाहेको ठाउँसम्म जाने घुम्ने अवसर दिन सक्नुपर्छ, चितवन उद्योग संघका वरिष्ठ उपाध्यक्ष राजु पौडेल भन्छन् । पर्यटकीय गन्तव्य र प्याकेज लगभग तय भए पनि शुल्क निर्क्यौल हुन बाँकी नै छ । निजी क्षेत्रलाई समेटेर योजना बनाए भ्रमण वर्ष थप प्रभावकारी हुने भरतपुर२२ का वडाध्यक्ष विष्णुराज महतोले बताए ।"
स्तरोन्नति हुँदै हेटौंडाकाठमाडौं सडक,"(हेटौंडा)  हेटौंडाभीमफेदीकुलेखानीसिस्नेरी हुँदै दक्षिणकाली निस्कने सडकलाई प्रदेश सरकारले स्तरोन्नति गर्ने भएको छ । हेटौंडासिस्नेरी हुँदै दक्षिणकालीसम्मको सडक स्तरोन्नति गर्न विभिन्न खण्डमा विभाजित गरेर केही खण्डको टेन्डर आह्वान भइसकेको छ । केही खण्डको सर्भे भइरहेको छ । केही खण्डमा भने काम नै सुरु भइसकेको छ । कुलेखानीको हेभीदेखि सिस्नेरीसम्मको ६ किलोमिटर सडकमा स्तरोन्नतिको काम भइरहेको छ । उक्त खण्डको सबैभन्दा जोखिम र साँघुरो भीमफेदीकुलेखानी सडकको प्रदेश सरकारले टेन्डर आह्वान गरिसकेको छ । १६ किलोमिटर लामो उक्त जोखिमयुक्त सडकको मोड सुधार गर्ने, सम्भव भएको स्थानमा सडक फराकिलो पार्ने र कालोपत्रे गर्ने कार्यका लािग टेन्डर सार्वजनिक गरिसकेका छौं, प्रदेश ३ को भौतिक पूर्वाधार विकास मन्त्रालयका इन्जिनियर सहदेव भण्डारीले बताए । टेन्डर स्वीकृत हुनेबितिक्कै काम थाल्ने उनको भनाइ छ । उक्त सडकखण्डको चौडाइ ६ मिटर बनाउने योजना छ । भौतिक पूर्वाधार विकास मन्त्रालयले सिस्नेरीदेखि दक्षिणकालीसम्मको सडक र भैंसेदेखि भीमफेदीसम्मको सडक स्तरोन्नति गर्न प्राविधिकबाट धमाधम सर्भे गराइरहेको छ । भीमफेदीकुलेखानी खण्डमा सुरुङमार्ग निर्माण नभएसम्म प्रदेश र संघीय राजधानीको आवतजावत सहज बनाउन उक्त सडकको स्तरोन्नति गर्न लागेको मन्त्रालयका सचिव तेजराज भट्टले बताए । भीमफेदीकुलेखानी सुरुङमार्ग खन्न आगामी फागुन महिनासम्ममा टेन्डर आह्वान गर्नेछौं, उनले भने, सुरुङमार्ग बन्नुअघिसम्मलाई सहज बनाउन भीमफेदीकुलेखानी साँघुरो र जोखिमयुक्त खण्डको १६ किलोमिटर स्तरोन्नतिसहित कालोपत्रे गरेर आउजाउ सहज बनाउने छौं । हेटौंडा र काठमाडौं आवतजावत गर्ने छोटो दूरीको उक्त सडक स्तरोन्नति सुरु भएपछि पूर्ण रूपमा सवारीसाधन सञ्चालनमा रोक लगाउने मन्त्रालयले जनाएको छ । उक्त मन्त्रालयको समेत जिम्मेवारी सम्हाल्दै आएका मुख्यमन्त्री डोरमणि पौडेलले हेटौंडाबाट राजधानी प्रवेश गर्ने विकल्पका सडकहरूको स्थलगत अध्ययन गर्न थालेका छन् । उनले शुक्रबार कोगटेइपा सडकको निरीक्षण गरे । स्तरोन्नतिको काम सुरु भएपछि त्यहाँ गुड्ने सवारीसाधनलाई कान्ति राजपथ र भीमफेदीकोगटेइपा हुँदै सिस्नेरी निस्केर दक्षिणकाली पुगिने सडक प्रयोग गराउने योजना रहेको उनको भनाइ छ । २५ करोड ९९ लाख लागतमा निर्माण सुरु भएको सडकको लम्बाइ भीमफेदीदेखि सिस्नेरीसम्म साढे २३ किलोमिटर छ । ०७५ मंसिर २५ गते टेन्डर भएको उक्त सडक १८ महिनामा सम्पन्न गरिसक्नुपर्ने सम्झौता छ ।"
८२ वटा ऐन बनाए पुग्ने,"(मकवानपुर)  कानुन निर्माण र वित्तीय संघीयता कार्यान्वयनमा कमजोर देखिएको प्रदेश ३ सरकारले निर्माण गर्नुपर्ने ऐनको संख्या घटेको छ । प्रदेशसभा गठन भएसँगै ९९ वटा कानुन पहिचान गरी अगाडि बढेको सरकारले अब ८२ वटामात्र कानुन निर्माण गर्नुपर्ने भएको हो । प्रदेशअन्तर्गत बनेको र बन्न बाँकी ऐनको पहिचान गर्न प्रदेश ३ का मुख्य महान्यायाधिवक्ता ओमप्रसाद थपलियाको संयोजकत्वमा गठित समितिले बनाएको प्रतिवेदनअनुसार प्रदेशसभाले बनाउनुपर्ने कानुनको संख्या घटेको हो । हाम्रो समितिले प्रदेश सरकारअन्तर्गत सातवटा मन्त्रालयमै पुगेर कानुनको आवश्यकताबारे अध्ययन र परामर्श गर्दा पहिला पहिचान भएभन्दा १७ वटा कम कानुन निर्माण गर्नुपर्ने देखिएको हो, थपलियाले भने । प्रदेश सरकारलाई बलियो बनाउन र नीति तथा कार्यक्रममा घोषणा गरेअनुसार बाँकी कानुन तत्काल निर्माण गर्नुपर्ने उनको भनाइ छ । प्रदेशसभाबाट हालसम्म निर्माण भएका ४२ कानुनमध्ये ३५ वटा राजपत्रमा प्रकाशित भइसकेका छन् भने सातवटा प्रदेश प्रमुखबाट प्रमाणीकरणपश्चात् राजपत्रमा प्रकाशित हुने चरणमा रहेका छन् । अब बन्न बाँकी ४० वटा ऐनमध्ये केहीमा मन्त्रिपरिषद्बाट सैद्धान्तिक सहमति प्राप्त भइसकेको छ, बाँकीको अवधारणपत्र तयार हुँदै छ, संयोजक थपलियाले भने, हालसम्म आठवटा नियमावली तयार भइसकेको भए पनि १३ वटा नियमावली तत्काल बनाउनुपर्ने देखिएको छ । प्रदेशअन्तर्गत मन्त्रालयले हालसम्म ४८ वटा कार्यविधि निर्माण गरेको भए पनि ७७ वटा कार्यविधिको टड्कारो आवश्यकता देखिएको उनी बताउँछन् । हालसम्म नौवटा निर्देशिका बनिसकेका छन् । अब नौवटा बनाउनुपर्ने देखिन्छ । प्रदेशका लागि चारवटा मापदण्ड, चारवटा रणनीति र १३ वटा गुरुयोजना निर्माणमा ढिलाइ नगर्न हामीले सुझाव दिएका छौं, उनले भने । मुख्यमन्त्री तथा मन्त्रिपरिषद्को कार्यालयअन्तर्गत अब तत्काल निर्माण गर्नुपर्ने ऐनमा प्रदेश निजामती सेवा ऐन, प्रदेश प्रशासन सम्बन्धमा सरकारी सेवाको गठन र सञ्चालनसम्बन्धी प्रदेश ऐन, स्थानीय तहका कर्मचारी तथा कार्यालय व्यवस्थापनसम्बन्धी ऐन, गाउँपालिका वा नगरपालिकाबीचको विवाद समाधान गर्ने (प्रक्रिया र कार्यविधि) सम्बन्धी प्रदेश ऐन, प्रदेश निजामती तथा अन्य सरकारी कर्मचारीसम्बन्धी किताबखाना स्थापनासम्बन्धी ऐन र जवाफदेही कानुन छन् ।"
मान्छेको जात्रा,"काठमाडौं (कास) कीर्तिपुर, मच्छेगाउँ, सतुंगल, नगाउँ, ल्हवुः कोट, बोसिगाउँ र मच्छेगाउँमा मनाइने सात गाउँको जात्रामा देवताको जात्रा सकिएको छ । परम्पराअनुसार अब मान्छेको जात्रा बाँकी छ । देवताको पूजा गरेर टोल गुमाउने जात्रा सकियो । अब आफन्त बोलाएर रमाइलो गर्ने मान्छेको जात्रा सुरु भयो, चन्द्रागिरी नगरपालिका बोसिगाउँका श्यामलाल महर्जनले भने । पूर्णिमासम्म घरघरमा भोज खाएर जात्रा मनाइनेछ । बालाचतुर्दशीदेखि औपचारिक रूपमा सुरु भएको जात्रा सप्तमी, अष्टमी, नवमी र दशमी तिथि पारेर चार दिन मनाइन्छ । मल्लकालदेखि नै सात गाउँले जात्रा मनाउने गरेको किंवदन्ती छ । एक राजकुमार कीर्तिपुर क्षेत्रमा बास बस्न आउँदा लाखेपा नामको दैत्यसँग झगडा परेको र राजकुमारले उक्त क्षेत्रबाट हटाएपछि स्थानीयले खुसीयाली मनाएको किंवदन्ती छ ।"
मध्यपुर सञ्चार समाजमा साछेँ,"भक्तपुर (कास) मध्यपुर सञ्चार समाजको शनिबार सम्पन्न तेस्रो अधिवेशनले बाबुकाजी साछेँ श्रेष्ठको अध्यक्षतामा नयाँ नेतृत्व चयन गरेको छ । उपाध्यक्ष सागर गुरागाईं, सचिव सुमन श्रेष्ठ, कोषाध्यक्ष चन्द्रकृष्ण श्रेष्ठ, सहसचिव पृथ्वीराम श्रेष्ठ सर्वसम्मत निर्वाचित भएका छन् । त्यसैगरी सदस्यहरूमा कृष्णकाजी मानन्धर, विश्वेश्वर श्रेष्ठ, ज्ञानदेव श्रेष्ठ, ईश्वरलाल श्रेष्ठ, जगतकृष्ण श्रेष्ठलाई सर्वसम्मत चयन गरेको छ । निवर्तमान अध्यक्ष हरिबहादुर श्रेष्ठ समाजको सल्लाहकार तथा पदेन सदस्यमा मनोनीत भएका छन् । सो अवसरमा समाजले पत्रकार दानदास श्रेष्ठलाई नगदसहित थेम्मृङ पत्रकारिता पुरस्कार प्रदान गरिएको थियो ।"
"मेयरको तोक लगाउन सुन्धारा, सेवा लिन अन्तै","कुन कार्यालय कहाँ ? मेयर, उपमेयर, प्रमुख प्रशासकीय अधिकृतको कार्यकक्ष, प्रशासन, अन्तराष्ट्रिय सम्बन्ध, सार्वजनिक खरिद एकाई, वित्त विभाग, आन्तरिक लेखा परीक्षण सुन्धाराको जेडीए कम्प्लेक्स पञ्जीकरण तथा नाता प्रमाणीकरण एकाई, नगर प्रहरी महाशाखा बागदरबार  सामाजिक विकास विभाग, विपद् व्यवस्थापन, सार्वजनिक साझेदारी एकाई, सूचना प्रविधि, महिला बालबालिका महाशाखा, सहरी स्वास्थ्य तथा खाद्य पदार्थ नियमन महाशाखा, कृषि र सम्पदा पर्यटन विभाग जिल्ला समन्वय समितिको भवन, बबरमहल सहकारी कार्यालय बिजुली बजार  राजस्व, निर्माण इजाजत, सहरी पूर्वाधार विकास विभाग बबरमहल  जग्गा एकीकरण आयोजना टेकु  शिक्षा विभाग ताहाचल"
कुखुरा फार्म भएको घरमा नगरपालिका,"(भक्तपुर)  सूर्यविनायक नगरपालिका८ का वडाध्यक्ष किरण थापाले निर्वाचित भएको दुई वर्षसम्मको समय कार्यालय व्यवस्थापनमै खर्चिए । साबिक सिपाडोल गाविस भवनको साँघुरो कोठाबाटै सेवाग्राहीलाई सेवा दिए । न पर्याप्त कोठा थियो, न कामको गति नै व्यवस्थित तवरबाट गर्न सकियो, वडाध्यक्ष थापा भन्छन्, सेवाग्राहीलाई बस्ने ठाउँ पनि थिएन । सात महिनायता शान्ति निकेतन माविको भवनमा कार्यालय सारेपछि भने उनले राहत महसुस गरेका छन् । वर्षौंदेखि व्यक्तिले हडपेको साढे चार रोपनी सार्वजनिक जग्गामा विद्यालय भवन बनाएर स्थानान्तरण गर्यौं । विद्यालय र वडा कार्यालयका लागि बल्ल भवन व्यवस्थित भयो, उनले भने । सूर्यविनायक८ वडा कार्यालय मात्र होइन, अन्य वडा कार्यालय साबिक गाविस भवनमै सञ्चालित छन् । सूर्यविनायक र चाँगुनारायण नगरपालिकाको आफ्नो कार्यालय भवन नै छैन । पारिवारिक प्रयोजनका लागि बनेका घरका साँघुरा कोठाबाट कार्यालय चलाउँदा दैनिक सेवाप्रवाहमै समस्या छ । स्थानीय सरकार गठन भएको साढे दुई वर्षसम्म पनि जनप्रतिनिधिले कार्यालय व्यवस्थापन गर्न सकेका छैनन् ।साँघुरो कोठामा कुखुराजस्तै थुनिएर काम गर्नुपरेको छ, चाँगुनारायण नगरपालिकाका प्रमुख प्रशासकीय अधिकृत चिरञ्जीवी तिमल्सिनाले भने, हामीले दुईवटा घरको ३० कोठा भाडामा लिएर कार्यालय चलाइरहेका छौं । नगरपालिकाले साँघुरा कोठा भएका यी घरका धनीलाई मासिक एक लाख पाँच हजार रुपैयाँ भाडा बुझाउँछ । नगरपालिकाको कार्यालय बस्नुअघि यी भवनमा कुखुरा फार्म थियो, उनले भने । त्यसो त आफ्नै भवन बनाउन नगरपालिकाले वडा नम्बर ५ खरिपाटी घुमाउनेस्थित सार्वजनिक जग्गा छनोट गरिसकेको छ । पाँचौं नगरसभाको निर्णयबमोजिम चालु आर्थिक वर्षमा पाँच करोड रुपैयाँ विनियोजन भएको छ, उनले भने । सूर्यविनायक नगरपालिकाले भने टंकप्रसाद आचार्य प्रतिष्ठानको भवनमा कार्यालय सञ्चालन गरिरहेको छ । प्रतिष्ठानलाई मासिक ५० हजार रुपैयाँ भाडा तिर्नुपर्छ । वडा नम्बर ३ र ६ का कार्यालय पनि भाडाका घरबाट सञ्चालित छन् । भाडाको भवनमा सबै शाखाका लागि छुट्टै कोठा व्यवस्थित गर्न नसकिएको प्रमुख प्रशासकीय अधिकृत कमल ज्ञवालीले बताए । नगरका ८ वडा कार्यालय भने साबिक गाविस भवनबाटै चलिरहेका छन् । नयाँ भवन निर्माणका लागि सूर्यविनायक नगरपालिकाले करिब २१ करोड लागतमा ठेक्का सम्झौता गरिसकेको छ ।मध्यपुर ठिमी नगरपालिकाको आफ्नै भवन भए पनि अपुग भएपछि कार्यालयसँगैको घर भाडामा लिइएको छ । नगरपालिकाका अनुसार मासिक ७० हजार रुपैयाँ भाडा बुझाउनुपर्छ । १, २, ३, ६, ७ र ९ नम्बर वडा कार्यालय पनि भाडाका घरबाट सञ्चालित छन् । मध्यपुर ठिमी७ मा निर्माणाधीन वडा कार्यालय भवन सम्पन्न गरेर वडा नम्बर ३, ६ र ९ को कार्यालय भवन निर्माणको ठेक्का प्रक्रिया थालिने नगरपालिकाले जनाएको छ । मध्यपुर ठिमी१ को वडा कार्यालय खरिबोट मार्ग ठाडो पाखामा, ४ को कयकुतांमा, ५ को हात्तीमहाकालमा बन्ने भएको छ ।भक्तपुर नगरपालिकाको भने आफ्नै सुविधासम्पन्न भवन छ । वडा कार्यालय भवन पनि बन्दै छन् । गुठीको साँघुरो भवनबाटै जसोतसो सेवा प्रवाह गरिएको वडा नम्बर ९ का अध्यक्ष रवीन्द्र ज्याख्यले बताए । भवन नभएका वडा कार्यालय सार्वजनिक सत्तल र गुठी भवनबाट सञ्चालित छन् । कार्यकक्षमा बस्न पालो भाडाको घरमा सञ्चालित महालक्ष्मी नगरपालिका कार्यालयमा साँघुरा कोठा छन् । मेयरलाई भेट्न जाँदा बस्ने ठाउँ अभाव छ । उपमेयरको कार्यकक्ष पनि कुचुक्क छ । कार्यालय भवन प्रयोग गरेबापत नगरपालिकाले मासिक ३ लाख २० हजार रुपैयाँ भाडा तिर्छ । भवन बनाउन जग्गा खोज्ने काम भइरहेको मेयर रामेश्वर श्रेष्ठले बताए । अहिले जेनतेन काम चलाइरहेको महालक्ष्मी नगरपालिकाका प्रमुख प्रशासकीय अधिकृत लक्ष्मीप्रसाद रेग्मीले बताए । महालक्ष्मी नगरपालिकाको एउटै कोठामा योजना, प्राविधिक, कृषि, स्वास्थ्य, भूकम्प शाखा, दर्ताचलानी र सहकारी विभाग गरी ७ वटा शाखा सञ्चालनमा छन् । गोदावरी नगरपालिकाले भने विषयगत शाखा सञ्चालन गर्न छुट्टै भवन भाडामा लिएको छ । मेयर, उपमेयर, नक्सा शाखालगायत सञ्चालन गर्न छुट्टै भवन भाडामा लिइएको हो । दुईवटा भवनको मासिक एक लाख ५३ हजार रुपैयाँ भाडा तिर्नुपर्छ । नगरपालिका र विषयगत कार्यालय एकै ठाउँमा नहुँदा धेरैतिर धाउनुपरेको सेवाग्राहीको गुनासो छ ।दक्षिणकाली नगरपालिकाले पशु कार्यालय सञ्चालन गर्न मासिक ९ हजार ३ सय ५० रुपैयाँ भाडा तिर्दै आएको छ । शिक्षा, स्वास्थ्य, महिला तथा बालबालिकाका शाखाका लागि पनि मासिक १७ हजार ७ सय ८७ रुपैयाँ तिर्नुपर्छ । नगरपालिका भवन भने फर्पिङ माविको भवनमा सञ्चालित छ । दक्षिणकाली नगरपालिकाका प्रमुख प्रशासकीय अधिकृत धनश्याम न्यौपानेले जग्गाको टुंगो लगाउन बाँकी रहेको बताए । चन्द्रागिरी नगरपालिकाले भने भवन निर्माणको काम सुरु गरिसकेको छ । १८ महिनामा तयार गर्ने गरी करिब १४ करोड ८५ लाख रुपैयाँमा ठेक्का लगाइएको नगरपालिकाका प्रवक्ता हरिभक्त महर्जनले बताए । भवन मात्रै ३ रोपनीमा बन्छ, उनले भने, पार्किङ र बगैंचा गरेर ७ रोपनीमा फैलिएको छ । नागार्जुन नगरपालिकाको विषयगत कार्यालय र न्यायिक समितिका लागि मासिक ९० हजार भाडा बुझाउँछ । नयाँ भवन बनाउन सम्झौताको प्रक्रिया चलिरहेको नगरपालिकाकी उपप्रमुख सुशीला अधिकारीले बताइन् । अधिकांश नगरपालिकामा पार्किङको व्यवस्था छैन । कीर्तिपुर र ललितपुर महानगरपालिका भने आफ्नै भवनमा सञ्चालन भइरहेका छन् ।घरभाडा मात्रै एक करोडगोकर्णेश्वर नगरपालिकाले भाडाको घरका लागि मासिक तीन लाख तिरिरहेको छ । साँघुरो भर्याङबाट सेवाग्राही ओहोरदोहोर गर्नुपर्छ । मेयरलाई भेट्न जाने सेवाग्राहीका लागि बस्ने ठाउँसमेत छैन । नगरपालिकाको ९ वडामध्ये ३ वडा कार्यालयको आफ्नो भवन छैन । वडा ६, ७ र ९ कार्यालय भाडाको घरबाट चलिरहेका छन् । यी वडाहरू ५५ हजारसम्म भाडा तिर्छन् । नगरपालिकाले घर भाडाका लागि मात्रै एक करोड रुपैयाँ बजेट विनियोजन गरेको छ । भवन अभावले सेवाप्रवाह गर्न अप्ठेरो भइरहेको नगरपालिकाका सूचना अधिकारी भीमबहादुर शाहीले बताए । भाडामा भएका घर कार्यालय संरचनाको नहुँदा शाखा र फाँट छुट्याएर काम गर्न सकिएको छैन, उनले भने । बूढानीलकण्ठ नगरपालिकाले कार्यालय रहने भवन भने बनाइसकेको छ । नगरपालिकाको १३ वडामध्ये ४ कार्यालयको भवन छैन । अन्य भवन भने सामुदायिक भवनबाट सञ्चालन भइरहेका छन् । भवन अभावकै कारण यी कार्यालय भाडाको घरमा चलिरहेको नगरपालिकाका प्रवक्ता नवराज भट्टराईले बताए । मासिक २५ हजार भाडा तिरेर ४ वडा कार्यालय चलिहेका छन् । भवन नहुनेमा १, ३ र ४ वडा छन् । यो वर्ष सबै वडाका भवन निर्माण गर्ने योजना रहेको उनले बताए । योजना कार्यान्वयन गर्न डीपीआर तयार भइसकेको छ, उनले भने, प्रत्येक भवनका लागि एक करोड बजेट छुट्टयाइएको छ । कागेश्वरी मनोहरा नगरपालिकाले ३ वटा घर नै भाडामा लिएको छ । नगरप्रमुख कृष्णहरि थापाका अनुसार कृषि र पशु शाखाबाहेक अन्य शाखा कार्यालय भाडाकै घरमा छन् । भाडामा मात्र नगरपालिकाले ३४ लाख ८० हजार रुपैयाँ खर्चिन्छ । नगरपालिकाको ९ वटा वडामध्ये ५, ७ र ८ वडा कार्यालय भाडामै छन् ।"
पुरातात्त्विक सामग्रीको सुरक्षा,"कान्तिपुरमा प्रकाशित धरहराका इँटा होटल र रेस्टुराँमा शीर्षक समाचारप्रति धेरैको ध्यान केन्द्रित भएको हुनुपर्छ । यो समाचारले हाम्रो आत्मसम्मान कति कमजोर छ, हामीमा दूरदर्शिताको कति अभाव छ भन्ने देखाउँछ । नागरिक त यस्ता भइहाले, सम्बन्धित निकायहरू पनि चनाखा नभइदिँदा यस्तो भाँडभैलो हुने गरेको हो । सांस्कृतिक र पुरातात्त्विक महत्त्वका हाम्रा क्षेत्र, साधन र स्रोतहरूको संरक्षण र संवर्द्धनका लागि ऐननियम नभएका होइनन्, तर तिनलाई लागू गर्ने निकायमा इच्छाशक्ति नभएकाले जसलाई जे मन लाग्छ त्यही गर्ने काम भइरहेको छ । २०७२ सालको भूकम्पबाट क्षतिग्रस्त धरहरा काठमाडौंको मात्र सम्पत्ति होइन, सारा नेपालको सम्पदा हो । त्यही भएर भूकम्पमा ढलेपछि त्यसको भग्नावशेष टुँडिखेलमा राखिएको थियो, सुरक्षित रहन सकोस् भनेर । तर, धरहराका इँटा होटल र रेस्टुराँहरूमा सजावटका सामग्री हुन पुगेछन् । यो पो थाहा भयो त, अन्य कति पुरातात्त्विक सामग्री ककसका घरको शोभा बढाइरहेका होलान् ! देशको थिति कमजोर भएपछि कसको के लाग्छ ? केपी अधिकारी, भैंसेपाटी, ललितपुर धरहरा निर्माणमा प्रयोग भएका श्री ३ चन्द्र लेखिएका इँटाहरू चारखाल र बबरमहलका रेस्टुराँहरूमा भेटिनु दुर्भाग्यपूर्ण छ । भूकम्पले ढालेपछि धरहराका अन्य सामग्री पनि लुटिएका होलान् । प्राचीन स्मारक संरक्षण ऐन, २०१३ अनुसार पुरातात्त्विक सम्पदाको कुनै पनि वस्तु निजी वा व्यावसायिक प्रयोजनमा प्रयोग गर्नु गैरकानुनी हुन्छ । ती रेस्टुराँले धरहराका इँटा सजाएर सरासर कानुनको अवहेलना गरेका छन् । तिनलाई यथोचित कारबाही हुनुपर्छ ।महेन्द्रसिंह बम, टीकापुर१, कैलाली"
स्त्री नै शक्ति हो,"निभा शाह लिखित पुरुषको देहमा त्यस्तो के छ ! निकै घोरिएर पढियो । कुकुर्नीको दुर्दशाबाट लेख सुरु गर्ने शाहलाई ब्ल्याक विडो भनिने माकुराबारे थाहै होला, जसले यौनिक कार्य सकेको भालेलाई मारेर खान्छ । एउटा मौरीसँगको सम्भोगका लागि कति भाले होमिन्छन् र एउटा डिम्ब सेचन गर्न कति शुक्रकीट आवश्यक हुन्छ भन्ने पनि उहाँलाई जानकारी नै होला । यसर्थ, उहाँले बुझ्न जरुरी छ शक्तिशाली पोथी नै हुन्छ । करुणाहीन राक्षसहरूले गर्ने महिला हिंसा बुझिनसक्नु छ । यसले विश्वभरि विकराल रूप लिएको छ । शिक्षित, सम्पन्न, विकसित देशमा अझै गरिब देशका महिला बिक्छन् । शिक्षाले नै यसको उन्मूलन गर्ने हो । साथै कठोर दण्ड पनि आवश्यक छ । कस्ता मातापिता होलान्, आफैंले जन्माएकी सुकुमारीलाई छाउगोठमा मर्न पठाउने ! बलात्कार गर्ने मानिस मर्द नभएर नपुंसक हो । तर कुनै वादको चस्मा लगाएर प्रकृतिलाई हेरियो भने अनर्थ लाग्छ । सोभियत संघमा महिला हिंसा कम भएको थियो भनेर केका आधारमा लेखियो ? यो तालले त कुनै दिन, उत्तर कोरियामा यौन हिंसा छैन भनिएला ! शुक्रराज आचार्य, नयाँ बजार, कीर्तिपुर"
निजगढमा नियत,"नेपाल नागरिक उड्डयन प्राधिकरणका महानिर्देशक राजन पोखरेलले निजगढमा विमानस्थल किन ? शीर्षक लेखमा तथ्यसहित निजगढ हरतरहले अन्तर्राष्ट्रिय विमानस्थलका लागि उपयुक्त रहेको उल्लेख गरेका छन् । अर्कातिर, सर्वोच्च अदालतले निजगढमा विमानस्थलको काम अघि नबढाउन आदेश दिएपछि त्यसमा अवरोध सिर्जना गरेको छ ।१९९२ जुलाईमा भएको थाई एयर दुर्घटना र त्यसको दुई महिनापछि भएको पाकिस्तान एयरको दुर्घटनामा २०० यात्रुको ज्यान गएको थियो । काठमाडौं उपत्यकालाई घेरेका डाँडा नै ठूला विमान अवतरणमा समस्या भएको निष्कर्ष सहित नेपालको समथर भूमिमा अन्तर्राष्ट्रिय विमानस्थलको आवश्यकता खड्किएको थियो । १९९५ मा निजगढ विमानस्थलको सम्भाव्यता अध्ययन गरी १९९७ मा कुल लागत इस्टिमेट तयार भएर २०११ अप्रिलमा सम्पूर्ण प्रतिवेदन बुझाइयो । निर्माण सुरु गर्ने बेला अनेक बखेडा झिकिए, जुन निकै दुःखद हो । आवश्यकता अनुसारको जमिन उपलब्ध नभईकन जबर्जस्ती विमानस्थल बनाउन पनि भन्ने अनि तथाकथित वातावरणविद्हरूले अदालतमा मुद्दा हालेर रोक पनि लगाउने ! समग्र तराईको विकासमा भाँजो हाल्नुबाहेक केही हुन सक्दैन यो । उता, निजगढलाई नै लक्ष्य गरी एक घण्टामा राजधानी छिर्न मिल्ने हिसाबले द्रुत मार्गको काम भइरहेको छ ।विकासनिर्माणका सम्पूर्ण आयोजनामा विवाद हुनु र जग्गा प्राप्ति नै कठिन हुनुले राज्यको नेतृत्वसँग देश बनाउने जतिसुकै दृढ अठोट भए पनि स्वार्थ समूहबाट अवरोध खडा भइरहनु भर्त्सनायोग्य छ । यो विमानस्थल बन्नैपर्छ । सरकारले जस्तोसुकै अवरोध हिम्मतसाथ पन्छाएर अघि बढ्नुको विकल्प छैन । यज्ञराज न्यौपाने, पेप्सिकोला, काठमाडौं"
गाउँको आकर्षण र उल्लास,"अचेल सहरको उकुसमुकुस, भागदौड र व्यस्त जिन्दगीबाट आजित भएर धेरै मानिसले पुर्ख्यौली थलो, जन्मस्थानलाई सम्झन थालेका छन् । अरबको मरुभूमिमा दसनङ्ग्रा खियाउन बाध्य युवाहरूलाई आफ्नो थातथलोको सम्झनाले कति पिरोल्दो हो, त्यो शब्दमा वर्णन गर्न सकिँदैन । यसै सिलसिलामा देवेन्द्र भट्टराई लिखित मल्लाज जाने बाटो लेखमा एउटा अनुपम र आकर्षक गाउँको प्रतिविम्ब देख्न सकिन्छ । १० वर्षसम्म अन्तर्राष्ट्रिय कम्पनीमा कन्ट्रीम्यानेजर भई काम गरिसकेका मुकुन्द मल्ल सपनामा पर्वतस्थित पुर्ख्यौली थलो मल्लाज देखेपछि भावविभोर बनेको, त्यहाँको स्वर्गीय आनन्दको कल्पना मनबाट हट्न नसकेको, भोलिपल्ट बिहानै झोलीतुम्बा भिरेर घरबाट निस्केको विषय मननयोग्य छ । झन्डै डेढ शताब्दीअघि पुर्खाले त्यागेको सो गाउँ बेनी बजारबाट सोधखोज गर्दै पुगे उनी । आफ्नो पुर्ख्यौली गाउँ देखेपछि खुसीको सीमा रहेन । अनि अन्तर्राष्ट्रिय कम्पनीको त्यति आकर्षक जागिर छोडेर जिजुबराजुले बनाएको पुरानो तीनतले दरबार मर्मत गरी २२ रोपनीको क्षेत्रलाई द हेरिटेज एट मल्लाज का नामबाट पर्यटकीय थलो बनाए उनले । स्वदेशीभन्दा विदेशीको घुइँचो बढ्दै गएपछि आम्दानी ह्वात्तै बढ्न थालेको विषय सहरमुखी जीवन बाँच्न खोज्नेहरूका लागि प्रेरणादायी सन्दर्भ बन्न सक्छ । त्यही मल्लाज गाउँभित्र पर्यटक आकर्षण गर्ने विभिन्न गतिविधि बढेको, देशविदेशबाट फर्कनेहरूले सुन्तला खेती लगायतका कृषि कार्यलाई प्राथमिकता दिन थालेको, स्वदेशी माटोमा रमाउने संस्कार देखिएको सन्दर्भले पहिलेको गाउँ फर्क राष्ट्रिय अभियान लाई मूर्त रूप दिएको मान्न सकिन्छ । सबैले यसरी नै गाउँलाई विकासको केन्द्रविन्दु बनाएर काम गर्न थाल्ने हो भने समृद्धि सपना पूरा हुन कति समय लाग्ला र ? भुवनेश्वर शर्मा, चन्द्रागिरि२, काठमाडौं"
सिन्धुलीगढी अतिक्रमण रोकियोस्,"सिन्धुलीगढी परापूर्वकालदेखि कुनै न कुनै रूपमा अस्तित्वमा थियो । पछिल्लो समय यो धरोहर मल्ल राज्य, सेन राज्य, फेरि मल्ल र पछि नेपाल एकीकरणभित्र परेको देखिन्छ । सिन्धुलीगढी एक्लैको इतिहासले यो गढीको महत्त्व बढाउन सकिन्न । नजिकै दक्षिण भिरालोमा रहेको पौवागढी (आढा), ढुंग्रेबास, ढुंग्रे भन्ज्याङ (भद्रकाली मन्दिर) र सिन्धुलीको सानो गढी एवं सिन्धुलीगढी दरबारलाई समेत एउटा बृहत् योजनामा समेट्नुपर्छ । इतिहास खोतल्दा थाहा हुन्छ, सिन्धुलीको युद्ध ढुंग्रेबासदेखि पौवागढीसम्म भएको थियो । अंग्रेज कप्तान किनलकसँग युद्ध पौवागढी, ढुंग्रे भन्ज्याङ र ढुंग्रेबासभित्र भएको हो, सिन्धुलीगढीमा होइन । तसर्थ अंग्रेजसँगको युद्धको हिसाबले पौवागढी (आढा) लाई अझै महत्त्व दिनु जरुरी छ । पौवागढी इलाकामा किनलकको सालिकसमेत बनाउनु राम्रो हुनेछ ।वर्तमान सिधुलीगढी ठूलो र सानो विसं १८७०७१ तिर नेपालअंग्रेज युद्धको तयारीका लागि हतारहतार बनाइएको थियो । ठूलो गढी पैदल फौजका लागि र सानो गढी तोपखाना हतियारका लागि बनाइएका थिए । अर्को कुरा, सिन्धुलीगढी दरबार अर्को इतिहास हो । त्यो क्षेत्रमा थुप्रै शिलालेख र संरचना थिए, जुन हाल पिच बाटो बनाउँदा मासिएका रहेछन् । साथै ठूलो र सानो गढी आसपास सेनाका ब्यारेक र अन्य भवनसमेत थिए । ती सबैलाई एकमुष्ट जीवन्त बनाउनु जरुरी छ ।अचेल इतिहासलाई बुझेरभन्दा भावनामा बगेर सिन्धुलीगढी ठूलोलाई मात्र बढाइचढाई गर्ने, पुरातात्त्विक संरचना रहेको गढी क्षेत्रमा स्मारक बनाउने, मनपरीसँग सिमेन्ट ढलान गर्ने, जताततै बाटो, पिच बाटो बनाउने जस्ता काम भइरहेको छ । हालैको स्थलगत भ्रमणमा मैले देखें सबैभन्दा निन्दनीय त, गढीछेउ पिकनिक स्थल बनाउने र भाडा उठाउने काम भइरहेको छ । इतिहासको संरक्षण गर्न छोडी स्थानीय सरकारले कसैलाई ठेक्कामा दिनु कुनै पनि हिसाबले असल काम होइन । सैन्य हिसाबले ऐतिहासिक महत्त्वको यो स्थानमा सबै नयाँ काम पुरातत्त्व विभागको स्वीकृतिमा गरिएको मौखिक जवाफ स्थानीय सरकारले दिएको छ । तर, पुरातत्त्वले त्यस्तो स्वीकृति दिन कदापि मिल्दैन । गढी र किल्ला भनेको सीधै सेनाको युद्ध र इतिहाससम्बन्धी पाटो हो । सिन्धुलीगढीको संरक्षणका लागि बरु पुरातत्त्व, सैन्य युद्धकला विशेषज्ञ, सैन्य इतिहासकार र स्थानीय सरकार एक ठाउँमा उभिन सक्नुपर्छ । स्थानीय सरकारको कमाइ खाने भाँडो मात्रै बनिरहे यो क्षेत्रको इतिहासमाथि अन्याय हुनेछ ।नेपाल सरकारले मुलुकभरिका गढी, किल्ला र युद्धस्थलहरूलाई सेना अन्तर्गत राखेर स्थानीय सरकारको समन्वयमा विकास गरे मात्र ती जीवन्त रहिरहन सक्छन् । नत्र साँघुरी गढी, दुगुना गढी, रसुवागढी लगायत सबै गढी र किल्लालाई सिमेन्ट ढलान गरिएका बाटा र पर्खालले कुरूप बनाइरहनेछन् । स्थानीय सरकारहरूले पनि प्राचीन सम्पदाको महत्त्व बुझ्नु जरुरी छ । डा प्रेमसिंह बस्न्यात, मुकाम ः सिन्धुलीगढी दरबार"
नक्सा नहल्लाई फर्किंदैन कालापानी,"नेपालले दिने जवाफ र सोध्ने प्रश्न नेपालले पनि भन्न सक्नुपर्छ, सुगौली सन्धिको धारा५ अनुसार हाम्रो पश्चिमी सीमा काली नदी हो । तर तपाईंले पंखागाढ खोला नजिकैबाट डाँडोको धारैधार नक्सामा लाइन कोरेर टिङ्कर भन्ज्याङ पुर्याउनुभएको छ । नदी सीमा हुनुपर्नेमा किन जमिन सीमा समात्नुभयो ? नेपालभारतचीन त्रिदेशीय विन्दु नदीको सिरान हुनुपर्नेमा किन पहाडको भन्ज्याङमा पार्नुभयो ? यस्ता प्रश्न तथा प्रतिप्रश्नमा नेपाल कसरी प्रस्तुत हुने भन्ने कुरा जटिल भएकाले निकै अभ्यासको जरुरी पर्छ । तर यस्ता प्रश्नको ओजपूर्ण जवाफ नेपालसँग अवश्यै छ । समकक्षीलाई जवाफ र आफ्नो सवाल नेपालले लिखित रूपमा तयार पारी गोप्य राख्नुपर्छ । यस लेखक पनि यस्ता सवालको जवाफ खोज्न अहिलेको घडीमा अमेरिकाको लाइब्रेरी अफ कंग्रेसमा अध्ययनरत छ । केहीअघि हार्वर्ड विश्वविद्यालयमा पनि हप्तौं अध्ययनअनुसन्धान गरी मैले केही सामग्री संकलन गरेको छु । ती सामग्री गोप्य रूपमा राखेको छु । सरकारलाई चाहिए निश्चय नै उपलब्ध गराउनेछु । यस्ता दसी प्रमाणको गोपनीयता केही हदसम्म राख्नैपर्ने हुन्छ । नत्र विपक्षी अहिले नयाँ नक्सामा नक्कली सीमारेखा कोरेर कालापानी क्षेत्र आफ्नो बनाउन खोजेजस्तै अर्को नक्कली कागजात बनाउन पछि पर्दैन । सरकार प्रमुखको जिम्मेवारीसबुत प्रमाण र नक्सा दस्तावेजका आधारमा समकक्षीसँग एउटै टेबलमा बसेर आँखामा आँखा जुधाएर शिर ठाडो पारी छाती तनक्क तन्काएर तर्कपूर्ण पुस्ट्याइँका साथ कुराकानी र बहस गर्नु अन्ततः सरकार प्रमुखको जिम्मेवारी हो । पुराना ऐतिहासिक नक्सा प्रमाण भिडाएर भारतलाई नक्सा संशोधन गर्न बाध्य तुल्याउन सक्नुपर्छ । नक्सा संशोधन गरेपछि लिपुलेक, कालापानी, लिम्पियाधुरा क्षेत्रबाट सैन्यबल फिर्ता गराउने नैतिक जिम्मेवारी भारतमाथि पर्छ । समय लाग्ला, त्यो बेग्लै कुरो हो । तर कुराको उठान गरी बैठानमा पुर्याउने कूटनीतिक चातुर्यचाहिँ अपरिहार्य हुन्छ ।"
नथामिँदो लैंगिक हिंसा,"हिंसा अन्त्यका लागिमहिला हिंसा तब मात्र घट्दै जान सक्छ, जब यो मुद्दालाई मानव अधिकारका रूपमा सम्बोधन गर्न थालिन्छ । महिला समानता र न्यायका पक्षमा बनेका नीति, ऐन र कानुनलाई पूर्ण रूपले कार्यान्वयनमा ल्याउनुपर्छ । राज्यका सबै अंगलाई यसप्रति जिम्मेवार बनाउनुका साथै यिनको भूमिकाबारे समुदायलाई प्रशिक्षित गर्नुपर्छ । आर्थिक, सामाजिक, सांस्कृतिक कारणले नै हिंसा घट्न नसकेकाले व्यक्ति, समुदाय र सिंगो समाजलाई मानवीय आचरण, मूल्यमान्यता, नैतिकता र सामाजिक दायित्वबाट ओतप्रोत पार्ने खालका अभियानको सुरुआत गर्नुपर्छ । यसलाई राजनीतिक दल र दलनिकट महिला, युवा, विद्यार्थी र मजदुर संगठनहरू, सरोकारवाला संघसंस्था सबैको साझा मुद्दा बनाउनुपर्छ । लिंगमा आधारित हिंसा रोक्न महिला मात्रै होइन, बढीभन्दा बढी पुरुषलाई नै परिचालन गर्न पुरुष र महिलाको संयुक्त अभियान सञ्चालन गर्नुपर्छ ।लैंगिक हिंसा अन्त्यका लागि राज्यको भूमिका महत्त्वपूर्ण हुन्छ नै, आमजन, नागरिक समाज, राजनीतिक दल, सरोकारवाला संघसंस्थाको पहल पनि उत्तिकै जरुरी हुन्छ । हामी यतिबेला राजनीतिक संघर्षको अन्त्य गरेर समृद्ध राष्ट्र निर्माणमा अघि बढिरहेका छौं । सबै नागरिकले मौलिक हक र मानव अधिकारको पूर्ण उपभोग गर्न पाए मात्र राष्ट्र पनि सबल बन्ने हो । त्यसैले सबैखाले महिला हिंसाको अन्त्य गर्न आआफ्ना क्षेत्रबाट गम्भीर पहल गरौं ।"
इराकमा रोकिएन प्रदर्शन,"बग्दाद इराकमा रोजगारी र भ्रष्टाचार निवारणको माग गर्दै केही सातादेखि जारी प्रदर्शन थप चर्केको छ । राजधानी बग्दादमा भएको प्रदर्शनका क्रममा कम्तीमा १६ जना आन्दोलनकारीको ज्यान गएको छ । अधिकारीका अनुसार शुक्रबार साँझ अपरिचित केही बन्दुकधारीले प्रहार गरेको गोली लागी ४७ जना घाइते भएका छन् । सुरक्षा अधिकारीहरूका अनुसार बग्दादको मध्यभागमा पर्ने अल खलानी स्क्वायरमा घटना भएको हो । हामीलाई प्राप्त पछिल्लो विवरणअनुसार घटनामा १६ प्रदर्शनकारीको मृत्यु भएको छ, भने ४७ घाइते छन्, एक सरकारी अधिकारीले भने । उनका अनुसार घाइतेको अस्पतालमा उपचार भइरहेको छ । तीमध्ये केहीको अवस्था गम्भीर रहेको जनाइएको छ । अधिकारीहरूले सुरुमा १० जनाको मृत्यु तथा ३५ घाइते भएको बताएका थिए । मृत्यु हुनेको संख्या अझ बढ्न सक्ने अनुमान छ । प्रत्यक्षदर्शीका अनुसार सुरक्षाकर्मीहरूले हस्तक्षेप नगर्दासम्म बन्दुकधारीले धेरै घरमा लगातार गोली हानेका थिए । सरकारको पुनर्संरचना, भ्रष्टाचारको अन्त्य, सार्वजनिक सेवामा सुधार, रोजगारी सृजनालगायतका माग राख्दै इराकमा गत अक्टोबर सुरुदेखि सरकार विरोध प्रदर्शन सुरु भएको हो । प्रदर्शनमा सहभागीमध्ये अधिकांश युवा तथा बेरोजगार रहेका बीबीसीले जनाएको छ । आन्दोलनकारीले ताहिर स्क्वायरलाई प्रदर्शनको मुख्य केन्द्र बनाएका छन् । आन्दोलनले हिंसात्मक रूप लिएपछि यसअघि इराकी प्रधानमन्त्री प्रधानमन्त्री अदेल अब्देल मेहदीले आफ्नो पदबाट राजीनामा दिएका थिए । अन्तर्राष्ट्रिय सञ्चारमाध्यमका अनुसार सिया समुदायका धर्मगुरु ग्रान्ड आयातोल्लाह अली सिस्तानीले दबाब दिएपछि प्रधानमन्त्री मेहदी राजीनामा दिन बाध्य भएका हुन् । इराकमा भएका प्रदर्शनका क्रममा प्रहरीले अत्यधिक बल प्रयोग गरेको एक सरकारी प्रतिवेदनमा उल्लेख छ । सरकारद्वारा गठित अनुसन्धान समितिका अनुसार अक्टोबर पहिलो साता भएका विरोध प्रदर्शनमा मात्रै १ सय ५० भन्दा बढीको ज्यान गएको थियो । समितिले दर्जनौं वरिष्ठ सुरक्षाकर्मीलाई बर्खास्त गर्नुपर्ने तथा घटनामा संलग्नलाई मुद्दा चलाउनुपर्ने सिफारिस गरे पनि सरकारले बेवास्ता गर्दै आएको छ ।"
जलवायुजन्य जोखिम घटाउन दबाब,"(म्याड्रिड)  अति कम विकसित (एलडीसी) र विकासोन्मुख मुलुकहरूले जलवायु परिवर्तनसम्बन्धी सम्मेलनमा पनि जलवायुजन्य जोखिम, हानिनोक्सानी न्यूनीकरण र अनुकूलनका लागि आर्थिक सहयोग अभिवृद्धि गर्नुपर्ने मुद्दालाई महत्त्व दिएर उठाएका छन् । जलवायु परिवर्तनसम्बन्धी राष्ट्रसंघीय संरचना महासन्धि (यूएनएफसीसीसी) को २५ औं सम्मेलन (कोप२५) मा झन्डै दुई सय देशका करिब २९ हजार मानिस भेला भएका छन् । सात दिनसम्म चलेको बहसले जलवायु परिवर्तनले निम्त्याएका हानिनोक्सानी (लस एन्ड ड्यामेज) का लागि आगामी दिनमा चाल्नुपर्ने कदम र आर्थिक लगानीबारे कुनै मार्गनिर्देशन दिन सकेको छैन । सम्मेलनमा यूएनएफसीसीसीको बार्सा इन्टरनेसनल मेकानिजम फर लस एन्ड ड्यामेज (विम एक्जम) सम्बन्धी बसहलाई फलो गरिरहेका इन्टरनेसनल सेन्टर फर क्लाइमेटचेन्ज एन्ड डेभलपमेन्ट (इक्कार्ड), बंगलादेशका निर्देशक सलिमुल हकका अनुसार अहिलेसम्मको बहसले जलवायुजन्य जोखिम खेपिरहेका नेपाल, बंगलादेश र माल्दिभ्स तथा टापुजन्य मुलुकहरूलाई खुसी बनाउने निर्णय लिन सकेको छैन । विकसित मुलुकले आर्थिक लगानीको कुरा गर्छन्, अहिले पनि त्यही भनिरहेका छन्, हकले शनिवार कान्तिपुरसितको कुराकानीमा भने, जलवायुजन्य जोखिम न्यून गर्न र हानिनोक्सानीबापत् सर्तबिनाको आर्थिक सहयोग सहज तरिकाले उपलब्ध हुनुपर्छ भन्ने हाम्रो जोड हो । पोल्यान्डको बार्सामा सन् २०१३ मा भएको कोप १९ ले जलवायुजन्य जोखिम न्यूनीकरण र हानिनोक्सानीको मुद्दामा काम गर्न बार्सा इन्टरनेसनल मेकानिजम फर लस एन्ड ड्यामेज (विम एक्जम) संरचना बनाएको थियो । यो यूएनएफसीसीसीकै संरचना हो । यसमा २० सदस्यीय कार्यसमिति रहेको छ । जारी सम्मेलनमा अतिकम विकसित मुलुकहरूले जलवायुजन्य जोखिम न्यूनीकरणका लागि विकसित मुलुकले कम विकसित मुलुकहरूको कोष (एलडीसी फन्ड) र अनुकूलन कोष (एडप्टेसन फन्ड) मा पर्याप्त सहयोग घोषणा गर्नुपर्नेमा जोड दिएका छन् । पछिल्ला वर्षमा बाढीपहिरो, हिमपहिरो, अतिवृष्टि र अनावृष्टिका कारण लाखौं जनधनको क्षति, भोकमरी र स्वास्थ्यजन्य समस्या निम्तिएको छ । नेपालमा हिमाली क्षेत्रमा बढ्दो तापक्रमका कारण सेता हिमाल रित्तिएर काला पत्थर बनिरहेका छन् ।"
गण्डकीका धुन,"(कास्की)  थारु समुदायको मौलिक संस्कृतिमा आधारित झरझरिया नाच विषेश गरी फागुपूर्णिमामा नाचिन्छ । तर, शनिबार पोखरेलीले यो नाच हेर्ने अवसर पाए । नाच फागुपूर्णिमा मात्र नाचिने भए पनि महोत्सव र विशेष अवसरमा प्रदर्शनी र नाच प्रस्तुत गरिन्छ, पोखरामा भएको गण्डकीका धुनहरू कार्यक्रममा भेटिएका नवलपुरका पुरनराम गुरौले भने । नेपाल संगीतनाट्य प्रज्ञा प्रतिष्ठान र हिमाली संस्कृति परिवार कास्कीले गरेको लोपोन्मुख बाजा सम्मेलन ः गण्डकीका धुनहरू कार्यक्रममा उक्त नाच देखाइएको थियो । शनिबार सकिएको दुई दिने कार्यक्रममा सहभागी हुन पाएकोमा दंग गुरौले आफूहरूको नाचको प्रवर्द्धन भएको सुनाए । गुरौका अनुसार रामायण, कृष्ण लीला, विष्णु पुराण, शिव पुराणलगायतका अरु धार्मिक गीतसँगै मायाप्रीतिको गीत गाउने र नाच्ने गरिन्छ । कार्यक्रमा गण्डकी प्रदेशका विभिन्न जिल्लाका विभिन्न सामुदायमा आधारित नाच मात्र नभएर सांस्कृतिक झाँकीसमेत देखाइएको थियो । एक सय ८ वटा घन्टी गलादेखि कम्मरसम्म लगाउने, रिठ्ठा, रुद्राक्षको माला, कौडा, कमलकत्ता र दुम्सीको काडा, कुखुराको प्वाँख, मजुरको प्वाँखलगायतबाट बनेको मुकुट लगाएर नाच्ने झाँक्री नाच पनि देखाइएको थियो । पोखराको रामबजारका तिलबहादुर रानाले यो नाच विभिन्न कार्यक्रममा प्रस्तुत गरिने जनाए । कार्यक्रममा पोखराको बाटुलेचौरका गन्धर्वले लोपोन्मुख साराङ्गीको धुनमा गीत पनि गाएका थिए । विभिन्न सामुदायका संस्कृतिले राष्ट्रियता झल्काउन सहयोग पुग्ने गण्डकी प्रदेश प्रमुख अमिक शेरचनले बताए । यसको संरक्षणका लागि पुस्तालाई समेत सिकाउनुपर्ने, राज्यका महत्त्वपूर्ण अंग सेना, प्रहरीमा समेत समावेश गर्नुको साथै राज्यले अपनत्व दिए, सबै संस्कृतिको संरक्षण हुने उनको भनाइ थियो । हिमाली सांस्कृतिक परिवार कास्कीका सचिव श्रीजङ गुरुङका अनुसार शनिबार गण्डकी प्रदेशका विभिन्न जिल्लाका विभिन्न सामुदायमा आधारित १२ थरीका झाँकी र नाच प्रस्तुत गरिए । शुक्रबार विभिन्न सामुदायमा आधारित ९५ बाजा प्रदर्शन गरिएको थियो । गण्डकी प्रदेशका लोपोन्मुख नेपाली लोकबाजा संरक्षण र विकासका लागि यस्तो कार्यक्रम गरिएको संगीत नाट्य प्रज्ञा प्रतिष्ठानका कुलपति नारायणभक्त श्रेष्ठ (रायन) ले बताए । यस्ता लोपोन्मुख अमूर्त संस्कृति संरक्षणमा हाम्रो विशेष चासो छ, उनले भने, हामी मौलिक नेपाली संस्कृति निर्माणको योजना बनाइरहेका छौं ।"
सौगातसृष्टि सँगसँगै मा,"(काठमाडौं)  अभिनेता सौगात मल्ल र अभिनेत्री सृष्टि श्रेष्ठबीच झँगिएको प्रेमसम्बन्धले फिल्ममा समेत प्रभाव जमाउँदै गइरहेको छ । अफस्क्रिन जोडी फिल्ममा समेत लगालग जोडीका रूपमा देखिन थालेका छन् । सौगात अभिनीत लालपुर्जा मा विशेष छोटो भूमिकामा देखिएकी सृष्टि अचेल भने सौगातकै जोडीका रूपमा फिल्ममा देखिन थालेकी छन् । केही साताअघि मात्रै दुई अभिनीत पोई पर्यो काले प्रदर्शनमा आएको थियो भने यतिबेला सौगात अभिनीत माछामाछा को एक गीतमा सृष्टि पनि नाचेकी छन् । सञ्जीवकुमार न्यौपाने निर्देशित मासुभात मा समेत जोडीका रूपमा देखिन लागेका सौगातसृष्टि पछिल्लो पटक सँगसँगै मा पनि जोडीकै रूपमा दोहोरिएका छन् । मधुसूदन भट्टराईको निर्देशनमा बन्न लागेको उक्त फिल्मको शुक्रबार राजधानीको भद्रकाली मन्दिरमा मुहूर्त गरिएको थियो । साथीसाथीबीचको सम्बन्ध र समर्पणको कथामा निर्माण हुने बताइएको उक्त फिल्मको पटकथा सञ्चारकर्मी लक्ष्मण सुवेदीले लेखेका हुन् । सौगात र सृष्टिको जोडीसहित मुकुन भुसाल र आश्मा गिरीको मुख्य भूमिका रहने सँगसँगै विकास चापागाईं, रश्मी भट्ट, सविता रेग्मी, आलम खान, विशाल पहाडी, सूर्य श्रेष्ठ, रामशरण दुलाललगायतका कलाकारले अभिनय गर्नेछन् । सुवानी फिल्मस्को ब्यानरमा तोरण क्षेत्री, विष्णु लामिछाने, रोशन केसी र विष्णुबहादुर क्षेत्रीले निर्माण गर्न लागेको उक्त फिल्मको छायांकन भने माघदेखि सुरु हुनेछ । शिव ढकालको छायांकन, ताराप्रकाश लिम्बूको संगीत रहने फिल्मले साथीत्व र दुई दशकदेखिको नेपाली समाजको कथालाई बुनिएको लेखक सुवेदीले बताए । सौगातले स्क्रिप्ट मन परेकोले अनुबन्ध भएको संक्षिप्त प्रतिक्रिया दिएका थिए । अस्ट्रेलियामा समेत केही दृश्य छायांकन गरिने बताइएको छ ।"
भावना पोख्न कलाको सहारा,"(काठमाडौं)  विश्व विज्ञानमा अल्बर्ट आइन्सटाइन, सर आयज्याक न्युटनजस्तै स्टेफन हकिङको पनि नाम उचो छ । उनी शारीरिक रूपमा अशक्त थिए । विद्यार्थी जीवनमा नै मोटर न्युरोन रोगले ग्रसित भएपछि उनको शरीर निष्क्रिय भएसँगै आवाजसमेत बन्द भएको थियो । पछि उपकरणकै सहायताले आफ्ना विचारहरू राख्दै उनले सापेक्षतासम्बन्धी सिद्धान्त र ब्ल्याक होलको सिद्धान्त प्रतिपादन गरे । उनले अ ब्रिफ हिस्ट्री अफ टाइम जस्ता विज्ञानसम्बन्धी लेखिएका पुस्तकहरूमार्फत ब्रह्माण्ड विज्ञानको ज्ञानबारे खोज गरे । प्रतिभा प्रस्फुटन गर्न र अगाडि बढ्न शरीरले रोक्न सक्दैन भन्ने कथनलाई उनी एक उदाहरणीय व्यक्तित्व हुन् । उनै खगोलविद् तथा भौतिक शास्त्रीका रूपमा विश्वमा चिनिएका हकिङलाई चित्रकार सुरक्षा वाग्लेले क्यानभासमा उतारेकी छन् । शारीरिक रूपमा उनका हात तथा खुट्टाका औंलाहरूमा केही समस्या छन् । हकिङको चित्रलाई च्यालेन्जिङ लाइफ शीर्षक दिएर उनले आफ्नै जीवनका अनुभव र साहसलाई खोतल्ने प्रयास गरेको बताइन् । लहरा नै लहरा भएको रूखको माथितिर उनले हकिङलाई देखाइएकी छन् । ब्रह्माण्डकै पृष्ठभूमि झल्केको उनको चित्रमा हकिङ मुस्कुराइरहेका छन् । कसैको साथ र समर्थन भएमा मानिसले संसारमा नसक्ने केही छैन भनी दर्साउन लहरालाई प्रतीकात्मक रूपमा प्रस्तुत गरेको उनले खुलाइन् । बिहीबारदेखि नक्सालस्थित नेपाल ललितकला प्रज्ञा प्रतिष्ठानमा जारी सृजनशील पखेटाहरू शीर्षकमा मनका सुन्दरता, सृजना सुन्दरता भावमा केन्द्रित हुँदै जारी चित्रकला प्रदर्शनीमा वाग्लेसहित १० जना शारीरिक रूपमा अशक्त चित्रकारहरूले आआफ्ना अभिव्यक्तिहरू चित्रबाटै पोखेका छन् । चित्रकारहरू लक्ष्मी दाहाल, रोशनकुमार श्रेष्ठ, राघव पोखरेलले शब्दमा केही व्यक्त गर्न सक्दैनन् र कसैको आवाजलाई सुन्न पनि दोभासेको सहायता लिनुपर्छ । तर प्रदर्शनीमा उनीहरूका चित्रले कतै धर्म, कतै समाज र कतै हाम्रै वरिपरि हराइरहेका प्रकृति, सम्पदाहरू बोलिरहेका छन् र उनै आवाजविहीनहरूको आवाज खोजिरहेका छन् । चित्रमा नै उनीहरूले आफूलाई शक्तिका रूपमा परिभाषित गरेका छन् ।चित्रकार सञ्जय बान्तवाले यसपटक पनि घोडा सिरिजलाई निरन्तरता दिएका छन् । हृवीलचियरको सहायताले चलेको उनको झन्डै तीन दशकको कलायात्रामा आफूलाई घोडाकै रूपमा तुलना गर्छन् । शरीरले साथ नदिए पनि कलाकै माध्यममा उनी संसार घुमेको अनुभव गर्छन् । म हिँड्न नसकेर के भो त, मेरो आत्मबल घोडाजस्तै दौडिरहेको छ, उनी भन्छन्, त्यसैले मलाई यसकै प्रतिविम्ब उतार्न मन लाग्छ । कला यात्राको संघर्षलाई उनी घोडाका आकृतिहरूमा नै बाँड्छन् । त्यस्तै चित्रकार दाहालले भारी बोकेर पहाडतिर उक्लिरहेको मानिसलाई चित्रको स्वरूपमा ढालेकी छन् । उनको यात्रालाई रंग र कुचीले प्रस्तुत गरेको छनक मिल्छ । अर्का चित्रकार श्रेष्ठले गौतम बुद्धलाई प्रस्तुत गरेका छन् । दोभासे रमा ढकालको सहायतामा उनी भन्दै थिए, म जे देख्छु, जे भन्न मन लाग्छ चित्रमा नै व्यक्त गर्छु । उनका अनुसार चित्र नै उनको साथी र प्रतिरूप हुन् । जसबाट उनले आफ्ना भावनाहरू सहजै पोख्न सक्छन् । उनीसँगै रहेका चित्रकार पोखरेलले भगवान् गणशेलाई सुन्दर बनाई चित्रमा ढालेका छन् । चित्र उनका लागि म पनि सक्षम छु भन्ने आधार हो । दोभासे ढकालकै मद्दत लिँदै उनले यसैलाई सहयात्राका रूपमा निरन्तर अगाडि बढाउने बताए । हामी समावेशीको कुरा गर्दा कलामा पनि सबैलाई समान सहभागिता गराउनुपर्छ भन्ने उद्देश्यले प्रदर्शनी गरिएको चित्रकार बान्तवाले उल्लेख गरे । कुरा जति गरे पनि अपांगमैत्री वातावरण सबै ठाउँमा व्यावहारिक रूपमा लागू नभएकोमा उनले चिन्ता व्यक्त गरे । प्रदर्शनीमा रमेश खनाल, मिथिलादेवी यादव, लालकाजी लामा, शशी शाह, उमेश श्रेष्ठलगायत ४० जना चित्रकारहरूको ६० भन्दा बढी चित्रहरू प्रदर्शित छन् ।प्रदर्शनी यही बुधबारसम्म जारी रहनेछ ।"
६ स्रष्टा सम्मानित,"मकवानपुर (कास) आँचल साहित्य कला पुञ्जले शनिबार देशका विभिन्न क्षेत्रमा क्रियाशील ६ जना स्रष्टालाई सम्मान गरेको छ । संस्थाले साहित्यका विभिन्न विधामा योगदान पुर्याउने स्रष्टालाई नगदसहित सम्मान प्रदान गरेको हो । आँचलले बालकुमारी जगन्नाथ भेटवाल स्मृति साहित्य सम्मान२०७६ बाट समालोचक तथा कवि डा बिन्दु शर्मालाई सम्मानित गरेको छ । हेटौंडा उपमहानगरपालिकाकी उपमेयर मीनाकुमारी लामा, संस्थाकी कार्यवाहक अध्यक्ष अनिता न्यौपानेलगायतले शर्मालाई दस हजार नगद राशिको पुरस्कार प्रदान गरे । त्यसैगरी, दस हजार राशिको प्रतिभा धिताल छन्द पुरस्कार२०७६ साहित्यकार प्रभा भट्टराईलाई प्रदान गरियो । टीकादत्तमायादेवीकुलकुमारी साहित्यिक पुरस्कार२०७६ साहित्यकार ललिता दोषीलाई प्रदान गरियो । पुरस्कार राशि ११ हजार १ सय ११ रुपैयाँ छ । त्यस्तै, मकवानपुरका हास्यव्यंग्यकार आरसी रिजाललाई १५ हजार राशिको अप्सरा तिम्सिना लम्साल स्मृति साहित्य सम्मान२०७६ प्रदान गरिएको छ । ईश्वर लम्साल स्मृति पत्रकारिता सम्मान२०७६ बाट पत्रकार नवराज शर्मा सम्मानित भए ।"
शीतलको कविता उत्कृष्ट,"ओखलढुंगा (कास) वाम्बुले राई मातृभाषाको २१ औं कविता प्रतियोगितामा शीतल राई उत्कृष्ट भएकी छन् । मानेभन्ज्याङ गाउँपालिका १, फस्कुमा शुक्रबार आयोजित प्रतियोगितामा १२ जना प्रतियोगी कवि तथा कवयित्रीले प्रतिस्पर्धा गरेका थिए । प्रतियोगितामा शीतल राईको आख्रास्ता मामा (नरोऊ आमा) शीर्षकको कविता उत्कृष्ट भयो । उनले १० हजार नगद पुरस्कारसहित प्रमाणपत्र पाइन् । त्यसैगरी, दोस्रो स्थान हासिल गरेकी अम्बिर राईले ५ हजार नगद पुरस्कार पाइन् । दूताराज राई टोस्याल बोबो, यमुना राई र भलामान राईको कविताले तेस्रो, चौथो र पाँचौं स्थान प्राप्त गरे । उनीहरूले ३३ हजार नगदसहित प्रमाणपत्र पाए ।उत्कृष्ट कविहरूलाई किरात राई प्रज्ञा परिषद्का प्रमुख जयकुमार राई र मानेभन्ज्याङ गाउँपालिकाका अध्यक्ष मोतीराज राईले पुरस्कार वितरण गरे ।"
मिस पूर्वाञ्चलमा २१ सुन्दरी भिड्दै,"कास (सुनसरी) फेसन, मोडलिङ र सौन्दर्य प्रतियोगिताप्रति रुचि भएका नयाँपुस्तालाई लक्षित गरी नियमित आयोजना हुँदै आएको नेपाल आइस मिस पूर्वाञ्चलको दसौं संस्करणको फाइनलका लागि २१ सुन्दरी छानिएका छन् । छनोटमा परेका सहभागीहरू धरानमा शनिबारदेखि सामूहिक रुपमा दिइने विभिन्न तालिममा व्यस्त छन् । उनीहरूलाई व्यक्तित्व विकास, कला संस्कृति, फेसन, र्याम्प वर्क, सौन्दर्य, पर्यटन, भूगोल, इतिहास, सूचना प्रविधिलगायतका अन्य विभिन्न विषयमा सम्बन्धित क्षेत्रका विज्ञबाट प्रशिक्षण दिन सुरु गरिएको छ । बन्द प्रशिक्षणमा अनुषा लिम्बू, अनुपमा बस्नेत, सुस्मिता बराइली, निभेदिता राजभण्डारी, श्वेता पोख्रेल, मोनालिसा राई, शशि बिसंखे, सिमरन प्रधान, सिमरन लिम्बू, विपना तामाङ, मिलिमा श्रेष्ठ, सुदीक्षा विश्वकर्मा, निशा धिताल, अस्मिता लिम्बू, वर्षा श्रेष्ठ, प्रिजनी नेपाल, एन्जल राई, रिजु भट्टराई, रेजिना राई, रेश्मा राई र अञ्जु बुढाथोकी छन् । सहभागीमध्ये प्रिजनी नेपाल मिस इटहरी आइकन, रिजु भट्टराई मिस पथरी शनिश्चरे र एञ्जल राई मिस राई हुन् । अन्य सहभागीहरू पनि मिस एसईई, मिस धनकुटा, मिस पथरी शनिश्चरेमा भाग लिएका र विभिन्न टाइटल जितेकाहरू छन् । भर्खरै मिस कस्मोपोलिटन वर्ल्ड २०१९ कि विजेता प्रियारानी लामाको कोरियोग्राफी रहेको प्रतियोगिताको फाइनल पुस ५ मा धरानमा हुने इभेन्ट डाइरेक्टर सौरभ श्रेष्ठले बताए । श्रेष्ठका अनुसार उपाधि विजेतालाई नगद २ लाख रुपैयाँ र अध्ययनका लागि यूएन कलेजको छात्रवृत्ति दिइनेछ । त्यसैगरी, फस्ट रनरअपले नगद १ लाख रुपैयाँ, सेकेन्ड रनरअपले ५० हजार पाउनेछन् । मिस ट्यालेन्ट, मिस फोटोजेनिक, मिस चार्मिङ, मिस ब्युटिफुल स्माइल, मिस पर्सनालिटी, मिस ब्युटिफुल कम्प्लेक्सन, मिस बेस्टवाक विधाका विजेतालाई जनही १५ हजार नगद पुरस्कार प्रदान गरिने आयोजकले जनाएको छ ।"
सेयर कारोबारमा बैंकको हिस्सा घट्यो,"काठमाडौं (कास) साप्ताहिक सेयर कारोबारमा वाणिज्य बैंक समूहको कारोबार हिस्सा घटेको छ । गत साता कुल कारोबारमा बैंकिङ समूहको हिस्सा ३८ प्रतिशतमा झरेको छ । साताभर कुल १ अर्ब ३७ करोड रुपैयाँ बराबरको सेयर कारोबार भएको थियो । जसमध्ये करिब ५२ करोड रुपैयाँ बराबरको कारोबार बैंकिङ समूहका कम्पनीको छ । यो कुल साप्ताहिक कारोबारको करिब ३८ प्रतिशत मात्र हो । सामान्य अवस्थामा बैंकिङ समूहले कुल सेयर कारोबारको करिब ५० प्रतिशतभन्दा धेरै हिस्सा ओगट्दै आएको छ । तर, पछिल्ला ५६ महिनायता यस्तो हिस्सामा निकै उतारचढाव देखिँदै आएको छ । कहिले यस्तो हिस्सा बढेर ६४ प्रतिशतसम्म पुगेको छ भने कहिले ४२ प्रतिशतसम्म पनि झरेको छ । हाल बजारमा २७ वाणिज्य बैंकको सेयर सूचीकृत छन् । ग्लोबल आईएमई र जनता बैंकको मर्जरपछि सूचीकृत बैंक संख्या २६ मा झर्नेछ । सरकारको पूर्ण स्वामित्वको राष्ट्रिय वाणिज्य बैंकको सेयर सूचीकृत छैन । वाणिज्य बैंक समूहको सेयर स्वामित्व घटेसँगै बिमा र लघुवित्त समूहको हिस्सा बढेको छ । साताको कारोबारमा लघुवित्त समूहको हिस्सा साढे १६ प्रतिशत र बिमाको १७ प्रतिशत छ । बैंक तथा वित्तीय संस्थाले भर्खर पहिलो त्रैमासको अपरिष्कृत प्रतिवेदन सार्वजनिक गरेको छन् । धेरैले लाभांश पनि घोषणा गरिसकेको छन् । यही कारण पनि बैंकिङ समूहको सेयरमा लगानीकर्ताको आकर्षक कम रहेको जानकारहरू बताउँछन् । यो साता करिब २३ हजार २ सय कारोबारबाट १ सय ८७ कम्पनीका ४५ लाख ९७ हजार कित्ता सेयर किनबेच भए । साप्ताहिक कारोबारमा नेप्से सकारात्मक देखिएको छ । यो साता नेपाल स्टक एक्सचेन्जको कारोबार कक्ष नियमित कारोबारका लागि पाँचै दिन खुला रह्यो । विगतमा जस्तै यो साता पनि ऋणपत्रतर्फ संस्थागत तथा सरकारी ऋणपत्रको कारोबार भएन ।"
विदेशी मुद्रा सटहीमा झन् कडाइ,"(काठमाडौं)  अमेरिकी डलरलगायत परिवर्त्य विदेशी मुद्रा सटहीमा राष्ट्र बैंकले झन कडाइ गरेको छ । यही क्रममा कम्पनीले फुटवेयर खरिद वा मर्मत गरी भुक्तानी पठाउने रकम वाणिज्य बैंकमार्फत साट्न पाउने विदेशी मुद्राको सीमा पनि घटाएको छ । अब कम्पनीले सम्बन्धित नियामक निकायबाट पनि विदेशी मुद्रा सटहीसम्बन्धी सिफारिस लिनुपर्नेछ । यो चालु आर्थिक वर्षको मौद्रिक नीतिमा घोषित व्यवस्था हो । सोही व्यवस्था कार्यान्वयनका लागि राष्ट्र बैंकले अहिले निर्देशन दिएको हो । सफ्टवेयर खरिद वा मर्मत गरी भुक्तानी पठाउने रकमको सटही अनुमति प्रदान गर्दा सम्बन्धित नियामक निकायको सिफारिस आवश्यक हुने व्यवस्था गरिनेछ, मौद्रिक नीतिमा उल्लेख छ । नयाँ व्यवस्थाअनुसार अब कम्पनीहरूले वाणिज्य बैंकबाट ३ हजार डलर वा सो बराबर परिवर्त्य विदेशी मुद्रा मात्र सिधै सटही गर्न सक्नेछन् । ३ हजार देखि १० हजार अमेरिकी डलर वा सो बराबर अन्य परिवर्त्य विदेशी मुद्रा सटही गर्दा सम्बन्धित नियामक निकायको सिफारिस पनि लिनुपर्नेछ । यसअघि १० हजार डलरसम्म सटही गर्दा कुनै पनि निकायको सिफारिस लिनु नपर्ने व्यवस्था थियो । नियामक निकायबाट सम्झौतासहमति, स्वीकृति वा सटही सिफारिसका आधारमा सटही रकम पुष्टि हुने कागजात लिई अमेरिकी डलर ३ हजारभन्दा अधिक १० हजार वा सो बराबरको अन्य परिवर्त्य विदेशी मुद्रासम्म ड्राफ्टटीटीको माध्यमबाट वाणिज्य बैंकहरूबाट नै सटही सुविधा प्रदान गर्न सकिनेछ, राष्ट्र बैंकको निर्देशनमा भनिएको छ । अमेरिकी डलर १० हजारभन्दा बढी विदेशी मुद्रा सटही गर्नुपरे नियामक निकायको सिफारिस भए पनि राष्ट्र बैंकबाट स्वीकृति लिनुपर्ने व्यवस्था गरिएको छ । यस्तै नियामक निकाय नभएको वा नियामक निकायको सिफारिस जुटाउन नसकेको अवस्थामा अमेरिकी डलर ३ हजार वा सो बराबर अन्य परिवर्त्य विदेशी मुद्राभन्दा अधिक रकम भुक्तानी लिन राष्ट्र बैंक जानुपर्ने व्यवस्था भएको छ । यसको अर्थ कम्पनीहरूले सटही गर्ने विदेशी मुद्रामा पनि कडाइ गरिएको भन्ने हो । राष्ट्र बैंकले गत वर्ष नै पासपोर्टको आधारमा नागरिकले पाउने सटही सुविधा घटाएर प्रतिव्यक्ति १५ सय बनाएको छ । त्यसअघि प्रतिव्यक्ति २ हजार ५ सय डलर थियो । प्रतिव्यक्ति १५ सय डलरसम्म सटही सुविधा भए पनि ट्राभल एजेन्सीहरूले बिक्री गरेको ट्राभल प्याकेज बापत प्रतिव्यक्ति थप १ हजार डलर विदेशी मुद्रा साट्न पाइन्थ्यो । यो ट्राभल प्याकेजबापत एजेन्सीले सटही गर्न पाउने विदेशी मुद्रा हो । अहिले राष्ट्र बैंकले त्यो सुविधा पनि हटाएको छ । अब प्याकेज बिक्री गरेबापत एजेन्सीहरूले थप सुविधा पाउँदैनन् । नयाँ व्यवस्थाअनुसार ट्राभल प्याकेज मै विदेश गए पनि प्रतिपासपोर्ट पाइने सटही सुविधा १ हजार ५ सय नै हो । मुलुकमा विदेशी मुद्राको सञ्चिति घट्न थालेपछि उचित व्यवस्थापनका लागि भन्दै राष्ट्र बैंकले कडाइ गरेको हो । चालु आर्थिक वर्षको तीन महिनाको आयातका आधारमा हाल मुलुकमा रहेको कुल विदेशी विनिमय सञ्चितिले करिब साढे ८ महिनालाई पुग्ने राष्ट्र बैंकले जनाएको छ । यो गएका तीन महिनाको आयातमा मात्र गरिएको हो । सरकारले विदेशबाट ल्याएको ऋण, तिनको साँवाब्याज भुक्तानी गर्नुपर्ने दायीत्व, विदेशी लगानीबापतको लाभांशलगायतबाट पनि विदेशी मुद्रा बाहिरिन्छ । राष्ट्र बैंकले यसतिर ध्यान पुर्याउन नसकेको विज्ञहरू बताउँछन् । राष्ट्र बैंकले आयातका आधारमा मात्र विदेशी मुद्राको सञ्चितिको गणना गर्छ, एक विज्ञले भने, जबकि विदेशबाट ल्याएको ऋण, तीनको साँवाब्याज भुक्तानी, विदेशी लगानीबापतको लाभांश बेवास्ता गरिएको छ ।"
ढल्केबर सबस्टेसन पुसभित्रै,"काठमाडौं (कास) भारतसँगको विद्युत् व्यापारका लागि महत्त्वपूर्ण पूर्वाधार मानिएको ढल्केवर सबस्टेसनको स्तरोन्नतिको काम अन्तिम चरणमा पुगेको छ । सबस्टेसनमा राखिने तीन ट्रान्सफर्मरमध्ये एउटा चार्ज गरी पुसभित्रै सञ्चालन गर्ने गरी काम भइरहेको नेपाल विद्युत् प्राधिकरणले जनाएको छ ।ढल्केबर सबस्टेसन ४०० केभीमा स्तरोन्नति भएपछि नेपाल र भारतबीच १ हजार मेगावाटसम्म विद्युत्को आदानप्रदान गर्न सकिनेछ । यो सबस्टेसन स्वचालित हुनेछ ।ढल्केबर सबस्टेसनको स्तरोन्नति सकिएपछि ४ सय ५६ मेगावाटको माथिल्लो तामाकोसी विद्युत् आयोजनाको विद्युत् प्रवाहका लागि पनि सहज हुने प्राधिकरणका कार्यकारी निर्देशक कुलमान घिसिङले बताए । यसले मुलुकभित्र पूर्वपश्चिम विद्युत् प्रवाह र भारतसँग विद्युत् व्यापारको लागि ठूलो भूमिका खेल्नेछ, उनले भने, मुलुकभित्र खपत हुन नसकेको माथिल्लो तामाकोसीको विद्युत् सहज रूपमा भारत निर्यातका लागि पनि सहज हुन्छ ।माथिल्लो तामकोसीबाट असारभित्रमा विद्युत् उत्पादन गर्ने लक्ष्यका साथ काम भइरहेको छ । आयोजनाबाट उत्पादित विद्युत्लाई दोलखाको गोंगरबाट २२० केभी डबल सर्किट प्रसारण लाइनमार्फत खिम्ती हुँदै ढल्केबर ल्याइनेछ । यसका लागि आयोजनाले गोंगरखिम्ती प्रसारण लाइन निर्माण अन्तिम चरणमा पुर्याएको छ । खिम्तीढल्केबर प्रसारण लाइन यसअघि नै सञ्चालनमा आइसकेको छ ।ढल्केबरमा ९४५ केभीए क्षमताको ट्रान्सफर्मरहरू रहने प्राधिकरणले जनाएको छ । ढल्केबर सबस्टेसनको स्तरोन्नतिको काम सकिएलगत्तै ढल्केबरमुजफ्फरपुर अन्तरदेशीय प्रसारण लाइभ ४०० केभी क्षमतामा सञ्चालन गर्न सकिन्छ । नेपाल र भारतबीचको यो अन्तरदेशीय प्रसारण लाइनको स्तरोन्नति भएपछि सुक्खायाममा नेपालालाई आवश्यक पर्दा भारतबाट बढी विद्युत् ल्याउन र वर्षायाममा बढी भएको विद्युत् पठाउन पनि सहज हुने प्राधिकरणको भनाइ छ ।"
बगानबाटै बिक्छ सुन्तला,"(दमौली)  तनहुँको म्याग्दे गाउँपालिका२ खानीगाउँका किसान सुकनारायण श्रेष्ठले यस पटक ५० लाख रुपैयाँमा बगानबाटै सुन्तला बेचे । गत वर्ष ३१ लाख रुपैयाँको सुन्तला बेचेका उनले अहिले सुन्तला बढी फलेको बताए । मौसमले साथ दिएकाले सुन्तला उत्पादन राम्रो भएर पैसा पनि राम्रै पाइयो, उनले भने, खुद्राभन्दा होलसेलमै बेच्दा धेरै सहज भयो । २०४६ सालबाट सुन्तला खेती गर्दै आएका उनका ४० रोपनी क्षेत्रफलमा ७ सय सुन्तलाका बोट छन् । विश्वबहादुर अधिकारीले पनि सुन्तलाबाट लाखौं आम्दानी लिँदै आएका छन् । तत्कालीन जिल्ला विकास समिति तनहुँका सभापतिसमेत रहेका अधिकारीले यस वर्ष सुन्तलाको बगान ४० लाख रुपैयाँमा बिक्री गरे । गाउँको भिरालो जमिनलाई सदुपयोग गर्न २०५२ सालबाट व्यावसायिक सुन्तला खेती सुरु गरेका थिए उनले । सम्भावना देखेर सुन्तला खेती थालेको हुँ, उनले भने, राम्रै आम्दानी लिइरहेको छु । सन्तुष्ट छु । सुन्तलाबाट भएको आम्दानीले छोरा इन्जिनियर र छोरी डाक्टर भइसकेको उनले बताए । सुन्तला बगैंचा सुदृढीकरण, गोडमेल, मलखाद व्यवस्थापन, समयमा औषधोपचार गर्न सके सुन्तलाको दाना राम्रो, रसिलो, गुलियो र उत्पादन राम्रो हुने उनको अनुभव छ । बगानसम्म सडक सञ्जाल जोडिएकाले सुन्तला बिक्रीका लागि सहज भएको छ । बर्सेनि सुन्तला खरिद गर्न ठेकेदार बगानमा नै आउने गरेको उनले बताए । सुन्तला बिक्री हुँदैन भन्ने चिन्ता छैन, उनले भने, बगानबाटै बिक्छ । जिल्लाका विभिन्न किसानले अहिले बगानबाटै सुन्तला बेच्न थालेका छन् । सुन्तला किन्न ठेकदार घरघरै पुग्ने गर्छन् । जिल्लामा उत्पादित सुन्तला राम्रो भएकाले बर्सेनि ठूलो बगानमा ठेकेदारले सुन्तला ठेक्का लिने गरेका हुन् । खानीगाउँ, उमाचोकमा सुन्तला राम्रो भएकाले बगान नै ठेक्का लिएको ठेकेदार तुलबहादुर थापाले बताए । तनहुँमा उत्पादित सुन्तलाका दाना राम्रा हुन्छन्, उनले भने, त्यसैले बर्सेनि बगानै ठेक्का लिएका हौं । म्याग्दे गाउँपालिका, व्यास नगरपालिका क्षेत्रमा उत्पादन भएका सुन्तला बगान गएर ठेक्का लिने गरेको उनले बताए । यहाँ उत्पादित सुन्तला काठमाडौंमा बिक्ने गरेको छ । उनले वर्षमा २४० टन सुन्तला खरिद गर्दै आएका छन् । सुन्तला टिपेपछि बगैंचा सुधार गर्न व्यस्त हुने किसानले बताए । सुन्तलाका बोट काँटछाँट, गोडमेल, मलजल र औषधोपचार गरिन्छ । बर्सेनिमा सुन्तला बगैंचा सुधार गर्न ५ लाख रुपैयाँभन्दा बढी खर्च हुने गरेको किसान अधिकारीले बताए । अधिकारीका भाइ निर्मलले पनि १८ लाख रुपैयाँमा सुन्तलाका बगान बेचेका छन् ।तनहुँको म्याग्दे, राईपुर, वैदी, छिपछिपे, तनहुँसुर, बेनीकोट, बन्दीपुर सुन्तला खेतीको पकेट क्षेत्र मानिन्छ ।"
सिजनमा तीन करोडको गोलभेंडा बिक्री,"धनकुटा (कास) धनकुटा नगरपालिका ९ स्थित बेलहारा गाउँका किसानलाई गोलभेंडा बेच्न भ्याइनभ्याई छ । यहाँका तीन सयभन्दा बढी किसानले गरिरहेको व्यावसायिक खेतीबाट सिजनमा तीन करोड रुपैयाँभन्दा बढीको गोलभेंडा उत्पादन भइरहेको छ ।धेरैजसो किसानले वार्षिक कम्तीमा २० क्विन्टलसम्म गोलभेंडा उत्पादन गरिरहेको जाल्पादेवी कृषि सहकारी संस्थाका अध्यक्ष वीरबहादुर बस्नेतले जानकारी दिए । यहाँका किसानको मुख्य आम्दानीको स्रोत नै गोलभेंडा हो । हरेक सिजनमा गाउँबाट ६ हजार क्विन्टल गोलभेंडा उत्पादन हुने गरेको सहकारीका सचिव टंक रोइलाले बताए । अन्य नगदेबालीभन्दा गोलभेंडामा कृषक आकर्षित छन्, उनले भने, यही खेतीबाट मनग्ये आम्दानी हुने गरेको छ । बारीमा नै प्रतिकेजी ५० रुपैयाँमा गोलभेंडा बिक्री भइरहेको छ ।१५ वर्षअघिदेखि उक्त गाउँमा व्यावसायिक गोलभेंडा खेतीको सुरुवात भएको स्थानीयले बताए । माघदेखि जेठबाहेक हरेक महिना गाउँमा गोलभेंडा उत्पादन गरिन्छ । दैनिक दर्जन बढी ढुवानीका साधनले गोलभेंडा ओसार्ने गरेका छन् । एउटै गाडीले २० क्विन्टलसम्म ढुवानी गर्न सक्ने खरिदका लागि त्यहाँ पुगेका व्यापारीले बताए । उत्पादित गोलभेंडाको मुख्य बजार धरान, विराटनगर, बिर्तामोड, गोलबजार, जनकपुरलगायत सहर छन् । भारतसम्म पनि निकासी हुँदै आएको छ ।"
विद्यार्थीलाई १ लाखको उपचार,"काठमाडौं (कास) त्रिभुवन विश्वविद्यालय (त्रिवि) ले आफ्ना विद्यार्थीलाई १ लाख रुपैयाँसम्मको निःशुल्क उपचार सुविधा दिने भएको छ । त्रिवि शिक्षण अस्पताल महाराजगन्ज, गण्डकी मेडिकल कलेज शिक्षण अस्पताल पोखरा, धवलागिरि अञ्चल अस्पताल बागलुङ, प्रदेश अस्पताल सुर्खेत र भेरी अञ्चल अस्पताल नेपालगन्जबाट त्रिविले यस्तो सुविधा दिनेछ । हालै बसेको त्रिवि सभा (सिनेट बैठक) ले प्रतिविद्यार्थी दिइँदै आएको ५० हजार रुपैयाँसम्मको निःशुल्क उपचार सुविधा बढाएर १ लाख पुर्याएको हो । त्रिविले ती अस्पतालसँग विद्यार्थीलाई निःशुल्क उपचार सेवा दिने सम्झौता गरिसकेको छ । सम्झौताअनुसार अस्पतालले विद्यार्थीलाई प्रयोगशाला परीक्षण र निःशुल्क रूपमा बेड उपलब्ध गराउनेछन् ।त्रिविले विद्यार्थीबाट उपचार खर्चबापत प्रतिविद्यार्थी ५ सय रुपैयाँ शुल्क लिँदै आएको छ । आव ०७३७४ देखि विद्यार्थीको स्वास्थ्योपचार कोष खडा गरी त्यसैबाट निःशुल्क उपचार सेवा दिन थालेको हो । अन्य अस्पतालबाट समेत विद्यार्थीलाई उपचार सुविधा दिने गृहकार्य भइरहेको त्रिवि स्रोतले जानकारी दिएको छ । सम्बन्धनप्राप्त कलेजका विद्यार्थीलाई समेत उपचार सुविधा थप्ने तयारी त्रिविको छ । त्रिविमा ६२ आंगिक र एक हजार सम्बन्धन प्राप्त कलेज छन् । त्रिविले आफूसित सम्बन्धन लिएका कलेजलाई समेत अनिवार्य १० प्रतिशत विद्यार्थीलाई पूर्ण निःशुल्क छात्रवृत्ति दिन निर्देशन दिएको छ । यसअघि त्रिविका आंगिक कलेजमा मात्र विद्यार्थीले छात्रवृत्ति पाउँदै आएका थिए । त्रिविले छात्रवृत्तिका लागि ३ करोड ७१ लाख ४६ हजार रुपैयाँ बजेट विनियोजन गरेको छ ।"
८ एसपी र २१ डीएसपीको काज सरुवा,"काठमाडौं (कास) प्रहरी प्रधान कार्यालयले ८ प्रहरी उपरीक्षक (एसपी) र २१ प्रहरी नायब उपरीक्षक (डीएसपी) को काज सरुवा गरेको छ । प्रहरी प्रधान कार्यालयका एसपी जनार्दन जीसीलाई स्याङ्जा, स्याङ्जाका राजकुमार लम्साललाई प्रहरी प्रधान कार्यालय, सर्लाहीका गोपालचन्द्र भट्टराईलाई प्रहरी प्रधान कार्यालय र प्रहरी प्रधान कार्यालय सुरक्षा सेवा व्यवस्थापन निर्देशनालयका विश्वमणि पोखरेललाई सर्लाहीमा सरुवा गरिएको छ । महानगरीय ट्राफिक प्रहरी महाशाखाका एसपी रविकुमार पौडेललाई काभ्रे, काभ्रेका जयराज सापकोटालाई जनकपुर, धादिङका एसपी राजकुमार बैदवारलाई महानगरीय ट्राफिक प्रहरी महाशाखा र कर्णाली प्रदेश प्रहरी कार्यालयका एसपी रवीन्द्र रेग्मीलाई धादिङमा काज सरुवा गरिएको छ ।"
प्रदेश १ सरकारविरुद्ध ५० मुद्दा,"विराटनगर (कास) चालु आर्थिक वर्षको मंसिर दोस्रो सातसम्म प्रदेश १ सरकारलाई विपक्षी बनाएर सर्वोच्च र उच्च अदालतमा दर्ता भएका मुद्दाको संख्या ५० पुगेको छ । मुख्य न्यायाधिवक्ताले कार्यभार सम्हालेयता यतिको संख्यामा प्रदेश सरकारका विरुद्ध मुद्दा परेका हुन् ।सडक, विद्यालय व्यवस्थापन, क्रसर उद्योग, शिक्षा, कर, जग्गा, लोकमार्ग, कर्मचारी सरुवा, स्थानीय तहमा शिक्षक नियुक्ति, सार्वजनिक सरोकारका विषयमा मुद्दा परेको मुख्य न्यायाधिवक्ताको कार्यालयले जनाएको छ । आर्थिक वर्ष २०७५७६ मा सर्वोच्च अदालतमा पाँच र उच्च अदालत विराटनगरमा ३२ वटा मुद्दा दर्ता भएको थियो । चालु आवको मंसिर पहिलो सातासम्ममा १३ मुद्दा दर्ता भएको मुख्य न्यायाधिवक्ता चूडामणि आचार्यले बताए । उच्च अदालत विराटनगरबाट परेका मुद्दामध्ये १२ वटा फैसला भइसकेका छन् । २५ मुद्दा अदालतमा विचाराधीन छन् । ७ वटा सर्वोच्च, १४ वटा उच्च अदालत, तीनवटा ओखलढुंगा इजलास र एउटा मुद्दा इलाम इजलासमा विचाराधीन छन् । गत वर्ष परेका मुद्दामध्ये प्रदेश सरकारले निर्माण गरेको कानुनविरुद्ध मात्रै १४ वटा थिए । जसमध्ये आठवटा मुद्दाको फैसला भइसकेको छ । त्यस्तै संघीय कानुनसँग सम्बन्धित मुद्दामा समेत प्रदेश सरकारलाई जोडेर १३ र स्थानीय तहका कानुनसँग सम्बन्धित १९ वटा मुद्दा परेका छन् । संघ र स्थानीय तहसँग जोडिएर पनि प्रदेश सरकारलाई विपक्षी बनाएर मुद्दा परेको मुख्य न्यायाधिवक्ता आचार्यले बताए । स्थानीय पालिका, संघीय सरकारले हेर्ने कुरामा पनि प्रदेश सरकारलाई जोडेर मुद्दा परेका छन्, उनले भने, प्रदेश कानुनलाई मात्रै फोकस गरेर परेकाभन्दा संघ र स्थानीय तहको कानुनसँग जोडेर प्रदेशलाई परेको मुद्दाको संख्या बढी छ ।प्रदेशमा सबैभन्दा बढी मुख्यमन्त्री तथा मन्त्रिपरिषद् कार्यालयलाई विपक्षी बनाएर आर्थिक वर्षमा चारवटा मुद्दा परेको छ । जसमा सरुवा, काज, स्थानीय कर, शिक्षा कार्यविधि र सवारी चालक अनुमतिपत्र लगायतका मुद्दा छन् । यस्तै सामाजिक विकास मन्त्रालयलाई विपक्षी बनाएर तीनवटा मुद्दा परेका छन् ।"
संगीताको स्वर्ण आँसु,"(जनकपुर)  रिङमा उत्रिनेबित्तिकै नेपालकी संगीता धामीले बंगलादेशकी रिमी सरकारलाई दबाबमा राखिन् । टाउको जोडेर पाखुरा बेस्सरी कसेर उनले रिमीलाई हलचल गर्न दिइनन् । रिमीले टाउको उछिट्याउँदै संगीताको खुट्टा कस्न धेरै प्रयास गरिन् । संगीता खुट्टा पर सार्दै रिमीलाई म्याटमा पछारिन् । नेपाल नेपाल हुटिङले जनकपुरको कभर्डहल गुन्जियो । धेरैबेर एउटै अवस्थामा बंगलादेश खेलाडी रिमीलाई रोकेर राखेकी धामीले चतुर्याइँ देखाउँदै अंक थपिन् । दर्शक उभिएर उनको हौसला बढाइरहे । पहिलो हाफमा संगीताले ३ अंक जोडिन् । रिमीलाई शून्यमै रोकिराखिन् । दोस्रो हाफमा दुवै खेलाडीले खेल रणनीति बदले । संगीताले रिमीलाई रोकेर राख्ने र रिमीले संगीतालाई रिङआउट गरेर अंक थप्ने रणनीति अपनाए । बंगलादेशकी खेलाडी सरकारले धामीलाई रिङआउट गरेर १ अंक थपिन् ।पाखुरा कसिलो कसेर संगीताले रिमीलाई हलचल गर्न दिइनन् । म्याटमा लडाएर उनले करिब १ मिनेट होल्डमा राखिन् । संगीताको कसिलो काबुमा रहेकी रिमी टसमस हुन सकिनन् । यही रणनीतिमा संगीताले १३ औं दक्षिण एसियाली खेलकुदको कुस्तीमा स्वर्ण पदक जितेकी छन् । उनले जितेको यो पदक नै सागमा नेपालले जितेको कुस्तीको पहिलो स्वर्ण हो । उनले महिला ५५ केजी तौलमा उक्त पदक जितिन् । जितको घोषणासँगै संगीता राष्ट्रिय झन्डा बोकेर दौडिइन् । हर्षको आँसु चुहाइन् । स्वर्ण जितेपछि संगीतालाई काँधमा बोकेर कुस्ती संघका वरिष्ठ उपाध्यक्ष सलिम मियाँ अन्सारी रिङमा कुदे । संगीतालाई बधाईको ओइरो लाग्यो । उनले खुसी थाम्न सकिनन् । भक्कानिएर रुन थालिन् । कुस्तीमा नेपाललाई पहिलो स्वर्ण दिलाएको छु, संगीताले भनिन्, यो खुसीको आँसु हो । अब कुस्तीले पनि नेपाललाई चिनाउने छ ।कञ्चनपुरको भीमदत्त नगरपालिका३ की संगीता आमा तानादेवीसित बस्छिन् । १९ वर्षीया उनकी तीन दिदीबहिनी छन् । सानै छँदा बुबा परिवार छोडेर टाढिए । स्वर्ण जित्दा उनी बुबालाई सम्झँदै पनि भक्कानिइन् । गरिब परिवारमा हुर्केकी संगीता स्नातक अध्ययनरत छिन् । देशका लागि कुस्तीबाट पहिलो स्वर्ण दिएकामा उनी हर्षित भइन् । कुस्तीका प्रशिक्षक राजेन्द्र चन्द महिला खेलाडी खोज्न महेन्द्रनगरको धेरै स्कुल चाहारे । कुस्ती खेल्ने इच्छा हुनेहरू आऊ भन्दै प्रशिक्षक चन्द स्कुलस्कुल डुले । बल्ल ३० छात्राले कुस्ती खेल्ने इच्छा देखाए । इच्छा देखाउनेमा संगीता थिइन् । समतल ठाउँमा अलि अलि माटो खनेर संगीतासहितको टोलीलाई चन्दले कुस्ती सिकाउन थाले । संगीता अलि मिहिनेती र आँटिली थिइन्, प्रशिक्षक चन्दले भने, सिकाएको कुरा टक्क टिपिहाल्ने । अभ्यासमा त्यसलाई प्रयोग गर्थिन् । संगीताले स्वर्ण जित्दा प्रशिक्षक चन्द पनि कम्ता खुसी थिइनन् । संगीताको मिहिनेत र लगनले देशले कुस्तीबाट पहिलो स्वर्ण पाएको छ, उनले भने ।हेपिएको कुस्तीसाग टिममा छनोट भएपछि संगीताले ५ महिना हेटौंडामा प्रशिक्षण लिइन् । कुस्तीका नयाँ पैतरा सिकिन् । त्यसअघि उनी आफ्नै तरिकाले कुस्तीको अभ्यास गर्थिन् । कुस्तीमा नेपालको निराशाजनक प्रदर्शनले यो खेलले आफ्नै देशमा महत्त्व पाएन । मधेसको अखाडामा मेलापर्वमा रमाइलोका लागि खेलिने कुस्तीमा राज्यको लगानी शून्य छ । खेलाडीले आफ्नै मिहिनेत र लगनले सागमा नेपाललाई पहिलो स्वर्ण जिताएको छ । कुस्तीलाई सरकारले प्राथमिकतामा नराखेको र खेलाडीलाई उतिसारो महत्त्व नदिएकोमा सागका पदकधारीहरूले खिन्नता व्यक्त गरे । त्यसैले त होला, स्वर्ण जितेको खुसीको क्षणमा पनि कुस्तीका प्रशिक्षक चन्दले तालिम गर्ने ठाउँसमेत नरहेको बताउनुपर्यो । खेल हुँदा मात्रै हामीलाई सोधीखोजी गर्छन्, प्रशिक्षक चन्दले भने, अरु बेला मतलब राख्दैनन् । कुस्ती संघका वरिष्ठ उपाध्यक्ष अन्सारीले सागमा पनि कुस्ती नेपालका लागि कम प्राथमिकतामा रहे पनि पहिलो स्वर्णले यसप्रति राज्यको दृष्टिकोण फेरिने दाबी गरे । कुस्तीका खेलाडीलाई राम्रो तालिम दिन सकिएको छैन । खेल अभ्यास गर्ने ठाउँ पनि छैन, अन्सारीले भने, पर्याप्त पूर्वाधार र तालिम नहुँदा पनि खेलाडीले देश सम्झिएर खेले र स्वर्ण जिते । आठौं सागमा नेपालले कुस्तीमा ५ कांस्य र भारतको गुवाहाटीमा भएको १२ औं सागमा २ कांस्य जितेको थियो । जनकपुरमा भइरहेको साग कुस्तीमा अहिलेसम्म नेपालले १ स्वर्ण, २ रजत र ६ कांस्य जितिसकेको छ ।कुस्तीमा मेडल आउँदैन भनेर हेला गरिएको थियो, अन्सारीले भने, स्वर्ण जित्न खेलाडीलाई हामीले हौसला बढायौं । उर्जा थप्ने काम गर्यौं । अब हौसला र उर्जासँगै उनीहरूलाई तालिम गर्ने एकेडमी चाहिएको छ । कुस्तीको एकेडेमी बनाउन सरकारलाई आग्रह गर्ने र खेलाडीलाई व्यवस्थित प्रशिक्षण दिए सागमा कुस्तीबाट थप स्वर्ण पदक दिलाउने उनको दाबी छ । दुई दिनमै ९ पदकसाग कुस्तीको शनिबार ७ तौल समूहमा भारतले ४ स्वर्ण, पाकिस्तानले २ स्वर्ण र २ रजत, नेपालले १ स्वर्ण, १ रजत र ३ कांस्य पदक जितेका छन् । कुस्तीमा श्रीलंकाले ३ रजत र बंगलादेशले १ रजत र १ कांस्य पदक जितेका हुन् ।नेपालबाट महिला ५५ केजी तौलमा संगीता धामीले स्वर्ण जितिन् । अम्बिका भण्डारीले ५७ केजीबाट रजत जितिन् । पुरुषतर्फ ७० केजीबाट सुरेश यादव, ७९ केजीबाट बुन्नीलाल राजु र १ सय २५ केजीबाट राज यादवले कांस्य पदक जितेका थिए ।भारतका लागि पुरुषतर्फ १ सय २५ केजीबाट सुमित, ९७ केजीबाट कडियन सत्यवर्ती र महिलातर्फ ५७ केजीबाट सरिता र ७६ केजीबाट गुरुचरण प्रितले स्वर्ण जिते । ७० केजीबाट पाकिस्तानका इनायत उल्हा र ७९ केजीबाट अब्दुल रेहमानले स्वर्ण जिते । पुरुषतर्फ ९७ केजीबाट पाकिस्तानका तैयब राजा र १ सय २५ केजीबाट जमन अनवरले रजत दिलाए । पुरुषतर्फ ७० केजीबाट श्रीलंकाका अनिल, ७९ केजीबाट श्रीलंकाकै चनक र महिला ७६ केजीबाट चनीले रजत जिते । बंगलादेशकी रेमी सरकारले रजत र पुरुष ९७ केजीबाट हवलदेर रसिदले १ कांस्य पदक जिते । जनकपुरमा जारी २० स्वर्णका भएको प्रतियोगितामा ११ स्वर्णको फैसला भएको छ ।"
नेपालका ६ बक्सर फाइनलमा,"काठमाडौं (कास) १३ औं दक्षिण एसियाली खेलकुदअन्तर्गत बक्सिङको दोस्रो दिन थप ४ जना बक्सर फाइनलमा प्रवेश गरेका छन् । महिलातर्फ ललिता महर्जन, संगीता सुनार र मिनु गुरुङ तथा पुरुषमा भूपेन्द्र थापामगरले आफ्नो खेल जितेर भारतीय खेलाडीसँगको फाइनल भेट पक्का गरे । यसअघि महिला ६३ केजीमुनि पुनम रावल र पुरुष ९१ केजीमाथि आशिष दुवाडी बाइ पाएर फाइनलमा पुगिसकेका छन् ।सातदोबाटोस्थित कराते हलमा शनिबार ८ तौलको सेमिफाइनल सम्पन्न भए । महिला ४८ केजीमुनि ललिताले श्रीलंकाकी नादिका पुष्प रनासिंघेलाई अंकको आधारमा हराउँदै फाइनलमा स्थान सुरक्षित गरिन् । महिला ५४ केजीमा मिनुले पनि बंगलादेशकी ओनिता इस्लामलाई अंककै आधारमा पराजित गरिन् । फाइनलमा ललिताले भारतकी श्रीनिवासन कलाइभानी र मिनुले भारतकै शिक्षासँग खेल्ने छन् । ६० केजीमा संगीताले पनि श्रीलंकाकी केशानी हंसिका कस्तुरीलाई अंककै आधारमा हराउँदै भारतकी परविनसँग स्वर्णका लागि भेट पक्का गरिन् । परविन बाई पाएर सोझै फाइनल पुगेकी हुन् । पुरुष ६४ केजीको सेमिफाइनलमा नेपालका भूपेन्द्रले बंगलादेशका मोहमद अलामिनलाई अंकका आधारमा हराउँदै फाइनल तय गरे । उनले स्वर्णका लागि भारतका मनिस कौसिकसँग खेल्नेछन् । ४९ केजी तौलमा सुशील थापामगर, ५६ केजीमुनिमा पूरन थापा र ९१ केजीुनि अर्जुन सिगु भने सेमिफाइनलमै पराजित हुनपुगे । सुशीलले भारतका विनोद तनवरसँग अंकका आधारमा पराजय बेहोरे । यसअघि बाई पाएर सोझै सेमिफाइनल पुगेका पूरन बंगलादेशका मोहमद रोबिन मियासँग स्पिलिट डिसिजनका आधारमा पराजित भए । पुरुष ९१ केजी भिडन्तमा नेपालका अर्जुन भारतका गौरव चौहानसँग पराजित हुँदै फाइनलबाट वन्चित भए । आइतबार ५ नेपाली बक्सरले फाइनल पुग्नका लागि प्रतिस्पर्धा गर्नेछन् । पुरुषतर्फ ५२ केजीमुनि तेजबहादुर देउवा, ६९ केजीमुनि विकास लामा र ८१ केजीमुनि गणेश प्रधानको खेल आइतबार हुनेछ । महिलातर्फ ५१ केजीमुनि माला राई र ५७ केजीमुनि चन्द्रकला थापाले पनि फाइनल पुग्नका लागि प्रतिस्पर्धा गर्नेछन् । शुक्रबार पहिलो चरणमै पराजित ७५ केजीमुनिका दीपक श्रेष्ठबाहेक बक्सिङमा सबैले पदक पाउने निश्चित छ । १६ स्वर्णका लागि हुने बक्सिङको फाइनल खेल सोमबार हुनेछ ।"
गौरिकासँग मन्नाको बदला,"(काठमाडौं)  सनसनीपूर्ण प्रदर्शन गरिरहेकी नेपाली स्वीमर गौरिका सिंहसँग २०० मिटर ब्याकस्ट्रोकको अघिल्लो दिन पछाडि परेकी भारतकी मन्ना पटेलले त्यसको बदला १ सय मिटर ब्याकस्ट्रोकमा शनिबार लिएकी छन् ।सातदोबाटोस्थित हिटिङ सिस्टमको नयाँ इन्डोर स्वीमिङ पुलको भइरहेको १३ औं दक्षिण एसियाली खेलकुद (साग) को पौडीमा गौरिकाले पहिलो दिन भारतकी शिवांगी शर्मालाई २१३ सेकेन्डले उछिन्दै राष्ट्रिय कीर्तिमान (२ मिनेट ५०६ सेकेन्ड) सहित २०० मिटर फ्रिस्टाइलमा स्वर्ण जितेकी थिइन्, जुन सागको ३५ वर्षे इतिहासमा पौडीको व्यक्तिगत स्पर्धामा नेपालले जितेको पहिलो स्वर्ण थियो । उनले दोस्रो दिन २०० मिटर ब्याकस्ट्रोकमा मन्नालाई २९१ सेकेन्डले पछाडि पार्दै सागमा व्यक्तिगत दोस्रो स्वर्ण चुमेकी थिइन् । जसमा २ मिनेट १७७३ सेकेन्डसाथ उनले आफ्नै नाममा रहेको सर्ट कोर्स को राष्ट्रिय कीर्तिमान २३५२ सेकेन्डले सुधार गरेकी थिइन् ।१७ वर्षीया गौरिकाले तेस्रो दिन शनिबार भने मन्नाको चुनौती पन्छाउन सकिनन् । मन्नाले १ मिनेट २०६ सेकेन्डको साथ १३ औं सागमा पहिलो स्वर्ण जितिन् । नेपाली पौडीमा ११ वर्षको छँदै सनसनी मच्चाएकी गौरिकाजस्तै खेलाडी हुन्, भारतकी मन्ना । उनले १३ वर्षको छँदै राष्ट्रिय कीर्तिमान बनाएकी थिइन् । गुवाहाटीमा भएको १२ औं सागको रिले (टिम स्पर्धा) मा २ स्वर्ण चुमेकी १९ वर्षीया मन्नाले व्यक्तिगत स्पर्धामा ३ रजत र १ कांस्य हात पारेकी थिइन् । तीन वर्षअघिको त्यो सागबाट गौरिकाले १ रजत र ३ कांस्य भित्र्याएकी थिइन् ।गौरिका र मन्नाको प्रतिस्पर्धा गुवाहाटीबाटै सुरु भएको हो । जहाँ १२ औं सागमा गौरिकाले १ सय र २ सय मिटर ब्याकस्ट्रोकमा कांस्य हात पार्दा मन्नाले रजत जितेकी थिइन् । दुवै स्पर्धामा श्रीलंकाकी किमिको रहिमले स्वर्ण चुमेकी थिइन् । १२ औं सागमा स्वर्ण र १ रजत जितेकी यी २० वर्षीया किमिको चोटको कारण यसपालि नेपाल आएकी छैनन् । त्यसैले पनि केहीमा गौरिका र मन्नाबीच तीव्र प्रतिस्पर्धा बन्न पुगेको हो ।गौरिकाले १०० मिटर ब्याकस्ट्रोकमा शनिबार रजत हात पार्ने क्रममा निकालेकी १ मिनेट ०३१५ सेकेन्ड राष्ट्रिय कीर्तिमान पनि हो । उनले आफैंले आठौं राष्ट्रिय खेलकुद (नेपालगन्जमा आठ महिनाअघि) बनाएको १ मिनेट ७२२ सेकेन्डको कीर्तिमानलाई सागमा सुधारेकी हुन् । उनले दुई महिनाअघि लन्डनमा भएको क्षेत्रीय च्याम्पियनसिपमा १ मिनेट ३७० सेकेन्डको व्यक्तिगत उत्कृष्ट प्रदर्शनलाई पनि यसैपालि सुधार गरेकी हुन् । ५ देशका आठ खेलाडी सहभागी २०० मिटर ब्याकस्ट्रोकमा भारतकी रिधिमा वीरेन्द्रकुमारले १ मिनेट ५७२ सेकेन्डसाथ कांस्य हात पारिन् ।लन्डनस्थित क्याम्देन स्वीस कटेज स्वीमिङ क्लबमा प्रशिक्षक एडम टेयलरसँग ट्रेनिङ गरेर आएकी गौरिकाले उक्त स्पर्धामा केन्द्रित हुनकै लागि ८ सय मिटर व्यक्तिगत मिड्ले त्यागेकी थिइन् । उनले अघिल्लो दिन २ सय मिटर ब्याकस्ट्रोकको स्वर्ण चुम्नेमा ध्यान दिएर ४ सय मिटर व्यक्तिगत मिड्ले पनि छाडेकी थिइन् । व्यक्तिगत नौ र रिले (टिम) मा तीन गरी १२ स्पर्धामा उनको नाम दर्ता गरिएको थियो । उनले पौडीको चौथो दिन आइतबार ५० मिटर ब्याकस्ट्रोक र ४ सय मिटर फ्रिस्टाइल तथा चार गुणा २ सय मिटर रिलेमा प्रतिस्पर्धा गर्नेछिन् ।डुआना र एलेक्सको कीर्तिमानपहिलो दिन २०० मिटर ब्रेस्टस्ट्रोकमा स्वर्ण पदक जितेकी १३ वर्षीया डुआना लामाले ५० मिटर ब्रेस्टस्ट्रोकमा ३५४६ सेकेन्डको राष्ट्रिय कीर्तिमान बनाएकी छन् । उनले आफ्नै नामको ३५८२ सेकेन्ड (फिना वर्ल्डकप २०१८सिंगापुर) को कीर्तिमान सुधारेकी हुन् । उनले बिहीबार रजत जित्ने क्रममा पनि २ मिनेट ४४६८ सेकेन्डको राष्ट्रिय कीर्तिमान बनाएकी थिइन् ।५० मिटर ब्रेस्टस्ट्रोकमा कीर्तिमान सुधार गरे पनि डुआनाले चौथो स्थानमा रहेपछि पदक हात पार्न सकिनन् । उक्त स्पर्धामा भारतकी अरोरा चाहत (३३३६ सेकेन्ड) ले स्वर्ण, भारतकै जयाबिना अरकोट विजयकुमार (३३५० सेकेन्ड) ले रजत र श्रीलंकाकी रमुडी नुराला सामाराकुन (३४२१ सेकेन्ड) ले कांस्य पदक हात पारे ।एलेक्स गाडेगार्ड शाहले पनि पुरुषतर्फ १०० मिटर ब्याकस्ट्रोकमा १ मिनेट २१० सेकेन्डको समय निकाल्दै नाथन दोर्जे शेर्पाको (१ मिनेट ४०६ सेकेन्डआठौं राष्ट्रियनेपालगन्ज) को राष्ट्रिय कीर्तिमान भंग गरे । तर, उनी आठ खेलाडीमध्ये उक्त स्पर्धामा छैटौंमा रहे, जसमा भारतका श्रीहरि नटराजले ५३६३ सेकेन्डसाथ स्वर्ण जिते । एलेक्सले अघिल्लो दिन ५० मिटर फ्रिस्टाइलमा सातौं भए पनि २३९० सेकेन्डको राष्ट्रिय कीर्तिमान बनाएका थिए ।"
प्रेरणालाई टेनिसमा तीन कांस्य,"(काठमाडौं)  शनिबारको घमाइलो दिन प्रेरणा कोइरालाको स्मरणमा सधैं ताजा रहनेछ । सातदोबाटोस्थित टेनिस संघको कोर्टमा उनले महिला एकल, मिक्स डबल्स र महिला डबल्समा गरी तीन कांस्य पदक हात पारिन् । नेपाललाई ऐतिहासिक पदक दिलाउँदा दक्षिण एसियाली खेलकुदमा लनटेनिसतर्फ महिला एकलमा पदक जित्ने पहिलो खेलाडीमा दरिइन् प्रेरणा । उनले आफूले जितेका पदक सम्पूर्ण प्रशिक्षक र परिवारलाई समर्पण गर्न चाहेको बताएकी छन् । एकलमा प्रेरणा दोस्रो वरीयताकी भारतीय सात्विका समासँग ६०, ६० ले पराजित भइन् । क्वाटरफाइनलमा उनले माल्दिभ्सकी जिना अब्दुल रसिदलाई ७५, ६३ को सेटमा हराएकी थिइन् । यस इभेन्टमा नेपालका अन्य खेलाडी क्वाटरफाइनलमै रोकिए । सलोनी तामाङ भारतकी सौजन्या भाबी सेटीसँग ६२, ६३ ले पराजित भएकी थिइन् ।पुरुष एकलतर्फ नेपालका संरक्षकभूषण वज्राचार्य र प्रणव खनाल क्वाटरफाइनलमै रोकिए । प्रणव पाकिस्तानका मोहम्मद मुर्तजासँग ६०, ६१ ले पराजित भए भने संरक्षक भारतका मनीष सुरेश कुमारसँग ६०, ६० ले निराश भए ।प्रेरणाले यसअघि महिला टिम इभेन्टमा पनि कांस्य जितेकी थिइन् । नेपाललाई टेनिसमा तीन कांस्य जिताउन सफल प्रेरणाले भनिन्, म यो सफलता मेरा प्रशिक्षक र परिवारप्रति समर्पण गर्न चाहन्छु । भारतीय प्रतिद्वन्द्वी बलियो भए पनि एक्सपोजर पाएको खण्डमा आफूले उनीहरूलाई जित्नसक्ने आत्मविश्वास प्रेरणाले प्रकट गरिन् । उनको जितमा परिवारका सदस्य निकै खुसी छन् । खेल अवधिभर प्यारापिट वरिपरि बसेर हौसला प्रदान गरिरहेकी उनकी आमा रुक्मणिले छोरीको सफलतामा निकै हर्षित भएको प्रतिक्रिया दिइन् । बुवा पुरुषोत्तमले छोरीकै टेनिसप्रतिको उत्साहले आफूहरूलाई पनि यो खेलतर्फ डोर्याएको बताए । हाम्रो परिवारमा यो खेलबारेमा कसैलाई जानकारी थिएन । छोरीले खेल्न थालेपछि हामी जिज्ञासु बन्यौं, पुरुषोत्तमले भने, लामो मिहिनेतपछि छोरीले पदक जितेकी छन् । टेनिसमा नेपालले ५ कांस्य जितेको छ । भारतले सातमध्ये ६ स्वर्ण पक्का गरिसकेको छ । शनिबार तीन विधाको सेमिफाइनलमा पराजित भएसँगै नेपाली खेलाडी कांस्यमा सीमित भएका हुन् । यसअघि नेपालले टिम इभेन्टको महिला र पुरुषतर्फको विधामा कांस्य पदक जितेको थियो । शनिबारै महिला डबल्समा नेपालका दुई जोडी सेमिफाइनलमा पराजित भए । प्रेरणा र सलोनीको जोडी भारतका श्रव्या सिभानी चिलकलापुडीसँग ६४, ६३ को सेटमा पराजित हुँदै कांस्यमै सीमित भयो । अर्को सेमिफाइनलमा अभिलाषा विष्ट र आईएम रावतको जोडी भारतका प्रेरणा भाम्ब्री र प्रार्थना गुलाबराओ थोम्ब्रेको जोडीसँग ६०, ६० ले हार्न पुग्यो ।"
आर्चरीमा फाइनल खेल्ने,"पोखरा (कास) १३ औं दक्षिण एशियाली खेलकुदको आर्चरीतर्फ नेपालले कम्तीमा एक रजत पदक जित्ने पक्का भएको छ । १० वटा स्वर्ण पदकका लागि जारी प्रतिस्पर्धामा नेपालले कम्पाउन्ड (५० मिटर) मिक्सतर्फ फाइनलमा प्रवेश गरेसँगै रजत पक्का गरेको हो । पाँच इभेन्टमा कांस्यका लागि नेपालले आइतबार प्रतिस्पर्धा गर्नेछ । कम्पाउन्ड मिक्स टिममा नेपालले बंगलादेशसँग सामना गर्नेछ । नेपालले श्रीलंकाको १ सय ३७ विरुद्ध १ सय ४३ अंक ल्याउँदा सेमिफाइनलमा स्थान बनाएको हो । भुटान सहभागी नभएपछि बंगलादेश सिधै बाइ पाएर फाइनल यात्रा बनायो । नेपाली टिममा इमायुङ राई र शान्त मल्ल छन् । श्रीलंकाले सहजै कांस्य पदक हात पार्यो । नेपालले रिकर्भ पुरुषतर्फ कांस्यका लागि भुटानसँग खेल्नेछ । नेपाली टिममा तिलक पुन मगर, रोशन नगरकोटी र असिम शेरचन छन् । रिकर्भ महिलातर्फ नेपालले कांस्यका लागि भुटानसँगै खेल्नेछ । नेपालका ज्ञानु अवाले, मित्र राई र आयुशा तामाङ छन् । भुटानको टिममा ओलम्पिकमा छनोट भएका कर्मा, डेकी सोनाम र डेमा सोनाम छन् । रिकर्भ मिक्स टिमतर्फ नेपालले श्रीलंकासँग खेल्नेछ ।"
माल्दिभ्ससँग कांस्य भिडन्त,काठमाडौं (कास) १३ औं सागअन्तर्गत पुरुष क्रिकेटमा नेपालले कांस्य पदकका लागि माल्दिभ्ससँग खेल्ने भएको छ । शनिबार लिग चरणको आफ्नो अन्तिम खेलमा बंगलादेश यू२३ सँग ४४ रनले पराजित भएपछि नेपाल तेस्रो स्थानमा रह्यो । दिनको दोस्रो सेटमा माल्दिभ्सले भुटानलाई ८ विकेछले हराएपछि नेपालसँगको भेट निश्चित बनेको हो । त्रिवि क्रिकेट मैदानमा टस हारेर पहिले ब्याटिङ गरेको बंगलादेशले ६ विकेट गुमाई १ सय ५५ रन बनाएको थियो । कप्तान सान्तोले अविजित ७५ तथा अफिफ हुसेनले ५२ रन बनाए । पारस खड्काले ३ विकेट लिए । जवाफमा नेपालले ९ विकेट गुमाएर १ सय १९ रनमात्र बनाउन सक्यो । कप्तान ज्ञानेन्द्र मल्लले सर्बाधिक ४३ रन जोडे ।
नेपाल र बंगलादेशबीच निर्णायक खेल,"(काठमाडौं)  माल्दिभ्सविरुद्धको खेल सकिएपछि दशरथ रंगशालामा नेपाली खेलाडीले चारैतर्फ घुमेर खुसी मनाए । दर्शकलाई अभिवादन गरे । नेपाली टिमका प्रशिक्षकदेखि लिएर सबै खेलाडीलाई लागेको थियो, नेपाल फाइनल पुग्ने निश्चित भइसकेको छ । तर यस्तो थिएन । नेपाल फाइनल पुगेकै थिएन, सबै भावनामा बढी बहकिए र समीकरण के हो बुझ्ने कोसिस नै गरेनन् । स्वभाविक रूपमा धेरैले नेपाली टिमको यो खुसीयाली मन पराएनन्, उत्ताउलो माने । दिनको दोस्रो खेलमा भुटानले श्रीलंकालाई हराएपछि तय भयो, अब नेपाल र बंगलादेशबीच आइतबार हुने खेल अघोषित सेमिफाइनलजस्तै हुनेछ । फाइनल पुग्न अब नेपालले बंगलादेशलाई हराउनुपर्नेछ वा कम्तीमा बराबरी नतिजा निकाल्नुपर्नेछ । बंगलादेश विजयी रह्यो भने उसले फाइनल यात्रा गर्नेछ । नेपालको ७ अंक छ भने बंगलादेशसँग ४ अंक छ । बंगलादेश विजयी रहे, उसको पनि ७ अंक हुनेछ र हेडटुहेड का आधारमा फाइनल पुग्नेछ । प्रतियोगिताको नियम यस्तै छ, गोलअन्तरको भूमिका त्यसपछि मात्र आउनेछ । यही खेलले कांस्य पदकको पनि निर्णय गर्नेछ । दिनको सबैभन्दा ठूलो विजेता भने भुटानको रह्यो । दक्षिण एसियाली फुटबलमा सधैं कमजोर मानिंँदै आएको भुटानले श्रीलंकालाई सजिलै हरायो र आफ्नो इतिहासमै पहिलोपल्ट फाइनल यात्रा गर्न सफल रह्यो । यो जितपछि भुटानको ४ खेलबाट ९ अंक भएको छ । टोली फेरि शीर्षस्थानमा उक्लेको छ । त्यस जितमा भने १९ औं मिनेटमा छिमी दोर्जेले सुरुआती गोल गरे । यस्तै दावा छिरिङले ६९ औं मिनेट र यासी दोर्जेले ८० औं मिनेटमा गोल गरे । जितपछि भुटानी खेलाडीले पनि नेपाली टिम जत्तिकै खुसी मनाए । तर उनीहरू फाइनल पुगेको भने निश्चित थियो, उनीहरूले गलत ढंगले समीकरण बुझेका थिएनन् । प्रशिक्षक पेमाले भने, हामी कति धेरै खुसी छौं भनेर बयान नै गर्न सकिरहेका छैनौं । हाम्रा केही खेलाडीले आँसु पनि रोक्न सकेनन् । अब हामी इतिहासमै पहिलोपल्ट फाइनल खेल्दैछौं । काठमाडौंमा हामीले तय गरेको यो यात्रा भुटानी फुटबल इतिहासकै सबैभन्दा ठूलो र ऐतिहासिक रहेको छ । साफ च्याम्पियनसिपको इतिहासमा भुटान सेमिफाइनलसम्म पुगेको छ । यस्तै विश्वकप छनोटमा पनि भुटान दोस्रो चरणसम्म पुगेको छ । यी सबै सफलताभन्दा आज प्राप्त जित बढी खुसीको रह्यो, भुटानी टिमका कप्तान जिग्मी दोर्जेले भने । यी दुवै खेलपछि भने माल्दिभ्स र श्रीलंकाको पदक सम्भावना समाप्त भयो । दुवै टिम समान २ अंकमा पुछारमा रहे । श्रीलंकाली प्रशिक्षक प्याकरलीले पूरा प्रतियोगितामा आफ्नो टिमले राम्रो खेल्न नसकेको स्विकार्दै आफू निराश भएको बनाए । यस्तै स्थिति माल्दिभ्सको प्रशिक्षक पिटर सेरगेटको पनि रह्यो । उनले माने, माल्दिभ्सको टिमले पनि खेल्न सकेन । उनी टिम बसेको होटलसम्म पुग्दा समाचार आइसकेको थियो, माल्दिभ्सको फुटबल संघले त उनलाई बर्खास्त गरिसकेको छ । उनले भने, उमेर समूहको फुटबलमा जित हारलाई धेरै महत्त्व दिनुहुन्न । सबैभन्दा ठूलो त सिक्ने नै हो । माल्दिभ्सले कुनै पनि खेल जित्न सकेन । तर उनको यो भनाइमा संघलाई भने चित्त बुझेन र क्रोएसियाली प्रशिक्षकले आफ्नो जागिर गुमाए । नेपाललाई हतारोनेपाली टिमका प्रशिक्षक बालगोपाल महर्जनले पनि पोस्टम्याच कन्फ्रेन्समा आफ्नो टिम फाइनल पुगिसके जस्तै अभिव्यक्ति थिए । उनलाई पनि हतारो रह्यो । उनले भने, हामी लगभग फाइनल पुगिसकेका छौं । उनले आफ्नो लक्ष्य र रणनीतिअनुसार नै टिमले खेलेको दाबी गरे र थपे, हामीले माल्दिभ्सलाई दबाबमा राख्न सफल रह्यौं । प्रशिक्षक महर्जनले पनि अनुमान नै गर्न सकेनन्, नेपालले फाइनल पुग्न अझै मिहिनेत मात्र गर्नुपर्ने छैन, उत्तिकै दबाबबाट पनि गुज्रिनुपर्नेछ । माल्दिभ्सविरुद्ध पनि सुरुमा नेपाल दबाबमा आएको थियो । माल्दिभ्सका तर्फकाबाट इब्राहिम हुसेनले १८ औं मिनेटमा गोल गरे । उनले सामान्य ट्याप गर्दै गोल गरे । नेपालका तर्फबाट अभिषेक रिजालले ४३ औं मिनेटमा बराबरी गोल गरे र यो उत्कृष्ट रह्यो । पेनाल्टी एरिया ठीकबाहिरले उनले सुरुमा बललाई छातीले नियन्त्रणमा लिए र हाफ भली मा शक्तिशाली प्रहार गरे । यसमै उनको खुसियाली मनाउने तरिका भने राम्रो रहेन ।खुसीमा उनले जर्सी फुकाले र स्वभाविक रूपमा पहेँलो कार्डको सिकार भए । कुनै दिन चाँडै उनलाई आफ्नो काममा पछुताउ हुनेछ र सोच्न बाध्य हुनेछन्, आफूले बिना मतलबको भूल गरेकामा । तर तय के छ भने उनले आफ्नो भूलबाट भविष्यमा धेरै थोक सिक्नेछन् । नेपालका लागि विजयी गोल भने अनन्त तामाङको नाममा रह्यो । उनले कर्नरमा प्राप्त अवसरलाई ५५ औं मिनेटमा हेड गर्दै गोलमा परिणत गरे । खेलको सुरुमै कप्तान सुजल श्रेष्ठको प्रहार पोस्टमा लागेर फर्केको थियो ।"
बचत गरौं,"कहाँ गर्ने ? बचत जहाँ गरे पनि हुन्छ । त्यो बचत सुरक्षित हुनुपर्यो । माथि नै हामीले चर्चा गरिसकेका छौं, घरमा गरेको बचतभन्दा बैंकमा गरेको बचत सुरक्षित हुन्छ । समयमा निश्चित ब्याज पाइन्छ । बचतको सुरक्षण हुँदा रकम डुब्ने डर कम हुन्छ । बढी विश्वासिलो हुन्छ । जोखिम हुँदैन । घर, बैंक, सहकारी संस्था, आमा समूह, वन समूह, उपभोक्ता समूह आदिमा सदस्य भएर पनि बचत गर्न सकिन्छ । अनौपचारिक निकायमा साहू महाजन, ढुकुटी, साथीभाइ, इष्टमित्र, घरमै बाकस वा दराजमा राख्ने, सुनचाँदी र गरगहना आदिमा लगानी गरेर पनि बचत गर्न सकिन्छ । तर, यस्तो बचत फिर्ता हुने कानुनी आधार कम हुन्छ । जोखिम बढी हुन्छ । घरमै बचत गर्दा चोरी, डकैती, आगलागी, फजुल खर्च आदि हुन सक्छ । इष्टमित्रलाई पैसा दिदाँ समयमा फिर्ता दिएनन् भने झगडै हुन सक्छ । उनीहरूले बेइमानी गरे पैसा डुब्न सक्छ । आफूलाई चाहिएको बखत रकम उपलब्ध नहुन सक्छ । सुनचाँदी, घरजग्गा आदिमा लगानी गरी राख्दा अचानक भाउ घट्न गएमा घाटा हुने, चाहेको समयमा बिक्री नभएमा आफ्नो आवश्यकता टार्न कठिन हुन्छ । घरमा बचत गर्न सकिने खुत्रुके बचत, नजिकको सहकारीमा गरिने बचत, बैंकमा गर्न सकिने बचत तथा सम्भावित बचतको माध्यमबारे सबैले बालबालिकालाई जानकारी गराउनु आवश्यक छ । अभिभावकले आफ्ना नानीहरूलाई वचत गर्न सिकाउनुपर्छ । विद्यालयमा शिक्षकहरूले पनि यसबारे बालबालिकालाई उत्प्रेरित गर्नु आवश्यक छ ।"
कलिला वाद्यवादक,"झापाको शिवसताक्षी नगरपालिका ५ का १३ वर्षीय विनोद दर्नाल स्कुल बिदा हुनेबित्तिकै बुबा यामबहादुरका साथ लागेर बाजा बजाउन हिँडिहाल्छन् । स्थानीय सूर्योदय आधारभूत स्कुलमा ६ कक्षामा पढ्ने विनोद मात्रै हैन, भाइहरू विवेक र विशाल पनि दाजुजस्तै लुखुरलुखुर बुबाको पछि लाग्छन् । दर्जी समुदायको पुरानो पेसा हो, नौमती बजाएर जीविकोपार्जन गर्ने । बुबालाई सघाउन उनीहरू उत्साहित छन् । विनोद ट्याम्को बजाउन माहिर छन् । विवेक दमाहा र मादल मज्जाले बजाउँछन् । विपिनचाहिँ नसिंहाको धुतुरु धुन निकाल्छन् । स्कुल बिदा हुनेबित्तिकै बुबासँगै बिहेहरूमा जान्छौं, विपिनले सुनाए । दर्जी समुदायलाई हिन्दु धार्मिक समुदायको बिहेलगायतका विभिन्न समारोहमा निम्तो हुन्छ । गत लक्ष्मीपूजाका दिन यी तीनै दाजुभाइ काँकाडभिट्टामा भेटिए । महाकवि लक्ष्मीप्रसाद देवकोटाको १११औं जन्मजयन्तीका लागि स्थानीय देवकोटा पार्क निर्माण समितिले आयोजना गरेको प्रभातफेरीमा उनीहरूलाई निम्त्याइएको थियो । दौरासुरुवाल र ढाका टोपीमा सजिएका बाल वाद्यवादकहरूको बाजाको ताल देखेर सहभागी छक्क परे । बाजा बजाउन साह्रै रहर लाग्छ, १० वर्षीय विवेकले सुनाए, ठुल्ठूला मान्छेहरूसँग भेट हुन्छ, मज्जा आउँछ । तीनै दाजु भाइले सानै उमेरदेखि बाजा बजाउन सिकेका हुन् । उनीहरूलाई बुबा यामबहादुरले तालमा ताल मिलाउन सिकाएका थिए । घरभरि बाजागाजा हुन्थे, एकदुई पटक सिकाउनेबित्तिकै जानिहाले, यामबहादुरले भने । यामबहादुरले उनका बुबाको पेसालाई निरन्तरता दिएका हुन् । उनका बुबाले हजुरबुबाको पेसालाई अनुसरण गरेका थिए । तर, छोराहरूले भविष्यमा यो पेसालाई निरन्तरता दिन्छन्दिँदैनन् उनले भन्न सकेनन् । थपे, सीप सिकाइदिएको छ, भविष्यमा भोकै चै बस्नु पर्दैन यिनीहरू । तीनवटै छोराले भने बुबाको पेसालाई निरन्तरता दिने बताए । यामबहादुर नौमती बाजा बजाउन भारतको असमसम्म पुगे । काठमाडौं, पोखरा त धेरैपटक पुगे । बिहेहरूमा जहाज चढाएर पनि लगे । एउटा बिहे या अरू समारोहमा बाजा बजाएको उनी कम्तीमा २० हजार रुपैयाँ लिन्छन् । भन्छन्, यही पेसाबाट गुजारा चलेको छ ।"
सानी परी र सानो बाबु,"पोखरा फलेपाटनकी अर्पणा मिश्र सानी परी पोखरा २०१९ बनेकी छन् । पोखराको सेन्ट मेरिज स्कुलमा ५ कक्षामा अध्ययनरत उनले २२ प्रतिस्पर्धीलाई पछाडि पार्दै उपाधि जितेकी हुन् । उपाधि विजेता बनेकी उनले प्रतियोगितामा भाग लिएर आफ्नो व्यक्तित्व र नेतृत्व विकासमा सघाउ पुगेको बताइन् । अभिनय गर्न मन पराउने अर्पणाले स्कुलमा समेत अतिरिक्त क्रियाकलापमा भाग लिने गरेकी छन् । सानी परीतर्फ फस्ट रनर्सअप कक्षा तीनमा अध्ययरत पोखरा लेकसाइडकी ओजस्वी भुजेल, कक्षा ४ मा अध्ययनरत विरौटाकी अन्ननय खत्री र कक्षा ६ मा अध्ययनरत पोखरा १२ की साइन थापा मगर बने । सेकेन्ड रनर्सअपमा पोखरा १५ की कृपा गुरुङ, पोखरा १२ फूलबारीकी स्नेहा कोइराला र पोखरा १० की निलिमा रेग्मी आउन सफल भए । थर्ड रनर्सअपको पुरस्कार पोखरा ११ की इरिका रञ्जित र पोखरा विरौटाकी श्याभिजा खत्रीले जितिन् । भ्युअर च्वाइस पोखरा १५ की मिसन हमालको पोल्टामा पर्यो । जित हाम्रो फाउन्डेसनले गरेको १५ औं सास्करणको सानी परी एन्ड सानो बाबु पोखरा २०१९ अन्तर्गत सानो बाबुतर्फका उपाधि पोखरा १७ का १२ वर्षिय कृतनभक्त आचार्यले जिते । फस्ट रनर्सअप पोखरा १७ का प्रनिल पोखरेल र पोखरा ३ का आर्यन पौडेल, सेकेन्ड रनर्सअप अम्मरसिाहचोकका प्रसन्न केसी र पोखरा न्युरोडका संर्घष मरासिनी र थर्ड रनर्सअप पोखरा ११ का ब्रायन गुरुङ बन्न सफल भए । सानी परीतर्फ २३ र सानो बाबुतर्फ १३ जनाबीच फाइनल प्रतिस्पर्धा भएको थियो । उनीहरू सबैजना ७ देखि १२ वर्ष उमेरका थिए । उनीहरूलाई विभिन्न ५ वटा समूहमा विभाजन गरी तालिम प्रदान गरेर अन्तिम प्रतिस्पर्धामा उतारिएको थियो । आफ्ना बाबु नानीले झन्डै एक महिना अवधिमा सिकेका कुरालाई सबैका अगाडि प्रदर्शन गरेर देखाउँदा अभिभावक खुसी देखिन्थे । पोखरामा सन् २००५ बाट यो प्रतियोगीता सुरु भएको हो । अहिलेसम्म ६ सय जनाले भाग लिइसकेको फाउन्डेसनका संस्थापक राजेश जोशीले बताए ।"
वनभोज रमाइलो,"आगोनजिक सधैंभरि ख्याल राख्यौं साथी, खेल खेल्दा आगोपानी नखेलेकै जाती ।खेल खेल्ने चौउरमा, घाम घमाइलो, वनभोज मीठो खायौं, आहा रमाइलो ।  पवित्रा दाहाल लोकन्थली, भक्तपुर"
फूलबारी,"मलाई धेरै फूलहरू हेर्ने रहर लाग्छ फूलको रंग अनि सुबासले आँत मेरो जाग्छ, तिमी पनि रंगीचंगी फूलपात हेर कागजमा या मनमा तिनको चित्र कोर ।  प्रशन्ना"
कापी,"आरोग्य खनाल, कक्षा१नवोदय शिशु सदन, हेटौंडा४ कमलडाँडा"
पातले र पातलीको लोभ,"धान लहलह झुलेको थियो । पाकेको धान भित्र्याउन किसानले खेताला पनि खोजिसकेका थिए । धान झुलेर सुनौलो देखिए पनि किसान बस्तीबाट अलि टाढा भएकाले टालाटुली खेतमा मुसा, बाँदर र चराचुरुंगीले राज गरेका थिए । आलीमा फलेका भटमास बाँदरहरूले रमाईरमाई खाइदिन्थे । अनि धान पाकेपछि मुसा र चराहरूको रमाइला दिन सुरु हुन्थे । टालाटुली खेतमा पातले मुसाको परिवार बस्थ्यो । उसको परिवार निक्कै लोभी र एकलकाँटे थियो । त्यस खेतमा अरू मुसा, बाँदर र चराहरू भएको उसलाई पटक्कै मन परेको थिएन । उसको परिवार भित्रभित्रै जलेको थियो । हेमन्त ऋतुको एक बिहान आकाश सफा भएर मिर्मिरे उज्यालो भयो । पाकेको धानको मगमग बासना चारैतिर फैलिएको थियो । मध्यरातदेखि मुसाहरूले खेतमा धान खान सुरु गरिसकेका थिए । पातले निद्राबाट ब्युँझियो । उसकी स्वास्नी पातली पनि निद्राबाट ब्युँझी । निद्राबाट ब्युँझनेबित्तिकै हत्तपत्त पातलीले त्यस रात देखेको अनौठो सपना पातलेलाई भनी । पश्चिमतिरको सुनौलो क्षितिजमुनि एउटा सुन्दर फाँट धानले पहेंलपुर देखिएको । त्यहा कोही नभएको । छेवैमा खानदानी किसानको बस्ती भएकाले अनिकाल परे उता पनि छिर्न सकिने । पातलीको कुरा सुनेर पातलेले खुसी सम्हाल्न सकेन । ऊ पेट मिचिमिची हाँस्यो र एकछिन नाच्यो । पातलेको व्यहारले पातली पनि औधि खुसी भई । पातलेले भोलिपल्टै आफ्नो परिवार लिएर सपनाको नौलो खेतमा बसाइँ सर्ने योजना बनायो । त्यस साँझ पातले र पातलीले मन नपरेका छिमेकीलाई नानाभाँती गाली गरेर रिस पोख्ने योजना पनि बनाए । दिन बितेर साँझ पर्यो । पातले र पातलीले त्यो साँझ छिमेकीसँग ठूलो झगडा गरे । रिस उठेजति सबैलाई नानाभाँती गाली गरे । सबै छिमेकीसँग सम्बन्ध टुटाए अनि भोलिपल्ट मिर्मिरे उज्यालोमा एउटा सोझो बाँदरलाई फकाएर उसको पिठ्युँमा चढी टालाटुली खेतबाट हिँडे । सपनामा देखेअनुसार पातलीले बाँदरलाई पश्चिमको क्षितिजतिर हिँडाई । बाँदरले पनि भीर, पहरा, नदीनाला, जंघार पार गर्दै लामो यात्रा गरेर पश्चिमको क्षितिजमा पुर्यायो । बाँदरको पिठ्युँमा मस्तसँग निदाएका पातले र पातलीलाई बाँदरले ब्युँझायो । पातलेको सानो बच्चो सिन्के निद्रामा बाटैमा खसेछ । पातले र पातलीले थाहा पाएनछन् । उनीहरूले एकसाथ क्षितिज तल एउटा पहेंलो फाँट देखे । पातले र पातलीको खुसीको सीमा रहेन । पातली खुसीले चिच्याई, मेरो सपना, बिहानको सपना, पूरा भो, मेरो सपना पूरा हुने भो। पातले र पातलीले अब बाँदरलाई त्यहाँबाट लखेटेर त्यस सपनाको खेतमा आफ्नो मात्र राज गर्ने चाहना राखे । दुवैले बाँदरलाई एकसाथ चिथोरे । सोझो बाँदरको सात्तो गयो । बाँदर त्यहाँबाट सुइकुच्चा ठोकेर साँझको क्षितिजमा हरायो । अब पातले र पातली मात्र बाँकी भए । उनीहरू त्यस क्षितिज तलको पहेंलो फाँटमा राज गर्दै आनन्दको जिन्दगी बिताउन हतारिएका थिए । बेलुका घाम अस्ताइसकेको थियो । पातले र पातली दौडिएर त्यस पहेंलो फाँटतिर ओरालो झरे । अँध्यारोले डाँडाकाँडा ढाक्यो । पातलेका आँखा कमजोर थिए । ऊ हतारिएर ओरालो झर्दा भीरबाट लडेर मर्यो । तर पातली दुःखी भइन् ।अब पहेंलो फाँटमा मेरोमात्र राज हुने भयो भन्ने आशयले पातली झन् खुसी भई । ऊ खुसी हुँदै, दौडिँदै पहेंलो फाँटतिर गई । पातली निमेसभरमा पहेलो फाँटमा पुगी । त्यहाँ पहेंलै भएर तोरी फूलेको थियो । पातली दिनभरिको भोको थिई । उसले त्यहाँ धान नभएर तोरी फुलेको थाहा पाई । त्यसपछि ऊ खुत्रुक्कै भई अनि धुरुधुरु रुन थाली । साँझ परिसकेको थियो । त्यस पहेंलो फाँटको किनारमा किसानको बस्ती थियो । ठूलो स्वरमा रोएकी पातली मुसीको आवाज सुनेर टोलभरिका बिराला तोरीबारीमा जम्मा भए । खानका निम्ति बिरालाहरूले तँछाडमछाड गरेर पातली मुसीलाई रातभरि तोरीबारीभरि खोजे तर भेटेनन् । अँध्यारोसँगै पातली मुसी तोरीबारीमा हराई । केही दिनपछि क्षितिजमा हराएको बाँदर आफ्नै ठाउँमा फर्किंदै थियो । उसले बाटोमा पातली रोएर बसेको देख्यो । बाँदरको मन कमलो थियो । उसले पातलीलाई रुनुको कारण सोध्यो । पातले मुसाको बारेमा पनि सोध्यो । पातली भोक, त्रास, लाज र पीर चिन्ताले निक्कै कमजोर भएकी थिई । उसले पातले भीरबाट लडेर मरेको कुरा पनि भनी । लोभले गर्दा आफू गलत ठाउँमा आउनुको साथै आफ्नो सुखी परिवार गुमेको प्रति पनि निक्कै खेद प्रकट गरी ।पातलीले बाँदरसँग रुँदै माफी मागी । भनी, बाँदर दाइ, अब म कहिल्यै लोभ र अरूको ईर्ष्या गर्दिनँ । सधैं समूहमा मिलेर बस्छु । सके अरूलाई सहयोग गर्छु, नसके पाप गर्दिनँ । यो मेरो प्रण भो बाँदर दाइ । मलाई आफ्नै ठाउँमा लगिदिनुहोस् । म मेरा छिमेकीसँग पनि माफी माग्छु । पातलीले आफ्नो खराब बानीप्रति पश्चाताप गरेकोमा बाँदर पनि खुसी भयो । बाँदरले पातलीलाई बोकेर नीलो नदी तर्यो । पातली खुसी भई । बाँदर र पातली टालाटुली खेतमा पुगे । अरूलाई दुःख दिएर यात्रा गर्नेहरू कहिल्यै गन्तव्यमा पुग्दैनन् भनेर पातलीका छिमेकीले अनुमान गरेका थिए । ठीक त्यही भयो । पातली फर्की र छिमेकीसँग माफी मागी । पातलीले कहिल्यै लोभ र अरूको ईर्ष्या नगर्नुका साथै छिमेकीसग मिलेर बस्ने वाचा गरी । पातलीले आफ्नो खराब बानी हटाउने प्रण गरेकोमा छिमेकी खुसी भए ।पातली टालाटुली खेतमा फर्किंदासम्म किसानहरूले धान भित्र्याइसकेका थिए । भुइँमा झरेको धान रैथाने मुसाहरूले खाइसकेका थिए । पातली र सबै छिमेकी अन्नको खोजीमा पूर्वतिर लागे । अनिल नेपाली"

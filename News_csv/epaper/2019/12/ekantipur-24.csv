शीर्षक,विवरण
लुम्बिनीमा यतिलाई होटल र प्लट,"होटल सञ्चालन सम्झौता होक्के क्लब अफ जापानसँग मात्र छ, कोषका योजना प्रबन्धकसमेत रहेका भट्टराईले भने, अरूलाई हामी चिन्दैनौं । होटल सञ्चालनका लागि नवीकरण र पत्राचार जापानी संस्थासँग मात्र हुने उनले बताए । व्यवस्थापन फेरिएको बारे सोधपुछ थालिएको उनको भनाइ छ ।सुरुमा २५ वर्षको सम्झौता भएकोमा पछि १० वर्षका लागि नवीकरण भएको छ । उक्त होटलमा पर्यटकको चाप हुन्छ । होटल रहेको जग्गाको भाडा सस्तो छ । न्यून लगानीमा धेरै नाफा हुने भए पनि आँखा लागेको स्थानीयले बताए । उक्त होटल १९९१ जनवरी १० बाट सञ्चालनमा छ । करिब १२ वर्ष होक्के क्लब अफ जापान आफैंले होटल चलाएको थियो । त्यसपछि १२ वर्ष भारतको इम्प्याक्ट टुर्सले सञ्चालन गर्यो । अहिले यतिले व्यवस्थापन लिएको हो । कोषका अनुसार सन् १९९० तिर १६०१६० मिटर (करिब ४ बिघा) जग्गाको वार्षिक भाडा सुरुमा ८५ हजार थियो । ०७४७५ मा त्यसलाई बढाएर तीन लाख पुर्याइएको छ । करिब चार बिघा जग्गाको भाडा अहिले मासिक २५ हजार रुपैयाँ तिर्नुपर्छ । होटलले भने महँगो शुल्क लिँदै आएको छ । त्यहाँ सिंगल बेड भएको कोठाको १ सय २० अमेरिकी डलर र डबल बेड कोठाको शुल्क १ सय ४० डलर पर्छ । होटलमा चारतारेको सुविधा छ, तर त्यसको अनुमति लिइएको छैन । तारेको अनुमति लिँदा धेरै कर तिर्नुपर्ने भएकाले नलिएको कोषका कर्मचारीले बताए । कोष स्रोतका अनुसार लुम्बिनीमा प्रभाव जमाउनकै लागि यति समूहले आफूनिकट हेमन्तराज कोलाक्षपतिलाई कोषको कार्यकारी सदस्य बनाउन लबिइङ गरेको थियो । कोलाक्षपति यति समूहमा लामो समयदेखि आबद्ध छन् । होटलको व्यवस्थापन उनैले हेरिरहेका छन् । कोलाक्षपतिलाई तत्कालीन पर्यटनमन्त्री जीवनबहादुर शाहीले सदस्यमा नियुक्त गरेका थिए । उनले यति समूहको प्रतिनिधिका रूपमा काम गरिरहेका छन् ।जापानी वास्तुकलाविद् केन्जो टाँगेको गुरुयोजनाअनुसार न्यु लुम्बिनी भिलेजमा पहिलो, दोस्रो र तेस्रो श्रेणीका होटल राख्नुपर्ने थियो । त्यसैअनुसार यो पहिलो श्रेणीको होटल हो । लुम्बिनीमा हुने विभिन्न कार्यक्रममा सहभागी हुन आउँदा प्रधानमन्त्री, मन्त्री र विशिष्ट व्यक्ति त्यही होटलमा बस्ने गर्छन् । गत जेठमा लुम्बिनी भ्रमण वर्ष ०७६ प्रारम्भ गर्न आएका बेला प्रधानमन्त्री केपी शर्मा ओली यहीँ बसेका थिए । उनले यहाँ वृक्षरोपण पनि गरेका थिए । विभिन्न अवसरमा कोषले होटलमा रात्रिभोज आयोजना गर्दै आएको छ ।"
भारतले पठायो पत्र,"सीमा समस्याबारे परराष्ट्र सचिवस्तरीय संयन्त्रमा छलफल भइरहेका बेला त्यसविपरीत नक्सा सार्वजनिक हुनु आपत्तिजनक रहेको ठहर गर्दै नेकपाले कूटनीतिक र राजनीतिक प्रयासबाट समस्याको छिटो समाधान हुनुपर्ने निचोड निकालेको थियो ।गत कात्तिक १६ गते भारतले नेपालको लिम्पियाधुरा, लिपुलेक र कालापानीलाई समेटेर आफ्नो नयाँ नक्सा जारी गरेको थियो । त्यसको सर्वत्र विरोध भएपछि नेपालको परराष्ट्र मन्त्रालयले कात्तिक २० मा एकतर्फी ढंगले गरिएको अन्तर्राष्ट्रिय सीमा हेरफेरको निर्णय नेपाललाई मान्य नहुने भन्दै वक्तव्य निकालेको थियो । वक्तव्यमा समाधान कूटनीतिक माध्यमबाट हुनुपर्ने उल्लेख थियो । त्यसपछि कात्तिक २३ मा प्रधानमन्त्री केपी शर्मा ओलीले सर्वपक्षीय बैठक डाकेर भारतले अतिक्रमण गरेको नेपाली भूमिका विषयमा छलफल गरेका थिए । छलफलमा सहभागी सबै राजनीतिक दलले सीमा विवाद हल गर्न अहिले उपयुक्त समय भएको भन्दै तत्काल भारतसँग संवाद गर्न प्रधानमन्त्रीलाई सुझाव दिएका थिए । त्यसको भोलिपल्ट प्रधानमन्त्रीले परराष्ट्र मामिलाका जानकारहरूसँग परामर्श गरेका थिए । कात्तिक २८ मा ओलीले नेकपा वरिष्ठ नेता माधवकुमार नेपालसँग भेटेर सीमा समस्या समाधानका लागि विशेष दूत का रूपमा भारतसँग वार्ता गर्न प्रस्ताव गरेका थिए । प्रधानमन्त्रीको उक्त प्रस्ताव स्विकारेका नेपालले परराष्ट्रविज्ञहरूसँग छलफलको थालनी पनि गरेका थिए । तर यो विषय त्यत्तिकै रोकियो । परराष्ट्र मन्त्रालयले संयन्त्रकै बैठकका लागि भारतीय पक्षसँग कूटनीतिक पहल जारी राख्यो । सरकारले कात्तिक २९ मा नेपालभारत र नेपालचीन सीमा अनुगमन समितिहरू बनाउने निर्णय गरेको थियो । मंसिर ४ मा भारतलाई कूटनीतिक नोट पठाएर सरकारले लिम्पियाधुरा, लिपुलेक र कालापानी क्षेत्र नेपालको भएको स्पष्ट पारेको थियो । नोटमा सुगौली सन्धिको धारा ५ मा कालीनदीपूर्वको भूभाग नेपालको हो भन्ने पुष्टि भइसकेको र दुई देशको सीमारेखा पनि त्यहीअनुसार कोरिनुपर्ने उल्लेख थियो । भारतलाई कूटनीतिक नोट पठाएर नेपालले सीमासम्बन्धी आफ्नो दृष्टिकोण स्पष्ट पारेको यो पहिलो पटक थियो । अतिक्रमित भूमिका बारेमा वार्ताको प्रस्ताव गर्दै मंसिर ७ मा नेपालले पठाएको पत्रमा वार्ताका लागि सम्भावित मिति र स्थान प्रस्ताव गरिएको थियो । तर नेपाल सरकारले प्रस्ताव गरेको वार्ताका दुवै मिति टरिसकेपछि भारतले नेपालको पत्रको जवाफ फर्काएको स्रोतको भनाइ छ । यसबीचमा प्रधानमन्त्री ओलीले सार्वजनिक रूपमा कालापानीबाट भारतीय सेना हटाउनसमेत आह्वान गरेका थिए भने गत पुस २ गते सर्वोच्च अदालतलाई लिखित जवाफ पठाएर सीमाका विषयमा भारतले गरेका कुनै पनि निर्णय नेपाललाई मान्य नहुने उल्लेख गरेका थिए ।प्रधानमन्त्रीका परराष्ट्र मामिला सल्लाहकार राजन भट्टराईले नेपाल र भारत दुवैले सीमा समस्या छ भन्ने महसुस गरेको अवस्थामा अब तथ्यहरूसहित वार्तामा बस्नुपर्ने बताए । भारत र चीनबीचको सीमा विवादमा पनि अहिले २२ औं चरणको वार्ता भएको प्रसंग उल्लेख गर्दै उनले तथ्यसहित प्रस्तुत भएर एउटा निष्कर्षमा पुग्न केही समय लाग्न सक्ने जनाए । हामीसँग हाम्रो भूमि भन्ने तथ्य र प्रमाण छन्, यसलाई राखेर हामीले छलफल अघि बढाउनुपर्छ, उनले भने, अहिले यो विषयमा हाम्रोमा राष्ट्रिय सहमति पनि बनेको छ, त्यसैले अहिले छलफल अघि बढाउनका लागि उपयुक्त समय पनि हो ।"
अपहरणकारीसँग हिउँको यात्रा,"हिमपात भएको ठाउँ हिँडाएकाले चिसो निकै भएको उनले बताए । काँडाले घोच्दा जीउमा जताततै कोतरिएको छ ।आर्थिक अनियमितता गरेको र आफ्नो पार्टीविरुद्ध सुराकी गरेको आरोपमा नेत्रविक्रम चन्द समूहले शाहीलाई अपहरण गरेको थियो । प्रहरीले करिब १९ घण्टापछि आइतबार साँझ ६ बजे कालीकोटको शुभकालिका गाउँपालिकाको छाती जंगलबाट उनलाई अपहरणमुक्त गरेको थियो । उक्त जंगल क्षेत्र कालीकोट सदरमुकाम मान्मबाट पूर्वतर्फ करिब ४ घण्टा पैदल दूरीमा पर्छ । अपहरणमुक्त हुँदाको क्षण निकै त्रासदीपूर्ण भयो । अपहरणकारी समूहले उनलाई छातीको जंगलमा पुर्याएका थिए । भीरको गोरेटो । साँझको समय । प्रहरीले घेरा हालिसकेको रहेछ । त्यो थाहा पाएपछि उनीहरू भाग्न खोजे । प्रहरीले एक्कासि फायर खोल्यो । पूरै अँध्यारो थियो, म भित्तामा ओत लागें, उनीहरू कता तितरबितर भए थाहा भएन, उनले भने, नजिकै आएका प्रहरीलाई म अध्यक्ष हुँ भनेपछि समातेर आफूसँग लिए । रातारात प्रहरीसँग कालीकोट पुगेको उनले बताए ।अपहरणपछि शाही अहिले दैलेख प्रहरीको सुरक्षामा छन् । शाही अपहरण भएको खबर प्रहरीले बिहान करिब ५ बजे पाएको थियो । लगत्तै सुर्खेतस्थित प्रदेश प्रहरी कार्यालयले सम्भावित सबै इकाईलाई निगरानी राख्न आदेश दिएको थियो । प्रदेश प्रहरी प्रमुख डीआईजी पूर्णचन्द्र जोशीका अनुसार शाहीको खोजीमा १ सय ६० जना प्रहरी परिचालन गरिएको थियो । कालीकोटबाट खटिएको प्रहरी टोलीले सकुशल अपहरणमुक्त गरेको उनले बताए ।"
सरकारसँग जवाफ माग,"काठमाडौं (कास) प्रमुख प्रतिपक्षी नेपाली कांग्रेसले भारतले नेपाली भूभाग मिचेको र नेपाल ट्रस्टको सम्पत्ति प्रयोगमा भएका अनियमितता सम्बन्धमा सरकारसँग जवाफ माग गरेको छ । सोमबारको राष्ट्रिय सभा बैठकमा विपक्षीले मात्रै होइन, सत्ता पक्षले समेत यी दुई विषयमा चासो राखेका छन् । कांग्रेस सांसद बद्री पाण्डेले सबै राजनीतिक दलले सरकारको हात बलियो बनाउँदा पनि भारतले मिचेको नेपाली भूभाग फिर्ता ल्याउन नेपाल सरकारले पहलकदमी लिन नसकेको भन्दै आपत्ति जनाए । भारतले आफ्नो नक्सामा राखेको नेपालको करिब ३ सय ९५ वर्ग किलोमिटर जमिनले हाम्रो सीमामाथि धावा बोलिएको छ, यो धेरै संवेदनशील विषय हो, उनले भने, नाकाबन्दीका बेला आगो ओकल्न तत्पर प्रधानमन्त्री ओलीले अहिले किन मौनता साध्नुभएको छ ? सदनमा जवाफ दिनुपर्छ । उनले प्राविधिक वा प्रशासनिक टोली होइन, प्रधानमन्त्री नै अग्रसर हुनुपर्ने बताए । सत्ता पक्ष नेकपाका सांसद चक्रप्रसाद स्नेहीले पनि सीमा विवादबारे संसद्मा सवाल उठाए । भारतसँग कूटनीतिक तरिकाबाट समस्या समाधानमा सरकारले पहलकदमी लिनुपर्ने उनको भनाइ थियो । नेपाल ट्रस्टअन्तर्गत गोकर्ण रिसोर्ट र त्यसले ओगटेको जग्गा लिजको अवधि ६ वर्ष बाँकी छँदै नवीकरण गरिएको र दरबारमार्गको जग्गा थोरै राजस्व लिएर एउटै व्यापारिक समूहलाई दिइएको प्रकरणमा भ्रष्टाचार भएको कांग्रेसले आरोप लगाएको छ । कांग्रेस सांसद राधेश्याम अधिकारीले नेपाल ट्रस्टको सम्पत्ति दुरुपयोगका सन्दर्भमा प्रधानमन्त्री र उपप्रधानमन्त्रीकै संलग्नता रहेको धारणा विकसित हुँदै गएको भन्दै सरकारको जवाफ माग गरे । नेपाल ट्रस्टसम्बन्धी ऐनलाई बदनियतपूर्वक संशोधन गरी त्यसैमा टेकेर नीतिगत भ्रष्टाचार भइरहेको उनले आरोप लगाए । विधेयक ल्याइएका बेला हामीले भनेका थियौं, यसले नीतिगत भ्रष्टाचारको बाटो खोल्छ, उनले भने, भ्रष्टाचार गर्दिन र गर्न पनि दिन्न भन्ने प्रधानमन्त्रीको भनाइको यतिबेला जगहँसाइ भइरहेको छ । नारायणहिटीमा विदेशीका लागि रेस्टुराँ खोल्ने विषय बाहिर आएको भन्दै अधिकारीले थपे, त्यहाँ रेस्टुराँ मात्रै किन, सिंगो होटलै खोले भो । नेपाल ट्रस्टको सम्पत्तिमा अनियमितता भएको सन्दर्भमा धेरै कुरा बाहिर आइसक्दा पनि ठूला राजनीतिक व्यक्तिको संलग्नता देखेरै अख्तियार मौन देखिएको आभास उनले उल्लेख गरे । राष्ट्रिय सभामा सत्तारूढ दल नेकपाका मुख्य सचेतक खिमलाल भट्टराईले गोकर्ण रिसोर्ट र दरबारमार्गको जग्गाको भोगाधिकारका सन्दर्भमा आएको विवादबारे यथार्थ जानकारी दिन सरकारसँग माग गरेका छन् । बैठकको प्रारम्भमै बोलेका उनले सरकारले गरेका कामको प्रशंसा गरेका थिए । आफ्नो भनाइको अन्त्यमा उनले भने, आलोचना र विवाद बाहिर आइसकेपछि त्यसलाई स्पष्ट पार्नु सरकारको कर्तव्य हुन्छ । त्यसबारे सरकारका तर्फबाट सदनलाई यथार्थ जानकारी गराइयोस् । भारतसँगको सीमा विवाद पनि सरकारले कूटनीतिक र राजनीतिक पहलकदमीमार्फत अन्त्य गर्न आग्रह गरे ।"
भागबन्डा नमिले विधानअनुसार अघि बढ्न दबाब,"(काठमाडौं)  कांग्रेसमा वरिष्ठ नेता रामचन्द्र पौडेल पक्षले प्याकेज मै भागबन्डाको प्रयास सफल नभए विधानअनुसार अघि बढ्न सभापति शेरबहादुर देउवालाई दबाब दिने रणनीति बनाएको छ । महामन्त्री शशांक कोइरालाको निवास महाराजगन्जमा सोमबार बसेको पौडेल पक्षको बैठकले सभापति देउवाले विधानविपरीत पार्टी सञ्चालन गर्न खोजेको निष्कर्ष निकालेको छ । महाधिवेशनको कार्यतालिका, विभाग र भ्रातृसंस्था गठनको विषयलाई लिएर दुई सातादेखि कांग्रेसमा कलह चुलिएको छ । महाधिवेशन कार्यतालिका नल्याइएको भन्दै पौडेल पक्षले मंसिर २६ देखि केन्द्रीय कार्यसमिति बैठक बहिष्कार गर्दै आएको छ । सहमति जुटाउन भन्दै पछिल्लो पटक पुस १० सम्मका लागि बैठक स्थगित गरिएको छ । देउवा र पौडेल पक्ष महाधिवेशनको कार्यतालिका, विभाग, नेविसंघ र तरुण दल गठनको मुद्दालाई प्याकेजमै सहमति गर्ने भन्दै निरन्तर संवादमा छन् । पछिल्लो पटक नेविसंघको भागबन्डामा केन्द्रित छ । नेविसंघको भागबन्डामा अहिलेसम्म दुवै पक्ष टसमस नभएपछि आगामी बैठकसम्म पनि सहमति जुट्ने सम्भावना क्षीण हुँदै गएको पौडेल पक्षीय एक केन्द्रीय सदस्यले बताए । दुवै पक्षका वार्ता टोलीले भने सहमति हुने दाबी गर्दै आएका छन् ।कांग्रेस उपसभापति विमलेन्द्र निधिले सहमतिबाटै सबै विवाद हल गर्ने प्रयास जारी भएको बताए । कार्यतालिका, विभाग र तरुण दलको विषयमा सहमतिजस्तै बनेको छ, उनले भने, नेविसंघका केही विषय मिल्न बाँकी छन् । त्यसलाई समेत मिलाउन संवाद भइरहेको छ । पौडेल पक्षीय वार्ता टोलीका सदस्य हृदयराम थानीले सहमतिबाटै अघि बढ्ने प्रयास भएको बताए । विधानको प्रक्रियासमेत नमिचिने गरी सहमतिबाटै सबै विषय अघि बढाउन हामीले चाहिरहेका छौं, उनले भने, अहिले भइरहेको छलफल त्यसै दिशामा केन्द्रित छन् ।सोमबार महाराजगन्जमा बसेको बैठकमा भने पौडेल पक्षीय वार्ता टोलीका सदस्यहरूले भागबन्डामा सहमति जुट्ने सम्भावना क्षीण भएको ब्रिफिङ गरेका थिए । भागबन्डामा सहमति जुट्ने संकेत नभएपछि अधिकांश नेताहरूले सभापति देउवालाई विधानअनुसारै चल्न दबाब दिनुपर्ने बताएका थिए । बैठकले पौडेल पक्षीय वार्ता टोलीका सदस्यहरूलाई दह्रो अडानका साथ कुरा राख्न सुझाव दिएको छ । महाधिवेशनको कार्यतालिकासहित विभाग र पार्टीका भ्रातृसंस्थाको विषयमा प्याकेजमा सहमति जुटाउन पौडेल पक्षले पूर्वमहामन्त्री प्रकाशमान सिंहको नेतृत्वमा थानी र दिलेन्द्र बडू सदस्य रहेको वार्ता टोली बनाएको छ । देउवा पक्षबाट उपसभापति निधि आफैं खटिएका छन् । केन्द्रीय सदस्य रामकृष्ण यादवका अनुसार कार्यतालिका बनाउँदा र विभाग, तरुण दल तथा नेविसंघ गठन गर्दा विधानअनुसारको अडान छाड्न नहुने निष्कर्ष बैठकले निकालेको बताए । नेविसंघ गठनसमेत विधानअनुसारै गर्नुपर्छ भन्ने निर्णय भएको छ, उनले भने, विभागमा पनि विधानभन्दा बढी संख्या बढाउन नहुने र तरुण दल पनि एउटै मापदण्डका आधारमा गठन गर्न अडान राख्नुपर्ने निर्णय भएको छ । अन्यभन्दा नेविसंघको भागबन्डाको विषय सहमतिका लागि पेचिलो बन्दै गएको छ । नेविसंघमा कति महामन्त्री राख्ने ? कुन पक्षले कति हैसियतको भागबन्डा पाउने भन्नेमा मुख्य विवाद छ । सहमति नजुटेमा पौडेल पक्षले नेविसंघको कार्यसमिति वर्तमान विधानअनुसारै गठन हुनुपर्ने अडान राख्ने भएको हो । एक वर्षअघि पार्टीको केन्द्रीय कार्यसमितिको बैठकले ३२ वर्ष उमेरहद कायम गर्दै नेविसंघको विधान पारित गरेको छ । त्यही विधानविपरीत सभापति देउवाले ४५ वर्षभन्दा माथिका राजीव ढुंगानालाई अध्यक्ष बनाउन चाहेका छन् । उनले औपचारिक रूपमै ढुंगानाको नेतृत्वमा नेविसंघको तदर्थ समिति गठनको प्रस्ताव गर्दै आएका छन् । नेतृत्वमा पौडेल पक्षले सहमति जनाए पनि दोस्रो वरीयताको महामन्त्रीसहित चालीस प्रतिशतको हिस्सा खोजेको छ । त्यसमा देउवा तयार छैनन् ।सिटौला पक्षसमेत विधानअनुसार नेविसंघ गठनको पक्षमा छ । पौडेल पक्षको सोमबारको बैठकमा सहभागी भएका केन्द्रीय सदस्यहरू गगन थापा र प्रदीप पौडेलले विधानविपरीत जान नहुने अडान राखेका थिए । विधानको दायाँबायाँ गएर नेविसंघ र पार्टीका विभाग गठन गर्ने विषय हामीलाई मान्य छैन । विधानविपरीत नेविसंघ र विभाग गठन भए भने भोलिका दिनमा यस्ता धेरै घटना बढ्दै जानेछन्, पौडेलले भने, संघमा ३२ वर्ष उमेरहद कायम गरिएको विधान नै कार्यान्वयनमा आउनुपर्छ । देउवाले केन्द्रीय विभागको संख्या बढाउन प्रस्ताव गरेका छन् । त्यो पनि विधानविपरीत छ ।"
'सिमेन्टको नयाँ गुणस्तर मापदण्ड लागू नगर्नू',"काठमाडौं (कास) प्रतिनिधिसभाको सार्वजनिक लेखा समितिले ओपीसी सिमेन्टको नयाँ गुणस्तर मापदण्ड कार्यान्वयन नगर्न सरकारलाई निर्देशन दिएको छ । समितिको सोमबार बसेको बैठकले गत असार १८ मा नेपाल गुणस्तर परिषद्बाट निर्धारित मापदण्डले सिमेन्टको गुणस्तर घट्ने निष्कर्ष निकाल्दै त्यसलाई लागू नगर्न निर्देशन दिएको हो । समितिले ओपीसी सिमेन्टको ०५५ जेठ ५ मा निर्धारित पुरानै गुणस्तर मापदण्ड कायम गर्न निर्देशन दिएको छ । पुरानो मापदण्डमा इन्सोलुबल रेसिडियु (आईआर) को मात्रा दुई प्रतिशत र म्याग्नेसियम अक्साइड (एमजीओ) को मात्रा पाँच प्रतिशत रहेकामा परिषद्ले आईआरलाई चार प्रतिशत र एमजीओलाई ६ प्रतिशत बनाएको थियो । मापदण्ड बढाउँदा सिमेन्टको गुणस्तर कमजोर हुने विशेषज्ञहरूको रायका आधारमा समितिले पुरानै मापदण्ड कायम राख्न भनेको समितिका सचिव रोजनाथ पाण्डेले बताए ।पाण्डेका अनुसार समितिको यसअघिको बैठकमा सम्बन्धित क्षेत्रका विज्ञहरूले नयाँ मापदण्ड लागू नगर्न सुझाव दिएका थिए । सांसदहरूले सिमेन्टको गुणस्तर मापदण्ड मानवीय संवेदनशीलतासँग जोडिएको उल्लेख गर्दै उद्योग, वाणिज्य तथा आपूर्ति मन्त्रालय र नेपाल गुणस्तर तथा नापतौल विभागका पदाधिकारीले आर्थिक स्वार्थ सिद्ध गर्न नयाँ कमजोर मापदण्ड लागू गर्न खोजेको त होइन, प्रश्न गरेका थिए । सांसदहरूको रायपछि समिति सभापति भारतकुमार शाहले व्यक्तिका निजी घर, सार्वजनिक तथा निजी विकासका भौतिक पूर्वाधारमा प्रयोग हुने सिमेन्टको गुणस्तरमा कुनै सम्झौता नगर्न र पुरानै गुणस्तर मापदण्ड कायम राख्न उद्योग, वाणिज्य तथा आपूर्ति मन्त्रालय र नेपाल गुणस्तर तथा नापतौल विभागका पदाधिकारीलाई निर्देशन दिए । समितिको बैठकमा विभागका महानिर्देशक विश्वबाबु पुडासैनीले नयाँ मापदण्डले गुणस्तर नघटाउने बताएका थिए । मन्त्रालयकी सचिव यामकुमारी खतिवडाले मुलुकमा उत्पादन भइरहेका सिमेन्टको गुणस्तरका बारेमा जानकारी गराउँदै मन्त्रालयले गुणस्तरमा कुनै पनि सम्झौता नगर्ने प्रतिबद्धता व्यक्त गरेकी थिइन् ।"
काठमाडौंमा १२२ चिनियाँ पक्राउ,"(काठमाडौं)  फिलिपिन्स, कम्बोडिया, मलेसिया र श्रीलंकालगायत एसियाली मुलुकहरूमा साइबर अपराध गरेर भागेका १ सय २२ जना चिनियाँ नागरिक नेपालबाट पक्राउ परेका छन् । ती मुलुकमा धमाधम कारबाही हुन थालेपछि केही समयअघि भागेर यता आएको गिरोहलाई प्रहरीको विशेष अपरेसन टोलीले सोमबार काठमाडौंका विभिन्न स्थानबाट पक्राउ गरेको हो । नेपालस्थित चिनियाँ दूतावासको गोप्य सूचनाका आधारमा नेपाल प्रहरीको केन्द्रीय अनुसन्धान ब्युरो, महानगरीय अपराध महाशाखा र महानगरीय प्रहरी परिसर काठमाडौंको संयुक्त टोलीले मनमैंजु, बाँसबारी र बूढानीलकण्ठका १० वटा घरमा छापा मार्दा गिरोहका सदस्यहरू पक्राउ परेका हुन् । काठमाडौं प्रहरी प्रमुख एसएसपी उत्तम सुवेदीका अनुसार मनमैंजुमा आठतले एउटासहित १० वटा घरमा एकैपटक छापा मारिएको हो । त्यस्तै बूढानीलकण्ठमा दुई र बाँसबारीमा तीनवटा घरमा छापा मारिएको थियो । बाँसबारीमा उनीहरूले भाडामा लिएको एउटा घर वरिष्ठ चिकित्सक डा भोला रिजालको भएको पाइएको एसएसपी सुवेदीले बताए । पक्राउ परेका अधिकांश ४५ वर्षमुनिका छन् । पक्राउ परेकाहरूलाई काठमाडौं परिसर तथा महाराजगन्ज र बूढानीलकण्ठ प्रहरी वृत्तको हिरासतमा राखिएको छ । अपराध धन्दा सञ्चालन गर्न उनीहरूले चलनचल्तीभन्दा तेब्बर तिरेर घरभाडामा लिएको पनि खुलेको छ । चिनियाँलाई सघाउने नेपाली गिरोहको पनि खोजी भइरहेको छ । चिनियाँ नागरिक पक्राउ गरिएको विषयमा नेपालस्थित चिनियाँ दूतावासलाई जानकारी गराइएको र मंगलबार यस विषयमा दूतावासका कर्मचारीसँग अनुसन्धानका लागि थप परामर्श गरिने प्रहरीले जनाएको छ । उच्च स्रोतका अनुसार केही महिनाअघि नै साइबर अपराधविरुद्धको अपरेसनका शंकास्पद व्यक्तिको पहिचान गर्न चीनबाट अनुसन्धानका लागि विशेष संयन्त्र काठमाडौं आएको थियो । उक्त संयन्त्रले गिरोहको सक्रियता पत्ता लगाएपछि नेपाल सरकारलाई जानकारी गराएको थियो ।गिरोहले चीनको अर्थतन्त्रमा असर पुग्ने गरी बैंकिङ कसुर, गैरकानुनी अनलाइन व्यापार, हुन्डी र ग्याम्बलिङलगायत अपराधको धन्दा चलाइरहेको प्रारम्भिक अनुसन्धानबाट खुलेको छ । आपराधिक गतिविधिमा संलग्नता अभियोगमा एकैपटक यति धेरै विदेशी पक्राउ परेको नेपालमा यो पहिलो घटना भएको ब्युरोका निर्देशक डीआईजी नीरज शाहीले बताए । तर उनले दूतावासबाट आएको सूचनाबारे भने बोल्न चाहेनन् । पक्राउ परेकाहरूबाट नियन्त्रणमा लिइएका करिब ५ सय थान ल्यापटप र डेढ सय वटाभन्दा बढी मोबाइलको अनुसन्धान भइरहेको उनले बताए । अनुसन्धान भइरहेका कारण कुन कुन अपराधमा गिरोहको संलग्नता छ भन्नेबारे स्पष्ट भइसकेको छैन, उनले भने ।उच्च स्रोतका अनुसार एसियाली मुलुकहरू फिलिपिन्स, कम्बोडिया, मलेसिया, इन्डोनेसिया, भियतनाम, श्रीलंका र लाओस लगायतबाट भागेर पर्यटक भिसामा नेपाल आएको गिरोहले साइबर अपराधको नेटवर्क सञ्चालन गरेको भेटिएको हो । केही साताअघि चिनियाँ दूतावासले कूटनीतिक पत्रमार्फत चिनियाँ आपराधिक गिरोह नेपालमा बसेर चीनविरुद्ध साइबर अपराधको धन्दा चलाइरहेको भन्दै नेपाल सरकारको ध्यानाकर्षण गराएको थियो । दूतावासको पत्र परराष्ट्र मन्त्रालयले गृह हुँदै प्रहरी मुख्यालय र अध्यागमन विभागलाई पठाइदियो । नेपालमा चिनियाँ गिरोहको अपराध धन्दाविरुद्ध ब्युरो र महाशाखाले पनि सूक्ष्म अनुसन्धान गरिरहेका थिए । डलर, सुन र दुर्लभ वन्यजन्तु तस्करी र लागूऔषध ओसारपसारलगायत अपराधमा संलग्न चिनियाँ गिरोहमाथि निगरानी भइरहेकोमा दूतावासको ध्यानाकर्षणले अनुसन्धानलाई थप टेवा पुग्यो । त्यसपछि ब्युरो, महाशाखा र काठमाडौं प्रहरी उक्त गिरोहको खोजीमा सक्रिय भयो । ब्युरो र महाशाखाले सादा पोसाकको टोलीलाई फिल्डमा खटाए । काठमाडौं प्रहरी परिसर र मातहतका युनिटबाट करिब एक हजार सुरक्षाकर्मीलाई फिल्ड अपरेसन का लागि तैनाथी हालतमा राखियो । शंकास्पद गतिविधि र संलग्न पत्ता लागेपछि आइतबार प्रहरीले छापा मारेर नियन्त्रणमा लिने योजना बनाएको हो । निगरानी गरिएका घर सोमबार घेरा हाल्दा एकैपटक १ सय २२ चिनियाँ पक्राउ परेका हुन् । पक्राउ परेकाहरू कुन भिसामा आएका हुन् भन्नेबारे मंगलबारसम्म अनुसन्धान पूरा हुने ब्युरोले जनाएको छ । यसका लागि अध्यागमन विभागसँग समन्वय भइरहेको अनुसन्धान अधिकृतले बताए । ओभरस्टे भएको पाइए उनीहरूलाई जरिवाना असुलेर देश निकाला गर्न सकिने अध्यागमन स्रोतले बताएको छ ।चिनियाँ गिरोहले मनमैंजुमा लिएको आठतले घरको मासिक ३० लाख रुपैयाँ भाडा तिर्ने गरेको खुलेको छ । तर घरधनीले बाहिर १५ लाखमा भाडामा लगाएको भन्ने गरेको सूचना पनि प्रहरीले पाएको छ । यस्तै बूढानीलकण्ठमा तीनतले घरलाई मासिक ३ लाख रुपैयाँ भाडा तिर्ने गरेको खुलेको अनुसन्धानमा संलग्न प्रहरी अधिकृतले बताए ।विगतको कनेक्सन पनि खोजिँदै पक्राउ गरिएकाहरूको यसअघि नेपालमा भएका अपराधमा कनेक्सनबारे पनि अनुसन्धान थालिएको छ । विगतमा सुन तस्करी, विदेशी मुद्राको अवैध ओसारपसार, दुर्लभ वन्यजन्तु तस्करी र हुन्डी कारोबारलगायत अपराधमा पक्राउ परेकाहरूसँगको सन्बन्ध खोज्न प्रहरी लागिपरेको हो । ल्यापटप र मोबाइलमा भएका तथ्य र प्रमाणहरू संकलनकै क्रममा छौं, ब्युरोका डीआईजी शाहीले भने, सबै विवरण उतारिसकेपछि गिरोहको संलग्नता र त्यसको नेटवर्कबारे सबै विषय बाहिर ल्याउँछौं । प्रमुख सहरमा बसेर विभिन्न कसुरमा दुई हजार जनाभन्दा बढी चिनियाँ सक्रिय रहेको शंका प्रहरीको छ । काठमाडौं प्रहरी प्रमुख एसएसपी सुवेदीले पहिलो चरणमा छापा मारिएकाबाहेक अन्य स्थानमा पनि यस्तै किसिमको अपराध हुन सक्ने आशंकामा निगरानी बढाइएको बताए । संदिग्धको कार्यालय एकातिर, बासस्थान अर्कैतिर गरेर सक्रिय हुने गरेको देखियो, उनले भने । विदेशमा पनि समातिएसन् २०१८ देखि कम्बोडियाको पुलिस हेडक्वार्टरमा बसेर चिनियाँ प्रहरीको टोली शंकास्पदको निगरानीमा छ । त्यहाँ सन् २०१९ मा पक्राउ परेका १ सय ७२ महिलासहित ९ सय ६ जनालाई चीन सरकारको जिम्मा लगाइएको छ । पक्राउ परेकामध्ये केही चिनियाँ कम्बोडियामा बसेर आफ्नो मुलुकमा साइबर अपराध गर्ने कार्यमा संलग्न भएको कम्बोडियाका प्रहरी प्रवक्ताले बताएको अन्तर्राष्ट्रिय सञ्चारमाध्यमहरूले जनाएका छन् । गत पुस २ मा चीनविरुद्ध संगठित र आर्थिक अपराधमा संलग्न ३ सय ४२ चिनियाँ फिलिपिन्सको सुवुरवन क्युजन सहरबाट पक्राउ परे । नोभेम्बरमा मात्रै फिलिपिन्सको अध्यागमन विभागले ३ सय १२ र सेप्टेम्बरमा २ सय ७७ चिनियाँलाई देश निकाला गरिदिएको थियो । ०७५ वैशाखमा पनि कम्बोडियाले १ सय १९ जनालाई चीन फिर्ता गरिदिएको थियो । वैशाखमा ७८ र असारमा ११ चिनियाँ नागरिक श्रीलंकाबाट पनि पक्राउ परेका थिए ।"
"साथी कुरिरहे, उनी आइनन्",मंसिर ७ ः ललितपुर ग्वार्को गुण सिनेमा हलअगाडि कारले हिलाल महर्जनलाई ठक्कर दिएर मृत्यु ।  मंसिर ८ ः बानेश्वर संसद् भवन अगाडि बाटो काटिरहेका डा प्रभु साहलाई बसले ठक्कर दिँदा मृत्यु । मंसिर १२ ः भक्तपुरको थिमिमा बा१२च ५६४० नम्बरको गाडीले सडक किनाराबाट हिँडिरहेका ज्योति मगरलाई ठक्कर दिँदा मृत्यु ।  मंसिर १४ ः सुन्दरीजल भगवतीथानमा बा२क ३०८७ नम्बरको टिपरले बाटो हिँडिरहेका रुद्रबहादुर राईलाई ठक्कर दिएर मृत्यु ।  मंसिर १५ ः नागढुंगाको भित्री सडक मसिनेमा बा५ख १६८३ नम्बरको टिपरले सडकमा हिँडिरहेका दाबा तामाङलाई ठक्कर दिएर मृत्यु ।  मंसिर १५ ः भक्तपुर सिर्जना नगर चोकको सर्भिस ट्र्याकमा बा३ख ३५३१ नम्बरको टिपरले पैदलयात्रु रमिर बिकलाई ठक्कर दिएर मृृत्यु मंसिर १६ ः कलंकी मकालु पेट्रोल पम्पअगाडि बा२ख ५७०५ नम्बरको पिटरले बाटो क्रस गरिरहेका नाम नखुलेका पैदलयात्रुलाई ठक्कर दिएर मृत्यु  मंसिर १७ ः ललितपुरको ताल्छीखेलमा नम्बर नखुलेको सवारीले नाम नखुलेको पुरुष पैदलयात्रुलाई ठक्कर दिएर मृत्यु ।  मंसिर २३ ः महाराजगन्जमा नेपाल यातायातको बा ५ ख २५६२ नम्बरको बसले हर्कबहादुर थापालाई ठक्कर दिएर मृत्यु । मंसिर २८ ः ललितपुर चापागाउँ दोबाटोमा बा७६प २१४६ नम्बरको मोटरसाइकलले बाटो काट्दै गरेको पैदलयात्री राजेश बादीकारलाई ठक्कर दिएर मृत्यु । मंसिर २८ ः बूढानीलकण्ठ मिलनचोकमा बा१४च ६१२३ नम्बरको कारले पैदलयात्री लीला देवकोटालाई ठक्कर दिएर मृत्यु ।
पहुँचका भरमा दिइएको अनुदान खेर,"(मकवानपुर)  शक्ति र पहुँचको भरमा प्रदेश सरकारले मुस्मिल आयोग अध्यक्ष समिम मियाँ अन्सारी नेतृत्वको निजी उद्योगलाई उपलब्ध गराएको अनुदान खेर गएको छ । पशुबधलाई व्यवस्थित गर्ने भन्दै निजी उद्योगलाई प्रदेश सरकारले गत आर्थिक वर्षमा उपलब्ध गराएको करिब ६१ लाख रुपैयाँ अनुदान खेर गएको हो । उद्योगले आवश्यक कागजपत्र मिलाउन नसक्दा प्रदेश सरकारबाट अझै १० लाख अनुदान लगेको छैन । करिब तीन वर्षदेखि बन्द उद्योगलाई प्रदेश सरकारले हेटौंडा उपमहानगरपालिकाको सिफारिसमा ७१ लाख रुपैयाँ अनुदान उपलब्ध गराएको थियो । हेटौंडा औद्योगिक क्षेत्रभित्र बफेलो क्वालिटी फुड प्रालिमा व्यवस्थित बधशाला सञ्चालनमा ल्याउने घोषणासहित प्रदेशका मुख्यमन्त्री डोरमणि पौडेलले उद्घाटन गरेका थिए । मुख्यमन्त्रीले उद्घाटन गर्ने दिनमा ल्याइएका १७ वटा भैंसी र राँगा काटेयता उद्योग बन्द अवस्थामा छ । उद्योगका एक पूर्वकर्मचारीका अनुसार बजारभन्दा उद्योगमा बध गरेको दर महँगो कायम गरेपछि व्यवसायी आउँदैनन् भन्ने पहिल्यै थाहा भएर सोहीअनुसार उद्योग प्रशासन अगाडि बढेको थियो ।५५ रोपनी क्षेत्रफलमा फैलिएको उद्योगमा करिब १८ करोड रुपैयाँ लगानी गरिसकेको दाबी गरेको छ । सयौंले रोजगारी प्राप्त गर्ने र हेटौंडाको पशुबध व्यवस्थित हुने दाबीसहितको प्रस्तावपत्र मन्त्रालयमा पेस गरी प्रदेश सरकारबाट अनुदान प्राप्त गरेको थियो । उद्योग सञ्चालक समितिको अध्यक्षमा अन्सारी र ४ जना सदस्य छन् । सदस्यहरूमा सैयद रियाजउदिन, तारिफ जु मुस्लिम, राजकुमार न्यौपाने र नारद कार्की रहेका छन् । न्यौपाने उद्योग वाणिज्य महासंघका केन्द्रीय सदस्यसमेत हुन् ।अनुदान लिएपछि सम्पूर्ण व्यवसायीहरूलाई त्यहाँ लैजान पटकपटक पहल गरे पनि उपमहानगरपालिकाले बेवास्ता गरेको उनले बताए । उपमहानगरपालिकाको उपमेयर मीनाकुमारी लामाको सिफारिसमा मन्त्रालयबाट अनुदानका लागि प्रक्रिया अघि बढेको थियो । उद्योगले अनुदान लिएपछि त्यसलाई दीर्घकालीन रूपमा सञ्चालन गर्न कहीँकतैबाट सहयोग प्राप्त भएन र सञ्चालक समितिका अध्यक्षलगायतका साथीहरू अहिले सम्पर्कमै हुनुहुन्न, न्यौपानेले भने । उपमहानगरले विभिन्न स्थानमा बधशाला खोल्नुभन्दा एउटै चलाऊँ भनेर उक्त उद्योग सञ्चालन गरिए पनि व्यवसायीले नमान्दा समस्या भएको र यसमा उपमहानगरले समेत बेवास्ता गरेको आरोप लगाए । उद्योगले हेटौंडा औद्योगिक क्षेत्रलाई ६७ लाख रुपैयाँ विद्युत् बक्यौता र विलम्ब शुल्क २१ लाख गरी ८८ लाख रुपैयाँ बुझाउन बाँकी रहेको अवस्थामा प्रदेशले अनुदान रकम उपलब्ध गराएको थियो । औद्योगिक क्षेत्रले लाइन काटेर ताकेता गर्दासमेत उक्त बक्यौता उठाउन सकेको छैन । शक्ति र पहुँचकै आडमा उद्योगले पैसा तिर्न आलटाल गरिरहेको र यो वर्ष पनि बक्यौता नतिरे लाइन काट्ने तयारी औद्योगिक क्षेत्र व्यवस्थापन कार्यालय हेटौंडाले गरिरहेको छ ।प्रदेश भूमि व्यवस्था कृषि तथा सहकारी मन्त्रालयका प्रवक्ता शरणकुमार पाण्डेले जथाभावी पशुबध रोक्न अनुदान उपलब्ध गराएको बताए । हामी यस विषयमा छलफल अगाडि बढाउने छौं । सरोकारवाल सबै पक्षसँग आवश्यक छलफल गर्ने वातावरण हामी मिलाउँदै छौं । उद्योगमा प्रतिघन्टा ४० वटा राँगाभैंसी बध गर्ने क्षमता रहेको दाबी उद्योग प्रशासनको रहँदै आएको छ । हेटौंडाभित्र रहेका करिब सयभन्दा बढी मासु व्यवसायीले निश्चित शुल्क तिरेर सोही ठाउँमा राँगाभैंसी बध गराइने उपमहानगरले दाबी गरे पनि व्यवसायीले शुल्क महँगो भएको भन्दै उद्योगमा जान मानेनन् ।पशुबध गरेबापत् हामीले समय सुहाउँदो मूल्य प्रस्ताव गरे पनि उद्योग पक्षले राँगाभैंसी काट्न नसक्ने भन्यो, अर्को कुरा बधशाला दीर्घकालीन सञ्चालनमै हामीलाई शंका छ, यसको ग्यारेन्टी कसले लिने ? हेटौंडा मासु व्यवसायी संघका अध्यक्ष सूर्य अधिकारीले भने । उद्योगले अहिले एउटा राँगा बध गरी मासु तयार गरेबापत् एक हजार पाँच सयसम्म शुल्क तोकेको छ । माछामासु व्यवसायी संघ मकवानपुरका महासचिव नारायण राजथलाले भने आफू मातहतमा रहेका व्यवसायीहरू बधशालामा बध गर्न इच्छुक भए पनि अहिलेभन्दा उद्योगमा बढी खर्च हुने देखिएपछि व्यवसायीहरूले असहत भएको बताए । माछामासु व्यवसायी संघका अनुसार हेटौंडामा दैनिक ६० राँगाभैंसी, १२० खसीबोका र १० हजारवटाभन्दा बढी कुखुरा खपत हुने गरेको छ ।"
स्थानीय तहद्वारा अस्पताल सञ्चालन,"धादिङ (कास) स्थानीय तहले फुलखर्क स्वास्थ्य चौकीलाई प्रस्तावित ग्रामीण अस्पतालको रूपमा सञ्चालनमा ल्याएको छ । गंगाजमुना गाउँपालिका ५ स्थित उक्त अस्पताल स्थानीय तहले आन्तरिक स्रोतबाटै खर्च व्यहोर्ने गरी सञ्चालन गरेको हो । गाउँपालिका अध्यक्ष बलबहादुर अधिकारी र उपाध्यक्ष एन्जिला तामाङले आइतबार अस्तपालको उद्घाटन गर्दै सामान्य उपचारका लागि पनि गाउँबासीलाई जिल्ला अस्पताल वा राजधानी जान नपर्ने बताए । अध्यक्ष अधिकारीले स्थानीयलाई विशेषज्ञ सेवा दिने उद्देश्यले अस्पताल सुरु गरेको बताए । अस्पताल सुरुवातसँगै एक्सरे, प्रयोगशाला सेवासमेत उपलब्ध गराइएका छन् । अस्पतालमा १ जना मेडिकल अधिकृतसहित स्वास्थ्यकर्मी रहनेछन् ।"
पर्यटक भित्र्याउन जुटे स्थानीय,"काभ्रे (कास) संघीय सरकारले घोषणा गरेको भ्रमण वर्ष २०२० मा बढीभन्दा बढी पर्यटक जिल्ला भित्र्याउन स्थानीय तह र व्यवसायी जुटेका छन् । विभिन्न प्रवर्द्धनात्मक कार्यक्रम तय गरेका उनीहरूले पूर्वाधारमा लगानी गर्ने पनि जनाएका छन् । पर्यटकलाई सुविधा दिन व्यवसायीहरूले सहुलियतको घोषणा पनि गरेका छन् । जिल्लामा गठन भएको भ्रमण वर्ष जिल्लास्तरीय समितिले प्रवर्द्धनको लागि र्याफटिङलगायतका कार्यक्रम तय गरेको छ । वर्षको पहिलो दिन धुलिखेल आउने सबै पर्यटकलाई सरस्वती बजारमा स्वागत गरेर नेवारी परिकार चखाउँछौं, समिति प्रमुख उद्धव केसीले भने, भुम्लु गाउँपालिकाको समन्वयमा जनवरी पहिलो साता दोलालघाटदेखि खहरेघाटसम्मको र्याफटिङ आयोजना गर्ने तय भएको छ । केसीका अनुसार, धुलिखेलदेखि नमोबुद्ध, बेथानचोक नारायणस्थान र तेमालमा पदयात्रा हुनेछ । सांस्कृतिक सम्पदा अवलोकन, होमस्टे, वासुकी नमुना पर्यटन गन्तव्यको ट्रेकिङ ट्रेल तथा र्याम्पको शिलन्यास गर्ने पनि केसीले जनाए । प्रमुख पर्यटकीय गन्तव्य रहेको धुलिखेल नगर प्रमुख अशोककुमार व्याञ्जु श्रेष्ठले शुक्रबार, शनिबार र आइतबार सांस्कृतिक कार्यक्रमसहितको फुड फेस्टिभल गर्ने तयारी रहेको बताए । क्षेत्रीय होटल संघ धुलिखेलले रुममा ३० प्रतिशत, स्पालगायतका सेवामा २५ प्रतिशत खाना र पेयपदार्थमा १० प्रतिशत सहुलियत दिने निर्णय भएको अध्यक्ष प्रेमकण्ठ माकजू श्रेष्ठले जनाए । नगरकोट क्षेत्रमा रहेका होटल तथा रिसोर्टहरूले पनि ग्राहक लक्षित सस्तो प्याकेज घोषणा गरेका छन् ।"
राज्यसम्पत्तिको खुल्लमखुला दोहन,"सरकारी सम्पत्तिको दुरुपयोग र दोहन कुन हदसम्म भइरहेको छ भन्ने पछिल्ला प्रतिनिधि प्रमाण हुन् नेपाल ट्रस्टअन्तर्गतका गोकर्ण रिसोर्टको सम्झौता अवधि थप र दरबारमार्गको जग्गा लिज प्रकरण । राजनीतिक सत्ता र प्रशासनिक संयन्त्रहरूले राज्य स्रोतमा चलखेल गरी आफू नजिककालाई कसरी पोस्छन् भन्ने अध्ययनका दुई दृष्टान्त पनि हुन् यी मामिला । दुवै प्रकरणमा भएका सरकारी निर्णयहरू न विधिसम्मत छन्, न त पारदर्शी नै । तसर्थ, यी घटनाउपर छानबिन भएन भने भ्रष्टाचारप्रति शून्य सहनशीलता सरकारको प्रतिबद्धता होइन, देखावटी नारामात्रै भएको प्रमाणित हुनेछ ।पूर्वराजपरिवारका जग्गा एवं सम्पत्ति गणतन्त्र स्थापनापछि राष्ट्रियकरण गरी नेपाल ट्रस्टअन्तर्गत ल्याइएका थिए । तीमध्ये गोकर्ण र दरबारमार्गका मूल्यवान् जग्गा एवं सम्पत्तिमा यति होल्डिङ्स जोडिएको हो । यसका सञ्चालकसित सत्तारूढ दलका नेताहरूको निकट सम्बन्ध रहेको आम बुझाइ छ । जब यस्तो आरोपलाई घटना र प्रमाणहरूले बलियो देखाइदिन्छन्, तब राज्यको सुशासनप्रतिको भरोसा डग्मगाउँछ । गोकर्ण रिसोर्टको लिज अवधि थप्ने र दरबारमार्गको जग्गा भाडामा दिने क्रममा जुन ढंगले अनियमितता भएको छ, त्यसमा जोकोहीले बुझ्ने गरी निकट सम्बन्ध ले काम गरेको देखिन्छ । यतिलाई सरकारले विभिन्न व्यावसायिक लेनदेनमा संरक्षण प्रदान गर्दै आएको प्रस्टै देखिन्छ । पूर्वराजपरिवारका नाममा रहेको धेरै ठाउँको जग्गा उसले भाडाका नाममा निकै सस्तोमा पाउने गरेको छ । मन्त्रिपरिषद्ले सम्झौता अवधि सकिनु छ वर्ष बाँकी छँदै विवादास्पद निर्णय गरी गोकर्णको रिसोर्ट र जंगलसहित २,७९३ रोपनी क्षेत्र यति होल्डिङ्सलाई अर्को २५ वर्षका निम्ति लिजमा दिएको हो । गोकर्ण रिसोर्ट सञ्चालनको विषय आफैंमा पहिल्यैदेखि विवादास्पद थियो । गोकर्ण रिसोर्ट सञ्चालनका लागि एलएम सुभिर ब्रदर्स नेपाल प्रालिले तत्कालीन राजदरबारसँगको सम्बन्धका आधारमा २०५२ सालमा अनुमति लिए पनि पछि विवादास्पद ढंगले त्यसको स्वामित्व यति होल्डिङ्समा सरेको थियो । उदेकलाग्दो त उक्त प्रकरणमा त्यतिबेला राज्यस्रोत दुरुपयोगको छानबिन गर्नुपर्ने संवैधानिक निकाय अख्तियार दुरुपयोग अनुसन्धान आयोग नै बेसरोकार जोडिएको मात्र थिएन, प्रभावी पनि बनेको थियो । उपप्रधान तथा रक्षामन्त्री ईश्वर पोखरेल अध्यक्ष रहेको नेपाल ट्रस्ट सञ्चालक समितिको सिफारिसमा दुई साताअघिको मन्त्रिपरिषद् बैठकले समय थप्ने निर्णय गरेको हो । निर्णयमा बदनियत किन पनि देखिन्छ भने मन्त्रिपरिषद्ले गरेका अन्य निर्णय सार्वजनिक गर्दा यसबारे अहिलेसम्म खुलाइएको छैन । जबकि यो कुनै गोप्य राख्नुपर्ने विषय थिएन । यसमा भएको गडबडले विवाद निम्त्याउँछ भन्ने बुझेरै यसलाई सार्वजनिक नगरिएको हो, जुन पारदर्शी राज्यको आदर्शसित मेल खाँदैन । खुला र पारदर्शी हिसाबले विभिन्न कम्पनीबीच प्रतिस्पर्धा गराई लिजमा दिने हो भने २,७९३ सय रोपनीको रिसोर्ट र गल्फ कोर्सबाट राज्यले ठूलो लाभ लिन सक्ने थियो । हालसम्म मासिक भाडा प्रतिरोपनी ५ सय ६४ रुपैयाँ मात्र छ । रक्षामन्त्री पोखरेलले अहिलेभन्दा पाँचसात गुणा बढी भाडा आउने दाबी गरेका छन् तर समय, महँगी र स्थानको तुलनामा उक्त रकम पनि नगन्य हुन आउँछ । तसर्थ, यो निर्णयबाट राज्यले निकै ठूलो रकम गुमाउन पुगेको देखिन्छ । यस्तै, नेपाल ट्रस्टको दरबारमार्गस्थित जग्गा यतिकै एउटा समूह थामसेर्कु डेभलपर्सलाई भाडामा दिँदा पाँच अर्ब रुपैयाँभन्दा बढी अनियमितता गरिएको देखिन्छ । थामसेर्कुले ३० वर्षको अवधिमा ६ अर्ब ९७ करोड रुपैयाँ सरकारलाई दिने गरी प्रस्ताव पेस गरेकामा १ अर्ब ४० करोड रुपैयाँ मात्रै तिरे पुग्ने सम्झौता गरिएको छ । ६ अर्ब ९७ करोड रुपैयाँमा भवन बनाएर ३० वर्षसम्म सञ्चालन गर्न थामसेर्कुले गरेको प्रस्तावअनुसार सम्झौता नगरी ३० वर्षमा ५ अर्ब ५७ करोड रुपैयाँ नोक्सानी हुने देखिएको हो । यस आधारमा वार्षिक झन्डै साढे १८ करोड रुपैयाँ नोक्सानी हुने देखिन्छ ।नेपाल ट्रस्टको सञ्चालक समितिले दरबारमार्गको एक रोपनी १४ आना जग्गा भाडामा दिन बोलपत्र आह्वान गर्दा छ कम्पनीले प्रतिस्पर्धामा भाग लिएकोमा थामसेर्कुले राखेको प्रस्ताव स्वीकृत भएको थियो । सरकारले त अधिकतम लाभ लिन बढी रुपैयाँको प्रस्ताव स्वीकार्नुपर्ने, तर बीचमा अनियमितता गर्न प्रस्ताव गरिएभन्दा कम रकममा सम्झौता गरिएको छ । त्यसबाहेक थामसेर्कुले ३ वर्षको भाडासमेत गोलमाल गर्न खोजेको दस्तावेजबाट देखिन्छ । साथै, तीनतले भनी बनाएको निर्माणाधीन भवन ४ तलाबाट पनि उक्लिँदैछ ।राज्यको स्रोत तथा सम्पत्तिको दुरुपयोग भएको देखिएका यी घटना सार्वजनिक भइसकेपछि संसदका लेखालगायत सम्बन्धित समिति अनि राज्यका नियमनकारी निकायले यसबारे अनुसन्धान गर्नुपर्छ । अख्तियार दुरुपयोग अनुसन्धान आयोगलगायतका सम्बद्ध निकायले पनि यसमा छानबिन अगाडि बढाउनुपर्छ । निर्णयकर्ता प्रशासनिक अधिकारी भए पनि राजनीतिक तहको संलग्नता र संरक्षणबिना यति ठूलो अनियमितता हुन सम्भव छैन । तसर्थ निर्णय प्रक्रियामा संलग्न र संरक्षण दिने सबै व्यक्तिविरुद्ध छानबिन गरी दोषीलाई कारबाहीको प्रक्रियामा ल्याइनुपर्छ । र, सम्झौतालाई पुनरावलोकन गरी त्यसमा भएको त्रुटि सच्याएर राज्यको क्षति रोक्ने उपाय पहिल्याउनुपर्छ । सरासर अनियमितता देखिने यी घटनामा पनि छानबिन भएन र दोषीहरू कारबाहीको दायरामा आएनन् भने राज्यको स्रोत र सम्पत्ति दोहन रोक्ने विषय दिवास्वप्नमै सीमित हुनेछ ।"
उम्केला एमसीसी,"सोमबार प्रकाशित विश्व पौडेलको विकासमा हामी आफैले भाँजो हाल्ने अनि हामी प्रतिक्रियावादीको चंगुलमा फँस्यौं भनी कोकोहोलो गर्ने प्रवृत्तिप्रतिको सावधानीमूलक लेख समय सान्दर्भिक छ । हामी जस्तो अविकसित र सामरिक हिसाबले भूपरिवेष्टित मुलुकले विना सम्झौता कुनै पनि आर्थिक सहयोग पाउन सक्दैनौं । अरूण तेस्रो यसको उदाहरण हो । अहिले पनि एमसीसी यसरी नै रडाको गरेर बच्चा खेलेको जस्तो गरिरहने हो भने फुत्किन बेर लाग्दैन । अमेरिकी चासो हाम्रा छिमेकीको जस्तो सार्वभौमिकतामा असर पुगिहाल्ने खालको हुने पनि होइन । साथै यति धेरै अनुदान पाउन छिमेकीबाट अहिलेलाई असम्भवै छ । अनुदान दिइसकेर पनि रोकिएका कैयौं उदाहरण हामीसँग छन् । बीआरआई व्यापारिक रणनीति हो । त्यसबाट यति ठूलो अपेक्षा नगरे हुन्छ । एमसीसी ढिला गर्नु भनेको उम्कने खतरा छ । यदि यसमा राज्यले अहिले ध्यान पुर्याउन सकेन भने भविष्यमा पनि अमेरिकी सहयोगमा ठूलो असर पर्न सक्छ । केदारनाथ त्रिपाठी, बूढानीलकण्ठ, काठमाडौं"
न्यायप्रणालीमा थपिएका चुनौती,"सोमबार प्रकाशित टीकाराम भट्टराईको बोकाहादेखि सामाजिक अभियन्तासम्ममा २०१३ पुस ७ गते नेपाल बार एसोसिएसनको स्थापना भएको इतिहास उल्लेख गरिएको छ । कानुनको भाषामा कानुनको अज्ञानता अक्षम्य हुन्छ । अर्थात राज्यले हरेक नागरिकले कानुन जानेको ठान्छ र मैले कानुन जानेको छैन भनेर उसले उन्मुक्ति पाउन सक्दैन भन्ने हो ।हाम्रो कानुनी अवस्था दयनीय र निरीह अवस्थामै पुगेको हो त ? न्याय प्रशासन र बार एसोसिएसन पिकृति र विसंगतिमुक्त छन् कि छैनन् भन्ने कुराले स्वच्छ र निष्पक्ष न्याय प्रदान गर्ने कुरामा प्रभाव पर्न सक्छ । अहिले न्याय प्रशासन, बार एसोसिएसन र न्यायिक निकायहरूका जनशक्ति राजनीतिक भागबन्डाको आधारमा नियुक्त गर्ने वा त्यही प्रक्रिया अनुसार बाँडफाँड गर्ने चलन चलेको छ । मुद्दाको मिसिल, प्रमाण र कानुनी व्यवस्थाभन्दा मिडियामा आएका खबर र भिडको प्रभावमा परेर फैसला गर्नुपर्ने अवस्था आउनु पनि निष्पक्ष र स्वच्छ न्याय सम्पादनमा थपिएका चुनौती नै हुन् । न्याय प्रणालीमा शक्तिको प्रभावमा पर्नु अनि स्वच्छ र निष्पक्ष न्याय मर्दै जाने हो भने न्याय प्रदान गर्ने निकाय र संस्था र व्यक्तिहरूमा जनविश्वास गुम्ने अवस्था आउन सक्छ । यस्तो अवस्था न्याय क्षेत्रमा आउनु हुँदैन । रेशमकुमार सुनुवार, बौद्ध, काठमाडौं"
नेपालको भूमिका गौण नबनोस्,"प्रहरी अधिकारीहरू असन्तुष्ट हुनेगरी राष्ट्रिय प्रहरी प्रशिक्षण प्रतिष्ठान महाराजगन्जबाट सार्न गृह तथा राष्ट्रपति कार्यालयको लगातारको दबाबको कुरा बाहिर आइरहेको छ । राष्ट्रपति निवास तथा कार्यालयका लागि स्थान उपलब्ध गराउन गरिएको उक्त कार्यप्रति प्रहरी उच्च अधिकारीहरू असन्तुष्ट रहेको बताइएको छ । पूर्व प्रधानमन्त्री सुशील कोइराला र भारतीय प्रधानमन्त्री नरेन्द्र मोदीको उपस्थितिमा प्रहरी प्रतिष्ठान डीपीआर निर्माण र परामर्शदाता छनोट नेपाल सरकारबाट हुने र दुवै मुलुकका प्रतिनिधि राखिने सम्झौतालाई लत्याइएको छ । अहिले यस कुरामा भारतीय पक्षलाई एकलौटी अधिकार दिइएको कुराले नेपालको मानमर्दन भएको कुरा उठ्न थालेको छ । प्रतिष्ठान निर्माणमा नेपालको भूमिका घट्नु राम्रो हुँदैन । भारतीय मोडलको प्रतिष्ठान निर्माण हुने सम्भावना त छँदैछ, त्यसको गुणस्तर कस्तो हुने भन्ने सोच्नु पनि उत्तिकै आवश्यक छ । सुपरिवेक्षण तथा खर्च परिचालनमा भारतले कार्यकारी भूमिका खोज्नुलाई सम्झौता विपरीत भन्न किन नसकिएको होला ? ४ सय ५० जवानलाई एकैपटक प्रशिक्षण गराउन सक्नेगरी बन्न लागेको संरचनामा नेपालको भूमिका प्रधान बनोस् । तुलसीराम खरेल, विर्तामोड, झापा"
सिङ न पुच्छरको संघीयता,"आइतबार प्रकाशित संघीयताका पक्षपाती कृष्ण खनालको लेख पढेर केही प्रश्न गर्न मनलाग्यो । बेल्जियम, जर्मनी, स्वीट्जरल्यान्डको संघीयताबारे ऐतिहासिक, भाषिक, क्षेत्रीय, आर्थिक विषयमा स्पष्टता छ । तर नेपालको संघीयतामा स्पष्टता छैन । के यो लादिएको हो ? तत्कालीन केही नेताको लहडमा देशलाई टुक्रा पारेर संघीयता बनाउने भन्ने बाहेक कुनै आधार छ ? बरु बाइसेचौबिसे राज्यहरूको संघीयता बनाएको भए पनि केही ऐतिहासिकता रहने थियो । यो सिङ न पुच्छरको संघीयताले कसरी स्थायित्व ल्याउला ? यसले भ्रष्टाचारलाई संस्थागत गर्दै तल्लो तहसम्म पुर्याएको छ । वडाध्यक्षलाई एक्स्काभेटर किन्दै नदी दोहनजस्ता कार्य गर्नमात्र सघाएको छ । नागरिकता र वृद्धभत्ता बाँड्नमात्र उपयोगी ठहरिएको हो ? शुक्रराज आचार्य, नयाँबजार, कीर्तिपुर"
"नाम हाम्रो, दाम अर्कैको","चेतनशील र विकसित संसारमा नेपालको राजधानी लगायत नदीनाला, हिमाल पहाड, तालतलैया अनगिन्ती स्थानहरूको प्रसिद्धि बढिरहेको छ । ऐतिहासिक गरिमा, भौगोलिक संरचना, अनुपम प्राकृतिक बनावट, वातावरणीय स्वच्छता, भिन्न प्रकारको संस्कार, रहनसहनले सबैलाई आकर्षित तुल्याएको छ । नेपालको महत्त्व बुझेका विदेशीले यहाँका विभिन्न ठाउँको नाम प्रयोगमा ल्याएर ठूलठूला व्यवसायसमेत सञ्चालन गरिरहेको छन् । जस्तो सन् २००२ देखि न्युजिल्यान्डको क्राइष्ट चर्चका व्यवसायीले काठमाण्डु को ब्रान्ड तयार गरेर उद्योग सञ्चालन गरेका छन् । उक्त ब्रान्डका तयारी सामान विश्वविख्यात नाइक एडिडास कम्पनीका भन्दा निकै महँंगा देखिन्छन् । त्यसैगरी डोटी ब्रान्डका सामग्री पनि धेरै देशमा प्रख्यात बनेका छन् । रसुवाको धुन्चेमा कोरियाली कम्पनीले एभरेष्ट मिनरल वाटर उत्पादन गरेर अरू सामान्य मिनरल वाटर भन्दा ३४ गुणा बढी मूल्यमा विश्वभर पुर्याएको अवस्था छ । यी परिदृश्य टुलुटुलु हेरेर बस्नु, यस्ता कम्पनीमा मजदूरी गरेर बाँच्नुको विकल्प हामीसँग छैन ।हामीसँग विभिन्न ब्रान्ड तयार गरेर व्यापार, व्यवसाय विस्तार गर्ने अवसर प्रशस्त छन् । जस्तो पशुपति जल, लुम्बिनी मिनरल वाटर को ब्रान्डबाट हिन्दु र बौद्ध धर्मावलम्बीहरूमाझ पानीको खोलो बगाएर आर्थिक सुधारमा फड्को मार्न सकिन्छ भने सगरमाथा, रारा, तिलिचो ताल, जनकपुर, विभिन्न हिमाल लगायतका नामले विश्वभर व्यापार विस्तार गर्न सकिने अवसर उत्तिकै छ । तर दुःखको कुरा शिशु कक्षादेखि विश्वविद्यालयसम्मको पढाइमा मुलुकको महिमाभन्दा घृणा छर्ने काम भएको छ । शासक र व्यवसायी समेतमा विदेशी ब्रान्डको मोह थपिँंदै गएको छ । भुवनेश्वर शर्मा, चन्द्रागिरि२, काठमाडौं"
सुपारी किसानको पीडा,"अर्थमन्त्रीले आइतबारको कृषक पानामा प्रकाशित अर्जुन राजवंशीको सुपारी खेती किसानका पीडाबारे पढ्नुभयो होला भन्ने लाग्छ । कृषिबाट आर्थिक समृद्धि, कृषिमा समृद्धिका नाराले मात्र नपुग्ने रहेछ । वास्तविक किसानका पीडालाई बुझ्न जरुरी छ । हाम्रा जनप्रतिनिधिहरूसँगको एक भेटमा अर्थमन्त्रीले सुपारी खेती एउटा वडामा मात्र छ । यसो झ्यासझुसमा एकदुई बोट फल्दा त्यसलाई खेती भन्न नसकिने जवाफ दिनुहुँदा सारै चित्त दुखेको छ । तपाई पनि सुपारीकै बोटमुनि जन्मनुभएको किसानकै छोरो हो । आज तपाई स्वयम् नेतृत्वमा हुँदा आफूले भोगेको समस्या किन अहिले भुल्नुभयो ? तपाईले समाधान नदिए अब कसले यो समस्याबारे चासो दिएर समाधान देलान् ? सुरेश खतिवडा, झापा"
"कहिले हुन्छ, साँच्चै एकता ?","यतिबेला सत्ताको हालिमुहाली गरिरहेको नेकपाभित्र २०७४ सालको संघीय निर्वाचनभन्दा अघिको दोस्रो र तेस्रो ठूलो राजनीतिक दलहरू समावेश छन् । तत्कालीन माओवादी केन्द्र र एमाले मिलेर नेकपा बनेको हो, तर यी दुई दल साँच्चै एक भएका हुन् त भन्ने प्रश्न उनीहरूकै व्यवहारले गर्दा बेलाबेलामा उब्जिँदै आएका छन् । अझै पछिल्लो समय सभामुख पद पूर्वएमालेले पाउने कि पूर्वमाओवादीले पाउने भन्ने विषय चर्केको छ । यसले के देखाउँछ भने पार्टी एकता भएको १९ महिना बितिसक्दा पनि नेकपाभित्रको कुरा गर्दा पूर्वएमाले र पूर्वमाओवादी केन्द्र नै भन्नुपर्ने अवस्था किन आइरह्यो ? यसको कारण हो, तत्कालीन अवस्थामा यी दुई पार्टीबीच कतै न कतै अनमेल कायमै छ वा आफ्नो अस्तित्व जोगाइराख्न दुवै दलको प्रयास जारी छ । सचिवालय बैठकमा बाहेक हरेक तहका बैठकमा पूर्वएमाले र पूर्वमाओवादी केन्द्र भन्ने प्रसङ्ग उठिरहेकै हुन्छन् । अझै पनि जनताको बहुदलीय जनवाद कि एक्काइसौं शताब्दीको जनवाद भन्ने टुङ्गिसकेको छैन । यसैको आधारमा पनि यी दुई दल चिनीपानी जसरी घुल्न नसकेर तेलपानीको जस्तो अवस्थामा छन् । पार्टीका विभागहरूको गठन गर्दा पनि पूर्व दुई पार्टीको हिस्सा खोजिएकै हुन्छ । यदि साँच्चै पार्टी एक भएको हुन्थ्यो भने नेकपा मात्रै हुन्थ्यो, पूर्वएमाले र पूर्वमाओवादी केन्द्र भन्ने नै हुँदैनथ्यो । सुजन देवकोटा, पालुङटार४, गोरखा"
"हामी पपेट, हामी डमी !",सरिता तिवारी
सडक सुरक्षामा राज्यको असफलता,पुष्पराज पन्तट्वीटर : _
नेपाल सानै छ त ?,"प्रणव खरेल, गौरव केसी"
उद्यम सिकाइ,"यसको अर्थ एमबीए (व्यवस्थापन) पास गरेका सबै विद्यार्थीले बैंक र बिमा कम्पनीमै जागिर खान्छन् वा खानुपर्छ भन्ने होइन । त्यो सम्भव पनि छैन् । तर, वित्तीय संस्थामा काम गर्न चाहनेले छिटो अवसर पाउँछन् । एमबीए पढेका विद्यार्थीमा विषयगत र प्रयोगात्मक ज्ञान बढी हुने भएकाले सिधै जिम्मेवारी दिन सकिने बैंकरहरू बताउँछन् । एमबीए पढेका विद्यार्थीलाई काममा लगाउँदा कम्पनीहरूले थप लगानी गर्नु नपर्ने भएकाले उत्पादन र उत्पादकत्व दुवै बढ्ने बैंकरहरूको भनाइ छ । खस्किँदो गुणस्तर नेपालमा एमबीए राम्रो भए पनि बढ्दो प्रतिस्पर्धासँगै गुणस्तर खस्किँदै गएको विज्ञहरूको भनाइ छ । विद्यार्थी भर्नामै बढी प्रतिस्पर्धा भयो । सिकाइको गुणस्तर कम छ, त्रिभुवन विश्वविद्यालयका एक अधिकारीले भने, दिनुपर्ने विषयवस्तु दिन सकिएको छैनौं । पढाइ कमजोर हुँदै गएको छ ।ती अधिकारीका अनुसार मूल्यांकन प्रणाली फितलो छ । जथाभावी पढाउने, परीक्षा लिने र नतिजा प्रकाशन गर्ने क्रम बढेको छ । कतिपय कलेजमा विस्तृत पाठ्यक्रमम पनि छैन । क लेजहरूले विज्ञापनमा प्रतिस्पर्धा गर्छन् । व्यवहारमा भने त्यस्तो छैन । यसकारण कस्तो जनशक्ति तयार पार्यौं भनेर समीक्षा गर्नुपर्न बेला आएको ती आधिकारीको सुझाव छ । विदेशमा पढेर आएका विद्यार्थीको अवस्था झन् दयनीय भएको उनले बताए ।"
पढाइ र सीप सँगसँगै,"कृष्ण खनालएसोसिएट प्रोफेसर, किङ्स कलेजनेपालमा कृषि उद्यमीको कमी छ । देशलाई चाहिने जनशक्ति तयार पार्नका लागि हामीले एमबीए सुरु गरेका हौं । कम्प्युटर र सफ्टवयेरको क्षेत्रमा पनि दक्ष जनशक्तिको अभाव छ । हामीले फरकफरक कोर्समा एमबीए अध्यापन गराउने गरेका छौं । निजी क्षेत्र, गैरसरकारी र सरकारी क्षेत्रमा छुट्टाछुट्टै क्षमता र सीप भएका जनशक्तिको खाँचो छ । सोहीअनुकूल दिगो विकासलाई केन्द्रमा राखेर पठनपाठन गराउँदै आएका छौं । विद्यार्थीलाई कृषि उद्यमी बनाउन केन्द्रित गरेर कार्यक्रम चलाएका हौं । विद्यार्थीलाई पढाइसँग मिल्दो कामसँग जोडेर कक्षा चलाउन सकें सम्बन्धित क्षेत्रमा अझै सीपयुक्त र दक्ष हुने थिए ।प्रस्तुति ः गणेश राई र सुदीप कैनी"
एमबीएको जग,"पूर्वतयारीएमबीए पढ्नका निम्ति अन्तर्राष्ट्रिय जिम्याट कोर्स पास गर्नुपर्छ । विद्यार्थीले एमबीए भर्ना पाउन लिखित परीक्षा पास गर्नैपर्छ । लिखित उत्तीर्णपछि ग्रुप डिस्कसन, वैयक्ति प्रस्तुतीकरण गराइन्छ । त्यसपछि भने अन्तरवार्ता लिएर भर्ना पाउने प्रावधान छ । एमबीए अध्ययन प्रवेश परीक्षामा कडा प्रतिस्पर्धा हुने भएकाले पूर्वतयारी कक्षा सञ्चालन गर्दै आएको एजुकेसन डटकमका प्रबन्ध निर्देशक जीवन लामा गोलेले बताए । उनका अनुसार स्वदेशमा विश्वविद्यालयमा सीमित कोटा र पोखरा विश्वविद्यालयले मात्र छात्रवृत्ति दिँदै आएको छ । एमबीए अध्ययनका निम्ति शुल्क लागत न्यूनतम ५ लाखदेखि ७ लाख रुपैयाँसम्म लाग्ने कलेज सञ्चालकहरूले जनाएका छन् ।"
स्थायी माग गर्दै त्रिवि कर्मचारी आन्दोलनमा,"काठमाडौं (कास) त्रिभुवन विश्वविद्यालयमा करारमा कार्यरत श्रेणीविहीन कर्मचारी र चालकहरू स्थायी गर्नुपर्ने मागसहित आन्दोलनमा उत्रिएका छन् । उनीहरूले त्रिवि सेवा आयोगमा धर्ना दिनुका साथै दैनिक २ घण्टा काम ठप्प पार्दै आएका छन् । दलनिकट कर्मचारी संघसंगठनको साथ लिएर त्रिवि कर्मचारी संघले आन्दोलनको अगुवाइ गरेको छ ।सेवा आयोगले गत मंसिर १५ गते प्रशासकदेखि सहायक (खरिदार) सम्म ६२ पद पूर्तिका लागि विज्ञापन आह्वान गरेको छ । श्रेणीविहीन कार्यालय सहयोगी र चालकको स्थायी पदपूर्तिका लागि विज्ञापन नगरिएकाले उनीहरू आन्दोलनमा उत्रिएका हुन् । यसअघि तत्कालीन उपकुलपति तीर्थराज खनियाँ नेतृत्वको त्रिवि कार्यकारी परिषद्ले निर्णय गरेर श्रेणीविहीन र कार्यालय सहयोगीसहित ८ सय ७७ कर्मचारीको पदपूर्ति गर्न सेवा आयोगलाई पत्राचार गरेको थियो । कर्मचारी संघका अध्यक्ष भोजराज राउतले कान्तिपुरसँग भने, कार्यकारी परिषद्को निर्णय कार्यान्वयन हुनुपर्छ भन्ने हाम्रो माग छ तर सेवा आयोगले गलत व्याख्या गरेकाले आन्दोलनमा उत्रिनुपरेको हो ।निजामती सेवा ऐन, २०४९ (दोस्रो संशोधन २०६४) मा श्रेणीविहीन र ड्राइभरलाई करार वा ठेक्कामा लिने व्यवस्था छ । श्रेणीविहीन कर्मचारी र ड्राइभरको पदपूर्ति गर्ने त्रिवि कार्यकारी परिषद्को निर्णयविरुद्ध राष्ट्रिय सतर्कता केन्द्रमा उजुरीसमेत परेको छ । परिषद्को निर्णय यसअघिका निर्णय र अख्तियार दुरुपयोग अनुसन्धान आयोगले दिएको निर्देशनविपरीत रहेको उजुरीमा उल्लेख छ । ०७६ जेठ २ गते तत्कालीन उपकुलपति खनियाँको अध्यक्षतामा बसेको परिषद् बैठकले ०६६ कात्तिक २६ अगाडि नियुक्त गरिएका श्रेणीविहीन र ड्राइभरलाई एक पटकका लागि स्थायी गर्ने र त्यसउप्रान्त सरकारको नीतिअनुसार ठेक्काबाट मात्र लिने निर्णय गरेको थियो । ड्राइभर पदमा १२ जना र कार्यालय सहयोगी पदमा कार्यरत १ सय ५० जनाको स्थायी पदपूर्ति गर्ने निर्णय बैठकले गरेको थियो । त्रिवि सेवा ऐनमा ती पदका निम्ति न्यूनतम योग्यता एसएलसी रहेकोमा सोही बैठकले साधारण लेखपढ गर्न जान्ने अंकभार १५, त्रिवि सेवामा अनुभव १० अंक र अन्तर्वार्ता २५ अंक हुनेसमेत पारित गरेको थियो । त्रिविले उक्त निर्णयका आधारमा पदपूर्तिको सिफारिस गर्न सेवा आयोगलाई पत्र लेखेको थियो । कर्मचारीले गरेको माग र आन्दोलन निजामती सेवा ऐन र अख्तियार दुरुपयोग अनुन्धान आयोगको निर्देशनविपरीत रहेको सेवा आयोगका अध्यक्ष प्रा लालु पौडेलले बताए ।"
भारतीय विदेश सचिवमा श्रींगला,"नयाँदिल्ली (कास) नेपालसम्बन्धी मामिलाका समेत जानकार रहेका हर्षबर्द्धन श्रींगला भारतीय विदेश सचिवमा नियुक्त भएका छन् । श्रींगला अमेरिका, युरोपेली र दक्षिण एसिया मामिलामा राम्रो दक्खल राख्छन् । उनले नेपाल र भुटान हेर्ने नर्थ डिभिजनमा निर्देशकका रूपमा समेत काम गरिसकेका छन् । सचिव विजयकेशव गोखलेले आगामी २९ जनवरीमा अवकास पाउन लागेकाले नरेन्द्र मोदी सरकारले श्रीगंलालाई भावी विदेश सचिवमा चयन गर्ने निर्णय गरेको हो । गोखलेले २९ जनवरी २०१८ मा सचिव पद सम्हालेका थिए । श्रींगलाको चयनलाई मोदी सरकारको भारतको शक्ति राष्ट्रहरूको सम्बन्ध विस्तारसँगै लुक इस्ट नीतिको प्रभावकारी कार्यान्वयनको रणनीतिका रुपमा हेरिएको छ । कालापानीको नक्सा विवाद समाधान गर्न परराष्ट्र सचिवस्तरीय बैठकका लागि काठमाडौंले दुई महिनादेखि पहल गरिरहेका कारण पनि भारतका भावी विदेश सचिवको चयनलाई नेपालमा चासोका साथ हेरिएको थियो ।"
वडासचिव र असईविरुद्ध मुद्दा,काठमाडौं (कास) गोकर्णेश्वर नगरपालिकाका वडासचिव दिनेश बाँस्कोटा र प्रहरी सहायक निरीक्षक (असई) श्यामकुमार दाहालसहित तीन जनाविरुद्ध अख्तियार दुरुपयोग अनुसन्धान आयोगले सोमबार विशेष अदालतमा भ्रष्टाचार मुद्दा दायर गरेको छ । बर्दियाको श्रीजय कालिका माविका नक्कली शैक्षिक प्रमाणधारी शिक्षक इन्द्रप्रसाद भट्टराईविरुद्ध समेत आयोगले मुद्दा दायर गरेको छ । वडासचिव बाँस्कोटा र असई दाहालले सेवाग्राहीसित घूस लिएको र शिक्षक भट्टराईले नक्कली प्रमाणपत्रका आधारमा सेवा प्रवेश गरेको छानबिनबाट पुष्टि भएकाले उनीहरू विरुद्ध मुद्दा दायर गरिएको अख्तियारले जनाएको छ ।
बिहीबार खण्डग्रास सूर्यग्रहण,"काठमाडौं (कास) बिहीबार सूर्योदयपछि खण्डग्रास सूर्यग्रहण लाग्ने भएको छ । ग्रहणका क्रममा काठमाडौं, महेन्द्रनगर र कञ्चनपुरबाट चन्द्रमाले सूर्यलाई ३९ प्रतिशत र भद्रपुर झापाबाट ३६ प्रतिशत ढाकेको देख्न सकिनेछ । काठमाडौंमा बिहान ८ बजेर ४३ मिनेटमा सुरु हुने ग्रहण पश्चिमी नेपालको महेन्द्रनगरबाट बिहान ८ बजेर ३८ मिनेटमा र पूर्वी नेपालको भद्रपुरमा बिहान ८ बजेर ४८ मिनेटमा सुरु हुनेछ । काठमाडौंमा ग्रहण अवधि २ घण्टा ५० मिनेट, महेन्द्रनगरमा २ घण्टा ४१ मिनेट र झापामा २ घण्टा ५३ मिनेट रहनेछ, बीपी कोइराला मेमोरियल प्लानेटोरियम तथा अब्जरभेटरी र विज्ञान संग्रहालय विकास समितिका कार्यकारी निर्देशक सनतकुमार शर्माले भने । छिमेकी मुलुक भारतको दक्षिणी भाग कर्नाटक, केरला र तमिलनाडुको केही खण्डबाट यसलाई बलयाकार सूर्यग्रहण (एनुलर) का रूपमा देख्न सकिन्छ । भारतमा बलयाकार सूर्यग्रहणका बेला सूर्यको करिब ९३ प्रतिशत खण्ड चन्द्रमाले ढाकिनेछ । बलयाकार पथ साउदी अरबबाट सुरु भएर कतार, ओमान, संयुक्त अरब इमिरेट्स, भारतको दक्षिणी भाग, श्रीलंकाको उत्तरी भाग, मलेसिया, सिंगापुर, सुमात्रा, बोर्नियो हुँदै प्रशान्त महासागरको गुआम टापुमा पुगेर अन्त हुने प्लानेटोरियमले जनाएको छ । पृथ्वी र सूर्यको बीचमा चन्द्रमा आउँदा र त्यसको छाया पृथ्वीमा पर्दा सूर्यग्रहण देखिन्छ । यो सघन छाया र विरल छाया गरी दुई खालको हुन्छ । सघन छाया भएको भागमा पूर्ण सूर्यग्रहण अर्थात् खग्रास देखिन्छ । विरल छाया परेको भागमा आंशिक सूर्यग्रहण अर्थात् खण्डग्रास देखिन्छ । बर्सेनि दुईदेखि पाँचपटकसम्म सूर्यग्रहण लाग्छ । पछिल्लो समय सन् १९३५ मा पाँचपटक सूर्यग्रहण लागेको थियो । अब सन् २२०६ को वर्षमात्र यो प्रक्रिया दोहोरिनेछ ।सूर्यग्रहणलाई नांगो आँखाले हेर्दा दृष्टिमा क्षति पुग्ने विज्ञले चेतावनी दिएका छन् । वरिष्ठ नेत्ररोग विशेषज्ञ प्राडा डीएन साहका अनुसार ग्रहण लागेका बेला सूर्यलाई हेरिरहँदा फोटो रेटिनाइटिस अर्थात् आँखाको पर्दामा नकारात्मक प्रभाव पर्छ ।"
प्रभावमा गुम्बा,"लुम्बिनीको विहार क्षेत्रमा यति समूहका दिवंगत अध्यक्ष आङछिरिङको स्मृतिमा विहारसमेत बनाइँदै छ । कोषले शेर्पाको नाममा फास्ट ट्र्याक प्रक्रियाबाट उपलब्ध गराएको करिब चार बिघा जग्गा (प्लट) मा विहार बनाउन लागेको हो । गत जेठ ४ गते प्रधानमन्त्री ओलीले विहार शिलान्यास गरेका थिए । लुम्बिनी गुरुयोजनाअनुसार बुद्ध धर्मावलम्बी मुलुकलाई मात्र यस्तो प्लट उपलब्ध गराउन मिल्छ । त्यसका लागि पनि विभिन्न प्रक्रिया पूरा गर्नुपर्छ । व्यक्तिलाई जग्गा दिएर प्रधानमन्त्रीबाट विहारको शिलान्यास गरिएपछि कोषकै कर्मचारी विरोधमा उत्रिएका थिए । लुम्बिनीमा बुद्ध धर्मको विकासका लागि यहाँका जनता जग्गा अधिग्रहण गर्न सहमत भएका हुन्, कोषका एक कर्मचारीले भने, यसरी व्यक्तिलाई जग्गा दिन मिल्दैन । एक्कासि बोर्ड राखेर विहार शिलान्यास गरिएपछि कर्मचारीले विरोध गरेका हुन् । विरोधपछि व्यक्तिको नाम हटाएर संस्थाको नाम राखिएको छ । शिलान्यास स्थलमा सुरुमा आङछिरिङको विहार बनाउन बोर्ड झुन्ड्याइएको थियो । व्यक्तिगत नाममा गुम्बा बनाउन थालिएको भनेर व्यापक विरोध भएपछि तीनपटक बोर्ड परिवर्तन गरियो । अन्त्यमा टासी साङ्गा छोलिङ मोनास्ट्रीको विहार निर्माणस्थल भनेर बोर्ड राखिएको छ तर निर्माण सुरु गरिएको छैन । कोषका अनुसार लुम्बिनीभित्र विहार निर्माणका लागि १५ भन्दा बढी मुलुक र बौद्ध संस्थाका आवेदन पेन्डिङमा छन् । तर, गत वर्ष फागुन १५ गते दिवंगत आङछिरिङका नाममा गुम्बा बनाउन कोषले फास्ट ट्र्याकबाट निर्णय गरेर जग्गा उपलब्ध गराएको थियो । यहाँ जग्गा प्राप्त गरेको मितिले तीन वर्षभित्र विहार निर्माण गरिसक्नुपर्छ । यसरी व्यक्तिलाई महत्त्वपूर्ण स्थानमा जग्गा उपलब्ध गराएपछि स्थानीयले पनि विरोध जनाएका छन् । मृतकप्रति सहानुभूति हुनु स्वाभाविक भए पनि कोषको नियम मिच्न नहुने उनीहरूले बताए । इटालीको एक संस्थाले मुलुककै प्रतिनिधित्व गर्दै विहार बनाउन तीन वर्षदेखि प्रयास गरेको थियो, स्थानीय लीलामणि शर्माले भने, तर जग्गा नपाउने निश्चित भयो । इटालीको कला संस्कृति देखाउन चाहन्थ्यो तर पाएन । गुरुयोजनाअनुसार विहार निर्माणका लागि छुट्याइएका ४२ प्लटमध्ये दुईवटा मात्र बाँकी छन् । लुम्बिनीको विहार क्षेत्रभित्र व्यक्तिका नाममा गुम्बा बनाउन दिनुहुँदैन, पुरातत्त्वविद् वसन्त बिडारीले भने, यसले राम्रो सन्देश जाँदैन । यसरी नजिर कायम गर्ने हो भने कोषले आगामी दिनमा अर्को व्यक्तिलाई पनि जग्गा दिन सक्ने उनले बताए । लुम्बिनी विकास कोष ऐन, २०४२ अन्तर्गत विहार क्षेत्र विनियमावली ०५८ सञ्चालनमा छ । त्यसले लुम्बिनीमा कसले र कस्तो अवस्थामा गुम्बा बनाउन पाउँछ भन्ने निर्देश गर्छ । विनियमावलीको विनियम३ मा भनिएको छ, विहार क्षेत्रमा कुनै विहार बनाउन बुद्ध धर्म मान्ने वा बुद्ध धर्मसँग सम्बन्धित कुनै मित्रराष्ट्र वा संघसंस्थाले अनुरोध गरेमा (लुम्बिनी विकास) कोषले आवश्यक विश्वसनीयता वा सबै बेहोरा बुझी उपयुक्त ठहर्याएमा त्यस्तो पक्षसँग सम्झौता गरेर विहार क्षेत्रको कुनै चक्ला उपलब्ध गराउन सक्नेछ ।"
उखुको भुक्तानी माग्न किसान काठमाडौंमा,"(काठमाडौं)  ६ वर्षदेखि उखुको भुक्तानी नपाएको भन्दै रौतहटका उखु किसान काठमाडौं आएका छन् । उखु उद्योगले भुक्तानी नगर्दा जग्गा लिलाम हुने अवस्थामा पुगेको भन्दै उनीहरूले सोमबार अन्नपूर्ण सुगर मिलको कार्यालय घेराउ गरे । सर्लाही र रौतहटका करिब १२ हजार किसानले भुक्तानी नपाएको उखु किसान संघर्ष समिति सर्लाहीका सचिव हरिश्याम रायले जानकारी दिए । बक्यौता रकम भुक्तानीबारे अन्योल भएपछि बाध्य भएर आफूहरू सम्पर्क कार्यालय घेराउ गर्न आउनुपरेको उनले बताए । ०७० सालदेखि किसानले पैसा पाएका छैनन् । उद्योगबाट किसानले आव ०७५७६ सम्मको गरी करिब ५० करोड रुपैयाँ लिन बाँकी छ । नेताको पहुँच भएका किसानले भुक्तानी पाएका छन् । तर पहुँच नहुने पीडित भए, सचिव रायले भने, डेढ सय किसान राजधानी आएका छौं । माग सम्बोधन नभए सिंहदरबार घेर्छौं । नियमतः उखु तौल गरेको १५ दिनपछि किसानलाई भुक्तानी दिनुपर्छ । उखु क्रसिङ उद्योगले भने भुक्तानी दिनुको साटो ठेक्कापट्टामा लगानी गरेको किसानहरूको आरोप छ । अन्नपूर्ण सुगर मिलका सञ्चालक राकेश अग्रवाल हुन् । यसअघि प्रमुख जिल्ला अधिकारी, प्रहरी र स्थानीय निकायसहितको रोहवरमा उखुको बक्यौता तत्काल भुक्तानी गराउने सहमति भएको थियो । बक्यौता रकम असार मसान्त र नयाँ रकम कात्तिकसम्ममा भुक्तानी गरिसक्नुपर्ने सहमति भएको थियो । तर सहमति कार्यान्वयन भएको छैन । भुक्तानी गर्न ताकेता गर्दा उद्योगीले थर्काएको किसानको गुनासो छ । ताकेता गर्दा पनि समस्या समाधान भएन, पैसा माग्न जाँदा उल्टै थर्काइ खानुपर्छ, रायले भने । एउटा किसानले १० देखि ५० लाख रुपैयाँसम्म लिन बाँकी रहेको उनले बताए । उखुको भुक्तानी नपाउँदा आफ्नो एक बिघा जग्गा लिलामको अवस्थामा पुगेको कार्यालय घेराउ गर्न आएका सर्लाहीका रामदरेस यादवको भनाइ छ । उखु खेती गर्न १० लाख ऋण लिएँ । तर ०७४ सालबाट उखुको रकम पाएको छैन, उनले भने, रकम भुक्तानी नगर्दा जग्गा लिलाम हुने अवस्थामा पुगेको छ । मिलले यादवलाई २५ लाख रुपैयाँ तिर्न बाँकी छ । रकमका लागि अनशन बसे पनि भुक्तानी नपाएको उनले गुनासो गरे । अनशन बसेपछि नेताहरूले केके सहमति गर्छन् । नेताका नजिकका मान्छेले मात्रै भक्तानी पाएका छन्, यादवले भने, अरुका समस्याबारे वास्तै गरेनन् । यादवजस्तै अर्का किसान सञ्जय रायको भनाइ पनि उस्तै छ । उनले पनि उद्योगबाट ५ लाख रुपैयाँ भुक्तानी लिन बाँकी छ । उखु किसानकै हकहितका लागि नेपाल उखु उत्पादक महासंघ छ । तर महासंघले आफ्ना नजिकको मान्छेको मात्रै कुरा सुन्ने गरेको किसानको आरोप छ । महासंघ नाम मात्रैको भयो । किसानको समस्यामा कहिल्यै मुख खोलेन, संघर्ष समितिका सचिव रायले भने । महासंघका अध्यक्ष कपिलमुनि मैनालीले भने महासंघले समन्वयकारी भूमिका मात्रै खेल्ने प्रस्ट्याए । आफूहरूले महासंघमा आबद्ध किसानको हकमा मात्रै सहयोग गर्न सक्ने उनले जानकारी दिए । साधारण जनता ठग्नेलाई महासंघमा आबद्ध गराएका छैनौं, उनले भने, बिचौलिया हाबी हुँदा समस्या देखियो । साढे २ अर्ब भुक्तानी भएनमैनालीका अनुसार सरकारी अनुदान र उखु उद्योगको गरी किसानलाई करिब साढे २ अर्ब रुपैयाँ भुक्तानी हुन बाँकी छ । सरकारबाट गत वर्षकै १ अर्ब ३१ करोड रुपैयाँ बाँकी छ । अघिल्लो वर्षको दुई करोड रुपैयाँ अनुदान पनि बाँकी छ । श्रीराम सुगर मिलले मात्र किसानलाई ४२ करोड रुपैयाँ भुक्तानी गर्न बाँकी छ । तर उक्त मिलले पैसा दिन नसक्ने बताउँदै आएको छ । अन्नपूर्ण सुगर मिलको हकमा बिचौलिया हाबी भएको अध्यक्ष मैनालीको भनाइ छ । बिचौलियाका कारण किसानले खातासमेत खोलेका छैनन्, उनले भने । अन्नपूर्णले अनुदानको ४ करोड रुपैयाँसमेत नदिएको उनको भनाइ छ । अन्नपूर्णले मात्र करिब ५० करोड भुक्तानी गर्न बाँकी रहेको किसान बताउँछन् । इन्दिरा सुगर मिलले १० करोड, लम्बिनीले करिब ४ करोड र महालक्ष्मी सुगर मिलले १२ करोड रुपैयाँ भुक्तानी गर्न बाँकी रहेको महासंघले जानकारी दिएको छ । कृषि तथा पशुपन्छी विकास मन्त्रालयका प्रवक्ता हरिबहादुर केसीले भने अनुदानको रकम ७० प्रतिशत रकम भुक्तानी भएको दाबी गरे । विनियोजित रकम सकिएपछि थप निकासा गर्न अर्थ मन्त्रालयसँग माग गरिएको उनको भनाइ छ । चालु आवमा ९२ करोड अनुदान थियो । त्यो निकासा भइसकेको छ, उनले भने, अब केही मात्र बाँकी छ, अर्थबाट विनियोजन हुनेबित्तकै वितरण हुन्छ । भुक्तानी प्रक्रियाबारे सहजीकरण भइरहेको उद्योग वाणिज्य तथा आपूर्ति मन्त्रालयका प्रवक्ता दिनेश भट्टराईले बताए । तोकिएन समर्थन मूल्यउखुको नयाँ क्रसिङ मसिर अन्तिमबाट सुरु हुनुपर्ने हो । तर पुस पहिलो साता बित्दासमेत सरकारले उखुको समर्थन मूल्य नतोकिदिँदा क्रसिङ सुरु हुन सकेको छैन । समर्थन मूल्य तोक्न ढिलाइ भएपछि महासंघले गत वर्षकै मूल्यमा क्रसिङ गर्ने तयारी गरेको छ । उखु सुक्न थाल्यो, तर मूल्य निर्धारण भएन । इन्दुशंकर, रिलायन्स, बाबा वैद्यनाथ, भानु, महाकाली र इस्टर्न सुगर मिलसँग गत वर्षकै मूल्यमा सहमति जनाएका छौं, महासंघ अध्यक्ष मैनालीले भने, उखु उद्योगले चलानी बाँडेका छन् । अर्को साताबाट क्रसिङ सुरु हुन्छ । समर्थन मूल्यका सन्दर्भमा लागत मूल्यसहित उद्योग वाणिज्य तथा आपूर्ति मन्त्रालयमा सिफारिस गरिएको कृषि तथा पशुपन्छी विकास मन्त्रालयका प्रवक्ता केसीले बताए । कृषिको सिफारिसपछि उद्योग मन्त्रालयले मन्त्रिपरिषद्मा पेस गरेको उनको भनाइ छ । उखु किसानलाई प्रतिक्विन्टल ५ सय ३५५६ रुपैयाँ सिफारिस गरिएको उनले बताए ।"
रेल स्टेसनलाई छैनन् कर्मचारी,"रेल निर्माणको अवस्था बुझ्न भौतिक पूर्वाधार तथा यातायात मन्त्रालय र विभागको मेकानिकल टिम गएको थियो । अहिले हामी आफ्नै तयारीमा जुटेका छौं, उनले भने, पहिलो चरणमा जयनगरकुर्थासम्म रेल गुडाउने गरी काम भइरहेको छ । पछि कुर्थादेखि बिजलपुरासम्म पुर्याउँछौं । जयनगरदेखि कुर्थासम्मको ३४ किमि क्षेत्रमा पूर्वाधारको काम सकिइसकेको छ । उक्त खण्डमा रेल गुडाएर परीक्षणसमेत गरिसकिएको छ । कुर्थादेखि बिजलपुरासम्म १७ किमिमा दोस्रो चरणका काम हुँदै छ । त्यसका लागि केही समय लाग्नेछ । जयनगरबाट बर्दिबाससम्म ६९ किमिको रेलवे नेटवर्क बन्नेछ । रेल सेट खरिदका लागि ८४ करोड ६५ लाखमध्ये २० प्रतिशत रकम बैंक खातामार्फत निर्माण कम्पनीलाई पठाइसकिएको छ । रेलको एक सेटमा पाँचवटा डिब्बा रहनेछन् । दुईवटै रेलमा एकपटकमा करिब १ हजार ३ सय यात्रु अटाउनेछन् । रेल खरिदका लागि रेल विभाग र भारतको कोंकण रेलवे कर्पोरेसन लिमिटेडबीच गत जेठमा सम्झौता भएको थियो । रेल विभागले कात्तिक अन्तिमसम्म रेल आउने दाबी गर्दै आएको थियो । समयमै रेल निर्माण नहुँदा यसमा ढिलाइ भएको विभागको भनाइ छ । यता भौतिक पूर्वाधार तथा यातायात मन्त्रालयका प्रवक्ता राजेश्वर ज्ञवालीले अत्यावश्यक कर्मचारी करारमा राखेरै भए पनि रेल चलाइने दाबी गरे ।"
हावाबाट १५ किलोवाट बिजुली,"स्थानीय बासिन्दाले ६ लाख १० हजार रुपैयाँमा स्टेसन र पंखा जडानका लागि जग्गा खरिद गरेर दिएका हुन् । दुई महिनाअघि नै सोलारबाट बिजुली बलेको ठेक्का लिएको निर्माण कम्पनी कृष्ण ग्रिल एन्ड इन्जिनियरिङ वर्क्स प्रालि विराटनगरका योगेन्द्र बरालले जानकारी दिए । तर, पंखा घुमाएर भने एक सातादेखि बिजुली निस्केको छ । अहिले बिहान ४ देखि बेलुका १० बजेसम्म पावर वितरण गरिएको उनले बताए । ट्रान्सफर्मरमा देखिएको समस्या समाधान हुनासाथ चौबीसै घण्टा वितरण गर्ने समितिका उपाध्यक्ष जबरसिं सारूको भनाइ छ । हावाबाट निस्केको बिजुली बल्न थालेपछि स्थानीय खुसी भएका छन्, उनले भने, अन्य कार्यालय सञ्चालन गर्न पनि सजिलो भएको छ । अहिले उत्पादित बिजुली पूर्ण रूपमा खपत भएको छैन । स्थानीयले ५ युनिटसम्मको १५० र थप मर्मत सम्भारका लागि ५० रुपैयाँ गरी न्यूनतम २ सय रुपैयाँ लिने निर्णय गरेका छन् । ५ युनिटभन्दा बढी उठ्नेको प्रतियुनिट १५ रुपैयाँ लिने निर्णय भएको छ, उनले भने । सुरुको एक वर्षसम्म निर्माण कम्पनीले नै मर्मत सम्भार गर्नुपर्छ । त्यसपछि समुदायबाटै रकम संकलन गरिनेछ । दुई वर्षअघि पनि यहाँ १ हजार २ सय वाट क्षमताको बिजुली हावाबाट उत्पादन गरेर परीक्षण गरिएको थियो । गौरीशंकर माध्यमिक विद्यालयका शिक्षक धनबहादुर ठाडाका अनुसार हावाबाट बिजुली बलेपछि स्थानीय दंग छन् । हामीलाई धेरै खुसी तुल्याएको छ, उनले भने, यसबाट राष्ट्रिय प्रसारण लाइन कहिले आउला भनेर कुर्नसमेत नपर्ने भएको छ । स्थानीयले पोल गाड्न, ट्रान्सफर्मर राख्न र तार टाँग्नमा श्रमदान नगरेको भए अझै एक वर्ष ढिला हुने अवस्था थियो । श्रमदानको हिसाब नै नभएको समितिका अध्यक्ष सुनारीले बताए । तर, पनि प्रायः काम श्रमदानबाट गरिएको छ । निर्माण व्यवसायीले श्रमदान नगर्ने हो भने अझ ढिलाइ हुन्छ भनेपछि स्थानीय कस्सिएका हुन् । काम भने निर्माण व्यवसायीले नै गर्नुपर्ने सम्झौता रहेको निस्दी गाउँपालिका अध्यक्ष मुक्तबहादुर सारूले बताए । धेरै पटक ताकेता गरेपछि बल्ल काम भएको हो, उनले भने । बिजुलीका लागि गाउँपालिकाले ४१ लाख ५० हजार रुपैयाँ भुक्तानी गरेको छ । वैकल्पिक ऊर्जा प्रवर्द्धन केन्द्रमा समेत सहयोगका लागि प्रस्ताव गरिएको अध्यक्ष सारूको भनाइ छ । यसअघि गाउँपालिका कार्यालय नजिकै हावाबाट निस्केको बिजुलीले रुक्सेभन्ज्याङ बजार क्षेत्र उज्यालो बनेको थियो । सिद्धार्थ राजमार्गबाट ४५ किमि पूर्व रामपुर सडकको बेलडाँडाबाट मित्याल पुग्न १४ किमि कच्ची सडक छ ।"
नेप्सेमा १८ अंकको वृद्धि,"काठमाडौं (कास) सेयर कारोबार मापक नेप्से परिसूचक सोमबार करिब १८ अंकले बढ्यो । अघिल्लो दिनको तुलनामा १७७७ अंकले बढेपछि समग्र नेप्से १ हजार १ सय ६८५८ विन्दुमा उक्लेको हो । आइतबार सामान्य अंक (११७ अंक) ले बढेको नेप्से सोमबार एक्कासि उच्च दरले उकालो लागेको हो । गत साता एक दिनबाहेक सबै दिन नेप्से घटेको थियो । सोमबार १ हजार १ सय ५०९३ विन्दुबाट कारोबार सुरु भएको थियो । कारोबार सुरु भएदेखि नै नेप्से निरन्तर बढिरह्यो । कारोबारमा आएकामध्ये सामूहिक लगानी कोष समूहबाहेक सबै समूहको परिसूचक वृद्धि भएपछि समग्र नेप्से १५४ प्रतिशत बढेको हो । घट्दो क्रममा रहेको बजार एक्कासि दोहोरो अंकले उकालो लाग्दा लगानीकर्ता उत्साहित छन् । सो दिन उत्पादन तथा प्रशोधन समूहको परिसूचक सबैभन्दा धेरै ५११ प्रतिशत र अन्य समूहको परिसूचक ४८६ प्रतिशत बढ्यो । सो दिन जीवन बिमा समूहको परिसूचक ३१४ र निर्जीवन बिमा समूहको परिसूचक ३५८ प्रतिशतले बढेको छ । यस्तै व्यापार, होटल र वित्त समूहको परिसूचक २ प्रतिशतभन्दा धेरैले उकालो लागेका छन् ।करिब ८ हजार कारोबारबाट १ सय ७७ कम्पनीका १७ लाख ५४ हजार कित्ता सेयर किनबेच भए । ती किनबेचबाट ५९ करोड ५७ लाख रुपैयाँ बराबरको सेयर खरिदबिक्री भयो । अघिल्लो दिनको तुलनामा कारोबार रकम ५९१० प्रतिशत बढी हो । आइतबार ३७ करोड ४४ लाख रकम बराबरको सेयर कारोबार भएको थियो । सोमबार ६ कम्पनीको सेयर मूल्यमा सर्किट ब्रेक लागेको छ । नेप्से परिसूचक बढेसँगै नेप्सेमा सूचीकृत कम्पनीमध्ये क वर्गका कम्पनीको सेयर कारोबार मापक सेन्सेटिभ परिसूचक ११७ प्रतिशत र व्यापारमा रहेका सबै कम्पनीको सेयर कारोबार मापक फ्लोट परिसूचक १०७ प्रतिशत बढेको नेप्सेले जानकारी दिएको छ । योसँगै सेयर बजारको आकार (कुल बजार पुँजीकरण) पनि बढेर १४ खर्ब ९२ अर्ब रुपैयाँ कायम भएको छ ।"
अनधिकृत च्याउ आयात रोक्न अभियान,"काठमाडौं (कास) अनधिकृत रूपमा कम गुणस्तरका च्याउ आयात रोक्न दबाब सिर्जना गर्न च्याउ उत्पादक किसान संघ नेपालले मेचीमहाकाली राष्ट्रिय च्याउ जागरण अभियान०७६ आयोजना गर्ने भएको छ । यसअन्तर्गत पुस ९ देखि २९ गतेसम्म देशका विभिन्न स्थानमा अभियान गरिनेछ । गुणस्तरीय च्याउ उत्पादन एवं बजारीकरणमा सघाउने र च्याउ खेतीका लागि उच्च प्रविधिको प्रयोग बढाउन अभियान सुरु गरिएको संघका अध्यक्ष प्रेमनारायण अधिकारीले जानकारी दिए । राष्ट्रिय च्याउ केन्द्र स्थापनाका लागि सरोकारवालालाई दबाब दिन पनि देशव्यापी अभियान थालेका हौं, उनले भने, भन्सार, क्वारेन्टाइनका साथै स्वदेशमै च्याउजन्य उत्पादनका लागि आवश्यक कच्चापदार्थ ओसारपसारमा देखिएका समस्या समाधानका लागि अभियान महत्त्वपूर्ण छ । सोमबार आयोजित पत्रकार सम्मलेनमा उनले नेपालमा कन्ये, गोब्रे, सिताकेलगायत जातका च्याउको व्यावसायिक उत्पादन र बिक्री वितरण भइरहेको जानकारी दिए ।"
काम नगर्ने ठेकेदारको म्याद थपेको थप्यै,"(गोरखा)  बारपाक सडकअन्तर्गतको ३० देखि ४६ किलोमिटर खण्ड कालोपत्रेको जिम्मा पाएको ठेकेदार कम्पनी सम्पर्कमा नआएपछि ११ किलोछेवेटारभालुस्वाँराबारपाक सडक योजना कार्यालयले सार्वजनिक सूचना जारी गर्नुपर्यो । निर्माणको जिम्मा लिएको रसुवाइलाइटसूर्य जेभी सम्पर्कमा नआएपछि स्पष्टीकरणका लागि मंसिर १९ मा सार्वजनिक सूचना जारी गरिएको योजना प्रमुख रवीन्द्रलाल दासले जानकारी दिए । कात्तिक २४ मा पत्र काटेर काम सुरु गर्न कार्यालयले ताकेता गरेको थियो । पत्रको कुनै प्रतिक्रिया आएन, उनले भने, स्पष्ट कारणसहित सडक निर्माणको ठोस योजना प्रस्तुत गरी निर्माण सुरु गर्न सूचना जारी गरेका थियौं, अहिले ठेकेदार सम्पर्कमा आएर काम सुरु गर्ने वचन दिएका छन् । अब काम सुरु नगरे कारबाही प्रक्रिया अघि बढाउने कार्यालयको तयारी छ । ठेकेदार कम्पनीले हालसम्म ५५ प्रतिशत मात्र काम सकेको छ । ०७३ असार ३० मा उसले ०७५ चैत ३० सम्म काम सक्ने गरी सम्झौता गरेको थियो । ३५ करोडमा ठेक्का लागेको सडकमा यो वर्ष काम नभएको दास बताउँछन् । ठेकेदारलाई ७० लाख जरिवाना लगाइएको छ । दुई वर्षको समय दिएका थियौं, उनले भने, सम्झौताअनुसार काम नगरेपछि जरिवाना गरेका हौं । बारपाक सडक कालोपत्रे सक्ने अवधिसम्म ठेकेदारहरूको ढिलासुस्ती र लापरबाहीले काम लथालिंग बन्दा योजना कार्यालय हैरान छ । बारपाक सडकअन्तर्गत २२ देखि ३० किलोमिटर खण्डको कालोपत्रेको जिम्मा पाएको ठेकेदारले सम्झौता पालना गरेको भए ०७४ असार ३१ मा काम सकिन्थ्यो । सम्पन्न गर्नुपर्ने अवधि झन्डै साढे दुई वर्ष गुज्रँदा उक्त खण्डको हाल ६० प्रतिशत मात्र काम सकिएको छ । कालोपत्रेको जिम्मा पाएको लोहनी एन्ड ब्रदर्सलाई अहिले तेस्रो पटक म्याद थपको प्रक्रिया चलिरहेको छ । ०७३ असार ३० मा ठेक्का सम्झौता गर्दा ०७४ असार ३१ मा काम सक्ने उल्लेख छ । तर सम्झौता अवधिमा काम नगरेको लोहनी एन्ड ब्रदर्सलाई ०७५ चैत १२ सम्म काम गर्ने गरी दोस्रो म्याद थप भयो । पटकपटकको ताकेतापछि अहिले काममा प्रगति देखिएको ११ किलोछेपेटारभालुस्वाराबारपाक सडक कार्यालयका इन्जिनियर राजेश यादव बताउँछन् । एक महिनायता काममा प्रगति छ, यही गतिमा काम भए तीन महिनाभित्र कालोपत्रे सकिन्छ, उनले भने । उक्त खण्डका लागि १२ करोड रुपैयाँ लागत तोकिएको छ । सडक कालोपत्रेका लागि ०७१ बाट चार खण्डमा ठेक्का लागेको थियो । सम्झौताअनुसार काम भएको भए बारपाकसम्म ०७५ असार मसान्तमै कालोपत्रे सकिनुपर्थ्यो । तर काम सम्पन्न गर्नुपर्ने अवधि सकिएर डेढ वर्ष म्याद नाघेको सडकको समग्रमा ७५ प्रतिशत प्रगति छ । बाह्रकिलोबाट बारपाकसम्मको ४६ किलोमिटरमध्ये मसानेपाटीबाट निबेलसम्मको १३ किलोमिटर सडक पुष्पलाल (मध्यपहाडी) लाई हस्तान्तरण भइसकेको छ । उक्त खण्डअन्तर्गत ९ देखि १७ किलोमिटर कालापत्रे गर्ने जिम्मा पाएको नागर्जुन त्रिशूली जेभीसँग ठेक्का सम्झौता तोडी मध्यपहाडीलाई सडक हस्तान्तरण गरिएको हो । मध्यपहाडीलाई हस्तान्तरण भएको बाहेक हालसम्म करिब ८ किमि मात्र कालोपत्रे भएको यादवले बताए । १७ देखि २२ किलोमिटरको निबेलदेखि अर्कुलसम्मको खण्ड कालोपत्रेको जिम्मा कन्काई गोरखा जेभीले पाएको छ । ०७४ असार ३० मा ठेक्का सम्झौता गरेको ठेकेदार कम्पनीको पहिलो म्याद ०७६ असार १५ मा सकिएको छ । पुस १५ सम्म सक्ने गरी ६ महिना म्याद थप भएको यादले जानकारी दिए । उक्त खण्डको ८५ प्रतिशत काम सकिएको छ, उनले भने, पाँच किलोमिटर कालोपत्रे हो, अब १ किमि मात्र बाँकी रहेकाले एक महिनामा काम सकिन्छ । १३ करोड ४८ लाखको लागतमा ठेक्का लागेको हो । बारपाक सडकको प्रवेद्वारअन्तर्गत बाह्रकिलोछेवेटार खण्डमा करिब ५ वर्षअघि भएको कालोपत्रे ठाउँठाउँमा उप्किएपछि फेरि स्तरोन्नतिको काम सुरु भएको छ । मुखको सडक बिग्रिएर फेरि बनाउनुपर्ने भइसक्यो, छोप्राकका मीनबहादुर कुमालले भने, सडक बीच भागमै खाल्डो परेर पानी जमेको छ, छेउबाट उप्किएपछि बीचको केही भागमा मात्र कालोपत्रे देखिन्छ । उक्त खण्ड फेरि कालोपत्रेका लागि ठेक्का लागेर काम भइरहेको इन्जिनियर यादवले बताए । स्तरोन्नतिको जिम्मा एप्रोपिएट फर कन्स्ट्रक्सनले पाएको छ । ०७६ मंसिर ३० सम्म काम सक्ने गरी ठेक्का लागेकामा अवधि सकिएको छ । ४० प्रतिशत काम सकिएको छ, यादवले भने, एकदुई महिनामै सक्ने भए ठीकै छ । नत्र उसलाई जरिवाना लगाएर काम लगाउने हो ।बारपाकसम्मको सडकमा नाला, बेस कोर्स, ग्राभेल गर्दै साढे पाँच मिटर कालोपत्रे गर्ने कार्यालयले बताएको छ । उक्त सडक निर्माणले पूर्णता पाए साविकका दुई दर्जन गाविसका स्थानीय लाभान्वित हुनेछन् ।"
एलजीको 'आर ३२' रेफ्रिजेरेन्ट एसी,काठमाडौं (कास) एलजीको आधिकारिक वित्रेता सीजी इलेक्ट्रोनिक्सले नेपाली बजारमा आर ३२ रेफ्रिजेरेन्ट भएको एसी सार्वजनिक गरेको छ । यसमा रहेको ब्ल्याक ओसियन प्रोटेक्सन टेक्नोलोजीजस्ता विशेषताले कीटाणु र फोहोरको समस्या समाधान गर्ने कम्पनीले बताएको छ ।
निजगढमा हिमालयन बैंक,काठमाडौं (कास) हिमालयन बैंक लिमिटेडले निजगढ नगरपालिकामा सोमबारदेखि नयाँ शाखा सञ्चालनमा ल्याएको छ । बैंकका सञ्चालक समितिका अध्यक्ष मनोजबहादुर श्रेष्ठले शाखा कार्यालय उद्घाटन गरे ।
निशानको नयाँ योजना,"काठमाडौं (कास) निशान र ड्याटसन गाडीको आधिकारिक विक्रेता पायोनियर मोटोकर्पले देशभर ४ सय ५० भन्दा बढी निशान किक्स गाडी बिक्री भएको अवसरमा ग्राहकका लागि विभिन्न योजना ल्याएको छ । योजनाअन्तर्गत ग्राहकले २ लाख ५० हजार रुपैयाँको नगद छुट, १ लाख रुपैयाँ बराबरको एक्सचेन्ज बोनस वा आईफोन ११ पाउनेछन् ।"
सनफ्लोको हार सुनीतालाई,काठमाडौं (कास) सनफ्लो सनफ्लावर तेलको हीराको हार उपहार योजनाअन्तर्गत तेस्रो लक्की ड्रका विजेतालाई उपहार प्रदान गरिएको छ । लक्की ड्रको पहिलो विजेता पाटनकी सुनीता लामाले हीराको हार जितेकी छन् । पेप्सीकोलाकी सृजना कार्की र पाल्पाका कमल नेपालले हीराको लकेट जितेका छन् । राजविराजका अविनाश यादव र नारायणगढका राजन गुरुङले हीराको टप जितेका छन् ।
नबिलको 'एक्सप्रेस कर्जा',काठमाडौं (कास) नबिल बैंकले एक्सप्रेस कर्जा योजना ल्याएको छ । साना तथा मझौला उद्यमीका लागि यो योजना ल्याइएको बैंकले जानकारी दिएको छ । साना तथा मझौला उद्यमको विकासका लागि बैंकले माग गरेको ३५ घण्टाभित्र १०५ प्रतिशत ब्याजदरमा कर्जा उपलब्ध गराउनेछ ।
नेपाल बंगलादेशको ७ प्रतिशत नगद लाभांश,काठमाडौं (कास) नेपाल ब्गलादेश बैंकले सेयरधनीलाई ७ प्रतिशत नगद लाभांश वितरण गर्ने भएको छ । बैंकको २५ औं साधारणसभाले गत आर्थिक वर्षसम्मको मुनाफाबाट सेयरधनीलाई ५ प्रतिशत बोनससहित उक्त नगद लाभांश वितरण गर्ने निर्णय पारित गरेको हो ।
सेन्चुरीग्रान्डी सहकार्य,काठमाडौं (कास) सेन्चुरी कमर्सियल बैंक र ग्रान्डी इन्टरनेसनल अस्पतालबीच अस्पतालाको सेवामा छुट दिनेसम्बन्धी सम्झौता भएको छ । बैंकले आफ्ना क्रेडिट र डेबिट कार्ड ग्राहक तथा संस्थापक सयेरधनीलाई सुविधा पुर्याउने उद्देश्यले अस्पतालसँग सम्झौता गरेको बताएको छ ।
डुम्रेमा गरिमाको शाखा,काठमाडौं (कास) गरिमा विकास बैंकले बन्दीपुर गाउँपालिका१ डुम्रेमा सोमबारदेखि नयाँ शाखा सञ्चालनमा ल्याएको छ । बन्दीपुर गाउँपालिकाका अध्यक्ष पूर्णसिंह थापाले शाखा उद्घाटन गरे ।
खसोग्गी हत्यामा संलग्न ५ लाई मृत्युदण्डको फैसला,रियाद साउदी अरबको एक अदालतले पत्रकार जमाल खसोग्गीको हत्यामा संलग्न भएको ठहर गर्दै पाँच जनालाई मृत्युदण्डको फैसला सुनाएको छ । सरकारी अभियोजनकर्ताका अनुसार घटनामा संलग्न अन्य ३ जनालाई जम्मा २४ वर्षको जेल सजाय सुनाएको छ ।साउदी सरकारका कट्टर आलोचक खसोग्गीकोब सन् २०१८ को अक्टोबर २ मा टर्कीको राजधानी इस्तानबुलस्थित साउदी अरबको कन्सुलेटमा हत्या गरिएको थियो । अभियोजनकर्ताले नाम नखुलाइएका ११ जना माथि हत्यामा संलग्न भएकोमा मुद्दा दायर गरेका थिए । संयुक्त राष्ट्रसंघीय अनुसन्धानकर्ताले खसोग्गीको हत्यलाई राज्यद्वारा गरिएको गैरन्यायिक हत्या भएको बताएका थिए । विशेष दूत एग्नेस कलामर्डले खसोग्गी हत्या प्रकरणमा साउदी अरबका युवराज मोहम्मद बिन सलमानमाथि पनि अनुसन्धान गरिनुपर्ने बताएका थिए । सुरुमा खसोग्गी हत्यामा आफ्नो देशको संलग्नता नरहेको दाबी गरेको साउदी अरबले बढ्दो अन्तर्राष्ट्रिय चासो र दबाबपछि घटनामा राजपरिवारको संलग्नता नभएको बताएका थियो । साउदी अधिकारीले खसोग्गी हत्यामा छाडा एजेन्टहरू जिम्मेवार रहेको दाबी गरेका थिए । अक्टोबरमा साउदी युवराज सलमानले खसोग्गी हत्यामा आफू संलग्न नभएको दोहोर्याउँदै साउदी अरबको नेताका हैसियतले घटनाको सम्पूर्ण जिम्मेवारी लिने बताएका थिए । अन्तर्राष्ट्रिय मानवअधिकार संस्था हृयुमन राइट्स वाचले बन्द कोठाभित्र भएको सुनुवाइ अन्तर्राष्ट्रिय मापदण्डअनुसार नगरिएको तथा साउदी अधिकारीले अर्थपूर्ण जिम्मेवारीका लागि अवरोध पुर्याएको दाबी गरेको छ । कसरी मारिएका थिए ?खसोग्गी सन् २०१८ को २ मा पछिल्लोपटक टर्कीको इस्तानबुलस्थित साउदी अरबको कन्सुलेट कार्यालयमा देखिएका थिए । उनी आफ्नो विवाहका लागि आवश्यक कागजात मिलाउनका लागि कन्सुलेट कार्यालय पुगेका थिए । घटनाबारे अनुसन्धान गरेको टर्कीले खसोग्गीलाई क्रूर यातना दिएर हत्या गरेको पुष्टि भएको दाबी गरेको थियो । सन् २०१८ को नोभेम्बरमा साउदी अरबका सहायक सार्वजनिक अभियोजनकर्ता शलान शलानले खसोग्गीलाई देश फिर्ता ल्याउन वार्ता गर्नका लागि खटाइएको टोलीका नेताको आदेशमा हत्या गरिएको बताएका थिए । साउदी अरबको अनुसन्धान निकायलका उपप्रमुखले उक्त टोलीको नेतृत्व गरेका थिए । शलानले उक्त घटनाबारे साउदी युवराजलाई भने केही जानकारी नभएको दाबी गरेका थिए । को थिए खसोग्गी ?खसोग्गी साउदी अरबका चर्चित पत्रकार तथा स्तम्भकार थिए । उनले अफगानिस्तानमा सोभियत संघको अतिक्रमणदेखि ओसामा बिन लादेनको उदयसम्मका विषयमा साउदी सञ्चारमाध्यमका लागि समाचार लेखे । दशकौंसम्म साउदी राजपरिवारको निकट रहेका खसोग्गी सरकारको सल्लाहकारका रूपमा पनि उनले काम गरे । तर बिस्तारै राजपरिवारसँग सम्बन्ध बिग्रिँदै गएपछि उनी निर्वासनमा अमेरिका गए । अमेरिकाबाट उनले द वासिङ्टन पोस्ट का लागि मासिक स्तम्भ लेख्न थाले । त्यसमा उनले साउदी युवराज मोहम्मद बिन सलमानका नीतिहरूको आलोचना गरे । आफ्नो पहिलो स्तम्भमा खसोग्जीले साउदी युवराज खसोग्गीले विरोधी स्वरमाथि दमन गर्ने प्रयास गरिरहेको बताउँदै आफू गिरफ्तार हुने चिन्ता व्यक्त गरेका थिए ।
भाजपालाई झारखण्डमा झड्का,"(नयाँदिल्ली)  विवादित नागरिकता ऐनविरुद्धको जारी आन्दोलका कारण दबाबमा रहेको भारतको सत्तारुढ दल भारतीय जनता पार्टी (भाजपा) ले चुनावी मैदानमा पनि नमीठो झट्का व्यहोरेको छ । झारखण्डमा हालै सम्पन्न विधानसभा चुनावको अन्तिम परिणामले भाजपालाई त्यस्तो झट्का दिएको हो । सोमबार बिहानदेखि सुरु भएको मतगणनाको अन्तिम नतिजाअनुसार विपक्षी झारखण्ड मुक्ति मोर्चा (जेएमएम) र भारतीय राष्ट्रिय कंग्रेसको गठबन्धनले ४७ सिट जितेका छन् भने सत्तारुढ भाजपा २५ मै सीमित भएको छ । अन्य दलले ९ सिट जितेका छन् । चुनावी परिणामसँगै झारखण्डमा जेएमएम र कंग्रेसको सरकार बन्ने निश्चित भएको छ । ८१ सदस्यीय विधानसभामा बहुमतका लागि ४१ सिट आवश्यक पर्छ । चुनावमा सत्तारुढ भाजपाका प्रमुख हस्तीहरूमध्ये अधिकांशले पराजयको सामना गर्नुपरेको छ । हुँदाहुँदै मुख्यमन्त्री रघुबर दासले समेत चुनाव हारेका छन् ।त्यसो त मतगणनाका अघिका प्रायः सबैजसो एग्जिट पोलहरूले विपक्षी गठबन्धनले जित हात पार्ने पूर्वानुमान गरेका थिए । सोमबारको मतगणनाले पनि त्यही देखायो । पाँच चरणमा सम्पन्न झारखण्डमा चुनावको सोमबार मतगणना गरिएको थियो । जसमा सत्तारुढ भाजपा नेतृत्वको गठबन्धन विपक्षी भारतीय राष्ट्रिय कांग्रेस गठबन्धनसँग पराजित भएको छ ।चुनावमा कंग्रेस र जेएमएम) र लालु यादवको राष्ट्रिय जनता दल (आरजेडी) बीच गठबन्धन थियो । चुनावमा विपक्षी गठबन्धनले हेमन्त सोरनलाई भावी मुख्यमन्त्रीका रूपमा अघि सारेका थिए । ४४ वर्षीय सोरेन पूर्वमुख्यमन्त्री शिवु सोरेनका छोरा हुन् । हेमन्त पनि सन् २०१३ मा एक वर्षका लागि मुख्यमन्त्री थिए । त्यही भएर हेमन्त नै फेरि एक पटक मुख्यमन्त्री बन्ने निश्चित प्रायः ठानिएको छ । सन् २००० मा बिहारबाट अलग भएर बेग्लै राज्य बनेको झारखण्डमा नक्सलबादी विद्रोहीको बढी प्रभाव रहँदै आएको छ । र, यहाँको राजनीतिमा विकास, रोजगारी, आदिवासीका अधिकार, मब लिन्चिङ, अपराधजस्ता प्रमुख मुद्दाका रुपमा रहँदै आएका छन् । चुनावमा विपक्षी गठबन्धनले रोजगारी, खानेपानीको अभाव तथा वनजंगललगायत प्राकृतिक सम्पदाको सरंक्षणजस्ता स्थानीय मुद्दालाई प्रमुख मुद्दा बनाएको थियो । अर्कोतर्फ भाजपाले भने जम्मुकश्मीरको विशेषाधिकार खारेज गर्ने निर्णय अध्योध्याको राममन्दिर निर्माण, नागरिकता संशोधन ऐनलगायतका राष्ट्रिय मुद्दाहरूलाई चुनावमा अघि सारेको थियो । तर, मतपरिणामले भाजपाको हिन्दुत्वप्रधान राष्ट्रिय मुद्दाहरू प्रभावकारी नभएको देखाएको छ । झारखण्डमा आदिवासीको मत निर्णायक मानिन्छ । र, पूर्व मुख्यमन्त्री शिवु सोरेन आदिवासीमाझ राम्रो प्रभाव छ । त्यसैले आदिवासीसँग सरोकार राख्ने स्थानीय मुद्दाहरूका र बलियो गठन्धन कारण पनि भाजपाले झारखण्डमा हार व्यहोर्नुपरेको राजनीतिक विश्लेषकहरूको दाबी छ । सन् २०१९ भित्रै भाजपाले राज्य चुनावमा तेस्रो अनपेक्षित परिणामको सामना गर्नुपरेको छ । जब कि छ महिना मात्र सम्पन्न १९ औं लोकसभा चुनावमा राज्यका चौध सिटमध्ये भाजपा नेतृत्वको गठबन्धनले ११ सिट जितेको थियो ।"
'मिस वर्ल्ड मूल्यांकनको मापदण्ड प्रस्ट छैन',"मिस वर्ल्डको ग्रान्ड फिनालेको दिनभन्दा अघिसम्म मलाई प्रतिस्पर्धाजस्तो पनि लागिरहेको थिएन । हामी सबै कुनै उत्सवका लागि भेला भइरहेका दूत हौंजस्तो भान हुन्थ्यो । हरेक दिन हाम्रो फिनालेको लागि रिहर्सल नै हुन्थ्यो । त्यहाँ मूल्यांकन भइरहेको छ भन्ने अनुभव नै हुँदैनथ्यो । देश र प्रतिनिधिका रूपमा एकले अर्कालाई चिन्ने मौका पाएका थियौं । मिस वर्ल्ड एउटा खुला मैदानजस्तो लाग्यो । त्यहाँ आफ्नो व्यक्तिगत करिअरदेखि देश चिनाउनेसम्मको मौका थियो । मैले त्यस प्लेटफर्ममा नेपाल र नेपालीलाई कसरी चिनाउने भन्नेमा आफ्नो प्रस्तुतिदेखि कुराकानी, पहिरन सबैमा ध्यान दिएँ । तर पनि प्रतिस्पर्धाजस्तै नलागिसकेपछि के कुरामा जज गरिरहेको छ भन्ने पनि थाहा हुँदैनथ्यो । हाम्रो क्याटेगरी वा स्कोरबोर्ड हुँदैनथ्यो । अगाडि जान ठ्याक्क के चाहिँ गर्नुपर्छ भन्ने स्पष्ट नहुँदा आफूलाई कुन रूपमा तयारी गर्ने भन्ने अलिकति गाह्रो हुन जान्थ्यो । मलाई लन्डन चिसो हुन्छ भनेर थाहा थियो । तर भोग्दा गाह्रो नै भयो । त्यस्तै थियो मिस वर्ल्ड पनि । एक सय ११ देशका उत्कृष्टमध्येका उत्कृष्ट प्रतिनिधिहरूको भीडमा आफूलाई कताकता हराएको हुँ कि भन्ने लागेको थियो सुरुसुरुमा । न म त्यहाँ अरूभन्दा अग्लो थिएँ, न त अरूभन्दा सुन्दर नै लाग्थ्यो । न स्टाइल अरूको भन्दा फरक लाग्थ्यो, न बोली सबैको भन्दा राम्रो लाग्थ्यो । तर पनि कसरी मैले नेपाललाई त्यहाँ चिनाउन सक्छु त भनेर आफैंलाई प्रश्न गर्न थालें । सबैको साथ र सहयोग पनि पाएँ । जतिजति फिनाले नजिकिँदै गयो, त्यतित्यति उत्सुकता र डर पनि बढ्दै गयो । उत्तरदायित्व पनि महसुस हुँदै गयो । खासगरी मल्टिमिडियाका लागि यहाँहरूले देखाउनुभएको माया र अपेक्षा जुन थियो, त्यसलाई कसरी ह्यान्डल गर्ने भन्ने लाग्थ्यो । तर तनाव लिँदा त्यसको असर अनुहारमा देखिने रहेछ । आफ्नो प्रस्तुतिमा डर र तनाव देखियो भने त आफू कन्फिडेन्ट देखिन्नँ । म कन्फिडेन्ड नदेखिनु भनेको मेरो देश कन्फिडेन्ट नदेखिनु हो । त्यसैले प्रतियोगिताको मध्यभागबाट आफ्नो, टिमको मिहिनेत र इमानदारितामा विश्वास गर्दै रमाउँदै अगाडि बढें । ब्युटी विथ अ पर्पसमार्फत सबैतर्फ सकारात्मक प्रभाव फैलाउनु मेरो उद्देश्य थियो । सात महिनादेखिको मिहिनेतलाई दस मिनेटमा समेटेर राख्न चुनौतीपूर्ण नै थियो । तर सफल भयौं ।मेरो मिस वर्ल्डको यात्रा एक्लो थिएन । यहाँहरू सबैको योगदान रहेको छ । म त केवल एउटा प्रतिनिधि मात्रै थिएँ । आगामी दिनमा पनि यसरी नै मिलेर नै काम गरौं भन्न चाहन्छु । त्यो मञ्चमा तीन हप्तासम्म घर, परिवारबाट टाढा रहँदा पनि मिडियादेखि शुभेच्छुकको माया र प्रोत्साहनले ठूलो भूमिका खेलेको छ । अब मिस वर्ल्डको यात्रा टुंगिए पनि मिस नेपालको क्राउनले ध्यानाकर्षण र मायालाई चारैतर्फ सकारात्मक प्रभाव फैलाउने काममा सक्दो सदुपयोग गर्ने योजना छ । नेपाल किन टप ५ मा पुग्न सकेन भन्ने अहिलेको सबैभन्दा ठूलो प्रश्न रहेको छ । र, त्यो प्रश्न मलाई पनि छ । दुर्भाग्यवश, त्यसको जवाफ मसँग छैन । म पनि सोध्न चाहिँ चाहन्छु किनभने त्यसको मूल्यांकनका आधार के हो ? २३ वर्षअघिसम्म सहभागीको स्कोरबोर्ड हुन्थ्यो र हरेक क्रियाकलापपछि त्यसमा अपडेट गरिन्थ्यो । त्यसले प्रतिस्पर्धीलाई कसरी अघि बढ्नुपर्छ भन्ने थाहा हुन्थ्यो । मूल्यांकन मापदण्ड प्रस्ट नहुँदा नेपाल किन उत्कृष्ट पाँचमा पर्न सकेन भन्ने प्रश्नको पनि मसँग जवाफ छैन । तर पनि हरेक वर्ष शतप्रतिशत मिहिनेत गर्दागर्दै नेपाल सधैं उत्कृष्ट १२ मा नै गएर अड्किने हो भने त जानु नै किन त भन्ने पनि प्रश्न उठ्ला । यत्रो मिहिनेत र भोट किन गर्ने त भन्ने पनि प्रश्न होला । हाम्रो प्रस्तुति अरूसँगको तुलनामा हेर्दा नेपाल पक्कै पनि उत्कृष्ट पाँच डिजर्भ गर्थ्यो भन्ने लाग्छ । त्यसैले पनि मलाई विश्वास छ कि मूल्यांकनको पनि केही न केही आधार थियो । त्यो हामीलाई भनिदिएदेखि आगामी दिनमा अझ त्यसअनुरूप तयारी गर्न सकिन्थ्यो । मैले आयोजकलाई पनि त्यो पारदर्शिता देखाइदिनुस् भनेर अनुरोध गरेको छु । मिस वर्ल्ड मलाई महोत्सवजस्तो लाग्यो । यसमा हामी नेपाली एकजुट भएर अगाडि बढ्यौं । यस महोत्सवले नेपाल र नेपालीलाई सकारात्मक र एकजुट बनाएको देख्दा त उत्कृष्ट पाँचमा नै नपरे पनि सहभागिता जनाइराख्नु नै राम्रो लाग्यो । नेपाललाई चिनाउनकै लागि ब्युटी विथ अ पर्पसमा पनि नेपाल केन्द्रित रही विषयवस्तु तयार पारेकोले पनि मिस वर्ल्डको अन्तर्राष्ट्रिय प्लेटफर्ममा हाम्रो उपस्थिति कमजोर भयो कि भन्ने भनाइ आइरहे पनि मलाई त्यस्तो लाग्दैन किनभने हाम्रा हरेक स्थानीय विषयवस्तु नै विश्वव्यापी मुद्दा पनि हुन् । हामीलाई विकसित मुलुकमा लैंगिक विभेद वा घरेलु हिंसाजस्ता घटना हुँदैनन् होलाजस्तो लाग्छ । तर त्यस्ता देशका सहभागीसँग कुरा गर्दा त्यहाँ पनि यी समस्या यथावत् रहेको थाहा पाएँ । मुद्दाहरू हरेक देशका उस्तै हुँदा रहेछन् । विकसित हुँदैमा नहुने र अविकसित हुँदैमा हुने होइन रहेछ । रंगकै कारण वा अन्य कुनै स्वार्थले मिस वर्ल्ड छानिन्छ भन्नेमा म विश्वास गर्दिनँ । उहाँहरूले योग्य उम्मेदवारलाई नै छान्नुभएको हो भन्ने लाग्छ । कालो छालाका सुन्दरीलाई देखाउनकै लागि छानिएको हो कि भन्ने बाहिर जुन शंका छ, म त्यो ठान्दिनँ ।"
माइनस डिग्रीमा फिल्म,"(लमजुङ)  म दुःख गर्दै छु म अनि नेपाली चलचित्र उद्योगका लागि । मनाङको शिरमा छु, चलचित्र प्रेम गीत ३ का लागि । पछिल्लो समय देशमा केके भइरहेको छ, एकदमै कम थाहा छ तर, चलचित्र प्रेम गीत ३ का लागि मेरो टिमले बबालै मिहिनत गरेको छ भन्ने चाहिँ राम्रैसँग थाहा छ ।फिल्म प्रेमगीत ३ का निर्देशकमध्ये एक सन्तोष सेनले मनाङबाट आफ्नो फोटोसहित फेसबुकमा यो स्टाटस लेखेका छन् । अर्का निर्देशक छेतन गुरुङले हिमपात भइरहेको समय माइनस २६ डिग्री सेन्टिग्रेडको मध्यरातसम्म कडा परिश्रम गरिरहेको बताए । निर्देशक सेनले थप लेखेका छन्, कथाको मागलाई मध्यनजर राखेर भव्य सेटभित्रको दृश्य कैद गरेपश्चात बिगत डेढ वर्षदेखि मनाङको यही मौसमलाई प्रतीक्षा गरेका थियौं । चैत २८ गते रिलिज मिति तोकिएको फिल्म प्रेमगीत ४ करिब ३ सातादेखि ३ हजार ५ सय मिटर उचाइको मनाङ क्षेत्रका हिमपात र चिसोमा कैद भइरहेको छ । फिल्म अन द स्पट सम्पादन पनि गरिएको छ । फिल्मको पूरा अंश छायांकन भएसँगै सम्पादन कार्य पनि सकाउने योजना रहेको सेनले उल्लेख गरेका छन् । मंसिर २० देखि छायांकन भइरहेको फिल्मले मंसिर २६ र २७ गतेको बाक्लो हिमपात र त्यसपछिको वातावरणलाई रातदिन खिच्ने मौका पाएको अर्का निर्देशक निर्देशक गुरुङले बताए । उनका अनुसार हिमपातका बीच सुटिङ निकै गाह्रो छ । राति आगो बालेर सुटिङ भइरहेको छ । गाउँले सबै सहर झरेको अवस्थामा हामी माथि छौं । पीडा खेपेर काम गरिरहेका छौं । हिउँ पर्छ । घाम कम लाग्छ, उनले भने, सिँगान पुछेर फाल्दा हातमा र भुइँमा पर्न नपाउँदै बरफ बनिसक्छ । गुरुङ र सेनको संयुक्त निर्देशन रहेको फिल्ममा प्रदीप खड्का र क्रिष्टिना गुरुङले शीर्ष भूमिका निभाएका छन् । करिब २ हजार ५ सयबाट छानिएर आएकी क्रिष्टिनाको यो डेब्यु फिल्म रहेको निर्देशक गुरुङले बताए । उनले फिल्म ८० देखि ८५ प्रतिशत छायांकन सकिएको पनि जनाए । एक सातामै छायांकन सक्ने योजना छ, उनले भने । फिल्मको कथा र पटकथा छेतन गुरुङ र मन्दिप गौतमले लेखेका छन् । राजधानीको कीर्तिपुरमा तयार गरिएको भव्य सेटमा करिब ४५ प्रतिशत छायांकन सकेर टोली मनाङ आएको थियो । बाँकी सबै छायांकन मनाङमै हुने निर्देशक गुरुङले बताए । उनका अनुसार फिल्ममा २ सय वर्षअघिको प्रेमकथा छ । फिल्ममा शिव श्रेष्ठ, सुनिल थापा, सन्तोष सेन, माओत्से गुरुङ, मनीष राउत, पुष्कर कार्की, प्रेम पुरी, लक्ष्मी बर्देवा, अनुभव रेग्मी, योगिशा खत्री, सम्वृद्धि शाही ठकुरी, क्रिजन गौतम, जीवन बराल, जीवन भट्टराई, सुजल बस्नेतलगायतले पनि अभिनय गरेका छन् ।आसुशेन फिल्मस् प्रोडक्सनको प्रस्तुति रहेको फिल्ममा कल्याण सिंह र एलिश कार्कीको संगीतमा प्रताप दास, मेलिना राई, सागर आले र प्रविशा अधिकारीले स्वर भरेका छन् । चक्रबहादुर चन्द र डम्बरबिक्रम सेन कार्यकारी निर्मातामा छन् भने कुमार शान शाह र ओएसआर डिजिटल सहनिर्माताको रुपमा रहेको छ । राजेश श्रेष्ठको डीओपी रहेको फिल्मको एक्सनमा हिमाल केसी, कोरियोग्राफीमा कविराज गहतराज छन् । बनिश शाह र भूपेन्द्र अधिकारीले सम्पादन गरिरहेका छन् । सुटिङ टोलीले काठमाडौं फर्केपछि पोस्ट प्रोडक्सनको काम थाल्नेछ । फिल्ममा प्रदीप खड्का प्रेम को रूपमा देखिँदै छन् । क्रिष्टिना गुरुङ गीत को भूमिकामा छन् । निर्मातासमेत रहेका निर्देशक सन्तोष सेन आफैं अंगत को भूमिकामा छन् ।"
साहित्यमा सुनापति,"काठमाडौं (कास) ब्यानरमा लेखिएको थियो साहित्य र कला, एक अनुपम पाठशाला । यस्तै पाठशाला खोज्दै राजधानीबाट स्रष्टाहरूको एउटा समूह रामेछापको सुनापति गाउँ पुग्यो । सुनकोसी र रोशीको संगमस्थल दुम्जा पारीको यो गाउँमा उनीहरूले स्थानीयसँग अन्तरक्रिया गर्दै कथा, निबन्ध, कविता र नाटक लेखनको अनुभव बाँडे । सुनापति गाउँ पालिकाको सहकार्यमा मातृभाषासंस्कृति संरक्षण तथा प्रवर्द्धन समितिले गरेको सिर्जनात्मक तथा अन्तरक्रियात्मक साहित्य गोष्ठी मा कवि श्रवण मुकारुङले नेपाली कविताको वर्तमान अवस्थाको चिरफार गर्दै स्थानीय र मौलिक विषयलाई साहित्यमा उठान गर्नुपर्ने औंल्याए । कार्यक्रममा पूर्व प्राज्ञ मुकारुङले आफ्नो गाउँ समाज, सभ्यता र संस्कृति नसिकाई सिधै आयातीत ज्ञान दिने शैक्षिक परिपाटी गलत रहेको बताए । कवि नवराज लम्सालले साहित्यमा लोक जीवन र लय पकड्नुपर्ने औंल्याए । स्रष्टा कुमारी लामाले निबन्ध लेखनबारे, रेणुका सोलुले कथा लेखनबारे, लाल स्याँक्यरेलु रापचाले स्थानीय पाठ्यक्रमबारे प्रस्ट्याए । साहित्य गोष्ठीमा सुनापति गाउँपालिकाका ४० विद्यालयमध्ये छानिएका १२ विद्यालयका विद्यार्थीबीच कविता प्रतियोगिता गरिएको थियो । कवितामा प्रायःले शैलुङ र जुगल हिमाल देखिने सुनापतिको विशेषतासँगै यही थलोमा जन्मिएका कुलमान घिसिङको प्रशंसा गरे । कविता गौतम प्रथम, उर्मिला विसुन्के द्वितीय र प्रेम श्रेष्ठ तृतीय भए । गाउँपालिका अध्यक्ष धावा लामाले स्थानीय कला, संस्कृति र ज्ञान समेटर पाठ्यक्रम निर्माण थालेको बताए । समितिका अध्यक्ष पासाङ दोङ र तामाङ भाषाको पाठ्यक्रम अभिन्यता उदय लामाले ३ नं प्रदेशमै पहिलोपटक सुनापति गाउँपालिकाले तामाङ भाषाको पाठ्यक्रम तयार पार्न लागेको बताए ।"
स्वप्निलको मौन,काठमाडौं (कास) गायक स्वप्निल शर्माको गीत मौन टुबोर्ग ओपन सेसन्स् २ मा सार्वजनिक भएको छ । थारु भाषामा रहेको उक्त गीतमार्फत शर्माले सुन्न र बोल्न नसक्ने दुई प्रेमीहरूको कथा बताएका छन् । च्यानल आरबिट्ररीद्वारा २०१८ मा सुरु गरिएको टुबोर्ग ओपन सेसन्स् एक युट्युब शृंखला हो ।शर्माले नै लेखेको उक्त गीतलाई रामजी कुशमियाले थारू भाषामा अनुवाद गरेका हुन् । रक ब्यान्ड दि स्याडोज् का भोकलिस्टसमेत रहेका शर्मा नेपाली रक संगीतमा सफल गायकका रूपमा उदाएका छन् । टुबोर्ग ओपन सेसन्स्को सिजन २ मा विभिन्न प्रतिष्ठित कलाकारहरूले आफ्नो लोकप्रिय गीतहरू मौलिकभन्दा भिन्न शैलीमा प्रस्तुत गर्दै आएका छन् ।
बाहिरियो पोखरा पल्टन,"(पोखरा)  खेलकुदको मुख्य नियति नै यो हो कि जितले सबै कुरा छायामा पारिदिन्छ । जब पराजित होइन्छ अनि समस्याका चाङ बाहिरिन्छन् । गत वर्ष पोखरा प्रिमियर लिग (पीपीएल) मा उपाधि उचालेको पोखरा पल्टन यसपल्ट पनि उपाधि दाबेदार थियो । सुरुआती खेल जितेर त्यसपछिका चारै खेलमा पराजित हुँदै लिग चरणबाटै बाहिरिइएको पोखराका यस्तै यावत् समस्या सार्वजनिक भएका छन् । जसले नेपाली फ्रेन्चाइज क्रिकेटको लोकप्रियतामाथि प्रश्न उठ्न सक्छ । लिगको अन्तिम खेलमा सोमबार धनगढी ब्लुजसँग ५ विकेटले पराजित भएपछि पोखराका कप्तान शरद भेषाकरले भनिदिए, मैदानभित्र र बाहिर धेरै कुरा भए । त्यसको असर हरेक खेलमा दखियो । रोजाइमा रहेका विदेशी खेलाडी आउन नपाउनु, टिम सन्तुलन नहुनु र लगातार रणनीतिमा असफल हुनु मैदानभित्रका समस्या भए । कप्तान शरदले भनेजस्तो मैदानबाहिरको समस्या चाहिँ गम्भीर थियो । उनले टिम व्यवस्थापन व्यावसायिक नभएको, खेलाडीको सुरक्षाप्रति ध्यान नदिइएको र साबिक विजेता टिमका लागि हुनुपर्ने व्यवहार नभएकोमा गुनासो गरे । व्यवस्थापनको गैरजिम्मेवारीकै नतिजा खेलमा प्रतिविम्बित भएको कप्तानको ठहर छ । व्यवस्थापनसँग विवाद त भएको होइन । तर व्यावसायिकता देखिएन । खेलाडीको सुरक्षामा कुनै पहल भएन । अनुबन्ध सम्झौताहरू दिइएका छैनन् । प्रतियोगिताहरू व्यवस्थापनबाट हुनुपर्ने प्रतिवद्धता केही थिएन, उनले थपे, खेलाडीको सुरक्षामा मुख्य मेरुदण्ड भनेकै यस्ता प्रतियोगिताहरू हो । खेलाडीले सोचेको पाएनन् भने खेलमा त्यसको असर पर्छ नै । कमजोरीहरू दुवै तर्फबाट भएका हुनसक्छन् । सबै मिलेर समाधान गर्नुपर्छ ।उनले व्यवस्थापनकै कारण खराब नतिजा निस्किएको भन्न नमिल्ने तर्क गरे । तर यी सबै कुरा एकअर्कामा जोडिएका हुन्छन्, उनले भने । नेपालमा सञ्चालित फ्रेन्चाइज क्रिकेट असफलतातर्फ मोडिएको हो त ? शरदले भने, लामो समयदेखि आधिकारिक निकायको अनुपस्थितिमा यस्तै प्रतियोगिताले नेपालको क्रिकेट जोगाएको हो । कम्तीमा क्रिकेट भइरहेको छ र यहाँ स्तरीय विदेशी खेलाडी आएर खेलिदिएका छन् । फ्रेन्चाइज लिग असफल भयो भन्न मिल्दैन । तर हामी लामो फर्म्याटमा जाने बेला भइसकेको छ । ट्वान्टी२० ले मात्र हाम्रो स्तर माथि जाँदैन ।पोखरा पल्टनको यो असफलता शरदका लागि पनि एउटा अनौठो संयोग बनेको छ । उनले सहभागिता जनाएका नेपाली फ्रेन्चाइज प्रतियोगितामा पहिलोपल्ट शरद फाइनलमा हुने छैनन् । एभरेस्ट प्रिमियर लिगको तीन संस्करण, धनगढी प्रिमियर लिगको दुई संस्करणमा पनि शरदले नेतृत्व गरेको टोलीले फाइनल खेलेको थियो । शरदले यसलाई पनि सकारात्मक रूपमा लिने बताए । यसलाई म सकारात्मक रूपमा किन लिन्छु भने हारेर सिक्न पाइयो नि त । सबै प्रतियोगितामा फाइनल पुग्न सम्भव पनि छैन । ट्वान्टी२० भनेकै अनुमान गर्न नसकिने क्रिकेट हो । यसपल्ट धेरै कुरा सिक्न पाइयो र अर्को संस्करणदेखि कमजोरी सुधार्न सजिलो हुनेछ, उनले थपे । पोखरा पल्टनका प्रशिक्षक तथा पूर्व राष्ट्रिय कप्तान विनोद दासले भने टिम व्यवस्थापनलाई दोष दिएर खराब प्रदर्शनको नतिजाबाट पन्छन नमिल्ने तर्क गरे । उनले भने, सबैका आन्तरिक कुराहरू हुन्छन् । हाम्रो टिममा पनि त्यस्तो थियो । यसबारे शरदलगायत निकै कम खेलाडीलाई मात्र जानकारी थियो । मैले मेरो तर्फबाट मैदान भित्र र बाहिर प्रयास गरेको हुँ । सबैले बुझ्नुपर्ने कुरा के हो भने प्रतियोगिताका लागि तयार भइसकेपछि र मैदान छिरिसकेपछि बाहिरका समस्या सबै बिर्सनुपर्छ ।प्रशिक्षक दासले फ्रेन्चाइज लिग अभ्यासकै चरणमा रहेको अवस्थामा सुधार गर्नुपर्ने धेरै कुरा रहेको सुनाए । व्यवस्थापनबाट उचित व्यवहार नहुँदा खेलाडीलाई पर्ने असरबारे मालिकहरू जानकार हुनुपर्ने उनको भनाइ छ । उनले थपे, वास्तवमा भन्नुपर्दा हामीले सबैको अपेक्षाअनुसार र आफ्नो क्षमताअनुसार खेल्न सकेनौं र खेलाडी, प्रशिक्षण टिम सबै यसमा जिम्मेवार छन् । उनले सिक्ने र फैलने चरणमा रहेको नेपालको फ्रेन्चाइज क्रिकेट थप व्यावसायिक हुनु आवश्यक रहेको बताए । धनगढीको प्लेअफ प्रवेशको सम्भावना अर्को खेलको नतिजाबाट थाहा लाग्नेछ । धनगढी प्लेअफमा पुग्न मंगलबार चितवनले काठमाडौं गोल्डेन्सलाई ठूलो रनअन्तरमा हराउनुपर्नेछ । दुवैको समान ४ अंक छ । रनरेटमा धनगढी पछाडि छ । काठमाडौंले जितेको अवस्थामा धनगढी पनि बाहिरिने छ । कप्तान दीपेन्द्रसिंह ऐरी जितका बाबजुद खुसी थिएनन् । अझै ठूलो मार्जिनको जित सोचेका थियौं । थोरै लक्ष्य भए पनि हामीले विकेट धेरै गुमायौं, उनले भने, प्लेअफमा पुग्ने सम्भावना लगभग छैनभन्दा हुन्छ । किनभने अरुको नतिजामा भर पर्नुपर्ने भएको छ । उनले पोखरालाई ७९ रनमै समेटने आफ्ना बलरको प्रदर्शनलाई भने प्रशंसा गरे । ८० रनको कमजोर लक्ष्य ९१ ओभरमा पूरा गर्ने क्रममा धनगढीले ५ विकेट गुमाएको थियो । ओपनर रोड्रिगो थोमस (१५) र दीपक पुनियाले २७ रनको साझेदारी गरे । कप्तान दीपेन्द्रसिंह ऐरीले १३ रन थपे । पुनियाले २५ रन जोडे । सुवेन्दु पाण्डे ११ र मन्जित श्रेष्ठले अविजित ९ रन बनाए । पोखराका प्रथमेस डाके र सर्वजित लड्डाले २२ विकेट लिए । यसअघि टस जितेको पोखराले १६३ ओभरमा सबै विकेट गुमाई ७९ रन बनायो । आशिफ शेख र विनोद भण्डारीले मात्रै दोहोरो अंकको रन छुन सके । ओपनर आशिफले २९ बलमा ४ चौकासहित ३२ रन बनाए । आशिफले विनोद भण्डारीसँग चौथो विकेटमा ३४ रनको साझेदारी गरे । विनोद १५ बलमा १२ रन बनाएर आउट भए । धनगढीका अनिल खरेलले ३ विकेट लिए । सागर ढकाल र दीपक पुनियाले २२ विकेट लिए । आजको खेल हाम्रा लागि प्रस्ट थियो, किनभने रनरेटमा हामी पछाडि थियौं । पहिले ब्याटिङ गरेर २ सयभन्दा माथिको लक्ष्य दिने सोचेका थियौं । बिहानको विकेटमा सजिलो भएन र चाँडै विकेट झरिरह्यो, पोखराका कप्तान शरदले भने, पहिलो खेलपछि हामीले जसरी खेल्यौं, त्यसले प्लेअफमा छिर्न हामी योग्य नै थिएनौं । अर्को वर्ष हामी धेरै कुरा सुधार गरेर आउने छौं । मेरा लागि यो सिक्ने मौका भयो ।"
तीन गल्फर अगाडि,"काठमाडौं (कास) नम्बर एक प्रो भुवन नगरकोटी, दीपक मगर र सन्जय लामा समान २ अन्डर ७० स्कोर गर्दै गोकर्ण गल्फ क्लबमा सुरु भएको सूर्य नेपाल सेन्ट्रल ओपन गल्फको पहिलो दिन सोमबार संयुक्त शीर्षस्थानमा छन् ।सूर्य नेपाल गल्फ टुर २०१९२० को पहिलो प्रतियोगितामा भुवनले सुरुका ९ होलमा २ अन्डर ३४ स्कोर गरे भने पछिल्ला ९ होलमा इभन पार ३६ को कार्ड बनाए । उनले होल नम्बर ४, ५, ९ र १२ मा बर्डी बनाए । छैटौं र १५ औं होलमा बोगी बेहोरे ।भेट्रान प्रो दीपकले सुरुका ९ होल इभन पार ३६ मा टुंग्याए । उनले अन्तिम ९ होलको स्कोर २ अन्डर ३४ मा राखे । उनी दोस्रो र चौथो होलमै बोगीमा परेका थिए । त्यसपछि खेलमा सुधार गर्दै आठ र नवौं होलमा बर्डी प्रहार गरे । अनि १३ र १६ औं होलमा पनि एकएक स्ट्रोक बचाए ।सन्जयले पनि सुरुका ९ होलमा ३६ स्ट्रोक खेले भने पछिल्ला ९ होल २ अन्डर ३४ मा टुंग्याए । उनले दोस्रो तेस्रो, सातौं र १३ औं होलमा बर्डी बनाए । उनी चौथो, छैटौं, आठौं र ११ औं होलमा बोगीमा परे । उनले पार ५ को १२ औं होलमा दुई स्ट्रोक जोगाएर इगल आत्मसात गरेका थिए ।टंकबहादुर कार्की र कुमार कामी समान १ अन्डर ७१ सहित संयुक्त चौथोमा छन् । रवि खड्का र शुक्रबहादुर राई इभन पार ७२ सहित छैटौंमा छन् । सर्वाधिक सफल नेपाली प्रो शिवराम श्रेष्ठ र भुवन कुमार रोक्काले समान एक ओभर ७३ खेले । पशुपति शर्मा, विपिन तामाङ, रामे मगर र जयराम श्रेष्ठ समान २ ओभर ७४ सहित शीर्ष १० मा छन् ।१३ औं दक्षिण एसियाली खेलकुद (साग) मा दुई स्वर्ण जितेका सुभाष तामाङ ५ ओभर ७७ खेल्दै एमेच्योरतर्फ शीर्षस्थानमा रहे । एक स्ट्रोक अन्तरमा छन् रितेश तामाङ । सुरेश तामाङ ९ ओभर ८१ सहित तेस्रोमा छन् । चारदिने प्रतियोगितामा ३६ होलपछि मंगलबार शीर्ष २१ प्रो र उत्कृष्ट तीन एमेच्योर फाइनल चरण छनोट हुनेछ ।"
रियललाई बराबरीको पीडा,"म्याड्रिड रियल म्याड्रिडले लगातार एकपछि अर्को अवसर गुमाएको छ । आइतबार स्पेनी ला लिगाको घरमै भएको खेलमा रियलले एट्लेटिको बिल्बाओसँग गोलरहित बराबरी खेल्यो । यो नतिजाले रियल उपाधिको होडमा बार्सिलोनाभन्दा २ अंकले पछाडि पर्यो । रियलले पछिल्लो खेलमा बार्सिलोनासँग गोलरहित बराबरी खेलेको थियो । लिग ठ्याक्कै मध्यभागमा पुग्दा रियलको ३७ अंक भएको छ भने बार्सिलोना (३९) शीर्षस्थानमा छ । यो बराबरीलाई लिएर धेरै चिन्ता गर्नु ठीक छैन । यसलाई भाग्यको खेल भनेर मात्र पनि चित्त बुझाउनुपर्दैन । फुटबलमा यस्तो हुन्छ, रियल प्रशिक्षक जिनेदिन जिदानले भने । इंग्ल्यान्डलन्डन फ्रान्क लाम्पार्डले आफ्ना मेन्टर जोसे मोउरिन्होलाई पछाडि छाड्ने क्रममा इंग्लिस प्रिमियर लिगमा आइतबार राति चेल्सीले टोटेनहमलाई २० ले हराएको छ । त्यसमा ब्राजिली खेलाडी विलियनले दुई गोल गरे । दक्षिण कोरियाली सन ह्युनमिनले रातो कार्ड खाएपछि टोटेनहम १० खेलाडीमा सीमित रह्यो । तर खेलका क्रममा चेल्सीका अश्वेत खेलाडी टोटेनहमका समर्थकको रंगभेदी व्यवहारको सिकार भएपछि भने त्यसले विवादको रूप लियो । इटालीरियाद लाजियोले युभेन्ट्सलाई ३१ ले हराएर इटालियन सुपर कप जितेको छ ।"
भुटानमाथि ६ गोल,"काठमाडौं (कास) अमिशा कार्कीको ह्याट्रिकमा नेपाली यू१५ महिला टोलीले सोमबार मैत्रीपूर्ण फुटबलमा भुटान यू१५ लाई ६१ ले हरायो । एन्फा कम्प्लेक्स सातदोबाटोमा फरवार्ड अमिशाले १२, ४८ र ५४ औं मिनेटमा गोल गरिन् । सुनाकली राईले पाँचौं मिनेटमा दिलाएको अग्रतामा कप्तान प्रीति राईले ४४ र ८९ औं मिनेटमा गोल थपिन् । भुटानकी कप्तान डेकी लहाजोमले १४ औं मिनेटमा गोल गरिन् ।"
आर्मी र एपीएफ फाइनलमा,काठमाडौं (कास) त्रिभुवन आर्मी क्लब र एपीएफ क्लब सातौं प्रधानसेनापति कप महिला फुटबलको उपाधिलाई भिड्ने भएका छन् । आयोजक आर्मीले भुटानको राष्ट्रिय टोलीलाई २० ले र एपीएफले पुलिस क्लबलाई ५२ ले पराजित गरी उपाधि भिडन्त पक्का गरे । पूजा रानाको गोलबाट दसौं मिनेटमा अग्रता लिएको आमीका लागि अन्तिम ६ मिनेट बाँकीमा विमला चौधरीले गोल थप्दै जित पक्का गरिन् । एपीएफले सोमबारै फराकिलो जित हात पार्दा सावित्रा भण्डारीले ह्याट्रिक तथा अनिता बस्नेत र रेखा पौडेलले ११ गोल गरे । पुलिसबाट निशा सुनार र कप्तान घिमकुमारी गुरुङले गोल गरे । फाइनल बुधबार हुनेछ ।
एक्लेल्सियर विजयी,काठमाडौं (कास) ग्यालेक्सी पब्लिक र काष्ठमण्डप आठौं एक्सेल्सियर कपअन्तर्गत यू१६ ब्वाइज फुटबलमा सोमबार क्वाटरफाइनल पुगेका छन् । ग्यालेक्सीले एलआरआईलाई ४१ ले हरायो । दुवै टिमले समान दुई खेल जिते । इलाइट कोएडले महामञ्जुश्रीलाई ५३ र वृहस्पति विद्यासदनले एपेक्स लाइफलाई ३१ ले हराए । बास्केटबल सिनियर ब्वाइजमा आयोजक एक्सेल्सियरले स्वर्णिमलाई ४६२२ स्कोरले हराए ।
मनाङ शीर्षस्थानमा,"डिफेन्डिङ च्याम्पियन मनाङ मर्स्याङदी क्लब दयानन्द सिंहले ९२ औं मिनेटमा गरेको गोलसँगै अर्को बलियो टिम आर्मीलाई १० ले हराएर सोमबार सहिद स्मारक ए डिभिजन लिगको शीर्षस्थानमा उक्लिएको छ । दोस्रो चरण समाप्तिमा दुवै खेल जित्ने एक्लो टिम पनि बन्यो मनाङ ।मनाङ र थ्रीस्टारबाट चलेका खेलाडीहरू भित्र्याएको मछिन्द्रसहित च्यासल युवा, थ्रीस्टार र जावलाखेलले एक बराबरी र एक जितको नतिजा निकाल्दै ४४ अंक बनाएका छन् । तर, गत वर्ष पुछारबाट दोस्रोमा रहेकाले १ अंक घटुवामा परेकाले मछिन्द्रको खातामा भने ३ अंकमात्रै रहेको छ । भारतीय मिडफिल्डर सिंहले पाँच मिनेटको इन्ज्युरी समयको दोस्रो मिनेटमा आर्मीका गोलकिपर विकेश कुथुले फर्काएको बल गोलमा परिणत गर्दै मनाङलाई महत्त्वपूर्ण तीन अंक दिलाए । विमल रानाले प्रहार गरेको बल कुथुले रोकेका थिए र त्यही बल उनले पोस्टको दिशा दिएका हुन् ।आर्मी एकदमै बलियो टिम हो । हामीले खेल जस्तो अपेक्षा गरेको थियौं, त्यस्तै भयो, मनाङका प्रशिक्षक तोपे फुजाले भने, एक अंकमा मात्रै सीमित हुनुपर्ने बेला पाएको मौका उपयोग गर्यौं र तीन अंक जोड्यौं । स्टार खेलाडीलाई क्लबमै राख्न नसकेको मनाङले लोभलाग्दो खेल पस्कने परम्परालाई भने यसपालि निरन्तरता दिन सकेको छैन । यसबारे प्रशिक्षक फुजाले भने, म टिममा ढिला आएको हो । अबका केही खेलमा मनाङले पहिलाजस्तै खेल देखाउने छ । गत वर्ष कीर्तिमान आठौंपल्ट ए डिभिजन लिग च्याम्पियन बन्ने यात्रामा मनाङले आर्मीलाई १० ले हराएको थियो ।मनाङले विमल रानाको दुई गोलसँगै लिगको पहिलो खेलमा अर्को विभागीय टिम एपीएफलाई २० ले हराएको थियो । मनाङले आर्मीविरुद्ध पहिलो हाफमै पनि गोलको अवसर पाएको थियो । विमलको चलाखीपूर्ण पासमा दयानन्दले प्रहार गरेको बल आर्मीका किपर विकेशले बचाउ गरिदिए । आर्मीले दोस्रो हाफको सुरुमै अग्रता लिने अवसर पाएको थियो । कप्तान भरत खवासको पासमा नवयुग श्रेष्ठले ५१ औं मिनेटमा पेनाल्टी क्षेत्रबाट प्रहार गरेको बल पोष्ट नजिकबाट बाहिरियो । नवयुगले अर्को अवसर ८४ औं मिनेटमा पनि गुमाए । आर्मीका डिफेन्डर सुमन अर्यालले ९५ औं मिनेटमा हातले बललाई पोस्टको दिशा दिएपछि रेफ्री सुदीशकुमार पाण्डे उनलाई दोस्रो पहेँलो कार्ड देखाउँदै मैदानबाहिर पठाएका थिए ।सबैले कडा मिहिनेत गरेर राम्रो गरेको थियो, हारपछि आर्मीका प्रशिक्षक नवीन न्यौपानेले भने, यस्तो खेलमा १२ पल्ट अवसर पाउँछ । हामी पाएको अवसरमा चुक्यौं । त्यो नै हारको कारण हो । पहिलो खेलमा फ्रेन्ड्सलाई २१ ले परािजत गरेका उनले थपे, समन्वय अभावमा गोल बेहोर्यौं । खेलमा मनाङका गोलकिपर दीप कार्की म्यान अफ द म्याच भए ।"
थ्रीस्टारको पहिलो जित,"मनाङविरुद्ध आर्मीपछि दिनको दोस्रो खेलमा पनि घरेलु फुटबलका हेभिवेटहरू नै दशरथ रंगशालामा ओर्लिए । चिरपरिचित प्रतिद्वन्द्वीको भेटमा पुलिसविरुद्ध थ्रीस्टारले बाजी मार्यो । दोस्रो खेलमा आएर गोलको खाता खोल्न उसले ८४ औं मिनेट कुर्नुपर्यो । र, सुशील राईको गोलसँगै थ्रीस्टारले यो लिगमा पहिलो जित हात पार्यो ।सुसन श्रेष्ठको क्रसमा पाएको अवसरमा पेनाल्टी क्षेत्रमा पुगेका सुशीलले राम्रो फिनिसिङ दिँदै थ्रीस्टारलाई अग्रता दिलाएका थिए । मोरङका यी २३ वर्षीय फरवार्ड दुई वर्षयता थ्रीस्टारबाट खेल्दै आएका छन् । ए डिभिजन लिगमा यो नै उनको पहिलो गोल हो । उनी म्यान अफ द म्याच पनि चुनिए ।थ्रीस्टारले दोस्रो हाफको सुरुमै अग्रता लिने प्रयास गरेको थियो । तर, ओलाडिरन हाजमतले ४७ औं मिनेटमा प्रहार गरेको बलमा पुलिसका गोलकिपर शत्रुधन चौधरीले राम्रो बचाउ गरे । पुलिसले ५५ औं मिनेटमा पाएको अवसरमा रवि पासवानलाई वान भर्सेस वानमा असफल पार्दै गोलकिपर प्रिसो एन्जागाले थ्रीस्टारको संकट टारिदिए । हाजमतको क्रसमा विजय भुजेलको फ्रिहेडरमा बल ६८ औं मिनेटमा पोस्ट माथिबाट बाहिरिएको थियो ।हामीलाई तीन अंक एकदमै जरुरी थियो । त्यसका लागि निकै मिहिनेत गर्यौं र अंक प्राप्त पनि गर्यौं । एकदम खुसी लागेको छ, थ्रीस्टारका प्रशिक्षक मेघराज केसीले भने । उनको टिमले यसअघि ललितपुर डर्बीमा जावलाखेलसँग गोलरहित नतिजा निकालेको थियो । युवा खेलाडीको बाहुल्य रहेको टिमबारे उनले यसपालि नाम चलेका खेलाडी छाडेर नयाँ पुस्तालाई विश्वास गरेको बताए ।सुरुका दुई खेलमा जितविहीन रहेपछि पुलिसका प्रशिक्षक अनन्तराज थापाले भने, अग्रपंक्तिमा अलि समस्या भयो । अरुमा अफ्रिकी खेलाडीहरू छन् । हामीसँग परिपक्व स्ट्राइकर छैन । विदेशी खेलाडीले पक्कै फरक पार्छ । उनले थपे, हामीले धेरै अवसर पाएका थियौं तर गुमायौं । उसले (थ्रीस्टार) अवसर उपयोग गर्यो र जित्यो ।"

शीर्षक,विवरण
हिउँमा ३ दिन,"नेपाली सेनाको सुर्खेतस्थित पृतनाका प्रमुख सरोजप्रताप राणाले सोमबार बिहानैदेखि उद्धारका लागि पाटन जान सेनालाई तयारी अवस्थामा रहन निर्देशन दिएका थिए । कर्णाली प्रदेश सरकारका आन्तरिक मामिला तथा कानुनमन्त्री नरेश भण्डारी सेनाको टोलीसँगै जान सुर्खेत विमानस्थल पुगिसकेका थिए । त्यतिबेलै बेपत्ता भनिएकाहरू गाउँमा पुगेको खबर आयो । दिउँसो करिब ११ः४० बजे बोहोरा स्वयंले गाउँको अग्लो डाँडामा गएर सुर्खेत एयरपोर्टमा हेलिकप्टर चढ्ने तरखरमा रहेका मन्त्री भण्डारीलाई मोबाइलबाट सन्देश टिपाए, हामी घरमा पुगिसक्यौं मन्त्रीज्यू, चिन्ता र चासो लिनुभएकोमा धन्यवाद ।उनीहरूले तीन दिन ओडारमा जति कष्टपूर्ण रूपमा बिताए, त्योभन्दा कहालीलाग्दो छ फर्किंदाको संघर्ष । कम्मरसम्म आउने हिउँ छिचोल्दै अन्धाधुन्ध हिँड्दा गन्तव्यमा पुगिन्छ कि पुगिन्न भन्ने चिन्ताले सताएको उनले सुनाए । घरपरिवार, गाउँले र सरकारले हामीलाई कहाँ कस्तो अवस्थामा होलान्, के खाए होलान् भनेर चिन्ता गर्नुभएछ, उनले भने, त्यतिबेला हामी भने हिउँ छिचोल्दै लट्ठीले बाटो कोरेर अघि बढिरहेका थियौं ।ढिपुगाउँका स्थानीयले कात्तिकमा पाटनमा सेतकचिनी कोरेर राखेका थिए । पुसमा हिमपात हुने भन्दै उनीहरू मंसिर अन्तिम साता पकाएर बजार पुर्याउनका लागि त्यसतर्फ गएका हुन् । समूहमा छविराजसँगै धनबहादुर बोहोरा, जंग रावत, सुमबहादुर बोहोरा, नरवीर बोहोरा, तुलु बोहोरा, ननीलाल रावत, सूर्य रावत, कल्पना बोहोरा, लाउरी बोहोरा, रेश्मा बोहोरा, मनमाया बोहोरा र नरबहादुर बोहोरा थिए ।सोही गाउँका बिनबहादुर बोहोरा भने अभागी ठहरिए । हिमपात सुरु भएपछि हतारहतार गाउँ फर्किने क्रममा चिसोले कठ्यांग्रिएर उनको मृत्यु भयो । उनले आफूसँगै लगेका तीनवटा खच्चर पनि चिसोले बोटोमै मरे ।"
एमसीसीमाथि चर्काचर्की,"अमेरिकासँग सम्झौता गर्दा भारतसँग हामीले स्वीकृति लिनुपर्ने सर्त ठीक भएन, उनले भने, एमसीसी विशुद्ध आर्थिक संगठन हो भने ठीक छ तर इन्डोप्यासिफिक रणनीतिअन्तर्गत हो भने हामी गम्भीर हुनैपर्छ । एमसीसीसँगको सम्झौता त्यत्तिकै अनुमोदन गर्नु हुँदैन । उनले यो विषयमा पार्टीभित्र गम्भीर छलफल गरेर मात्रै सरकारले निर्णय गर्नुपर्नेमा जोड दिए । मंगलबारकै बैठकमा भनाइ राखेका जनार्दन शर्माले बुधबार लिखित धारणा बुझाउँदै एमसीसी इन्डोप्यासिफिक रणनीतिको अंग नभएको पुष्टि गरेर मात्रै सम्झौता अनुमोदन गर्नुपर्ने धारणा राखे । अमेरिकी सरकारसँग वार्ता गरी एमसीसी इन्डोप्यासिफिक रणनीतिबाट फरक भएको पुष्टि गर्नुपर्छ अनि मात्रै काम अगाडि बढाउनुपर्छ, उनले भने, हामीलाई लगानी आवश्यक छ, सैन्य गठबन्धन होइन ।बैठकपछि पत्रकारसँग कुरा गर्दै स्थायी समिति सदस्य भीम रावलले दुई देशबीचको सम्झौतामा तेस्रो देशको नाम उल्लेख नगरिने जनाउँदै भने, संसद्मा पेस भएको परियोजनासम्बन्धी सम्झौतामा प्रसारण लाइनको सम्बन्धमा भारत सरकारको सहमति हुनुपर्छ भनेर उल्लेख हुनु आपत्तिजनक छ । उनले सम्झौतालाई नेपालको सबै कानुनभन्दा माथि राखिएको उल्लेख गर्दै त्यसमा उल्लेख गरिएका सर्तहरू स्वाधीन र स्वतन्त्र देशका लागि मान्य नहुने बताए । अमेरिकी सहायकमन्त्रीहरूले सार्वजनिक रूपमा एमसीसीलाई इन्डोप्यासिफिक रणनीतिको अंग भनिरहेका छन् । यहाँ एमसीसीअन्तर्गतको सहयोगलाई इन्डोप्यासिफिक रणनीतिसँग सम्बन्धित छैन भन्नु आश्चर्यजनक छ, उनले भने । उनले पनि एमसीसीको इन्डोप्यासिफिकसँग कुनै सम्बन्ध छैन भन्ने सम्झौताको दफाहरूमा स्पष्ट भए विवाद नहुने बताए । गत आइतबार पनि रावल र देव गुरुङले एमसीसी सम्झौता कार्यान्वयनमा लैजाने सरकारको तयारीको विरोध गरेका थिए । प्रधानमन्त्री केपी शर्मा ओलीले संसद्को हिउँदे अधिवेशनको सुरुवातमै एमसीसी सम्झौता अनुमोदन गराएर कार्यान्वयनमा लैजाने बताइरहेका बेला पार्टीको बैठकमा नेताहरूबाट प्रश्न उठेको हो । ओलीले यसअघि तत्कालीन सभामुख कृष्णबहादुर महराका कारण सम्झौता अनुमोदन हुन नसकेको बताएका थिए । २०१९ को डिसेम्बरबाट कार्यान्वयनमा आउने भनिएको एमसीसी परियोजनामा काठमाडौंको लप्सीफेदीदेखि बुटवल हुँदै भारतको सिमानासम्म ४ सय केभी क्षमताको प्रसारण लाइन निर्माण गर्ने भनिएको छ । ॅआत्मसम्मानमा चोट पुग्योगोकर्ण विष्ट र मातृका यादवले आफूहरूलाई मन्त्रिपरिषद्बाट हालै हटाइएको विषयमा असन्तुष्टि जनाए । विष्टले आफू राजीनामा दिन पहिले नै तयार भएको तर सचिवालयका नेताहरूले नै भनेकाले बसिरहेको उल्लेख गर्दै भने, पछि जानकारी नदिई हटाइएकाले आत्मसम्मानमा चोट पुग्यो । उनले आफूले कुनै कामै नगरेको जस्तो चित्रण गरिएको भन्दै आपत्ति जनाए । अर्का नेता यादवले सरकारमा काम गर्न गाह्रो भइरहेको अवस्थामा निकालिएको बताए । यादवले बुधबारको बैठकमा प्रचण्डपथ पनि सम्झिए । हाम्रो पार्टीमा अनुशासन नहुनुको कारण प्रचण्डपथ हो, उनले भने, प्रचण्डपथ ब्युँताउनुपर्छ ।"
फ्रिक्वेन्सी बोलकबोलबारे अख्तियारको छानबिन,"सर्वोच्चले सीजीको मागदाबीअनुसार अन्तरिम आदेश नदिएपछि प्राधिकरणले बुधबार लिलामीको प्रक्रिया गरेको थियो । सबैभन्दा बढी रकम कबोलेको आधारमा एनसेलका पक्षमा फ्रिक्वेन्सी बोलकबोल भएको छ, तर यसलाई प्राधिकरण बोर्डले अनुमोदन नगर्दै अख्तियारले यससम्बन्धी फाइल झिकाएको हो । एनसेलले प्रतिमेगाहर्ज फ्रिक्वेन्सी ५ करोड ८० लाख रुपैयाँमा खरिद गर्ने कबोल गरेको छ । फ्रिक्वेन्सी बिक्रीका लागि लिलाम बढाबढ गरिएको यो पहिलो पटक हो । पहिलो चरणमा एनसेलले प्रतिमेगाहर्ज ३ करोड ९६ लाख रुपैयाँ र नेपाल टेलिकमले ३ करोड ७८ लाख रुपैयाँ मूल्य तिर्ने कबोल गरेका थिए ।त्यही मूल्यमा ५ प्रतिशत थप गरी दोस्रो चरणका लागि ४ करोड १४ लाख रुपैयाँ आधारमूल्य तय गरिएको थियो । दोस्रो चरणमा एनसेलले ४ करोड ३२ लाख र टेलिकमले ४ करोड २० लाख रुपैयाँ कबोलेका थिए । तेस्रो चरणका लागि आधार मूल्य ४ करोड ५३ लाख ६० हजार तय गरिएको थियो । तेस्रो चरणमा टेलिकमले ५ करोड १ लाख रुपैयाँ कबोल गरेकामा एनसेलले ५ करोड ८० लाख तिर्ने प्रतिबद्धता जनायो । सबभन्दा बढी रकम कबोल गरेको आधारमा एनसेलले फ्रिक्वेन्सी लिलामी पाएको हो । लाभकर तिरेपछि मात्रै फ्रिक्वेन्सीएनसेलको १२ औं पटकको बिक्री प्रकरणको पुँजीगत लाभकर विवाद कायमै रहेका बेला लिलामीमा भाग लिए पनि रकम असुली नभएसम्म फ्रिक्वेन्सी प्रयोग भने गर्न नपाउने भएको छ । प्राधिकरणका निर्देशक अम्बर स्थापितको संयोजकत्वमा गठित लिलामी समितिले फ्रिक्वेन्सी प्राप्त गर्ने कम्पनीको नाम प्राधिकरण सञ्चालक समितिमा पठाएपछि औपचारिक निर्णय गर्नेछ । समितिले फ्रिक्वेन्सी लिलामी एनसेलले जितेमा उसले तिर्नुपर्ने लाभकर तिरेपछि मात्र पाउने निर्णय गरिसकेको छ । ठूला करदाता कार्यालयले २२ अर्ब ४४ करोड रुपैयाँ लाभकर निर्धारण गरिसकेको छ । एनसेलले कर दाखिला भने गरिसकेको छैन । प्राधिकरणका अनुसार एनसेलले अब आफूले कबोल गरेको मूल्य तिरेर बढीमा ९ मेगाहर्ज फ्रिक्वेन्सी लिन पाउँछ । प्राधिकरणले १८०० मेगाहर्ज ब्यान्डमा एक दूरसञ्चार सेवा प्रदायकले २० मेगाहर्जसम्म फ्रिक्वेन्सी लिन पाउने सीमा निर्धारण गरेको छ । एनसेलले हाल फोजी सेवा विस्तारका लागि यो ब्यान्डमा ११ मेगाहर्ज फ्रिक्वेन्सी प्रयोग गरिरहेको छ । प्राधिकरणसँग यो ब्यान्डमा १६ मेगाहर्ज फ्रिक्वेन्सी बाँकी छ । सहरी क्षेत्रमा फोजी विस्तारका लागि १८०० मेगाहर्ज ब्यान्ड उपयोगी मानिन्छ ।अन्य कम्पनीले नपाउनुका कारणप्राधिकरणले तय गरेको सर्तमा फ्रिक्वेन्सी बढाबढमा भाग लिन आधारभूत टेलिफोन सेवा वा मोबाइल सेवाको लाइसेन्स प्राप्त भएको हुनुपर्ने र प्राधिकरणलाई बक्यौता तिर्नुपर्ने सर्त राखिएको थियो । आधारभूत टेलिफोन सेवाको अनुमतिपत्र दुई कम्पनीबाहेक स्मार्ट टेलिकम र युनाइटेड टेलिकम लिमिटेड (यूटीएल) ले पनि पाएका थिए । तर, प्राधिकरणलाई बक्यौता तिर्न बाँकी रहेका कारण स्मार्ट र यूटीएलले भाग लिन नपाएका हुन् । यी कम्पनीले यो प्रक्रियामा भाग लिन सशक्त पहल गरेको पनि देखिएन । सीजी कम्युनिकेसन्सले भने यो प्रक्रियामा सहभागी हुन निकै जोड गरेको थियो । उसले आधारभूत टेलिफोन सेवा अनुमतिपत्र लिने र फोजी सेवा विस्तारको योजनासमेत बनाइरहेको छ । त्यसका लागि फ्रिक्वेन्सी बढाबढमा सहभागी हुन पाउनुपर्ने माग गर्दै आएको छ । सीजीले फ्रिक्वेन्सी बढाबढमा आफूलाई सहभागी बनाउन प्राधिकरणमा निवेदन दिनुका साथै अदालतमा मुद्दासमेत दायर गरेको थियो । प्राधिकरण र सञ्चार तथा सूचना प्रविधि मन्त्रालयमा सीजीले दिएको निवेदनमा कम्पनी आधारभूत टेलिफोन सेवाको अनुमति पाउन योग्य हुँदाहुँदै फ्रिक्वेन्सी बोलकबोल गरिएको दाबी छ । सीजीले सरकारलाई तिर्नुपर्ने सबै दायित्व तिरिरहेको र सेवा विस्तार गर्दै प्रतिस्पर्धाको वातावरण बनाउन तयार रहेको उल्लेख गरेको छ । मन्त्रिपरिषद्ले ०७४ जेठ १५ मा सीजी कम्युनिकेसन्सलाई आधारभूत टेलिफोन सेवा सञ्चालन अनुमतिपत्र दिने निर्णय गरेको थियो । मन्त्रिपरिषद्को सोही निर्णयअनुसार मन्त्रालयले ०७४ जेठ १७ मा प्राधिकरणलाई पत्र लेखेको सीजीको निवेदनमा दाबी गरिएको छ ।सीजीले टेलिकम सेवा विस्तारका लागि टर्कीको टर्कसेलसँग रणनीतिक साझेदारी गर्ने सहमति गरिसकेको छ । काठमाडौंमा आयोजित लगानी सम्मेलनका क्रममा गत जेठ १६ गते कम्पनीले यस्तो सहमति गरेको हो । तर पनि सरकारले प्रक्रियामा सहभागी हुन नदिएको भन्दै उसले लिलाम बढाबढको प्रक्रिया रोक्न सर्वोच्चमा मुद्दा दायर गरेको छ । लिलाम बढाबढ प्रक्रिया रोक्न सीजीले आइतबार दायर गरेको मुद्दामा सर्वोच्चले बुधबार कारण देखाऊ र अग्राधिकार दिने आदेश जारी गरेको छ ।"
डम्म 'बादल',"(काठमाडौं)  आफ्नै सपना र गाउँको माहोलले हुत्याएपछि भारतीय सेनामा भर्ती भएका कर्णबहादुर थापाले गुल्मीको बडागाउँ त छोडे तर श्रीमती र सन्तान छोड्न सकेनन् । त्यसैले सपना पछ्याउँदै भारत हान्निएका उनलाई पछ्याएर त्यतै पुगे जीवनसंगिनी र लालाबाला पनि ।दोस्रो विश्वयुद्धको समय । भारतीय सेनाका मेजर कर्णबहादुरको कहिले कता, कहिले कता सरुवा भइरहन्थ्यो । उनको सरुवा जता हुन्थ्यो, छोराछोरीको पढाइ पनि त्यतैत्यतै हुन्थ्यो । कहिलेकाहीँ त ६६ महिनामै फेरिन्थे स्कुल । नेपालको पहाडबाट झरेका उनको परिवारका सदस्य देख्नमा भारतीयभन्दा अलि पृथक् थिए । अझै बेग्लै देखिन्थे उनका जेठा छोरा ।कर्णबहादुरका तिनै जेठा छोरा हुन् रामबहादुर थापा बादल । जो अहिले नेकपा सचिवालय सदस्य र गृहमन्त्री छन् । जिम्मेवारीका हिसाब उनी बोलिरहनुपर्ने ठाउँमा छन् तर हम्मेसी बोल्दैनन् । गत मंसिर २३ गते सचिवालय बैठक ४ घण्टा बस्यो, केही सैद्धान्तिक एजेन्डामा घनिभूत छलफल पनि भयो तर बादलको बोली फुटेन । सबै नेता छलफलमा सहभागी भएर आआफ्ना तर्क राखिरहेका हुन्छन्, उहाँ बोल्दै बोल्नुहुन्न, एक सचिवालय सदस्यले भने, बादलजीले बोल्ने र पक्ष विपक्षमा छलफल गर्ने भनेको दुर्लभ घटना हो । जब उहाँ हल्लिनुहुन्छ ०७२ को भन्दा ठूलो भूकम्प ल्याइदिनुहुन्छ । ०७३ सालमा वैद्य समूह छोडेर मूल पार्टी माओवादीमै फर्किए । ०७५ मा एमाओवादी र एमाले मिलेर नेकपा बनेपछि उनी त्यसरी बोलेको सम्झना नेकपा सचिवालयका सदस्यहरूलाई छैन । पक्षविपक्षको लडाइँमा बादल को यही मौनतालाई दुवै अध्यक्षहरूले आफूअनुकूल व्याख्या गरे । गुटको हिसाबकिताबमा दुवै अध्यक्षका खातामा चढे तर बादल हल्लिएनन्, पार्टीभित्रका यस्ता बहस उनले मुसुमुस हाँसेर टारिदिए । उनी सचिवालयमा मात्रै होइन, मन्त्रिपरिषद् बैठकमा पनि हम्मेसी बोल्दैनन् । एउटा एजेन्डा आयो भने धेरैजसो मन्त्रीहरू कल्याङमल्याङ गरिरहन्छन्, उहाँ नबोलेपछि प्रधानमन्त्रीज्यूले गृहमन्त्रीज्यूको पनि केही छ कि भनेर सोध्नुपर्छ, मन्त्रिपरिषद् बैठकमा बादलको उपस्थितिबारे उनकै सहयात्री एक मन्त्रीले भने, बादलजी र मौनता पर्यायवाचीजस्तै हो ।बादल किन मौन बस्छन् ? उनको जवाफ छ, म पहिलेदेखि नै कम बोल्ने मान्छे हुँ, अनावश्यक विषयमा किन धेरै बोलिरहनु ? बादलले आफूलाई अन्तर्मुखी स्वभावको भनेर बारम्बार भनिरहेका हुन्छन् । उनले युद्धकालीन मोर्चाका बैठकहरूमा पनि आफ्ना भनाइ राख्दा म अलिकति अन्तर्मुखी स्वभावको छु, भनेर आफ्ना कुरा सुरु गर्थे । सैद्धान्तिक बहस र प्रशिक्षण त उनले पाँच घण्टा लामो पनि गरेका छन् ।आफू कसरी कम बोल्ने हुन थालेँ भन्ने विषयको व्याख्या उनले आफ्ना साथीहरूको माझमा पनि गरेका छन् । ०६० सालमा उनी तत्कालीन नेकपा माओवादीको पूर्वी कमान्ड इन्चार्ज थिए । उनको दैनिकी पूर्वी पहाडतिरै बितिरहन्थ्यो । ०६० को एक साँझ बादललाई आफ्नो बाल्यकालबारे साथीहरूसँग कुरा गर्न मन लागेछ, उनैले आआफ्नो पृष्ठभूमिबारे छलफल गर्न प्रस्ताव गरे र आफ्नै कथा सुरु गरे ।बादलको मौनता उनको बाल्यकाल र राजनीतिक यात्राका विभिन्न घटनाक्रमसँग पनि जोडिएको रहेछ । उनका बुवा आबद्ध सैन्य टुकडी त जता पनि उस्तै हुन्थ्यो तर अरू वातावरण त्यहाँको समाजअनुसार नै चल्थ्यो । समाजकै बनोटअनुसारका स्कुलहरूका माहोल फेरिए, साथीसंगति फेरिए तर भारतका सबै ठाउँ घुम्दा भेटिएका शिक्षक र साथीहरूको व्यवहार फेरिएन । सबैले उस्तै खालको व्यवहार गर्ने र हेप्ने भएपछि उनी बाल्यकालदेखि नै एकदम कम बोल्ने हुन थाले तर विद्रोही बने । सम्भवतः बादलले त्यो चुपचाप शैलीबाटै विद्रोहको गोरेटो कोरेका थिए । त्यो संस्थागत भने उनी १९ वर्षका भएपछि मात्रै भयो, जतिखेर रामपुर कृषि क्याम्पसमा पुष्पकमल दाहालसँग उनले भेटे ।संखुवासभाको कुनै पहाडमा तत्कालीन माओवादीको किरात स्वायत्त जनसरकारको टोलीसँग बादलले भनेका थिए, उनीहरूको हेपाइका कारणले म राष्ट्रवादी भएँ, क्रान्तिकारी भएँ, भारतीयले नहेपेको भए म राजनीतिमा आउँथें कि आउँदिनथें थाहा छैन । उनले बाल्यकालका साथीहरूको व्यवहारले आफूलाई अन्तरमुखी बनाएको बताएका थिए । उमेर बढ्दै जाँदा पनि बादलको यो स्वभावको मात्रा नघट्नुमा विभिन्न परिस्थितिजन्य घटनाहरू मुख्य कारण हुन् । पुष्पकमल दाहालसँगको मित्रताले २० वर्ष पार गर्नै लाग्दा उनीहरूकै अगुवाइमा सुरु भएको जनयुद्धले खास आकार ग्रहण गरिनसक्दै बादलको यात्रामा संकटहरू आए । उनीमाथि बारम्बार कारबाहीको निर्णय दाहालको नेतृत्वमा भयो । त्यसपछि बादल झन् कम बोल्ने हुँदै गए । पार्टी फुट्यो, एक भयो तर बादलले खुलेर बोल्ने साथी पाएनन् । यिनै घटनाक्रमले बादल मौनतामै अल्झिरहन्छन् भन्ने विश्लेषण उनी निकटहरूको छ । त्यसो हो भने नेकपाको राजनीति र सरकारको काममा बादल तटस्थ छन् त ? राजनीतिमा तटस्थता भन्ने हुँदैन, म त झन् छैन, बादलले भने, तर म कम बोल्छु, बोल्दै नबोल्ने भन्ने होइन । मलाई विषयभन्दा बाहिर गएर बोल्न उचित लाग्दैन ।बादल हरेक कुरालाई सैद्धान्तीकरण गरेर मात्रै बोल्छन् । उनको स्वभावबारे उनीसित अलिक धेरै संगत गरेका तत्कालीन माओवादी नेता गोपाल किराती भन्छन्, उहाँले कहीँ कतै पनि यो यस्तो, उ उस्तो भनेको मलाई सम्झना छैन । उहाँ चरित्रहरूको व्याख्या गर्नुहुन्थ्यो, त्यो चरित्र कहिले प्रचण्डसँग मिलेजस्तो देखिन्थ्यो, कहिले बाबुरामसँग । धेरैजसो बादलका भाषण तल्लो तहका कार्यकर्ताले नबुझ्ने प्रचण्ड र बाबुरामले मात्रै बुझ्ने खालका हुने गरेको किरातीको टिप्पणी छ । बादलको यही चरित्रको कारण पनि उनी व्यक्तिव्यक्ति किटेर बहस गरिने अहिलेको राजनीतिमा आइसुलेन मा परेका हुन सक्छन् । राजनीति शास्त्रको व्याख्यामा बादलको जस्तो चरित्रलाई मध्यम चरित्रको भनिने रहेछ । यो खालको स्वभाव हुनेहरू सहायक नेतृत्वमा मात्रै रहन सक्ने तर मुख्य नेतृत्वमा पुग्न नसक्ने हुन्छन् । पार्टीको पहिलो तहको नेता भएपछि त नबोली हुँदै हुन्न, निर्णय गर्दा कोही खुसी कोही बेखुसी हुन सक्छन् तर सबै कुरा सैद्धान्तीकरण गरेर बोल्नुको अर्थ उनी रणनीतिक चरित्रका नेता हुन् । फर्स्ट मेन बन्नका लागि रणनीति र कार्यनीति मिलाउनपर्छ तर कार्यनीतिक चरित्रको अभावमा उहाँ बेलाबखत पछाडि पर्नुहुन्छ । त्यही कारणले उहाँका नजिकका मान्छेहरू मार खाने गर्छन्, किराँतीको विश्लेषण छ ।उसो त सबैसित सबै गुण र चरित्र हुनुपर्छ भन्ने पनि होइन । तर सैद्धान्तिक रूपमा मात्रै बोल्ने व्यवहारले कहिलेकाहीँ राजनीतिक संकट पनि निम्तिने रहेछ । तत्कालीन माओवादी नेताहरू ०६९ मा माओवादीभित्रको फुटको कारण बादललाई नै मान्छन् । उनी कतै ढलपल नभएर बहस छलफल गरुन्जेल पार्टीमा बहस मात्रै थियो । जब वैद्यलाई साथ दिए, माओवादी फुटेर दुई टुक्रा भयो । बादल र नेत्रविक्रम चन्दहरू मोहन वैद्यको साथमा लागे । यो सँगसँगै ०३१ सालदेखिको बादल र पुष्पकमल दाहालबीचको मित्रता पनि टुट्यो । पछि वैद्यसँग पनि उनीहरूको कुरा मिलेन चन्द भूमिगत राजनीतितिर गए, बादल पुरानै पार्टीमा फर्किएर आए । सम्भवतः उनीहरूबीच पनि पार्टी सञ्चालनकै सन्दर्भमा ठूलो मनमुटाव भयो । त्यसको छाया चन्दले पोहोर निकालेको महापतन नामक किताबमा देखिन्छ । उक्त किताबमा चन्दले बादललाई दब्बु र मस्तराम भनेर टिप्पणी गरेका छन् । चाहिएको कुरा चाहिएको बेलामा नबोल्ने बादलको रणनीतिक चरित्रबारे चन्दको यो टिप्पणी आएको हो । परेको बेलामा नबोल्ने र व्यावहारिक बन्न नसक्ने उनको स्वभावबारे नेकपाभित्र बेलाबेला कुरा उठ्ने गर्छ । नेताहरू स्वीकार्छन् पनि, बादलको आलोचना गर्न सकिन्छ तर उनको स्वभावको हुन गाह्रो पर्छ । वैज्ञानिक समाजवादमा बादलको स्वभाव प्रभावकारी मान्न सकिने तर नेपालको अहिलेको राजनीतिक समाजिक चरित्रमा फिट नहुने तर्कहरू पनि आइरहेका हुन्छन् । उनको यही चरित्रकै कारण तत्कालीन माओवादीमा बादललाई गुटविहीन नेताका रूपमा चिनिन्थ्यो । अहिले नेकपामा आइसकेपछि वैद्य समूहबाट उनीसँगै आएका केही नेताको समूहको नेतृत्वमा उनी छन् । तर कार्यकर्तालाई माया गर्ने भए पनि सिद्धान्तको मात्रै कुरा गर्ने भएकाले उनको टिममा रहेका कार्यकर्ता मारमा पर्ने गरेका छन् । कतिपयलाई घाटा त होला तर बादलको जस्तो स्वभाव भएको दुर्लभ चरित्रको मान्छे समाजमा कम हुन्छन्, किरातीले भने, वास्तवमा उहाँ समुद्रजस्तै हुनुहुन्छ ।"
नेकपाराजपा सहकार्यले समाजवादीलाई दबाब,"(काठमाडौं)  नाटकीय रूपमा विकसित राजनीतिसँगै समाजवादी पार्टीलाई सरकारबाट बाहिरन दबाब बढेको छ । नेकपाले राष्ट्रिय सभाको चुनाव र राष्ट्रिय मुद्दामा सहकार्यका लागि राजपासँग हात मिलाएपछि समाजवादीमाथि नैतिक दबाब परेको हो । नेकपाले सरकारमा समाजवादी र चुनाव तथा राष्ट्रिय मुद्दामा राजपासँग सहकार्यको अनौठो नीति लिएको छ । समाजवादी र राजपाबीच एकताका लागि अनौपचारिक वार्ता भइरहेका बेला बुधबार नेकपा अध्यक्षद्वय केपी शर्मा ओली र पुष्पकमल दाहाल तथा राजपा अध्यक्षमण्डलका संयोजक राजेन्द्र महतोबीच सहकार्यको सहमतिपत्रमा हस्ताक्षर भएको हो । प्रदेश२ मा भने राजपा र समाजवादी मिलेर सरकार चलाएका छन् । सरकारका प्रवक्ता गोकुल बाँस्कोटाले नेकपाराजपा सहमतिले समाजवादी सरकारबाट बाहिरिने र राजपा सहभागी हुने संकेत गरे । यो सहमति नेपाली राजनीतिको टर्निङ पोइन्ट हुन सक्छ, यसले राष्ट्र निर्माणको नयाँ कोर्स लिन सक्छ, उनले कान्तिपुरसँग भने । नेकपाराजपा दुईबुँदे सहमतिअनुसार राष्ट्रिय सभाको चुनावमा प्रदेश २ का ४ सिटमध्ये २२ सिटमा उनीहरूले एकअर्काका उम्मेदवारलाई सघाउने छन् । दुई दलबीच राष्ट्रिय राजनीतिका समसामयिक विषयमा नियमित छलफल गर्ने र सहकार्य अगाडि बढाउने सहमति पनि भएको छ । सहमतिलाई लिएर समाजवादीले उपयुक्त निर्णय लिने प्रतिक्रिया दिएको छ । हामीले राजपासँग पहिला पनि गठबन्धन गरेका थियौं, अहिले किन नेकपातिर गयो, हामी गहन छलफल गर्छौं र निर्णय लिन्छौं, समाजवादीकी नेत्री रेणु यादवले भनिन् । मन्त्रिपरिषद् हेरफेरमा प्रधानमन्त्री केपी शर्मा ओलीले छलफल नगरेको भन्दै असन्तुष्ट समाजवादीले संविधान संशोधनलगायत विषयमा नेकपासँग छलफल गर्न उच्चस्तरीय वार्ता टोली बनाएकै बेला नेकपाले राजपासँग सहकार्यको नीति लिएको हो । राजपाले नेकपासँग सहकार्यको बाटो फेरि खुला भएको प्रतिक्रिया दिएको छ । दुई पार्टी मिल्दा राष्ट्रिय सभामा चारवटै सिट जित्न सकिन्छ । नेकपाले सहकार्यका लागि हात बढाएको छ । यसले भविष्यमा सहकार्यको बाटो खोलेको छ, राजपा अध्यक्षमण्डलका एक सदस्य राजकिशोर यादवले भने, अहिले नै यसलाई संविधान संशोधनसँग जोडेर हेर्नु हुँदैन । नयाँ विषयमा थप छलफल र सहकार्य गर्छौं ।सहमतिपछि नेकपा संसदीय दलका उपनेता सुवास नेम्वाङले यसलाई संसद्मा रहेका दलहरूलाई एक ठाउँमा उभ्याउने प्रयासका रूपमा अर्थ्याए । केही समय अगाडिदेखि कुरा भएको थियो, अहिले राष्ट्रिय सभाको निर्वाचन पनि आयो, अरू छलफल र सहकार्यको प्रक्रिया अगाडि बढाऔं भनेर सहमति गरिएको हो, उनले भने । संविधान संशोधनमा गम्भीर नभएको भन्दै राजपाले सरकारलाई दिएको समर्थन ०७५ फागुनमा फिर्ता लिएको थियो । समाजवादी र नेकपाबीच भने दूरी र अविश्वास बढेको छ । प्रधानमन्त्री ओलीले मंसिर ४ गते मन्त्रिपरिषद् पुनगर्ठन गरेर उपप्रधानमन्त्री एवं स्वास्थ्यमन्त्री उपेन्द्र यादवलाई कानुन मन्त्रालयमा पठाएका थिए । आफू दिल्लीमा रहेका बेला प्रधानमन्त्रीले मन्त्रालय बदलेकामा यादव असन्तुष्ट छन् । समाजवादीले बैठक बसेरै मन्त्रिपरिषद् पुनगर्ठनको आलोचना गरेको थियो । ०७४ को प्रदेश र संघीय चुनावमा राजपा र समाजवादी पार्टीले गठबन्धन गरेका थिए । राष्ट्रिय सभामा भने राजपा, समाजवादी र कांग्रेसबीच सहकार्य भएको थियो । गत मंसिर १४ को उपचुनावमा नेकपा, राजपा र समाजवादी भिन्दाभिन्दै चुनाव लडेका थिए । तीन महिनाभित्र संविधान संशोधन गर्ने सर्तसहित ०७५ जेठ १८ गते तत्कालीन संघीय समाजवादी फोरम ओली नेतृत्वको सरकारमा सहभागी भएको थियो । डेढ वर्ष बितिसक्दा पनि संविधान संशोधनमा सरकार उदासीन देखिएको भन्दै समाजवार्दीभित्र सरकार छाड्नुपर्ने दबाब बढ्दै गएको छ । गत वैशाखमा पूर्वप्रधानमन्त्री बाबुराम भट्टराई नेतृत्वको नयाँ शक्तिसँग संविधान संशोधन नगरे सरकारबाट बाहिरिने सर्तमा समाजवादीले पार्टी एकीकरण गरेको थियो । भट्टराई समूहले सरकार छाड्न यादवमाथि लगातार दबाब दिँदै आएको छ । यहीबेला नेकपा र राजपाबीच भएको दुईबुँदे सहमतिले समाजवादीलाई सरकारमा रहिरहने वा बाहिरिने भन्ने विषयमा ठोस निर्णय गर्ने ठाउँमा पुर्याइदिएको छ ।"
एउटै विषय वरिपरि संसदीय समिति,"प्रतिनिधिसभाको राज्यव्यवस्था तथा सुशासन समितिले भारतले नेपालको कालापानी क्षेत्रलाई आफ्नो भूभागमा पारेर नयाँ राजनीतिक नक्सा जारी गरेको सम्बन्धमा गत कात्तिक २५ गते छलफल गर्यो । सांसदहरूले दिएको सुझावका आधारमा समितिले नेपालका लिपुलेक, कालापानी र लिम्पियाधुरालाई समेटेर नक्सा जारी गर्न सरकारलाई निर्देशन दियो । प्रतिनिधिसभाकै अन्तर्राष्ट्रिय सम्बन्ध समितिले यही विषयमा गत शुक्रबार छलफल गरी नयाँ नक्सा जारी गर्न र मुलुकको अखण्डता जोगाउन सरकारलाई निर्देशन दियो । सीमा विवादकै विषयमा राज्यको निर्देशक सिद्धान्त, नीति र दायित्व कार्यान्वयन, अनुगमन तथा मूल्यांकन समितिले गत मंसिर २० गते छलफल गर्यो र परराष्ट्रमन्त्रीलाई बोलाउने निर्णय गरी बैठक स्थगित गरियो । विकास तथा प्रविधि समितिले गत मंसिर ६ गते राष्ट्रिय पुनर्निर्माण प्राधिकरणसँग भूकम्पबाट क्षति भएका संरचना निर्माणको प्रगतिका विषयमा छलफल गर्यो । प्राधिकरणका प्रमुख कार्यकारी अधिकृत सुशील ज्ञवालीले अहिलेसम्म गरेको कामको विवरण प्रस्तुत गरे । त्यसको १३ दिनपछि गत मंसिर १९ गते राज्यव्यवस्था समितिले सोही विषयमा छलफल गर्न बोलायो । ज्ञवालीले फेरि तिनै कुरा समितिलाई जानकारी गराए । राष्ट्रिय सभाको दिगो विकास तथा सुशासन समितिले गत जेठमा सोही विषयमा जानकारी माग्यो ।प्राधिकरणले एक वर्षभित्रमा दिगो विकास, राज्य व्यवस्था, विकास तथा प्रविधि, अन्तर्राष्ट्रिय सम्बन्ध र राष्ट्रिय सरोकार तथा समन्वय समितिलाई फरकफरक समयमा एकै प्रकृतिका विवरण ७ पटक ब्रिफिङ गरेको छ । ती सबै समितिले दिएका निर्देशन एकैखाले छन् । निजी घर कति बने ? कति पैसा खर्च भयो ? विदेशीले गर्ने सहयोग सबै आयो कि आएन ? रानीपोखरी र धरहराको निर्माणको प्रगति के छ ? भूकम्पपीडितले घर बनाउने पैसा पुगेको छैन भनेका छन् नि त ? समितिहरूमा उठ्ने यस्ता प्रश्नको जवाफ दिन प्राधिकरण तयार भएको हुन्छ । संसदीय समितिले छलफल गर्ने विषय र तिनले दिने निर्देशनको मूल आशय एउटै हुने गरेका उदाहरण धेरै छन् । एउटै विषयमा तीनवटासम्म समितिले छलफल गरेका छन् । काठमाडौंनिजगढ द्रुतमार्ग, बूढीगण्डकी जलाशययुक्त आयोजना, मेलम्ची खानेपानी, वाइडबडी जहाज खरिद प्रकरणलगायत विषय थप उदाहरण हुन् ।यी आयोजना र विषयमा संसदीय समितिहरूबीच छलफल गर्ने प्रतिस्पर्धा चल्न गरेको छ । बूढीगण्डकी जलविद्युत् आयोजनाले लेखा, प्राकृतिक स्रोत र राष्ट्रिय सरोकार तथा दिगो विकास समितिमा तीन पटक ब्रिफिङ गरिसकेको छ । वाइडबडी खरिद सम्बन्धमा लेखा समितिले छानबिन गरेर कारबाहीका लागि अख्तियारमा पठाएको छ । सोही विषयमा अन्तर्राष्ट्रिय सम्बन्ध समितिले पनि छानबिनका लागि उपसमिति बनाएर प्रतिवेदन तयार गरेको छ । विषय र निर्देशन एउटै, छलफल भने फरकफरक किन हुन्छ ? नेकपा संसदीय दलका उपनेता एवं पूर्वसभामुख सुवासचन्द्र नेम्वाङका अनुसार समन्वयको अभावमा यस्तो अवस्था सिर्जना भएको हो । समितिका सभापतिहरूले आफैं समन्वय गर्न सक्छन्, उनले भने, एउटा समितिले टुंग्याएको विषयमा अर्कोले फेरि छलफल गर्न जरुरी हुँदैन । यसमा कुनै द्विविधा भएमा सभामुखले समन्वय गर्न सक्ने उनले बताए । एउटा समितिले तयार गरेको प्रतिवेदन अर्को समितिलाई दिएर एकीकृत रूपमा जान पनि सकिन्छ, उनले भने । प्रतिनिधिसभा नियमावली ०७५ को दफा १९२ (२) अनुसार समितिले अन्य समितिको कार्यक्षेत्रमा पर्ने विषयमा छलफल, अध्ययन एवं अनुसन्धान गर्नुपरे सभामुखको पूर्वस्वीकृति लिनुपर्नेछ । सोही दफाको (३) मा समितिको कार्यक्षेत्रको विवाद उठेमा सभामुखको निर्णय अन्तिम हुने उल्लेख छ । सभामुखको भूमिका महत्त्वपूर्ण भए पनि समितिहरूले बैठक सञ्चालन गरेको डेढ वर्षमा एक पटक मात्र समन्वयको विषय उठेको थियो । निजगढ विमानस्थल निर्माणको सम्बन्धमा राष्ट्रिय सभाको दिगो विकास र प्रतिनिधिसभाको अन्तर्राष्ट्रिय सम्बन्ध समितिले निरीक्षण गरेपछि तत्कालीन सभामुख कृष्णबहादुर महराले उक्त विषय उठाएका थिए । अन्तर्राष्ट्रिय सम्बन्ध समितिकी सभापति पवित्रा निरौलाका अनुसार त्यतिबेला आआफ्नो कार्यक्षेत्र ख्याल गर्न निर्देशन दिइएको थियो । राष्ट्रिय सभाका कांग्रेस सांसद राधेश्याम अधिकारी समितिले अर्काको क्षेत्राधिकारमा छिरेर छलफल गर्न नहुने बताउँछन् । यसले समितिले दिने निर्देशन हल्का हुने र कार्यान्वयन नहुने अवस्था आउँछ, उनले भने । सांसदहरूले समितिले दिएको निर्देशन कार्यान्वयन नभएको गुनासो गर्दै आएका छन् । एउटै विषयमा फरकफरक समितिले एउटै निर्देशन दिँदा कार्यान्वयनमा पनि समस्या आउन सक्छ, एक सांसदले भने, यसमा करेक्सन हुनु जरुरी छ । समितिको क्षेत्राधिकार बाझिएको अवस्थामा समन्वयभन्दा पनि आफूले काम देखाउने होडबाजीले यस्तो अवस्था सिर्जना भएको संसद् सचिवालयका अधिकारी बताउँछन् । मुलुकका ठूल्ठूला मुद्दामा आफ्नो समितिले केही नबोल्दा काम नदेखिने बुझाइले पनि यो समस्या देखिएको हो ।सीमा विवादकै विषयमा एउटै सांसद दुई समितिमा छलफलमा सहभागी भएर एउटै विषय उठाउने गरेका छन् । राष्ट्रिय सभाको दिगो विकास, राज्यको निर्देशिक सिद्धान्त र प्रतिनिधिसभाको विकास समितिको कार्यक्षेत्रका कतिपय विषय उस्तै छन् । राष्ट्रिय पुनर्निर्माण प्राधिकरणले एक वर्षभित्रमा दिगो विकास, राज्य व्यवस्था, विकास तथा प्रविधि, अन्तर्राष्ट्रिय सम्बन्ध र राष्ट्रिय सरोकार तथा समन्वय समितिलाई फरकफरक समयमा एकै प्रकृतिका विवरण दिनु क्षेत्राधिकार प्रस्ट नभएको अर्को उदाहरण हो । अन्तर्राष्ट्रिय समितिकी सभापति निरौलाले समितिहरूबीच समन्वय हुन नसकेको स्विकारिन् । उनले भनिन्, एउटै विषयमा एकभन्दा बढी समिति बसेर छलफल गर्दा झन् राम्रो हुन्छ । कतिपय विषय आफ्नै समितिभित्र पर्ने भएकाले छलफल गर्नैपर्ने हुन्छ । राष्ट्रिय सभाका चार, प्रतिनिधिसभाका १० र संयुक्त दुईसमेत १६ वटा समिति छन् ।"
देश निकालालाई फर्काउन ५ करोड खर्च,"(काठमाडौं)  अमेरिकी सरकारले डिपोर्ट (देशनिकाला) मा परेका पाँच नेपालीलाई विमान चार्टर गरेर नेपाल ल्याइपुर्याएको छ । अवैध रूपमा अमेरिका प्रवेश गरेका चार र ओभरस्टे बसेका एक जनालाई अमेरिकाले त्रिभुवन अन्तर्राष्ट्रिय विमानस्थलमा बुधबार ल्याएर नेपाल प्रहरीको जिम्मा लगाएको छ । काठमाडौं आइपुगेकामध्ये चार जना विभिन्न देश हुँदै मेक्सिको पुगेर अवैध रूपमा अमेरिका छिरेका थिए । एक जना विद्यार्थी भने ओभरस्टेका कारण डिपोर्टमा परेका हुन् । पाँचै जनालाई अमेरिकी सरकारले कम्तीमा दस वर्ष आउन नपाउने गरी देश निकाला गरिदिएको हो । अमेरिकी सरकारले आफूहरूलाई यहाँ ल्याइपुर्याउन करिब ५ करोड रुपैयाँ खर्च गरेको उनीहरूले बताए । प्रहरीको मानव बेचबिखन नियन्त्रण ब्युरोले लिएको प्रारम्भिक बयानअनुसार चार जनाले करिब साढे दुई करोड रुपैयाँ गुमाएका छन् । अमेरिकाको इमिग्रेसन एन्ड कस्टम फोर्स का सैनिक अधिकारीसहित करिब १७ जनालाई लिएर अमेरिकाबाट उडेको विमान ५२ घण्टापछि बुधबार नेपाल उत्रिएको थियो । विमानमा अमेरिकाबाट डिपोर्ट गरिएका दुई पाकिस्तानी नागरिकसमेत थिए । बुधबार बिहान ९ बजेतिर विमान त्रिभुवन अन्तर्राष्ट्रिय विमानस्थलमा अवतरण गर्ने भनिए पनि मौसम अनुकूल नभएपछि पाकिस्तान पुगेको थियो । विमानस्थल ओर्लिएर नेपाल प्रहरीको जिम्मा लगाएपछि मात्रै डिपोर्ट भएका सबैका हात, खुट्टा र कम्मरमा लगाइएको हत्कडी खोलिएको थियो । डिपोर्ट भएका एक जनाले विमान यात्राभर आफूहरूलाई कडा सुरक्षामा राखिएको र खाना खाने बेला र शौचालय जाँदासमेत हत्कडी नखोलिएको बताए । उनले भने, चिलाएका बेला कन्याउनसमेत नमिल्ने अवस्था थियो । कैदीजस्तै गरेर ल्याइयो । ०७४ जेठमा पनि डिपोर्ट गरिएका सात नेपालीलाई अमेरिकी सरकारले चार्टर विमानमै ल्याएको थियो । पछिल्ला २० महिनामा अमेरिकाबाट डिपोर्ट हुने नेपालीको संख्या ९७ पुगेको छ । उनीहरूले २३ करोड ४६ लाख रुपैयाँभन्दा धेरै गुमाएका छन् । अमेरिकाबाट बुधबार आइपुगेकामध्ये अधिकतर एक वर्षभन्दा लामो समय अध्यागमन नियन्त्रणमा बसेका थिए भने एक पीडित सबैभन्दा धेरै अर्थात् २२ महिना अध्यागमन नियन्त्रणमा थिए । अवैध रूपमा अमेरिका प्रवेश गरेकामध्ये सबैजसोले भारतको दिल्लीबाट रुस हुँदै स्पेनबोलिभियाइक्वेडरकोलम्बियापानमाकोस्टारिकानिकारागुवाहोन्डुरसग्वाटेमालामेक्सिको रुट प्रयोग गरेको देखिन्छ । रुकुमका एक पीडितले अमेरिका बस्न पाइने कागज बन्ने आसमा कानुनी प्रक्रियामै ५० लाखजति खर्च गरेको पाइएको छ । फर्किएका पाँचमध्ये दुई रुकुमका, एक दाङका र एक जना बागलुङका हुन् । डिपोर्ट भएका रुकुमका पीडितले मेक्सिकोबाट फिर्ता भए पूरै पैसा फर्काउने तर अमेरिका छिराएपछि आफ्नोदायित्व नहुने सर्त एजेन्टले राखेकाले नाम भन्न नमिल्ने बताए । उनले भने, त्यो एजेन्टले मलाई खोज्दै आएको हैन, मै खोज्दै गएको हुँ । उनले आफ्नो भाग्य बलियो नभएकाले अमेरिका छिरेर पनि फर्कनुपरेको बताए । मसँगै छिर्नेले ग्रिन कार्ड बनाइसके, के गर्नु मेरो भाग्य थिएन, उनले भने ।"
५ अपहरणकारी पक्राउ,"मकवानपुर (कास) अपहरण गरी फिरौती माग गर्ने पाँच जनालाई प्रहरीले पक्राउ गरेको छ । पक्राउ पर्नेमा काठमाडौं३, पुरानो बानेश्वरका २४ वर्षीय आशिष सिजापती, कञ्चनपुर श्रीपुर६ का २९ वर्षीया सुनिता धामी, धादिङ नेत्रवती६ का कृष्ण गुरुङ, आशिक लामा र हेटौंडा९ की ३६ वर्षीया सरस्वती तामाङ रहेका छन् । हेटौंडा१० स्थित फरेस्ट्री गेटअगाडिबाट बुधबार बिहान रामेछाप दोरम्बा५ का २१ वर्षीय नरेश थापामगर अपहरणमा परेका थिए । अपहरणकारीले उनका आफन्तसँग १० करोड रुपैयाँ फिरौती माग गरेका थिए । बा२ख ५९५ नम्बरको ट्याक्सीमा अमलेखगन्जबाट काठमाडौंतर्फ जान लागेका थापामगर र काभ्रे मण्डनदेउपुर९ का २८ वर्षीय सरोज सापकोटालाई उनीहरूले कुटपिटसमेत गरेका थिए । सोही क्रममा सापकोटा भने भाग्न सफल भएका छन् । थापामगरलाई हेटौंडा९ स्थित सरस्वती तामाङको घरमा बन्धक बनाएर राखेको अवस्थामा उद्धार गरेको जिल्ला प्रहरी कार्यालय मकवानपुरका प्रहरी प्रमुख उपरीक्षक मुकेशकुमार सिंहले जानकारी दिए । प्रारम्भिक अनुसन्धानमा लेनदेनको विषयमा कुरा नमिलेपछि अपहरणसम्म पुगेको देखिन्छ, उनले भने । अपहरणमा संलग्न एक जना भने अझै फरार छन् ।"
७ उद्योगको जग्गा खोसिँदै,"मकवानपुर (कास) हेटौंडा औद्योगिक क्षेत्रभित्र जग्गा भाडामा लिएर उद्योग सञ्चालन नगर्ने कम्पनीलाई कारबाही गरिने भएको छ । ०७३ सालदेखि जग्गा भाडमा लिएर भौतिक संरचना नबनाई जग्गा खाली राखेका सात उद्योगलाई हेटौंडा औद्योगिक क्षेत्र व्यवस्था लिमिटेडले कारबाही प्रक्रिया अगाडि बढाएको हो । मुलुकमै सबैभन्दा ठूलो क्षेत्रफलमा फैलिएको औद्योगिक क्षेत्रले २ हजार १ सय ७८ रोपनी जमिन भाडामा लगाएको छ । तर, सबै जमिनको उपयोग हुन सकेको छैन । सम्झौता गरी भाडामा लिएकाहरूले उद्योग स्थापना नगर्दा उक्त जग्गा खाली छ । खाली रहेका जग्गा फिर्ता लिई अन्य उद्योगलाई दिन पहल थालिएको छ । जग्गा भाडामा लिएर उद्योग स्थापना नगर्ने साउथ एसिएन ब्रुअरी प्रालि, अविनाश एग्स प्रालि, सन रे इनर्जी प्रालि, बीवाईएस प्रालि, सुजल डेरी, क्वालिटी ह्याचरी र सुजल प्रालिलाई कारबाही प्रक्रिया अगाडि बढाइएको हेटौंडा औद्योगिक क्षेत्र व्यवस्थापन कार्यालयका प्रमुख राजेन्द्र कँडेलले जानकारी दिए । जग्गा खाली छाड्ने उद्योगलाई ३५ दिने र २१ दिने सूचना जारी गरिसकेको छौं । अब माथिल्लो नियकासँग छलफल गरेर ती उद्योगलाई कारबाही अगाडि बढाइनेछ, उनले भने । कारबाही प्रक्रिया अगाडि बढाएसँगै केही समय चाहियो भनेर उद्योगीहरू आइरहेको उनले बताए ।प्रमुख कँडेलका अनुसार उद्योग स्थापनाका लागि विद्युत् उपलब्ध गराएको समय सीमाअनुसार जग्गा उपलब्ध गराइएको मिति मान्नुपर्ने उद्योगीको माग छ । व्यवस्थापनले ०७४ मंसिरबाट जग्गा सम्झौता गरेका उद्योगलाई विद्युत् उपलब्ध गराएको थियो । कानुनअनुसार दुई वर्षभित्र उद्योग सञ्चालन गर्नुपर्ने हुन्छ । विद्युत् उपलब्ध गराएको मितिलाई समयसीमा मान्दा पनि समय पूरा भइसकेको छ । अब कारबाही गरेर अन्य उद्योग सञ्चालनका लागि जग्गा उपलब्ध गराउनुको विकल्प छैन, उनले भने । हाल औद्योगिक क्षेत्रमा एक सय आठ उद्योग चालू अवस्थामा छन् भने २७ वटा उद्योग निर्माणाधीन छन् । हेटौंडा औद्योगिक क्षेत्रले ०२० मंसिर २० गतेबाट सेवा सुरु गरेको थियो । चालू, निर्माणाधीन तथा बन्द भइसकेका गरी एक सय ४९ वटा उद्योग रहेको औद्योगिक क्षेत्र तीन हजार दुई सय २८ रोपनी क्षेत्रफलमा फैलिएको छ । हेटौंडा कपडा उद्योग, वनस्पति घ्यू उद्योगसहित ६ वटा उद्योग हाल बन्द छन् । औद्योगिक क्षेत्रमा हाल ४ हजार ४ सय जनाले रोजगार पाएका छन् ।"
परिवार तहसनहस बनाउने त्यो दुर्घटना,"(काभ्रे)  कपिलवस्तुको शिवराज नगरपालिका चन्द्रौटाका खुमराज घिमिरेको परिवार दसैंअघिसम्म सामान्य थियो । तीन छोरा, एक छोरीका बाबु घिमिरे र उनकी श्रीमती बाटुलीको परिवारको प्रगति देखेर सबैले प्रशंसा गर्थे । ६१ वर्षीय घिमिरे निर्माण सामग्रीको ठेक्कापट्टा गरिरहेकै थिए । करिब दुई बिघा जग्गाबाट हुने आम्दानीले खान लाउन पुगेकै थियो । कम्प्युटर इन्जिनियरिङ पढेका छोरा माधवले बैंकबाट ऋण लिएर कम्प्युटर र दीपकले कपडा व्यवसाय गरेका थिए । अर्का छोरा गोकुल र छोरी स्वस्ति राम्रैसँग पढिरहेका थिए । ०७६ असोज २१ मा भएको सवारी दुर्घटनाले भने उनीहरूको जीवन नै तहसनहस बनाइदियो । गुडिरहेको रेलले लिक छाडेझैं घरव्यवहार भताभुंग भयो । भाडामा पनि लगाउने र काम पर्दा आफू पनि चढ्ने योजनासहित १७ लाख ऋण निकालेर खुमराजले गाडी किनेका थिए । श्रीमती, माधव, स्वस्तिका र बहिनीज्वाइँ पशुपति पोखरेलसहित उनी पाल्पामा रहेको ससुराली जाँदै थिए । नजिकै रहेको मामाघर पनि छिर्ने, टीकापछि रारासमेत घुम्ने उनको योजना थियो । पशुपतिले गाडी हाँकिरहेका थिए । पाल्पाको जोर्तेस्थित कच्ची साँघुरो बाटोमा पुगेपछि झमझम पानी पर्यो र हुस्सु पनि लाग्यो । घरमा टीका लगाएर मामाघर र ससुराली पुग्ने हतारोमा थियौं, दिउँसोको ४ बजेको थियो, दुर्घटनाको कारण सम्झँदै खुमराज भन्छन्, साँघुरो बाटोमा गाडी चिप्लियो, डेढ सय मिटरजति खसिएछ । खुमराज र बाटुली गम्भीर घाइते भए भने माधव, स्वस्तिका र पशुपति उपचारपछि घर फर्किसकेका छन् । गम्भीर घाइते उनीहरूलाई तत्काल पाल्पास्थित मिसन अस्पताल पुर्याइयो । सिटी स्क्यानको सुविधा नभएपछि त्यहाँबाट बुटवल लग्यौं, छोरा दीपकले भने, अस्पतालमा हौसला दिनुको सट्टा शरीरका कुनै पनि हड्डी भाँचिन बाँकी छैन भनेर हतोत्साही बनाइदिए । सास हुन्जेल आस भन्ने लागेर रातारात काठमाडौं ल्यायौं । गम्भीर घाइते आमाबुबालाई काठमाडौं ल्याउन उनले निकै संघर्ष गरे । एम्बुलेन्समा अक्सिजन सकिएको रहेछ, तर सिन्डिकेटका कारण जुन पायो त्यही अस्पतालले अक्सिजन नदिने रहेछ । ७ बजेबाट खोज्न थालेको अक्सिजन सिलिन्डर ११ बजे राति पाएपछि त्यहाँबाट हिड्यौं, उनले भने, बिरामी बोक्ने एम्बुलेन्स आफैं बिरामी हुने रहेछन् । बुबालाई राखेको स्ट्रेचर बीच बाटोमै भाँच्चियो । असोज २२ बजे बिहान ५ बजे नर्भिक अस्पताल ल्याइपुर्याइएका उनीहरू शल्यक्रियापछि पुनर्स्थापनाका लागि काभ्रेको साँगास्थित स्पाइनल इन्जुरी पुनर्स्थापना केन्द्रमा छन् । मेरुदण्डको टी१ हड्डी भाँचिएका खुमराज र टी३ भाँचिएकी बाटुली उपचाररत छन् । खुमराजकै शब्दमा दुर्घटनापछि जीवन सामाजिक र आर्थिक रूपमा अस्तव्यस्त छ । दुर्घटनापछि आमाबुबाको कम्मरमुनिको भाग नचल्ने भएपछि दीपक आफ्नो व्यवसाय नै छाडेर लागेका छन्, पढ्दै गरेका गोकुल आउनेजाने गर्छन् । माधवले आफ्नो कम्प्युटर व्यवसाय कामदारको भरमा छाडेका छन् । सबैले ऋणमा नै व्यवसाय सुरु गरेका छौं । दुर्घटनापछि सबै चौपट छ । कामदारको तलब, बैंकको किस्ता तिर्न धौधौ भइसक्यो, दीपकले भने, अरू बेला सवारी दुर्घटनाका समाचार सुन्दा सामान्य लाग्थ्यो, आफूलाई परेपछि मात्र यसको पीडा थाहा हुने रहेछ । ६ कोठाको एकतले घर भएका खुमराजको उपचारका क्रममा ३० लाखभन्दा बढी खर्च भइसकेको छ । आफन्तबाट सहयोग र सापटी गर्दर् ैचलाइरहेका उनीहरू घर बिक्री गर्ने तयारीमा छन् । दिनानुदिन सवारी दुर्घटना बढिरहेका छन्, दीपकले अनुभव गरेका छन्, मेरुदण्डमा चोट लाग्ने बिरामीका लागि सरकारले विशेष रूपमा नहेरे नसक्नेको त घरबास नै उठ्ने रहेछ । पुनर्स्थापनाका लागि साँगामा आएदेखि एक जनालाई मासिक सरदर एक लाख खर्च जुटाउनुपर्छ । स्पाइन इन्जुरी पुनर्स्थापना केन्द्रका मेडिकल निर्देशक डा राजु ढकालका अनुसार दुर्घटनाले शारीरिक मात्र होइन सामाजिक, आर्थिक र मानसिक रूपमा असर गर्छ । घाइते आफै आर्थिक गतिविधिमा संलग्न हुन सक्दैनन्, परिवारको अर्को एक सदस्य उनीहरूको हेरचाहमा निरन्तर लाग्नुपर्छ, उनले भने, हेर्दा सामान्य लाग्ने दुर्घटनाले दीर्घकालीन समस्या ल्याउन सक्छ । उनका अनुसार, पुनर्स्थापन केन्द्रमा आउने ५५ प्रतिशत घटना लडेर, २५ प्रतिशत सवारी दुर्घटना र २० प्रतिशत अन्य कारणका छन् ।"
तत्काल प्रदेशसभा बैठक बोलाऊ,"मकवानपुर (कास) प्रदेश ३ का प्रतिपक्षी दलहरूले तत्काल प्रदेशसभाको बैठक बोलाउन आग्रह गरेका छन् । तीन महिनादेखि प्रदेशसभा बैठक नबस्दा जनताको जनजीविकासँग प्रत्यक्ष सरोकार राख्ने विषयमा जनप्रतिनिधिले सरकारको ध्यानाकर्षण गराउन नपाएको भन्दै उनीहरूले बैठकको माग गरेका हुन् । प्रदेशको स्थायी राजधानी र नामकरणको विषयमा सत्तापक्षीय नेकपाभित्रै सहमति नजुट्दा वर्षे अधिवेशन स्थगित भएपछि भदौ २५ गतेबाट प्रदेशसभा बस्न सकेको छैन । बैठक राख्न मन्त्रिपरिषद्ले प्रदेश प्रमुखलाई सिफारिस गर्नुपर्ने भए पनि हालसम्म उक्त कार्य अगाडि बढेको छैन । प्रदेश ३ को प्रमुख प्रतिपक्षी नेपाली कांग्रेस संसदीय दलका नेता इन्द्रबहादुर बानियाँले आफ्नो कमजोरी लुकाउन सरकारले प्रदेशसभा नै सञ्चालन नगरेको आरोप लगाए । सरकारले केही पनि गर्न सकेन । सदनलाई चाहिने बिजनेस पनि दिएन, उनले भने, विधेयक तयार पार्न नसकेको भए पनि सदनमा छलफल गर्नका लागि धेरै विषय छन् । हामी तत्काल बैठक बोलाउन आग्रह गर्छौं ।मुख्य विषय स्थायी राजधानी र नामकरण टुंगो लगाएर विकास निर्माणको काममा एक ढिक्का भएर अगाडि बढ्नुपर्ने समयमा सदन स्थगन गरेर सरकार आफ्नो जिम्मेवारीबाट पन्छिएको उनको आरोप छ । प्रदेशसभा सुरु भएको दुई वर्ष हुन लागिक्यो । अझै राजधानीको विषय सरकारले अलमल गर्न हुन्न, उनले भने । सरकारले संसद् बैठक पनि तत्काल आह्वान गर्न सरकारको ध्यानाकर्षण गराए । विवेकशील नेपाली दलका सांसद रमेशकुमार पौडेलले प्रदेश सरकारमा हदैसम्म लाचारीपन देखिएको आरोप लगाउँदै प्रदेश संरचनालाई असफल बनाउन सरकार स्वयं लागेको दाबी गरे । दुई तिहाइ स्पष्ट बहुमत भएको सरकारले बैठक राख्न नसक्नु, बिजनेस दिन नसक्नु, स्थायी राजधानी र नामकरण गर्न नसक्नु सरकार असफलतातर्फ जानु हो, उनले भने । राप्रपा संयुक्तकी रिना गुरुङले तत्काल प्रदेशसभाको बैठक बोलाउन जरुरी रहेको बताइन् । प्रदेश संरचना नै असफल बनाउनेतर्फ सरकार बढिरहेको छ, उनले भनिन्, जनतामा मत लिएर आएका हामी जनताको समस्याको विषय राख्ने ठाउँलाई नै बन्द बनाएर बस्न मिल्दैन । त्यसैले तत्काल बैठक बोलाउन सरकारसमक्ष आग्रह गर्दछौं । हाल बजेट अधिवेशनले पारित गरेका ४४ वटा विधेयक प्रदेश प्रमुखको कार्यालयबाट प्रमाणीकरण भइसकेका छन् । नयाँ कानुनको प्रक्रिया सुरु भएको छैन । हालसम्म चार वटा अधिवेशन सकिँदा प्रदेशसभामा १२७ वटा बैठक बसेको छ । ४५ वटा विधेयक पास भइसकेको प्रदेशसभा सचिव रामशरण घिमिरेले जानकारी दिए । प्रदेशसभा नियमावली पनि संशोधन भइसकेको छ ।"
८० प्रतिशत घरधुरी लालपुर्जाविहीन,"(मकवानपुर)  मकवानपुरको वाग्मती गाउँपालिकाका करिब ८० प्रतिशतभन्दा बढी घरधुरी लालपुर्जाविहीन छन् । चुरे जंगलमा पर्ने उक्त गाउँपालिका ललितपुर, काभ्रे र सिन्धुली जिल्लाको सिमानामा पर्छ । आठ दशकअघि जग्गा नापी भए पनि हालसम्म उनीहरूले लालपुर्जा पाएका छैनन् । १९९१ सालमा पहिलोपटक जमिन नापी भएपछि केहीले लालपुर्जा प्राप्त गरेका थिए । ०३२ सालमा उक्त गाउँपालिकाको सबै स्थानमा पुनः नापी भएको थियो । स्थानीयले तिरो पनि तिर्दै आएका थिए । तर, लालपुर्जा पाउन सकेनन् । सशस्त्र युद्ध सुरु भएपछि तिरो पनि तिर्न छाडेको स्थानीय बताउँछन् । वाग्मती गाउँपालिका६ का भीम राईले लालपुर्जा नहुँदा सरकारी सेवा सुविधाका साथै धेरै क्षेत्रमा समस्या परेको बताए । लालपुर्जाका लागि सरोकारवालासँग कुरा गर्दा स्थानीय सरकारमै पहल गर्नुस् भन्ने जवाफ आएकाले झन् समस्यामा परेको राईको दुखेसो छ । वाग्मती गाउँपालिका८ का राजकुमार तिमल्सिनाको गुनासो पनि उस्तै छ । राष्ट्रिय गौरवको आयोजना धरानचतरा सडकको काम भइरहेको र जग्गाको मूल्य बढिरहेको अवस्थामा लालपुर्जा नहुँदा अप्ठेरो भएको उनले दुखेसो पोखे । गाउँपालिकाले भूमिहीन किसानले उपभोग गर्दै आइरहेको जग्गाको स्वामित्व दिनका लागि नापी सुरु गरिसकेको अध्यक्ष सर्केश घलान बताउँछन् । गाउँपालिकाले जग्गा नापजाँच गर्ने प्राविधिक करारमा लिएर काम थालेको छ । संघीय सरकार भूमि सुधार ऐन संसद्मा पारित गरी लालपुर्जा दिने तयारी गरेपछि जग्गा नापी सुरु गरेका हौं । एउटा वडाको नापी भइसकेको छ । अब अस्थायी पुर्जा भए पनि वितरण गर्छौं, उनले भने । किसानले उपभोग गर्दै आइरहेको जग्गामा नौजना अमिन र सर्वेक्षकले पहिलो चरणमा नापी गरेर नक्सा निकाल्ने काम अघि बढाएको गाउँपालिकाले जनाएको छ । १० वर्षदेखि भोगचलन गर्दै आइरहेका जग्गाधनीलाई गाउँपालिकाको तर्फबाट अस्थायी लालपुर्जा दिने गरी काम अगाडि बढाइएको छ, अध्यक्ष घलानले भने ।"
जुनार सपार्न भकारो सुधार,"(सिन्धुली)  जुनार खेतीको पकेट क्षेत्रमा प्रांगारिक मलको जोहो गर्न किसानले भकारो सुधार गर्न थालेका छन् । जुनार खेतीको व्यवस्थापनसँगै उत्पादन वृद्धि गर्ने उद्देश्यले पकेट क्षेत्रका नौ वडाका किसानले गोठ तथा भकारो सुधार गर्न थालेका हुन् । पशु चौपायाको मल व्यवस्थित गरी खेतबारीमा लगाउँदा बाली सप्रने तथा रासायनिक मलको कम प्रयोगबाटै उत्पादन बढाउन सकिने उनीहरूको भनाइ छ । किसानलाई यसमा प्रधानमन्त्री कृषि आधुनिकीकरण परियोजना जुनार सुपर जोन कार्यालयको सहयोग छ । गोलन्जोर गाउँपालिका५ नयाँखर्कका किसान रामकुमार थापा भकारो सुधारले मल व्यवस्थापन हुने र उर्वरा शक्ति बढ्ने बताउँछन् । भन्छन्, गाईवस्तुको गहुँत (मूत्र) समेत संकलन गरी सदुपयोग गरेका छौं । मूत्रबाट समेत राम्रो मलको उपयोग भएको छ । उनले भकारो सुधार देख्दा सानो काम देखिए पनि किसानका लागि धेरै फलदायी हुने बताए । मूत्र छुट्टै संकलन गर्दा चौपाया बाँध्ने ठाउँसमेत सधैं सफा र ओभानो हुँदो रहेछ, उनले भने ।माझकुभिण्डेकी किसान कृष्णकुमारी राक्सेठकुरीले अधिकांश उपभोक्ता अर्गानिक उत्पादनतर्फ आकर्षित भएका बताइन् । भकारो सुधार कार्यक्रमले प्रांगारिक मल बनाउन सजिलो हुने किसान बताउँछन् । अर्गानिक तरकारी तथा फलफूल उत्पादन हुने भएकाले त्यसतर्फ उनीहरूको आकर्षण देखिन्छ । बालीनालीका किरा मार्ने कार्यमा समेत सहयोग पुग्ने हुँदा गाईभैंसीको मूत्रले विषादीको काम गरेको किसानको अनुभव छ । गोठ सुधारपछि पशुको पिसाब संकलन गर्ने र संकलन भएको पिसाबमा आठदेखि १० भागको एक भाग पानी मिसाएर नियमित बिरुवामा छरेमा रोग कीरामुक्त हुने उनीहरू बताउँछन् । गत आर्थिक वर्ष ०७५७६ मा जुनार खेतीको पकेट क्षेत्रका नौवटा वडामा दुई सय वटा भकारो सुधार गर्ने लक्ष्य रहेकोमा १८१ वटा सम्पन्न भएको परियोजना कार्यालयले जनाएको छ । करिब २५ हजार रुपैयाँ लगानीमा भकारो सुधार हुन्छ । त्यसमध्ये १२ हजार कार्यालयले अनुदान दिन्छ, कार्यालय प्रमुख देवराज अधिकारीले भने, गोठको भुइँ ढलान गर्ने, मूत्र संकलन गर्ने तथा गोबर मललाई उचित वातावरणमा कुहिने व्यवस्था गर्ने कार्य नै भकारो सुधार हो । चौपायको गोबरलाई समेत छानो बनाएर छानोमुनि गोबर संकलन गर्दा मल कडा हुने र घाममा सुक्दा मलको शक्ति गुम्न सक्ने भएकाले छानो बनाएर संकलन गर्न किसानलाई सुझाव दिएको उनले बताए । किसानले बगैंचा व्यवस्थापन गर्न प्रांगारिक मलको प्रयोग गरेको भए पनि उपयुक्त मल नहुँदा जुनारका बुटा र जुनारको बिरुवा राम्रोसँग नफस्टाउने गरेको पाइएको कार्यालयले जनाएको छ ।"
जब सुतेकालाई धमाधम उठाइयो,"(काठमाडौं)  बौद्व स्तूपाको सौन्दर्यसँग आन्तरिक तथा बाह्य पर्यटक रमाइरहेका छन् । मध्यरात स्तूपाको बत्तीले वरपरसम्म उज्यालो छरेको छ । सडकमा दिउँसोजति सवारी चाप नभए पनि सवारीसाधनको आवागमन बन्द भइसकेको छैन । स्तूपाअगाडिको ट्याक्सी पार्किङमा चालक यात्रुको पर्खाइमा छन् । कोही गन्तव्यमा पुग्न हतारिएका छन् ।सर्लाही स्थायी घर बताउने सुस्मिता अधिकारी भने स्तूपासँगैको सडक किनारास्थित घरको बरन्डामा १५ महिने छोरा च्यापेर निदाउन खोज्दै छिन् । रात छिप्पिँदै गएपछि सुनसान ठाउँको खोजीमा काखे बच्चा च्यापेर उनी सुरक्षित ठाउँको खोजीमा निस्किइन् । सडकछेउको घरको बरन्डालाई उनले सुरक्षित ठानिन् । कार्टुन र म्याटको टुक्रा ओछ्याइन् । सिरानीमा एक बोतल पानी र लाइटर राखिन् । साथमा ल्याएको पातलो ब्ल्यांकेट ओडिन् । ज्याकेट फुकालेर सिरानी हालिन् । छोराका लागि देब्रो हात सिरानी बनाइदिइन् ।उनी झकाउनमात्रै के लागेकी थिइन्, प्रहरी सहितको टोलीले उनको निद्रा खलबल्याए । दिदी भन्दै उठाउन टोली उनीतिर लम्कियो । पातलो ब्ल्यांकेट ओढेर सुतेका बालक पनि ब्युँझेर रुन थाले । उनी न प्रतिकार गर्न सक्थिन् न त कोठामा जान्छु भन्न सक्थिन् । भनून् पनि कसरी ? उनी सुत्केरी भएको १५ दिनदेखि श्रीमान् बेपत्ता छन् । बिहान अरूको घरमा भाडा माझ्ने र लुगा धुने काम गर्ने उनी राति भने सडकमै सुत्ने गरेकी छन् । श्रीमान्ले छाडेपछि उनको बास नै सडकमा हुने गरेको छ । सीसी क्यामेरा भएको घरमा परेछ । मलाई पनि आज दशा लागेर त्यहीँ सुत्न पुगेछु, उनले भनिन् ।प्रहरीसहित आएको काठमाडौं महानगरपालिकाको उद्वार टोलीले त्यहाँबाट उठाएर आश्रममा राख्ने बताए पनि सुम्मिता मञ्जुर छैनन् । सडकमै रात कटाएर पनि परिश्रमले छोरा हुर्काउने, पढाउने इच्छा छ, उनले भनिन् । सडकमा सुत्नेको उद्धार गर्न पुगेका प्रहरी, काठमाडौं महानगरपालिका, मानव सेवा आश्रमको टोलीले उनी सुतेसँगैको घरबाट एक दम्पतीलाई उद्धार गरिसकेको थियो । उनीहरूलाई उठाउँदा श्रीमान्ले भने ओढ्ने र ओछ्याउने च्यापेरै अघि बढे । मुल सडकमा आएपछि नजाने भन्दै सडकमै बसे । उद्धारकर्मीलाई आपत् आइलाग्यो । टोलीले श्रीमान्लाई लगेपछि चाउचाउ र पानी च्यापेकी श्रीमतीले भनिन्, हैन, हामीलाई कहाँ लैजान लागेको ? उहाँ अपांग हुनुहुन्छ । ती पुरुषको हात समाउने प्रहरीले अपांग भएकै कारण उद्धार गरेको जवाफ दिए । यति भन्दा पनि उनी अघि बढ्न चाहेनन् । ती महिलाले भने बौद्धमा आफ्नो घर भएकाले छाडिदिन बारम्बार आग्रह गरिरहिन् । उद्धार टोलीका एक सदस्यले सोधे, घर भएको मान्छे किन सडकमा सुत्नुभएको त ? श्रीमतीले नजाने भनेपछि ती पुरुष सडकमै लम्पसार परे । तीन जना प्रहरीले उठाउन थालेपछि उनले अड्डी कसे, म जाँदै जान्न, मलाई बरु यही मार । तर, उनको ढिपी चलेन । प्रहरीले समाएर लगे । तर, उने ओढ्ने छाडेनन् । उनकी श्रीमतीलाई भने आश्रमकै एक महिलाले डोहोर्याउँदै गाडीमा राखिन् ।गाडीभित्र छिरेपछि उनीहरू पानी पिउन थाले । उनकै छेउमा बसेकी थिइन्, अघिकी १५ महिने बच्चाकी आमा सुस्मिता । उनीहरूको सिट मिलाइरहेका प्रहरीलाई ती महिलाले भनिन्, खास के गर्न खोजेको हो ? हामी सडकमा इच्छाले सुतेका । हामीलाई किन उठाएको ? प्रहरीले अब सडकमा सुत्न नमिल्ने सुनाए । तर, उनले कचकच गर्न छाडिनन् । यत्तिकैमा गाडी टोलीसहित जोरपाटीतिर हुइँकियो ।जोरपाटी चोकमा दुई जना पुरुष मन्दिरमा सुतिरहेका थिए । एक जना बोराको सिरानी हालेर सुतेका, अर्काचाहिँ त्यतिकै बसिरहेका । उद्धार टोलीले सुतेका पुरुषलाई उठाए । हेलो नमस्कार हजुर । हजुरको घर कहाँ हो ? भन्दै कुरा गरे । उनको घर रहेछ, रामेछाप ।उद्धारकर्मीले सोधे, सडकमा किन सुतेको ?तत्काल जवाफ फर्काए, पैसा नभएर । उद्धार टोलीले हामीसँग पैसा छ, ल जाऔं भन्दै दुवैलाई गाडीमा राखे ।यतिन्जेलसम्म बौद्धबाट मात्रै १४ जनाको उद्धार भइसकेको थियो । उद्धारको नेतृत्व गरेका महानगरीय प्रहरी परिसर काठमाडौंका प्रहरी नायब उपरीक्षक राजेन्द्र पोखरेललाई काठमाडौंका प्रहरी वृत्त र प्रभागले सडकमा सुत्नेहरूको विवरण सेटमा जानकारी दिइरहेका थिए । प्रहरी सेटमा सिनामंगलमा दुई जना, भत्केको पुलमा १३ जना, सेतो पुलमा एक जना, कमलादी गणेश मन्दिरमा चार जना र बसपार्कमा तीन जना सडकमा सुतिरहेको जानकारी आयो ।सिनामंगलको केएमसी अस्पतालभन्दा अलिअगाडि मकवानपुर हेटौंडाका कृष्णबहादुर भण्डारी सुतिरहेका थिए । मिठो सपना देख्दै थिएँ, होहल्लाले ब्युँझायो । काम गरेर खाने मान्छेलाई किन उठाएको होला ? उनले उद्वारकर्तालाई प्रतिप्रश्न गरे, भोलि कवाडी नपुगी हुँदैन, पैसा लिनुछ । आफ्नो जीवनको झन्डै तीन दशक राजधानीको खुल्ला आकाशमुनि रात कटाएको उनले बताए । कैयौं रात हिउँदवर्षा यसैगरी बित्यो, यहीँ खुसी छु । बेकारमा सुतेको मान्छेको निद्रा बिगारिदियो, उनी गनगन गरिरहेका थिए । उद्धार टोलीले उनलाई जबरजस्ती उठायो । उनी सहजै गाडीमा आउन नमानेपछि टोलीले हातखुट्टा समाएर गाडीमा चढायो । उनको सम्पत्तिको नाममा एउटा झोला छ । दिनभर सिनामंगल आसपास फोहोरको थुप्रोमा कवाडी सामान बटुल्ने भण्डारी जब साँझमा सटरहरू बन्द हुन थाल्छन्, सहर शान्त हुन्छ, तब बासस्थानको खोजीमा लाग्छन् । बन्द सटरको कुनामा झोलाको सिरानी हाल्छन् र कम्बल ओढेर रात बिताउँछन् । कहिलेकाहीँ कवाडीमै सुत्छु, धेरैजसो सडक किनाराको बन्द सटरबाहिरै रात बित्छ, साहित्यिक पारामा उनी बोले, यही झोला मेरो सिंगो संसार हो, सहारा पनि यही । परिवारबारे बताउन नचाहने उनी खुल्ला आकाशलाई घर सम्झन्छन् । उनको उद्धारपछि टोली आफ्नो मिसनमा लाग्यो ।सिनामंगलको नोबल अस्पतालनजिक एउटा घरअगाडि तीन जना र अर्को घरको पेटीमा एक दम्पती सुतिरहेका थिए । त्यहीँ प्लास्टिक ओछ्याएर सहकर्मीसँग सडकपेटीमा पल्टिएकामध्ये थिए तिलबहादुर राई । एकसरो कम्बल ओढेर कैयौं कठ्यांग्रिँदो रात कटाए उनले । तर, मंगलबार भने प्रहरीसहितको टोलीले उनलाई उद्धार गर्यो । रामेछाप उमाकुण्ड गाउँपालिका भुजीका तिलबहादुर मात्रको कथा होइन, समग्र सडकआश्रित बेसहाराको कथा उस्तै छ । तिलबहादुर र उनका सहकर्मी दिनभर ढलानको काम गर्छन् । रातभर खुल्ला आकाशमुनि रात कटाउँछन् । पुसको सिरेटोलाई उनीहरूले ओढेको एकसरो कम्बलले जिस्क्याइरहेको अनुभव गर्दै सडक आश्रितको उद्वारमा पुगेको टोलीले उनीहरूलाई त्यहाँबाट उठाएको हो । यहाँ पत्नी, छोराछोरी भएकालाई त डेरा पाउँदैन, हामीलाई कसले दिन्छ र ? तिलकले भने ।उद्धारमा खटिएका प्रहरी नायब उपरीक्षक पोखरेलले कतिपय गति छाडेर सडकमा सुत्ने गरेको बताए । सुरक्षित आवासमा लैजान पनि रिसाउने, हातपात र दुर्व्यवहार गर्ने र जान नमान्ने गरेका छन्, उनले भने, उहाँहरू स्वतन्त्र रहन चाहनुहुन्छ । अनुशासनमा रहन चाहनुहुन्न । उहाँहरूको मानव जीवन बिताउन हामीले उद्धार गरेका हौं । काठमाडौं महानगरपालिकाले सडकमा माग्ने र सुत्न नदिने निर्णय कार्यान्वयन गर्न प्रहरीसहितको टोली काठमाडौंका सडकमा राति र दिउँसो खटिने गरेको छ । बेसहारा भएकालाई उद्धार गरी खानेबस्ने व्यवस्थासहित उपचार गर्ने महानगरपालिकाले अठोट गरेको छ । बेसहारा, दिउँसो माग्न बस्ने, मदिराले लट्ठिएका र मजदुरी गर्ने तर कोठा नभएका व्यक्ति राति सडकमा सुत्ने गरेका छन् ।टोलीले सिनामंगलमै अर्को एक दम्पतीको पनि उद्धार गर्यो । नमस्कार भन्दै नम्र शैलीमा उनीहरूलाई उठाए । उनीहरूको सिरानीतिर थाल, चाउचाउ, अरू सामान देखिन्थ्यो । महिलाको अनुहार सुन्निएको देखेपछि टोलीले सोध्यो, अनुहारमा के भयो ? महिलाले भनिन्, लडेर यस्तो भयो । दुवै मदिराले लठ्ठ थिए । मुस्किलले उनीहरूलाई गाडी चढाएपछि टोली अघि बढ्यो ।सिनामंगल भत्केको पुलसँगै फलफूल पसलअगाडि १० जना एकै ठाउँमा भेटिए । कोही सुतिसकेका त कोही सुत्ने तरखर गरिरहेका । सबैलाई गाडीमा हाल्ने तयारी गर्दैगर्दा रुद्राक्षको माला लगाएका एक पुरुषले प्रहरीलाई उल्टै गाली गर्न थाले । एक गर्भवती महिला कामबाट आएको भन्दै बिलौना गर्न थालिन् । प्रहरीले उनीहरूलाई पनि उठाउन थालेपछि गर्भवतका श्रीमान् आक्रोशित भए, ल छोएर हेर त, मेरो श्रीमती दुई जिउकी छिन् । केही होला ? पहिला कागज गर अनि मात्रै हामीलाई लैजाओ । महिलाको अनुहारभरि घाउ थियो । श्रीमान्ले चिथोरेर घाउ बनाएको उनले सुनाइन् । टोली गाडीमा चढाएपछि कोही त डाँको छाडेरै रुन थाले । यहाँ भेटिएका सबैजसो मदिराले लठ्ठ देखिन्थे ।सेतोपुल र बानेश्वरबाट समेत उद्धार गरेर टोली कमलपोखरीस्थित गणेश मन्दिर पुग्यो । उद्धार टोलीभन्दा अघि नै हामी पुगिसकेका थियौं । मन्दिरअगाडि मुल सडकछेउमा एक दम्पती भोक्टाले वरिपरि बारबेर गरेर सुतेका थिए । नजिकै अर्को एक जोडी मैलो ब्ल्यांकेट ओढेर सुतिरहेको थियो । सिरानीतिर एउटा ह्वील चियर पनि देखियो । उनीहरूको खुट्टातिर कुकुरहरू थिए । प्रहरी आएको थाहा पाएपछि उनीहरू सामान पोको पारेर भाग्न थाले । उनीहरूले आफू एचआईभी संक्रमित भएको जानकारी गराएपछि समात्ने आँट कसैले गरेनन् । नजिकका एक पुरुष भन्दै थिए, यो जोडी दिउँसो अपांग बनेर ह्वील चियरमा बसेर पैसा उठाउँछ । राति यहाँ आएर सुत्छ । उनीहरूलाई पनि उद्धार टोलीले जबरजस्ती गाडीमा लगेर राखे ।साढे ८ बजेबाट सुरु भएको उद्धारकार्य साढे ११ बजे सकियो । मान्छे र गाडीको ओहोरदोहोर सुनसान भएको सडकमा भुस्याहा कुकुरले गणेश मन्दिरको टोलै थर्काइरहेका थिए । बौद्धबाट उद्धार गरिएकी सुस्मिता गाडीभित्रै १५ महिने छोरालाई स्तनपान गराइरहेकी थिइन् । बौद्धबाटै जबर्जस्ती गाडीमा राखिएका दम्पती एकअर्काको हात मुसारेर माया साटासाट गरिरहेका थिए । जति उद्धार गरिएका थिए, कहीँ न कहीँ चोट लागेको थियो । कोहीको खुट्टा जुत्ता थिएन । कोही मानसिक रोगी थिए ।उनीहरूलाई काठमाडौं महानगर र प्रहरीको गाडीमा राखेर पौने १२ बजेतिर बालाजुको २२ धारा नजिकै वरिपरि पर्खाल लगाइएको चारतले भवन पुर्यायो । सडकबाट उठाउँदा चिच्याउने, उद्धार टोलीमाथि नै जाइलाग्नेहरू त्यहाँ पुग्दा भने शान्त भइसकेका थिए । मंगलबार रातिमात्रै ५० जनाको उद्धार गरी मानव आश्रममा लगिएको छ । आश्रममा उनीहरूका लागि चाउचाउ र चिया तयारी थियो । बस्नलाई कुर्सीको व्यवस्था थियो । सबैले चाउचाउ र चिया खाए । पुरुषलाई पहिलो तलाको हलमा लस्करै सुत्नेगरी व्यवस्थापन गरिएको थियो । सुत्न जानुअघि नाम, ठेगाना टिपेर उनीहरूको फोटो खिचियो । हलमा पुगेर पनि सिधै ओछ्यानमा जान पाइँदैनथ्यो । खुट्टा धुन्थे अनि बाक्लो कालो म्याटमा सुत्थे । अघिल्लो दिन उद्धार गरिएका तर आफन्त नभएका बेसहाराहरू भने डस्ना र बाक्लो ओढ्नेमा गुटमुटिइसकेका थिए । उनीहरूलाई नुहाएर कपाल काटेर सफाइ गरेपछि ओछ्यान दिइएको रहेछ ।सडकबाट उद्धार गरेलगत्तै हरेकलाई ओढ्ने कालो ब्ल्यांकेट र रिसानी दिइन्छ । सडकबाट उठाइएका महिलालाई भुइँतलामै सुत्ने व्यवस्था मिलाइएको छ । एक महिला भने बाहिर चिच्याइरहेकी थिइन् । उनमा मानसिक समस्या भएको आश्रमका प्रदेश ३ इन्चार्ज सुमन बर्तौलाले बताए । आश्रमका स्वंसेवकहरू भने १२ बजेसम्म पनि सडकबाट उठाएकालाई चाउचाउ र चिया पकाइरहेका थिए ।महानगरले मंसिर २९ मा ६३, ३० गते ४२ र मंगलबार ५० जनाको उद्वार गरेको थियो । आफन्त भएकालाई पुनर्मिलन गराउने र बेसहारालाई आश्रममा बस्ने व्यवस्था मिलाएको काठमाडौं महानगरपालिकाका मेयर विद्यासुन्दर शाक्यले बताए । अब सडकमा कोही पनि भोकै बस्नु पर्दैन, उनले भने ।"
अस्पतालमा पाइँदैन निःशुल्क औषधि,"(ललितपुर)  ललितपुर देवीचौरका ६५ वर्षीय ज्ञानबहादुर थिङ दमका बिरामी हुन् । चापागाउँ टाखेल बस्ने उनी पाँच वर्षदेखि दमको औषधि खाइरहेका छन् । केही दिनअघि उनलाई एक्कासि सास फेर्न गाह्रो पर्यो । हत्तपत्त एस्थलिन रोटाक्याप (सास फेर्न गाह्रो पर्दा मुखमा राखेर तान्ने अक्सिजन) बोकेर गोदावरी नगपालिकास्थित बज्रबाराहीको चापागाउँ नगर अस्पतालमा पुगे । त्यहाँ डाक्टरले उनलाई तत्काल अक्सिजन दिए । साल्बुटामोल (दम घटाउन मद्दत गर्ने चक्की) लेखिदिए । यो औषधि सरकारले निःशुल्क दिने ७० थरीमध्ये पर्छ । उनी डाक्टरको प्रिस्क्रिप्सन बोकेर अस्पतालको फार्मेसी पुगे । तर, उक्त औषधि नपाएपछि निजी क्लिनिकमा गएर खरिद गर्न बाध्य भए । उनले अस्पतालमा पाइने निःशुल्क औषधि नपाएको यो पहिलोपटक होइन । यस वर्षमात्रै तीन पटक फर्किसकेको उनले बताए । प्रत्येकचोटि प्राइभेट क्लिनिकबाट किनेर सेवन गर्दै आइरहेको छु, उनले भने । साल्बुटामोल एक पाकेटको १५ रुपैयाँ पर्छ । दमका बिरामीले बिहानबेलुका ३ सय ६५ दिन नै सेवन गर्नुपर्छ । भट्टेडाँडाका प्रकाश तामाङको समस्या पनि उनको जस्तै छ । ६ वर्षदेखि दमको औषधि सेवन गरिरहेका उनले पनि निःशुल्क औषधि पाएका छैनन् । चापागाउँ बस्ने उनी दम बढेर यस वर्षमात्रै तीनपटक अस्पताल पुगेका थिए । यी दुई प्रतिनिधि पात्रमात्र हुन् । बज्रबाराही चापागाउँ नगर अस्पताल आउने बिरामीले सरकारले दिने निःशुल्क औषधि पाएका छैनन् । अहिले नगर अस्पतालमा दम, एन्टिबायोटिक, घाउ सुकाउने, निमोनियाको औषधि अभाव छ । अस्पताल प्रमुख मधुराम केसीका अनुसार सरकारले दमका बिरामीलाई तीनथरी औषधि निःशुल्क वितरण गर्छ । तर, सीमित बजेटका कारण औषधि खरिद गर्न सकिएको छैन, उनले भने, औषधिको चरम अभाव फागुनदेखि साउनसम्म हुन्छ । केन्द्रीय सरकारले छुट्याउने बजेट अस्पतालका कर्मचारीलाई तलब खुवाउन मात्र ठिक्क हुने उनले गुनासो गरे । सरकारले निःशुल्क दिने प्रेसरको एमलोड ५ र मधुमेहका रोगीले खाने औषधि पनि अभाव भएको उनले बताए । स्वास्थ्य मन्त्रालयले चाहेमा जुनसुकै बेला पनि बजेट विनियोजित गर्न सक्छ, उनले भने, यस विषयमा सम्बन्धित निकायले चासो दिनुपर्यो । ०७६ असोजमा पाटन जिल्ला अस्पताल र बज्रबाराही सामुदायिक अस्पताल मर्ज भएर बज्रबाराही चापागाउँ नगर अस्पताल बनेको थियो । सेवा विस्तारसँगै चारजना डाक्टरसहितको २४ घन्टा प्रसूति र फार्मेसी सेवा सञ्चालनमा आयो । तर, पर्याप्त बजेट नहुँदा सोचेजसरी सञ्चालनमा ल्याउन सकिएन, प्रमुख केसीले भने । स्वास्थ्य मन्त्रालय नीति तथा योजना महाशाखा प्रमुख फणीन्द्र गिरी भने बजेट अपुग भएमा माग गर्न सकिने बताए । स्वास्थ्य विभागबाट पनि माग फाराम भरेर निःशुल्क औषधि लिन सकिन्छ, उनले भने, नगरपालिकाबाट पनि बजेट छुट्याएको हुन्छ । त्यसबाट पनि खरिद गर्न सकिन्छ । चालू आर्थिक वर्षमा अस्पताल सञ्चालन गर्न ५ करोड ७९ लाख रुपैयाँ बजेट छ । अस्पतालमा २८ जना र नगरपालिकाको स्वास्थ्य शाखामा एक सय २० जनाको दरबन्दी छ । प्रत्येक कर्मचारीलाई न्यूनतम १९ हजारदेखि ४५ हजारसम्म तलब दिनुपर्छ । तलबमा मात्रै वार्षिक करिब ५ करोड रुपैयाँ खर्च हुने गरेको अस्पतालले जनाएको छ । उक्त बजेटबाट सुरक्षित मातृत्व, परिवार नियोजन, क्षयरोगलगायत स्वास्थ्यसम्बन्धी तालिम, गोष्ठी, जनचेतनामूलक कार्यक्रम पनि सञ्चालन गर्नुपर्ने बाध्यता रहेको अस्पताल प्रमुख केसीले बताए । यही बजेटबाट सुत्केरी भत्ता पनि वितरण गर्नुपर्छ । सुत्केरी भत्तामा मात्रै झन्डै ३० लाख खर्च हुन्छ, उनले भने, जनचेतनामूलक कार्यक्रम गर्न एक करोडभन्दा बढी लाग्छ ।नगर अस्पतालका हेल्थ असिस्टेन्ट गणेश श्रेष्ठले नगर अस्पतालसहित नगरभित्रका स्वास्थ्य संस्थाका लागि औषधि खरिद गर्नमात्रै एक करोड रुपैयाँ आवश्यक पर्ने बताए । गोदावरी नगरपालिकाले औषधि खरिद गर्न अस्पतालका लागि २० लाख र नगरभित्रका अन्य स्वास्थ्य संस्थाका लागि १५ लाख छुट्याएको छ, उनले भने, तर, त्यो रकमले पुग्दैन ।गोदावरी नगरपालिकाका मेयर गजेन्द्र महर्जनले २५ लाखको औषधि खरिद गर्न टेन्डर आह्वान गर्न लागिएको बताए । थप बजेटका लागि केन्द्रमा पनि पहल गरिरहेको छु । अर्को वर्षदेखि पूर्ण रूपमा नगरपालिकाले सञ्चालन गर्ने गरी तयारी भइरहेको छ, उनले भने ।"
नक्कली प्रशिक्षार्थी पक्राउ,"काठमाडौं (कास) महानगरीय ट्राफिक प्रहरी महाशाखाले दुई नक्कली प्रशिक्षार्थीलाई पक्राउ गरेको छ । चन्द्रागिरी नगरपालिका गुर्जुधाराथित भेहिकल एकेडेमी एन्ड रिसर्च सेन्टरबाट नक्कली कागजातका आधारमा सवारी चालक अनुमतिपत्र (लाइसेन्स) को ट्रायल दिइरहेको अवस्थामा कालीकोट घर भई चाबहिल बस्ने वीरेन्द्र मल्ल र सुकेधारा बस्ने दीपक शाही पक्राउ परेका हुन् । उनीहरूको साथबाट प्रहरीले जिल्ला प्रशासन कार्यालय लेखिएको नेपाली नागरिकताको नक्कली कार्ड ११ थान, नक्कली नागरिकता बनाउन प्रयोग गरिने क्रिम पेपर ६ थान, नक्कली नागरिकता ७ थानलगायतका सामान बरामद गरेको छ ।"
भक्तपुर नगरपालिका ७० वर्षमा,"भक्तपुर (कास) भक्तपुर नगरपालिका बुधबार ७०औं वर्षमा प्रवेश गरेको छ । बुधबार आयोजित कार्यक्रममा नेपाल मजदुर किसान पार्टीका अध्यक्ष नारायणमान बिजुक्छेले पुरानो शैलीमा घर निर्माण गर्न नगरवासीलाई उत्साहित गर्नुपर्ने र भवन निर्माण आचारसंहिता विपरीत नक्सा डिजाइन गर्ने इन्जिनियरिलाई कानुनको दायरामा ल्याउनुपर्ने बताए । नेमकिपाका सचिव एवं संघीय सांसद प्रेम सुवालले स्थानीय तह स्वायत्त र विकेन्द्रित संस्था भएको बताउँदै प्रदेश सरकारले स्थानीय तहमा हस्तक्षेप गर्न नहुने भनाइ राखे । देशको सन्तुलित विकास नभएकै कारण गुठी जग्गा, खोला, पोखरी र सार्वजनिक जग्गा अतिक्रमणको चपेटामा परेको उनको भनाइ थियो । भक्तपुर नगरपालिकाका प्रमुख सुनिल प्रजापतिले भाज्या पोखरी र रानीपोखरी निर्माण तीव्रगतिमा भइरहेको जानकारी दिए ।"
नगरप्रहरीलाई दर्ज्यानी चिह्न,"ललितपुर (कास) ललितपुर महानगरपालिकाले स्थापना दिवसको अवसरमा सातजना नगर प्रहरीलाई दर्ज्यानी चिह्न प्रदान गरेको छ । १०१औं स्थापना दिवसमा नगर प्रहरीलाई दर्ज्यानी चिह्नसँगै बढुवासमेत गरिएको हो । बढुवा हुनेमा प्रहरी निरीक्षक तीन र सहायक प्रहरी निरीक्षक चारजना छन् । महानगरपालिकाले सेवा निवृत्त १३ कर्मचारी र पर्वतारोही कल्पना महर्जनलाई पनि दोसल्लासहित सम्मान गरेको छ । निवृत्त कर्मचारीलाई जनही १० हजारसहित सम्मान गरिएको हो । कार्यक्रममा स्थानीय विकास तथा सामान्य प्रशासनमन्त्री हृदयश त्रिपाठीले उपत्यकाको सभ्यता १६औं शताब्दीको युरोपियन सभ्यतासँग मेल खाने चर्चा गरेका थिए । केन्द्र र प्रदेश सरकारसँग पनि नभएको असाधारण अधिकार स्थानीय तहसँग भएको बताउँदै उनले महानगरपालिकाभित्र आर्थिक नियमको उल्लघंन नगर्नसमेत आग्रह गरे । मेयर चिरीबाबु महर्जनले सिहंदरबारको भ्रष्टाचार ललितपुरमा नआएको बताए । सिंहदरबारको भ्रष्टाचार यहाँ आएको छैन, उनले भने, त्यस्तो सूचना पाउनुभयो भने तुरुन्त खबर गर्नुस्, म ठिक पार्छु ।"
महानगरसेनाबीच स्वास्थ्य सम्झौता,"काठमाडौं (कास) काठमाडौं महानगरपालिका र नेपाली सेनाबीच स्वास्थ्य सेवा प्रवाह गर्न सम्झौता भएको छ । मेयर विद्यासुन्दर शाक्य र प्रधान सेनापति पूर्णचन्द्र थापाले बुधबार सम्झौतापत्रमा हस्ताक्षर गरे । नेपाली सेनाको वीरेन्द्र अस्पताल छाउनीबाट समेत महानगरवासी तथा ज्येष्ठ नागरिकले ओपीडी सेवा, आपतकालीन स्वास्थ्य सेवा र मिर्गौलाका बिरामीले हेमोडायलसिस सेवा पाउनेछन् । सम्झौतापत्रमा हस्ताक्षर गर्दै मेयर शाक्यले भने, हामीले विशेषज्ञ सेवा भएकासँग सहकार्य गरेर आवश्यक सेवा दिने प्रयास गरेका हौं । पहिलो चरणमा मिर्गौलापीडित महानगरवासीलाई हेमोडायलसिस सेवा उपलब्ध गराउन महानगरले १ करोड ५० लाख रुपैयाँ दिएको छ । हेमोडायलसिसका लागि मेसिन, भौतिक पूर्वाधार र जनशक्ति थप गर्न सेनाले योजनासहितको खाका र लागत रकम महानगरसँग माग गर्ने सम्झौतापत्रमा उल्लेख छ । यस्ता सेवा लिन काठमाडौं जिल्ला जनस्वास्थ्य कार्यालय र महानगरको जनस्वास्थ्य विभागबाट सिफारिस हुनुपर्ने उल्लेख छ ।"
गैरजिम्मेवार चालकले निम्त्याएको परिणाम,"दुर्घटना भवितव्यले हुन्छ । तर यहाँ कैयौं चालकले जानाजान अरूको ज्यान लिइरहेका छन् । मादक पदार्थ सेवन गरेर होस् वा अनियन्त्रित ढंगले जथाभावी गाडी चलाएर पैदल हिँडिरहेको कसैको ज्यान लिनु सवारी शब्दावलीमा दुर्घटनाभित्र पर्ला, तर वास्तवमा त्यो सरासर हत्या हो । मदिरा पिएर गाडी चलाउनु चालकहरूले ठान्ने गरेजस्तो आत्मविश्वासको प्रदर्शन होइन, गैरजिम्मेवारीको पराकाष्ठा हो, गाडीमा सवार यात्रु र पैदल हिँड्नेहरूको ज्यानमाथि अग्रिम धावा बोल्नु हो । यस्तै गैरजिम्मेवार चालकको लापरबाहीले बर्सेनि कैयौंले अनाहकमा ज्यान गुमाइरहेका छन् । चालकको गैरजिम्मेवारीकै कारण गत शनिबार काठमाडौंको बूढानीलकण्ठ स्कुलनजिकै सडकपेटीमा हिँडिरहेकी गोरखाकी लीला देवकोटाले ज्यान गुमाइन् । हात्तीगौंडा हेपाली हाइटका २१ वर्षीय चालक पृथ्वी मल्लले अनियन्त्रित ढंगले चलाएको कारले उनलाई ठक्कर दिएको थियो । मादक पदार्थ सेवन गरेर कार चलाएको भन्दै मृतकका परिवारले मल्लमाथि आवश्यक कारबाही माग गरेका छन् । उनलाई महानगरीय प्रहरी वृत्त महाराजगन्जले सवारी ज्यान मुद्दामा अदालतबाट म्याद लिएर अनुसन्धान अघि बढाएको छ ।सरकारले मादक पदार्थ सेवन गरेर सवारी चलाउन रोक लगाए पनि व्यवहारमा यसको पूर्ण पालना भइसकेको छैन । आधा दशकअघिको तुलनामा यसरी सवारी चलाउनेहरूको संख्या झन्डै आधाले घटे पनि बर्सेनि करिब ३० हजार जना मादक पदार्थ सेवन गरेकामा कारबाहीमा परिरहेका छन् । गत वर्ष करिब ३ सय सवारी दुर्घटना मदिरा पिएर सवारी चलाएकै कारण भएका थिए । चालकले आफ्नो कामको संवेदनशीलता र जिम्मेवारीलाई हृदयबाटै ग्रहण नगर्नुको परिणाम हो यो । जति ठूलो जिम्मेवारी हुन्छ, त्यसमा चुक्दा हुने क्षति त्यति नै बढी हुन्छ चालकहरूले यो पक्ष मनन गर्न सकेको देखिँदैन । चालकहरूलाई जिम्मेवार बनाउन नेपालमा सवारी नियम निकै कमजोर छ । मदिरा पिएर सवारी चलाउनेलाई एक हजार रुपैयाँ जरिवाना तिराएर ट्राफिक कक्षा दिइन्छ । सार्वजनिक यातायात चलाउनेलाई पनि सार्वजनिक मुद्दा लगाएर १० हजार रुपैयाँसम्म जरिवाना तिराइन्छ । पहुँचवाला त्यो पनि तिर्दैनन् । पहिलेको तुलनामा यी नियमले पनि केही न केही सुधार नल्याएको भन्न मिल्दैन । तर यति गरिनु मात्र पर्याप्त छैन । अझै पनि हजार रुपैयाँ तिर, रक्सी खाऊ भनेजस्तो भएको छ । अस्ट्रेलियामा अवस्था हेरी ५ हजार डलरसम्म जरिवाना हुन्छ । जापानमा मदिरा सेवन गरेर सवारी चलाए ५ वर्ष कारावास या ९ लाख यनसम्म जरिवाना तिर्नुपर्छ । मदिरा सेवन गर्ने चालकलाई मात्र होइन, उक्त गाडीका यात्रु र मदिरा बेच्नेलाई पनि उत्तरदायी नागरिकको कर्तव्य पूरा गर्न च्युत भएकामा कारबाही हुन्छ, ३ वर्ष जेल या ५ लाख यन । हाम्रा सडकहरूमा पहिलो अधिकार हुनुपर्ने पैदल यात्रुहरू नै सबैभन्दा बढी हेपिएका छन् । एकातिर उनीहरूका लागि गतिलो फुटपाथ छैन, अर्कोतिर सवारी चालक सडक आफ्ना लागि मात्रै हो जस्तो व्यवहार गर्छन् । यसैले पैदल यात्रु आफ्ना लागि बाटो काट्न छुट्ट्याइएको जेब्राक्रसमै असुरक्षित छन् । केही दिनअघि बाँकेको कोहलपुरमा विद्यालय जाँदै गरेकी बालिका प्रकृति चन्दलाई ट्रकले जेब्राक्रसमै किचेर सख्त घाइते बनायो । त्यस घटनाले उक्त क्षेत्र दुई दिनसम्म तनावग्रस्त बन्यो । दुर्घटनामा सबैभन्दा बढी पैदल यात्रुकै मृत्यु हुने गरेको छ । काठमाडौं उपत्यकामा गत कात्तिकमा सडक दुर्घटनामा ज्यान गुमाएका १५ जनामध्ये ९ पैदल यात्रु नै थिए । घाइतेमध्ये पनि अधिकांश पैदल यात्रु थिए ।उपत्यकाको करिब आधा जनसंख्या पैदल यात्रु हो । तर यति धेरैको सुरक्षालाई लिएर कोही गम्भीर भएको पाइँदैन । पैदल यात्री स्वयं सचेत हुने, जथाभावी बाटो नकाट्ने र ट्राफिक नियम पालना गर्ने पक्षमा चेतना बढाउनुपर्ने त छँदै छ, त्योभन्दा बढी सडकमा चालकहरूलाई नै जिम्मेवार बनाउनु आवश्यक छ । जरिवाना तथा पीडितप्रतिको दायित्व बढाउने र लापरबाहीका कारण भएका दुर्घटनालाई अन्य अपराधसरह ठहर्याउनेलगायत प्रावधानहरू लागू गरी तिनलाई कडाइका साथ व्यवहारमा उतार्न सके मात्र गैरजिम्मेवार चालकबाट हुने हर्कतबाट निर्दोषहरूको जीवनरक्षा गर्न सकिन्छ ।"
रोकिएन प्रकृतिको दोहन,"अहिले विकासका नाममा जताततै डोजर लगाउने होड चलिरहेको छ । खोलामा गिट्टी, बालुवा निकाल्नेदेखि पहाडमा पाखा खन्ने काम डोजरबाट अगाडि बढिरहेको छ । यसरी जथाभावी डोजरको प्रयोगले प्रकृतिको सुन्दरतामा आँच आउनुका साथै जमिन कमजोर हुने र भूक्षय तथा पहिरोको जोखिम पनि त्यत्तिकै बढ्ने सम्भावना हुन्छ । अर्कोतिर डोजर लगाउँदा बेरोजगार युवाहरूको रोजगार गुमिरहेको छ । प्रकृतिलाई नै विनाशको बाटोमा लानेगरी डोजर लगाइनु प्रकृतिको दोहन गर्नु हो । डोजर चलाएर हरियाली पाखाहरू पनि उराठलाग्दो उजाडिएको रुखो सुक्खा डाँडामा परिणत भएका छन् । गाउँतिर जताततै डोजर चलाएर वैरागलाग्दो भएको छ । पानीका मुहान पनि सुक्दैछन् । पहाडतिर पहिरोको जोखिम त्यत्तिकै बढ्दै गइरहेको छ । विकासको नाममा जताततै डोजर चलाउने काम बन्द गरिनुपर्छ । जनप्रतिनिधिहरू काम छिटो गर्ने होडमा डोजर लगाएर विनाशको बाटो अपनाइरहेका छन् । विकासका नाममा स्थानीय सरकारहरूले जताततै डोजर धस्ने काम बन्द गरेर स्थानीय युवाहरूलाई नै रोजगार दिने वातावरण बनाउन जरुरी छ । मापदण्ड विपरीत डोजर चलाएर प्रकृतिलाई नै धरापमा पार्ने काम गर्नेहरूलाई कारबाहीको दायरामा ल्याउनुपर्छ । नत्र भोलिका पुस्ताले पछुताउनु बाहेक अरु केही हुँदैन । गोविन्द विक, बुनपा१२, कपन, काठमाडौं"
संसद् भवन निर्माण सुरु,"सरकारले सिंहदरबारभित्र संघीय संसद भवन निर्माण प्रक्रिया अगाडि बढाएको छ । देशको प्रमुख प्रशासनिक निकाय सिंहदरबारभित्र संसद भवन बन्न लागेको छ । १५ वर्षअघि नै संसद भवन निर्माणको योजना अगाडि सारे पनि अहिलेमात्र निर्माणको काम अगाडि बढ्दैछ । आधुनिक र प्रविधिमैत्री संसद भवन १ सय ७३ रोपनी ८ आना क्षेत्रफलमा फैलिने तथा ५ अर्ब २६ करोड रुपैयाँमा निर्माण हुनलागेको हो । संघीय संसद भवन निर्माण भएपछि संसदीय समिति, संसदीय दलको कार्यालय, संसद सचिवालय एउटै भवनबाट सञ्चालन हुनेछ । यद्यपि संसद भवन केन्द्रीय प्रशासनिक परिसर भन्दा अन्यत्रै निर्माण गरिनु उपयुक्त हुन्छ । यसलाई मध्यनजर गर्दै यस्ता ठूला आयोजना निर्माणमा समयमै गम्भीर भई दीर्घकालीन सोच हुनु आवश्यक छ । प्रदीप सुवेदी, कलंकीस्थान, काठमाडौं"
शिक्षकको उमेरहद नबढाऊँ,"कर्मचारीको उमेर हद ५८ बाट ६० पुग्ने भएपछि शिक्षकको पनि ६० बाट ६३ बनाउनुपर्छ भन्ने माग शिक्षक महासंघले राखिरहेछ । शिक्षक वा कर्मचारी जोसुकैको पनि उमेर बढ्दै जाँदा शक्ति कमजोर हुँदै गएर कार्यदक्षता र सक्रियतामा कमी आउनु स्वाभाविकै हो । शिक्षकहरूले बढी शक्तिका साथ उभिएर खट्नुपर्ने हुन्छ । शिक्षणमा आधुनिक प्रविधि आईसीटी भित्रिएको छ । पाका शिक्षकहरूले त्यसको प्रयोग गर्न गाह्रो छ । खट्न सक्ने क्षमता कम भएका कारण उहाँहरूबाट समयको पालनामा पनि कमी हुनसक्छ । यस्तो हुनु भनेको शैक्षिक गुणस्तरमा कमी आउनु हो । अब शिक्षा संकायबाट उच्चशिक्षा हासिल गरेर अध्यापन अनुमतिपत्र लिएर बसेका हजारौं बेरोजगार दक्ष जनशक्तिलाई शिक्षण पेशामा अवसर नदिने हो भने शिक्षाको गुणस्तर सुध्रिन सक्दैन । त्यसैले शैक्षिक क्षेत्रमा नयाँ र युवा जनशक्ति भित्र्याएर शैक्षिक गुणस्तर बढाउन शिक्षकको उमेरहद बढाएर ६३ बनाउने होइन, घटाएर ५०५५ मा सीमित गर्नसके राम्रो हुन्छ । बरु शिक्षकलाई उपलब्ध गराइने सेवा, सुविधा बढाउनसके सुनमा सुगन्ध हुन्छ । इन्द्रकुमार श्रेष्ठ, कमलाकुञ्ज, ओखलढुंगा"
मोदीपथको बाछिटा,"बुधबार प्रकाशित सीकेलालको महेन्द्रपथको भारतीय संस्करण र भारतमा जारी प्रदर्शन सम्पादकीयमा हालै भारतमा नागरिकता विधेयकको कारण चर्किएको विरोध र ध्रुवीकरणको कारण दक्षिण एसियामा प्रभाव पर्ने आशयसहितको चिन्ता व्यक्त गरेको पाइयो । छिमेकी मुलुकका चेतनशील नागरिकहरूले चिन्ता व्यक्त गर्नु स्वाभाविक पनि हो । जब भारतमा मोदीपथको उदय भयो, उनले गरेका प्रायः निर्णय विवादमा तानिएको देखिन्छ । नोटबन्दीदेखि अहिले नागरिकता विधेयकसम्म आइपुग्दा भारतमा विरोध प्रदर्शनले उग्ररूप लिइरहेको छ । यसको असर छिमेकी मुलुकहरूमा पर्नु स्वाभाविक हो । उदाहरणका लागि नोटबन्दी गर्दा नेपालमा पनि असर परेको थियो । नेपालमा भएको भारु अहिलेसम्म पनि नसाटिएको घटनाले मोदीपथको बाछिटाले भेटेको अनुभूत गर्न सकिन्छ ।छिमेकी मुलुकहरूप्रति अपनाइएको मोदीपथको रवैयाले छिमेकीहरूसितको सम्बन्ध पनि खासै घनिष्ट बन्नसकेको देखिँदैन । नेपाल विरुद्ध लगाइएको नाकाबन्दी नेपालीले अहिलेसम्म बिर्सनसकेका छैनन् । लिपुलेक आफ्नो नक्सामा पारेर हेपाह प्रवृत्ति देखाएकै छ । पाकिस्तान, चीन लगायतसित छिमेकी राष्ट्रहरूसित पनि सम्बन्ध दरार परेको देखिन्छ । अहिले विश्व्यापी रूपमा भारतीय आन्तरिक प्रजातन्त्र कमजोर भएकोमा चिन्ता प्रकट गरिंँदैछ । नागरिकता विधेयकलाई लिएर त्यसको विरोधमा भारतभर विद्रोह फैलिएको छ । मोदीपथले ल्याएको भारतीय आन्तरिक विद्रोहको बाछिटाले छिमेकी देशहरूमा प्रभाव पार्ने केही सम्भावना रहन्छ । यद्यपि छिमेकी मुलुकहरू सचेत भएर बस्नु आवश्यक छ । रेशमकुमार सुनुवार, बौद्ध, काठमाडौं"
परीक्षाफल प्रकाशित नहुँदा,"२०११ सालमा स्थापना भएको नेपाल ल क्याम्पस त्रिभुवन विश्वविद्यालयभन्दा जेठो संस्था हो । यद्यपि त्रिभुवन विश्वविद्यालयको स्थापनापश्चात् नेपाल ल क्याम्पस त्रिभुवन विश्वविद्यालयकै आङ्गिक क्याम्पस हुनपुग्यो । स्थापना कालदेखि नै विभिन्न आरोहअवरोह खेप्दै यस संस्थाले मुलुकको शैक्षिक जनशक्तिमा पुर्याएको योगदान अतुलनीय छ ।शैक्षिक उन्नयनमा महत्त्वपूर्ण भूमिका निर्वाह गर्दै आएको ल क्याम्पस र त्रिविको अवस्था भने खस्किँदो छ । कहिले एलएलएमको नतिजा विवादमा पर्छ त कहिले समयमै नतिजा निकाल्न आनाकानी गर्छ । असोज ८ गते विद्यार्थीले स्नातक कानुन संकाय अन्तर्गत बीएएलएलबीको परीक्षा दिएका थिए । कानुन पढ्न इच्छा गरेका झन्डै १४०० विद्यार्थीले नेपाल ल क्याम्पसद्वारा बिभिन्न तीन क्याम्पसको लागि लिइने कुल २८० सिटको लागि तनमन लाएर पढेर परीक्षा दिए । परीक्षा छिटो भएको र सकेसम्म पुसबाट पढ्न पाइएला भन्नेमा विद्यार्थीहरू खुसी थिए । तर आजसम्म पनि परीक्षाफल प्रकाशित गरिएन । क्याम्पस प्रशासनको गैरजिम्मेवारीका कारण विद्यार्थीहरू निकै मर्कामा परेका छन् । त्यसैले बीएएलएलबी प्रवेश परीक्षा दिएर बसेका विद्यार्थीहरूको समस्या समाधान निम्ति सम्बन्धित पक्षले ध्यान देओस् । रितेश पन्थी, बुटवल, रूपन्देही"
बीपीमहेन्द्रको दोषी चश्मा मा छुटेका तथ्य,"पुस १ गतेको सन्दर्भमा यादव देवकोटाद्वारा लिखित बीपीमहेन्द्रको दोषी चश्मा पढेपछि त्यसमा उल्लेख हुन छुटेका दुई तथ्यप्रति ध्यान गयो । लेखकले भनेझैं महेन्द्र र बीपी दुवैजनाका राजनीतिक चश्मा दोषी थिए भन्ने कुरामा असहमत हुने ठाउँ छैन । महेन्द्रले गरेका एउटा मुख्य त्रुटि बीपीहरूलाई आठ वर्षसम्म जेलमा राख्नु हो । छाड्नु नै थियो त एकदुई वर्षमै छाडिदिएको भए कसैलाई कुनै क्षति हुने थिएन । बीपीको महत्त्व महेन्द्रले नबुझेका थिएनन् । बीपीले गरेको ठूलो त्रुटि भने जेलबाट छुटेपछि लगत्तै भारतमा शरण पर्न जानु थियो । महेन्द्रले नेपाली कांग्रेसको सरकारमात्र खोसेका थिए, उनीहरूलाई देशनिकाला गरेका थिएनन् । भारतमा निर्वासित हुनजानुको साटो स्वदेशमै बसेर राजनीतिक सङ्घर्ष गरिरहेका भए नेपालको राजनीतिक परिदृश्य बेग्लै हुने थियो । भारत निर्वासित हुने निर्णय गलत थियो भन्ने तथ्य आठ वर्ष त्यहाँ बसिसकेपछि राष्ट्रिय मेलमिलाप भन्दै नेपाल फर्किन बाध्य हुनुबाट पुष्टि हुन्छ । आफ्ना कथा र उपन्यासका पात्रहरूको मनोविश्लेषण गर्न माहिर बीपी उत्साही युवक राजा महेन्द्रको मनोविश्लेषण गर्नमा भने चुके । एक सय चार वर्षसम्म राणाको पिँजडामा परेर भर्खर मुक्त भएको राजतन्त्र रबरछाप मात्र बनेर फेरि कांग्रेसको पिँजडाभित्र सीमित हुन तयार हुन सम्भव थिएन । यो यथार्थ बीपीले समयमै बुझ्नु अत्यन्त जरुरी थियो । अनपेक्षित रूपमा पाएको दुई तिहाइ मतबाट त्यतिखेर कांग्रेस उत्ताउलो भएर मात्तिएकै हो । त्यसैको परिणाम पुस १ गते हो । लेखक देवकोटाको कतिपय विचारप्रति सहमत भए पनि पञ्चायतको ३० वर्ष खेरै गएको समय हो भन्ने कुरामा राजनीतिक पार्टीका मानिसहरू त सहमत होलान्, तर सर्वसाधारण आमनेपाली भने सहमत हुँदैनन् । किनकि नेपालमा भएका राम्रानराम्रा सबै कामको आधारशिला त्यही ३० वर्षमा बनेको हो । बरु त्यसपछिको ३० वर्षमा देश र जनताले के पाए, के गुमाए भन्ने कुरा अहिलेको छलफलको विषय हो । नेपालमा २००७ सालदेखि अहिलेसम्म जेजति राजनीतिक परिवर्तन भए, ती सबै प्रयोगकै सिलसिला हुन् । अहिलेको परिपाटीले चाहिँ स्वर्ण महोत्सव मनाउँछ भन्ने ग्यारेन्टी कसैले दिन सक्दैन । श्रीरामसिंह बस्नेत, वनस्थली, काठमाडौं"
'टु प्लस वान' अवधारणा र नेपाल,इन्द्र अधिकारी
युवा कांग्रेस गठनको प्रस्ताव,"पार्टीको आगामी कार्यदिशा तय गर्न नेपाली कांग्रेस केन्द्रीय समिति बैठक चालु छ । तीनै तहको निर्वाचनमा कमजोर हुनुमा पार्टीभित्रको आन्तरिक गुटबन्दीबाट सिर्जित घातप्रतिघातले विशेष भूमिका खेलेको छ । संसदीय बोर्ड र विभाग गठन हुन सकेको छैन । भ्रातृ संस्थाहरूको अधिवेशन नभएको धेरै भइसक्यो । महाधिवेशन बारेको अन्योल छिनोफानो गर्नु पर्नेछ । विदेशस्थित जनसम्पर्क समितिहरूको नियमन, केन्द्र, प्रदेश, जिल्ला लगायत वार्ड तहसम्मका समिति निर्माण, सक्रिय सदस्यता वितरणको विषय, अधिेवशन र सरकारको निरंकुश शैलीको पूर्वाभ्यास लगायत पार्टी विधान तथा नियमावली कार्यान्वयन जस्ता विषयले बैठकमा विशेष महत्त्व पाउने अपेक्षा गरिएको छ । २ वर्षअघि गठित नेकपा सरकारको अकर्मण्यता छताछुल्ल हुँदा पनि उपनिर्वाचनमा कांग्रेसले आशातित उपलब्धि प्राप्त गर्न भने सकेन । नेतादेखि कार्यकर्तासम्मको कार्यशैली र व्यवहारमा परिवर्तन नहुने हो भने आगामी निर्वाचनमा पनि सफलता हासिल गर्न हम्मेहम्मे पर्न सक्छ ।यो सरकारको कार्यकालमा सुनकाण्ड, निर्मला हत्याकाण्ड, सिन्डिकेट काण्ड, बालुवाटार जग्गाकाण्ड, वाइड तथा न्यारोबडी भ्रष्टाचार काण्ड जस्ता धेरै काण्ड भए । गुठी विधेयक, प्रेस काउन्सिल सम्बन्धी विधेयक, सेना परिचालन विधेयक, मानव अधिकार सम्बन्धी विधेयक र संवैधानिक परिषद सम्बन्धी विधेयक लगायत कानुन निर्माणमा नेकपा सरकारले संविधानवाद र कानुनी राज्यको उल्लंघन गरेको छ । सत्तारोहण अघि निकै राष्ट्रवादी देखिएका प्रधानमन्त्री केपी शर्मा ओली पछिल्लो समय कालापानी, लिपुलेक र लिम्पियाधुराका सवालमा उब्जिएको राष्ट्रियताको सवालमा बेनकाब भएका छन् ।केन्द्रीय समिति बैठकमा सरकारी रवैया र पार्टी महासमिति बैठकको निर्णय, जनजागरण अभियान आदि विषयमा छलफल हुनुपर्छ । संगठन सञ्चालनका क्रममा संस्थाभन्दा व्यक्ति र विधानभन्दा नेता ठूलो हुने परिपाटीले पार्टीमा पारेको प्रभावबारे पनि बहस हुन जरुरी छ । १३ औं महाधिवेशनमा विश्वास, आशा र भरोसासाथ महाधिवेशन प्रतिनिधिमहासमिति सदस्यहरूले ६० प्रतिशतभन्दा बढी युवालाई केन्द्रीय समितिमा पुर्याएका थिए । तर भागबन्डाको अन्त्य गर्ने कसम खाएका तिनले पनि संगठनलाई सोचेजति गतिशील बनाउन सकेनन् । कांग्रेस घात र अन्तरघातले थला परेको लामो समय भइसक्यो । तत्कालीन सभापति कृष्णप्रसाद भट्टराईलाई आफ्नै पार्टीका प्रधानमन्त्रीले निर्वाचन हराउन भूमिका निर्वाह गरेको दिनदेखि आजसम्म घातअन्तरघातले प्रश्रय पाएको देखिन्छ । अनुशासनहीताको पराकाष्ठा नाघ्नेहरूलाई भट्टराईले आममाफी दिँदा झन् अनुशासनहीनताले व्यापकता पायो । त्यसबेला औजारको रूपमा प्रयोग भएका तत्कालीन नेताहरूको गुटगत प्रभावले आज पनि पार्टीलाई कमजोर तुल्याइरहेछ । ८५ सदस्यीय केन्द्रीय समितिमा पदासिन सबैलाई अलगअलग गुट चाहिएको छ । जुन लोकतान्त्रिक पद्धतिका लागि दुर्भाग्यपूर्ण हो । गत निर्वाचनमा अन्तरघातीलाई कारबाही गर्न निर्माण भएको अनुशासन समितिमा सर्वसम्मत निर्णय हुनुपर्ने प्रावधानले गुटमा सक्रियहरूलाई संरक्षण गर्यो । बहुमतको निर्णय मान्य हुने प्रजातन्त्रको सुन्दर पक्षको समेत खिल्ली उडायो । आज हामी सबैको बोलीमा बलियो कांग्रेसको निर्माण सुनिन्छ । भाषणमा कांग्रेस पहिलो पार्टी बनाउने दाबी गर्छौं, तर व्यवहारमा हामी निकै आत्मकेन्द्रित र कुण्ठित बनेका छौं । कांग्रेस बलियो बनाउने परिकल्पना कांग्रेसको विधानले गरेकै छ । अब त्यस अनुसारको व्यवहार आवश्यक छ । विधानले वार्डदेखि केन्द्रसम्म निर्वाचनको व्यवस्था गरेको छ । तर केन्द्रीय समितिमा पदासिनहरू प्रदेश समिति गठन नगर्न किन एकमत छन् ? उनीहरू प्रदेशमा कोही नयाँ नेतृत्व जन्मिएको हेर्न चाहँदैनन् । प्रदेश बन्दै गर्दा केन्द्रको पदीय हैसियत फुस्कने डरका कारण वा अर्को नेता बन्ने डरले उनीहरूको मत मिलिरहेको त होइन ? यो विचारणीय प्रश्न हाम्रासामु छ । कांग्रेस बलियो बनाउने हो भने केन्द्रमा बसेकालाई भागबन्डा पुग्यो भन्दैमा बाँकी नेताकार्यकर्तालाई मार पर्ने र पार्टीलाई सशक्त बन्न नदिने कुरामा नेताहरू एकमत हुने अवस्थाको अन्त्य हुन आवश्यक छ ।अहिले सरकारसँग जनता असन्तुष्ट छन् । सरकारका सबै खाले दमन विरुद्ध लड्न जनता सशक्त कांग्रेसको साथ खोजिरहेका छन् । देशभित्र मात्र होइन, बाहिर पनि प्रजातन्त्र संरक्षणका लागि कांग्रेसको प्रभावकारी भूमिकाको अपेक्षा गरेका छन् । तर केही समयदेखि पार्टीका आधारस्तम्भको रूपमा रहेका भ्रातृ संस्थाहरूलाई कमजोर पारिएको छ । वार्डदेखि केन्द्रसम्मको समीक्षा गर्दा लामो समयदेखि पार्टीभित्र अवसर प्रायः एकै व्यक्तिले प्राप्त गरेका कारण बहुसंख्यक नेताकार्यकर्ता निराश बनेका छन् । आशाको सञ्चारका लागि गुटगत अंशबन्डा होइन, न्यायोचित अवसरको बाँडफाँड केन्द्रको प्राथमिकता हुनुपर्छ । तीन पटक केन्द्रीय सदस्य र सांसदको टिकट पाउनेलाई त्यसपछि लगातार चौथोपटक केन्द्रीय सदस्य वा सांसद बन्ने अधिकार दिनुहुन्न । यसबारे पार्टीले मन्थन गर्नु आवश्यक छ । आर्थिक सवालमा नेतृत्वमा पुगेकाहरूको पारदर्शिता सार्वजनिक नहुँदा पनि पार्टीको शाख गिरेको छ । त्यसैले सक्रिय सदस्यहरूको प्रारम्भमै सम्पत्तिको स्रोत तथा सम्पत्ति विवरण राख्ने व्यवस्थाको खाँचो छ ।पार्टी र यसका भ्रातृ संस्थाका माध्यमले जनतामा नयाँ आशा र विश्वासको सञ्चार जोगाउनसके मात्रै हाम्रो भविष्यको गन्तव्य प्राप्त हुनसक्छ । यसका लागि पार्टीका सबै नेता, कार्यकर्ताले आत्मसमीक्षा गरेर अगाडि बढ्नुपर्छ । पार्टी र भ्रातृ संस्थाहरूको शाख खस्केका बेला २०५४ सालमा तत्कालीन नेतृत्वले नेपाल तरुण दलको पुनःस्थापना गरी देशभर जनताको बीचमा आशाको सञ्चार गराएको थियो । ठिक त्यसैगरी अहिले कांग्रेसभित्र एउटा नयाँ संगठन आवश्यक छ । यसका लागि ३२ वर्षसम्म नेविसंघ, ४० वर्षसम्म तरुण दल र ४०५० वर्षसम्मका युवाको युवा कांग्रेस निर्माण गर्नु आवश्यक छ । यसलाई स्टाफ कलेजजस्तै अनुशासन, नैतिकता सिकाउने, कलाकौशल, योजना, विकास, समृद्धिको रेखा कोर्ने, प्रजातन्त्र, समाज र राजनीतिबारे प्रशिक्षण दिने केन्द्र बनाउनु उचित हुन्छ । जारी केन्द्रीय समिति बैठकमा यसबारे पनि छलफल हुनु मनासिव हुनेछ । जुन पार्टीहिताय, सर्वहिताय हुनेछ । जनताले कांग्रेसलाई बेलाबेलामा पुरस्कार, सजाय र दिशानिर्देश गर्ने गरेका छन् । केही अघि सम्पन्न उपनिर्वाचनको मत पनि कांग्रेसप्रतिको केही आशा, केही भरोसासँगै पार्टीलाई भागबन्डाको मण्डली नबनाउन गरेको संकेतको रूपमा बुझ्नु जरूरी छ । कांग्रेस चाहे पुरस्कृत होस् वा दण्डित आम नागरिककै बीचमा हुन्छ । तर, विचलित हुँदैन, जिम्मेवार प्रतिपक्षको भूमिकामा रहन्छ । सशक्त कांग्रेसबिना मुलुकको समृद्धि सम्भव छैन । तर कांग्रेस राष्ट्रिय राजनीतिका अहम् मुद्दा छाडेर आफैभित्रको लेनदेनमा अल्झिएको छ । जसले न राष्ट्रलाई फाइदा हुन्छ न पार्टीलाई । त्यसैले उपनिर्वाचनको सन्देशलाई आत्मसाथ गरेर सच्चिएन भने पार्टी साविकको चुनावमा भन्दा थप दण्डित नहोला भन्न सकिन्न ।महर नेविसंघका पूर्वअध्यक्ष हुन् ।"
वैदेशिक लगानी अपरिहार्य,बलराम रिज्यालरिज्याल लगानी बोर्डका सहसचिव तथा प्रवक्ता हुन् ।
"पञ्चायत ढल्यो, पञ्चायत ढलेन","इतिहासलाई आआफ्नो सुविधा अनुसार, आआफ्ना फुटनोटका साथ सार्वजनिक विमर्शमा ल्याइँदै छ, यतिखेर । विश्वेश्वरप्रसाद कोइराला नेतृत्वमा बनेको निर्वाचित मन्त्रिमण्डल र संसदका दुवै सदनलाई २०१७ पुस १ मा राजा महेन्द्रले विघटन गरेÙ बहुदलीय संसदीय प्रजातान्त्रिक व्यवस्थाको निर्मम हत्या गरे अनि पञ्चायत का नाममा नेपाली राजनीतिमा नयाँ अध्याय सुरु गरे, जसलाई जनताको राजनीति गर्नेहरूले अँध्यारो काल भन्छन् । पञ्चायतले सत्ताको अति केन्द्रीकरण, निरंकुशता, व्यक्तिपूजा र चाकरीलाई आफ्नो चरित्र बनायो । पञ्चायतले आफ्नो अनुहार उज्यालो देखाउन आलंकारिक रूपमा विभिन्न समुदायबाट चाकरविशेषलाई टिप्थ्योÙ विकासको मूल फुटाउने गफ दिन्थ्योÙ सैन्यशक्तिलाई जनविरोधी काममा संलग्न गराउँथ्यो । यसविरुद्ध जनता आन्दोलित भइरहे । अन्ततः तीस वर्षपछि पञ्चायत फालियो । २०४६ को जनआन्दोलनले पञ्चायतमा पूर्णविराम लगायो । बहुदलीय प्रजातन्त्र आयो ।समयसँगै बहुदलीय प्रजातन्त्रले पनि आफ्ना हितमा काम नगरेको देखे जनताले । त्यो आक्रोशको भुंग्रो २०६२६३ मा विस्फोट भयो । जनआन्दोलन२ ले लोकतन्त्र शब्द भित्र्यायो । बिस्तारै गणतन्त्र र संघीयता आयो । यस अर्थमा जनआन्दोलन२ यसअघिका संघर्ष, आन्दोलन र क्रान्तिभन्दा निकै शक्तिशाली रह्यो । जनआन्दोलन२ मा समृद्ध नेपालको आकांक्षाले आम नेपालीलाई आहुतिका लागि उत्प्रेरित गरेको थियो । जनआन्दोलन२ कै प्रतापका कारण मुलुकमा अहिले बहुतहका निर्वाचित सरकार छन् । जनताले लोकतन्त्रमा प्रजातन्त्रमा भन्दा आफ्ना आकांक्षा र सपना पूरा गर्ने मामिलामा स्वाभिमान र सहभागिता बढी देखेका थिए । तर दुःखपूर्वक भन्नुपर्छ त्यो सब अहिले दिवास्वप्न भइरहेको छ । पञ्चायत ढलेको तीसै वर्ष पुग्न लाग्दा पनि अहिलेको राजनीतिले त्यही चरित्र देखाइरहेको छ । पञ्चायतका मौलिक दुर्गुणहरूले निरन्तरता पाइरहेका छन् । यसले जनतामा फेरि उकुसमुकुस र छटपटी बढाइदिएको छ ।लाग्छ, राजनीति इतिहासको चक्रमा घुम्दै पुरानै ठाउँमा फर्कन आँटेको छ । लोकतान्त्रिक निर्वाचनबाटै सत्तामा पुगेकाहरू कसरी अधिनायक बन्न उत्साहित हुन्छन् र लोकतान्त्रिक विधिबाटै लोकतान्त्रिक मूल्यहरूको हरण गर्छन्, जसको उदाहरण हाम्रै छेउछाउमा देखिँदै छ । हामीले पनि लोकतन्त्रलाई समूल नष्ट हुन नदिन वर्तमान राजनीतिमा व्याप्त पञ्चायत प्रवृत्ति चुँडाउनैपर्छ, अनि मात्र स्वस्थ र सार्थक परिवेशको निर्माण हुन सक्छ ।अहिले पनि पञ्चायतकालमा झैं जताततै माथिको आदेश को बोलवाला छ । जनतालाई अहिले पनि आदेशपालकका रूपमा राख्न खोजिएको छ । पञ्चायतले आफ्नै नागरिकमाथि भरोसा गरेनÙ गणतान्त्रिक सरकारले पनि प्रत्येक नागरिकको जासुसी सुरु गरेको छ । पञ्चायतकालको भूमिगत गिरोहको झल्को दिने गरी अहिले बालुवाटारमा खुला गिरोह सक्रिय छ । संविधानमा सार्वभौम मानिएका जनता सरकारी बुझाइमा केवल फटाहा हुन् । अहिले जनता सार्वभौम मानिएका भए तिनको निजत्व र वैयक्तिक स्वतन्त्रताको कदर गरिहालिन्थ्यो नि ! प्रधानमन्त्री केपी शर्मा ओलीले जनमतको कदर र सम्मान गर्दै सर्वस्वीकृत मान्यता अनुरूप सरकार चलाउन सकिरहेका छैनन् । सुनिन्छ, बालुवाटार छिर्न पाउने विरलैमा प्रधानमन्त्रीको मर्जीमा असहमति राख्ने औकात छ । उही दरबारिया शैली दर्शनभेट, आदेश र बिदाइ । अनि लिजका नाममा चाकरीबाजहरूलाई बिर्ता वितरण ।अहिलेको राजनीतिले आफूभित्र जोगाइराखेको पञ्चायतलाई नफ्याँकेसम्म सही अर्थमा पञ्चायत ढल्दैन । अँध्यारो कुनामा बसेर ककसले राजा आऊ, देश बचाऊ भन्दै छन्, त्यो बहुसंख्यक जनताका लागि चासोको विषय होइन । जनताले त केवल हिजो आफूलाई परिवर्तनकारी भन्नेहरू पञ्चायत मानसबाट मुक्त होऊन् भन्ने अभिलाषा राखेका छन् । पञ्चायतमा आधारभूत आवश्यकता, एसियाली मापदण्ड, विकासको मूल जस्ता शब्दावली हरबखत सुनिएझैं अहिले समृद्धि ले मेचीमहाकाली ढाकेको छ । तर सत्तासीनहरूले बुझ्न जरुरी छ समृद्धि संकथनको जादु फिका हुन थालिसकेको छ । पञ्चायतमा सिंहदरबारले अनुकम्पा गरेको विकासको मोडलले अझै निरन्तरता पाएको छ । सिंहदरबारमा बस्नेले आफैमाथि विकासको सिंगो गोबर्धन पर्वत उचालिराखेका छन् । राज्य व्यवस्था र राज्यको निर्णय प्रक्रियामा जनताको अपेक्षित सहभागिता छैन । सरकार र सरकारीतन्त्रको कामकारबाही खुला र पारदर्शी छैन । नागरिकको सुसूचित हुने हकलाई निस्तेज बनाउँदै लगिएको छ । पञ्चायती अभ्यासको पुनरावृत्तिले नेपाली राजनीतिमा भीषण ध्रुवीकरणको आधार खडा गर्दै छÙ वैकल्पिक राजनीतिको बहसलाई मलजल गर्दै छ । तर वैकल्पिक भनिन रुचाउनेहरूका लागि पनि बाटो सहज छैन । अहिलेका सबै राजनीतिक दलमा पञ्चायतको दुर्गुण छ । फरक थोरै वा धेरै मात्र हो । पटकपटकको आन्दोलनले पनि परिवर्तनलाई आत्मसात् गर्ने र यसलाई पछ्याउनेहरूको जीवन सहज बनाउन नसक्नु विडम्बनापूर्ण छ । कुनै पनि गरिबका लागि पञ्चायत र गणतन्त्रमा के फरक छ ? पात्रहरूको चरित्रले यदाकदा पद्धतिप्रणालीको परिभाषा दिने गर्छ । संसदलाई अप्रासंगिक बनाउने खेल, असहमतिको आवाजलाई सत्तापोषित संकथन उठानको कोलाहलले छोपिदिने प्रवृत्तिले हामी कस्तो राज्य प्रणालीमा बाँच्न अभिशप्त छौं भन्ने छर्लंग पार्छ । अहिलेको सत्ताले संविधानलाई पनि आफूखुसी अर्थ र आयाम दिँदै छ । पद्धतिहरू बदलिए पनि त्यो सधैंभरि व्यक्तिकेन्द्रित रहिरहनु नेपाली राजनीतिको आधारभूत समस्या हो । हामीकहाँ संस्थाहरूको स्वायत्तताको विकासलाई त्यति महत्त्व दिइँदैन । राज्यका अंगहरूलाई लोकतन्त्रीकरण गर्नुभन्दा पनि चमत्कारी नेताहरूको खोजी गरिन्छ । विधिले भन्दा व्यक्तिले जादु गरिदेओस् भन्ने चाहना हुन्छ । विधिले नै लोकतन्त्रलाई पञ्चायतभन्दा फरक बनाउने हो । अहिले पनि सत्तासीनहरूले आफ्नै बोलीलाई कानुन ठान्ने लोभ त्याग्न नसकेकाले राज्यका अंगहरूको प्रभावकारितामा ह्रास आएको हो ।लोकतन्त्रमा मतभिन्नता हुन्छÙ सँगै बस्ने उदारता पनि हुन्छ । सत्ताको कोपभाजनमा परेर कोही मुलुकबाट निष्कासित हुनुपर्दैन । लोकतन्त्रमा बहुलवादको व्यापक महत्त्व हुन्छ । यसले जीवन र जगत्मा अन्तर्निहित विविधतालाई मौलिक रूपमा स्वीकार गर्छ । लोकतन्त्रमा वैचारिक विविधताको सम्मान गरिने मात्र होइन, त्यसका लागि सुरक्षित वातावरणसमेत प्राप्त हुन्छ । दल वा देशभित्रका इतर विचारप्रतिको असहिष्णुता उही पञ्चायत प्रवृत्ति हो ।चाकर र भजनमण्डलीले शासक वर्गलाई क्षणिक रूपमा सुखद अनुभूति दिने हुन्, तर त्यसको अन्तिम परिणाम पतन नै हो । पञ्चायत यसै कारण ढल्यो । अहिलेको सरकारले आफूभित्र पञ्चायत मानस बाँच्नु भनेको हिमालयन ब्लन्डर हो । लोकतान्त्रिक गणतन्त्रको गोरेटो कोर्नमा व्यस्त राजनीतिक दलहरूले समेत माफियाहरूलाई संरक्षण दिएर पञ्चायती गोरेटोलाई राजमार्ग बनाउँदै छन् । जब शासकीय वृत्तकै संरक्षणमा ठेकेदार, तस्कर, भ्रष्टाचारी, अपराधीहरू बलशाली वा प्रभावशाली हुँदै जान्छन्, जब अपराध कर्मलाई छहारी दिनु शीर्षको दिनचर्या बन्छ, त्यतिखेर कसरी पञ्चायत ढलेको मान्नु ?"
'मीटू' मुद्दामा ३४ लाख क्षतिपूर्ति,"टोकियो, जापान जापानमा मीटू अभियानको चर्चित अनुहार बनेकी ३० वर्षीया पत्रकार शिओरी इटोले आफूमाथि भएको बलात्कार मुद्दा जितेकी छन् । जापानमा यौन उत्पीडनजस्तो विषयमा कसैले पनि सार्वजनिक रूपमा कुरा नगर्ने भएकाले उनको यो जितलाई महत्त्वपूर्ण ठानिएको छ । टोकियोस्थित सिभिल कोर्ट ले इटोको पक्षमा फैसला सुनाउँदै पीडतलाई ३० हजार अमेरिकी डलर (३४ लाखभन्दा बढी रुपैयाँ) जरिवाना तिर्न आदेश दिएको छ । अदालतले ब्रोडकास्टर टीबीएस का वासिङ्टन ब्युरो प्रमुख नोरियुची यामागुचीविरुद्ध इटोद्वारा दायर मुद्दाको सुनुवाइपछि उक्त ऐतिहासिक फैसला सुनाएको हो । वरिष्ठ पत्रकार यामागुची जापानी प्रधानमन्त्री सिन्जो अबेका अत्यन्तै नजिकका मानिन्छन् । अदालतमा मुद्दा दायरपछि आयोजित पत्रकार सम्मेलनमा शिओरी इटोले जापानी मिडियासँग भनेकी थिइन्, सन् २०१५ मा यामागुचीले म बेहोस रहेको अवस्थामा टोकियोस्थित एउटा होटलमा मलाई बलात्कार गरेका थिए । उनले आरोपित यामागुचीले आफूलाई करिअरबारे छलफल गर्न होटलमा बोलाएको तर त्यहाँ बलात्कार गरेको बताएकी थिइन् । आफूमाथि भएको बलात्कारलाई लिएर उनी अदालत पुगेकी थिइन् । अदालतको फैसलापछि इटो असाध्यै खुसी छिन् । तर, यहाँसम्म आइपुग्नका लागि मैले धेरै कठिनाइको सामना गरेकी छु, उनी भन्छिन्, प्रहरीले अनुसन्धानका क्रममा मसँग सोधिएका प्रश्नहरूले अझै पनि मेरो जीउ सिरिङ हुन्छ । प्रहरीले यस्ता प्रश्नहरू सोधे जसको जवाफ सबै महिलाले दिने सहासै गर्न सक्तैनन् । आफू संलग्न रहेकै पेसाका वरिष्ठ पत्रकारबाट भएको असह्य बलात्कारको घटनाले आफूलाई ठूला मानसिक आघात पुगेको प्रतिक्रियासमेत दिएकी थिइन् । सन् २०१७ मा इटोले पत्रकार सम्मेलनको आयोजना गर्दै आफ्नो पीडादायक अनुभव पहिलो पटक सार्वजनिक गरेकी थिइन् । यसले पनि नपुगेपछि उनले ब्ल्याक बक्स पुस्तकमा समेत आफ्ना आपत्ति र पीडाहरू पोखेकी छन् । त्यही वर्ष उनले यामागुजीविरुद्ध एक लाख अमेरिकी डलर क्षतिपूर्ति माग गर्दै अदालतमा मुद्दा दायर गरेकी थिइन् । इटोले अदालतमा मुद्दा दायर गरेको केही घन्टापछि यामागुचीले पनि उनीविरुद्ध काउन्टर केस दायर गरेका थिए । तर, पर्याप्त प्रमाण अभावमा अदालतले पीडितकै पक्षमा फैसला सुनाएको छ । आफ्नो स्पष्टीकरणमा यामागुचीले सन २०१७ मा अमेरिकी अखबार न्युयोर्क टाइम्स संग भनेका थिए, इटोले धेरै रक्सी सेवन गरेकी थिइन र उनको सुरक्षालाई ध्यानमा राख्दै आफ्नो कोठामा लगेको थिएँ । यामागुचीले अदालतमा हालेको उजुरीमा भनेका थिए, इटोको कपडामा रक्सीसहितको फोहोरले लागेको थियो, त्यही कारणले उनको कपडा हटाइदिएको थिएँ, कपडा हटाउने क्रममा इटोले त्यसको प्रतिवाद गरिनन् । जब कि त्यस बेलासम्म उनी होसमा आइसकेकी थिइन् । तर, अदालतले उनको यो दलिललाई ठाडै अस्वीकार गरिदियो । इटोको यो मुद्दाले जापानमा विद्यमान पुरानो बलात्कार कानुनहरू र रुढिवादी राष्ट्रमा यौनदुराचारमा महिलाहरूले सामना गर्नुपर्ने अवरोधबाधाहरूलाई उजागर गरिदिएको छ । अदालतको फैसलाले जापानमा महिला अधिकार र देशमा जारी मीटू आन्दोलनका लागि जितका रूपमा हेरिएको छ । अदालत बाहिर इटोले आफ्ना समर्थनलाई धन्यवाद दिइन् । समर्थकहरूकै सहयोगमा यो जित हासिल भएको हो । सत्तारुढ दलहरूलाई यस्तै अन्य मुद्दामा ध्यान केन्द्रित गराउन अदालतको यो फैसलाले सहयोग पुग्ने विश्वास मेरो छ, उनले भनिन्, म वास्तवमै खुसी छु किनभने मैले सबैसमक्ष एउटा राम्रो परिणाम दिन सक्षम भएकी छु । सुरुमा एक्लो थिएँ, डर र चिन्ता पनि थियो । तर सबैको सहयोग प्राप्त भयो र मुद्दा जितेँ । इटो जापानमा मीटू आन्दोलनको प्रतीक बनेकी छन् । जापानमा यौनदुराचारबारे महिलाले विरलै रिपोर्ट गर्छन् । इटोको सहास जापानमा एउटा दुर्लभको घटना भएको अन्तर्राष्ट्रिय सञ्चारमाध्यमहरूले जनाएका छन् । इटोको पक्षमा सिभिल कोर्टको फैसलापछि यामागुचीले अर्को अदालतमा अपिल गर्ने प्रतिक्रिया दिँदै आफूमाथि लागेको आरोप निराधार भएको जनाए ।"
फैसलाको विपक्षमा थियो इमरान सरकार,"इस्लामाबाद, पाकिस्तान (एजेन्सी) पाकिस्तानी पूर्वराष्ट्रपति जनरल परवेज मुसर्रफविरुद्ध देशद्रोहको मुद्दामा इस्लामाबादस्थित विशेष अदालतले सुनाएको मृत्युदण्ड फैसला पाकिस्तानकै एउटा अप्रत्याशित घटना हो । यसो त पाकिस्तानको संविधानमा देशद्रोह गर्नेमाथि के सजाय हुन्छ भन्ने कुरा स्पष्ट रूपमा उल्लेख छ । तर पाकिस्तानमा जुन रूपमा राजनीति हुने गरेको छ, त्यसबाट यही अनुमान लगाइएको थियो, कि पूर्व सैन्यप्रमुखलाई सजाय सुनाइन्न । बीबीसीका अनुसार पहिलो केही महिनायता पाकिस्तान सरकारले पनि यस प्रकारको फैसला नआओस् भन्ने पक्षमा थियो । सरकारले इस्लामाबाद उच्च अदालतलाई यतिसम्म भनेको थियो कि विशेष अदालत गैरकानुनी तरिकाले बनेको छ, यसलाई खारेज गरिनुपर्छ । विशेष अदालतले मुसर्रफविरुद्ध फैसला सुनाइरहेकै बेला पनि सरकारका तर्फबाट तीन छुट्टाछुट्टै उजुरी दायर गरिएको थियो । यसमा सरकारका तर्फबाट पूर्वप्रधानमन्त्री, पूर्वप्रधानन्यायाधीश र पूर्वकानुनमन्त्रीलाई यो सुनुवाइमा समावेश गर्नुपर्ने अपिल गरिएको थियो । तर न्यायाधीशले सरकारबाट सुनवाइमा ढिलाइ गर्न खोजेको भन्दै सरकारको आग्रहलाई लत्याइदिए । यसअघि लाहोर उच्च अदालतमा मुसर्रफले आफूविरुद्ध कुनै फैसला नआओस् भन्दै व्यापक लबिङ गरेका थिए ।पाकिस्तानमा यस प्रकारको फैसला आउनुअघि सरकारी पक्ष मौन बस्ने या भित्रभित्रै मुद्दा मिलाउँदै आएको थियो । यो प्रक्रियाबाट मुद्दाको फैसलामा ढिलाइ हुन सक्ने या सेटल हुने आशंका धेरैको थियो । तर फैसला अचानक आएपछि यसले एउटा गम्भीर बहसको सुरुवात गरिदिएको छ । सन् २००९ मा पिपुल्स पार्टी सरकारमा रहेका बेला परवेज मुसर्रफविरुद्ध देशद्रोहको मुद्दा चलाउने भनिएको थियो । तर त्यसताकाका प्रधानमन्त्री युसुफ रजा गिलानीले उक्त मुद्दा चलाउन अस्वीकार गरेका थिए । त्ससपछि मुस्लिम लिगको सरकार आएपछि उसले पनि यो मुद्दामा हात नहाल्ने मनस्थिति बनाएको थियो । तर त्यसताका सर्वोच्च अदालतले दबाब बढाउँदै एउटा निर्धारित अवधिभित्र मुद्दा चलाउन सरकारलाई आग्रह गरेको थियो । पाकिस्तानको संविधानअनुसार देशद्रोहको मुद्दा सरकारबाट मात्रै दर्ता हुन्छ । यसबाट मुस्लिम लिग नुन को सरकार अत्तालिएको थियो । पछि मुसर्रफलाई पाकिस्तान छाडेर जाने अनुमति प्राप्त भयो । त्यस बेला सरकारले अदालतमाथि दोषारोपण गर्दै मुसर्रफलाई सर्वोच्च अदालतले विदेश जान अनुमति दिएको प्रतिक्रिया दिएको थियो । तर सर्वोच्च अदालतले त्यसको खण्डन गर्दै सरकारमाथि आरोप लगायो । यी र यस्तै घटनाक्रमका कारण पाकिस्तानमा कसैलाई लाग्दैन्थ्यो मुसर्रफविरुद्ध कुनै फैसला आउन सक्छ । सरकारले पनि यो मुद्दामा ढिलाइ गर्न चाहेको थियो । तर सरकारको चाहनाविपरीत फैसला सार्वजनिक भएको छ । यो फैसलामा पनि लुपहोल्स रहेको विश्लेषकहरू बताउँछन् । उनीहरूका अनुसार यो फैसलाविरुद्ध माथिल्लो अदालतमा चुनौती दिएपछि फैसल टिक्नेनटिक्ने भन्नेबारे धेरैको चासो छ । इस्लामाबाद उच्च अदालतले यो मुद्दाको सुनुवाइ भइरहेको बेला स्टे जारी गर्दै उच्च अदालतले विशेष अदालतलाई भनेको थियो, यो मुद्दाको पुनः सुनुवाइ हुनुपर्छ । उच्च अदालतले भनेको थियो, जेसुकै आरोप लागे पनि मुसर्रफलाई निष्पक्ष सुनुवाइको अधिकार हुनुपर्छ । मुसर्रफका कानुन व्यवसायीहरूको अपिलको समेत यो मामिलामा राम्ररी सुनुवाइ भएन । उच्च अदालतमा यो मुद्दालाई असाधारण भनेको थियो । अब जब यो मामिला सर्वोच्च अदालतमा पुग्छ, बहस आवश्यक कि विशेष अदालतले अत्यन्तै छिटो फैसला सुनाएको छ । विशेष अदालतले मुसर्रफसँग भनेको थियो, उनी आएर आफ्नो बयान दिओस् । मुसर्रफले त्यसको जवाफमा भनेका थिए, अदालतमा पुगेर बयान दिने अवस्थामा म छैन । उनले विशेष अदालतसँग आग्रह गर्दै एउटा विशेष टोली पठाएर आफ्नो बयान रेकर्ड गरोस् भनेका थिए । तर त्यसविपरीत फैसला सुनाइएको छ । यी घटना क्रमले अब हरेकले यो फैसलाको श्रेय आफू भएको लिन खोज्नेछ । यसमा मुस्लिम लिग नुन र पिपुल्स पार्टी पनि समावेश हुने निश्चित छ । यो फैसलाबाट पाकिस्तानको न्यायपालिकाले यो संकेत दिइरहेको छ कि विभिन्न आलोचनापछि पनि न्यायपालिका बलियो अवस्थामा छ ।"
४९ पत्रकारको हत्या,"पेरिस विश्वभर सन् २०१९ मा ४९ जना पत्रकारको हत्या भएको छ । रिपोर्टस् विथाउट बोडर्स ले सार्वजनिक गरेको प्रतिवेदनमा यो उल्लेख छ । प्रतिवेदनअनुसार हत्या गरिएका पत्रकारको यो संख्या १६ वर्षयताकै कम हो । विषेशगरी द्वन्द्वरत मुलुक यमन, सिरिया र अफगानिस्तानमा पत्रकारको हत्याका घटनामा कमी आएको देखिएको छ । पेरिसमा कार्यालय रहेको पत्रकारितासम्बन्धी अध्ययन गर्ने संस्थाले पत्रकारिता अझै पनि जोखिमपूर्ण पेसाका रूपमा रहेको जनाएको छ । एक वर्षमा ८० पत्रकारले जीवन गुमाउनु पछिल्लो दुई दशकको औसत संख्या भएको प्रतिवेदनमा उल्लेख छ । संस्थाका प्रमुख क्रिस्टोफ डेलोइरले मेक्सिकोमा मात्रै यो वर्ष १० जना पत्रकारको हत्या हुनुले अझै पनि चिन्ताजनक अवस्थामा रहेको पुष्टि गरेको बताए ।"
कलामा थारू पहिचान,"(काठमाडौं)  जंगबहादुर राणाले जहानियाँ शासन व्यवस्था लागू मात्रै गरेनन् । विसं १९१० मा पहिलो लिखित कानुन मुलुकी ऐन जारी गर्दा नै थारू, तामाङलगायतका आदिवासी जनजातिलाई मासिन्या जातअन्तर्गत वर्गीकृत पनि गरे । त्यसअघि नै बनेका विभिन्न दस्तुरमार्फत पनि राज्यले थारू समुदायलाई आफ्नै भूमिमा बिरानो बनाइदिएको थियो । तराईमा औलो उन्मूलनपछि बाहिरी समुदायको प्रवेश तीव्र हुन थाल्यो, जसकारण बिस्तारै थारू समुदाय सांस्कृतिक, सामाजिक र आर्थिक रूपमै सीमान्तकृत बन्न थाल्यो ।थारू समुदायले पार गरेको यी र यस्ता अनेकौं ऐतिहासिक घुम्ती र घटनाहरू यतिबेला ग्यालरीमा हेर्न सकिन्छ, चित्रकलामार्फत । बबरमलस्थित सिद्धार्थ आर्ट ग्यालरीमा जारी कला प्रदर्शनीको शीर्षक नै राखिएको छ मासिन्या दस्तुर । क्यानभासमा कोरिएका चित्र होस् या लोक्ता पेपरमा प्रिन्ट गरिएका तमसुक सिरिजका चित्रहरू, सबैमा थारू समुदायको नमिठो अतीत झल्किन्छ । अर्काइभल पेपरमा प्रिन्ट गरिएका दस्तुर झल्काउने चित्र, काठमा इमेज ट्रान्फर गरिएका सहिदका तस्बिरसँगै कुँदिएका अक्षरहरू, माटोको घैलामा प्रस्तुत गरिएका प्रतिस्थापन कलालगायतले त थारू समुदायको कला र संस्कृतिको सघनतालाई समेत प्रस्तुत गर्छ ।बाहिरियाको प्रभावसँगै थारू समुदायमा कमलरी र कमैयाँ प्रथा जन्मिएको मानिन्छ । यो प्रथा सँगै ऋणीको रूपमा थारूहरू बदलिए । विसं ०५७ मा तत्कालीन सरकारले कमैया प्रथा उन्मुक्ति घोषणा गरे पनि अझैसम्म थारू समुदाय यसबाट मुक्त हुन सकेको छैन । ग्यालरीमा यस्ता सामाजिक सन्दर्भदेखि केही वर्षअघि मात्रै भएको टीकापुर घटनाको प्रभावसम्म चित्रहरूमा रसास्वादन गर्न सकिन्छ । चित्रकार लवकान्त चौधरीले कलामार्फत आफ्नो समुदायको पहिचानलाई प्रस्तुत गरेका हुन् ।टीकापुर घटनापछि आफ्नो समुदायको इतिहास राम्ररी बोध भएको र कलामार्फत त्यसलाई अभिव्यक्त गर्ने प्रयास गरेको चित्रकार चौधरीले बताए । थारू जातिको वास्तविक कथा के छ, राज्यको नजरमा उनीहरूको स्थान कहाँ छ, टीकापुर घटनापछि त्यहाँको अवस्था केके भयो भन्ने कुराको वास्तविक खोजी कुनै पनि मिडियाले गरेन, उनको दाबी छ, मासिन्या दस्तुर अर्थात् मास्न मिल्ने कानुनजस्तै थारू समुदाय क्षयीकरणमा पर्दै आएको छ । उनले थारू समुदायको संघर्ष कथालाई उतार्ने क्रममा चित्रहरू जन्मिएको बताए ।टीकापुरमा घरहरूकै नमुनामा बनाइएका बास, माटो र खरको छानो भएको घरलाई जलाएर तयार गरिएको भिडियो र त्यसमा प्रयोग गरिएको थारू महिलाको बर्मसिया गीत र वास्तविक अन्तरवार्ताको धुनले प्रदर्शनी अवलोकन गर्न आउने जोकोहीलाई पनि घटनास्थलमै पुर्याउँछ र भावुक बनाउँछ । घर जलेर नष्ट भएपछि त्यतैतिर निदाइरहेको मानिसको चित्र, भग्नावशेष घरतिर सोझिएको बन्दुकको नाल र भुइँतिर लडेको एक युवाको चित्र निकै कारुणिक लाग्छ । तमसुकजस्तो देखिने प्रिन्ट चित्रहरूमा कतै वृद्ध र कतै भर्खर जन्मेका बालक पनि देखाइएको छ । यसले थारू समुदायमा जारी पुस्तौंदेखिको प्रताडना बोध गराउँछ ।विभिन आन्दोलनका सहिद बनेकाहरूको तस्बिरसहित विभिन्न राष्ट्रिय भावना समेटिएका शब्दहरूलाई काष्ठकलामा समेत प्रस्तुत गरिएको प्रदर्शनीमा दाल, चामल, गहुँजस्ता अन्नहरूमाथि गोलीहरू राखेर प्रतिस्थापन कलासमेत प्रस्तुत गरिएको छ । प्रदर्शनी पुस २४ गतेसम्म जारी रहनेछ ।"
रंगकर्मीको पहलमा बिवाक,"(काठमाडौं)  केहीअघि मात्रै प्रदर्शनमा आएको फिल्म जीवन काँडा कि फूल मा साहित्यकार झमक घिमिरे बनेकी थिइन् रंगकर्मी रोजिता बुद्धाचार्य । थुप्रै नाटक खेलेकी यिनी सगरमाथा आरोही पनि हुन् । एक वर्षअघि पाँच महिला सञ्चारकर्मीको टोलीबाट सर्वोच्च शिखर चुमेकी बुद्धाचार्य र अर्का आरोही फुर्वा तेन्जिङ शेर्पाले नमुना काम गरेकी छन् दोलखाको रोल्वालिङमा । उनीहरूले एसियाकै उच्च स्थानमा हिमाल आरोही र पदयात्रीका लागि आश्रय गृह (बिवाक) बनाएका हुन् । उनीहरूका अनुसार यो नै नेपालको पहिलो हो । विदेशतिर आरोहीलाई सहज बनाउन ठाउँठाउँमा बिवाक बनाइएको हुन्छ, बुधबार आफूहरूले गरेको कामको भिडियो प्रदर्शनीपछि रंगकर्मी बुद्धाचार्यले भनिन्, सगरमाथा भएको देशमा भने यस्तो अभ्यास हुनै सकेको थिएन । आफूहरूले गरेको आरोहणबाट पाठ सिकेकैले पनि वी विल राइज फाउन्डेसनमार्फत बिवाक निर्माण अभियानमा सघाएको उनले बताइन् । दोलखा जिल्लाको हिमाली गाउँ रोल्वालिङ हुँदै टासीलाप्चा पार गर्ने उच्च जोखिमपूर्ण पदयात्रा सहज बनाउने उद्देश्यले ५ हजार ८० मिटर उच्च क्षेत्र जाबोमा उनीहरूले बिवाक बनाएका हुन् । नाम दिएका छन्, रोल्वालिङ डेभिड लामा बिवाक (आश्रय गृह) । यो सपना भने दुई पटक बिना अक्सिजनसहित १४ औं पटक हिमाल आरोहण गरिसकेका फुर्वा शेर्पाले देखेका थिए । पछि उनलाई बुद्धाचार्य र फाउन्डेसनको साथ मिल्यो । दोलखाको छोरोल्पा, जाभो, थेङ्गबो, थामे र नाम्चे बजार भएर पूरा हुने यात्रामा विश्राम स्थलको रुपमा तीन वर्षको प्रयासपछि बिवाकको निर्माण भएको शेर्पाले बताए । शेर्पाका अनुसार करिब १४ दिन लाग्ने पदयात्राकै क्रममा भारी हिमपात, हावाको उच्च वेग, चट्टान खस्ने, बाटो पत्ता नलाग्नेजस्ता समस्याले गर्दा पदयात्री, भरिया र पथ प्रदर्शकले मृत्युवरण गर्नुपर्ने अवस्था छ । अब हिउँ पन्छाएर क्याम्प बनाइरहनुपरेन, उनले भने, बिवाक गएर विश्राम लिएपछि टासीलाप्चा पार गरेर सजिलै थामे पुग्न सकिन्छ । बिवाक निर्माणका लागि नेपाल बैंकले सहकार्य गरेको थियो । बुधबार बैंकका तर्फबाट बिवाकका लागि सीईओ कृष्णबहादुर अधिकारीलगायतले १५ लाख रुपैयाँ हस्तान्तरण गरे ।"
थोकरको संस्मरण,"काठमाडौं (कास) तामाङ र नेपाली दुवै भाषामा कलम चलाउँदै आएका साहित्यकार ईश्वर थोकरको नयाँ कृति गोङमा सार्वजनिक गरिएको छ । राजधानीमा तामाङ डाजाङले हालै आयोजना गरेको साहित्यिक समारोहमा भाषाविद् अमृत योञ्जन, लोकगायक चन्द्रकुमार मोक्तान, दार्जिलिङका साहित्यकार प्रताप बललगायतले कृति लोकार्पण गरे । तामाङ भाषाको संस्मरणात्मक निबन्ध कृतिमाथि प्रकाश पार्दै सञ्चारकर्मी शान्ति लामाले कृतिमा निजात्मक रूपमा थोकरले सामाजिक, राजनीतिक र सांस्कृतिक विषयवस्तुलाई टिपेको दाबी गरिन् । भाषाविद् योञ्जनले तामाङ भाषामा आत्म संस्मरणात्मक कृतिको खडेरी रहेको बेला थोकरले मातृभाषी साहित्यमा इँटा थप्ने काम गरेको बताए । काभ्रे तेमालका थोकरले कृतिमा माओवादी जनयुद्धका पात्रहरूसँगको सम्झना, ग्रामीण परिवेशजन्य भोगाइ, भक्तपुर बसाइका बाल्यकालीन अनुभूतिहरूदेखि नेपाली र अंग्रेजी भाषाका साहित्यकारहरूसँगको भावानात्मक सम्बन्धसम्मका संस्मरणात्मक निबन्धहरू समेटेका छन् ।"
गृहमन्त्री पुग्दा चलेन स्क्यानर,"(काठमाडौं)  गृहमन्त्री रामबहादुर थापा अध्यागमन विभागका महानिर्देशक ईश्वरराज पौडेलसहित त्रिभुवन अन्तर्राष्ट्रिय विमानस्थलको अध्यागमन कक्ष निरीक्षणमा पुगेका थिए । अध्यागमनका अधिकारीले प्रविधिले कसरी काम गर्छ भनेर गृहमन्त्रीलाई देखाउन खोजे । जब पासपोर्ट स्क्यानर मेसिन चलाइयो, काम गरेन । दोस्रो काउन्टरमा गएर पासपोर्ट स्क्यान गर्न खोजियो, त्यहाँ पनि मेसिन चलेन । तेस्रो काउन्टरमा पुगेपछि मात्र सफ्टवेयरले काम गर्यो र पासपोर्ट स्क्यान भयो । विभागका महानिर्देशक पौडेलले पुरानो प्रविधिका कारण पासपोर्ट स्क्यानिङमा समस्या आएको बताए । अब यस्तो समस्या दोहोरिँदैन, उनले कान्तिपुरसित भने । विमानस्थल अध्यागमनको सुधार र अध्यागमनकै लागि भनेर नयाँ सफ्टवेयर नेपाली पोर्ट सञ्चालनको तयारी हेर्न गृहमन्त्री थापासँगै गृह सचिव प्रेम राई, सशस्त्र प्रहरीका महानिरीक्षक शैलेद्र खनाल, प्रधानमन्त्रीका मुख्य सल्लाहकार विष्णु रिमाल, प्रेस सल्लाहकार सूर्य थापालगायत गएका थिए । अनुगमनपछि गृहमन्त्री थापाले विमानस्थल तथा अध्यागमन कार्यालय पहिलेभन्दा निकै सुधार भए पनि अपर्याप्त भएकाले थप गुणात्मक सुधार गर्न निर्देशन दिएका थिए । पुनःसंरचना अन्तिम चरणमा अध्यागमन विभागले विमानस्थल अध्यागमनको पुनःसंरचना अन्तिम चरणमा पुगेको छ । अध्यागमनमा पुरानो प्रणाली प्रतिस्थापन गरेर अत्याधुनिक कम्प्युटरबाट सेवा प्रदान गरिनेछ । महानिर्देशक पौडेलले नयाँ सुधारपछि प्रत्येक यात्रुको फोटो खिचिने, फिंगर प्रिन्ट लिइने र रेटिनल स्क्यान (आँखाको नानीको दृश्य कैद) गरिने जानकारी दिए । पौडेलले नेपाली पोर्ट सफ्टवेयर सञ्चालन १५ दिनभित्रै गरिसक्ने गरी तयारी अगाडि बढाइएको बताए । उनका अनुसार यस सफ्टवेयरमा रेकर्ड भएको डाटा नेसनल डाटा सेन्टर र हेटौंडास्थित डिजास्टर रिकभरी साइटमा एकैचोटि सुरक्षित हुनेछ । उनले भने, अध्यागमनको तथ्यांक चोरी हुने, हराउने वा असुरक्षित रहने समस्या अब रहँदैन । सुधारको कार्ययोजनाअन्तर्गत आगमनतर्फका २२ र प्रस्थानतर्फका १४ अध्यागमन डेस्कमा अत्याधुनिक सफ्टवेयर जडान गरिएका कम्प्युटर रहने भएका छन् । पौडेलका अनुसार ती प्रत्येक डेस्कका बीचमा स्वचालित गेट रहनेछन् । यसअघि अध्यागमन डेस्कको बीच भागबाट यात्रु सजिलै आफूखुसी अगाडि बढ्न सक्थे । अब भने अध्यागमन अधिकृतले सबै काम सकिएपछि स्वचालित गेटबाट अगाडि बढ्न अनुमति दिनेछन् । अध्यागनको पुनःसंरचनाअन्तर्गत विमानस्थल अध्यागमन र अध्यागमन विभागमा नक्कली कागजात परीक्षण गर्नका निम्ति विशेष ल्याबसमेत निर्माण हुनेछ । पौडेलले यस्तो ल्याब स्थापना भएपछि शंकास्पद यात्रुबाट जफत गरिएको कागजातको बैधता परीक्षण आफ्नै ल्याबमा हुनेछ । यसअघि अध्यागमन विभागले यसरी जफत गरेका कागजातको परीक्षण प्रहरीको ल्याबमा गराउँदै आएको थियो । २२ करोड रुपैयाँ लागत अनुमान गरिएको अध्यागमन पुनःसंरचनाअन्तर्गत भारतसँग सीमा जोडिएका नाकाका अध्यागमन कार्यालय पनि सुधारिने महानिर्देशक पौडेलले जानकारी दिए । उनले विदेशी यात्रुले भिसा शुल्कको रकम अनलाइनबाटै तिर्न सक्ने र अनलाइनबाटै फारम भरेर भिसा आवेदन गर्न सकिने बनाइएको समेत बताए ।"
अमेरिकाद्वारा स्काई ट्रक हस्तान्तरण,"काठमाडौं (कास) अमेरिकाले नेपाली सेनालाई दुइटा एम२८ स्काई ट्रक हस्तान्तरण गरेको छ । त्रिभुवन विमानस्थलस्थित नेपाली सेनाको हवाई महानिर्देशनालयमा आयोजित कार्यक्रममा बुधबार नेपालका लागि अमेरिकी राजदूत र्यान्डी बेरीले नेपाली सेनाका रथी शरद गिरीलाई ती विमान हस्तान्तरण गरेका हुन् । स्काई ट्रक सामान र मानिस दुवै बोक्न प्रयोग गरिने नेपाली सेनाले जनाएको छ । छोटो समयमा उड्न र अवतरण गर्न सक्ने स्काई ट्रक नेपालका लागि उपयुक्त मानिएको छ । काठमाडौंस्थित अमेरिकी दूतावासले विज्ञप्ति निकालेर यी स्काई ट्रकले नेपालको मानवीय सहायता तथा विपद् प्रतिकार्य सञ्चालन क्षमतामा व्यापक रूपान्तरण ल्याउने विश्वास लिएको छ । झन्डै १ करोड ५० लाख डलरको अमेरिकी अनुदानको सबभन्दा ठूलो अंशका रूपमा उक्त दुई विमान आएका हुन् । अमेरिकाले जगेडा पार्टपुर्जा, विमान चालक तथा मर्मतसम्भार तालिम र आधुनिक मर्मतसम्भार व्यवस्थापन अभ्यासमा सहजीकरणलगायतको सहयोग पनि अनुदानमा समावेश गर्ने प्रतिबद्धता व्यक्त गरेको छ । अमेरिकाले अर्को वर्ष थप एम२८ स्काई ट्रक प्रदान गर्ने पनि जानकारी दिएको छ । दूतावासले नेपाली सेनाका लागि मागअनुसारको तालिम दिइने पनि जनाएको छ ।"
अण्डा र चल्लामा सिन्डिकेट,"पछिल्लो समय अण्डा संघभित्रै विवाद चुलिँदै गएपछि अन्य संगठनले पनि मूल्य निर्धारण गर्न थालेका हुन्् । यो क्रममा सुरु भएको विवाद हात हालाहाल र तोडफोड तथा गिरफ््तारीसम्म पुगेको छ । समितिले अण्डाको मूल्य तोक्दा ठूलो अण्डाको खरिद मूल्य प्रतिक्रेट २७५ र बिक्री मूल्य २८० तय गरेको छ । त्यसै गरी मिडियम अण्डाको खरिद मूल्य २५५ र बिक्री मूल्य प्रतिक्रेट २६० रुपैयाँ तोकेको छ । एक क्रेटमा ३० वटा अण्डा हुन्छ । नेपाल दाना, अण्डा, कुखुरा वितरक संघले भने ठूलो अण्डाको प्रतिक्रेट खरिद मूल्य २७० रुपैयाँ तोकेपछि विवाद बढेर पाँचजनाको गिरफ््तारीसम्म पुगेको छ । कात्तिक २१ मा भरतपुरमा वितरकहरूसमेत संलग्न संघको भेलाले मूल्य तय गरेको हो । त्यहीअनुसार अनुगमनसमेत गर्यौं । देशभर अभियान चलायौं । मूल्य कायम हुँदै थियो । तर, बिचौलियाहरू छटपटिन थाले । अनि मूल्य घटाउन खोजे, नेपाल अण्डा उत्पादक संघका केन्द्रीय अध्यक्ष शिवराम केसीले भने । केसीले वितरक संघलाई बिचौलियाको आरोप लगाए । वितरक अर्थात् सप्लायर्सहरूले चल्ला, दाना र औषधि भ्याक्सिनसम्म किसानलाई दिने गर्छन्् । पहिला उधारोमा दिने र उत्पादन तयार भएपछि आफ््नो मूल्यमा किसानबाट अण्डा कुखुरा उठाउने चलन व्याप्त छ । त्यसैले बिचौलियाहरू किसान बलियो भएर आफैं मूल्य राखेको देख्नै सक्दैनन््, केसीले भने । नेपाल दाना, अण्डा, कुखुरा वितरक संघका अध्यक्ष तेजनारायण पाण्डे आफूहरूले प्रतिक्रेट २७५ रुपैयाँमा किसानसँग अण्डा किन्न नसक्ने जानकारी गराएको बताउँछन्् ।"
रेमिट्यान्स निरन्तर घट्दो,"शोधनान्तर बचत २७ अर्ब २९ करोड अघिल्लो वर्षको सबै महिना घाटामा रहेको शोधनान्तर स्थिति यो वर्षको सुरुदेखि नै बचतमा छ । प्रत्यक्ष वैदेशी लगानी बढेको, आयात वृद्धिदर घटेको, निर्यात वृद्धिदर बढेकोलगायत कारण शोधनान्तर बचतमा रहेको राष्ट्र बैंकको प्रतिवेदनले देखाएको छ । गत कात्तिकसम्म शोधनान्तर स्थिति २७ अर्ब २९ करोड रुपैयाँले बचतमा छ । अघिल्लो वर्षको सोही अवधिमा यो ५७ अर्ब ३३ करोड रुपैयाँले घाटामा थियो । यो अवधिमा आयात घटेको, निर्यात बढेको, पर्यटन आय बढेको, पर्यटन खर्च घटेको बिजुलीको आयातलगायतका कारण शोधनान्तर बचत बढ्न थालेको अनुसन्धान विभाग प्रमुख भट्टले बताए । स्वदेशमा विद्युत् उत्पादन बढेपछि चार महिना बिजुली आयात घटेको छ, उनले भने, गत कात्तिकसम्म ३ अर्ब रुपैयाँको बिजुली आयात भएको छ । गत वर्षको सोही अवधिमा ५ अर्बको आयात भएको थियो । शोधनान्तर स्थिति बचतमा रहे पनि चालु खाता अझै ऋणात्मक छ । गत कात्तिकसम्म चालु खाता घाटा ३७ अर्ब ३० करोड रुपैयाँ छ । अघिल्लो वर्षको सोही अवधिमा यस्तो घाटा ८८ अर्ब ४३ करोड रुपैयाँ थियो । चार महिनाको अवधिमा प्रत्यक्ष वैदेशिक लगानी ४ अर्ब ९२ करोड रुपैयाँ छ । अघिल्लो वर्षको सोही अवधिमा प्रत्यक्ष वैदेशिक लगानी १ अर्ब २४ करोड रुपैयाँ रहेको तथ्यांक छ । मूल्य वृद्धिदर कम अघिल्लो महिनाको तुलानमा गत कात्तिकमा उपभोग्य वस्तुको बजार भाउमा सुधार देखिएको छ । राष्ट्र बैंकका अनुसार गत कात्तिकमा उपभोग्य वस्तुको बजार भाउ ५७६ प्रतिशतले बढ्यो । अघिल्लो महिनाभन्दा यो केही कम हो । तर, अघिल्लो वर्षको चार महिनाको तुलनामा बढी हो । ०७५ कात्तिकमा यस्तो वृद्धिदर ४१५ प्रतिशत थियो । चार महिनाको अवधिमा खाद्य तथा पेय पदार्थ समूहअन्तर्गत तरकारी, फलफूल, मासु तथा माछा र मसला उपसमूहको मूल्य वृद्धि उच्च छ । गैरखाद्य तथा सेवा समूहतर्फ घरायसी उपयोगिताका वस्तु एवं सेवा, लुगा तथा जुत्ता र शिक्षा उपसमूहको मूल्य वृद्धि केही बढी छ । यही कारण समग्र मूल्य वृद्धिदर करिब पौने ६ प्रतिशत पुगेको राष्ट्र बैंकले जनाएको छ । क्षेत्रगत रूपमा हेर्दा काठमाडौं उपत्यकामा मूल्य वृद्धि सबैभन्दा बढी ६५० प्रतिशत छ । यस्तै तराईमा ६०४ प्रतिशत, पहाडमा ४५६ प्रतिशत र हिमालमा ४०१ प्रतिशत रहेको प्रतिवेदनले देखएको छ । ०७५ कात्तिकमा काठमाडौं उपत्यकामा ४५० प्रतिशत, तराईमा ३७९ प्रतिशत, पहाडमा ४३१ प्रतिशत र हिमालमा ४६२ प्रतिशत मूल्य वृद्धिदर थियो ।"
रसुवागढी हुँदै २८ हजार पर्यटक,"(रसुवा)  रसुवागढी नाका हुँदै सन् २०१९ को एघार महिनामा २८ हजार ८ सय ९६ चिनियाँ तथा तेस्रो मुलुकका पर्यटक नेपाल भित्रिएका छन् । सन् २०१९ को जनवरीदेखि नोभेम्बरसम्म चिनियाँ र तेस्रो मुलुकका गरी २८ हजार ८ सय ९६ पर्यटक नेपाल भित्रिएको अध्यागमन कार्यालय रसुवागढीेले जनाएको छ । गत वर्ष सन् २०१८ को जनवरीदेखि नोभेम्बरसम्ममा चिनियाँ र तेस्रो मुलुकका गरी ३२ हजार ६ सय ४६ पर्यटक नेपाल भित्रिएका थिए । ११ महिनामा रसुवागढी नाकाको प्रयोग गरेर स्थलमार्ग हुँदै नेपाल भित्रिने पर्यटकको संख्या यस वर्ष ३ हजार ७ सय ५० ले घटेको छ । चिनियाँ राष्ट्रपति सी चिनफिङको नेपाल भ्रमणपछि पनि रसुवागढी नाका हुँदै नेपाल भित्रिने चिनियाँ पर्यटक बढ्न सकेको छैन । राष्ट्रपतिको भ्रमणपछि अक्टोबर र नोभेम्बर महिनामाा १ हजार ७ सय ९३ पर्यटक आएका छन् । अघिल्लो वर्षको अक्टोबर र नोभेम्बर महिनामा २ हजार १ सय ३४ पर्यटक आएका थिए । अहिले चिनियाँ पर्यटक बढ्न नसक्नुको मुख्य कारण भनेको अफ सिजन रहेको अध्यागमन कार्यालयल रसुवागढीेका प्रमुख रामचन्द्र काफ्लेले बताए । अब तिब्बतमा हिउँ पर्न सुरु भयो । मौसमको प्रतिकूलताका कारण यो समयमा पर्यटक घटेका हुन्, उनले भने, अप्रिल, मे र जुनबाट पर्यटक बढ्न थाल्छन् । रसुवागढीबाट नेपाल आउने पर्यटकमा करिब ९० प्रतिशत चिनियाँ रहेका छन् । भूकम्पपछि रसुवागढी नाका हुँदै नेपाल भित्रने पर्यटकको संख्यामा बर्षेनि वृद्धि हुँदै गए पनि सन् २०१९ मा भने घटेका छन् । २०७२ वैशाख १२ गतेको भूकम्पले सिन्धुपाल्चोकको तातोपानी नाका बन्द भएपछि चिनियाँ पर्यटकले नेपाल प्रवेशका लागि रसुवागढी नाकाको प्रयोग गर्दै आएका छन् ।"
प्याज आयात घट्यो,"(काठमाडौं)  वसुन्धाराकी रेश्मा तामाङलाई अचेल प्याज किनेर खान मन लाग्दैन । तीन जनाको उनको परिवारले साताभर प्याज नै खाएन । एक साता भयो प्याजबिना तरकारी खाएको, उनले भनिन्, १८० रुपैयाँले किनेर खाएको याद छ । अब त घट्यो होला भनेर किन्न गएको किलोको २ सय रुपैयाँ पुगिसकेछ । चाइनिज प्याज सस्तो छ भन्छन् तर किनेको छैन । भारतले प्याज निर्यातमा बन्द गरिसकेपछि त्यसको विकल्पमा चीनबाट प्याज आयात गरिरहेको कालीमाटी फलफूल तथा तरकारी बजार विकास समितिका सूचना अधिकारी विनय श्रेष्ठले बताए । भारतले त्यहाँ नै प्याजको अभाव भएर वा अरू कारणले निर्यात बन्द गरेको छ, उनले भने, मंसिर महिनासम्ममा सीमाबाट चोरीका भारतीय प्याज नेपाल आए पनि पक्राउ परेको घटनाहरूले त्यो पनि बन्द भएको छ । भन्सार विभागको तथ्यांकलाई हेर्दा पनि प्याजको आयात घट्दो छ । साउनदेखि कात्तिकसम्म ४ करोड १९ लाख ९५ हजार किलो बराबरको १ अर्ब ५८ करोड ७७ लाख ९४ हजार रुपैयाँको प्याज नेपाल भित्रिएको छ । सबैभन्दा बढी प्याज आयात हुने छिमेकी राष्ट्र भारत र दोस्रोमा चीन रहेको छ । गत साउनमा नामिबियाबाट ३ लाख ८७ हजार रुपैयाँ १२ हजार केजी प्याज भित्रिएको थियो । साउनमै भारतबाट ४५ करोड ७७ लाख २७ हजार रुपैयाँ बराबरको १ करोड ४८ लाख ८६ हजार किलो प्याज भित्रिएको छ । भदौमा भने ५४ करोड ५७ लाख ४१ हजार रुपैयाँ बराबरको १ करोड ४९ लाख १२ हजार किलोको प्याज नेपाल आएको छ । साउन र भदौमा चीनबाट भने १७ लाख १५ हजार रुपैयाँको ४ हजार किलो प्याज नेपाल आएको छ ।चीनबाट प्याजको आयात बढेको देखिए पनि भारतबाट भने घटेको छ । असोजमा भारतबाट ३४ करोड २० लाख ५७ हजार रुपैयाँ बराबरको ६९ लाख ९९ हजार किलो प्याज आएको तथ्यांकले भन्छ । यही महिना चीनबाट १६ लाख ९७ हजार रुपैयाँ बराबरको ३ लाख १४ हजार प्याज आएको हो । कात्तिकमा भने भारतबाट २१ करोड ८६ लाख १८ हजार रुपैयाँ बराबरको ४७ लाख ८० हजार किलो प्याज आएको छ । चीनबाट भने ३६ लाख ५७ हजार रुपैयाँ बराबरको ४२ हजार किलो प्याज आएको देखिन्छ । साउनमा १ करोड ४९ लाख २ हजार किलो प्याज आयात भएकामा भदौमा १ करोड ४९ लाख १६ हजार किलो भित्रिएको छ । यी दुई महिनामा प्याजको आयात सामान्य देखिए पनि असोज र कात्तिकमा भने क्रमशः ७३ लाख १३ हजार किलो र ४८ लाख २२ हजार किलोले घटेको देखिन्छ । साउनमा मात्रै ४५ करोड ९८ लाख ३० हजार रुपैयाँको प्याज आएकोमा भदौमा भने ५४ करोड ७५ लाख ३२ हजार रुपैयाँ बराबरको प्याज आयात भएको विभागको तथ्यांकले देखाउँछ । विभागकै तथ्यांकअनुसार अघिल्लो महिनाको तुलनामा पछिल्लो दुई महिनामा भने मूल्यको हिसाबले पनि आयातमा कमी आएको छ । असोजमा ३८ करोड ९४ लाख ६१ रुपैयाँ र कात्तिकमा १९ करोड ९७ हजार रुपैयाँको मात्र प्याज भित्रिएको छ । अहिले दैनिक चीनबाट ४०४५ टन प्याज आइरहेको छ । पहिला दिनकै ८०९० टन प्याजको बिक्री हुने उनले बताए । ३४ दिन अगाडि भारतबाट १०१२ टन प्याज कालीमाटी बजारमा आएको श्रेष्ठले जानकारी दिए । नेपालमा प्याज आयात कम भए पनि सटेज नै नहुने उनको भनाइ छ । नेपाली भान्सामा प्याज अनिवार्य छैन, यसको आयात कम भए पनि सटेज भने हुँदैन, उनले भने, भारतको प्याजको तुलनामा चिनियाँ प्याज महँगो छ । तर, उपभोक्ताले त्यसको विकल्पमा प्रयोग भने गरिरहेका छन् । बुधबारसम्ममा चिनियाँ प्याजको थोक मूल्य १४०१४५ रुपैयाँ कायम रहेको छ । भारतीय प्याजको अहिले २ सय रुपैयाँको आसपासमा रहेको उनले बताए ।"
चिया परीक्षण केन्द्र बनाउन समझदारी,"काठमाडौं (कास) इलामको सूर्योदय नगरपालिकामा प्रदेश सरकारको साझेदारीमा करिब २३ करोडको लगानी चिया परीक्षण तथा प्रवर्द्धन केन्द्र निर्माण हुने भएको छ । प्रदेश सरकारको ७५ प्रतिशत लगानी र सूर्योदय नगरपालिकाको २५ प्रतिशत लगानीमा केन्द्र निर्माण गर्न लागिएको हो । केन्द्र निर्माणका लागि प्रदेश सरकारको भूमि व्यवस्था, कृषि तथा सहकारी मन्त्रालय र सूर्योदय नगरपालिकाबीच बुधबार समझदारी पत्रमा हस्ताक्षर भएको छ । मुख्यमन्त्री शेरधन राईको उपस्थितिमा भएको समझदारीमा मन्त्रालयका कृषि सचिव विमलकुमार निर्मल र सूर्योदय नगरपालिकाका मेयर रणबहादुर राईले हस्ताक्षर गरेका छन् । दुई वर्षभित्र निर्माण सम्पन्न गर्ने गरी कार्य प्रारम्भ गरिने प्रदेश भूमि व्यवस्था कृषि तथा सहकारी मन्त्रालयका प्रवक्ता राजेन्द्र उप्रेतीले जानकारी दिए । मुख्यमन्त्री शेरधन राईले चियाको राजधानी भनेर चिनिने सूर्योदयन गरपालिकामा निर्माण हुने टी टेस्टिङ हाउसले चियाको प्रवर्द्धन र गुणस्तरीय उत्पादन साथै बजारीकरणमा सहयोग पुग्ने बताए । देशकै सुविधा सम्पन्न र नमुना केन्द्रका रूपमा स्थापना गरिने केन्द्रले देशकै चिया विकासमा ठूलो टेवा पुग्ने र पर्यटन प्रवर्द्धनमा समेत भूमिका खेल्ने उनले बताए । सूर्योदय नगरपालिकालाई प्रदेश सरकारले पर्यटकीय नगरीसमेत घोषणा गरिसकेको छ, मुख्यमन्त्री राईले भने, टी टेस्टिङ हाउसको निर्माणले यसमा थप सहयोग पुग्नुका साथै नेपालको कृषि उत्पादनबाट निर्यात बढाउनसमेत मद्दत पुग्छ ।सूर्योदय नगरपालिकाका प्रमुख रणबहादुर राईले ७० प्रतिशत अर्थोडक्स चिया उत्पादन गर्दै आएको सूर्योदयले चिया परीक्षण तथा प्रवर्द्धन केन्द्रको निर्माणसँगै चियाको बजारीकरण प्रवर्द्धनमा समेत उल्लेख्य उपलब्धि हासिल गर्ने बताए । सूर्योदय नगरपालिकामा वार्षिक करिब ५० लाख केजी चिया उत्पादन हुँदै आएको छ । प्रदेश सरकारले सो केन्द्र निर्माणका लागि यस वर्ष ५ करोड रुपैयाँ खर्च गर्ने मन्त्रालयका सचिव विमलकुमार निर्मलले जानकारी दिए ।"
चिनी उद्योगमा तालाबन्दी,"(परासी)  पश्चिम नवलपरासीको प्रतापपुर८ स्थित इन्दिरा सुगर मिलमा किसानले मंगलबार तालाबन्दी गरेका छन् । उखुको बक्यौता रकम भुक्तानी नगरेको भन्दै मिलको मूल गेट र प्रशासन कक्षमा तालाबन्दी गरिएको उखु उत्पादक कृषक समिति नवलपरासीका अध्यक्ष उमेशचन्द्र यादवले बताए । बर्सेनि एउटै समस्या झेल्दै आएका छौं । उद्योगीले उखु खरिद गरेपछि भुक्तानी दिन आनाकानी गर्छन्, उनले भने, बक्यौता रकम भुक्तानी नभएसम्म अब ताल्चा खुल्दैन । उखु खरिदबापतको रकम किसानलाई समयमै भुक्तानी दिने सहमति भए पनि भुक्तानी नभएपछि ताल्चा लगाउन बाध्य भएको पीडितले बताए । गत आवको मात्र ११ करोड रुपैयाँ बाँकी छ । आव ०७३७४ देखिकै बक्यौता छ । प्रमुख जिल्ला अधिकारीको रोहवरमा जिल्ला प्रशासन कार्यालयमा मिल प्रतिनिधिसहितको छलफलमा भुक्तानी प्रक्रिया सुरु गर्ने सहमति भए पनि भुक्तानीका लागि मिल सञ्चालकले कुनै चासो नदेखाएकाले तालाबन्दी गर्नुपरेको किसानको गुनासो छ । इन्दिरा सुगर मिलका प्रबन्धक सुरेन्द्र शुक्लाले चिनी बिक्री नभएका कारण भुक्तानी दिन नसकिएको बताए । उनका अनुसार चिनी बिक्री भएमा भुक्तानी गरेर पुस महिनाभित्र उद्योग सञ्चालन गर्ने तयारी छ ।सुस्ता५ का दीपक चौधरीको एक बिघामा उखु खेती छ । तर, उधारोमा उखु बेचेर घर खर्च ऋण गरेर चलाउन परेको पीडाले यो खेती नै छाड्ने मनस्थितिमा उनी छन् । किसानको कुरा नै नसुन्ने, उद्योगले आफ्नै समस्या देखाउने, उखु फुल्न लागिसक्दासमेत उद्योग नचलाउने यस्तो प्रवृत्तिले किसान र उद्योगी दुवैलाई मर्का परेको छ, उनले भने, वर्ष दिनसम्म पनि भुक्तानी नपाए राजमार्ग बन्द, उद्योगमा तालाबन्दी र अनशनसम्म बस्नुपर्ने पीडाले हामीलाई बर्सेनि पोल्ने गरेको छ । समस्या समाधानको दीर्घकालीन उपाय खोज्नुपर्ने उनीहरूको सुझाव छ ।प्रमुख जिल्ला अधिकारी शम्भुप्रसाद मरासिनीले उद्योग सञ्चालक र किसानबीच वार्ता भए उद्योगीले विभिन्न कारण देखाउँदै तोकिएको समयमा उद्योग सञ्चालन र भुक्तानी प्रक्रिया नदिएको बताए । पश्चिम नवलपरासीमा वाग्मती खाडसारी चिनी मिल्स सुस्ता, इन्दिरा सुगर एन्ड एग्रो इन्डस्टिज प्रालि प्रतापपुरजस्ता ठूला चिनी मिल छन् । लुम्बिनी चिनी उद्योग बन्द भइसकेको छ । उखु क्रसिङको समयमा कुनै उद्योग बन्द हुनु र कुनैमा तालाबन्दी हुँदा किसान मर्कामा परेका छन् । जिल्लामा रहेको एउटा उद्योग बन्द र अर्कोमा तालाबन्दी भएपछि किसान थप मर्कामा परेका हुन् । धमाधम उखु काटेर उद्योगलाई दिनुपर्ने समयमा आधा मूल्यमा भेली उद्योगलाई उखु बेच्न बाध्य हुनुपरेको प्रतापपुरका उखु किसान रवीन्द्र यादवले बताए ।समयमा उद्योग सञ्चालन नहुँदा उद्योगको क्षमताअनुसार उखु उपलब्ध हुन सकेको छैन । किसानले आधा मूल्यमा स्थानीय क्रसर उद्योगलाई उखु बिक्री गर्न बाध्य छन् । जिल्लामा सबैभन्दा बढी ०५९ सालमा ४२ लाख क्विन्टल उखु उत्पादन भएको थियो । गत वर्षसम्ममा त्यो घटेर २० लाखमा झरेको छ । गत वर्ष पाँच हजार हेक्टर क्षेत्रफलमा उखु खेती भएको उखु उत्पादक किसान समिति नवलपरासीले जनाएको छ । सिजनमा ४० लाख क्विन्टल उखु क्रसिङका लागि आवश्यक भए पनि उखु खेतीबाट किसान बर्सेनि विस्थापित हुन थालेपछि आवश्यकताभन्दा आधा मात्र उखु उत्पादन हुने गरेको छ ।"
फागुनमा '२६औं क्यान इन्फोटेक',"काठमाडौं (कास) कम्प्युटर एसोसिएसन नेपाल (क्यान) ले २६औं क्यान इन्फोटेक २०२० फागुन २ गतेदेखि ७ गतेसम्म काठमाडौंको भृकुटीमण्डपमा आयोजना गर्ने भएको छ । नेपालमा सूचना तथा सञ्चार प्रविधि (आईसीटी) बारे चेतना बढाउन, उद्योग तथा उद्यमीको आवश्यकता थाहा पाउन र त्यसका लागि चाहिने सहयोग दिलाउन क्यान इन्फोटेक २०२० को आयोजना गरिन लागेको क्यानले बुधबार प्रेस विज्ञप्तिमार्फत जानकारी दिएको छ । मेलामा ४ लाखभन्दा बढीले प्रत्यक्ष अवलोकन गर्ने क्यानले अनुमान गरेको छ ।"
रोयल इनफिल्डको 'बीएस आईभी' नेपालमा,काठमाडौं (कास) मोटरसाइकल रोयल इनफिल्डको आधिकारिक बिक्रेता एमभी दुगड ग्रुपको विवेक अटोमोबाइल्सले रोयल इनफिल्डको ३५० सीसी डुअल च्यानल एबीएस बीएस आईभी सावर्जनिक गरेको छ । यसको मूल्य केही समयका लागि नेपाली बजारमा ६ लाख रुपैयाँ रहने कम्पनीले जानकारी दिएको छ । विवेक अटोमोबाइल्सले आफ्ना १९ शाखा एवं डिलरमार्फत यसको बिक्री वितरण गरिरहेको छ ।
नम्बर मेटिए पनि रिचार्ज गर्न सकिने,"काठमाडौं (कास) नेपाल टेलिकमको रिचार्ज कार्डमा अधिकांश नम्बर मेटिएर कम्तीमा ६ वटा नम्बर मात्र देखिएका छन् भने पनि रिचार्ज गर्न सकिने भएको छ । यसका लागि ग्राहकले पहिलो चरणमा कम्पनीको वेबसाइटबाट आफैंले रिचार्ज गर्न सक्ने टेलिकमले जानकारी दिएको छ । रिचार्ज कार्डमा भएका १६ अंकका पिन नम्बरमध्ये कमसेकम ६ वटा अंक देखिने हुनुपर्छ । यसरी देखिने पिन नम्बरलाई कार्डमा लेखिएको अवस्थामा राख्नुपर्छ र मेटिएको अंकमा ८ चिह्न राख्नुपर्छ । कार्डको पिन नम्बर प्रस्ट नभएमा वा कोरिएमा ग्राहकले नम्बर बिग्रिएको रिचार्ज कार्डको सिरियल नम्बर, रिचार्ज कार्डमा देखिने पिन नम्बर र रिचार्ज गर्नुपर्ने मोबाइल नम्बर उपलब्ध गराउनुपर्छ । यसका लागि कम्पनीको वेबसाइटमा गएर पिन रिकभरीमा क्लिक गर्न सकिन्छ ।"
परिसंघले ऊर्जा दक्षतामा उद्योगलाई सहयोग गर्ने,काठमाडौं (कास) नेपाल उद्योग परिसंघले जर्मन विकास सहयोग (जीआईजेड) अन्तर्गत नेपाल ऊर्जा दक्षता कार्यक्रमसँग सहकार्य गरी नेपालका उद्योगमा ऊर्जा दक्षता विकास गर्ने भएको छ । बुधबार परिसंघका अध्यक्ष सतीशकुमार मोरले जीआईजेडसँग सहकार्य सम्झौता भएको जानकारी दिए । यसका लागि परिसंघका सदस्य प्रतिष्ठानलाई सेवा तथा सुविधा उपलब्ध गराउन छुट्टै ऊर्जा दक्षता कक्ष स्थापना गरिसकेको जानकारी दिए । कार्यक्रममा जर्मन राजदूतावासका डीसीएम क्लाउडिया हाईपीले जर्मन संघीय सरकारले नेपाललाई ऊर्जा दक्षताको क्षेत्रमा मात्र नभएर अन्य विविध क्षेत्रमा सहयोग गर्न सक्ने बताउँदै यस विषयमा परिसंघसँग सघन छलफल गर्ने प्रतिबद्धता व्यक्त गरेका थिए ।
सेन्चुरी बैंकको नयाँ बचत खाता,काठमाडौं (कास) सेञ्चुरी कमर्सियल बैंकले ग्राहकका लागि नयाँ बचत खाता सेन्चुरी सेभिङ प्लस एकाउन्ट ल्याएको छ । न्यूनतम मौज्दात ५० हजार रुपैयाँ भएका खातामा वार्षिक साढे ६ प्रतिशतका दरले त्रैमासिक रूपमा ब्याज भुक्तानी गरिने बैंकको प्रेस विज्ञप्तिमा छ ।
सानिमाको 'प्रथम घर कर्जा',"काठमाडौं (कास) सानिमा बैंकले आफ्नै घर बनाउन वा खरिद गर्न चाहने ग्राहकका लागि सानिमा प्रथम घर कर्जा योजना ल्याएको छ । योजनाअर्न्तगत आवासीय घर बनाउन लाग्ने निर्माण खर्चको अधिकतम सय प्रतिशतसम्म बैंकले कर्जा उपलब्ध गराउनेछ । ऋणीका लागि अधिकतम लगानी, कर्जा अवधि, सुलभ ब्याजदर तथा कर्जा सेवा छुट दिने बताएको छ ।"
मुक्तिनाथको लाभांश पारित,काठमाडौं (कास) मुक्तिनाथ विकास बैंकले आफ्ना सेयरधनीलाई १८५३ प्रतिशत नगद लाभांश वितरण गर्ने भएको छ । बैंकको सम्पन्न १३औं साधारणसभाले उक्त निर्णय पारित गरेको हो ।
सिभिलएनबीआई सम्झौता,काठमाडौं (कास) सिभिल बैंक र नेसनल बैंकिङ इन्स्टिच्युट (एनबीआई) बीच तालिम कार्यक्रम सम्चालनसम्बन्धी सम्झौता भएको छ । सम्झौताअनुसार एनबीआईले सिभिल बैंकका कर्मचारीको कार्यदक्षता विकासका लागि विभिन्न तालिम उपलब्ध गराउनेछ । बैंकका प्रमुख कार्यकारी अधिकृत गोविन्द गुरुङ र एनबीआईका प्रमुख कार्यकारी अधिकृत कुमार लम्सालले सम्झौता पत्रमा हस्ताक्षर गरेका थिए ।
एनसेलको 'नाइट भ्वाइस प्याक',काठमाडौं (कास) एनसेल प्राइभेटले अनलिमिटेडनाइट भ्वाइस प्याक ल्याएको छ । एनसेलका प्रिपेड ग्राहकले अब एनसेल नेटवर्कभित्रका बेलुका १० बजेदेखि बिहान ६ बजेसम्म १० रुपैयाँमा कुराकानी गर्न सक्छन् । योजना बिहीबारदेखि सञ्चालन हुनेछ ।
अस्पताललाई सिद्धार्थको सहयोग,"काठमाडौं (कास) सिद्धार्थ बैंकले काभ्रे बनेपास्थित अपांग बाल अस्पताल तथा पुनःस्थापना केन्द्रलाई १० लाख रुपैयाँ सहयोग गरेको छ । बैंकका अध्यक्ष मनोजकुमार केडियाले संस्थाका कार्यकारी विवेक बाँस्कोटालाई हस्तान्तरण गरेका थिए । अस्पताललाई बारा र पर्साका शारीरिक अशक्तता भएका बालबालिकाको आवश्यक शल्यक्रिया, फिजियोथेरापी तथा सहायक सामग्री प्रदान गर्ने कार्यका लागि संस्थागत सामाजिक उत्तरदायित्वअन्तर्गत बैंकले सहयोग गरेको हो । अस्पतालका २ सय बालबालिकाले उपचारमा प्रत्यक्ष सहयोग पुग्ने बैंकको विश्वास रहेको विज्ञप्तिमा उल्लेख छ ।"
१७ लाख बेरोजगार,"(काठमाडौं)  मुलुकमा कति बेरोजगार छन् ? यकिन तथ्यांक सरकारसँगै छैन । गत वैशाख १४ मा सार्वजनिक केन्द्रीय तथ्यांक विभागको प्रतिवेदनअनुसार कुल जनसंख्यामा ७९ लाख ९४ जना श्रमशक्ति छ । तीमध्ये ९ लाख ८ हजार बेरोजगार छन् । अर्थात् कुल श्रमशक्तिको ११४ प्रतिशत बेरोजगार छन् । विभागले मुलुकभरका १८ हजार घरपरिवारमा नमुना श्रमशक्ति सर्वेक्षण गरी तथ्यांक सार्वजनिक गरेको हो । नमुना सर्वेक्षण भएकाले बेरोजगारीको यो तथ्यांक अनुमानित हो, आधिकारिक होइन ।श्रम, रोजगार तथा सामाजिक सुरक्षा मन्त्रालयले प्रधानमन्त्री रोजगार कार्यक्रममार्फत मुलुकका ७ सय ५३ वटै स्थानीय तहबाट संकलन गरेको बेरोजगारको तथ्यांक विभागको भन्दा झन् कहालीलाग्दो छ । ७ सय ५३ स्थानीय तहमा रहेका रोजगार सेवा केन्द्रले देशभरबाट १७ लाख बेरोजगारको विवरण संकलन गरेका छन् । यो मुलुकको कुल श्रमशक्तिको २१५४ प्रतिशत हो । मन्त्रालयले प्रधानमन्त्री रोजगार कार्यक्रम सञ्चालन गर्न सबै स्थानीय तहमा रहेका रोजगार सेवा केन्द्रको अनलाइनमार्फत बेरोजगार व्यक्तिहरूको लिखित निवेदन लिई सूची तयार गरेको हो । सरकारले हरेक वर्ष यस्तो सूची तयार गर्छ । यस वर्षको सूचीकृत हुने म्याद सकिइसकेको छ ।यस वर्ष १७ लाख बेरोजगारको सूची तयार भएको छ, यो प्राइमरी डाटा हो । सूची केलाएर दोहोरिएका या बीचमा रोजगार पाएको विवरण हटाउँदा बेरोजगारको संख्या थोरै घट्न सक्छ, श्रम, रोजगार तथा सामाजिक सुरक्षा मन्त्रालयका सचिव विनोद केसीले कान्तिपुरसँग भने, स्थानीय तहहरूले अनलाइनमा प्राप्त विवरण केलाएर बेरोजगारहरूको अन्तिम सूची तयार पार्दैछन् । निवेदकहरूले बेरोजगारीको स्वघोषणा गर्दै निवेदन दिएका हुन् । निवेदनमा उल्लिखित विवरण असत्य ठहरिएमा निवेदक कारबाहीमा पर्ने, प्रधानमन्त्रीमा रोजगार कार्यक्रममा रोजगारी नपाइने र रोजगारी नपाएबापत पाइने निर्वाह भत्ताबाट समेत वञ्चित हुने भएकाले केन्द्रमार्फत संकलन गरिएको बेरोजगारको यो संख्या आधिकारिक हुने दाबी मन्त्रालयका अधिकारीहरूको छ । सरकारले रोजगारीको हकसम्बन्धी नियमावली ०७५ मा बेरोजगारको परिभाषा गरेको छ । १८ वर्ष उमेर पूरा भई ५९ वर्ष ननाघेको, एक वर्षमा न्यूनतममा एक सय दिनको रोजगारमा संलग्न नभएको र स्वरोजगारमा संलग्नको हकमा एक वर्षमा ५१ हजार ७ रुपैयाँभन्दा कम आर्जन गर्ने व्यक्तिलाई बेरोजगार मानिने व्यवस्था छ । सरकारले श्रमिकको न्यूनतम दैनिक पारिश्रमिक ५ सय १७ रुपैयाँ तोकेको छ । त्यही आधारमा वर्षमा सय दिनको न्यूनतम पारिश्रमिक ५१ हजार ७ सय रुपैयाँभन्दा कम आम्दानी भएका व्यक्तिलाई बेरोजगार मान्ने व्यवस्था गरिएको हो ।बेरोजगारीको परिभाषाभित्र पर्ने व्यक्तिले मात्र रोजगारदाता सेवा केन्द्रमा आफूलाई बेरोजगारको सूचीमा दर्ता हुन निवेदन पाउँछन् । यसरी निवेदन दिएर बेरोजगारको सूचीमा दर्ता भएका व्यक्तिले मात्र सरकारको न्यूनतम रोजगारमा संलग्न हुन पाउने व्यवस्था प्रधानमन्त्री रोजगार कार्यक्रम सञ्चालन निर्देशिकामा गरिएको छ । अघिल्लो वर्ष बेरोजगार सूचीमा दर्ता हुनेको संख्या १५ लाख थियो । यस वर्ष बेरोजगारको संख्या २ लाखले बढेर १७ लाख पुगेको जानकारी श्रम, रोजगार तथा सामाजिक सुरक्षा मन्त्रालयका अधिकारीले दिए । ती अधिकारीका अनुसार अघिल्लो वर्ष सरकारले प्रधानमन्त्री रोजगार कार्यक्रममार्फत बेरोजगारमा सूचीकृतमध्ये १ लाख ८७ हजार जनालाई औसत १३ दिन मात्र रोजगारी दिन सकेको थियो । अघिल्लो आर्थिक वर्षको अन्तिम दुई महिनामा ७ सय ५३ वटै स्थानीय तहमा प्रधानमन्त्री रोजगार कार्यक्रममार्फत न्यूनतम रोजगार कार्यक्रम सञ्चालन गर्दा कमीकमजोरी हुन पुगेको मन्त्रालयका अधिकारीहरू नै स्वीकार गर्छन् । अधिकांश बजेट अघिल्लो वर्ष विद्यालय प्रांगणमा झार उखेलेर र सडक तथा ढल सफा गरेर खर्च गरिएकाले प्रधानमन्त्री रोजगार कार्यक्रम नै विवादमा परेको थियो । अघिल्लो वर्ष सरकारले प्रधानमन्त्री रोजगार कार्यक्रममा ३ अर्ब १० करोड रुपैयाँ खर्च गरेको थियो ।यस वर्ष प्रधानमन्त्री रोजगार कार्यक्रममा ५ अर्ब १ करोड रुपैयाँ बजेट छ । यो बजेट १७ लाख बेरोजगारलाई बराबर भाग लगाउँदा एक जनाको भागमा जम्मा ३ हजार रुपैयाँ पर्ने मन्त्रालयका अधिकारी बताउँछन् । मन्त्रालयले यसपटक प्रधानमन्त्री रोजगार कार्यक्रमलाई प्रभावकारी बनाई बढीभन्दा बढीलाई रोजगारी दिन नयाँ कार्यविधि जारी गरेको छ । कामका लागि पारिश्रमिकमा आधारित सामुदायिक आयोजना (सञ्चालन तथा व्यवस्थापन) कार्यविधि ०७६ मा सरकारले यस वर्षदेखि स्थानीय तहहरूसित यही पुस १० सम्ममा बेरोजगार व्यक्तिहरूलाई रोजगारीमा संलग्न गराउन कार्यक्रमको प्रस्ताव माग गरेको छ ।अघिल्लो वर्ष हामीले स्थानीय तहलाई कार्यक्रम दिएका थियौं, यस वर्षदेखि कार्यविधिअनुसार सबै स्थानीय तहसित कार्यक्रम मागेका छौं, सचिव केसीले भने, अनुमानित लागतसहित स्थानीय तहले कार्यक्रम प्रस्ताव गर्छन् । हामीले अध्ययन गरेर कार्यक्रम स्वीकृत गरी बजेट दिन्छौं । कार्यविधिमा स्थानीय तहहरूले सार्वजनिक पूर्वाधार निर्माण, मर्मतसम्भार वा अन्य सार्वजनिक आयोजना बनाउने कार्यक्रम मन्त्रालयमा प्रस्ताव गर्नुपर्ने कार्यविधिमा व्यवस्था गरिएको छ । स्थानीय तहले प्रधानमन्त्री रोजगार कार्यक्रमको रकमबाट पारिश्रमिकमा आधारित आयोजना सञ्चालन गर्नुपर्ने उल्लेख छ । स्थानीय तहले बेरोजगार संख्याका आधारमा बजेट पाउने छन् । प्रधानमन्त्री रोजगार कार्यक्रममार्फत सरकारले सूचीकृत बेरोजगारहरूलाई वर्षको न्यूनतम सय दिन रोजगारी दिने या नसके सय दिन रोजगारी गरे बराबरको निर्वाह भत्ता दिने उद्देश्य राखेको छ । बेरोजगारले सरकारले तोकेको न्यूनतम दैनिक पारिश्रमिक ५ सय १७ का दरले एक वर्षमा सय दिन काम गरे बराबर ५१ हजार ७ सय रुपैयाँ निर्वाह भत्ता पाउने व्यवस्था रोजगारीको हकसम्बन्धी नियमावलीमा छ ।"
नेकपा नेतामाथि जग्गा कब्जाको आरोप,"दमक (कास) झापा, दमकका नेकपा नेता गगन पुरीले विभिन्न व्यक्तिको जग्गा हडपेको पीडितले आरोप लगाएका छन् । दमक८ बालुवाटारस्थित ऐलानी (सरकारी) जमिन पुरीले धाकधम्कीसहित हडपेको उनीहरूको दाबी छ ।०४२ सालमा रतुवा खोलामा आएको बाढीले विस्थापित परिवारको जमिन पुरीले कब्जा गरेको पीडितहरूले बुधबार पत्रकार सम्मेलनमा बताएका हुन् । पुरीले राजनीतिक शक्तिको आडमा धाकधम्की तथा विभिन्न प्रलोभन देखाएर जमिन हडपेको उनीहरूको भनाइ छ । पुरी दुई सातादेखि फरार छन् । जिल्ला अदालत झापाले गत मंसिर १९ मा सरकारी छाप तथा हस्ताक्षर किर्ते गरेको आरोपमा पुरीविरुद्ध पक्राउ पुर्जी जारी गरेको थियो । पुरीले मालपोत र नापीका कर्मचारीहरूसँग मिलेमतो गरेको पनि पीडितहरूको आरोप छ ।सन्जीव मगरले हजुरआमा विष्णुमायाको नाममा रहेको ३ कट्ठा १९ धुर जमिन पुरीले हडपेको दाबी गरे । ७० वर्षीय तसरमान श्रेष्ठले आफ्नो ४ कट्ठा ५ धुर जमिन पुरीले जबर्जस्ती हडपेको आरोप लगाए । टेकबहादुर लिम्बूको नाममा रहेको साढे १३ कट्ठा जमिन पनि पुरीले बलजफ्ती गरेर कब्जामा राखेको छोरा मनप्रसाद लिम्बूले बताए । ६८ वर्षीय अघोरिया माझीले पनि जमिन पुरीले हडपेको उनको भनाइ छ । नेपाल प्रहरीको केन्द्रीय अनुसन्धान ब्युरो (सीआईबी) ले पुरीमाथि अनुसन्धान गरिरहेको छ । प्रारम्भिक अनुसन्धानबाट पुरीले ११ बिघा सरकारी जमिन किर्ते गरी व्यक्तिका नाममा पार्न खोजेको प्रहरीले जनाएको छ । पुरीले सरकारी जमिनलाई मोरङको पथरीशनिश्चरे नगरपालिकाका एक सामान्य व्यक्तिका नाममा पास गराएर हत्याउन खोजेको जिल्ला प्रहरी कार्यालयले जनाएको छ । पुरीले सरकारी जग्गा पास गरिदिन लागेका पथरीका टेम्पोचालक ओमप्रकाश पौडेललाई प्रहरीले मंसिर १६ मा पक्राउ गरिसकेको छ । सरकारी जमिन व्यक्तिका नाममा लानका लागि पुरीले सरकारी छाप र हस्ताक्षर दुरुपयोग गरेको प्रहरीको भनाइ छ । जमिन व्यक्तिका नाममा पास गराउने कार्यमा मालपोत र नापीका कर्मचारी तथा सर्जमिन गर्ने व्यक्तिहरूको पनि संलग्नता देखिएको प्रारम्भिक अनुसन्धानबाट खुल्न आएको छ । पुरीले उक्त जमिन ०७१ सालदेखि व्यक्तिका नाममा पास गराउने प्रक्रिया सुरु गरेको अनुसन्धानबाट देखिएको छ । पुरी पूर्वमाओवादी केन्द्रका नेता हुन् । स्थानीय निर्वाचनमा उनी दमकको मेयर पदका उम्मेदवार थिए ।"
'गोकर्ण लिजमा दिनु गलत',काठमाडौं (कास) ट्रान्सपरेन्सी इन्टरनेसनल (टीआई) नेपालले गोकर्ण फरेस्ट रिसोर्टको लिज नवीकरण प्रक्रियाले राष्ट्रिय सम्पत्तिमा लुट मच्चिएको भन्दै तत्काल निर्णय फिर्ता लिन माग गरेको छ । टीआई नेपालले गैरजिम्मेवार निर्णय प्रक्रियामा संलग्नलाई कारबाही गर्नसमेत माग गरेको छ । आफू भ्रष्टाचार नगर्ने र अरूलाई पनि गर्न नदिने प्रधानमन्त्री केपी शर्मा ओलीको दाबीलाई पछिल्लो निर्णयले निरर्थक तुल्याएको टीआईले टिप्पणी गरेको छ । सार्वजनिक खरिद ऐन उल्लंघन गरी व्यापारिक प्रतिष्ठानसँग गुपचुप सम्झौता गरिएको टीआईले जनाएको छ ।
"काम गर्न जान्छन्, उतै हराउँछन्","(कञ्चनपुर)  यज्ञराज नाथ सानैदेखि कामको खोजीमा भारत जान्थे । ६ महिनावर्षदिनमा घर फर्कन्थे । यही क्रममा उनले विवाहपछि केही वर्ष श्रीमतीलाई पनि भारत लगे । त्यहीँ दुई छोरीहरू जन्मिए । पछि परिवारलाई वेदकोट नगरपालिका१ पिपलथलास्थित घरमा ल्याइ छाडेर मुम्बई लागेका उनी १३ वर्षयता वेपत्ता छन् । परिवार घरमा छाडेर गएपछि कहिल्यै फर्केन, न त फोन सम्पर्क नै गर्यो, यज्ञराजकी आमा कलावतीले भनिन् । घरपरिवार सबै उनको भरमा चलेको थियो । एकाएक उनी सम्पर्कविहीन भएपछि घरपरिवार निकै समस्यामा छ । आफन्तले खोज्ने प्रयास गरे पनि उनी विगतमा काम गर्ने ठाउँ छाडेर अन्तै गइसकेको जानकारी पाए । यज्ञराज घरका जेठा छोरा हुन् । कान्छा गोपाल पनि कामकै लागि भारतको गुजरातमा छन् । यज्ञराजका छिमेकी चक्र मल्ल पनि दुई दशकदेखि बेपत्ता छन् । उनी घरबाट गएदेखि नै सम्पर्कविहीन छन् । आफन्तसँगै घरबाट भागेर उनी भारत गएका हुन् । नाथ र मल्ल जस्तै सुदूरपश्चिम र कर्णाली प्रदेशबाट कामको खोजीमा भारत जानेको संख्या अत्यधिक छ । कतिपय लामो समयका लागि जान्छन् भने अधिकांश पटके रोजगारीका लागि जाने गरेका छन् । तर यसरी भारत गएकामध्ये वेपत्ता हुनेको संख्या पनि कम छैन । आप्रवासी कामदारका सवालमा कार्यरत गैरसरकारी संस्था निड्स नेपालले गरेको अध्ययनअनुसार वेदकोटमा यज्ञराजझैं वेपत्ता हुनेको संख्या ३४ छ । ५ देखि ३० वर्षभन्दा बढी समयदेखि उनीहरू घरपरिवारको सम्पर्कमा छैनन् । आफन्तले खोजीका लागि विभिन्न ठाउँमा गएर खोजबिन गरे पनि प्रहरी प्रशासनमा भने कुनै किसिमको निवेदन वा जानकारी दिएका छैनन् । निड्सको तथ्यांकअनुसार कामका लागि भारत गएका कञ्चनपुरको महाकाली नगरपालिकाका ५४ र पुनर्वास नगरपालिकाका ३६ जना वेपत्ता छन् । यसैगरी डोटीको शिखर नगरपालिकाका सय र साविकको भूमिराजमाडौं गाविसका १८ जना वेपत्ता छन् । सुदूरपश्चिमका हरेक स्थानीय तहबाट रोजगारीका लागि भारत पुगी वेपत्ता हुनेको संख्या धेरै छ, निड्स नेपालका सहकार्यकारी निर्देशक प्रकाश मडैले भने, सबै ठाउँमा तथ्यांक संकलन गर्न स्थानीय तहले आवश्यक पहल गर्नुपर्छ ।सुदूरपश्चिम र कर्णाली तथा प्रदेश ५ का विभिन्न जिल्लाबाट कामको खोजीमा भारत जानेहरूले मुख्यतया गड्डाचौकी नाकाको प्रयोग गर्छन् । यहाँबाट दिल्ली, पञ्जाब र उत्तराखण्डको पहाडी क्षेत्र नजिकै पर्ने भएकाले उनीहरू यही बाटो प्रयोग गर्छन् । महेन्द्रनगरबाट समेत नेपाल र भारतका गरी दैनिक एक दर्जन बसहरू दिल्ली र देहरादुनसम्म सञ्चालन भइरहेका छन्, जसले भारतमा रोजगारीका लागि जानेहरूलाई निकै सहज बनाएको छ । अब भारत जाने कामदारको तथ्यांक संकलनमा विशेष जोड दिनुपर्छ, लामो समयदेखि सुरक्षित आप्रवासनका क्षेत्रमा काम गरिरहेका मडैले भने, त्यसपछि वेपत्ता हुनेको पनि सूची तयार पार्न सजिलो हुन्छ । स्थानीय तह र प्रदेश सरकारले ठोस योजना ल्याएर यसमा काम गर्नुपर्ने उनले बताए ।"
कूटनीतिक संवादबाटै सीमा समस्या सुल्झाउँछौं,"काठमाडौं (कास) प्रधानमन्त्री केपी शर्मा ओलीले भारतले नेपाली सीमा अतिक्रमण गरेको विषयमा कूटनीतिक तहबाट समाधान गरिने उल्लेख गर्दै यसमा सर्वोच्च अदालतले कुनै भूमिका खेल्न आवश्यक नरहेको बताएका छन् । उनले सीमा समस्या समाधानका लागि द्विपक्षीय कूटनीतिक पहल भइरहेको समेत जानकारी गराएका छन् । महान्यायाधिवक्ता कार्यालयमार्फत सर्वोच्च अदालतलाई १० बुँदे जवाफ पठाउँदै प्रधानमन्त्री ओलीले अदालतमा दर्ता रिट निवेदनलाई खारेज गर्न आग्रह गरेका छन् । भारतले केही समयअघि जारी गरेको नयाँ राजनीतिक नक्सामा लिपुलेक, लिम्पियाधुरा र कालापानी, सुस्तालगायत नेपाली भूमि समेटिएको उल्लेख गर्दै भक्तपुरका कञ्चनकृष्ण न्यौपानेले रिट निवेदन दर्ता गरेका थिए । उक्त रिट निवेदनमा सर्वोच्च अदालतले नेपाल सरकारसँग लिखित जवाफ मागेको थियो । महाकालीपूर्वका लिपुलेक, लिम्पियाधुरा र कालापानी, सुस्ता लगायतका भूभाग भारतले अतिक्रमण गरेकाले नेपालको अखण्डता, राष्ट्रिय स्वाधीनता तथा स्वाभिमानमा आघात परेको छ, प्रधानमन्त्री ओलीले पठाएको लिखित जवाफको बुँदा नम्बर १ मा भनिएको छ । सीमासम्बन्धी समस्या समाधानका लागि दुवै देशका परराष्ट्रमन्त्री स्तरीय संयुक्त आयोगलाई प्राविधिकहरूको सल्लाहमा काम गर्ने जिम्मेवारी दिइएको पनि प्रधानमन्त्रीले जवाफमा उल्लेख गरेका छन् । उनले नेपालभारत सीमा समस्याका सम्बन्धमा नेपाल सरकारको आह्वानमा कात्तिक २३ मा सर्वदलीयसर्वपक्षीय बैठक बसी लिम्पियाधुराबाट उत्पत्ति भई बग्ने कालीनदी नै महाकालीको उद्गम भएको र त्यसपूर्वका लिपुलेकलगायत कालापानी क्षेत्र नेपालकै भएको निचोड निकालेको बताएका छन् । प्रधानमन्त्री ओलीले कात्तिक २० मा परराष्ट्र मन्त्रालयले कालापानी क्षेत्र नेपालको भूभाग हो भन्ने विषयमा स्पष्ट पारिसकेको र दुई देशबीच सुल्झाउन बाँकी रहेका सीमासम्बन्धी विषय दुवै पक्षको आपसी सहमतिमा टुंग्याउनुपर्ने र एकपक्षीय ढंगबाट गरिने कुनै पनि निर्णय नेपाल सरकारलाई मान्य नहुने भनी विज्ञप्तिमार्फत जानकारी गराइसकेको उल्लेख गरेका छन् । उनले नेपाल र भारतका परराष्ट्रमन्त्रीहरूको संयन्त्रको निर्णयअनुसार दुवै देशका परराष्ट्र सचिवहरूको बैठक आयोजना गर्न नेपालले मंसिर ६ मा कूटनीतिक पत्र भारतलाई पठाई मिति प्रस्ताव गरेको पनि जनाएका छन् । यस्तै, दुवै देशका तर्फबाट उच्चस्तरमा छलफल गरी ऐतिहासिक दस्तावेज एवं तथ्य प्रमाणका आधारमा कूटनीतिक माध्यमबाट समस्या समाधान गर्न नेपाल सरकारका सम्बद्ध निकायहरू लागिरहेको पनि प्रधानमन्त्री ओलीले जवाफमा उल्लेख गरेका छन् ।"
राष्ट्रिय सभाको उम्मेदवारी दर्ता २० पुसमा,"काठमाडौं (कास) राष्ट्रिय सभाका रिक्त १८ स्थानको निर्वाचनका लागि पुस २० मा उम्मेदवारी दर्ता हुने भएको छ । सभाका ५९ जना सदस्यमध्ये १९ जनाको दुईवर्षे पदावधि फागुन २० मा सकिँदै छ । एकजना राष्ट्रपतिबाट मनोनयन गरिनेछ । माघ ९ मा हुने निर्वाचनका लागि पुस १७ गते मतदाता नामावली प्रकाशन, त्यही दिन दाबी विरोधको उजुरी र १८ गते अन्तिम नामावली प्र्रकाशन गरिनेछ । त्यस्तै, उम्मेदवारी मनोनयनपत्र दर्ता २० गते, उम्मेदवारको विरोधमा उजुरी २१ गते, नाम फिर्ता २४ गते र उम्मेदवारको अन्तिम नामावली प्रकाशन पुस २५ गते गर्ने कार्यक्रम छ । निर्वाचन चिह्न त्यही दिन दिइनेछ ।"
म्यानपावरमा छापा,"काठमाडौं (कास) वैदेशिक रोजगार विभागले लाइफ इन्टरनेसनल ओभरसिजका जनसम्पर्क अधिकृत दानबहादुर सोमैलाई पक्राउ गरेको छ । गुल्मी रेसुंगाका अनिल विक, सन्दीप विक, दीपकबहादुर सुनार र बराहसुनसरीका सन्तोष विष्टसँग ४ लाख ५० रुपैयाँ लिइरहेको अवस्थामा सोमैलाई विभागको टोलीले फेला पारेको थियो । मलेसिया जानु भनेको अमेरिका जानुसरह हो । १ लाख ३५ हजारभन्दा एक पैसा कम हुन्न भन्दै उनले पैसा लिइरहेको विभागका महानिर्देशक भीष्मकुमार भुसालले बताए । मलेसिया जाने कामदारले म्यानपावरलाई लागत शुल्क बुझाउनु पर्दैन ।"
'शून्य लागत कार्यान्वयन गर',"काठमाडौं (कास) राष्ट्रिय मानवअधिकार आयोगले वैदेशिक रोजगारीमा जाने कामदारका लागि निःशुल्क टिकट र भिसाको नीतिलाई कार्यान्वयन गर्न सरकारको ध्यानकर्षण गराएको छ । त्रिभुवन अन्तर्राष्ट्रिय विमानस्थल अनुगमन गर्न आयुक्त सुदीप पाठकको नेतृत्वमा गएको टोलीले कामदारमाथि आर्थिकभार परेको तथ्य फेला परेपछि सरकारको ध्यानाकर्षण गराइएको हो । टोलीले विमानस्थलको श्रम कक्ष, अध्यागमन कक्ष तथा सुरक्षा जाँचबुझ कक्ष अनुगमन गरेको थियो । आयोगले आप्रवासी कामदारसँग सम्बन्धित समस्या समाधानका लागि प्रभावकारी योजना तथा कार्यक्रम ल्याउन सरकारलाई आग्रह गरेको छ । उसले सरकारलाई कानुनको प्रभावकारी कार्यान्वयन गर्नसमेत जोड दिएको छ । आयोगले विदेशमा रहेका नेपालीलाई मताधिकारको प्रयोग गर्ने व्यवस्था मिलाउन निर्वाचन आयोगलाई आग्रह गरेको छ ।"
ज्ञानेन्द्रको 'दुर्लभ' शतक,"(पोखरा)  ज्ञानेन्द्र मल्ललाई एउटा आरोप लाग्ने गर्छ, पर्याप्त क्षमता भएर पनि उनी लामो इनिङ्स खेल्न सकिरहेका हुन्नन् । नेपालकै उत्कृष्ट ब्याट्सम्यानका रूपमा गनिने ज्ञानेन्द्रसँग ब्याटिङको प्राविधिक ज्ञान अधिक छ । कतिपय अवस्थामा त्यही ज्ञान उनलाई भारी पर्ने गरेको छ । शट सेलेक्सनमा द्विविधा हुँदा धेरैपल्ट उनी आउट भएका छन् । असोजमा पारस खड्काले राजीनामा दिएपछि दोस्रोपल्ट नेपाली राष्ट्रिय टोलीको कप्तानमा बढुवा भएयता पहिलो प्रतियोगिता दक्षिण एसियाली खेलकुद (साग) मा उनले करिअरको पहिलो अन्तर्राष्ट्रिय शतक प्रहार गरे भुटानविरुद्ध । लामो समयदेखि आफ्नो लयप्रति आलोचना खेपिरहेका ज्ञानेन्द्रलाई त्यो शतकले राहत दियो । घरेलु फ्रेन्चाइज लिगमा उत्कृष्ट कप्तानको रूपमा टिमलाई बलियो बनाए पनि व्यक्तिगत रूपमा ज्ञानेन्द्रको प्रदर्शन आलोचनामुक्त थिएन । पोखरा प्रिमियर लिग (पीपीएल) को दोस्रो संस्करणमा ज्ञानेन्द्रले काठमाडौं गोल्डेन्स वारियर्सको कप्तानी गरेका छन् । पीपीएलमा यो नवप्रवेशी टिम हो । सुरुआती दुई खेलमा पराजित भएपछि प्लेअफको सम्भावना कायमै राख्न गर या मरको स्थितिमा रहेको बुधबारको खेलमा ज्ञानेन्द्रले धनगढी ब्लुजविरुद्ध कप्तानी इनिङ्स खेले । यो खेलमा हामीलाई जितको विकल्प थिएन । दुई खेल हारिसकेको अवस्थामा पिचको कन्डिसनलाई बहाना बनाउन सकिन्न, टिमको जित र आफ्नो शतकबारे उनले भने, तीन ओभर घटाइएको थियो । अमित श्रेष्ठ र जयकिसन कोल्सावालाले राम्रो सुरुआत गरेका थिए । त्यसलाई निरन्तरता दिन जरुरी थियो । मैले सोचेजस्तै बल आइरहेको थियो । राष्ट्रिय टोलीमा ओपनरको भूमिकामा रहने ज्ञानेन्द्रले पीपीएलका सुरुका दुई खेलमा तेस्रो नम्बरमा ब्याटिङ गरेका थिए । बुधबारको खेलमा चौथो नम्बरमा आए । २४ बलमै अर्धशतक प्रहार गरे । धनगढीका सबै बलरलाई चुनौती दिँदै त्यसपछिको १३ बलमा उनले शतक पूरा गरे । इनिङ्सको अन्तिम ओभरमा ३९ बलमा १ सय स्कोरमा रशिद खानले आउट गर्नुअघि ज्ञानेन्द्रले ९ छक्का र ८ चौका प्रहार गरिसकेका थिए । उनले तेस्रो विकेटमा कोल्सावालासँग १ सय ३१ रनको साझेदारी गरेका थिए । अर्को स्ट्राइकबाट कोल्सावालाले पनि सिंगल लिएर मलाई सहयोग गरिरहेका थिए । ब्याटमा बल लागिरहेको थियो र हामीलाई धेरैभन्दा धेरै रन बनाउनुपर्ने थियो । किनभने यो विकेटमा विपक्षीले पनि यस्तै ब्याटिङ गर्न सक्छन् भन्ने दबाब थियो । उनीहरूका लागि केही ब्याट्सम्यान उत्कृष्ट छन्, ज्ञानेन्द्रले थपे । ज्ञानेन्द्रले अघिल्ला दुवै खेलमा टस हारेका थिए र पहिले ब्याटिङ गर्नुपरेको थियो । उनका अनुसार अघिल्ला दुई खेलमा आफूहरूले पिचको अवस्था बुझ्न पाए ।धनगढीका कप्तान दीपेन्द्रसिंह ऐरीले पनि ज्ञानेन्द्रको ब्याटिङको प्रशंसा गरे । ११ औं ओभरपछि हामीले लय गुमायौं । स्पिनर, मिडियम पेसर सबैले रन खाइरहेका थिए । ज्ञानुदाइले निकै उत्कृष्ट खेल्नुभयो, उहाँले हाम्रा बलरहरूलाई पुनरागमन गर्नै दिनुभएन । ब्याटिङमा राम्रो गर्ने योजना थियो, त्यहाँ पनि हामी चुक्यौं, १ सय ६ रनको हारपछि दीपेन्द्रले भनेका थिए । ज्ञानेन्द्रका लागि यो शतक फ्रेन्चाइज क्रिकेटमा व्यक्तिगत पहिलो हो । नेपाली फ्रेन्चाइज लिगमा यो शतक तेस्रो हो । यसअघि सन् २०१६ को एभरेस्ट प्रिमियर लिग (ईपीएल) मा आशिफ शेखले पन्चकन्या तेजका लागि तथा गत संस्करणको ईपीएलमा रविइन्दर सिंहले भैरहवा ग्लाडिएटर्सका लागि शतकीय इनिङ्स खेलेका थिए । पोखरा प्रिमियर लिगमा यसअघि काठमाडौं रोयल्सका लागि गौरव तोमरले प्रहार गरेको ९५ रन नै सर्वाधिक थियो । ज्ञानेन्द्र म्यान अफ द म्याचसमेत चुनिए । शतक प्रहार गरेपछि ज्ञानेन्द्रले दुई हातमा राखेर बच्चा झुलाएको संकेत गर्दै शतक छोरीप्रति समर्पण गरे । यस्तै सेलिब्रेसन उनले भुटानविरुद्ध शतक प्रहार गर्दा पनि गरेका थिए । ज्ञानेन्द्रले आफूले बनाएको हरेक शतक छोरीका लागि भएको सुनाए ।बाक्लो हुस्सु र शीतका कारण एक घण्टा ढिला सुरु हुँदा १७ ओभरमा छोट्याइएको खेलमा टस हारेर ब्याटिङ गरेको काठमाडौंका ओपनर गौरव तोमर खाता खोल्नै नपाई आउट भए । त्यसपछि आएका अमित श्रेष्ठले कोल्सावालासँग दोस्रो विकेटमा ५० रनको साझेदारी गरे । प्रतियोगितामा पहिलो खेल खेलेका अमितले २१ बलमा ६ चौका र १ छक्काको सहयोगमा ३५ रन बनाए । कोल्सावालाले ४६ रनको योगदान गरे । धनगढीका कमलसिंह ऐरीले ४ विकेट झारे । उनले ४ ओभरमा ३९ रन खर्चिए । उनले अन्तिम ओभरमा कोल्सावाला, ज्ञानेन्द्र र सुबोध भाटीलाई आउट गरेका हुन् । सागर ढकालले १ विकेट लिए । १ सय ८६ रनको लक्ष्य पछ्याएको धनगढी १६ ओभरमा ७९ रनमै समेटियो । धनगढीका दुईबाहेक अन्य कुनै पनि ब्याट्सम्यानले दोहोरो अंकमा स्कोर छुन सकेनन् । विदेशी ब्याट्सम्यानद्वय रोड्रिगो थोमसले १० र श्रीमान्था विजयरत्नेले १५ रन जोडेका थिए । काठमाडौंका वसन्त रेग्मीले ३ विकेट लिए । उनले ४ ओभरमा १ मेडन राख्दै १७ रन खर्चिए । पवन सर्राफ र सुबोध भाटीले २२ तथा अमृत भट्टराई र सुसन भारीले ११ विकेट लिए ।"
पोखराको लगातार हार,"पोखरा प्रिमियर लिग (पीपीएल) को साबिक विजेता पोखरा पल्टन लगातार दोस्रो खेलमा पराजित भएको छ । बुधबार पोखराले विराटनगर टाइटन्ससँग ४५ रनले हार बेहोरेको हो । विजयी सुरुआत गरे पनि लगातार दुई खेल हारेपछि टोलीको प्लेअफ यात्रा कठिन बनेको छ । पोखरा रंगशालामा विराटनगर टाइटन्सले दिएको १ सय ४६ रनको लक्ष्य पछ्याएको पोखरा इनिङ्सको १ बल बाँकी छँदा १ सय रनमै समेटियो । पोखराका ओपनर कुशल भुर्तेल र आशिफ शेखले २८ रनको साझेदारी गरेका थिए । १३ बलमा ३ छक्का र १ चौकासहित २४ रन बनाएर कुशल आउट भएपछि आएका रविइन्दर सिंहले खाता खोल्नै सकेनन् । आशिफले रोहितकुमार पौडेलसँग तेस्रो विकेटमा ३९ रनको साझेदारी गरे । आशिफ १३ रन बनाए आउट भए । त्यसपछि पोखराको विकेट एकपछि अर्को झरिरह्यो । कुशल मल्ल र कप्तान शरद भेषावकर खाता नखोली आउट हुँदा पोखराको मध्यक्रम कमजोर बन्यो । १४३ ओभरमा रोहित ३२ रनको स्कोरमा आउट हुँदा पोखराको स्कोर ७८६ को स्थितिमा पुग्यो । विनोद भण्डारी ४, रशिद खान ८ र प्रथमेस डाके ३ रन बनाएर आउट भए । ललितनारायण राजवंशी १ रनमा बोल्ड भए । विराटनगरबाट किशोर महतोले ३ विकेट लिए । महम्मद जियाद आलम र जितेन्द्र मुखियाले २२ विकेट लिए । शाहब आलम, पुनीत मेहरा र नोमन खानले पनि ११ विकेट झारे । यसअघि टस हारेर ब्याटिङ गरेको विराटनगरले निर्धारित ओभरमा ५ विकेट गुमाई १ सय ४५ रनको योगफल खडा गरेको थियो । विराटनगरका ओपनर महम्मद जइद आलम र सुनील धमलाले ५० रनको साझेदारी गर्दै राम्रो सुरुआत गरे तर इनिङ्स सुस्त बनाए । आलमले २७ बलमा २६ र सुनीलले ४० बलमा ३६ रनमात्र जोडेका थिए । मध्यक्रममा कप्तान प्रदीप ऐरीले ६ र नोमन खानले १ रनमात्र जोडे । लोकेश बमले पनि २ रनमात्र बनाउन सके । पाँचौं नम्बरमा आएका पुनीत मेहराले इनिङ्सको अन्त्यतिर केही उत्कृष्ट शट खेल्दै अर्धशतक प्रहार गरेपछि विराटनगरले सम्मानजनक योगफल खडा गरेको थियो । उनले २६ बलमा ५ चौका र ४ छक्का सहयोगमा ६१ रनको अर्धशतकीय इनिङ्स खेले । पोखराका कप्तान शरद भेषावकरले २ विकेट लिए । कुशल मल्ल र सर्वजित लड्डाले ११ विकेट लिए । बिहीबार चितवन राइनोज र बुटवल ब्लास्टर्स भिड्दै छन् ।"
स्टार बिनाको मनाङ,"(काठमाडौं)  गत वर्ष मनाङ मर्स्याङदी क्लबले कीर्तिमान आठौंपल्ट सहिद स्मारक ए डिभिजन लिगको उपाधि कब्जा गर्ने क्रममा एपीएफसँगको भेटमा २१ को जित हात पारेको थियो । मनाङले यसपालि उपाधि रक्षा गर्ने अभियान बुधबार उही एपीएफलाई २० ले हराएर सुरु गरेको छ । विभागीय टिमविरुद्ध जितको अन्तर बढाए पनि मनाङको टिममा ठूलै परिवर्तन देखियो । उसले स्थापित खेलाडीलाई गुमाएको छ । अर्थात् स्टार खेलाडीबिनाको टिम बनेको छ मनाङ ।सातदोबाटोस्थित एन्फा कम्प्लेक्समा ३ अंक जोड्दा पहिलो रोजाइमा खेलेका तीन खेलाडीमात्रै यसपालि दशरथ रंगशालामा सुरुमै मनाङको जर्सीमा उत्रिए । डिफेन्सद्वय सुरज विश्वकर्मा, कमल श्रेष्ठ र फरवार्ड विमल रानाबाहेक बुधबार सशस्त्र प्रहरी बलको क्लबविरुद्ध हात पारेको जितमा पहिलो रोजाइका अरु आठ खेलाडी नयाँजस्तै हुन् । अस्ट्रेलियाबाट लिग खेल्न स्वदेश आएका विंगर जगजित श्रेष्ठ एक दशकपछि मनाङमा फर्किए । पछिल्लो सिजन बेन्चमै रहेका मिडफिल्डर पूजन उपरकोटीले खेलको अन्त्यतिरमात्रै मैदानमा उत्रने अवसर पाउँथे । फरवार्ड रन्जन विष्टलाई चिरपरिचित प्रतिद्वन्द्वी थ्रीस्टारबाट ल्याइयो । गोलकिपर दीप कार्कीले गत सिजन मछिन्द्रबाट खेलेका थिए । ए डिभिजन लिगमा डेब्यु गर्दै जीवन गुरुङ र एकराज बुढाथोकीले पहिलो रोजाइमै खेल्न पाए । विगतमा यस्तो अवसर, त्यो पनि मनाङजस्तो टिममा बिरलै पाइन्थ्यो ।खासमा पुराना खेलाडी सुजल श्रेष्ठ, विशाल श्रेष्ठ, विशाल राई, विराज महर्जन, दीपक राईसहित हेमन गुरुङ र एडेलाजा सोमिडे बाहिरिएपछि मनाङ स्टार खेलाडीविहीन देखिएको हो । यी सातै खेलाडी मछिन्द्रमा पुगेका छन् । मनाङले आफ्नो टिममा भित्र्याएर एएफसी कप खेलेका देवेन्द्र तामाङ र अभिषेक रिजाललाई पनि जोगाउन सकेन । मिडफिल्डर अन्जन विष्ट भने मनाङमै रहे । तर, उनी विश्वकप २०२२ छनोटमा कुवेतविरुद्ध प्रतिस्पर्धा गर्न थिम्पु उड्नुअघि नाइट क्लब काण्ड मा संलग्न भएपछि अरु तीन खेलाडीसँगै निलम्बनमा परेका छन् । नाइजेरियाली प्रशिक्षक तोपे फुजाले अन्जनलाई नै केन्द्रमा राखेर यो लिगको लागि तयारी गरिरहेका थिए । तर, उनलाई गत शुक्रबार अखिल नेपाल फुटबल संघ (एन्फा) ले फुटबल खेल्नबाटै ४५ दिन निलम्बन गर्ने निर्णय गरेपछि मनाङ संकटामा परेको हो । यति लामो कारबाहीलाई लिएर यो लिग नै बहिष्कार गनुपर्ने कुरा पनि क्लबमा उठ्यो । तर, खास कुरा अन्जनको निलम्बनमात्रै होइन । घरेलु फुटबलमा चलेका खेलाडीलाई जोगाउन सकेन नै, स्टार खेलाडीलाई भित्र्याउन पनि सकेन । त्यसैले मनाङ स्टारविहीन बनेको हो ।मनाङको टिम गत वर्ष पनि फुजाले सम्हालेका थिए तर प्रशिक्षकको औपचारिकता भने सुमन श्रेष्ठले पूरा गरेका थिए । यसपालि पनि उस्तै भूीमकामा देखिएका छन्, धनेश्वर प्रजापति । गत वर्षको लिग सुरु हुँदाताका मछिन्द्रमा रहेका प्रजापतिले चलेका सात खेलाडीले क्लब छाडे पनि त्यसको असर नपरेको बताए । पहिलो खेलमा गाह्रै हुन्छ तर हामीले ३ अंक जोडेका छौं, एपीएफविरुद्धको जितपछि उनले भने, हामीले जो छ (खेलाडी) त्यहीलाई केन्द्रित गर्नुपर्ने हो । अरुमा ध्यान दिएका छैनौं । जो उपलब्ध छ, त्यसैलाई उपयोग गर्छौं । उनीहरू (सात खेलाडी) को अभाव खट्किएजस्तो लागेन । तर दशरथ रंगशालामा मनै लोभ्याउने शैलीमा खेल्ने आफ्नो परम्पराको नजिक पनि देखिएन मनाङ ।विमलको दुई गोलएपीएफविरुद्ध दुवै गोल विमल रानाले गरे । उनले २८ औं मिनेटमा हेडद्वारा गोलको खाता खोल्दा जगजितको क्रस उपयोग गरे । उनले कोआरा लार्बा फ्लोरेन्टको पासमा दोस्रो गोल ३४ औं मिनेटमा गरे । बुद्धिमान राईले नवौं मिनेटमा प्रहार गरेको बलमा पोस्ट बाधक नबनेको भए खेलको कथाले अर्कै मोड लिनसक्थ्यो । दोस्रो हाफमा मनाङलाई एपीएफले दबाबमा राखेको थियो ।गत सिजन च्यासलबाट खेलेका डिफेन्डर फ्लारेन्ट यसपालि मनाङ आएका हुन् । मनाङको मिडफिल्डमा आएका भारतका दयानन्द सिंहको पनि नेपाली लिगमा डेब्यु नै हो । चोटमुक्त हुँदै एक वर्षपछि खेमला फर्किएका आदित्य चौधरी पनि मनाङको टिममा नयाँ नै थिए । वैकल्पिक ९ खेलाडीमा आदित्य, एनआरटीबाट खेलेका सुशील लामा, असिम गुरुङ र सरस्वतीका पूर्वगोलकिपर अशोक बरालबाहेक अरु ए डिभिजन लिगमा नयाँ खेलाडी हुन् ।एक जमाना मनाङको डिफेन्डर रहेका राजेन्द्र तामाङले आफ्नै पूर्व क्लबविरुद्ध एपीएफलाई मैदानमा उतारे । डिफेन्डिङ च्याम्पियन (मनाङ) टिम राम्रो छ । हामीले उसका खेलाडीमा इन्डुरेन्स कमीको फाइदा लिन सकेनौं, उनले भने, मनाङ एउटा ब्रान्ड हो । तर पहिला र अहिलेको टिममा धेरै अन्तर छ । पहिला राम्रो शैलीमा खेल्नुपर्छ भन्ने थियो र खेल्थ्यौं । गोल पनि चाँडै निस्किन्थ्यो । अहिलेको मनाङ टिममा अनुभवी खेलाडी भएर पनि थुप्रै कमजोरी छ ।थ्रीस्टार ०० जावलाखेलललितपुर डर्बीमा हेभीवेट थ्रीस्टारलाई जावलाखेलले गोलरहित रोक्दै अंक जोडेको छ । सातदोबाटोस्थित एन्फा कम्प्लेक्समा भएको खेमला दुवै टिमले पाएको अवसर उपयोग गर्न नसकेपछि खेल गोलरहित टुंगिएको थियो ।"
छैनन् राष्ट्रिय खेलाडी,"मनाङले २०६६६७ को लिगमा पनि चर्चित खेलाडीहरूलाई राखेको थियो । यू१९ टिमका खेलाडीलाई मौका दिएको थियो । त्यसको नतिजा अपराजित रहँदै च्याम्पियन भएको पुलिसभन्दा २० अंक अन्तरमा पाँचौं भयो । त्यसपछि फेरि मनाङ आफ्नै लयमा फर्कियो । चर्चित खेलाडीका लागि प्रशस्तै खर्च गर्न थाल्यो । उत्कृष्ट खेलाडीका लागि जति पनि खर्च गर्ने मनाङले ३७ वर्षयताको फुटबल यात्रामा बनाएको आफ्नो बेग्लै पहिचान पनि हो यो । यसपालि किन हो खेलाडीप्रति मन खोलेर लगानी गरेन । त्यसैले कागजी रुपमै भए पनि मछिन्द्र बलियो बन्न पुग्यो । अरु ठूला टिम थ्रीस्टार र आर्मी भने आफ्नै लयमा छन् ।स्थापनाको बेलै अन्जित बस्नेत कप्तानीको मनाङ टिम स्टार खेलाडीले भरिएको थियो । विराटजंग शाही, मणि शाहको पुस्तापछि कुमार थापा, वसन्त थापा, वसन्त गौचन आए । अनि अनिल गुरुङ । त्यसपछि सुजल, विशालको पुस्ता । २०५९६० को बेला राष्ट्रिय टिममा मनाङकै खेलाडीको वर्चस्व थियो । कमल, सुरज, विमल र जगजितसँग राष्ट्रिय टिमबाट खेलेको अनुभव छ । तर, उनीहरू विश्वकप छनोटको पछिल्लो टिममा थिएनन् । त्यसैले मनाङ राष्ट्रिय टिमका खेलाडीविहीन भएको दुर्लभ यात्रा हो यसपल्ट ।"
क्याडेट टेबलटेनिस,काठमाडौं (कास) लैनचौरस्थित राष्ट्रिय टेबलटेनिस प्रशिक्षण केन्द्रमा भएको दक्षिण एसियाली क्षेत्रीय होप्स एन्ड क्याडेट टेबलटेनिस प्रतियोगिताको होप्सतर्फ ब्वाइज र गर्ल्स दुवैमा भारतका प्रियानुज भट्टाचार्य र सर्वानी नगम विजेता भए । क्याडेटको ब्वाइजमा श्रीलंकाका सेनुरा सिल्भाले स्वर्ण र गर्ल्समा भारतकी सुहाना सैनीले स्वर्ण जिते । सोही अवसरमा अखिल नेपाल टेबलटेनिस संघले राष्ट्रिय खेलकुद परिषद्का सदस्यसचिव रमेशकुमार सिलवाललाई १३ औं साग सफलतापूर्वक सम्पन्न गर्न सफल भएकोमा सम्मान गरेको छ ।
एक्सेल्सियर विजयी,"काठमाडौं (कास) आयोजक द एक्सेल्सियरले आठौं एक्सेल्सियर कपअन्तर्गत यू१६ ब्वाइज फुटबलमा बुधबार ओराकल एकेडेमीलाई ५० ले पराजित गरेको छ । धीरज जोशीले २, ईश्वधन, रिजन पराजुली र साकार उप्रेतीले ११ गोल गरे । गर्ल्समा ग्यालेक्सी पब्लिकले एलआरआईलाई २१ र किड्स लर्निङलाई ४०, प्याराडाइसले प्रिमियरलाई ५१, एक्सेल्सियरले किड्स लर्निङलाई ७०, काष्ठमण्डपले प्रिमियरलाई २० र प्याराडाइसले एक्सेल्सियरलाई २१ गोलले हराए । बास्केटबल जुनियरमा पिपुल्स एकेडेमीले न्यु अरुणोदयलाई २११३ तथा बिग बुद्धले एलआरआईलाई २७१२ स्कोरले हराए । सिनियर ब्वाइजमा न्यु जेनिथ र एलआरआई तथा गर्ल्समा द चाँदबाग र शिशु निकुन्ज विजयी भए ।"
केभीएस विजयी,"काठमाडौं (कास) काठमाडौं विनायक शिक्षालय (केभीएस) तेस्रो एन प्याब्सन खेलकुद सप्ताहको ब्वाइज फुटसलमा बुधबार क्वाटरफाइनल पुगेको छ । प्रतियोगितामा केभीएसले पिक प्वाइन्ट एकेडेमीलाई ६० गोलले पराजित गर्यो । ग्रिनफिल्ड नेसनल स्कुल, माउन्ट ग्लोरी, भीमेश्वर एकेडेमी, मान्डु एकेडेमी, बेस्ट ग्रुप भिजन, कान्तिपुर इङलिस र माउन्ट ओलिभ पनि क्वाटरफाइनलमा पुगे ।सिनियर ब्वाइज बास्केटबलको सेमिफाइनल युनिभर्सल र कान्तिपुर तथा नेरिक र ग्रिनफिल्डबीच प्रतिस्पर्धा हुनेछ ।"
प्रकाश स्मृति तेक्वान्दो हुने,काठमाडौं (कास) नागदह तेक्वान्दो डोजाङको आयोजनामा प्रथम प्रकाश दाहाल स्मृति खुला राष्ट्रिय तेक्वान्दो प्रतियोगिता पुस ४ र ५ मा हुने भएको छ । प्रतियोगितामा पुम्सेमा ८ र ग्योरोगीमा ४७ गरी ५५ स्वर्णका लागि प्रतिस्पर्धा हुने संयोजक सत्यराम महर्जनले बुधबार पत्रकार सम्मेलनमा बताए । उपत्यकाका तीनसहित १४ जिल्लाका करिब ५ सय खेलाडीको सहभागिता रहने प्रशिक्षक कविराज मालीले बताए । प्रतियोगितामा १३ औं सागका सहभागी खेलाडीले भाग लिन पाउने छैनन् ।
राष्ट्रिय भेट्रान्स फुटबल सुरु,"मकवानपुर (कास) पाँचौं संस्करणको राष्ट्रिय भेट्रान्स फुटबल प्रतियोगिता बुधबार हेटौंडामा सुरु भएको छ । लोकतान्त्रिक मैदानमा पोखरा, कैलाली, बानेश्वर र बौद्ध फुटबल क्लब विजयी भएका छन् । ४० वर्षमाथिका खेलाडी प्रतिस्पर्धी छन् ।"

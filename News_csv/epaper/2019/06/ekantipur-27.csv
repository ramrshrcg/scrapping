शीर्षक,विवरण
मनमुटावका ५ कारण,"तत्कालीन एमाले र माओवादीबीचको भागबन्डा मिलेको छ । तर पूर्वएमालेभित्र अध्यक्ष ओली र नेपाल समूहबीच विवाद छ । नेपाल समूहले केन्द्रीय सदस्यहरूलाई जिल्लाको इन्चार्ज बनाउन र त्यसमा दोहोरो जिम्मेवारी दिन नहुने अडान राखेको छ । ओली समूहले दोहोरो जिम्मेवारी भए पनि फरक नपर्ने धारणा राखेको छ । यस विषयमा गत शनिबार सचिवालय बैठकमा वरिष्ठ नेता नेपाल र महासचिव विष्णु पौडेलबीच चर्काचर्की नै भयो । नेताहरूबीच आफू ठूलो बन्न खोज्ने प्रवृत्तिले पनि समस्या देखिएको नेता खगराज अधिकारीले बताए । आफू जिम्मेवार भएर अघि बढ्नेभन्दा पनि सबैले कुण्ठा पोख्ने र आफ्नो स्पेस खोज्नेतर्फ ध्यान दिँदा समस्या बढेको छ, अधिकारीले भने ।"
सामुदायिक वनको अधिकार खोसिँदै,"सामुदायिक वन अभियन्ता भोला खतिवडा विधेयक जस्ताको तस्तै पास भए नेपालको कुल भूभागको ३९३६ प्रतिशत रहेको वनलाई ४४७४ प्रतिशत बनाउन उल्लेख्य भूमिका खेल्ने उपभोक्ता समूह वन पैदावारको मूल्य निर्धारण गर्न स्वतन्त्र नहुने बताउँछन् । नयाँ कानुनले पुरानो भन्दा अग्रगामी सोच लिनुपर्ने हो तर पश्चगामी भएको भान हुँदैछ, उनको विश्लेषण छ । विधेयकमा हस्तान्तरण भएको सामुदायिक वनमा उपभोक्ता समूहले कार्ययोजना बमोजिम कार्य सञ्चालन गर्न नसके वा वातावरणमा उल्लेखनीय प्रतिकूल असर पर्ने कुनै कार्य गरे डिभिजनल वन अधिकृतले दर्ता खारेज गर्न र वन फिर्ता लिन सक्ने उल्लेख छ । त्यसो गर्नुअघि समूहलाई सफाइ पेस गर्ने मौका दिइने प्रस्ताव गरिएको छ ।"
"दाजु कोमामा, दिदी घरमै विक्षिप्त","नेम्वाङ परिवार २०३० को दशकमै गरिबीबाट बच्न पाँचथरबाट झापा झरेको थियो । महेशपुर र पृथ्वीनगर क्षेत्रमा झोडा फाँडेर बस्ती बसाउनेमध्ये श्रीबहादुरका बुबा एक थिए । श्रीबहादुर घरपरिवारको दुःख बिर्साउन कतार उडेका थिए । परिस्थितिले श्रीबहादुरलाई आफन्त र परिवारले क्रमशः बिर्सनुपर्ने बाध्यता बनेको छ । आफ्नो दाजु हो, ल्याउन पाए हुन्थ्यो भन्ने लाग्छ तर ल्याएर सम्हाल्न पनि सकिँदैन, भावना रोकिन सक्दिनन् ।"
दलाईका प्रतिनिधि भन्दै फर्काइए अमेरिकी,"स्रोतका अनुसार, उनलाई प्रवेश अनुमति दिँदा चिनियाँ पक्षले आपत्ति जनाउने निष्कर्षपछि गृहमन्त्री रामबहादुर थापा, गृहसचिव प्रेमकुमार राई र अध्यागमन विभागका महानिर्देशक ईश्वर पौडेलले छलफल गरेर पेन्पालाई अध्यागमनबाटै फिर्ता गरेका थिए । फर्काइएका व्यक्ति दलाईका प्रतिनिधि नभएको र त्यही नामका असली प्रतिनिधि भने भारतको धर्मशालामा रहेको जानकारी आएपछि नेपाली गृह प्रशासन अलमलमा परेको छ । पेन्पा नेपाल आएको थाहा पाएलगत्तै चिनियाँ पक्षले उनलाई पक्रेर बुझाउनुपर्ने आशयको सन्देश गृहमा पठाएको थियो । अमेरिकी राहदानीवाहकलाई पक्राउ गर्दा अमेरिकाले आपत्ति जनाउने र कूटनीतिक विवादको विषय बन्ने भएपछि गृह मन्त्रालयले उनलाई फर्काउने नीति अख्तियार गरेको थियो । स्रोतका अनुसार पेन्पाले आफू काठमाडौंमा पुराना साथी भेट्न आएको बताएका थिए । सामान्यतया इन्ट्री रिफ्युज गर्दा प्रवेश नदिनुको कारण खुलाई पत्र दिएर जुन देशबाट आएको हो, त्यहीँ फर्काउने नियम छ ।"
विनियोजन विधेयक राष्ट्रिय सभामा,"संघीय सरकारको बजेट हेरर मात्रै हुँदैन । समग्र नेपालको एकीकृत बजेट नहेरिकन शिक्षा वा कृषिमा कति बजेट भयो भन्नु उचित हुँदैन, उनले भने, मौलिक हक कार्यान्वयन र साझा अधिकार सूचीको कार्यान्वयनमा प्रदेश र स्थानीय तहले पनि बजेट छुट्याएका छन् । अर्थमन्त्री खतिवडाले प्रधानमन्त्री रोजगार कार्यक्रमलाई आगामी वर्ष ७ सय ५३ वटै स्थानीय तहमा व्यवस्थित ढंगले कार्यान्वयन गरिने तयारी रहेको बताए । यस वर्ष तयारीमै ९ महिना बित्यो, केही कमजोरी भएका हुन सक्छन् । आगामी दिनमा अझै परिमार्जन गरेर लगिनेछ, उनले भने स्थानीय तहको सूचना केन्द्रमा सूचीकृत बेरोजगार श्रमिकलाई सय दिनको कामको ग्यारेन्टी गरिनेछ । उनले योजना बाँडफाँटमा ढिलाइ तथा अलमल भएकाले र अधुरा योजना सम्पन्न गर्नुपर्ने हुनाले केही साना योजना पनि संघीय बजेटमा पर्न गएको स्विकार्दै ती विषयहरूमा सुधार हुँदै जाने बताए । विनियोजन विधेयकमाथि मन्त्रालयगत रूपमा असार १५ देखि २४ सम्ममा छलफल हुनेछ ।"
आयोग अध्यक्षप्रति नेम्वाङको असन्तुष्टि,"काठमाडौं (कास) पूर्वसभामुख एवं नेकपा संसदीय दलका उपनेता सुवास नेम्वाङले विवादास्पद विधेयकबारे संसद्मा छलफल भइरहेका बेला राष्ट्रिय मानव अधिकार आयोग प्रमुखले राजनीतिक भाषा बोलेको भन्दै असन्तुष्टि राखेका छन् । आयोग अध्यक्ष अनुपराज शर्माले सोमबार एक कार्यक्रममा मानव अधिकार, मिडिया काउन्सिल र सूचना प्रविधिसम्बन्धी विधेयकमा विवादास्पद प्रावधान शक्तिको उन्मादबाट उन्मत्त भई ल्याइएको टिप्पणी गरेका थिए । यदि त्यही नै बोलेको हो भने गलत हो । संवैधानिक अंगका पदाधिकारीबाट त्यसरी राजनीतिक भाषा प्रयोग हुनु अशोभनीय हो, संसदीय दल कार्यालयमा बुधबार संवाददाताहरूसँग नेम्वाङले भने । आयुक्त प्रकाश वस्तीसहितको टोलीसँग भएको छलफलमा विवादमा आएका प्रावधान सच्याइने दृढता व्यक्त गरिएको र वस्तीले आयोग अध्यक्ष शर्मालाई त्यसबारे अवगत गराएको समेत नेम्वाङले सुनाए ।"
निजामती विधेयक डेढ महिनादेखि छलफलमै,"सोमबारको बैठकमा स्वास्थ्य र निजामती कर्मचारीको श्रेणी र पद एउटै बनाउने दफामा मन्त्री पण्डित र सांसदबीच कुरा मिलेन । मन्त्रीले यस्तै हो भने नीतिगत रूपमा विधेयक फिर्ता लैजानुपर्छ भनेपछि सांसदले विरोध जनाएका थिए । काम नगर्ने सचिवलाई कारबाही गर्ने प्रावधान राख्न सबै सांसद सहमत देखिए तर कस्तो कारबाही गर्ने, उल्लेख गरिएन । बुधबार कर्मचारीतन्त्रमा समानुपातिक र समावेशी बनाउने विषयमा दुई घण्टा छलफल भयो । मन्त्री पण्डितले सांसदहरूलाई कन्भिन्स गराउन खोज्दा पनि कुरा नमिलेपछि सभापति शशि श्रेष्ठले फेरि छलफल गर्ने भन्दै बैठक टुंग्याइन् । दुई दिन छलफल गर्दा दफा ९ मा पुगेको छ । त्यसका पनि दुईवटा दफा र आधा दर्जन उपदफामा सहमति जुटेको छैन । समिति सदस्य तथा पूर्वसामान्य प्रशासनमन्त्री रेखा शर्मा परिवर्तन गर्न खोज्दा अप्ठेरो देखिनु स्वाभाविक भएको बताउँछिन् । समितिले सरकारलाई प्रत्यक्षअप्रत्यक्ष रूपमा सहयोग पुर्याउने भएकाले कसैले पनि आफ्नो पोजिसन बनाएर कुरा गर्न नहुने उनको भनाइ छ । कहिलेकाहीँ एकले अर्कालाई कन्भिन्स गरेर बीचको बाटो खोजेर पनि समस्या समाधान गर्नुपर्छ, उनले भनिन् ।"
अख्तियारले बयानका लागि बोलायो ८६ जनालाई,"अर्को निवेदनमा कुनै सरोकार नभएकी लक्ष्मी ढकालले निवेदन दिएकामा एक रोपनी जग्गा उनको नाममा गयो । कित्ता नम्बर १, ३ र १२ को जग्गा मोही द्वारिका महर्जनले आफ्नो नाममा दर्ता गरे । बाँकी आधा जग्गा उनले बिना आधार डीएलएफ कम्पनीलाई दिनु भनी निवेदन लेखे । त्यही निवेदकका आधारमा बाँकी सरकारी हुनुपर्ने जग्गा उक्त कम्पनीको नाममा भयो । त्यसैगरी रजनी पनेरुले पनि जग्गा पाइन् । हकै नलाग्ने व्यक्तिलाई बीचमा खडा गरेर धमाधम जग्गा दर्ता गरिदिनु किर्ते काम हो, भूमि व्यवस्था मन्त्रालय स्रोतले भन्यो, यस्ता धन्दामा मालपोत कार्यालयका तत्कालीन प्रमुख हरिकृष्ण तिमिल्सिना प्रयोग भएका थिए ।"
हेटौंडामा भवन निर्माण अवरुद्ध,त्रिवि र कृषि विश्वविद्यालयबीच विवादमा रहेको रामपुरको २० बिघा जग्गा क्रिकेट रंगशाला बनाउन दिँदा विरोध नगर्ने डिन कार्यालयले क्याम्पस भवन बनाउँदा विरोध गर्नु असुहाउँदो भएको उनले जनाए । सरकारले दुई विश्वविद्यालयका एउटै प्रकृतिका क्याम्पस एकै ठाउँमा सञ्चालन गरेर पटकपटक विवाद निम्त्याउने गरेको स्थानीयको भनाइ छ ।
विज्ञापनमा आरक्षण माग्दै धर्ना,सर्वोच्चले आयोगको विज्ञापनको पक्षविपक्षमा असार ४ भित्र परेका सबै रिटलाई एउटै इजलासमा राखी सुनुवाइ गर्न आदेश दिएको थियो । ५ सय १५ स्थानीय तहमा ९ हजार १ सय ६१ कर्मचारी नियुक्तिका लागि जेठ १५ मा प्रकाशित विज्ञापन समावेशी नभएको भन्दै रिट दायर गरिएका हुन् ।
कांग्रेसमा तल्ला संरचना बनाउन दबाब,"केन्द्रीय सदस्य महेश आचार्यले पार्टी शुद्धीकरण आवश्यक र त्यसका लागि नेताहरू सुध्रिनुपर्ने बताए । सांसद र पार्टीबीच राम्रो समन्वय छैन, साठी र चालिसको भागबण्डाले पार्टीलाई कमजोर बनाएको छ, उनको भनाइ उद्धृत गर्दै एक प्रतिनिधिले भने, अस्तव्यस्त सांगठिनक संरचनालाई पूर्णता दिन चाँडै अधिवेशन हुनुपर्छ । उनले तलका संरचना नबनेसम्म दोस्रो चरणको जागरण सुरु गर्न नहुने बताए । पार्टी संरचनालाई पूर्णर्ता दिनुपर्छ, भ्रातृ संस्थाहरूको अधिवेशन हुनुपर्छ, पार्टीका विभाग र समिति चाँडै बन्नुपर्छ, नेताहरूबीच भागबन्डा हुनुहुँदैन भन्ने जस्ता सामान्य माग कार्यकर्तामा देखिएको छ, अर्का केन्द्रीय सदस्य श्याम घिमिरेले भने, कार्यकर्ताबाट उठेका यी माग र गुनासा तत्काल नेतृत्वले सम्बोधन गर्नुपर्छ । पार्टीका तल्लो निकायमा भन्दा केन्द्रीय तहकै नेताहरूमा पहिला जागरण जरुरी रहेको प्रतिक्रिया कार्यकर्ताबाट आएको धेरैजसो प्रतिनिधिले सुनाएका थिए ।"
रसुवाली कवि र स्रोता पक्राउलगत्तै रिहा,प्रहरी परिसर काठमाडौंका प्रवक्ता डीएसपी होबिन्द्र बोगटीले झुक्किएर स्रोता पक्राउ परेको र रसुवाली कविलाई प्रतिबन्धित चन्द समूहमा संलग्न रहेको आशंकामा सोधपुछका लागि पक्राउ गरेर छोडिएको बताए । रसुवाली कवि यसअघि पनि चन्द समूहमा आबद्ध भएको आरोपमा पक्राउ परी २५ दिन थुनामा बसेर वैशाख अन्तिम साता छुटेका थिए ।
रसुवामा बर्डफ्लु,"भोर्लेमा बर्डफ्लु भेटिएको पुष्टि भएपछि पशुसेवा विभागले रेपिट रेसपोन्सको टिम लिडर बनाएर डागम्पोलाई सोमबार नै रसुवा पठाएको थियो । उक्त टिमले मंगलबार भोर्ले पुगेर संक्रमित क्षेत्रको कुखुरा नष्ट गरेको छ । बर्डफ्लु देखिएको पुष्टि भएपछि स्थानीय प्रशासनले संक्रमित क्षेत्रमा शील गरेको छ । जिल्ला प्रशासन कार्यालयमा सोमबार साँझ बसेको बैठकले बर्डफ्लुको नतिजा प्राप्त भएको जनाएको छ । भोर्ले क्षेत्रमा चारकिल्ला किटान गरी बर्डफ्लु नियन्त्रण गर्न कुखुरा, अण्डा, दाना र सुलीसमेत नष्ट गर्ने निर्णय गरेको प्रमुख जिल्ला अधिकारी अर्जुन भण्डारीले बताए । बर्डफ्लु संक्रमित क्षेत्रमा ११ किसानले पालेको ४८ वटा लोकल र ३ किसानले व्यावसायिक रूपमा पालेको ब्रोइलर ३८० र कोइलर २५० गरी ६७८ वटा कुखुरा मंगलबार नै नष्ट गरिएको डा गम्पोले बताए । ४ सय किलो कुखुराको दाना पनि नष्ट गरिएको छ । दुई महिनादेखि नै उक्त क्षेत्रमा लोकल कुखुरा मर्न थालेको स्थानीयले बताएका थिए ।"
राजधानी तोक्न सांसदको माग,"सरकारको आलोचना आगामी आर्थिक वर्षको बजेटमा रसुवा र सिन्धुपाल्चोकलाई बेवास्ता गरेर बजेट विनियोजन गरेको भन्दै सरकारको सत्तापक्ष र प्रतीपक्ष सांसदहरूले विरोध गरेका । राजनीतिक आग्रह र पूर्वाग्रहले बजेट बनाइएको छ । रसुवा जिल्लामा अझै पनि नुन किन्नका लागि एक दिन हिँड्नुपर्ने अवस्था छ । यस्तो स्थानलाई समेत बजेट परेन, सांसद् प्रेम तामाङले आफूहरूलाई नीति तथा योजना आयोगले समेत पक्षपात गरेको आरोप लगाए ।"
भूकम्पपीडितका घरमा चौपाया,"अनुदान व्यवस्थापन तथा स्थानीय पूर्वाधार हेर्ने जिल्ला आयोजना कार्यान्वयन एकाई काभ्रेका प्रमुख लोकनाथ रेग्मी वास्तविक भूकम्पपीडित नछुट्न भन्नकै लागि अन्तिम पटक पुन जाँच सर्वेक्षण गरिएको छ । फर्जी भूकम्पपीडितले घर बनाएको पाटो पनि एकातिर छ तर वास्तविक पीडित पनि नछुटून् भनेर पुनः सर्वेक्षण गराएको हो, रेग्मीले भने, संख्या यकिन हुँदै छ, कोही पनि नछुट्ने गरी विवरण संकलन गर्न प्राविधिक खटाएका छौं । जेठ मसान्तसम्म विवरण संकलन गर्न प्राविधिकहरू १३ वटै स्थानीय तहमा खटिएका छन् ।"
सट्टेबाजी आरोपमा पक्राउ,कसुर प्रमाणित भए बरामद बिगो जफत भएर साहलाई एक वर्षसम्म कैद र १० हजार रुपैयाँ जरिवाना हुने कानुनी व्यवस्था छ । भारतीय नागरिकसँग सम्पर्क राखेर साहले यसअघि पनि राष्ट्रिय तथा अन्तर्राष्ट्रिय खेलमा सट्टेबाजी गरेको प्रहरीको आरोप छ ।
५४ किसानलाई क्षतिपूर्ति,"५४ कृषकलाई ४ करोड ४२ लाख ११ हजार रुपैयाँ क्षतिपूर्तिस्वरुप रकम उपलब्ध गराएको मत्स्य प्रवर्द्धन एवं संरक्षण केन्द्र हेटौंडाका प्रमुख सानुकाजी पछाइले बताए । बर्डफ्लु कारण २ लाख ८९ हजार कुखुरा मरेका थिए । ६६ हजार ५ सय ४६ कुखुरा प्राविधिकहरूले नष्ट गरेका थिए । बर्डफ्लु रोग नियन्त्रण प्राविधिक समितिले नष्ट गरेको कुखुराको भने किसानले क्षतिपूर्ति पाउने कानुनी व्यवस्था छ । मरेका कुखुराका धनीले क्षतिपूर्ति पाउँदैनन् । सरकारले प्राकृतिक जलाशय, मत्स्य प्रवर्द्धन एवं संरक्षण केन्द्र हेटौंडामार्फत किसानलाई क्षतिपूर्ति रकम वितरण गरेको हो । कृषकहरूले एउटा कुखुराको बढीमा ६ सय ७५ रुपैयाँ क्षतिपूर्ति पाएका छन् । बर्डफ्लु रोग नियन्त्रण प्राविधिक समितिले पठाएको विवरणका आधारमा किसानको लागतको ७५ प्रतिशत रकम सरकारले व्यहोरेको छ ।"
गंगालाल अस्पतालको सेवा विश्वस्तरीय,"यति मात्र नभई मुटुमा जन्मजात प्वाल भएका, भल्भ साँघुरो भएका बिरामीका लागि शल्यक्रियाबिना डिभाइस क्लोजर पद्घतिबाट सेवा दिइराखिएको छ । केन्द्रले जनकपुरमा शाखा खोलेर मुटुसम्बन्धी सेवा दिइरहेको उल्लेख गर्दै डाशर्माले केन्द्र आत्मनिर्भर भएको र आफनो सञ्चालन खर्चसमेत आफैं निकाल्ने गरेको बताए ।"
७ सम्पदालाई खतरा सूचीमा राख्ने युनेस्कोको प्रस्ताव,"भूकम्पबाट क्षतिग्रस्त सम्पदामध्ये बढी महत्त्वका २ सय ५० वटा दरबार र मन्दिरको पुनर्निर्माण भइसकेको छ, २ सयवटा पुनर्निर्माणका क्रममा छन्, पुरातात्त्विक सम्पदाहरूको पुनर्निर्माण स्थानीयको सहभागिता र वैदेशिक सहयोगमा भइरहेको छ, उनले कान्तिपुरसित भने, पशुपति क्षेत्रभित्रबाट खोलिएको सडक बन्द गरिसकिएको छ, त्यहाँ कंक्रिटका संरचना हटाई पुरानै पुरातात्त्विक शैलीमा मर्मतसम्भार भइरहेको छ । यसबारे जानकारी गराएपछि युनेस्कोको सेसनले उपत्यकाका सम्पदालाई खतराको सूचीमा राख्दैन । यसमा म विश्वस्त छु ।"
चाँगुनारायणको वडैपिच्छे सडक,"खर्चतर्फ चालूतर्फ ३१ करोड ५० हजार, पुँजीगततर्फ ८३ करोड ७८ लाख रुपैयाँ, संघीय सरकारको ससर्ततर्फ २६ करोड ८३ लाख र प्रदेशको ससर्तबाट १८ लाख ९१ हजार व्यवस्थापन गर्ने बजेट वक्तव्य उपप्रमुख बाँस्तोलाले प्रस्तुत गरिन् ।"
बूढानीलकण्ठले करको दायरा बढाउने,राजस्व शाखाले आर्थिक वर्ष ०७४०७५ मा २४ करोड संकलन गर्ने भनिएकोमा आर्थिक मसान्तको जेष्ठ महिनासम्ममा १६ करोड हाराहारीमा कर संकलन गरेको छ । १३ वटा वडा कार्यालय रहेको यस नगरपालिकाले कर संकलनमा चाहेअनुसार लक्ष्य लिन सकेको देखिँदैन । जनशक्तिको अभावमा जनतामाझ कर तिर्नुपर्छ भन्ने सूचना प्रवाह गर्न नसकिएको नगरपालिकाका अधिकारी सुनाउँछन् ।
कीर्तिपुरमा एक घर दुई बिरुवा,"कीर्तिपुरले विकासमा जनसहभागिता बढाउने नीतिअनुसार त्यस्ता आयोजनालाई प्राथमिकता दिने बताएको छ । ५० प्रतिशतभन्दा बढी लागत सहभागितामा आयोजना सञ्चालन गर्न प्राथमिकता दिने र साझेदारी रकम विनियोजन गरिने बताइएको छ । यसैगरी टुक्रे योजनालाई स्थान दिइने छैन । नीति तथा कार्यक्रममा उल्लेख भएअनुसार, विकासलाई प्रभावकारी एवं गुणस्तरीय बनाउनका लागि टुक्रे योजना छनोट हुने प्रवृत्तिको अन्त्य गर्दै पूर्वाधारतर्फका योजना ५ लाखभन्दा साना नहुने गरी बजेट विनियोजन गरिने छ । आय बढाउन पनि नगरपालिका तत्पर देखिएको छ । यस आर्थिक वर्षमा एकीकृत सम्पत्ति कर लागू नभए पनि आगामी वर्षलाई भने कर असुली वर्ष घोषणा गर्दै विविध कार्यक्रम सञ्चालनमा ल्याइने उपमेयर खड्काले बताइन् ।"
उद्देश्य के लिनु मूर्ति ठड्याउनु,"त्यस्तै मोरङको सुन्दर हरैंचा नगरपालिकाले संसारकै अग्लो गाईको मूर्ति बनाएर के कीर्तिमान कायम गर्न खोजेको हो ? यो केको फूर्ति हो ? केको स्वाङ हो ? कसलाई देखाउन चाहेको हो ? यो हाम्रा जनप्रतिनिधिमा व्याप्त रहेको आर्थिक उद्यमशीलता र सिर्जनशीलता शून्यताको चरम अभिव्यक्ति हो । विकासका नाममा यो हाम्रो विद्रुप अनुहार हो । त्यसकारण, यस्तो अभिमानपूर्ण दम्भी नक्कले विकास अविलम्ब रोक्नुपर्छ ।"
दोहोरो नामको एकल भिडन्त,"इन्काउन्टर भन्दै ड्याङड्याङ मानिसको प्राण उडाउनु मानव अधिकार उल्लंघन गर्नु हो ।१० वर्षे जनयुद्धमा दोहोरो नामको एकल भिडन्त आफ्नै घरआँगनमा झल्झली देखेका र परिवारका सदस्यले चित्कारपूर्ण बलिदान गरेका जनताले फेरि उस्तै चालढाल, युद्ध, कवाज, बम र बारुदमा पौंठेजोरी खेल्न पटक्कै तयार देखिएका छैनन् । यति जान्दाजान्दै पुनः त्यही पुरातन छापामार शैलीमा मुलुकलाई डोर्याउनुको बदला आन्दोलनका नीति, शैली र चिन्तनमा परिवर्तन गर्नु श्रेयस्कर हुन्छ । विप्लवले आफ्ना सन्तानलाई त बेलैमा डाक्टर बनाएछन् भन्ने चर्चा छ । तर जनताका छोराछोरीले पढ्न नपाउने हो ? सधैं विद्यालय बन्द छ भन्दै मशाल बालेर आन्दोलनमा होमिने बेला होइन यो । एउटै बन्दुकमा दुई सिरानी गर्दै युद्ध छेडेका कुनै बेलाका घनिष्ट दौंतरीलाई गोली दागेर निकास निस्किँदैन भन्ने हेक्का राख्न नसक्नु र लिँडेढिपीले दुईचारजना सिध्याइदिउँ खेलै खत्तम भन्ने राज्यपक्षको आत्मरति कालान्तरमा भुल सावित हुनसक्छ । श्यामसुन्दर कुइँकेल, हाँडीगाउँ, काठमाडौं"
पढाइको निरन्तरता,"अक्षरमा विद्यार्थीको मूल्यांकन असार १० गते प्रकाशित हरिहर तिमिल्सिनाको ग्रेडिङको गह्रौं भारी पढेर मलाई आफ्नै मेडिकल कलेजको सम्झना भयो । नेपालमा भर्खर ग्रेडिङ पद्धति लागू गरिएको छ । यसमा र अंक प्रणालीमा कुनै अन्तर देखिँंदैन । पहिले विद्यार्थीको मूल्यांकन अंक दिएर गरिन्थ्यो । अब अक्षरमा गरिन्छ । पहिले अंकमा लेनदेन हुन्थ्यो, अब ग्रेडिङमा हुन्छ । बढी अंक ल्याउने प्रायः सबै टाठाबाठाका छोराछोरी नै हुन्छन् । बढी नम्बरका लागि चलखेल हुन्छ र त्यसको केही महत्त्व छैन । एक पटक बढी नम्बर ल्याएर मात्र के अर्थ ? मुख्य कुरा त्यसको निरन्तरता कायम राख्न सक्नु हो । निरन्तरता कायम नराख्नेले ए प्लस ल्याए पनि पछि फेल हुन्छन् । निरन्तरता कायम राख्ने सी ग्रेडका भए पनि उत्कृष्ट हुन सक्छन् । डाशिवशंकर यादव, छपकैया, वीरगन्ज"
झिंगा टिपाइ काम,"क) जनप्रतिनिधिहरूलाई दिइने अत्यधिक सुविधा बन्द गरिनुपर्छ ।ख) सरकारी तवरबाट हुने फजुल खर्च कटौती गरिनुपर्छ ।ग) भ्रष्टाचार विरुद्ध शून्य सहनशीलता भन्ने भनाइलाई कार्यान्वयन गरिनुपर्छ ।घ) भ्रष्टाचारका आरोपीहरूमाथि भएको फैसला बमोजिम कारबाही गरिनुपर्छ । ङ) वैदेशिक रोजगारलाई निरुत्साहित गरी स्वेदशमै उद्योगधन्दा खोलिनुपर्छ । कमला राजभण्डरी, सिर्जनानगर, भक्तपुर"
पहिले रोपिएका वृक्ष खोइ ?,"बिरुवा रोप्दैमा हरियाली छाउँछ भन्ने सोच्नु गलत हो । रोपिएका बिरुवाको संरक्षण हुँदैन भने जति बिरुवा रोपिए पनि केही अर्थ छैन । एकदिन मन्त्री, विभिन्न दलका नेताहरू जाने विद्यालयबाट विद्यार्थीहरू ओसारेर बिरुवा रोप्ने, ताली बजाउने, माला लगाउने, फोटो खिचेर सामाजिक सञ्जाल रंगाउने अनि भोलिदेखि त्यसको वास्ता नगर्ने, कहाँबाट सफलता हात लाग्छ ? आजभन्दा अघि पनि वृक्षरोपण नगरिएको होइन । राष्ट्रपति, प्रधानमन्त्रीदेखि उच्चपदस्थहरू गएर लाखौं वृक्षरोपण गर्छन् । तर अर्को वर्ष ती वृक्षहरूको अवस्था के छ, कसैलाई थाहा हुँदैन । सम्बन्धित मन्त्रालयलाई पनि यस विषयमा केही जानकारी हुँदैन । के यो हरेक वर्ष गर्नुपर्ने कर्मकाण्ड हो । पुरुषोत्तम घिमिरे, जोरपाटी, काठमाडौं"
माटो खोस्री हेरौं,"नेताहरूमा देश बोक्ने जोश हुनुपर्योबोल्ने के हो, गर्ने के हो, होश हुनुपर्योजिब्रो मात्रै चलाउँदा त काम हुँदैनकामै गर्न नसक्नेको नाम हुँदैनहिरा फोर्ने समयलाई खेर नफालौंभिरमा पुग्ने बाटोतिर पाइला नचालौंप्रतिष्ठा त यो मुलुकको उठ्नैपर्छ माथिकाँधमा काँध मिलाएर अघि बढौं साथीधेरै खेती हल्लाकै भो अब बाटो फेरौंदेशको पीडा पहिल्याउनुछ, माटो खोस्री हेरौं । कृष्ण कुम्पुरे, आदमटार, धादिङ"
मायाको मापदण्ड के ?,"पहिले हामी अभिभावकले नै सिक्नुपर्छ । ग्याजेटको प्रयोग नगरी बच्चा कसरी हुर्काउने ? कसरी सामाजिक बनाउने ? माया कसरी देखाउने ? यस्ता विषयमा काउन्सिलिङ जरुरी छ । बालबालिकालाई पनि यो कुरा सिकाउन, बुझाउन जरुरी छ । सबैभन्दा महत्त्वपूर्ण कुरा माया गर्न के गर्नुपर्छ ? माया अनुभूत गराउन के गर्नुपर्छ ? विद्यालय, घरपरिवार, समाज वा सरकार ककसले केके गर्ने ? कहिले गर्ने ? छिटो गरौं । गुहार, मनोचिकित्सक, गुहार ! समाजशास्त्रीहरू । गणेश पौडेल, इटहरी१६, सुनसरी"
हाम्रो खानामै पृथ्वीको स्वास्थ्य,"अर्कोतर्फ, औद्योगिक खेतीपातीको मानसिकता त्याग्नुपर्छ । खाद्यका लागि उत्पादन गर्ने र त्यसलाई टेवा दिने सामाजिक उद्यमको ढाँचा बनाउन आवश्यक छ । एकीकृत, मिश्रित, सघन र दिगो खेती प्रणालीको विकास गर्ने रणनीति लिँदै भूमि, पानी जस्ता स्रोतको उपयोग बढाउन जरुरी छ । अस्वस्थ र असभ्य खाद्य तथा कृषि प्रणाली हुनुको कारण दलाली गरेर पैसा कमाउने मानसिकता हावी हुनु हो । ज्ञान, विज्ञान र शिक्षा पलायन हुनु हो । आम नागरिकमा जागरुकता जरुरी हुन्छ । तपाईं के गर्नुहुन्छ ? आधुनिक सभ्यताको मानक नै खनिज र रसायनमा आधारित भौतिक विकास मात्र देख्ने विकासे मानसिकताको पछि लाग्नुहुन्छ कि समृद्धिका नाममा पानीजहाज र रेल यात्रामा सयर गर्न निस्कनुहुन्छ ? या, खानेकुरा, जीविका, आम्दानी, रोजगारी र सिंगो मानव सभ्यताको मानक दिगो कृषि बिर्सेको मूल प्रवाहको भीडका पछि लाग्नुहुन्छ, जसले खानेकुरा, मानव र पृथ्वीको स्वास्थ्यका लागि समग्र कृषि रूपान्तरणको मर्म बुझिसक्दा यो सच्याउने समय धेरै नै घर्किसकेको हुनेछ ? या, बिराएको बाटो फेर्न तयार हुँदै, आफ्नै बलबुतामा दिगो पृथ्वी र मानव भविष्य निर्माणको यात्रा तय गर्न निस्कनुहुन्छ ? के गर्ने, यहाँकै मर्जी !"
'ढौआसोखा' मा देहाती,"रोगको एउटा कारण गरिबी हो, जसलाई जहिले पनि उपेक्षा गरिन्छ । उदाहरणका लागि, महिलाहरूमा रगतको कमी वा बालबालिकामा कुपोषण भए इन्जेक्सन वा भिटामिनको चक्की दिएर इलाज गरिन्छ । तर त्यसको सामाजिकआर्थिक अवस्थालाई बुझ्ने कोसिस गरिँदैन । यस्तोमा राज्यबाट आधारभूत स्वास्थ्यसेवा निःशुल्क प्रदान गरिने कुरा फगत हावादारी हुन्छ । स्थानीय तहले स्वास्थ्योपचार सम्बन्धी लोकपरम्पराको वैज्ञानिक परीक्षण गराई त्यसलाई वैधता दिने काम गर्न सक्छ । स्थानीय ज्ञान वरिपरिका रूखबिरुवाको औषधीय गुणको पारम्परिक पहिचान र प्रयोगमा केन्द्रित हुन्छ, जसलाई अहिले बेवास्ता गरिएको छ । मुजफ्फरपुरको घटनाले नेपालमा पनि चिकित्सा व्यवस्थापनमा रोगीको सामाजिक, आर्थिक र सांस्कृतिक पक्षमाथि ध्यान दिन पाठ सिकाएको छ नै, देहातका स्वास्थ्य केन्द्रको प्रभावकारितामा पनि जोड दिएको छ ।"
नयाँ मोर्चाबन्दी,"मोर्चाबन्दीवर्तमान शासनशैलीले नेपालमा लोकतन्त्र मास्ने काम मात्रै गरेको छैन, भ्रष्टाचार र पक्षपातलाई अघोषित आदर्श पनि सम्झेको छ । जनताका लागि मल छैन, तर प्रधानमन्त्रीका लागि नयाँ निवास, राष्ट्रपतिका लागि अर्बौंको नयाँ सुविधा र अब त काठमाडौंमा प्रदेश प्रमुख र मुख्यमन्त्रीलाई समेत अर्बौं खर्च गरेर नयाँ भवनहरू बन्ने विकास योजना सार्वजनिक भएको छ । देशको अर्थतन्त्रलाई समेत धराशायी गरेर नेपाल बूढा र बालबच्चाको देशमा रूपान्तरित हुँदैछ । वर्तमान शासकहरूलाई यसबारे चिन्ता नहोला, किनभने अधिकांश युवाले देश छाडेपछि विरोधको डर कम हुने भयो । तर ओली सरकारको १६ महिने यात्रामा देश खोक्रो हुँदै गएको छ, जनता निराश हुँदै गएका छन् र आक्रोश बढेर गएको छ । गुठी विधेयक विरुद्ध निस्केको जुलुस राजनीतिक अधिनायकवाद र आर्थिक अराजकताप्रतिको आक्रोश पनि हो । यस दृष्टिकोणले हेर्दा, आज देशमा कहीँ कतै नयाँ मोर्चाबन्दी हुँदैछ भने त्यो वर्तमान सरकारभित्रका हजुरिया पुँजीवादी, दलीय भागबन्डावादी र सिद्धान्तविहीन, अधिनायकवादउन्मुख द्रव्यपन्थीहरूबीच हुँदैछ । यसलाई बेवास्ता गरेर आफूबाहेक अरू सबैलाई लोकतन्त्र विरोधी देख्नुले आउँदा दिनहरूमा देशलाई संकटतिर धकेल्ने सम्भावना स्पष्ट हुँदै गएको छ । लेखक राष्ट्रिय प्रजातन्त्र फार्टी (संयुत) का अध्यक्ष हुन् ।"
हामी साह्रै खुसी छौं सरकार !,"संविधानमा संघीय राज्यको व्यवस्था भए पनि व्यवहार र नियतमा भने केन्द्रीकृत राज्यकै शैली अपनाए पनि, केन्द्रले नदिईकन प्रदेश र स्थानीय सरकारले केही गर्न नसक्ने अवस्था भए पनि संघीय व्यवस्था पाएकामा मक्ख नै छौं । विकासको काममा चतुर्मुख हुने तर आफ्नो सुविधाका लागि एकमुख हुने जनप्रतिनिधि भए पनि उनीहरूले आफ्नो क्षेत्रको विकासका लागि भन्दै मागेको रकम सुनेरै हामी गदगद छौं । सदाचार, नैतिकता अनि सिद्धान्तको राजनीति दलहरूको घोषणापत्रबाट हराउँदै गए पनि आआफ्नो स्वार्थअनुसार टुक्रिने र जुट्ने खेलबाट हामीले मनोरञ्जन गरिरहेकै छौं, सरकार ! प्रजातन्त्र, लोकतन्त्र र गणतन्त्रसम्मको यात्रामा जुनसुकै दलमा पनि सुकिलामुकिला र परिवारवाद हावी भैरहे पनि, चुनाव जितेपछि गाउँ र मतदातालाई चटक्कै बिर्से पनि चुनावताका गरेका वाचा सम्झेर हामी अझै खुसी छौं । टुकी बाल्न मट्टीतेल किन्ने क्षमता नभए पनि घरघरमा ग्यास पाइप बिछ्याइदिने तिम्रो उद्घोषका कारण हामी साह्रै खुसी छौं, सरकार ! हामी सर्वसाधारणलाई दैनिक गुजारा गर्न धौधौ परिरहे पनि, आफ्ना निम्नतम आवश्यकता पूरा गर्न सकस परिरहे पनि तिम्रा उखानटुक्का सुन्न पाएर हामी झनै खुसी छौं । त्यसैले सरकार, हाम्रो खुसी मापनको औपचारिक अनुष्ठान नगरी राष्ट्रिय र अन्तर्राष्ट्रिय मञ्चमा निर्धक्क घोषणा गरिदेऊ नेपाली जनता सर्वाधिक खुसी छन् !"
गौशालाको नगरसभामा भाँडभैलो,"प्रमुख अतिथि एवं मन्त्री पोखरेलले समेत खड्काको राजीनामा घोषणाप्रति चासो राखे । उनले नगरसभाको विवादले जनप्रतिनिधिको अक्षमता उजागर गरेको बताए । नगरसभा सम्पन्न गर्ने जनप्रतिनिधिको दायित्व रहेकाले यसमा कर्मचारीको कमजोरी नभएको उनले बताए । स्थानीय सरकारमा असीमित अधिकार भए पनि फरक मत र विपक्षीलाई पाखा लगाउन खोज्दा समस्या उत्पन्न भएको बताए । उनले सिंहदरबार घरदैलोमा पुगे पनि जनप्रतिनिधिकै कारण काम गर्न नसकेको दाबी गरे । संघीयताको विशेषता साझेदारी हो, पोखरेलले भने, हाम्रो मानसिकता अहिले पनि एकात्मक भएकाले संघीयताको अभ्यासमा खोट देखिएको हो । नगरसभामा अर्को आलोचनाको विषय रह्यो नाचगानको । केही स्थानीय निजी विद्यालयका छात्रालाई शिक्षामन्त्री पोखरेल उपस्थित कार्यक्रममा नाचगानका लागि ल्याइएको थियो । निमित्त प्रमुख कार्यकारी अधिकृत खड्काले सभामा छात्रालाई उपस्थित गराएको बारे अनभिज्ञता प्रकट गरे । मलाई थाहा छैन, नाचगानको कार्यक्रम कसले राख्यो, उनले भने । सभाको अध्यक्षता गरिरहेका मेयर महतोले नगरपालिका क्षेत्रमा पर्ने आधा दर्जन नदीमा भइरहेका अवैध उत्खनन रोक्न कडा कदम उठाउने प्रतिबद्धता जाहेर गर्दै नगरसभा स्थगित भएको घोषणा गरे । अर्को नगरसभाबारे मिति तोकिएको छैन ।"
वडाध्यक्षले च्याते रातो किताब,रातो किताब नभई सभा चल्न नदिने भन्दै विरोधमा उत्रिएका कांग्रेसबाट निर्वाचित वडाध्यक्षको मागअनुसार बुधबार करिब ३ बजे मात्रै रातो किताब वडाध्यक्षका हातमा परेको थियो । पोखरा१२ का अध्यक्ष रामबहादुर कार्कीले रातो किताब आएको एक घण्टापछि बसेको बैठकमा विपक्षी दलका नेतालाई बोल्न दिने सहमति भए पनि नदिइएको बताए ।
जापानले 'केयरगिभर' लैजाने,"वैदेशिक रोजगार विभागका अनुसार प्रशिक्षार्थी कामदार पठाउन २ सय ५३ म्यानपावर सूचीकृत छन् । ती सबै म्यानपावरले प्रशिक्षार्थी कामदार पठाउन सकेनन् । जापानी रोजगारदाताले १० प्रतिशत प्रशिक्षार्थी कामदार राख्न पाउने व्यवस्था गरेको छ । सबैभन्दा बढी भियतनामले १ लाख ४ हजार, चीनले ८० हजार, फिलिपिन्स, इन्डोनेसिया र थाइल्यान्डले २० हजार प्रशिक्षार्थी कामदार पठाउन सकेका छन् । नेपालबाट भने २ सय कामदार मात्रै गए । वैदेशिक रोजगार व्यवसायीहरूका अनुसार बजार प्रवर्द्धन गर्ने खर्च निकै महुँगो परेको कारणले नेपालबाट कामदार पठाउन सकिएन ।"
काभ्रेमा पनि सुई आक्रमण,यसअघि काठमाडौंमा पनि अज्ञात व्यक्तिले सुईजस्तै तिखो चिजले आफूलाई घोचेको भन्दै पाँच महिलाले उजुरी दिएका छन् । पाँचै घटनामा हिँडिरहेका बेला मोटरसाइकलमा आएका अज्ञात व्यक्तिले सुईजस्तै तिखो वस्तुले घोच्ने र फरार हुने समान प्रवृत्ति देखिन्छ । सुईजस्तै वस्तुले घोचिएका भनिएका युवतीमध्ये तीन जना स्वास्थ्य परीक्षणका लागि शुक्रराज ट्रपिकल तथा सरुवा रोग अस्पताल टेकुसमेत पुगेका थिए । प्रहरीका अनुसार नयाँ घटना बाहिर आउन थालपछि यस्तै समस्या बेहोरेका पुराना पीडित पनि प्रहरीमा आउन थालेका छन् । प्रहरीले शंकास्पद ५० जना व्यक्तिलाई बोलाएर सोधपुछसमेत गरिएको जनाएको छ ।
दुर्घटनाको कारण खराब मौसम : आयोग,"३७ सय मिटर उचाइको पाथीभराबाट हेलिकप्टर फर्किने क्रममा तौल सन्तुलन (लोड क्याल्कुलेसन) नमिल्नु पनि दुर्घटनाको सहायक कारण मानिएको छ । उचाईबाट टेकअफ गर्दा इन्धनको भार र यात्रुहरूको सन्तुलित बसाइ नमिलेको जस्तो देखिन्छ, गौतमले भने ।आयोगले हेलिकप्टर टेकअफ भएको ३५ सेकेन्डमै दुर्घटनामा परेको प्रतिवेदनमा उल्लेख गरेको छ । उडेको ३५ मिनेटमै २ हजार फिट तल बजारिएको आयोगले जनाएको छ ।"
इराकमा नेपालीको हत्या,प्रहरीले पौडेललाई पक्राउ गरेको छ । इराक मामिला हेर्ने कुवेतस्थित नेपाली दूतावासले सुनारको शव नेपाल पठाउनका लागि अनुमति दिइसकेको छ । तर शव पठाउन लाग्ने आवश्यक खर्च जुटन सकेको छैन । प्रवासी नेपाली समाज इराकका अध्यक्ष कमल वाइबाले शव पठाउनका लागि नेपालीबीच चन्दा संकलन भइरहेको बताए ।
ट्रकले किचेर मृत्यु,काभ्रे(कास) दुर्घटनामा परेका मोटरसाइकल चालकलाई बुधबार मिनीट्रकले किच्दा घटनास्थलमै मृत्यु भएको छ । मृत्यु हुनेमा चौरीदेउराली८ घर भई कुन्तामा ग्रिल पसलमा काम गर्दै आएका सचिन माझी छन् । प्रहरीका अनुसार मण्डनदेउपुर७ को कुन्ता बजारमा माझीले चलाएको बा२१प ८२८० नम्बरको मोटरसाइकल अनियन्त्रित भइ पल्टेको थियो । लडेका माझीलाई विपरित दिशाबाट आइरहेको बा३ख ९०३० नम्बरको मिनीट्रकले किचेको हो । ट्रक र चालक नियन्त्रणमा लिइ थप अनुसन्धान भइरहेको प्रहरीले जनाएको छ । घटनालगत्तै ट्रक र चालकलाई कारवाहीको माग गर्दै स्थानीय आक्रोशित भएपछि केहीबेर स्थिति तनावपूर्ण भएको थियो । स्थिति नियन्त्रणमा लिन प्रहरीको स्थानीय इकाइलाई सघाउन हिडेको सशस्त्र प्रहरी गुल्म बागमतीको ट्रक पनौती बाँसघारीमा दुर्घटना हुँदा आठजना घाइते भएका छन् । सख्त घाइते एक जनालाई नर्भिक र अन्य तीन जनाको प्रहरी अस्पतालमा उपचार भइरहेको जिल्ला प्रहरी प्रमुख जयराज सापकोटाले बताए ।
बाबुछोरीको तस्बिरले पार्यो स्तब्ध,युवा बुबा र छोरीको पानीमा घोप्टो परेको तस्बिरले भने सल्भाडोर र मेक्सिकोमा आक्रोश भड्काएको छ । मार्टिनेज र भ्यालेरियाको ज्यान गएको समाचार सार्वजनिक भएलगत्तै एल साल्भाडोरका विदेशमन्त्री अलेक्सान्द्रा हिलले आफ्ना नागरिकलाई देशमा बस्न र रोजगार सिर्जना गर्ने कार्यमा सरकारलाई सहयोग गर्न आग्रह गरेको सञ्चारमाध्यमहरूले जनाएका छन् । उनले स्वदेशमै रोजगारी सिर्जना गर्न सके जोखिमपूर्ण यात्रा गरेर अमेरिका छिर्नुपर्ने अवस्थाको अन्त्य हुने बताएको समाचारमा उल्लेख छ ।
अस्ट्रेलियाली विद्यालयमा मोबाइल प्रतिबन्ध,"भिक्टोरिया सरकारको यो निर्णय यहाँका सबै प्राथमिक र माध्यमिक सरकारी विद्यालयहरूमा लागु हुने छ । यसअघि पनि मोबाईल फोन विद्यालयमा प्रतिबन्ध लगाउनुपर्ने आवाज उठिरहेको भए पनि यसलाई आधिकारिक रुपमा लागू गरिएको थिएन् । यद्यपि यहाँका केही निजी विद्यालयहरूले भने यस पहिल्यै विद्यालय समयमा मोबाइल चलाउन प्रतिबन्ध लगाएका थिए । घोषित नीतिअनुसार स्वास्थ्य अवस्थाका कारण मोबाइल प्रयोग गर्नुपरेको खण्डमा भने विद्यालय समयमा मोबाइलको प्रयोग गर्न पाइनेछ भने शिक्षकले मोबाइल प्रयोग हुने कक्षा क्रियाकलापमा मोबाइलको प्रयोग गर्न सकिनेछ । भिक्टोरियाका केही विद्यालयहरूमा मोबाइल फोनको प्रतिबन्ध लागु भइसकेको भए पनि सम्पूर्ण राज्यमा पहिलोपटक मोबाइल फोनको प्रयोगमा प्रतिबन्ध लगाइएको समाचारमा जनाइएको छ । सरकारको यो निर्णयको केहीले स्वागत गरेका छन भने केहीले यसले विद्यार्थीहरूको सिकाइलाई प्रभावित पार्ने बताएका छन् । सरकारको यो निर्णयले विद्यार्थीहरू बिद्यालयमा अध्ययनमा धेरै केन्द्रित हुने, सामाजिक सम्बन्ध र अन्तरक्रियामा वृद्धि हुने दाबी गरिएको छ भने केहीले विद्यार्थीले मोबाइलको सही प्रयोगबारेमा विद्यालयदेखि नै जान्ने अवसरबाट वञ्चित हुन सक्ने दाबी गरेका छन् । सरकारको यो निर्णय निजी तवरमा सञ्चालन गरिएका विद्यालयले अनिवार्य लागु गर्न बाध्य नहुने जनाइएको छ ।"
सुरक्षा परिषदको अस्थायी सदस्यमा भारत निर्वाचित,"त्यसो त भारतले विगत लामो समयदेखि सुरक्षा परिषद्को स्थायी सदस्यका लागि समेत पैरबी गर्दै आएको छ । सुरक्षा परिषद्का विभिन्न १५ सदस्यमध्ये पाँच स्थायी र दस अस्थायी सदस्य रहने व्यवस्था छ । अमेरिका, बेलायत, चीन, फ्रान्स, रुस स्थायी सदस्य हुन् । संयुक्त राष्ट्रको संघको १९३ सदस्यीय महासभाले बाँकी दस अस्थायी सदस्य निर्वाचनबाट चुन्ने गर्छ । जसमध्ये आधाको हरेक वर्ष चुनाव हुने गर्छ ।"
'इरान युद्ध चाहँदैन',इरानले हालै मात्र एक अमेरिकी ड्रोनमाथि हमला गरी खसालिदिएको थियो । त्यसपछि अमेरिका र इरानको विवाद थप चुलिएको छ । आफ्नो देशको सिमानाको उल्लंघन गरी बिनाअनुमति आफ्नो भूमिमा प्रवेश गरेकोले ड्रोन खसालिदिएको इरानले प्रतिक्रिया दिएको छ । इरानको यो भनाइ सत्य नरहेको अमेरिकी दाबी छ । अमेरिकी ड्रोनले इरानको सिमाना ननाघेको अमेरिकाले बताउँदै आएको छ ।
इन र बिनबीच भेट,"सोल दक्षिण कोरियाका राष्ट्रपति मुन जाए इन र साउदी अरेबियाका राजकुमार मोहमद बिन सलमानबीच सोलमा बुधबार भेटवार्ता भएको छ । भेटवार्तापछि प्रकाशित संयुक्त विज्ञप्तिमा दुई देशबीच सूचना र सञ्चार प्रविधि, स्वास्थ्य, सांस्कृतिक र शिक्षालगायत विभिन्न क्षेत्रमा सहकार्य बढाउने सम्झौता भएको छ । दक्षिण कोरियाली राष्ट्रपति कार्यालय ब्लु हाउसले उक्त जानकारी दिएको छ । सलमानले २१ वर्षपछि दक्षिण कोरियाको यो पहिलो भ्रमण भएको हो ।"
इराकमा ५ सैनिक मारिए,"बग्दाद, इराक इराकको किर्कुकस्थित एक सडक किनारमा बम विस्फोट हुँदा बुधबार ५ इराकी संघीय प्रहरीको मृत्यु भएको छ । इस्लामिक स्टेट्स (आईएस) आतंककारी समूहले उक्त बम विस्फोट गराएको प्रहरी अधिकारीले जनाएको छ । इराकी सुरक्षा बलले सन् २०१७ को अन्त्यबाट अतिवादी आईएस आतंककारी समूहलाई देशभरि नै परास्त गरेपछि इराकको सुरक्षा अवस्थामा नाटकीय रूपमै सुधार आएको छ ।"
पुराना फिल्मलाई नयाँ ज्यान,"स्वरांकन र डिजिटाइजेसनका लागि वरिष्ठ ध्वनि विज्ञ प्रदीपकुमार उपाध्यायले पनि योगदान गरेका छन् । उनीलगायतकै टोलीले ध्वनिमा काम गरेको हो । अस्तित्व नै मेटिन लागेका पुराना कृति नयाँ प्रविधिमा ढालेका छौं, उनले भने, मुलुककै लागि यो ठूलो उपलब्धि हो । फिल्म विश्वास मा भने टोलीले ज्यान भर्न सकेन । यी सबै फिल्मको टेप चलचित्र विकास कम्पनीको बालाजुस्थित ल्याबमा भण्डारण गरिएको थियो । निश्चित तापक्रममा राख्नुपर्नेमा लापरबाही भएका कारण विश्वास को रिल डिजिटाइजेसन गर्न नसकिने गरी बिग्रिएको बोर्ड अध्यक्ष भट्टराईले बताए । झन्डै दुई सयवटा फिल्मको टेप त्यही ल्याबमा छन्, उनले भने, त्यहाँ सुरक्षित नहुने अवस्था देखेपछि बोर्डमै मगाएका छौं । यस वर्ष पनि केही फिल्म डिजिटाइजेसनको प्रक्रियामा जानेछन् ।"
टुंगियो गलबन्दी विवाद,"काठमाडौं (कास) प्रकाश सपूतको गलबन्दी च्यातियो गीतसम्बन्धी विवाद बुधबार सहमतिमा टुंगिएको छ । आफ्नो देउसीभैली गीतको आउ नाचौं साथी हो कम्मर कसेर संग मिलेको भन्दै गायकसंगीतकार शम्भु राईले प्रतिलिपि अधिकार रजिस्टार कार्यालयमा केही दिन अघि निवेदन हालेका थिए । गीतको विवादबारे प्रतिलिपि अधिकार रजिस्टारको कार्यालयमा राई र सपूतबिच ४ बुँदे सहमति भएको हो । सहमति अनुसार गलबन्दी गीतको संगीतकारमा शम्भु राईको नाम हुनेछ भने पुनः संगीत सिर्जनामा प्रकाश सपूत उल्लेख हुनेछ । त्यसैगरी गीतको हालसम्मको तथा अब कुनै पनि माध्यमबाट प्राप्त हुने आर्थिक अधिकार, प्रतिलिपि अधिकार र रोयल्टीमा प्रकाश सूपतकै अधिकार रहनेछ ।"
मितेरी साँझमा रेशम फिरिरि,नानजिङ लिटिल रेड फ्लावर आर्ट ग्रुपका कलाकारले ३६ प्रकारका हातका मुद्राहरूमार्फत प्रस्तुत गरेको परम्परागत चिनियाँ नृत्य टुङ हु आङ पनि लोभलाग्दो थियो । कलाकारले यसबाहेक एक दर्जन प्रस्तुति दिएका थिए ।
पोहोरजति रोपाइँ मुस्किल,"धान दिवस बर्दियामा मनाइनेसरकारले यस वर्ष धान दिवस तथा रोपाइँ महोत्सव पहिलोपटक उपत्यका बाहिर मनाउने भएको छ । कृषि विभागका अनुसार यान्त्रीकरणबाट धान रोपाइँ र किसानलाई सम्मान गर्न जिल्लास्तरमा महोत्सव मनाउने लागेको हो । धानको उत्पादन वृद्धि गरी बालीलाई राष्ट्रिय समृद्धि हासिल गर्न सहयोगी क्षेत्रका रूपमा स्थापित गर्न सोह्रौं राष्ट्रिय धान दिवस तथा रोपाइँ महोत्सव विभिन्न तह र स्थानमा मनाइँदै छ, बुधबार आयोजित पत्रकार सम्मेलनमा निमित्त महानिर्देशक रेवतीरमण पौडेलले भने, रोपाइँको मूल महोत्सवको मुख्य कार्यक्रम राजापुर नगरपालिका धोबीनगर बर्दियामा आयोजना गरिनेछ । त्यसक्रममा नयाँ यन्त्रबाट धान रोपाइँ गरिनेछ । यस वर्ष धान दिवसको नारा धान खेतीमा प्रविधि र यान्त्रीकरण, चामल आयातमा न्यूनीकरण राखिएको छ ।"
सञ्चार उद्यमी क्लिनफिडको पक्षमा,विज्ञप्तिअनुसार क्लिन फिड नीतिले उपभोक्तालाई छनोटको अधिकार दिने अपेक्षा छ । कुनै पनि नागरिकले आफ्नो आवश्यकता र आर्थिक क्षमताअनुसार सेवा उपभोग गर्नेछन् । विदेशी कम्पनीहरूले नेपालमा खर्च नगरी करोडौं मूल्यको प्रचारप्रसार पाइरहेका छन् । ती च्यानल प्रसारण गर्न दिएबापत ठूलो रकम पनि असुल भइरहेको छ ।
जन्मदेखि मृत्युसम्म नगद,"स्वयंसेविकालाई भत्ता पूर्वी रुकुमको सिस्ने गाउँपालिकामा कार्यरत महिला स्वास्थ्य स्वयंसेविकाले प्रोत्साहन भत्ता पाउने भएका छन् । गाउँपालिकाले आर्थिक वर्ष ०७६७७ बाट यस्तो भत्ता दिने तयारी गरेको छ । आगामी वर्षको नीति कार्यक्रम तथा बजेटमा स्वयंसेविकालाई भत्ता उपलब्ध गराउने उल्लेख छ । गाउँपालिका अध्यक्ष कुमारी बरालले पेस गरेको कार्यक्रममा महिला स्वयंसेविकालाई प्रोत्साहन भत्ता दिने उल्लेख गरिएको छ । उपाध्यक्ष गोवर्धन बुढाले प्रस्तुत गरेको बजेटमा प्रतिमहिना ५ सय रुपैयाँ भत्ता दिने प्रस्ताव गरिएको छ । गाउँपालिकामा ४२ जना स्वयंसेविका छन् । निरन्तर गाउँघरमा खटेर सेवा गरिरहेकाले हौसला बढाउन भत्ता प्रस्ताव गरिएको अध्यक्ष बरालले बताइन् । आगामी वर्षदेखि प्रोत्साहन भत्ता दिने प्रस्ताव गरेका हौं, उनले भनिन्, यसबाट हौसला मिल्ने अपेक्षा छ ।"
सीटीसी चियाको गुणस्तर खस्कियो,बुधकरण टी इन्डस्ट्रिजका राजेन्द्रसिंह राजवंशीले चियाको गुणस्तर वृद्धि गर्न सरकारले पनि सहयोग गर्नुपर्ने धारणा राखे । चिया क्षेत्रलाई सरकारले आवश्यक मलखाद बिक्री वितरणमा रोक लगाएकाले चियाको गुणस्तर थप खस्किने उनले चिन्ता व्यक्त गरे ।नेपाली चियाको गुणस्तर खस्किएकाले यो वर्ष उद्योगीहरू भारु ८० रुपैयाँ केजीका दरले चिया बिक्री गर्न बाध्य छन् ।
पोखरामा रोपाइँ महोत्सव,"महोत्सवमा स्वदेशी तथा विदेशी पर्यटक सहभागी हुनेछन् । महोत्सवमा सहभागी हुन अमेरिका, बेलायतलगायत अन्यबाट विदेशी आउने छन् । महोत्सवमा साउने प्रतियोगिता, असारे गीत र रोपाइँ प्रतियोगिता, हिलोमा माछा समात्ने प्रतियोगिता, स्वदेशी एवं विदेशीको दौड र रस्साकस्सी प्रतियोगिता, कास्की जिल्लामा उत्कृष्ट किसानलाई सम्मानलगायत कार्यक्रम हुनेछन् ।"
'बैंकले वित्तीय व्यवस्थापन गर्न सकेनन्',"विगत तीन वर्षदेखि वित्तीय क्षेत्रले तरलता (लगानीयोग्य रकम) को अभाव खेप्दै आए पनि समग्र बैंकिङ क्षेत्रका प्रमुख सूचकहरू सकारात्मक रहेको बताए । पुँजी पर्याप्तता अनुपात, खराब कर्जालगायत अनुपात औसतमा निर्देशित सीमाभन्दा माथि छन्, उनले भने, बढदो प्रतिस्पर्धाले बजारमा चुनौती पनि थपेको छ । कार्यक्रममा अन्तर्राष्ट्रिय मुद्रा कोष (आईएमएफ) का क्षेत्रीय प्रतिनिधि आन्द्रेस डब्लु बौरले बैंक तथा वित्तीय संस्थाले प्रवाह गरेको कर्जाको गुणस्तरमा आशंका व्यक्त गरे । निक्षेपको तुलनामा कर्जा प्रवाह उच्च भएकाले त्यसमा इभरग्रिनिङको सम्भावना रहेको उनको भनाइ थियो । आक्रामक रूपमा ऋण विस्तार भए पनि खराब कर्जा निरन्तर रूपमा घटिरहनुलाई विश्वास गर्न नसकिने उनले बताए । बैंकका प्रमुख सूचकहरू सहज देखिए पनि उच्च ऋणको वृद्धिले समस्यामा पर्न सक्ने उनको भनाइ थियो ।"
कमोडिटी बजारका लागि ६ कम्पनीको आवेदन,"यसअघि बोर्डमा नेपाल कमोडिटी एक्सचेन्ज, नेपाल मर्केन्टाइल एक्सचेन्ज, कमोडिटी फ्युचर्स एक्सचेन्ज, मल्टी डेरिभेटिभ एक्सचेन्ज नेपाल र रिगेल कमोडिटी एन्ड डेरिभेटिभ एक्सचेन्ज गरी पाँचवटा कम्पनीले आवेदन दिएका थिए ।वस्तु विनिमय बजारसम्बन्धी ऐनमा कमोडिटी एक्सचेन्ज कम्पनीको चुक्ता पुँजी न्यूनमत ५० करोड रुपैयाँ हुनुपर्ने व्यवस्था छ । वस्तु बजारसम्बन्धी ऐन जारी भएपछि कुनै पनि कम्पनीले सञ्चालन अनुमति पाएका छैनन् । यसकारण हाल सञ्चालन भएका कमोडिटी एक्सचेन्ज कम्पनीको कानुनी आधार छैन । नियमावलीमा कमोडिटी एक्सचेन्ज कम्पनी सञ्चालनका लागि बोर्डका अनुमति लिनुपर्ने व्यवस्था छ । सोही कारण ०७४ मंसिरयता पुराना कमोडिटी एक्सचेन्ज कम्पनी पनि अवैध भएका हुन् । औपचारिक रूपमा करिब ११ वर्षअघिदेखि नेपालमा कमोडिटी बजारको सुरुवात भएको हो ।"
वार्षिक ऊर्जा बूढीगण्डकीको हाराहारी,बूढीगण्डकीको परामर्शदाता ट्र्याक्टेवेले गरेको अध्ययनअनुसार बूढीगण्डकीलाई वार्षिक ऊर्जा उत्पादनका हिसाबले फरकफरक डिजाइनमा बनाउन सकिन्छ । बूढीगण्डकीबाट वार्षिक ३ हजार ८ सय ३१ गिगावाट आवर र ४२ हजार ५ सय १ गिगावाट ऊर्जा प्राप्त गर्न सकिन्छ ।
पुस्तकमा भन्सार जायज : मुद्रण उद्योगी,"यो कारण देखाउँदै संघले आयातित पुस्तकमा पनि भन्सर महसुल लगाइदिन लबिङ गर्दै आएको थियो । कच्चा पदार्थमा बढी भन्सार र विदेशबाट छापेर आयात गरिनेमा भन्सार कम लाग्ने भएकाले नेपाली पुस्तक छपाइ भारतमै पुग्ने गरेको उद्योगीहरूले जनाएका छन् ।यता पुस्तक बिक्रेताहरूले ज्ञानको स्रोतमा कर लगाउन नहुने र यो व्यवस्था अन्तर्राष्ट्रिय मान्यताविपरीत रहेको जनाउँदै आएका छन् । उनीहरूले पुस्तक ज्ञनाका स्रोत हुन र ज्ञानमा कुनै पनि प्रकारको कर लगाउन नपाउने व्यवस्था संयुक्त राष्ट्रसंघीय शिक्षा, विज्ञान तथा संस्कृति नियोग (युनेस्को) ले गरेको उल्लेख गरेका छन् ।"
प्रतिभाको सदुपयोग गर्न सल्लाह,"कार्लोस ब्रेथवेटले ८२ बलमा १ सय १ रन बनाउँदै न्युजिल्यान्डविरुद्ध वेस्ट इन्डिजलाई जितसम्म पुर्याएका थिए । तर उनी छक्का प्रहार गर्ने प्रयासमा आउट भए । सन् १९७५ र १९७९ को विश्वकप जित्दाका कप्तान लोयडले खेलको निर्णायक मोडमा खेलाडी बढी संयमित हुनुपर्ने सल्लाह दिए । उनले भनेका छन्, न्युजिल्यान्ड, अस्ट्रेलिया र बंगलादेशविरुद्धका खेलमा वेस्ट इन्डिजको हार एकपक्षीय थिएन । मात्र उनीहरू निर्णायक मोडमा चुके । उनले थपे, वेस्ट इन्डिज टिमले पछिल्लो समय ठूला स्कोर खडा गरिरहेको छैन । यसले पनि टिमको प्रदर्शन बलियो हुन सकेको छैन । यसपल्टको प्रतियोगितामा प्रत्येक टिमका लागि कोही न कोही ब्याट्सम्यानले शतकीय इनिङ्स खेलिरहेका छन् । वेस्ट इन्डिजका लागि भने अहिलेसम्म ब्रेथवेटले मात्र शतक बनाएका छन् । अरु कोही वेस्ट इन्डिज ब्याट्सम्यानले उनलाई पछ्याउन सकेका छैनन् । निश्चित रूपमा हाम्रा खेलाडी प्रतिभाशाली छन् । यही प्रतिभालाई अब मैदानमा सही तरिकाले उतार्नुपर्छ ।"
प्लेयर्स टु वाच,जमैकाका अग्ला बायाँहाते तीव्र गतिका बलर कोट्रेल वेस्ट इन्डिजका स्ट्राइक बलर हुन् । उत्कृष्ट प्रदर्शनसहित हरेक विकेट लिएपछिको सलामी हाउभाउका कारण उनी चर्चित छन् । पछिल्लो खेलमा ४५६ को प्रदर्शन गरेका उनले पहिलो ओभरमै न्युजिल्यान्डका ओपनरलाई पेभेलियन पठाएका थिए । भारतविरुद्ध पनि उनी निर्णायक हुनसक्छन् ।
अफगानलाई अनुभव खाँचो,"उनका अनुसार अफगानिस्तानको अहिलेसम्मको प्रदर्शनमा गर्व मान्नुपर्ने क्षण पनि छन् । उनले भने, अहिलेसम्म खेलेका सबै खेलमा पराजित भएपछि अफगानिस्तानको प्रदर्शनमा गर्व गर्नुपर्ने हुन्छ । विशेषतः भारतविरुद्धको खेलमा हाम्रो प्रदर्शन राम्रो रह्यो, हामी ११ रनको झिनो अन्तरले मात्र पराजित रह्यौं । अफगानिस्तानले अब प्रतियोगितामा दुई खेल खेल्न बाँकी छ । त्यो पाकिस्तान तथा वेस्ट इन्डिजविरुद्ध हो । अफगानिस्तानको नाममा विश्वकपमा एक जित मात्र छ । सन् २०१५ मा अफगानिस्तानले स्कटल्यान्डलाई हराएको थियो । मेरो विचारमा अफगानिस्तानले आफूभन्दा माथिका टिमसँग शृंखलाको व्यवस्था गर्नुपर्ने हुन्छ । यसले टिमलाई खाँचो रहेको अनुभव पूर्ति हुन्छ । अबको विश्वकप सन् २०२३ मा भारतमा हुँदै छ । अहिले नै त्यसको तयारी सुरु गर्नुपर्ने हुन्छ । भारतको स्थिति हाम्रो क्रिकेटका लागि पनि सुहाउँदो छ ।"
उपाधि जित्ने स्टोक्सको दाबी,"अस्ट्रेलियाविरुद्ध इंग्ल्यान्डको ब्याटिङ जमेको छैन । जेसन बेहरेन्ड्रोफ र माइकल स्टार्क अगाडि टोली कमजोर देखिएको थियो । त्यस खेलमा बेहरेन्ड्रोफले ५ र स्टार्कले ४ विकेट लिए । इंग्ल्यान्डले अब सेमिफाइनल प्रवेशको सम्भावना कायम राख्न आफ्नो अन्तिम खेलमा लयमा रहेका भारत र न्युजिल्यान्डलाई हराउनुपर्नेछ । यी दुई टिमसँगै अस्ट्रेलियालाई सन् १९९२ को विश्वकपयता कुनै संस्करणमा हराउन सकेको छैन । स्टोक्सले भने, पछिल्लो चार वर्षमा सफल रहनुको कारण हाम्रो आक्रामक खेल्ने शैली नै हो । लगातार दुई खेलमा पराजित भएपछि टिमको प्रदर्शनमा शंका गर्ने स्थान हुने गर्छ । तर हामीले आफ्नो खेल्ने शैलीलाई परिवर्तन गर्न आवश्यक छैन । खासमा हामीले स्थितिअनुसार टिमको प्रदर्शनलाई अनुकूल बनाउन नसकेको हो । अब खेल्नुपर्ने अन्तिम दुई खेलमा पनि हाम्रो खेल्ने रणनीति आक्रामक नै रहनेछ, कुनै परिवर्तन हुने छैन ।"
लारा डिस्चार्ज,"मुम्बई छाती दुखाइका कारण मुम्बईको अस्पतालमा भर्ना भएका वेस्ट इन्डिजका महान् क्रिकेटर ब्रायन लारा बुधबार डिस्चार्ज भएका छन् । परीक्षणमा उनको स्वास्थ्य अवस्था सामान्य देखिएको बताइएको छ । उनी मध्यान्ह १२ बजे डिस्चार्ज भएका छन् र स्वास्थ्य अवस्था सामान्य छ, अस्पतालका प्रवक्ता पराग धुर्केले एएफपीसँग भने । जारी विश्वकपको आधिकारिक प्रसारक संस्था स्टार स्पोर्टसको कार्यक्रमका लागि मुम्बई रहेका बेला उनले अस्वस्थ महसुस तत्कालै अस्पताल भर्ना गरिएको थियो ।"
रोयप्रति इंग्ल्यान्डको आशा,"रोयले इंग्ल्यान्डका लागि पछिल्लो ६ एकदिवसीय अन्तर्राष्ट्रियमा ५ पल्ट ५० रनभन्दा बढी प्रहार गरेका छन् । जारी विश्वकपमा बंगलादेशबिरुद्ध उनले प्रहार गरेको १ सय ५३ रन यो विश्वकपकै दोस्रो सर्वाधिक व्यक्तिगत स्कोर हो । उनको स्थानमा आएका जेम्स भिन्सले आफ्नो तीन इनिङ्समा क्रमशः २६, १४ रन र शून्यको प्रदर्शन गरेका छन् । इंग्ल्यान्डलाई सुपर स्टार बलर जोफ्रा आर्चर र अदिल रशिदको फिटनेस पनि अर्को चिन्ता बनेको छ । तीव्र गतिका बलर आर्चर बायाँ मांसपेसी कसिने समस्याबाट गुज्रिरहेका छन् भने स्पिनर रशिदलाई काँधको समस्या छ । उनीहरूले खेल गुमाउन सक्नेबारे भने बोर्डले केही बताएको छैन ।"
"६ खेल, ४ हार, प्रदर्शन 'सन्तुष्ट'","मनाङ ८६ औं मिनेटमा अग्रता नजिक पुगेको थियो । तर ओलावालेको पासमा पेनाल्टी क्षेत्रभित्र विमल रानाले पाएको बललाई गोलकिपरमात्र रहेको अवस्थामा बाहिर प्रहार गरेपछि मनाङ पहिलो जित हात पार्ने सम्भवानाबाट टाढिएको थियो । आइज्याक भन्मलसावमाको फ्रिकिकमा कप्तान माइसन भेरियाटोले प्रहार गरेको बल ८८ औं मिनेटमा पोलमा लागेर फर्कियो । त्यही रिबाउन्डमा रफीले सहजै निर्णायक गोलमा परिणत गरेका थिए ।चेन्नइनले जित हात पारे पनि गुवाहाटीमा पन्जाबमाथि १० को जित रच्दै बंगलादेशको अबहानी लिमिटेडले समूह ई को शीर्षस्थान कब्जा गर्यो । यससँगै अबहानी अन्तर क्षेत्रीय प्लेअफको सेमिफाइनलमा छनोट भएको छ । मनाङ राम्रो टिम हो । यहाँ आएर खेल्नु गाह्रो हुन्छ । मेरो विचारमा हामी जितका लागि योग्य थियौं । तर दुर्भाग्यवश प्लेअफमा छनोट भएनौं, चेन्नइनका बेलायती प्रशिक्षक जोन गेग्रोरीले भने ।"
नेदरल्यान्ड्सको ऐतिहासिक यात्रा,"पराजित जापानका खेलाडीलाई रंगशालामा उपस्थित दर्शकले सहानुभूति दिएका थिए । स्वीकार गर्न कठिन हुन्छ तर बल मेरो हातमा लागेको थियो र पेनाल्टी थियो । म निकै दुखी भएँ र यो पनि बुझें यो फुटबल हो, भावुक बन्दै जापानी कप्तानले भनिन् ।"
एपीएफ लगातार च्याम्पियन,असार ४ देखि सुरु प्रतियोगितामा सात प्रदेश र एपीएफको सहभागिता थियो । राष्ट्रिय खेलकुद परिषदको वार्षिक कार्यक्रमअनुसार प्रतियोगिता भएको हो ।
तिलोत्तमामा मेयर कपको तयारी,विजेताले १ लाख ११ हजार १ सय ११ रुपैयाँ र उपविजेताले ५५ हजार ५ सय ५५ रुपैयाँ पुरस्कार पाउने संयोजक घनश्याम श्रेष्ठले बताए । विधागत उत्कृष्टलाई पनि पुरस्कृत गरिने छ । असार २८ सम्म चल्ने प्रतियोगितामा १२ लाख ७३ हजार ६ सय ६६ रुपैयाँ खर्च हुने महासचिव युवराज पराजुलीले बताए ।

शीर्षक,विवरण
विज्ञापन खारेज गर्ने निर्देशनप्रति सत्तापक्षकै सांसदको असन्तुष्टि,"सांसदले भने विज्ञापन समावेशी नभएको र प्रदेश एवं स्थानीय तहको अधिकार केन्द्र सरकारले खोसेको तर्क गरे । सत्तापक्षकै सांसदहरूले विज्ञापन खारेजीको माग दोहोर्याएपछि सांसदको भावनाअनुसार समितिले निर्णय गर्ने भन्दै सभापति श्रेष्ठले शुक्रबारै ड्राफट गरिएको निर्देशन पढेर सुनाइन् । श्रेष्ठले निर्देशन सुनाउँदा मन्त्री पण्डित र सचिव कोइराला बैठकमा थिएनन् । आफूले बोलिसकेपछि उनीहरू बैठकबाट बाहिरिएका थिए । सत्तापक्षीय सांसद विजय सुब्बा र झपट रावल पनि समितिको निर्णयप्रति असहमति राख्दै बैठकबाट बाहिरिए ।सुब्बाले निर्देशनको पहिलो बुँदामा रहेको विज्ञापन रद्द गर्ने निर्णयमा आफ्नो असहमति रहेको बताए । संविधानको खिलाफ जान हुँदैन भन्ने मेरो मान्यता हो तर यो विज्ञापन संविधानको खिलाफमा छैन, उनले भने । रावलले तत्काल विज्ञापन रोक्ने निर्णय गर्न नहुने बताए । उनले यसलाई फेरि छलफल गरेर निर्णयमा पुग्नुपर्ने तर्क गरे ।सत्तापक्षकै नवराज सिलवालले कानुन बनाएर जतिसक्दो छिटो समस्या समाधान गर्नॅपर्ने बताए । उनले एउटाले गर्ने कामका लागि एकै ठाउँमा धेरै कर्मचारी राख्ने गरिएको दाबी गरे । उनले त्यस्ता कर्मचारीलाई प्रदेश र स्थानीय तहमा खटाएर समस्या टार्न सुझाए ।पूर्वमाओवादी खेमाका जनार्दन शर्मा, रेखा शर्मा र पम्फा भुसालले भने विज्ञापन रद्द गर्नुपर्ने अडान राखेका थिए । कांग्रेसकी डिला संग्रौला, देवेन्द्रराज कँडेल र राजपाका रामसहायप्रसाद यादव पनि समितिले तत्काल निर्देशन दिनुपर्ने पक्षमा उभिए ।विज्ञापन संविधानअनुसार : मन्त्रीसंघीय मामिला तथा सामान्य प्रशासनमन्त्री लालबाबु पण्डितले स्थानीय तहको माग र संविधानमा उल्लेख भएको व्यवस्थाअनुसारै लोकसेवाले कर्मचारी मागेको बताए । संविधान, ऐन र लोकसेवा आयोगको मूल्यमान्यताअनुसार विज्ञापन भएको उनले दाबी गरे ।राज्यव्यवस्था समितिले पारित गरेर पठाएको कर्मचारी समायोजन विधेयक ऐन बनेको प्रसंग जोडदै उनले संवैधानिक र कानुनी रूपमा बेठिक भन्ने प्रश्न नउठ्ने जिकिर गरे । संघीय मामिला तथा सामान्य प्रशासन मन्त्रालय अहिलेको सरकारले बनाएको होइन र मन्त्रीस्तरीय निर्णयमा कानुन बनाइएको पनि होइन, मन्त्री पण्डितले भने, विज्ञापनले संविधानको भावनासँग खेलेको भन्ने आरोप गलत हो ।७ सय ५३ तहमा युनिट फरकफरक भएकाले समावेशी मान्यतामा कानुनी समस्या आएको उनले बताए । प्रदेशले विज्ञापन निकाल्दा अहिले नपुगेको संख्या त्यसमा जोडिने उनले जानकारी दिए । उनले अहिलेको विज्ञापनबारे लोकसेवाले समितिलाई जानकारी गराएको बताए । उनले संघीयता कार्यान्वयनमा केही समस्या देखिएकाले यसलाई समितिले ख्याल गर्नुपर्ने उनले तर्क गरे ।स्थानीय तहलाई करारमा कर्मचारी राख्न दिँदा विकृति मौलाएको र नातागोतालाई जागिर खुवाउने थलो नबनोस् भन्ने आफ्नो चाहना रहेको उनले बताए । बैठकमा आक्रोशित र भावुक हुँदै प्रस्तुत भएका पण्डितले प्रदेश लोकसेवा नबनेको अवस्थामा मन्त्रालयले समन्वय गरेको दाबी गरे । आफू बैठकमा नआउँदा अनेक कुरा उठेको भन्दै उनले असन्तुष्टि जनाए । केही दिनदेखि मैले पनि विभिन्न कुरा सुनेको छु, समितिको बैठक बसेको पनि थाहा छ, उनले भने, समितिको निर्णयको खाका पनि मिडियामा प्रकाशित भएको छ । त्यो सत्य वा असत्य हो थाहा छैन । मन्त्री बैठकमा आउन र जवाफ दिन चाहेनन् भन्ने पनि सुनेको छु । समितिलाई अटेर गर्ने मनसाय मेरो छैन । शुक्रबारको समय आफ्ना लागि अनुकूल हुने सभापतिलाई जानकारी गराएको उनले स्वीकारे । मन्त्री पण्डितले समायोजनपछि कर्मचारी अभाव भएको र दैनिकजसो स्थानीय तहले कर्मचारी नपठाए कार्यालय बन्द गर्छु भन्दै साँचो बुझाउन आएको प्रसंग सुनाए । कतिपय तहले आफैँ विज्ञापनसमेत गरेको उनले बताए ।प्रदेश आयोग नबनेसम्म संघीय लोकसेवाले कर्मचारीको व्यवस्था गर्ने कानुनी आधारमा स्थानीय तहले गरेको मागअनुसार विज्ञापन खोलेको उनले दाबी गरे । प्रदेश र स्थानीय तहबाट करिब १६ हजार ५ सय कर्मचारी माग भएको उनले जानकारी दिए ।"
आनी सम्पत्ति शुद्धीकरणको अनुसन्धानमा,"काठमाडौं  स्रोत नखुलेको रकम पटकपटक नेपाल भित्र्याएपछि गायिका आनी छोइङ डोल्माको खाता रोक्का गरी सम्पत्ति शुद्धीकरणको आशंकामा अनुसन्धान सुरु भएको छ । तर प्रधानमन्त्रीकै सचिवालयले रोक्का रकम खुला गरिदिन चर्को दबाब दिइरहेको स्रोतको दाबी छ । फूलको आँखामा फूलै संसार गीतबाट चर्चित आनीले स्रोत नखुलाई हङकङबाट १६ लाख ४९ हजार ९ सय ४० अमेरिकी डलर (हालको विनिमय दरअनुसार १८ करोड ३१ लाख ४३ हजार ३ सय ४० रुपैयाँ) नेपाल भित्र्याएपछि सम्पत्ति शुद्धीकरण अनुसन्धान विभाग र राष्ट्र बैंकको वित्तीय जानकारी एकाइले अनुसन्धान थालेका हुन् । विदेशबाट रकम भित्र्याउन अनुमति लिनुपर्ने कुनै पनि निकायलाई जानकारीसमेत नदिई करिब २० करोड रुपैयाँ उनले भित्र्याइसकेकी छन्, अनुसन्धानमा संलग्न एक उच्च अधिकारीले भने, पछि आउन खोजेको १८ करोडभन्दा बढी रुपैयाँ भने राष्ट्र बैंकले रोकिदिएको छ ।आनीको बैंक खातामा तीनपटक आएको रकम मात्रै रोक्का भएको हो । रोक्का नभएको रकम भने उनले प्रयोग गरिसकेकी छन् । पहिल्यै भित्र्याइसकेको रकममाथि समेत अनुसन्धान हुने राष्ट्र बैंक तथा विभाग स्रोतले जनाएको छ । विदेशबाट नेपाल रकम भित्र्याउँदा अनुमति लिनुपर्ने निकायलाई जानकारी नदिई आनीको खातामा हङकङका नागरिक लियाङ, चुङ, हाङ र जियोरीले पटकपटक रकम जम्मा गरेको देखिन्छ । २०७५ वैशाख २७ गतेपछि आनीको नाममा रहेको मेगा बैंकको ००१००५००३९४२४ नम्बरको खातामा आएको सबै रकम राष्ट्र बैंकले रोक्का गरी अनुसन्धान अघि बढाएको हो । हङकङका नागरिकले वैशाख २६ गते ५ लाख ७९ हजार ९ सय ८० अमेरिकी डलर (६ करोड ४३ लाख ७७ हजार ७ सय ८० रुपैयाँ) जम्मा गरेका थिए । त्यसको भोलिपल्टै ५ लाख ३९ हजार ९ सय ८० अमेरिकी डलर (५ करोड ९९ लाख ३७ हजार ७ सय ८० रुपैयाँ) जम्मा गरे । फेरि अर्को दिन २०७५ वैशाख २८ गते ५ लाख २९ हजार ९ सय ८० अर्थात् ५ करोड ८८ लाख २७ हजार ७ सय ८० रुपैयाँ जम्मा भयो । अनुमति नलिई विदेशबाट भटाभट रकम आउन थालेपछि आनीको खाता रहेको मेगा बैंकले स्रोत खुलाउन भन्यो । आनीले स्रोत खुलाउन नसकेपछि मेगाले राष्ट्र बैंकको सम्पत्ति शुद्धीकरणबारे अनुसन्धान गर्ने निकाय वित्तीय जानकारी एकाइलाई खाता विवरण पठायो । राष्ट्र बैंकको वित्तीय जानकारी एकाइले केही अध्ययन गरेपछि थप अनुसन्धान गर्नुपर्ने भन्दै सम्पत्ति शुद्धीकरण अनुसन्धान विभागलाई पत्राचार गर्यो, ती अधिकारीले भने, त्यस आधारमा उनीमाथि अनुसन्धान सुरु भएको हो । तर दबाबका कारण एक वर्षसम्म पनि विस्तृत अनुसन्धान प्रभावकारी रूपमा अघि बढ्न सकिरहेको छैन ।विभागले एकपटक आनीसँग बयानसमेत लिइसकेको स्रोतको दाबी छ । करिब ६ महिना अघिबाट अनुसन्धान सुरु गरेपछि त्यसलाई थाती राखी बैंकमा रोक्का रहेको रकम खुला गरिदिन प्रधानमन्त्री सचिवालयले दबाब दिइरहेको छ । अनुसन्धान अधिकृतहरूले अनुसन्धान थाती राखे पनि रोक्का रकम खोल्न नमिल्ने जनाएकै कारण तत्कालीन महानिर्देशक जीवनप्रकाश सिटौलाको सरुवा भयो, ती अधिकारीले भने । सिटौला हाल प्रदेश १ को अर्थ मन्त्रालयमा सचिव छन् । सिन्डिकेटको विपक्षमा यातायात व्यवस्था विभागमा काम गरेका रूपनारायण भट्टराई हाल विभागको महानिर्देशक छन् । उनीमाथि पनि आनीबारे अनुसन्धान नगर्न र रोक्का रकम खुला गर्नुपर्ने व्यहोराको पत्राचार राष्ट्र बैंकलाई गरिदिन दबाब रहेको स्रोतको दाबी छ । सम्पत्ति शुद्धीकरणसँग सम्बन्धित अनुसन्धान सुरु गरिसकेपछि ठोस निष्कर्ष नपुगेसम्म स्थगित गर्न र रोक्का रहेको रकम खुलाउन नमिल्ने जानकारी प्रधानमन्त्री कार्यालयलाई अनुसन्धान अधिकृतले गराइसकेका छन् । बरु ढिलाइ गर्न मिल्छ, अनुसन्धान स्थगित गरेर स्रोत नखुलेको रकम प्रयोग गर्न दिन मिल्दैन, ती अधिकारीले भने, त्यसकारण आनीमाथिको अनुसन्धान जारी अवस्थामै रहेको मान्नुपर्छ । पहिले अर्थ मन्त्रालय मातहत रहेको सम्पत्ति शुद्धीकरण अनुसन्धान विभाग केपी शर्मा ओली प्रधानमन्त्री भएलगत्तै आफू मातहत लगेर राखेका छन् । आनीले आफ्नो रकम रोकिएको दुई महिनापछि २०७५ साउनमा प्रधानमन्त्री ओलीले घोषणा गरेको तुइन विस्थापन कार्यक्रमका लागि एक करोड रुपैयाँ सहयोग गरेकी छन् ।प्रधानमन्त्री ओलीले तुइन विस्थापनको कार्यक्रम घोषणा गरेका थिए । नेपाल टेलिभिजनबाट प्रसारित हुने जनतासँग प्रधानमन्त्री कार्यक्रममा उपस्थित भई आनीले एक करोड रुपैयाँ सहयोग घोषणा गरेकी थिइन् । त्यसपछि प्रधानमन्त्री ओली र सचिवालयसँग आनी नजिक छिन् । बौद्ध भिक्षुणी आनीले सन् २००० देखि आनीहरूका लागि काठमाडौंको फर्पिङमा आर्यतारा विद्यालय सञ्चालन गर्दै आएकी छन् । उनले आफ्नो कमाइ र सहयोगबाट विद्यालय सञ्चालन गरेको जनाइएको छ ।तिब्बती शरणार्थी परिवारकी सदस्य आनी १३ वर्षको उमेरदेखि काठमाडौंको शिवपुरीस्थित नागी गुम्बामा बस्दै आएकी थिइन् । गायिका र आध्यात्मिक ज्ञान प्रचारकका रूपमा चिनिन थालेपछि उनी हङकङ, भुटानलगायत विभिन्न देशमा धेरै समय बिताउन थालेकी छन् । हाल भुटानमा रहेकी उनीसँग प्रतिक्रिया लिन खोज्दा सम्पर्कमा आउन चाहिनन् । आनीकी नेपालस्थित सहयोगी छोइङ गुरुङमार्फत पनि उनीसँग सम्पर्क गर्न खोजियो । गुरुङले भुटान रहेकी आनीलाई सन्देश पठाएको तर त्यसमा प्रतिक्रिया नआएको जानकारी दिइन् ।विवादास्पद व्यापारी अजेयराज सुमार्गीले पनि यस्तै प्रकृतिले नेपालमा रकम भित्र्याएका छन् । सुमार्गीले विदेशबाट रकम ल्याउँदा अनुमति लिनुपर्ने निकायलाई जानकारी नदिई नेपालका बैंकमा जम्मा गरेका थिए । भटाभट रकम जम्मा भएको देखेपछि राष्ट्र बैंकले खाता रोक्का राखेको थियो । सुमार्गीमाथि पनि हाल विभागले विस्तृत अनुसन्धान गरिरहेको छ । रकम सानो, ठूलो वा व्यक्ति फरकफरक भए पनि यी दुवै घटना समान प्रकृतिका हुन्, अनुसन्धानमा संलग्न अधिकारीले भने, यो विषय प्रधानमन्त्रीको सचिवालयलाई बुझाउन गाह्रो परिरहेको छ ।"
सरकारका आँखा स्वर्गद्वारीमा !,"विधेयकको दफा २३ मा यसअघिका छुट र सार्वजनिक गुठी राजगुठीमा परिणत गर्ने व्यवस्था छ । दफा २४ मा त्यसपछि गुठियारको अधिकार समाप्त भई प्राधिकरणमा सर्ने व्यवस्था छ । यस्तो प्रावधान संसद्बाट पारित भए स्वर्गद्वारीका संन्यासीहरू लाखापाखा लाग्नुपर्ने र प्राधिकरणका सुब्बाअधिकृत आश्रम सञ्चालनका लागि स्वर्गद्वारी पुग्ने अवस्था रहने प्यूठानका एक जनप्रतिनिधि बताउँछन् । आश्रम सञ्चालन गरिरहेकालाई भूमिकाविहीन बनाउने, आफूहरूले आश्रम चलाउने सोच रहेछ, नाम उल्लेख गर्न नचाहने ती जनप्रतिनिधिले भने, अनि गुठी प्राधिकरण मातहत आउने जग्गामा आफूखुसी गर्ने ।महाप्रभुले स्थापना गरेदेखि स्वर्गद्वारी आश्रम शिष्य परम्परामा चलेको छ । ज्येष्ठताका आधारमा नेतृत्व गर्ने आश्रम प्रमुखले उत्तराधिकारी घोषणा गर्ने यहाँको चलन छ । उत्तराधिकारी हुन संन्यास ग्रहण गरेकै व्यक्ति हुनुपर्छ । उनको अवकाशपछि उत्तराधिकारीले नेतृत्व सम्हाल्दै आएका छन् । आश्रम प्रमुखको नेतृत्वमा गठन हुने आश्रम व्यवस्थापन समितिमा प्यूठान, दाङ र रोल्पाका प्रमुख जिल्ला अधिकारी, विभिन्न सरकारी निकायका साथै स्थानीय सरकारका प्रमुखसमेत छन् । द्वन्द्वकालमा पनि आश्रमको सम्पत्तिमाथि विभिन्न पक्षबाट अतिक्रमण भएको हो । हामीले निकै संघर्ष गरेर जोगाएका थियौं, आश्रम प्रमुख गिरीले भने, महायज्ञ, गौशाला, पाठशाला सञ्चालन गर्ने उद्देश्य समाप्त हुने हो कि भन्ने त्रास छ । आश्रम सरकारले गठन गर्ने प्राधिकरणको एउटा शाखा बन्ने भयो । यसलाई खरिदार सुब्बाले चलाउने भए । हाम्रो सनातन कर्ममाथि संकट आउला जस्तो देखिएको छ ।विधेयकको दफा ६४ मा निजी गुठीले सञ्चालन गरेको धार्मिकस्थल सार्वजनिक सम्पत्ति भएमा त्यो स्वतः सार्वजनिक गुठी हुने भन्ने व्यवस्था छ । प्यूठानको स्वर्गद्वारी आश्रम वरपरको जंगलले करिब २६ हजार रोपनी जग्गा ओगटेको छ । त्यसमध्ये करिब आठ हजार रोपनी जग्गा आश्रममा प्रयोग भएको छ । राणाकालमै आश्रमका नाममा जग्गाको लगत जनिएपछि त्यो वनलाई सार्वजनिक भनी सरकारले स्वर्गद्वारीको गुठीलाई सार्वजनिक गुठी घोषणा गर्न सक्छ । सार्वजनिक गुठीको जग्गामा सहजै मोहियानी हक स्थापित हुन्छ । आश्रमको सम्पत्तिमाथि चौतर्फी अतिक्रमण भएका बेला सर्वोच्च अदालतको फैसलाले केही सहयोग पुगेको थियो, अध्यापक ध्रुवश्रीले भने, त्यही फैसलासमेत अमान्य हुने गरी नयाँ कानुन ल्याउन खोजिएको हो । दाङमा व्यापारिक दृष्टिले आकर्षक हुने आश्रमका जग्गामा आँखा लगाउने भूमाफिया यो प्रयासले निकै उत्साहित छन् । स्वर्गद्वारी आश्रमको करिब १२ सय बिघा जग्गामध्ये हाल करिब सय बिघा मात्रै आश्रमले प्रत्यक्ष प्रयोग गरिरहेका छ । करिब साढे ५ सय बिघामा मोही लागेको छ । आश्रमको जग्गा खण्डीकरण गर्न नहुने भनी सर्वोच्च अदालतले गरेको फैसलाका कारण मोहीहरूले अस्थायी घर बनाउन र बसोबास गर्न पाए पनि बिक्री र कित्ताकाट गर्न पाउँदैनन् । तर पछिल्लो समय विभिन्न पहुँच र शक्तिकेन्द्रको नजिकका व्यक्तिले जग्गा बिक्री गर्नेदेखि अनेक रूपमा आश्रमको जग्गा अतिक्रमण गरिरहेको जानकारहरू बताउँछन् ।"
अनिँदै बित्छ रात,"डडेलधुरा  वर्षात सुरु नहुँदै चुरे फेदीका बासिन्दालाई राति निद्रा पर्न छाडिसकेको छ । सामान्य हावाहुरी र आकाश गडगडाउन थालेपछि उनीहरू घर बाहिर निस्केर नदी तथा खहरे खोलातिर हेर्छन् । कुन बेला बाढी उर्लिएर बगाउला भन्ने चिन्ता हुन्छ । महाकालीदेखि डोटीको सालिमे लेकसम्म फैलिएको डडेलधुराको चुरे क्षेत्र दुई दशकयता वन फँडानी र अनियन्त्रित दोहनले क्षतविक्षत भइसकेको छ । ५० किलोमिटर लम्बाइको डडेलधुराको रंगुन उपत्यका चुरेबाट निस्केका तीन दर्जनभन्दा बढी खहरे खोला र आधा दर्जन नदीले कटान गर्दा बगरमा परिणत भएको छ । रंगुन नदी वारिपारिका अधिकांश मानवबस्ती विस्थापित भइसकेका छन् । चुरेको ३७ प्रतिशत क्षेत्र सुदूरपश्चिम प्रदेशमा छ । यसमा पनि सबैभन्दा बढी भूभाग डडेलधुरामा छ । डडेलधुरा जिल्लाको कुल जनसंख्या १ लाख ४८ हजार रहेकामा ७६ हजारभन्दा बढी बासिन्दा चुरे क्षेत्रमा बसोबास गर्दै आएका छन् । दुई दशकयता डडेलधुरामा १५ हजार हेक्टर उब्जाउ जमिन बगरमा परिणत भएको छ । सरकारी तथ्यांकले तीन दर्जन मानवबस्ती विस्थापित भएको देखाउँछ । डोटीको सालिमे लेकबाट सुरु हुने रंगुन नदी, महाभारतको धुरा क्षेत्रबाट निस्कने शीर्ष गाड र चुरेबाट निस्कने दुइटा प्रमुख नदी पन्तुरा तथा साँदनी किनारका मानवबस्ती तथा उब्जाउ जमिन बगर बनेको एक दशक बितिसकेको छ । कुनै समय चुरेसँग जोडिएको डडेलधुराको रंगुन उपत्यकाले सुदूर प्रदेशका ७ पहाडी जिल्लालाई खाद्यान्न आपूर्ति गर्थ्यो । उब्जाउ जमिन बगर बनेपछि चुरे क्षेत्रका बासिन्दा आफैँले खाद्यान्न संकट झेलिरहेका छन् । गैरसरकारी संस्था वातावरण विकास समाजको तथ्यांकअनुसार चुरे क्षेत्रमा दुई दशकमा बाढी र पहिरोमा परी १ सय ४२ जनाले ज्यान गुमाएका छन् भने ११ हजार ४ सय ७२ जना विस्थापित भएका छन् । यो तथ्यांक डडेलधुराको भित्री मधेस क्षेत्र र चुरेमुनिको भावर क्षेत्रको मात्र हो । पश्चिममा महाकाली नदीदेखि सुरु हुने चुरे डडेलधुरा, डोटी, कैलाली र कञ्चनपुरमा १६० किलोमिटरमा फैलिएको छ । कसरी निम्तियो संकट ?माओवादीको सशस्त्र द्वन्द्व चर्किंदै गएपछि २०५८ सालतिर चुरेमा वन फँडानी तीव्र बनेको हो । तत्कालीन विद्रोही माओवादी र वन विभागका कर्मचारीको मिलेमतोमा चुरेमा फँडानी सुरु भएको स्थानीय बताउँछन् । राज्यकै निकाय र विद्रोहीका नेता मिलेर चुरेमा आधा दशक दोहन गरे, स्थानीय हर्कसिंह धामीले भने, माओवादीको वन हेर्ने एकाइको पत्र आएपछि वनका कर्मचारीले फँडानी गर्थे । स्थानीयका अनुसार शान्ति सम्झौतालगत्तै चुरे दोहन दोब्बर भएको थियो । चुरे क्षेत्र वन तथा वातावरण संरक्षण समितिका संयोजक कैलाश पाण्डेयले चुरेमा व्यापक फँडानी हुँदा सुदूरपश्चिम प्रदेशको जलवायु परिवर्तनमै असर परेको बताए । उनका अनुसार चुरेको अनियन्त्रित दोहनका कारण चुरे र महाभारत पर्वतबीचको ६० प्रतिशत भूभाग उच्च जोखिममा छ । चुरेको मथिल्लो भूभागमा समेत भूस्खलन हुँदा मानवबस्ती विस्थापन हुने क्रम सुरु भइसकेको छ, उनले भने । अख्तियार दुरुपयोग अनुसन्धान आयोगले चुरे क्षेत्रमा गरेको एक महिना लामो अध्ययन र अनुसन्धानपछि सयौँ सामुदायिक वनका पदाधिकारी तथा वनकर्मीलाई कारबाही प्रक्रिया अघि बढाएको थियो । तर पनि चुरेको दोहन रोकिएन । स्थानीयका अनुसार यहाँको चुरे क्षेत्रमा संकट निम्तिनुको मुख्य कारण वन विनाश हो । तराईका कैलाली र कञ्चनपुरमा चुरेबाट निस्केर बग्ने नदीमा गिट्टी, बालुवा र ढुंगाको व्यवसाय हुन थालेको निकै पछि हो । पछिल्लो समय चुरे क्षेत्रमा मापदण्डविपरीत निर्माण भइरहेका सडकका कारण पनि ठूलो क्षति भएको छ । काठ निकासी गर्न र चुरे क्षेत्रका मानवबस्तीलाई लक्षित गरी ती सडक निर्माण गरिएका हुन् । वन मन्त्रालयअन्तर्गत भूसंरक्षण विभागका वरिष्ठ इन्जिनियर डम्बरबहादुर थापा भन्छन्, चुरेको अनियन्त्रित दोहनले जलवायु र मानवजीवनमा मात्र प्रतिकूल असर पारेको छैन, दुर्लभ वन्यजन्तुको ओहोरदोहोर गर्ने प्रमुख जैविक मार्गसमेत समाप्त भएको छ । चुरेमा फँडानी नियन्त्रण गर्न राज्यले ठूलो लगानीसँगै लामो समय एकीकृत संरक्षण कार्यक्रम लागू गर्न आवश्यक रहेको उनले बताए । महाकाली जलाधार क्षेत्रको एकीकृत संरक्षण कार्यक्रम लागू नगर्दासम्म चुरेमा भएको अनियन्त्रित दोहनको क्षतिपूर्ति हुन सक्दैन, उनले भने । अनेक बहानामा दोहन अख्तियार दुरुपयोग अनुसन्धान आयोगले छानबिन र कारबाही थालेपछि संगठित फँडानी रोकिए पनि विभिन्न निहुँमा चुरेको दोहन भइरहेको छ । महाकाली नदी छेउछाउका सामुदायिक जंगल वैज्ञानिक वनका नाममा पुनः फँडानी हुन थालेका छन् । चुरेको माथिल्लो भेग मलास क्षेत्रमा पनि विभिन्न निहुँमा फँडानी रोकिएको छैन । केही संरक्षणका कार्यक्रम सञ्चालनमा भए पनि प्रभावकारी देखिएको छैन । वर्षात सुरु हुनुअगावै भइसक्नुपर्ने धेरैजसो खहरे खोला र नदी नियन्त्रणका काममा पनि अनियमितता भइरहेको छ । प्रदेश सरकारका संरक्षणका योजना कार्यकर्तालाई रकम बाँड्ने योजनामा सीमित छन् । संघीय सरकारका केही योजना मात्र सञ्चालनमा छन् । संघीय सरकारका अधिकांश संरक्षण योजना प्रदेश सरकारलाई हस्तान्तरण गरिएपछि अलपत्र अवस्थामा छन् ।"
हतारहतार गुठी विधेयक,"काठमाडौं  गुठीसम्बन्धी कानुनलाई एकीकरण र संशोधन गर्न बनेको विधेयक सरोकारवाला गुठियारसँग छलफल नगरी ल्याइएपछि विवादित बनेको छ । सरकारले सरकारी तथा सार्वजनिक गुठी जग्गा जाँचबुझ गर्न बनेको आयोगको प्रतिवेदन नकुरी विधेयक ल्याइएको थियो । दुई साताअघि मात्रै विशेष अदालतका पूर्वअध्यक्ष मोहनरमण भट्टराईको अध्यक्षतामा आयोग गठन भएको थियो । गुठियारको कुरा सुन्नुपर्थ्यो, गुठी संरक्षण पुचका अध्यक्ष केदारभक्त माथेमा भन्छन्, तर विधेयक सुटुक्क ल्याइयो । विधेयक ल्याउनुअघि सरोकारवालासँग छलफल गर्नुपर्थ्यो । सरोकारवालाको सुझाव डाक्टरको प्रेसक्रिप्सन जस्तो हो ।विधेयकको दफा ५२ मा गुठी तैनाथी जग्गासम्बन्धी व्यवस्था छ जुन गुठी संस्थानले दिएको सुझावअनुसार छैन । संस्थान स्रोतका अनुसार मोहीले जग्गा रैतान गर्दा शतप्रतिशत शुल्क लाग्ने व्यवस्था गर्न सुझाव दिइएको थियो । तर २५ प्रतिशत मात्र रकम तिरेर रैतानी गर्न सक्ने व्यवस्था राखिएको छ । गुठीको जग्गामा मोहियानी हक लाग्दैनथ्यो । रैतानी हुनुपर्छ भनेर जग्गा कमाउनेले आवाज उठाएपछि २०२९ सालमा मोहियानी प्रवेश पायो । २०३३ सालमा गुठी ऐन संशोधन गर्दा यो व्यवस्था स्पष्ट पारियो । ऐन फेरि २०४१ सालमा संशोधन भयो जसले तोकिएको मूल्य अक्षय कोषमा राखेर मोही नै मालिक हुन सक्ने व्यवस्था गर्यो । यो व्यवस्थापछि गुठीका जग्गा सकिँदै गए । २०६४ सालमा सर्वोच्च अदालतले गुठीका जग्गा बिक्रीमा रोक लगाइदियो । यो विधेयक जस्ताको तस्तै पारित भयो भने सर्वोच्च अदालतले रोकेको जग्गा मोहीको पोल्टामा जाने प्रकिया सुरु हुनेछ । विधेयकमा उल्लिखित व्यवस्थाअनुसार मोहीले आधा जमिन स्वतः पाउँछन् । आधा जमिनमा चाहिँ २५ प्रतिशत तिरेर जग्गाधनी हुन पाउने भनिएको छ । संस्थानले गरेको प्रस्ताव जस्ताको तस्तै पारित हुन्छ भन्ने होइन । मन्त्रालयमा छलफल हुन्छ । कानुन मन्त्रालय, मन्त्रिपरिषद्मा छलफल हुन्छ, गुठी संस्थानका प्रवक्ता सरोज थपलिया भन्छन्, संसद्मा प्रवेश गरे पनि विधेयक जस्ताको तस्तै पास नहुन सक्छ । हामीले जे प्रस्ताव गर्यौं, त्यही पास हुनुपर्छ भन्ने होइन ।भट्टराईको नेतृत्वमा हालै बनेको आयोगले सरकारी जग्गा कसरी संरक्षण गर्ने भनेर सुझाव दिने अधिकार पाएको छ । हडपिएको जग्गा पुनःस्थापन गर्ने अधिकार आयोगसँग छ । तर आयोगको प्रतिवेदन नकुरी विधेयक तयार गरिएको छ । जग्गा कसरी लिने भन्ने दाउमा विधेयक ल्याइएको गुठियारहरू बताउँछन् । गुठीको इतिहास नबुझ्नेले मस्यौदा गरेको आरोप गुठियारहरूको छ । भूमि व्यवस्था, सहकारी तथा गरिबी निवारण मन्त्रालयका प्रवक्ता जनकराज जोशीले विधेयकमा सबै पक्ष राम्रा भएको दाबी गरे । विधेयक राम्रोसँग अध्ययन गरियो भने नराम्रो केही छैन, उनले भने, देशभरिका गुठी व्यवस्थापन गर्न ऐन ल्याउन लागिएको हो । गुठीमै भएका केही अधिकार प्राधिकरणमा आउँछ । विधेयकको दफा ५४ मा गुठियारको हक समाप्त हुने व्यवस्था छ, जुन साविक गुठी ऐनकै व्यवस्था यता सरेको जोशीले बताए । गुठी संस्थान ऐन २०३३ को दफा १९ मा भएको व्यवस्था यता सारिएको हो, उनले भने । गुठी संस्थान ऐन २०३३ को दफा १९ मा छुटगुठीको हक दायित्व संस्थानमा सर्ने व्यवस्था छ । उक्त दफामा सबै छुटगुठी राज गुठीमा परिणत भई त्यस्तो छुटगुठीको चल अचल जायजेथा, देवमूर्तिसमेत उपर छुटगुठीको भइराखेको सबै अधिकार संस्थानमा सर्नेछ र त्यस्ता छुटगुठीका गुठियार खान्गीदारको सबै हक अधिकार समाप्त हुने उल्लेख छ । विधेयकमा गुठी लगायतको जग्गाको घर बहालवालाको हक समाप्त भइ प्राधिकरणको हुने उल्लेख छ । भूमि व्यवस्थामन्त्री पद्माकुमारी अर्यालले राज गुठी, सार्वजनिक गुठी र निजी गुठीलाई व्यवस्थित गरी सर्वसाधारणको हित कायम गर्न तथा गुठी जग्गाको संरक्षण, उपयोग र व्यवस्थापन गर्न विधेयक ल्याइएको जानकारी दिएकी छन् । गुठियारका चार आपत्तिकानुन व्यवसायीले १९ वटा दफामा आपत्ति जनाएका छन् । गुठियारको भने चारवटा दफामा बढी आपत्ति छ । दफा २२ मा गुठी वा धार्मिक स्थलको स्थापना वा निर्माण गर्न स्वीकृति लिनुपर्ने व्यवस्था छ । यस्तो व्यवस्थाले नयाँ मठमन्दिर बनाउन झन्झट हुने विज्ञहरू बताउँछन् । पुराना मठमन्दिर मास्ने, नयाँ बनाउने नदिने षड्यन्त्र हो यो, संस्कृतिविद् गोविन्द टण्डन भन्छन्, प्रशासनमा यति झन्झट छ । मन्दिरका नाममा राख्ने सम्पत्ति देखाऊ भन्ने व्यवस्था राखेपछि मन्दिर बनाउने को प्रोत्साहित हुन्छ ?दफा २३ मा गुठीको हक प्राधिकरणमा सर्ने उल्लेख छ । मन्त्री अर्यालले उक्त व्यवस्था यो ऐन प्रारम्भ हुनुअघिका छुटगुठी र राजगुठी दुवै राजगुठीमा परिणत हुने र त्यस्ता गुठीका सम्पत्ति, जायजेथा, देव देवीका प्रतिमा राजगुठीमा सर्ने प्रयोजनका लागि ल्याएको उल्लेख गरेकी छन् । गुठियारले भने यसरी हक प्राधिकरणमा सर्दा परम्परादेखि जात्रा पर्व चलाउँदै आएका गुठियारलाई समस्या हुने बताएका छन् । यसो गरियो भने हाम्रा पर्व पूजा लोप भएर जान्छन्, नरदेवी गुठीका नाइके मच्चाराजा डंगोलले भने । दफा २४ मा गुठियारको अधिकार स्वतः समाप्त हुने व्यवस्था छ । गुठियारको हक अधिकार समाप्त भएपछि गुठी सञ्चालन गर्न बाहिरबाट मान्छे आउन सक्ने छन् । यो व्यवस्था सम्पदा विज्ञले आफ्ना कार्यकर्ता भर्ती गर्ने मनसायले ल्याएको भन्दै आपत्ति जनाएका छन् । नेवारको गुठी बाहुनले चलाउन हुँदैन । बाहुनका गुठी नेवारले चलाउनु हुँदैन, संस्कृतिविद् गोविन्द टण्डनले भने । भूमि अधिकारवादी जगत देउजा विधेयक खारेज गर्नुपर्छ भन्ने आवाज सही नभएको बताउँछन् । गुठी मातहत छँदा जमिन भद्रगोल भएको उनी बताउँछन् । भद्रगोल जग्गा व्यवस्थित गर्न कानुन आवश्यक थियो, उनले भने, गुठीसँग कति जग्गा छ भन्ने लगतै छैन । गुठीको जग्गा व्यवस्थित छैन । ऐनले व्यवस्थित गर्छ । उनले तैनाथी जग्गामा मोही नलाग्ने बताउँदै भने, कसैले घर बनाएको रहेछ भने मूल्यांकन गरेर जमिन किन्न सक्छु भनेर निवेदन दिन सकिने भनिएको छ ऐनमा । निवेदन दिँदैमा जमिन दिनैपर्छ भन्ने व्यवस्था छैन । हिजो बनाउन नदिनुपर्ने थियो । गुठीको मर्मअनुसार सम्पदालाई पनि असर नपर्ने, किसानलाई पनि असर नपर्ने गरी व्यवस्थित गर्नुपर्छ ।संसद् अवरुद्धगुठी विधेयक खारेज गर्न माग गर्दै सडकमा ओर्लिएका गुठियारलगायत सम्पदा संरक्षण अभियन्तामाथि सरकारले गरेको दमनको संघीय संसद्मा विरोध भएको छ । प्रतिनिधिसभाको सोमबारको बैठकमा कांग्रेस प्रमुख सचेतक बालकृष्ण खाँणले आन्दोलनमा उत्रिएकालाई सरकारले दमन गरेको भन्दै विरोध गरे । उनले दमनबारे सरकारको जवाफ मागेका थिए । विरोध गर्दा गर्दै सभामुख कृष्णबहाुदर महराले नेकपाकी सांसद पम्फा भुसाललाई बोल्न समय दिएका थिए । होहल्लाबीच भुसाल बोलेकी थिइन् । उनले पनि दमन गर्नुको कारण सरकारसँग मागेकी थिइन् । सदनमा कुरा उठेपछि भूमि व्यवस्थामन्त्री पद्माकुमारी अर्यालले जवाफ दिएकी थिइन् । उनले गुठी विधेयक सच्याउन सकिने बताइन् । उनले भीडलाई तितरबितर गर्न फोहोरा प्रहार गरिएको स्वीकार गरिन् । अर्यालको भनाइपछि पनि कांग्रेस सांसदले होहल्ला गरेर गृहमन्त्रीको जवाफ मागेका थिए । सभामुखले १५ मिनेटका लागि बैठक स्थगित गरेका थिए । पछि सूचना निकालेर प्रतिनिधिसभा बैठकै स्थगित गरियो । शान्तिपूर्ण कार्यक्रममा सरकारले हस्तक्षेप गरेको विरोधमा गुठियारलगायत अभियन्ताले सोमबार इन्द्रचोकमा कोणसभा गरे । विधेयक खारेज नभएसम्म आन्दोलन जारी रहने उनीहरूले बताएका छन् । विधेयक फिर्ता गर : कांग्रेसकांग्रेसले सरकारले ल्याएको गुठीसम्बन्धी विधेयक संविधानको मर्म र भावनाविपरीत भएको भन्दै फिर्ता लिन आग्रह गरेको छ । कांग्रेसले सोमबार विज्ञप्ति जारी गर्दै विधेयकले धर्म, संस्कृति र परम्परामाथि प्रहार गरेको बताएको हो । नेपालको संविधानले सनातनदेखि चल्दै आएको धर्म, संस्कृतिको संरक्षणप्रति प्रद्धिबद्धता जनाएको छ, विज्ञप्तिमा छ, संविधानको प्रतिकूल, संस्कृतिपम्पराको विनाश गर्ने र गुठीको अस्तित्वलाई समाप्त पार्ने गरी ल्याइएको विधेयकप्रति कांग्रेसको घोर आपत्ति छ । उसले यस्तो विधेयक कुनै हालतमा स्वीकार गर्न नसकिने भन्दै सरोकारवालासँग सार्थक संवादमार्फत सहमतिका आधारमा समाधान खोज्न आग्रह गरेको छ । विधेयकविरुद्ध शान्तिपूर्ण प्रदर्शन गरेका गुठियारमाथि आइतबार भएको प्रहरी हस्तक्षेपको कांग्रेसले विरोध गरेको छ ।"
सीमा नाघेकाले बल प्रयोग,"काठमाडौं गृहमन्त्री रामबहादुर थापाले गुठी विधेयकको विरोधमा आइतबार राजधानीमा भएको प्रदर्शनमा प्रदर्शनकारीले लोकतान्त्रिक अधिकारको सीमा नाघेकाले बल प्रयोग गरेको बताएका छन् ।राष्ट्रिय सभामा सोमबार जवाफ दिँदै गृहमन्त्री थापाले प्रदर्शनकारीले प्रहरीमाथि ढुंगामुढा, सार्वजनिक सम्पत्ति तोडफोड र आवागमनमा अवरोध गरेकाले बल प्रयोग गर्नुपरेको बताए । प्रदर्शनकारीले लोकतान्त्रिक अधिकार प्रयोग गर्न पाउँछन् तर लोकतान्त्रिक अधिकार प्रयोग गर्दा विधिअनुसार चल्नुपर्छ, उनले भने, प्रहरीको मुखै फोडिदिने कुनै लोकतान्त्रिक अधिकार होइन, शान्तिपूर्ण आन्दोलन होइन । उत्तेजित भीडको ढुंगा प्रहारबाट सर्वसाधारणको जीउज्यानमा क्षति हुने भएकाले प्रहरीले स्थितिलाई नियन्त्रणमा लिने प्रयास गरेको उनले बताए । उक्त प्रदर्शनमा प्रहरी वा प्रदर्शनकारी पक्षबाट भएका कमजोरीको छानबिन भइरहेको र कतै दोषी देखिए कारबाही गर्ने प्रतिबद्धता उनले जनाए ।"
उद्योगहरू आधुनिक अर्थतन्त्रका चालक,"काठमाडौं प्रधानमन्त्री केपी शर्मा ओलीले उद्योग वृद्धि, धेरै रोजगारी सिर्जना र अर्थतन्त्रलाई दिगो बनाउनेतर्फ सरकारका कामकारबाही लक्षित रहेको बताएका छन् । विश्व श्रम संगठन (आईएलओ) को शतवार्षिकीका अवसरमा आयोजित अन्तर्राष्ट्रिय श्रम सम्मेलनको १०८ औं बैठकलाई सोमबार स्विट्जरल्यान्डको जेनेभामा सम्बोधन गर्दै उनले भने, उद्योगहरू आधुनिक अर्थतन्त्रका चालक हुन्, तिनले रोजगारी प्रदान गर्दै आईएलओको मापदण्ड कार्यान्वयन गर्छन् । गतिशील अन्तर्राष्ट्रिय श्रम वातावरणलाई सम्बोधन गर्न नेपालले दरिलो कानुनी र नीतिगत सुधार अपनाएको उनले बताए । उनले आईएलओका मौलिक उपकरणलाई पक्ष राष्ट्रको नाताले नेपालमा लागू गरिएको जानकारी दिए । नेपालका कानुनले नियमित अथवा अनियमित, बाहिरी स्रोतबाट ल्याइएका अथवा करार गरिएका र संगठित अथवा अनौपचारिक क्षेत्रका जुनसुकै श्रमिक भए पनि विभेद नगरेको, सबै प्रकारका कामदारलाई सामाजिक सुरक्षा दिइएको र अनौपचारिक क्षेत्रलाई औपचारिक प्रक्रियामा लगिएको उनले बताए । नेपालको प्रजातान्त्रिक संविधान समानता, विभेदरहित र सामाजिक न्यायमा आधारित रहेको तथा प्रत्येक व्यक्तिलाई राजनीतिक, आर्थिक, सामाजिक र सांस्कृतिक सबै क्षेत्रबाट सशक्त तुल्याइएको उनले जानकारी गराए । प्रधानमन्त्रीले आईएलओ महासन्धि ८७ र ९८ साग मेल खाने गरी नेपाली श्रमिकका लागि ट्रेड युनियन ऐन बनाइएको र त्यसबाट सामूहिक अधिकार सुरक्षा हुने उनले दाबी गरे । प्रवासीलाई फर्कन प्रधानमन्त्रीको आग्रहपेरिसस्थित कान्तिपुर संवाददाताका अनुसार प्रधानमन्त्री ओलीले प्रवासका नेपालीलाई स्वदेश फर्कन आह्वान गरेका छन् । स्विट्जरल्यान्डको जेनेभामा आइतबार साँझ नेपाली दूतावासले आयोजना गरेको कार्यक्रमलाई सम्बोधन गर्दै उनले स्वदेश फर्कन नसके देशलाई हित हुने काम गर्न आग्रह गरे । जेनेभास्थित अन्तर्राष्ट्रिय श्रम संगठन (आईएलओ) को कार्यक्रममा सम्बोधन गर्न आएका प्रधानमन्त्री ओलीले सरकारले परिवर्तनका मुद्दालाई शीघ्र गतिमा अगाडि बढाउने दाबी गरे । सकेसम्म यताको कारोबार मिलाउनुस् र देश फर्कनुस् । तत्कालै फर्कन नसके देशलाई हित हुने काम गर्नुस् । त्यो पनि सक्नुहुन्न भने जय नेपाल भनेर कामना गर्नुस् । हामीले सकारात्मक सोच्यौं भने नेपाल नबन्ने कुरै छैन, उनले भने । प्रधानमन्त्री ओलीले जनताले देश बनाउने अभिभारा दिएर आफूहरूलाई सरकारमा पठाएको बताए । यसो केही गरौं न, एक पटक सरकारमा पुगौं, केही समय हेरौं भनेर अल्मलिन पाउने सरकार होइन यो । पाँच वर्षभित्रै विकास र उन्नतितर्फ लैजाने अभिभारा सरकारले बोकेको छ, उनले भने । गैरआवासीय नेपालीले दोहोरो नागरिकता मागिरहेको सन्दर्भमा प्रधानमन्त्री ओलीले उनीहरूलाई राजनीतिक मताधिकारबाहेक सबै सुविधा सुनिश्चित हुने बताए । नेपाल अलिकति हल्लाको देश हो । हल्लैहल्लामा प्रवासका नेपालीलाई नागरिकता नदिने हल्ला पिटियो, उनले भने, त्यस्तो हल्लामा नलाग्नु होला । नेपालीलाई लगानी गर्न नदिएर, घर र परिवारको नाता टुटाइदिएर अहिलेको सरकारले के पाउँछ ? त्यस्तो कल्पना पनि गर्न सकिँदैन । प्रधानमन्त्री ओलीले मुलुकलाई समृद्धिमा लगेर आफ्नै देशमा अवसर सिर्जना नगराएसम्म युवा पलायन रोक्न नसकिने बताए । युवामा आफ्नै देश बनाउनुपर्छ भन्ने भावना विकास र पर्याप्त अवसर सिर्जना नगरेसम्म विदेश पलायन रोक्न सकिँदैन, उनले भने । नेपाललाई स्विट्जरल्यान्डसित तुलना गर्दै उनले भने, ८० लाख जनसंख्या भएको स्विट्जरल्यान्डले यस्तो प्रगति गर्न सक्छ भने २ करोड ८० लाख भएको हाम्रो देशले किन सक्दैन ? देश बनाउन आशा र विश्वास महत्त्वपूर्ण भएकाले सरकारले जनतामा त्यही जगाउन कोसिस गरिरहेको उनले उल्लेख गरे । दुनियाँ अन्धकारमा रहँदा हाम्रा पुर्खा विद्वान् थिए । अनुसन्धान गर्थे । लिपि हाम्रै ठाउँमा बन्यो । ध्वनिलाई लिपि र लिपिलाई ध्वनिमा बदल्न सक्ने बनाए । शास्त्र र कला हाम्रै ठाउँमा जन्मिए । खगोलशास्त्रका अध्येता हाम्रै पुर्खा थिए । गीता र मन्त्र हाम्रै थलोमा जन्मिए । झारपात माडेरै उपचार विधि र ओखलमै नापेर मात्रा पत्ता लगाए, उनले भने, अवसर पाए त्यो जिन फेरि सक्रिय हुन्छ र हामी समृद्ध हुन्छौं । विदेश आएका नेपालीलाई विकसित मुलुकका नागरिकले संवेदनहीन ठान्ने गरेको प्रसंग पनि ओलीले सुनाए ।"
सरकारको विषय रणनीतिक,"काठमाडौं समाजवादी पार्टीले राजनीतिक मुद्दामा पार्टी नेतृत्वबीच कुनै मतभेद नभएको जनाएको छ । सरकारमा जानु र छाड्नु राजनीतिक दलका लागि विशुद्ध राजनीतिक र रणनीतिक सवाल हो, सोमबार पार्टी केन्द्रीय कार्यालयद्वारा जारी विज्ञप्तिमा भनिएको छ, यस विषयलाई कसैको व्यक्तिगत सवालसँग जोडेर हेर्नु उपयुक्त हुँदैन । समाजवादी पार्टी राजनीतिक दृष्टिकोणका आधारमा रणनीतिक र कार्यनीतिक विषयमा स्पष्ट रहेको विज्ञप्तिमा जनाइएको छ । पार्टीेले उठाएको संविधान संशोधनको मागमा नेतृत्व कटिबद्ध छ, विज्ञप्तिमा छ । संघीयता र गणतन्त्रलाई अझै मजबुत बनाउने, सबै प्रकारका विभेद र असमानता हटाउने तथा सामाजिक रूपान्तरणको माध्यमबाट सम्मुन्नत समाज निर्माण गर्ने मुख्य अभीष्ट बोकेको पार्टीप्रति भ्रम र पूर्वाग्रह नराख्न सबैमा अपिल गर्छौं, विज्ञप्तिमा भनिएको छ ।"
भीरबाट लडेर ३ जनाको मृत्यु,"जाजरकोट बारेकोट गाउँपालिकामा भीरबाट खसेर ३ जनाको मृत्यु भएको छ । वनलसुन खोज्ने क्रममा बारेकोट५ तोलखानाका १६ वर्षीय भीमराज शाही र १७ वर्षीय नवराज सिंह भीरबाट लडेका थिए । घर निर्माणका लागि जंगलमा काठ काट्न गएका बारेकोट ५, करुकागाउँका ४० वर्षीय पृथ्वीबहादुर बस्नेतको पनि भीरबाट लडेर ज्यान गएको गाउँपालिकाका अध्यक्ष महेन्द्रबहादुर शाहले बताए । कराइचुला लेकको भिरालो जमिनमा लसुन खन्ने क्रममा चिप्लिएका शाही र सिंहको घटनास्थलमै ज्यान गएको थियो । शाही वीरेन्द्र ऐश्वर्य माध्यमिक विद्यालय लिम्सामा ९ कक्षामा अध्ययनरत थिए । सिंहले सोही विद्यालयबाट यसै वर्ष एसईई दिएका हुन् ।"
स्वचालित पेस्तोलसहित एक पक्राउ,काठमाडौं प्रहरी परिसर काठमाडौंले तीनकुनेबाट स्वचालित पेस्तोलसहित सांगे शेर्पालाई समातेको छ । पक्राउलगत्तै प्रहरीले बौद्धस्थित उनको कोठामा पनि छापा मारेको थियो । कोठाबाट भने केही भेटाएन । लुटपाट र भाडामा हतियार दिने घटनामा उनको संलग्नता हुन सक्ने आशंकामा प्रहरी परिसर काठमाडौंले थप अनुसन्धान गर्दै छ ।
सीप परीक्षणपछि मात्रै श्रम स्वीकृति,"काठमाडौं  वैदेशिक रोजगार विभागले १२ वटा क्षेत्रमा काम गर्न जाने कामदारलाई सीप परीक्षणपछि मात्रै श्रम स्वीकृति दिने भएको छ । हाउस वायरिङइलेक्ट्रिसियन, वेटर, कुक, सेक्युरिटी गार्ड, मेसन, स्टिल फिक्चर्स, हाउस किपिङक्लिनर, स्काफोल्डिङ, सटरिङ कार्पेन्टर, पेन्टर, गार्मेन्टटेलरिङ र प्लम्बिङ क्षेत्रमा काम गर्न जाने कामदारलाई त्यसको सूचीमा राखेको छ । असार १५ गतेबाट यसलाई कार्यान्वयनमा लैजाने विभागले जानकारी दिएको छ । त्यसका लागि श्रम, रोजगार तथा सामाजिक सुरक्षा मन्त्रालयले रोजगारमूलक सीप विकास तालिम सञ्चालन कार्यविधि स्वीकृत गरेको छ । नेपाली नागरिकलाई न्यूनतम सीप सिकाएर मात्र वैदेशिक रोजगारमा पठाउने सरकारको नीतिअनुसार सीप परीक्षण गर्न लागिएको हो, विभागका महानिर्देशक भीष्म भुसालले भने, जुन क्षेत्रमा जाने हो, कामदारले त्यही क्षेत्रको सीप सिक्नुपर्छ । वैदेशिक रोजगार बोर्डले पदअनुसारको पाठ्यक्रम बनाइसकेको छ । कुन किसिमको काम गर्न वैदेशिक रोजगारमा जान चाहेको हो ? कानुनी मान्यता प्राप्त तालिमप्रदायक संस्थाबाट अनिवार्य तालिम लिनुपर्छ, बोर्डका कार्यकारी निर्देशक राजन श्रेष्ठले भने, हामीले ३० दिनभित्र सक्ने गरी १ सय ६० घण्टाको तालिमको पाठ्यक्रम बनाइसकेका छौं । विभागले तालिम दिने २९ वटा संस्था छानिसकेको छ । कामदारलाई तालिम सिक्न भ्याटसहित १२ हजार १ सय १५ देखि १४ हजार ४ सय ९६ रुपैयाँसम्म लाग्नेछ । बोर्डले सिकाइ परीक्षण गरी प्रमाणपत्र दिनेछ । अनिवार्य सिकाइ परीक्षणपछि सीपमूलक तालिम लिएको प्रमाणपत्र पेस गरेर मात्रै श्रम स्वीकृति दिइने व्यवस्था गरिएको छ, महानिर्देशक भुसालले भने, सीपमूलक तालिम लिएका र कुनै संस्थामा काम गरी अनुभवको प्रमाणपत्र प्राप्त गरिसकेकालाई तालिम लिनुपर्दैन । प्रमाण पेस गर्न नसकेको अवस्थामा बोर्डबाटै सिकाइ परीक्षण हुनेछ ।खाडी मुलुकले नेपालबाट सीपयुक्त जनशक्ति मागेपछि तालिम दिने व्यवस्था मिलाइएको हो । सीपयुक्त जनशक्तिको न्यूनतम तलबसमेत बढी छ । कतारमा जाने अदक्ष कामदारको न्यूनतम तलब ९ सय रियाल हो । सीपयुक्त जनशक्तिको न्यूनतम तलब ११ सयदेखि १५ सय रियाल तोकिएको छ । वैदेशिक रोजगारीमा गएकामध्ये दक्ष कामदार १५ प्रतिशत, अर्धदक्ष २४ प्रतिशत र अदक्ष कामदार ७४५ प्रतिशत रहेको विभागको तथ्यांक छ । करिब ४३ लाख नेपाली श्रम स्वीकृति लिएर वैदेशिक रोजगारीमा गएका छन् । त्यसमा सबैभन्दा बढी मलेसियामा २९८८ प्रतिशत, कतारमा २१५ प्रतिशत, साउदी अरेबियामा २०३७ प्रतिशत, संयुक्त अरब इमिरेट्समा १०६२ प्रतिशत, कुवेतमा २५ प्रतिशत, कोरियामा १३२ प्रतिशत, बहराइनमा ०८६ प्रतिशत, ओमनमा ०६३ प्रतिशत, जापानमा ०२१ प्रतिशत, लेबनानमा ०३५ प्रतिशत र बाँकी अन्य मुलुकमा ११६५ प्रतिशत गएका छन् ।"
चौंरीलाई तयारी दाना,"रामेछाप  चरन क्षेत्रमा घाँस घट्दै गएपछि शैलुङमा रहेका चौंरी दानामा भर पर्न थालेका छन् । शैलुङ आसपास १७ वटा चौंरीगोठ छन् । एकातिर चरन क्षेत्रमा घाँस पर्याप्त छैन, अर्कातिर चौंरीपालककले परम्परागत तरिकाले दाना बनाउन छाडेका छन् । सडक सञ्जाल बिस्तारसँगै बजारबाट गाडीले सजिलै ल्याइदिने भएपछि पछिल्लो समय चौंरीपालकले तयारी दाना उपयोग बढाएका छन् । घाँस पलाउन धेरै कम भयो, जंगल विनाश उत्तिकै छ । अब चौंरी जंगल लगेको भरमा बाँच्दैनन्, चौंरीपालक शम्भु तामाङले भने, त्यसैले दाना खुवाउन थालेका हौं । अघिपछि जंगली घाँसको भरमा परे पनि चौंरी ब्याउँदादेखि दूध दिँदासम्म दाना खुवाउनुपर्ने भएको छ । केही वर्षअघिसम्म चौंरीलाई तयारी दाना खुवाउनु पर्दैनथ्यो । घाँसले नै प्रशस्तै पुग्थ्यो । चौंरी फागुनतिर ब्याउँछन् । त्यसपछि कात्तिकसम्म दाना दिनुपर्छ । गाउँघरमा दाना पाइँदैन । बजारमा किनेको दाना शैलुङको गोठमा भित्रिन्छ । एउटा गोठले वार्षिक सरदर २ लाखको दाना किन्नुपरेको तामाङले बताए । सडक पुगेकाले दाना ढुवानीमा सहज भएको छ । अन्यत्रजस्तै शैलुङ क्षेत्रमा पनि जलवायु परिवर्तनले वनजंगलमा असर परेको छ । पहिले पहिलेका तुलनामा वर्षा कम हुँदा जंगलमा घाँस पलाउन ढिला हुने गरेको छ । केही वर्षअघिसम्म शैलुङ क्षेत्रमा भेडीगोठहरू पनि थिए । भेडाको बथान चराउन जंगलमा लाँदा तिनका मलमूत्र भुइँघाँसका लागि मलको काम गर्थ्यो । पानी पर्दा त्यही भेडामा बड्कुला मल हुन्थ्यो र पो राम्रो घाँस सप्रन्थ्यो, तामाङले भने, मल नभएको पाखोमा अलिअलि पलाएको घाँसले चौंरीलाई छोपै लाग्दैन । शैलुङ क्षेत्रमा चारवटा सामुदायिक वन छन् । सामुदायिक वनमा चौंरी चरन गर्दा प्रतिचौंरी वार्षिक सय रुपैयाँ दस्तुर लाग्छ । दोलखातर्फको सामुदायिक वनमा केही राम्रो चरन क्षेत्र छ । तर, पानी र गोठका लागि राम्रो जमिन छैन । गोठ र पानीका लागि रामेछापतर्फको खोलाखर्कतिरै राम्रो भएकाले धेरैजसो चौंरी त्यतै भेटिन्छन् । पहिलेको जस्तो खोलाखर्कमा पनि पानी छैन । जंगल दुवैतर्फको मासिँदै छ । पहिले ठूलो असिनापानी पर्दा चौंरी ओत लाग्ने ठुल्ठूला रूखहरू थिए, अहिले ओत नै छैन, स्थानीय दावाशंवु शेर्पा भन्छन्, पानी र असिना पर्यो भने जंगलको बीचमा चुटिनुको विकल्प छैन । लगानीअनुसारको प्रतिफल कम हुन थालेपछि केहीले चौंरीपालन छाडेको उनले बताए । ५ वर्षअघिसम्म शैलुङमा २५ चौंरीगोठ थिए । एउटा गोठमा २० देखि ४० वटासम्म चौंरी हुन्छन् । एउटा चौंरीको ५० देखि ६० हजार रुपैयाँ पर्छ । पाल्नका लागि सोलु जिल्ला पुगेर चौंरी किनेर ल्याउनुपर्छ । नजिकै चौंरी किन्न पाइँदैन । शैलुङमा धेरै उच्च भूभाग छैन । जाडो र गर्मी प्रायः सधैं एकै स्थानमा चौंरी भेटिन्छन् । समुद्री सतहबाट ३ हजार १ सय ४७ मिटर अग्लो शैलुङ डाँडाभन्दा माथि चौंरी जाँदैन । डाँडामा हिउँ थुपि्रँदा एकदुई सय मिटर तल झर्ने चौरीहरू गर्मी बढ्न थालेपछि फेरि माथि पुग्छन् । रामेछापको गुम्देल र चुचुरेमा पालिएको चौंरी भने ४ हजार मिटरसम्मको उचाइमा पुग्छन् ।चौंरीपालनका लागि घाँसको संकट भइरहेको बेला बजार भने सहज बनेकाले किसानको रुचि घटिसकेको छैन । पहिले हातले छुर्पी बनाउने किसान अहिले आधुनिक मेसिनले बनाउँछन् । केही वर्षअघिसम्म सडक नहुँदा शैलुङमा बनाएको छुर्पी बेच्न सजिलो थिएन । सडक सुविधा पुगेपछि बजारसम्म लैजानका लागि अब सहज छ । तर, किसानहरू घाँस जोहो गर्ने र आफैं दाना बनाउने गर्न छाडेका छन् । त्यसैले चौंरी अब सहरिया दानाको भरमा पाल्ने क्रम बढेको छ । चौंरीपालक किसानलाई चालू वर्ष प्रदेश सरकारले साढे १० लाख रुपैयाँ दिएको छ । शैलुङको चरन क्षेत्र व्यवस्थापन र पानीपोखरी निर्माणका लागि उक्त रकम खर्च हुने तामाङले बताए । दुई महिनाअघि शैलुङमा चौंरी चिनाउने महोत्सव पनि गरिएको थियो ।"
कीर्तिपुरमा केबलकारको तयारी,"काठमाडौं  कीर्तिपुरमा केबलकार सञ्चालनका लागि नगरपालिकाले तयारी थालेको छ । यसका लागि ६ वटा कम्पनीले रुचि देखाएका छन् । तीमध्ये कसलाई अध्ययन गर्न दिने भन्ने निर्णय भएको छैन । नगरपालिका उपप्रमुख सरस्वती खड्काले कार्यपालिकाको आगामी बैठकमा मापदण्ड बनाएर कसलाई अध्ययन गर्न दिने भन्ने निर्णय लिइने बताइन् । अहिले ६ वटा संस्थाले अध्ययन गर्न रुचि लिएका छन् । यिनमा एउटालाई अध्ययन गर्न दिइन्छ र अर्कोलाई वैकल्पिकमा छानिन्छ, उनले भनिन् । नगरपालिकाले जेठ सुरुवातसँगै १५ दिनको समय दिई नगरमा केबलकार सञ्चालनसम्बन्धी सम्भाव्यता अध्ययनका लागि प्राविधिक प्रस्ताव आहृवान गरेको थियो । नगरपालिकाको ४ नम्बर वडास्थित पुष्पलाल पार्कदेखि चम्पादेवी डाँडासम्म केबलकार सञ्चालनका लागि अध्ययन आहृवान गरिएको हो । कार्यपालिका बैठकमा विभिन्न मापदण्ड निर्धारण गरी सम्भाव्यता अध्ययनका लागि स्वीकृति दिइने उपप्रमुख खड्काले बताइन् । पुष्पलाल पार्कदेखि चम्पादेवी डाँडा वा भस्मासुर डाँडासम्म केबलकार अध्ययनका लागि स्वीकृति दिने तयारी छ । त्यहाँबाट उपत्यकाको राम्रो दृश्य देखिन्छ, खड्काले भनिन्, दक्षिणकाली नगरपालिकाका साथै मकवानपुरको इन्द्रसरोवर गाउँपालिका पनि जोडिए राम्रो । उक्त वडामा बन्दै गरेको जातीय संग्रहालयका लागि छुट्याइएको जग्गा नपर्नेगरी र सामुदायिक वनलाई पनि बढी असर नपर्ने गरी निर्माण गरिने उनको भनाइ छ । नगरपालिकाले त्यो निर्माण गर्न सक्दैन । त्यसैले त्यसको स्वामित्व ४ नम्बर वडा वा नगरवासीको हुने गरी सेयर राख्ने सोच छ, उनले भनिन् ।"
हेलम्बुमा नमुना बस्ती तयार,"हेलम्बु, सिन्धुपाल्चोक  हरियो छानोसँगै चिटिक्क मिलेका घर । हृयोल्मो संस्कृतिका मर्चेगुम्बा शैलीको घर पाएपछि हेलम्बु गाउँपालिका याम्बालामाकी ६५ वर्षीया चेंगा लामा औधि खुसी छिन् । देवीदेवताको स्तुति झल्कने कलात्मक झ्याल देखाउँदै उनले भनिन्, अब भूतप्रेत आउँदैन, यो हृयोल्मो देवीदेवताले रक्षा गर्छन् । सबैतिर शान्ति फैलन्छ । भूकम्पको चार वर्षपछि घर तयार भएर उनी खुसी हुन पाएकी हुन् । घरका लागि उनले पुर्ख्यौली थलोबाट जोगाएको काष्ठकलाले सिँगारिएको ढोका थियो । त्यो नयाँ घरको कोठामा सजाएको उनले बताइन् । नादाङबाट भागभाग गरेर आएका स्याङ्बो हृयोल्मो लामाले चाँडै बस्तीमा सर्ने तयारीमा जुटेका भेटिए । पहिले नै हृयोल्मो वास्तुकलाको आँगनमा बौद्ध परम्पराअनुसारका मन्त्र लेखिएको ध्वजा दर्जो झन्डा फहराइसकेका छन् । उनले झ्याललाई रंगीन बनाउन भ्याएको बताए । बल्ल ढुक्क महसुस गरेँ, बासको ठेगान भयो, उनले भने, हेलम्बु गाउँपालिका र सहयोगी संस्थालाई धन्यवाद छ । हृयोल्मो भूमिको रूपमा चिनिएको हेलम्बु गाउँपालिकाको तेम्बाथाङ पुग्दा जोकोहीलाई लाग्छ, कुनै प्राचीन समृद्ध परम्पराले भरिएको धार्मिक नगर हो । भूकम्पले अधिकांश घर भत्काएको थियो । जनहित ग्रामीण सेवा समितिले अक्सफामको साझेदारीमा तेम्बाथाङमा ४० घरको एकीकृत बस्ती बनाएको हो । एकै आकारप्रकार र रंगका घर सुन्दर देखिएका छन् । भूकम्प र पराकम्पले हेलम्बुको याम्बालामा, नादाङ, सेतीघ्याङ, थिपाल, फादुङ, मेन्दुङ र टसीथाङको बस्तीमा क्षति पुर्याएको थियो । जमिन धाँजा फाटेपछि ४० परिवार सुरक्षित स्थानको खोजीमा खुबै भौंतारिए । टहरा हालेर बसिरहेका परिवारले घर ठडिएलगत्तै बौद्ध धर्मका महागुरु रेन्पोछे, मिलारेपा, आर्य अवलोकेश्वर र बुद्धको पूजा गर्दै सबै देवीदेवतालाई पुकारे । एकीकृत बस्तीको अभियानमा जुटेकी निमाज्याङ्बु लामा हृयोल्मोका अनुसार ७ परिवारले सामग्री लिएर पूजापछि नयाँ घरमा बस्न थालिसकेका छन् । अरू परिवार एकीकृत बस्तीको औपचारिक हस्तान्तरणको पर्खाइमा छन् । सबैको सपना बल्ल पूरा भएको छ, उनले भनिन् । जनहितका अध्यक्ष राजेन्द्र शर्माले एकीकृत बस्तीमा सबै हृयोल्मो डिजाइन भएकाले होमस्टेसँग जोड्न सहज हुने बताए । हेलम्बु गाउँपालिकाले सघाएपछि बल्ल एकीकृत बस्तीको डिजाइनले साकार रूप लिएको छ, उनले भने, गाउँको पहिचान छुट्टै रूपमा उभ्याएको छ । विभिन्न पर्यटकीय पदमार्ग तेम्बाथाङ र घ्यागुल भएर जाने कारणले एकीकृत बस्तीसहितका हृयोल्मो गाउँमा होमस्टे सञ्चालन गर्ने योजना बनाइएको हेलम्बु गाउँपालिकाका अध्यक्ष निमाग्याल्जेन शेर्पाले बताए । निर्माणाधीन ६० किलोमिटर लम्बाइको हेलम्बु ग्रेट ट्रेललाई विभिन्न धार्मिकस्थलसँगै यस्ता बस्तीसँग जोड्ने लक्ष्य राखिएको उनले प्रस्ट्याए । त्यहाँको सबै भौतिक पूर्वाधारलाई पूरा गरेर यहाँजस्तै हेलम्बुभरका आकर्षक गाउँमा हिमाली सहर को अवधारणा ल्याएका छौँ, उनले भने । बस्तीवरिपरि हृयोल्मो जातिको परम्परागत संस्कृति चिनाउने बाघबगैँचा र ढुंगेबाटोजस्ता विभिन्न भौतिक संरचनाले सिगार्ने योजना छ । पर्यटकीय आकर्षणका लागि पुराना मन्दिर, गुम्बा र गुफाको कलाकौशल झल्कने धार्मिक संरचना बनाउने योजनामा छ । सामुदायिक भवनको वरिपरि बौद्ध धर्मका संज्ञा बोधी, महागुरु रिन्पोछे महायोगी मिलारेपा, आर्य अवलोकेश्वरलगायतका दर्जनौं धार्मिक महत्त्व बोकेका देवमूर्ति स्थापना गरिने स्थानीय बताउँछन् । स्थानीय स्तरमा लागेर भए पनि यो नमुना काम गर्छौँ, लामाले भने ।"
वर्षे भेल नथेग्ने कल्भर्ट,"कागुने, नुवाकोट  सामरी खोलाको भेल नथेग्ने गरी कल्भर्ट निर्माण थालिएपछि कागुने र रिपगाउँका बासिन्दाले विरोध गरेका छन् । सानो हृयुमपाइप राखिएकाले वर्षाको पानीले पूरै निकास नपाउँदा कल्भर्टकै कारण बस्तीतर्फ भेल सोझिने जोखिम भएको भन्दै गाउँलेले विरोध गरेका हुन् । आफूहरूसँग छलफल नै नगरी कागुनेबजार र खडकाटार जोड्ने सडकमा बनाउन सुरु गरिएको कल्भर्ट अनुपयुक्त रहेको दाबी गाउँलेको छ । स्थानीयले निर्माण समितिलाई ठूलो हृयुमपाइप राख्नुपर्ने माग गरेका छन् । कागुने र रिपगाउँ विदुर नगरपालिका१३ मा पर्छन् । यो क्षेत्र म्यागङ र तारकेश्वर गाउँपालिकासँग पनि जोडिएको छ । वर्षामा खोलाको भेल घरै बगाउलाझैं गरी आउँछ, स्थानीय शोभा श्रेष्ठले भनिन्, कल्भर्टमा हालिएको ह्युमपाइप सानो छ । भल बस्तीभित्र छिर्ने डर भयो । उपभोक्ता समितिले १ सय २० सेमीको पाइप हाल्नुपर्नेमा ९० सेमीको पाइप हालेको स्थानीयले बताएका छन् । खोलासँग जोडिएको रिपगाउँतर्फ खेत पर्छ । अहिले खेतमा बर्खे धान छ । कागुनेपट्टि खेत र बस्ती पर्छ । कर्ल्भटले गर्दा घरखेतै जाने भो, अर्की स्थानीय गीता श्रेष्ठले भनिन्, खोला दबिएर नगएकाले बर्खामा उर्लेर आउँदा बस्तीमा छिर्छ । भएको खेत र भर्खर बनाएको घर जाने भो । कागुनेपट्टि ६० घरधुरी छन् । खेत ८० रोपनीभन्दा बढी छ । यता रिपपट्टि ८० रोपनी खेत छ । नजिकै सुन्दरादेवी मन्दिर छ । म्यागङ गाउँपालिका५ सामरीभन्ज्याङदेखि सामरी खोला बग्दै त्रिशूलीमा मिसिन्छ । सामरीमुनि २०२८ सालमा दुईवटा ठूला पहिरो आए । तलका बस्ती जोखिममा परे । पहिरो बर्सेनि आउँछ, अर्का स्थानीय मानबहादुर खडकाले भने, कल्भर्टले बर्खे भेल छेकिएपछि बस्ती जोखिममा पर्ने भो । वारि र पारिका खेत पनि रहने भएनन् । अहिले बनाइएको कल्भर्टमा पाइपको मुख सानो छ । ढुंगा थुप्रेपछि खोलो उर्लेर बस्ती पस्छ भनेर विरोध गरेका हौं । उपभोक्ता समितिले स्थानीयवासीसँग सरसल्लाह गरेर काम गरेको भए विरोध नआउने उनले बताए । उपभोक्ता समिति अध्यक्ष राजुराम खडकाले कल्भर्टमा माथिबाट खोला जाने भएकाले पाइप साना राखिएको बताए । उपभोक्ता समितिमा कर्मचारी बस्न नपाइने नियम छ । समितिले उक्त नियम मिचेर दुईजना कर्मचारी सदस्यमा राखेको पनि स्थानीयको आरोप छ । समितिले वडासँग समन्वय नै नगरी काम गरेको १३ नम्बरका वडाध्यक्ष दलबहादुर तामाङले बताए । काम गर्दा सिफारिस नचाहिने, वडाध्यक्ष तामाङले भने, स्थानीयको विरोधबीच एक्कासि भुक्तानीका लागि सिफारिस पाऊँ भन्ने आएका छन् । कसरी दिऊँ ?"
महिनैपिच्छे स्वास्थ्य शिविर,"रामेछाप गोठगाउँकी तिलमाया कार्कीलाई घरदैलोमै पुगेका चिकित्सकले नारी छाम्दा आधा रोग हटेको अनुभव भयो । केही महिनादेखि छालाको रोगबाट संक्रमित उनले गाउँमै उपचार पाइन् । जिल्ला स्वास्थ्य कार्यालयको सहयोगमा रामेछाप नगरपालिकाले आइतबार गोठगाउँमा आयोजना गरेको स्वास्थ्य शिविरमा पुगेकी उनले भनिन्, उपचारका लागि दैलोमै डाक्टर आए, आफ्नो खर्च पनि लागेन । गोठगाउँ दुर्गम भेगमा पर्छ । नगरपालिकाले हरेक महिना सबै वडामा घुम्ती स्वास्थ्य शिविर चलाउने अभियानअन्तर्गत यसपटक गोठगाउँमा शिविर चलाइएको हो । शिविरमा स्वास्थ्यकर्मीको टोलीले जिल्ला अस्पतालमा भएका सबै प्रकारका सेवा प्रदान गर्छन । गत महिना हिमगंगाबाट शिविर सञ्चालन सुरु भएको हो । गाउँमा पुग्ने स्वास्थ्यकर्मीहरूको टोलीले अस्पतालमा भर्ना गरेर उपचार गर्नुपर्ने बिरामीहरूलाई जिल्ला अस्पताल र अवस्थाअनुसार कतिपयलाई काठमाडौं जान सल्लाह दिने गरेका छन् । पैसा छैन, यातायातको असुविधा छ भनेर अस्पताल नपुगेकाहरूका लागि शिविर हो, नगरप्रमुख नरबहादुर मगरले भने, अप्रेसन गर्नुपर्ने बाहेकका रोगको उपचार सेवा गाउँमा निःशुल्क उपलब्ध गराउँछौं ।"
बालमैत्री वडा घोषणा,"काभ्रे धुलिखेल नगरपालिका १० लाई बालमैत्री वडा घोषणा गरिएको छ । बालमैत्री घोषणा भएको उक्त वडा प्रदेशभरको तेस्रो र जिल्लाको दोस्रो हो । वडामा आयोजित कार्यक्रममा घोषणा महिला, बालबालिका तथा जेष्ठ नागरिक मन्त्री थममाया थापाले घोषणा गरेकी हुन् । बाल विकास सम्बद्ध ३९ वटा सूचक पूरा गरेकाले घोषणा गरिएको नगरप्रमुख अशोक व्याञ्जु श्रेष्ठले बताए । १३ वटै वडालाई घोषणा गर्न पूर्वाधार र मापदण्ड तयार गरिरहेका छौं, उनले भने ।"
४ जनाले विप्लव समूह त्यागे,"रसुवा रसुवाका चार जना कार्यकर्ताले नेत्रविक्रम चन्द विप्लव समूह परित्याग गरेका छन् जनसरकार प्रमुख, जिल्ला कार्य समिति सदस्य, किसान संयोजक र विद्यार्थी संयोजकले समूह छाडेको घोषणा सोमबार गरेका हुन् । आफूहरू उक्त समूहको कुनै पनि पदमा नरहेको प्रेस विज्ञप्तिमार्फत जनाएका छन् । समूह परित्याग गर्नेमा कालिका गाउँपालिका ३ का जनसरकार प्रमुख झक्कबहादुर भुसाल, किसान संयोजक इन्द्र पौडेल, उत्तरगया५ का विद्यार्थी संयोजक नवीन घिमिरे र जिल्ला कमिटी सदस्य रामशरण पौडेल रहेको प्रमुख जिल्ला अधिकारी अर्जुन भण्डारीले बताए । उनीहरू विज्ञप्तिसहित जिल्ला प्रशासन कार्यालयमा पुगेका थिए । खोजेका बेला जिल्ला प्रशासनमा उपस्थित हुने गरी नागरिक समाज अध्यक्ष बाबुलाल तामाङ, कालिका३ का वडाध्यक्ष पुष्पराज न्यौपाने र रसुवा महिला सञ्जाल अध्यक्ष सुनीता गुरुङको रोहवरमा चारै जनालाई सोमबार नै घर जान दिइएको छ ।"
पाटन दरबारमा बिचौलियाको रजाइँ,"ललितपुर  ललितपुरको मुख्य व्यापारिक केन्द्र पाटन दरबार क्षेत्रमा रहेको पसल कवलमा बिचौलियाको राज छ । गुठी संस्थानको स्वामित्वमा रहेका ४ वटा पसल कवल गोदावरीका एक व्यक्तिले एक दशकदेखि भाडामा सञ्चालन गरिरहेका छन् । उनले भाडा भने संस्थानलाई तिर्दैनन् । प्रत्येक महिना बिचौलियालाई बुझाउँछन् । उनले धेरैपटक संस्थानसँग सिधै सम्झौता गरेर भाडामा लिन खोजे । तर, संस्थानका कर्मचारीले उनको प्रस्ताव सुनेनन् । उनी भन्छन्, ४ वटा पसल कवल भाडामा लिएबापत् बिचौलियालाई मासिक ४० हजार रुपैयाँ तिर्नुपर्छ । तर, बिचौलियाले भने संस्थानलाई १० रुपैयाँ पनि बुझाउँदैनन् । उनले बिचौलिया र कर्मचारीको मिलेमतोमा राज्यलाई घाटा भइरहेको आरोप लगाए । राज्यका माथिल्लो निकायमा बस्दै आइरहेकाहरूले यसबारेमा सत्यतथ्य छानबिन गर्नुपर्यो, उनले भने ।पाटनका अर्का एक व्यक्तिले पनि दरबार क्षेत्रमा ३ वटा पसल कवल सञ्चालन गरेबापत् बिचौलियालाई मासिक ३० हजार रुपैयाँ बुझाउँदै आइरहेका छन् । उनीहरूजस्तै दरबार क्षेत्रमा पसल कवल भाडामा लिएबापत् बिचौलियलाई मासिक १० देखि ५० हजार रुपैयाँ बुझाउने थुप्रै छन् । बिचौलियाले भने गुठी संस्थान ललितपुर शाखा कार्यालयलाई भने मासिक १ सय रुपैयाँ पनि बुझाउँदैन । बिचौलियाले भाडामा लगाएर वर्षौंदेखि अस्वाभाविक रूपमा मुनाफा कमाउँदै आएको बारेमा संस्थानलाई जानकारी छ । संस्थानको लगतमा पनि बहालवालामध्ये धेरैजसोले आफूले लिएको पसल कवल अरूलाई बढी रकममा भाडामा दिएको कुरा उल्लेख छ । तर पनि संस्थानका कर्मचारी भने मौन छन् । नयाँ आर्थिक वर्ष सुरु हुन लागेसँगै बिचौलियले भाडा बढाउन थालेपछि बहालमा बस्नेहरू थप मर्कामा परेको उनीहरूको गुनासो छ । बहालमा बस्ने एक व्यक्तिका अनुसार संस्थान र बिचौलियाबीचको मिलेमतोका कारणले सरकारलाई अत्यन्त कम राजस्व भित्रिने गरेको छ । बिचौलियाले प्रतिस्क्वयार फिट १ सयदेखि डेढ सय रुपैयाँका दरले भाडा लिने गरेका छन्, ती व्यक्तिले भने, तर, सरकारलाई भने मासिक दस रुपैयाँ पनि तिर्दैनन् । दरबार क्षेत्रमा संस्थानको स्वामित्वमा ५६ वटा पसल कवल छन् । यीमध्ये अधिकांशले अरूसँग बढी भाडा लिएर सञ्चालन गर्न दिँदै आइरहेका छन् । ५१ जनाले भने संस्थानसँग भएको सम्झौताअनुसार वर्षौंदेखि भाडा बुझाएका छैनन् । संस्थानका अनुसार २०५४ सम्ममा पाँच जनाले मात्र संस्थानसँग सम्झौता गरेका छन् । संस्थानको लागतमा उल्लेख भएअनुसार एउटा पसल कवलको भाडा वार्षिक १ सयदेखि एक हजार ८ सय २८ रुपैयाँ मात्र छ । संस्थानले वर्षौंदेखि वार्षिक एक सय, २ सय ५०, तीन सय, पाँच सय रुपैयाँमा ५६ वटा कवल भाडामा दिइरहेको छ । अत्यन्त न्युन भाडा भए पनि बहालवालाहरूले संस्थानलाई भाडा नबुझाएको १० वर्ष बितिसकेको छ ।गुठी संस्थान ललितपुर शाखा कार्यालय प्रमुख शैलेन्द्र पौडेलले बहालवालालाई भाडा बुझाउन, नयाँ सम्झौता गर्न वर्षौंदेखि पटकपटक लिखित तथा मौखिक ताकेता गरे पनि अटेर गरेको बताए । अझै पनि बहालवालालाई सम्पर्कमा आउन आहृवान गर्छु, उनले भने, नयाँ व्यक्तिसँग नयाँ सम्झौता गर्न तयारी भइरहेको छ । कानुनी प्रावधानअनुसार सम्झौता अवधि सकिइसकेकाले संस्थानले एकतर्फी रूपमा ठेक्का रद्द गर्न सक्छ । तर, संस्थानले सम्झौता रद्द गरी चलनचल्तीको भाडा उठाउनेतर्फ कुनै प्रक्रिया सुरु गरेको छैन । संस्थानले सार्वजनिक सूचना प्रकाशित गरी लिलाम बढाबढमा आफ्ना पसल कबल भाडामा लगाउन सक्छ । यस्ता कुनै कदम नचाली संस्थान टुलुटुल हेरेर बसेका आरोप छ । पसल कवलहरू दरबारको ठूला घण्टामुनि, हरिशंकर मन्दिर र मंगलबजार चारदोबाटो चोक वरिपरि छन् । नेपाल भाषामा मंगलबजार क्षेत्रका पसल कवलहरूलाई देखःपसः भनिन्छ । देखः पसः मा अन्य स्थानमा हत्तपत्त नपाइने जडिबुटी, आयुर्वेदिक र नेपाली औषधि बिक्रीवितरण हुन्छ । संस्थानको लगतअनुसार पसल कवल भाडामा लिनेहरू पाटन तः झ्याः टोल, पूर्णचण्डी, हौगल, भीमसेनस्थान, मत्स्येन्द्रबहाल, मंगलबजार, सौगल, कुपण्डोल, च्यासल, सुन्धारा, ञाछेँलगायत स्थानका छन् । संस्थानले बहालवालाबाट १७ लाख ९६ हजार ४ सय ६३ भन्दा बढी रुपैयाँ असुल गर्न बाँकी छ ।"
तोकियो सवारी गति,"भक्तपुर काठमाडौं भक्तपुरको सिमाना मनोहरा पुलदेखि काभ्रे साँगा चोक सडकखण्डमा सवारीको गति सीमा तोकिएको छ । मनोहरा पुलसूर्यविनायक ६ लेन र सूर्यविनायकसाँगा चोकसम्मको २ लेन सडकमा सवारी दुर्घटना बढेकाले दुर्घटना न्यूनीकरणका लागि सवारी गतिको सीमा तय गरिएको महानगरीय प्रहरी परिसर भक्तपुरले जनाएको छ । भक्तपुर प्रहरी प्रमुख एसपी सविन प्रधानका अनुसार मनोहरा पुलदेखि साँगा चोकको मुख्य ट्रयाकमा सवारी गुडाउनेले अधिकतम ५० को गतिमा गुडाउनुपर्ने छ । उक्त नियम असार १ बाट लागू गरिने एसपी प्रधानले बताए । मनोहरासूर्यविनायकसाँगा चोक सडकमा गुड्ने सवारीले ५० किलोमिटर प्रतिघण्टाको दूरीमा सवारी गुडाउनुपर्ने छ । तीनकुनेसूर्यविनायक ६ लेन सडक, सूर्यविनायकसाँगा चोकको २ लेन सडकमा दुर्घटना बढेको र उक्त क्षेत्रमा हुने दुर्घटना न्यूनीकरणका लागि गति सीमित गर्ने निर्णय गरेको एसपी प्रधानले बताए । सवारीको गति जाँचका लागि रडारगन र लेजरगनको माग गरेको जनाएको छ । हामीले रडारगन, लेजरगन ल्याएर गति जाँच गर्ने छौं, उनले भने, तोकिएको भन्दा बढी गतिमा सवारी गुडाए तत्काल कारबाही गरिनेछ । तोकिएको गतिभन्दा बढी गतिमा सवारीसाधन चलाएको पाइएमा सवारी तथा यातायात व्यवस्था ऐन २०४९ परिच्छेद १० को दफा १६४ (६) बमोजिम कारबाही हुने प्रहरीले जानकारी दिएको छ । उक्त दफामा चालक अनुमति पत्र, बाटो इजाजतपत्र (रुट परमिट) वा यातायात सञ्चालन अनुमति पत्र खारेज गर्न सक्ने उल्लेख छ ।"
खेमा लिपि युनिकोडमा,"काठमाडौं तमु (गुरुङ) भाषाको खेमा लिपिलाई युनिकोडमा लेख्न मिल्ने बनाइएको छ । व्यवहारमा लागू भएको करिब ४६ वर्षपछि प्रविधिमैत्री हुने गरी युनिकोडमा लेख्न मिल्ने बनाइएको हो ।तमु ह्युल छोंजधि गुरुङ राष्ट्रिय परिषद्द्वारा सोमबार आयोजित कार्यक्रममा नेपाल प्रज्ञा प्रतिष्ठानका प्राज्ञ तथा भाषाशास्त्री योगेन्द्र यादवले युनिकोड फर्म्याट सार्वजनिक गरे । भाषा बोलीचालीमा बाँच्ने हो, उनले भने, खेमा लिपिलाई युनिकोडमा बदल्नु भनेको अन्तर्राष्ट्रिय महत्त्व बढाउनु हो । अब गुगलको माध्यमबाट विश्वभरि प्रयोग गर्न सकिन्छ ।तिलक गुरुङले नौ महिना लगाएर खेमा लिपिको युनिकोड निर्माण गरेका हुन् । देश संघीयतामा बदलिएका बेला गुरुङ समुदायको भाषा, लिपि, संस्कृतिप्रति चौतर्फी चासो बढेको छ, उनले भने, अब कम्प्युटर, मोबाइलबाटै खेमा लिपि सिक्ने आधार बनेको छ । परिषद् अध्यक्ष रेशम गुरुङले खेमा लिपिलाई ०५२ सालदेखि साझा लिपिका रूपमा अघि बढाइएको बताए । समुदायमा प्रचलित खेमा लिपि लाई राष्ट्रिय मान्यता दिलाउन भाषा आयोगको ध्यानाकर्षण गराइसकेका छौं, उनले भने । २०७३ कात्तिकमा धरानमा सम्पन्न तमु सार्क सम्मेलनले खेमा लिपिलाई गुरुङ जातिको लिपि घोषणा गरेको उनले बताए ।"
गोकर्णेश्वरमा सुनको छाना,"काठमाडौं  लिच्छविकालीन गोकर्णेश्वर महादेव मन्दिरको छाना सुनले छाउने काम धमाधम भइरहेको छ । स्थानीयवासीको सक्रियतामा घरघरबाट तामाका भाडा संकलन गरेर मन्दिरको छानामा तामाको पातामा २३ किलो सुनको लेपन लगाएर छाउन सुरु गरिएको गोकर्णेश्वर नगरपालिका वार्ड नम्बर ४ का अध्यक्ष कुमार श्रेष्ठले जानकारी दिए । श्रेष्ठका अनुसार पशुपतिनाथ, मनकामना मन्दिरको जस्तो पानी नचुहिने छाना छाउन १७ करोड रुपैयाँ बराबरको लागत लाग्ने अनुमान छ । ०७२ सालको भूकम्पले मन्दिरलाई जीर्ण भएपछि झिँगटीको सट्टामा सुनको जलप भएको छानाले प्रतिस्थापन गर्न लागिएको हो । मन्दिर गोकर्णेश्वर४ मा अवस्थित छ । पुरातात्त्विक महत्त्वका काठ अनि दुई तलाको झिँगटीको छाना जीर्ण बन्यो, उनले भने, मन्दिरको दुरावस्था हेरेर हामी बस्न सकेनौँ अनि जीर्णोद्धार अभियान सुरु गर्यौँ । गोकर्णेश्वरको स्थापना सत्ययुगमा ब्रह्माले गरेका हुँदा यस स्थानमा आई पितृलाई तर्पण, दान र पिण्ड दिनाले अगति परेका पितृ तर्छन् भन्ने धार्मिक विश्वास छ । गोकर्णेश्वर नगरपालिकाको धार्मिक तथा पर्यटकीय विकासका लागि गोकर्णेश्वर महादेव मन्दिरले महत्त्वपूर्ण भूमिका खेल्ने विश्वास अध्यक्ष श्रेष्ठको छ । सुनको जलपसहितको छाना फेर्न स्थानीयको सहयोगमा महायज्ञ सञ्चालन गरिएको जानकारी श्री गोकर्णेश्वर महादेव मन्दिर छाना निर्माण तथा सर्वाङ्गीण विकास समन्वय समितिका अध्यक्ष कोमलबहादुर विष्टले दिए । उनका अनुसार महायज्ञबाट तीन करोड रकम संकलन गरिएको थियो । स्थानीयवासीले घरघरबाट तामाका अम्खरा मन्दिरका लागि सहयोग गरे, उनले भने, तामाका भाँडावाट मात्रै ४६ लाख उठ्यो । यस्तै नगरपालिकाले १ करोड रुपैयाँ सहयोग गरेको छ । सुनको लेपनसहितको २ तलामा छाना लगाउन १६ करोड लाग्छ उनले भने, ४ करोड ५० लाख त उठ्यो अन्य खर्च जुटाउन सहयोगी हातको आवश्यकता छ । धार्मिक तथा पर्यटकीय क्षेत्र राज्यको मात्रै नभएर सबैको साझा सम्पत्ति भएकाले संरक्षण र दायित्व नागरिकको पनि भएको उनले बताए । तीनतले प्यागोडा शैलीको मन्दिरमा दुई तला छानामा सुनले छाउने काम ०७७ असारसम्ममा सकिने समितिका सचिव इर्श्वर पाण्डे बताउँछन् । पहिलो र दोस्रो तलामा झल्लर, कुपा र म्हुठल तलामा राख्ने काम सकियो, उनले भने, दोस्रो तलामा २४ सय स्क्वायर फिटमध्ये १७ सय २८ स्क्वायर फिटमा सुनको लेपनको छाना राखिएको छ । गोकर्णेश्वर महादेवको मन्दिरको जीर्णोद्धार पुरातत्त्व विभागले पनि गरीरहेको छ । मन्दिरको छानामा तामाको पातामा सुनको लेपन लगाउने कामबाहेक अन्य मर्मत सम्भार कार्य पुरातत्त्व विभागले गर्ने भएको छ ।विभागले मन्दिरको जोर्णोद्धार गर्नका लागि ४ करोड ७३ लाख ९५ हजार सहयोग गर्ने श्री गोकर्णेश्वर महादेव मन्दिर छाना निर्माण तथा सर्वाङ्गीण विकास समन्वय समितिका अध्यक्ष कोमलबहादुर विष्टले बताए । पुरातत्त्व विभागले आर्थिक वर्ष २०७५ र ०७६ मा १ करोड बजेट विनियोजन गरेको छ ।"
मानहानि साइबर अपराध होइन,"प्रविधिको पहुँचसँगै पछिल्लो समय तन्नेरीहरूले युट्युब च्यानलमार्फत गर्ने अभिव्यक्ति स्वतन्त्रताको प्रयोग एउटा लहरका रूपमा विकास हुन थालेको छ । सामाजिक सञ्जालका लोकप्रिय माध्यममार्फत केटाकेटीले समेत आफ्नै तरिकाले आफूलाई प्रकट गर्दै छन् । व्यक्तिगत अभिव्यक्ति स्वतन्त्रतासँगै सिर्जनाका अनेक माध्यमको उपयोग जसरी हुँदै छ, दुरुपयोगका गुनासा पनि स्वाभाविक रूपमा बढेका छन् । अभिव्यक्ति स्वतन्त्रताको नयाँ फेसनका रूपमा विकसित सामाजिक सञ्जालहरूलाई कसरी व्यवस्थित गर्ने भन्नेबारे समाजमा एकमत बनिसकेको छैन । बन्न सजिलो पनि छैन । सामाजिक सञ्जालहरूको प्रयोग गर्दा अभिव्यक्ति स्वतन्त्रताको सम्मानसँगै अर्काको व्यक्तिगतसंस्थागत अवहेलनाको सीमाबारे समाजमा संवाद बढाउनुपर्ने भएको छ । हालै एकजना युट्युबर एउटा चलचित्र समीक्षा गरेबापत प्रहरी हिरासतमा परेका छन् । चलचित्र निर्माता तथा निर्देशक मिलन चाम्सको उजुरीका आधारमा प्रहरीले विद्युतीय कारोबार ऐनअन्तर्गत मुद्दा चलाएको छ । कलाकारहरूको इज्जतप्रतिष्ठामा आँच पुर्याएको आरोप लागेका युट्युबरले कति स्वतन्त्र कति स्वच्छन्द भएर कार्यक्रम बनाए, त्यसले कलाकारको कतिको मानहानि गर्यो अब अदालतले छिनोफानो गर्ला । मूल मुद्दा भने यस्ता विषयमा विद्युतीय कारोबार ऐनको प्रयोग गर्न मिल्ने होहोइन बहस गर्नुपर्छ । गालीबेइज्जती ऐन हुँदाहुँदै प्रहरीले सजिलोका लागि पटकपटक साइबर अपराधको अपव्याख्या गर्दै आएको छ । कसैको पनि अभिव्यक्तिबाट आफ्नो अपमान भएको लागेमा बेइज्जती वा मानहानिका रूपमा अदालतमा मुद्दा दायर गर्न सकिन्छ । सोझै क्षेत्राधिकार बाहिरको अधिकार प्रयोग गर्न प्रहरीलाई उक्साउनु नाजायज छ । यो क्रम बढ्दै गएर साइबर अपराध कानुनको मनपरी प्रयोग भए कानुनी अराजकता बढ्ने डर हुन्छ । अहिले अभिव्यक्ति माध्यमका अनेक रूप छन् । सञ्चार प्रविधिको बदलिँदो आयामसँगै आफ्नो विचार प्रवाह गर्ने मञ्चहरूमा विविधता बढेको हाम्रो समाजको यथार्थ हो । फेसबुक, ट्वीटर, इन्स्टाग्राम, युट्युबजस्ता सामाजिक सञ्जाल नागरिक आवाज गुन्जिने विद्युतीय थलो भन्ने बनेका छन् । यस्ता सञ्जालको प्रयोग र बुझाइमा राज्यभन्दा नागरिक अघि छन् । पछि परेको राज्यले अघि हिँडेको नागरिकको खुट्टा समाउन मिल्दैन । नियमनका उपाय समयानुकूल बनाउँदै लैजानुपर्छ ।अभिव्यक्ति स्वतन्त्रता नागरिकका लागि संविधानप्रदत्त मौलिक हक हो । कसैले अभिव्यक्ति स्वतन्त्रताका नाममा अरूको मानहानि वा अपमान गर्छ भने त्यसका लागि अरू नै कानुन आकर्षित हुन्छन् । समीक्षा गरेकै भरमा भने कुनै कानुन आकर्षित हुँदैन । हरेक नागरिकले आफूसँग उपलब्ध माध्यममार्फत आफ्नो अभिव्यक्तिप्रतिक्रिया जनाउन र अरूको सिर्जनामा टीकाटिप्पणी गर्न सक्छन् । विद्युतीय कारोबार ऐन विद्युतीय तथ्यांक आदानप्रदानको माध्यमबाट वा अन्य कुनै विद्युतीय सञ्चार माध्यमबाट हुने कारोबारलाई भरपर्दो र सुरक्षित बनाउन बनेको हो । एकातिर सरकारका पछिल्ला गतिविधि संविधानप्रदत्त वाक तथा अभिव्यक्ति स्वतन्त्रताविरुद्ध देखिन्छन्, अर्कोतिर प्रहरीका क्रियाकलाप पनि यसलाई सघाउने किसिमका छन् । सामाजिक सञ्जालका प्रयोगकर्ता तर्साउने अस्त्रका रूपमा विद्युतीय ऐनको प्रयोग बढ्दै छ । सूचना प्रविधिको प्रयोग गरेर कसैले अर्कालाई आर्थिक, भौतिक क्षति पुर्याउन नपाओस् भन्ने उद्देश्यले बनेको कानुनलाई अभिव्यक्ति स्वतन्त्रताविरुद्धको डन्डाका रूपमा प्रयोग गर्न रोकिनुपर्छ । समाजमा हिंसा भड्काउने, दंगा निम्त्याउने, घृणा फैलाउने, धर्मआस्थासंस्कृति र समुदायविशेषलाई लाञ्छित गर्ने कार्य स्वाभाविक रूपमा कानुनी कारबाहीका भागीदार हुन्छन् । यही निहुँमा सरकारले सामाजिक सञ्जालहरूलाई दर्ता गर्ने कानुनी प्रबन्ध गर्न लाग्नु अर्को गम्भीर सोचनीय विषय हो । प्रविधिको एकाध दुरुपयोगका घटनाको निहुँमा स्वतन्त्रताका साधनहरूलाई नियन्त्रित गर्ने सोचले संकीर्णता बढाउँछ ।"
"मानविकी पढ्ने, तर कहाँ ?","पुस्ता र जुगका दुःखकेही समययता मानविकी र समाजशास्त्रका विद्यार्थी घटेका तथ्यहरूमाथि सार्वजनिक चासो बढेको छ । यसमाथि त्रिभुवन विश्वविद्यालय वा शिक्षा मन्त्रालयको चासो र चिन्ता कति छ, थाहा छैन । तर अखबार र विमर्शहरूमा आएका विचारले भने यो एउटा गम्भीर विषय हो भन्ने बताउँछन् । तथ्यांक र बहसले निर्देशित गरेका यस्ता चिन्ताहरू सामान्य र अल्पकालीन होइनन् । मानिसको जीवन, संस्कृति, इतिहास, कला, विचार र राजनीतिसँग जोडिएको मानविकीजस्तो बृहत् र गतिशील विधाको महत्त्वलाई उपेक्षा गरेर यसलाई केवल शास्त्रीय शिक्षाको रूपमा मात्रै लिने र निरन्तर नयाँ ज्ञानको अभ्यास नगर्ने हो भने यो एक दिन संग्रहालयमा राखिने वस्तु मात्रै बन्ने निश्चित छ । यो विषयमा सामूहिक रूपले सोच्न ढिला भैसकेको छ । शिक्षाको मुद्दालाई बजारको मुठीमा छोडेपछि एकदुई पुस्ताले मात्रै होइन, सिंगो जुगले दुःख पाउँछ । बजारका शैक्षिक कारखानालाई देशभित्र खपत हुने जनशक्ति कसरी निर्माण गर्ने भन्ने सरोकार कुनै हालतमा हुन्न । यसमा सरकारको विवेकसम्मत नीतिगत हस्तक्षेप चाहिन्छ । हरेक क्षेत्रमा दक्ष र मेधावी जनशक्ति तयार गरेर समाज र देशको भौतिक मात्रै होइन, बौद्धिक र सांस्कृतिक समृद्धि कसरी गर्ने भन्ने चिन्ता सरकार र मातहतको शैक्षिक अङ्गले गर्ने हो । यद्यपि चिन्ता सामूहिक नै हो र हुनुपर्छ । मेरो चिन्ता मेरी छोरीको मात्रै होइन, आजको सिंगो पुस्ताको हो । र अपेक्षा यत्ति हो सरकार र मातहतका अङ्गले मानविकीजस्ता विधामाथि सम्मानजनक र पर्याप्त लगानी गरून्, अध्ययनअनुसन्धानको समृद्ध वातावरण बनोस् । आउँदै गरेको यो पुस्ताले देशलाई, समाजलाई केही ठोस बौद्धिक योगदान दिनसक्ने वातावरण तयार गर्ने सुविधाजनक शिक्षालय र ज्ञान निर्माणको तहमा काम गर्ने त्यस्ता केन्द्रहरू अविलम्ब जरुरी छन्, जहाँ कुनै पनि इच्छुक विद्यार्थीले सम्मानजनक शिक्षा र अवसर पाउन सकोस् । देशलाई दक्ष प्राविधिक र व्यावसायिक जनशक्तिसँगै कुशाग्र र क्षमतावान् बौद्धिक जनशक्ति पनि चाहिन्छ भन्नेमा सम्बन्धित सबैको ध्यान पुगोस् । यतिखेर भने मैले आफैसँग सोधेको प्रश्नको स्पष्ट उत्तर पाउन सकेकी छैन छोरीको इच्छा अनुसार ढुक्क भएर उनले रोजेको मानविकी विधा नै पढाउन सक्ने ठाउँ कहाँ होला ? मेरो आमा मनले कल्पेको जस्तो उनको छनोट अनुसारको उदार र सिर्जनशील व्यक्ति बन्न मार्ग प्रदर्शन गर्ने वातावरण यो देशको कुन शैक्षिक केन्द्रसँग होला, जसले उनलाई आफ्नो कारखानाभित्र पस्ने माल का रूपमा होइन, भविष्यको समाज निर्माता र कर्ताका रूपमा स्वागत गरोस् ? उनको कल्पनाको उडानलाई वास्तविक बनाइदिने पखेटा दिन सकोस् ?"
सभ्यता सिध्याउने षड्यन्त्र,"अब के गर्ने ?एकपछि अर्को विधेयक ल्याउँदै गर्दा सरकार विवादमा पर्दै गएको छ । गुठी सम्बन्धी विधेयक पनि त्यसकै एउटा कडी हो । सरकारले यो विधेयक संसदमा पेस गरिसके पनि दुइटा विकल्पमा काम गर्न सक्छ । पहिलो, संसदबाट यो विधेयक फिर्ता लिन सक्छ र सरोकारवालाहरूसँग छलफल गरी नयाँ कानुन बनाउने वा भएको कानुनमा संशोधन गरे पुग्ने भनी निर्णय लिन सक्छ । त्यसअघि संविधान बमोजिम आफ्नो सीमा पनि जान्न सक्छ । सरकारले नाकको प्रश्न बनाउने हो भने पनि कानुनको बाटो समातेर यसमा जनताको प्रतिक्रिया लिने काम गरोस्, आफ्नो हठ त्यागोस् । जनताको प्रतिक्रिया माग गर्ने प्रक्रिया यस्तै विधेयकका लागि कानुनमा व्यवस्था गरिएको हो ।पछिल्लो कार्यले अलि समय लिन्छ, स्रोतसाधन पनि माग्छ । तर, सरकारप्रति जनतामा उठेको बेचैनी यसबाट घट्न सक्छ । सुझाव ग्रहण गर्ने कि नगर्ने, सरकारको तजबिज !"
गुठियार मास्ने बफादार पोस्ने,"कम्तीमा बीसौं शताब्दीसम्मको बयानले भन्छ काठमाडौं उपत्यकाको कुनै पनि डाँडाबाट हेर्दा यो खाल्डामा घरभन्दा मन्दिर, चैत्य, गुम्बा, मठ र मस्जिद बढी देखिन्थे । हरेक चौबाटोमा थपना गरिएका ससाना मूर्ति र जहाँ पनि ढुङ्गा गाडेर रङ्ग दल्दै देवता मानेर पूजा गर्ने प्रचलन मठमन्दिरमा मात्रै सीमित थिएन । धारा, पोखरी र इनार मानिसको दैनिकीको सबैभन्दा पहिलो आराधना केन्द्र थिए । यी स्थल केवल पारलौकिक धार्मिक अखडा मात्रै थिएनन्, रैथाने सभ्यताको परिचायक सांस्कृतिक सम्पदा पनि थिए । त्यसैबाट वशीभूतहरूले लेखे काठमाडौं मन्दिरैमन्दिरको सहर । मठ, मन्दिर, चैत्य, गुम्बा, विहार, वहा, वही र मस्जिदमा कुनै न कुनै मिथकसँग जोडिएर, दैनिकी र जीवनका आयामहरूको समागम गराएर आयोजित हुने जात्रा, पर्व, चाड र उत्सवको अटुट परम्पराले मानिसहरूको जीवनलाई सिञ्चित गर्ने संस्कृति थियो, उपत्यकाको । ती तमाम मन्दिर, गुम्बा, विहार, मस्जिद, धारा, पोखरी, इनार, चैत्य, वहा, वही, जात्रा, चाडपर्व, उत्सव र परम्परा सञ्चालनका लागि सामूहिक सम्पत्तिको व्यवस्था गरेर त्यसको स्वामित्ववाला संस्थाका रूपमा गुठीहरू स्थापना गरिएका थिए । गुठी व्यवस्थाको ऐतिहासिक उद्गम लिच्छवि कालसम्म पुग्छ । गुठीको पहिलो आधारशिला भूमि हुनाले लिच्छवि भूमि प्रशासन नीति नै यसको उदयको मुख्य कारण देखिन्छ । लिच्छविकालमा दत्त भूमि राख्ने प्रक्रिया अब गुठी नामबाट गुठीकरण भएर गएको र यस्ता गुठीका सबै भागीदार गुठियार कहलाउँदै गए (शर्मा, प्रयागराज, कुल, भूमि र राज्य, पृ ४५) । मध्यकालमा विहार, मठमन्दिर, धारा, पाटीपौवा, धर्मशाला, मेलापर्व, स्थानीय तथा राष्ट्रिय उत्सव, जात्रा तथा विशेष पूजाआजाका निम्ति जग्गा गुठी राखिन्थे । यसबाहेक सोझै सामाजिक सेवा गर्ने गुठीहरू पनि प्रशस्तै थिए । दिवंगत पितृहरूको तर्पण श्राद्धादिका निम्ति पनि जग्गा गुठी राखिएको पाइन्छ (प्रधानाङ्ग र ढुङ्गेल, काठमाडौं उपत्यकाको मध्यकालिक आर्थिक इतिहास, पृ ६७) । लिच्छविकालदेखि नै हामीकहाँ संयुक्त परिवारको संरचनागत व्यवस्था प्रचलनमा थियो । संयुक्त परिवारभित्रको सम्पत्ति पनि संयुक्त स्वामित्वमा राखिएको हुन्थ्यो । यस्तो बृहत् परिवारको प्रमुखमा परिवारको ज्येष्ठतम व्यक्तिलाई मान्ने सिद्धान्त प्रायः कृषिप्रधान समाजमा पाइन्छ । सबै पारिवारिक मामिलामा यस्तो ज्येष्ठ कुल सदस्यको निर्णायक भूमिका रहिआएको देखिन्छ । विभिन्न नेवारी गुठीमा अचेल पनि प्रचलनमा रहेको थकालीले यही सामूहिक परिवारको प्रमुखत्व ज्येष्ठ कुल पुरुषले निर्वाह गर्ने परम्पराको निरन्तरता वहन गरेको देखिन्छ । गुठी प्रथाको उत्पत्ति र विकास यसरी संयुक्त मूल परिवारको विकसित रूपमा प्रकट भएको लख काट्न सकिन्छ (शर्मा, उही, पृ ४६) । आज पनि एउटा गुठीको घेराभित्र उही टोलमा बस्ने विजातीय परिवारलाई समावेश गरिन्न । उही सजातीय व्यक्तिले पनि भिन्न टोल या ठाउँमा गएर त्यहाँ क्रियाशील उही सजातीय गुठीको सदस्यता पाउन सक्दैन । त्यसका लागि अनेक प्रक्रियाको खुट्किलो पार गर्नुपर्छ । यसरी गुठी स्थापनाको प्रारम्भिक चेतना नै निश्चित सम्पत्तिलाई निजी हुन नदिने र सामूहिक स्वामित्वमा राखिरहने चेतनाबाट अभिसारित भएको देखिन्छ । तर, समाजवादोन्मुख संविधानको कार्यान्वयनमा जुटेको र आफ्नो पार्टीको नाम कम्युनिस्ट लेखाउन रुचाउनेहरू सत्तामा भएका बेला सार्वजनिक स्वामित्वमा रहेको गुठीको जमिन मासेर मोही र हकवालाका नाममा निजीकरण गर्न हालैको दिन संसदमा दर्ता भएको गुठी सम्बन्धी कानुनलाई एकीकरण र संशोधन गर्न बनेको विधेयक, २०७५ बाट वामपन्थी सत्ताधारीको समाजवादको मूल चरित्र कतातिर लक्षित छ, सहजै बुझ्न सकिन्छ । गुठीको सदस्य हुनु नेवार समुदायमा त्यस परिवारको सामाजिकीकरणको सबैभन्दा अनिवार्य कार्यका रूपमा लिइन्छ । नेवारी समाजलाई गुठीले त्यसरी नै बाँधेको छ, जसरी नसाको एउटा जालोले शरीरलाई बाँधेको हुन्छ । नसाका माध्यमबाट शरीरको सम्पूर्ण भागमा रक्त प्रणालीद्वारा जीवनशक्तिलाई सञ्चालित गरेझैं नेवारी समाजलाई पनि गुठीले अनुप्राणित गरेको पाइन्छ (शर्मा, उही, पृ ४५) । यताका दिनमा नेवार समुदायमा फुकी स्तरमा गठित दिगु द्य गुठी देखि मृत्यु संस्कारका लागि प्रचलित सी गुठीसना गुठी सम्म अस्तित्वमा छन् । यिनका अलावा सम्यक् गुठी (नाट्य खलः, वाद्य खलः, गुँला बाजं गुठी), संल्हु गुठी, तव गुठी, देशला गुठी, आचार्य गुठी, कसा गुठीहरूले नेवार समाजभित्रका विविध समुदाय र स्थानमा प्रचलित गुठीको परिचय दिन्छन् (शर्मा, उही, पृ ५३) । सी गुठीको सदस्यता नभए वा नरहे उस (परिवार) को मृत्यु हुँदा मृत्यु संस्कार बन्दै हुनेसम्मको अवस्था आउँछ । नेवार समाजमा अहिलेसम्म सबैभन्दा बढी क्रियाशील र जीवनको अनिवार्य हिस्साका रूपमा सक्रिय सी गुठीहरूको अस्तित्व र स्वामित्वमा यो विधेयकले सबैभन्दा गम्भीर हमला गर्छ । मानिसको जीवन र मृत्युसँग जोडिएको अति संवेदनशील परम्परागत संस्थाको स्वामित्व सजातीय परिवारबाट छिनेर सरकारीकरण गर्नेछ र नेवार समुदायको शताब्दियौंदेखि चलिआएको रीतिमाथि सत्ताको मनोमानीपूर्ण हस्तक्षेपले उत्कर्ष रूप हासिल गर्नेछ । गुठी नेवारी समाजद्वारा आविष्कृत आधारभूत जीवन पद्धति अवश्य हो, तर आज गुठी निश्चित जात या सम्प्रदायमा मात्रै सीमित छैन, न त काठमाडौं उपत्यकामा मात्रै । नेवारहरूकै स्तरमा नभए पनि जीवनको अनिवार्य हिस्साका रूपमा खसहरूमा समेत गुठी संस्कृति अभिसारित भएको पाइन्छ । यसका अलावा तमाम नेपाली समुदायलाई गुठी संस्कृतिले कुनै न कुनै तवरले संगठित गरेको छ । आफ्ना गोत्रचिनका बन्धुबान्धवका साथ एकत्रित हुने र सामूहिक आमोदप्रमोद र भेटघाटका साथै सामूहिक विधिविधानबाट परिचालित हुने परम्परा नहुने नेपाली समाजको कुनै पनि जातजाति छैन । तमाम जातजातिभित्रको हरेकजसो गोत्र, कुल परिवारले आफ्नो हैसियत अनुसार कुलपूजा, भूमिपूजा, पारिवारिक भेलाका लागि विभिन्न स्तर, प्रकारका गुठी स्थापना गरेको पाइन्छ । त्यसैले मर्दापर्दाका बखत परिपालन गरिने सांस्कृतिकसामाजिक रीतको प्रक्रियामा भरोसा दिने काम पनि गर्छ । तर यो विधेयक कार्यान्वयनमा आएपछि त्यस्ता तमाम कुल, गोत्र, बन्धुबान्धव संगठित दर्ताविहीन गुठीहरूको अनिवार्य तवरले सरकारीकरण हुनेछ । जुनसुकै तवरले त्यस्ता गुठीहरूको स्वामित्वमा रहेको जमिन र सम्पत्ति पनि सरकारीकरण भई त्यस्ता कुलपूजा गर्ने स्तरका गुठीहरूको सञ्चालकमा समेत मौजुद सरकारले इच्छ्याएको व्यक्ति आई पारिवारिक गुठीहरूको खटनपटनसमेत उनीहरूबाटै हुनेछ । भूमिपूजनको संस्कृतिबाट बाँधिएका नेपालका अनेक जनजाति र समुदायमा रहेका विशाल तर दर्ताविहीन गुठी चरित्रका तमाम भूमेपूजाका लागि संरचित संस्थाहरू उसै गरी आदिवासीबाट छिनेर सत्तासीनका वफादारहरूमा पुर्याइनेछन् । थारू समुदायमा रहेको भलमन्सामहतवा (बडघर), चिरकिया, गरढुरियामा समेत अब सत्तासीनहरूको इच्छितलाई ल्याइनेछ, उनीहरूको थनुवाको अनिवार्य सरकारीकरण हुनेछ । हामीकहाँ गुठी भन्नासाथ हिन्दु मन्दिर या संस्कार, संस्कृतिसँग सम्बन्धित जात्रा, पर्वहरूमा राखिएको जमिनको व्यवस्थापक भनेजसरी बुझिन्छ । जसरी नेवार समुदायमा समुदायको ज्येष्ठ नागरिक थकाली गुठीको प्रमुख हुने गर्छ, उसै गरी विभिन्न बौद्ध विहार सञ्चालनका लागि थपाजु अर्थात् महास्थविर विहारप्रमुख हुने गर्छ (शर्मा उही पृ ४६) । मुस्लिम समुदायमा मदरसाहरूको सञ्चालन पनि हिन्दु समाजमा रहेका बेदर्तावाल गुठीहरूको शैलीमा भएको देखिन्छ । प्रस्तावित विधेयकमा रहेको यो ऐन प्रारम्भ हुनुअघि कायम रहेका छुट गुठी र सार्वजनिक गुठी यो ऐन प्रारम्भ भएपछि राजगुठीमा परिणत हुने, त्यस्ता गुठीका सम्पत्ति, जायजेथा, देवदेवीका प्रतिमा आदिमा भइरहेको गुठियारको हक र दायित्व प्राधिकरणमा सर्ने (दफा २३) प्रावधानले देशभर सञ्चालनमा रहेका विभिन्न समुदायका कुल, वंश, परम्परा, धर्म, संस्कृतिसँग जोडिएका गुठी, मदरसा, मस्जिद, मन्दिर, चैत्य, वह, वहीहरू सबैको सरकारीकरण गर्नेछ । साथै विभिन्न लिखतबाट प्राप्त भएका गुठियारको धार्मिक स्थलको सबै अधिकार समाप्त गर्न, गुठियारलाई अधिकार प्रदान गरिएका लिखत निष्क्रिय गर्न र त्यस्ता धार्मिक स्थलको सञ्चालन बन्दोबस्त गर्न (दफा, २४) ऐन ल्याउन लागिएको उल्लेख हुनुले गुठीको सम्पत्तिमा आँखा लगाइएको बुझ्न कुनै कठिनाइ छैन । स्वार्थ समूहले गुठीको व्यवस्थापन गर्न ऐन ल्याउन लागिएको बताए पनि यो चलाखी पञ्चायतकालीन भूमि ऐनको उद्देश्यको भद्दा नक्कलभन्दा बढी होइन भन्ने प्रस्टै छ । पञ्चायत कालमा जमिन उपयोगउपभोग गरिरहेकाहरूकै नाममा कानुनी रूपमा दर्ता गर्ने र सरकारी लगतमा त्यसको अभिलेख राख्ने भनेर विभिन्न समयमा मालपोत ऐन, भूमि प्रशासन ऐन, जग्गा नापजाँच ऐन ल्याइयो, जसको आडमा टाठाबाठाले पुर्खौंदेखि खनजोत गरिरहेका थारू, दलित, जनजातिको विशाल संख्याबाट जमिनको स्वामित्व खोसे । त्यसले नेपाली समाजका सम्भवतः सबैभन्दा पुराना आदिवासी थारूहरूको तराईको खेतीयोग्य जमिनको स्वामित्व केही दशकअघि मात्रै बसाइँ सरेकाहरूमा गयो र पुस्तादरपुस्तादेखि अनेक जंगली जनावर, मलेरियाजस्ता समस्यासँग जुधेर खेतबारी खनजोत गरिआएका थारू किसानलाई सत्ताधारी पहुँचवालाहरू रिझाएका पहाडियाहरूको कमैयामा रूपान्तरण गर्यो । कसरी पहाडका खेतीयोग्य जमिन अन्य जातिबाट खोसियो, दलितहरूलाई भूमिबाट बेदखल गरियो र निश्चित जातिलाई मात्रै भूमिपति बनाउने काम गरियो, तथ्यहरू निफने बुझिहालिन्छ । महेन्द्रकालीन समयपछि आज फेरि एक पटक गुठीका नाममा रहेको सम्पत्तिबाट सरोकारवालालाई निकालेर नयाँ कमैया बनाउने र वफादारहरूलाई पुस्तादरपुस्तादेखि चलिआएका गुठीको दर्तावाल सरकारी साहू बनाउने काम प्रस्तावित विधेयकले गर्नेछ । झट्ट हेर्दा गुठीमाथि मात्रै यसको प्रहार देखिए पनि सामूहिक सम्पत्तिका रूपमा रहेका तर दर्ता नभएका वनजङ्गल मात्रै हैन, अन्तिम संस्कार गरिने घाटहरूसमेत यसको निसानामा पर्नेछन् । ऐनमा राखिएको गुठीको परिभाषा महलले नै यसलाई पुष्टि गर्छ । गुठी भन्नाले कुनै मठ वा धार्मिक देवीदेवताका पर्व, पूजा वा जात्रा चलाउन वा कुनै धार्मिक वा परोपकारी कामका लागि कुनै मन्दिर, धार्मिक स्थल, धर्मशाला, पाटीपौवा, इनार, पोखरी, तलाउ, धारा, पियाउ, बाटो, घाट, पुल, चौतारा, गौचरन, बागबगैंचा, जङ्गल, पुस्तकालय, पाठशाला, औषधालय, चिकित्सालय, घर, इमारत वा संस्था बनाउन, सञ्चालन वा संरक्षण गर्न कुनै दाताले अफ्नो चल वा अचल सम्पत्ति वा आयस्ता आउने अरू कुनै सम्पत्ति वा रकममा आफ्नो हक छाडिदिएको गुठी सम्झनुपर्छ ले प्राकृतिक स्रोतमाथिको स्थानीय बासिन्दाको अग्राधिकार पनि सरकारी सम्पत्तिका नाममा छिन्दै जानेछ । गुठी राख्ने, मानिसहरू त्यसमा सहभागी हुने जुन परम्परा छ, यो आफैमा नेपाली समाजको सम्भवतः सबैभन्दा पुरानामध्येमा पर्ने सांस्कृतिक सम्पदा पनि हो । हामीकहाँ सांस्कृतिक सम्पदा भनेर मन्दिर, विहार, पुराना भवन, भग्नावशेषहरूलाई मात्रै लिइन्छ । खासमा ती भौतिक अस्तित्वमा रहेका मूर्त सांस्कृतिक सम्पदा हुन् । भौतिक उपस्थिति नदेखिने तर मानिसहरूको जीवन पद्धति, संस्कार र संस्कृति सार्वजनिक तवरले प्रकट हुने, परिचय र पहिचान दिने तमाम सम्पदा पनि हामीसँग छन् । जात्रा, चाडपर्व, संस्कार, रीतिथिति, परम्परागत उपचार पद्धति, जीवनशैली र परम्परागत सामाजिक संगठनहरूलाई अमूर्त सांस्कृतिक सम्पदाका रूपमा परिभाषित गरिएको छ । गुठी नेपाली समाजका तमाम तप्कामा प्रचलित यही अमूर्त सांस्कृतिक सम्पदा हो । यसलाई सरोकारवालाबाट खोसेर वफादारमा पुर्याउने जुन प्रपञ्च प्रस्तावित विधेयकले राखेको छ, यसको तत्काल देशव्यापी संगठित प्रतिवाद आवश्यक छ । आजका दिनमा देशभर हिजोका शासकले झैं आफ्ना नातेदार, भारदार र वफादारहरूलाई बाँड्ने जमिन बाँकी नरहेपछि त्यो कुत्सित उद्देश्यपूर्तिका लागि लिच्छविकालदेखि अविच्छिन्न तवरले चल्दै आएका गुठीहरूको स्वामित्व तिनका पुस्तादरपुस्ताबाट सर्दै आएका गुठियारबाट छिनेर मुठीभर इच्छितहरूमा संकेन्द्रित गर्न यो विधेयक आएको बुझ्न कुनै कठिनाइ छैन । देशभरका विभिन्न समुदायमा संस्कारित गुठियारहरूलाई योग्यता र अनेक अड्चन थापेर बेदखल गर्ने र सञ्चालकमा आफ्ना वफादार नियुक्त गरी गुठीका जमिन बेचबिखन गर्ने योजना प्रस्टै देखिन्छ । नेपाली समाजको स्वत्वमाथि सत्तासीनहरूको स्वार्थको एसिड छ्यापेर सरोकारवाला समुदायलाई कुल, भूमि, रीति, संस्कृति र परम्पराबाट बेदखल गर्ने योजनाका साथ गुठीको जग्गालाई नयाँ बालुवाटार बनाएर त्यसको स्वामित्व अनेक प्रपञ्च मिलाएर नयाँ विष्णु पौडेलहरूलाई हस्तगत गर्ने सत्तासीनहरूको गुरुयोजना खुलेरै आएको छ ।"
हत्याका आरोपी १९ वर्षपछि पक्राउ,"काठमाडौं  २०५७ असार ८ गते । टिचिङ अस्पतालकी स्टाफ नर्स श्रीलक्ष्मी प्रजापति काममा व्यस्त थिइन् । उनलाई भक्तपुर कटुन्जेस्थित बहिनी विजेश्वरी प्रजापतिको घरबाट फोन आयो । पानी परिरहेको थियो, उनी गाडी लिएर हतारिँदै बहिनीको घर पुगिन् । बहिनीको हत्या गरिएको रहेछ, त्यो पनि घरमै काम गर्न बसेकै व्यक्तिबाट, विस्मृतिमा पुग्न आँटिसकेको घटनालाई श्रीलक्ष्मीले सम्झिइन् । ३३ वर्षीया विजेश्वरीको हत्यापछि फरार रहेका देवीरमन अधिकारी १९ वर्षपछि पक्राउ परेका छन् । नेपाल प्रहरीको केन्द्रीय अनुसन्धान ब्युरोले भारतका विभिन्न स्थानमा लुक्दै आएका देवीरमनलाई पक्रेर सोमबार सार्वजनिक गरेको छ । पक्राउको खबर सुनाउन प्रहरीले बोलाएपछि श्रीलक्ष्मी दिदीबहिनी र अन्य आफन्तसँगै ब्युरो आइपुगेकी थिइन् । विजेश्वरीका श्रीमान् तुलसीभक्त प्रजापति पर्सामा जिल्ला वन अधिकृत रहेका बेला सुवर्णपुरका देवीरमनलाई नर्सरी हेरचाहका लागि करारमा नियुक्त गरेका थिए । पछि उनी सरुवा भएर काठमाडौंको वन विभागमा आए । जागिरको खाँचो देखाएपछि उनले देवीरमनलाई काठमाडौं लिएर आए । कतै जागिर खुवाउन नसकेपछि तुलसीभक्तले आफ्नै घरमा कामदारका रूपमा राखे । २०५७ असार ८ गते छोराछोरी स्कुल गएपछि घरमा विजेश्वरी एक्लै थिइन् । तुलसीभक्त क्षेत्रीय वन कार्यालय हेटौँडामा कार्यरत थिए । देवीरमनले विजेश्वरीसँग ११ हजार रुपैयाँ मागे । त्यही विषयमा उनीहरूबीच विवाद चर्कियो । देवीरमनले बेसिनमुनि रहेको कुटोले विजेश्वरीको टाउकामा प्रहार गरे । छुराले घाँटीमा हाने । त्यसपछि ८ तोला सुन र ६ हजार रुपैयाँ लिएर भागे । त्यतिबेला देवीरमन २५ वर्षका थिए । घटनालगत्तै देवीरमन भागेर भारत पुगेको सूचना प्रहरीले पाएको थियो । उनी खुसुक्क नेपाल आउँथे, परिवार भेट्थे र रातारात फर्किहाल्थे । प्रहरीले देवीरमनको फाइल खोल्दै, थन्काउँदै गरिरहेको थियो । केन्द्रीय अनुसन्धान ब्युरोका एसपी दीपक रेग्मीले आफू महानगरीय प्रहरी अपराध महाशाखामा डीएसपी रहेका बेला पनि उक्त घटनाको फाइल खोलेको सम्झिए । त्यतिबेला पनि देवीरमनको घर र ससुरालीमा एक महिनासम्म सादा पोसाकका प्रहरीले निगरानी गरेको थियो । तर देवीरमन फेला परेनन् । ब्युरोका अनुसार घटनालगत्तै भागेर देवीरमन बनारस पुगेका थिए । उनले आफ्नो नाम बदलेर प्रकाश बनाएका थिए । त्यही छदम नामबाट किर्ते गरी सवारी चालक अनुमतिपत्र बनाएका थिए । उनी महाराष्ट्रको पुणे र त्यसपछि मुम्बई पुगेका थिए । मुम्बईमै बिहे गरिवरि उनले दुई सन्तानसमेत हुर्काइरहेका थिए । नेपालमा रहेकी श्रीमती र दुई सन्तानलाई भने उनले पोखराको विजयपुरमा राखेका थिए । ब्युरोका डीआईजी नीरज शाहीले देवीरमन पक्राउले अपराधीहरू छिपेर बस्न सक्दैनन् भन्ने सन्देश दिएको बताए । पीडितले दुई दशकसम्म न्याय पाउन नसकेको यो घटनाको अध्याय अब सकिएको छ, उनले भने ।"
योजना बाँडफाँट पहुँचका भरमा,"काठमाडौं  मुलुकभर समानुपातिक हिसाबमा विकास योजना बाँडफाँट हुनुपर्नेमा पहुँचको भरमा पारिएको छ । कुनै जिल्लामा योजना पारिएकै छैन, कुनैमा एउटा शीर्षकमा मात्रै बजेट विनियोजन गरिएको छ । प्रधानमन्त्री, मन्त्री, सचिवका जिल्लामा धेरैवटा शीर्षकमा बजेट छुट्याइएको छ ।आर्थिक वर्ष २०७६७७ को बजेटमा सहरी विकास मन्त्रालयअन्तर्गत प्रधानमन्त्री ओलीको गृह जिल्ला झापामा ५० भन्दा बढी र सहरी विकास सचिव रमेशप्रसाद सिंहको जिल्लामा ४० भन्दा बढी योजनालाई बजेट दिइएको छ । अर्घाखाँचीमा भने एउटा शीर्षकमा मात्रै बजेट पठाइएको छ । कान्तिपुरलाई प्राप्त रातो बुकअनुसार झापामा सडक, भ्युटावरलगायत अल्पकालीन र बहुवर्षीय आयोजनामा बजेट विनियोजन गरिएको छ । सहरी विकास मन्त्रालयको विकास बजेट ३६ अर्ब रुपैयाँ छ । सहरी विकास सचिव रमेशप्रसाद सिंह र भौतिक पूर्वाधार तथा यातायातमन्त्री रघुवीर महासेठको गृहजिल्ला धनुषामा पोखरी, ताल संरक्षण, सडक निर्माण, नाला स्तरोन्नतिलगायत कार्यक्रममा बजेट विनियोजन गरिएको छ ।अधिकांश बजेट पहुँचका आधारमा छुट्याइएको छ, सहरी विकास मन्त्रालयका एक अधिकारीले भने, मन्त्री, सांसद र सचिवकै हालीमुहालीमा बजेट छुट्याइएको छ । आफ्नो निर्वाचन क्षेत्र र जिल्लाबाहिर कोही पनि जान चाहँदैनन्, बजेट विनियोजन अघि दबाब थेग्नै गाह्रो हुन्छ । धनुषामा मात्र तीनवटा स्थानमा एकीकृत बस्ती निर्माणका लागि बजेट दिइएको छ । सपही, हंसपुर कठुल्ला र मटहरीमा एकीकृत बस्ती निर्माण गरिने बजेटमा उल्लेख छ ।सहरी विकासमन्त्री मोहम्मद इस्तियाक राईको गृह जिल्ला बाँकेमा मन्त्रालयबाट धेरैवटा शीर्षकमा बजेट छुट्याइएको छ । विकास निर्माणका अधिकांश कार्यक्रम उनकै निर्वाचन क्षेत्रमा परिएको छ । नेपालगन्जका भित्री सडक स्तरोन्नतिदेखि फुटपाथ निर्माणमा बजेट विनियोजन गरिएको छ । ससाना शीर्षकमा धेरैवटा योजना पारिएको छ । बाँके जिल्लामा मात्र तीनवटा स्थानमा एकीकृत बस्ती निर्माण गरिने बजेटमा उल्लेख छ । त्यसमा डुडुवा गाउँपालिकाको १ देखि ५ वडा, नरैनापुर गाउँपालिकाको ५ र ७ वडा तथा राप्तीसोनारी गाउँपालिकाको ६ र ७ नम्बर वडामा एकीकृत बस्तीको विस्तृत आयोजना प्रतिवेदन (डीपीआर) तयार गर्न बजेट दिइएको छ । अर्घाखाँचीमा सहरी विकास मन्त्रालयबाट एउटा शीर्षकमा मात्र बजेट विनियोजन गरिएपछि पूर्वउपप्रधानमन्त्री टोपबहादुर रायमाझीले पद र सत्ताको दुरुपयोग गरेर आयोजना बाँडफाँट गरिएको आरोप लगाएका छन् । सरकारले नारा विकास र समृद्धि को दिने तर आफ्नो जिल्ला र निर्वाचन क्षेत्रभन्दा बाहिर जान नसक्ने प्रवृत्ति हाबी छ, उनले भने, यो सत्ता र शक्तिको दुरुपयोग हो । आमजनताका लागि बजेट ल्याएको भनिए पनि सत्ता र शक्तिमा बसेका प्रभावशाली व्यक्तिले सरकारी ढुकुटीमा हालीमुहाली गरी आफ्नो जिल्ला र क्षेत्रमा मात्र बढी रकम हालेको उनले दाबी गरे । पूर्वसहरी विकास सचिव किशोर थापाले सत्ता र शक्ति दुरुपयोग गरेर बजेट विनियोजन गर्ने प्रवृत्ति पहिल्यैदेखि रहेको आरोप लगाए । जसोतसो गरेर सत्तामा पुग्ने अनि आफ्नो निर्वाचन क्षेत्रभन्दा बाहिर नदेख्ने परम्परा बसेको छ, उनले भने, जति मन्त्री भए, ती मुलुकका लागि भएनन्, खाली आफ्नो निर्वाचन क्षेत्रका लागि मात्र भए । उनले सरकार सबै जनताको अभिभावक भएकाले समानुपातिक हिसाबले विकास बजेट विनियोजन हुनुपर्ने बताए ।"
६ जनाविरुद्ध भ्रष्टाचार मुद्दा,"काठमाडौं जल उत्पन्न प्रकोप नियन्त्रण डिभिजन कार्यालय बाराका तत्कालीन कार्यालय प्रमुख हीरानन्द झासहित ५ जनाविरुद्ध सोमबार विशेष अदालतमा भ्रष्टाचार मुद्दा परेको छ । ठेकेदारसितको मिलेमतोमा सर्लाही र रौतहटमा वाग्मती नदी नियन्त्रण योजनामा ८५ लाख ९० हजार रुपैयाँ हिनामिना गरेकाले उनीहरूविरुद्ध मुद्दा चलाइएको अख्तियार दुरुपयोग नियन्त्रण आयोगले जनाएको छ ।मुद्दा दायर गरिएकामा कार्यालयका तत्कालीन लेखा प्रमुख अरुणकुमार राई र निर्माण कम्पनी सञ्चालक तेन्डी शेर्पा, जीवन थापा र रेवन्तकुमार बस्नेत पनि छन् । अख्तियारले उनीहरूलाई जनही ८५ लाख ९० हजार रुपैयाँ बिगो कायम गरी जरिवाना र जेल सजाय गर्न मागदाबी गरेको छ । अख्तियारले बाँकेको राप्तीसोनारी गाउँपालिका१ स्थित लामिडाँडा सामुदायिक वन उपभोक्ता समितिका अध्यक्ष टीकाराम कामीविरुद्ध सोमबार विशेष अदालतमा भ्रष्टाचार मुद्दा दायर गरेको छ । कामीले काठ उपलब्ध गराउन सहजीकरण गरिदिने प्रयोजनका लागि सेवाग्राहीसँग ५ लाख रुपैयाँ घूस लिएको पुष्टि भएको अख्तियारको भनाइ छ । रूपन्देही जिल्ला अदालत बाल इजलासकी बाल मनोविज्ञ शान्तिदेवी अधिकारीलाई पनि अख्तियारले घूससहित समातेको छ । बालमनोविज्ञान प्रतिवेदन तयार गरी छिटो पेसी गरिदिन्छु भनी सेवाग्राहीसँग लिएको १० हजार रुपैयाँ घूससहित अधिकारी पक्राउ परेको अख्तियारले जानकारी दिएको छ ।"
कलाकर्मी कर्नाडको निधन,"जीवित भारतीय नाट्यकर्मीमध्ये सम्भवतः सबभन्दा लोकप्रिय गिरिश कर्नाडको ८१ वर्षको उमेरमा सोमबार दक्षिण भारतको बैंगलोरस्थित एक अस्पतालमा निधन भएको छ । नाटककार तथा अभिनेता कर्नाड लामो समयदेखि बिरामी थिए । सन् १९७० मा हिन्दी फिल्म खेल्न थालेका उनले सयवटामा अभिनय पनि गरेका छन् । समकालीन भारतीय राजनीतिक तथा सांस्कृतिक नीति तथा परिस्थितिबारेका खुला आलोचक समेत रहेका कर्नाड प्रखर सार्वजनिक बौद्धिक मानिन्थे । अल्पसंख्यकहरूविरुद्ध लक्ष्यित दक्षिणपन्थी राजनीतिक अतिवादको उनले विरोध गर्दै आएका थिए । भारतको सवभन्दा उच्च साहित्यिक पुरस्कार जनपीठ लगायत मान सम्मान पाएका उनले भारतीय समाज र समय प्रतिबिम्बित गर्ने नाट्य सिर्जना गरेका छन् र थुप्रै भूमिकामा मौलिक छाप पार्ने अभिनय गरेका छन् । उनको निधनपछि भारतीय लेखक, कलाकार, संस्कृतिकर्मीसहित राजनीतिक नेताहरूले भावपूर्ण प्रतिक्रिया व्यक्त गरेका छन् । हालको कर्नाटक राज्यमा जन्मेका उनले बेलायतको अक्सफोर्ड विश्वविद्यालयमा गणितको उच्च शिक्षा छात्रवृत्ति जितेका थिए । अक्सफोर्ड विद्यार्थी युनियनका अध्यक्षसमेत भएका उनी भारत फर्केर कलाकर्ममा लागेका थिए । भारत स्वतन्त्र भएपछिको उदारवादी राजनीतिकसांस्कृतिक परिवेशमा भारतीय समाजको विविधितापूर्ण इतिहासको गाथा बुन्न थाले । उनले धार्मिक सहिष्णुता र सामुदायिक विविधताको सधैँ वकालत गरे ।दक्षिणपन्थी राजनीतिक अतिवाद हुर्किँदै जाने क्रममा पत्रकार गौरी लंकेशको हत्यापछि बैंगलोरको बीच सडकमा उनले बौद्धिक जमातको विरोध प्रदर्शनको अगुवाइ गरेका थिए । अक्सिजनको पाइप नाकमा घुसार्दै बिरामी कर्नाडले अरूलाई हौस्याएको धेरै भारतीय लेखकपत्रकारले सम्झने गरेका छन् ।"
प्रिन्ट मेकिङमा युवा,"काठमाडौं  नेपाली कलाजगतमा प्रिन्ट मेकिङ विधा आएको धेरै भएको छैन । पचासको सुरुवाती दशकतिर भित्रिएको यो विधि अहिले फस्टाउँदै छ । विश्वविद्यालयमा कोर्समै राखिएको मात्रै छैन, यो विधाका चित्रकला प्रदर्शनी हुने क्रम पनि बढदो छ । रागिनी उपाध्याय, उमाशंकर शाह, सीमा शर्मा शाह, सौरगंगा दर्शनधारी, सम्झना राजभण्डारीलगायत चित्रकारहरू यो विधामा निरन्तर क्रियाशील छन् । सिर्जनशीलता र बजार दुवै हिसाबले यसको आयाम फराकिलो बन्दै गइरहेको उमाशंकर शाह बताउँछन् । प्रविधिसँग सम्बन्धित भएकाले नयाँ पुस्ता यतातिर आकर्षित भइरहेको शाहको दाबी छ । यद्यपि यो पुरानो विधा हो । तत्कालीन नेपाल ललितकला संस्था (नाफा) मा सन् १९८६ देखि नै प्रिन्ट मेसिन थियो । त्यही मेसिन प्रयोग गरेर उमा र सीमा शाह दम्पतीले सन् १९९५ मा पिन्ट मेकिङ चित्रकला प्रदर्शनी गरेका थिए । त्यही प्रदर्शनीबाट जम्मा भएको रकमले उनीहरूले प्रिन्ट मेकिङको नयाँ मेसिन किनेका थिए । पेन्टिङको काम एकचोटि बनाएपछि सकिन्छ तर प्रिन्ट मेकिङमा एउटै प्लेटबाट नै ५ देखि १० सम्म चित्र तयार गर्न सकिन्छ, शाह भन्छन्, यसले कलाकारलाई आफ्नो चित्र प्रदर्शन गरिरहन पनि सघाउँछ । प्रिन्ट मेकिङ चित्रमा प्रविधिको प्रयोगसँगै एउटै प्लेटबाट नयाँ नयाँ शैलीका चित्रकला तयार गर्न सकिने हुँदा यो विधा अगाडि बढिरहेको अर्का कलाकार मनीषलाल श्रेष्ठ बताउँछन् । प्रविधियुक्त भएकोले एकातिर यसले परीक्षणका आधारमा नौलो कुराहरू विकास गर्न सक्ने सञ्भावना र अर्कोतिर कलाकार मात्र नभएर किन्नेलाई पनि अरू पेन्टिङभन्दा सस्तो पर्ने हुँदा यो लोकप्रिय बन्दै गएको मानिन्छ । प्रिन्ट मेकिङको पछिल्लो काम भने पाटनढोकास्थित एमक्यूव ग्यालरीमा हेर्न सकिन्छ । चित्रकार सौरगंगा दर्शनधारी र सम्झना राजभण्डारीले आफ्ना चित्रहरू प्रदर्शनीमा राखेका छन् । दर्शनधारीले सामाजिक जीवनशैली र अहिलेको समयले पारेको प्रभावलाई चित्रहरूमा प्रस्तुत गरेकी छन् । मानिस फुर्सदमा के गर्छन् ? धेरैजसोले गफ गर्छन् । यो एक प्रकारले नेपालीको संस्कृति जस्तै बनेको छ । बिनाविषय र उद्देश्यहीन गफ पानीपँधेरो, चौतारीदेखि चिया पसलसम्म भइरहेकै हुन्छन् । अचेल त्यस्ता गफ सामाजिक सञ्जालतिर हुन थालेका छन् । मानिसका फुर्सदका यस्तै गफ समेटेर दर्शनधारीले प्रिन्ट मेकिङका चित्र तयार गरेकी छन् । फ्री टाइम शीर्षक दिइएको उनको चित्रमा चियालाई नै मानिसको फुर्सदको समय सदुपयोगको प्रमुख रूपमा चित्रण गरिएको छ । मानिसले एकै कप चियामा पनि कति विषयका कुरा गरेर समय बितारहेका हुन्छन् । देश, विदेश, वर्तमान परिस्थिति, प्रकृति, समाज, जीवजन्तु, राजनीति सबै कुरा चिया गफमा नै आउँछन्, उनले भन्छिन्, अलिकति फुर्सद भयो कि छेउ कुना लागेर सामाजिक सञ्जालमा व्यस्त हुने संस्कृति पनि बन्दै छ । यी सबै आखिर गफ संस्कृति हो । उनको चित्र एक प्रकारले नेपालीहरूको आनीबानीमाथिको व्यंग्य हो । उत्पादक र परिणामुखीभन्दा अहिले अनुत्पादक रूपमा समय बिताउनेहरूको संख्या ठूलो बन्दै गइरहेको छ । राजभण्डारीले भने एक्जिस्टेन्स शीर्षकमा मानिसको जीवन र प्रकृति जोडेर कलामार्फत अस्तित्वको खोजी गरेकी छन् । उनले जीवनलाई विभिन्न मौसम र ऋतुहरूको चक्रहरूसँगै तुलना गरेकी छन् । मौसमअनुसार रूखमा परिवर्तन भएजस्तै जीवनमा आउने परिवर्तनलाई उनले प्रतीकात्मक रूपमा प्रस्तुत गरेकी हुन् । उनले नेवार समुदायको सांस्कृतिक प्रभाव पनि ग्रहण गरेकी छन् । मण्डलाको चित्रमार्फत नेवारी समुदायमा गरिने आफैंभित्रको भगवानलाई पूजा गरिने परम्परा (म्हःपूजा) देखाएकी छन् । १२ चित्रहरू राखिएको प्रदर्शनी जेठभरि रहने ग्यालरीका सञ्चालक मनीषलाल श्रेष्ठले बताए ।"
सन्तोषको लभ हो,"धादिङ सन्तोष काफ्लेको निर्माण तथा सुवास जीसीको निर्देशनमा निर्माण हुन लागेको नेपाली कथानक चलचित्र लभ हो धादिङबेंसीमा एक कार्यक्रमका बीच शुभमुहूर्त गरिएको छ । सामाजिक सन्देशलाई मुख्य विषयवस्तु बनाएको चलचित्र धादिङको नीलकण्ठ नगरपालिकाभित्रका विभिन्न स्थानहरूमा छायांकन गरिने भएको छ । प्रदीप जीसी, विश्व देवकोटा, रवि भट्टराई, प्रकाश ढकाल सहायक निर्माता रहेको चलचित्रमा सन्तोष काफ्लेले कथा लेखेका छन् ।चलचित्रमा शीतल केसी, प्रेम भारती, विशाल लिम्बू, दीप्ति तामाङ, सुवास अर्याल दर्शने, धर्मेन्द्र श्रेष्ठ, प्रतिभा ढकाल, जुनु जीसीलगायतका कलाकारको अभिनय रहने छ । यस्तै विश्व देवकोटाको गीत र वसन्त सापकोटाको संगीत रहने चलचित्रमा मेलिना राई, वसन्त सापकोटा, राज सिग्देललगायत चर्चित कलाकारहरूले स्वर दिएका छन् ।"
सारेगमप लिल च्याम्प्स प्रितम सेकेन्ड रनर अप,"काँकडभिट्टा  भारतको चर्चित रियालिटी सो सारेगमप लिल च्याम्प्स मा सुनरी, इटहरी ५ का प्रितम आचार्य सेकेन्ड रनर अप बन्दै दुई लाख भारु जिते । आइतबार सम्पन्न ग्रायन्ड फिनालेमा उनी तेस्रो बन्दा अर्का नेपाली प्रतिस्पर्धी आयुष केसी चौथो बनेका थिए । नागपुर भारतकी सुगन्धा दाते सारेगामापा लिल च्याम्प्स विजेता बनिन् । उनले ५ लाख भारु पुरस्कार पाइन् । फाइनल राउन्डमा सुगन्धा, प्रितम, मोहम्मदसँगै आयुश, आस्था दास र अनुष्का पात्राले प्रतिस्पर्धा गरेका थिए । प्रितम र आयुष दुवै सोमबार घर फर्किएका छन् । मुम्बईबाट पश्चिम बंगालको बागडोग्रा विमानस्थलवाट ओर्लिएका उनलाई स्वागत गर्न समर्थक तथा आफन्तको बाक्लो भीड थियो, पूर्वी नाका काँकडभिट्टामा । उनले आफूलाई समर्थन गरेर भोट दिने सबैप्रति कृतज्ञता व्यक्त गरे । सारेगामापाका निर्णायकले ११ वर्षीय प्रितमको गायकी क्षमता निक्कै परिपक्व रहेको बताउँदै आएका थिए । सुरिलो स्वरका धनी उनले भारतीय रियालिटी सोमा उत्कृष्ट प्रदर्शन गर्दै तेस्र्रो उपाधि जितेका हुन्, त्यो पनि सयौं अब्बल प्रतिस्पर्धीलाई पाखा लगाउँदै । यी बाल प्रतिभाले सारेगामापा लिल च्याम्पमा आफ््नो स्वरको जादू देखाउँदा निर्णायकहरू पटकपटक चकित पर्ने गर्थे । प्रितमसँग भरपुर आत्मविश्वास थियो । त्यही आत्मविश्वासले उनलाई सफलता दिलाएको हो, संगीत साधन प्र्रतिष्ठान इटहरीका संस्थापक राजु केसीले भने । इटहरीकै विश्व आदर्श स्कुलमा कक्षा ६ मा पढ्छन् प्रितम । ७ वर्षकै उमेरमा स्कुल आइडल जितेका उनी ९ वर्ष छँदा सुरशाला गायन प्रतियोगितामा फस्ट रनर अप भएका थिए । संयोग कस्तो भने, अहिले चौथो बनेका आयुष सुरशालामा पहिलो बनेका थिए । यी दुवै नेपाली बाल गायकले सारेगामापाको यो सिजनमा तहल्का मच्चाएका थिए । प्रितमका धेरै गीत तथा कभर गीतहरू युट्युबमा भाइरल नै छन् । उनलाई मेन्टरिङसमेत गरिरहेका फिल्म निर्माता राजेश घतानीले उनको गायकी उत्कृष्ट रहेकै कारण निर्णायकहरूको नजरमा परेको र तेस्रो स्थान प्राप्त गर्न सकेको बताए ।सारेगामापामा उनले सुरुमा डिजिटल अडिसन दिएका थिए । निर्णायकले स्वर मन पराएपछि दिल्ली बोलाइएको बुबा काशीनाथले बताए । दिल्लीका तीनवटा अडिसनमा सफल भएपछि प्रितम मुम्बईको मेगा अडिसनमा छानिएका थिए । गायनमा प्रितमको मिहिनेत राम्रो थियो, बुवा काशीनाथ भन्छन्, त्यही कारण रिजल्ट पनि राम्रो आयो । प्रितम दैनिक २ घण्टा नियमित रियाज गर्छन् । संगीतसँगै पढाइमा पनि उनी अब्बल छन् । उनका संगीत शिक्षक भूपेन्द्र राई भन्छन्, प्रितमसँग गाउन सक्ने पृृथक् क्षमता छ । आधुनिक, शास्त्रीय दुवै किसिमका गीत गाउन सक्ने क्षमता उनमा रहेको शिक्षक राईले बताए ।"
हङकङमा सुपुर्दगी विधेयकको विरोध,"हङकङ चीनले हङकङमा प्रस्तावित सुपुर्दगीसम्बन्धी कानुनको विरोधमा आइतबार गरिएको प्रदर्शनमा विदेशी शक्तिको हात रहेको दाबी गरेको छ । चिनियाँ सरकारी सञ्चारमाध्यमले विदेशी शक्तिले चीनमाथि प्रहार गर्न हङकङमा विध्वंश निम्त्याउने प्रयास गरेको दाबी गरेको छ । चिनियाँ भाषाको सरकारी अखबार ग्लोबल टाइम्स ले लेखेको छ, यो निश्चित छ कि केही अन्तर्राष्ट्रिय शक्तिले पछिल्ला महिनामा हङकङसँगको अन्तरक्रिया बढाउँदै लगेका छन् । अखबारको सम्पादकीयमा हङकङका विपक्षी नेता र अमेरिकी विदेशमन्त्री माइक पोम्पियो तथा सभामुख नान्सी पेलोसीबीचको भेटवार्तालाई समेत उल्लेख गरिएको छ । त्यसैगरी अंग्रेजी भाषाको अखबार चाइना डेली ले पनि कानुनको समर्थन गरेको छ । प्रस्तावित कानुनअनुसार चीनले हङकङस्थित राजनीतिक विपक्षीलाई निसाना बनाउने भन्दै सर्वसाधारणहरू विरोधमा उत्रेका हुन् । प्रदर्शनमा व्यवसायी, कानुनका विद्यार्थी, धार्मिक समूह र प्रजातन्त्र पक्षधरहरूको सहभागिता थियो । सहरका कतिपय स्थानमा सोमबार बिहानैदेखि नै विरोध प्रदर्शन जारी छ । प्रदर्शनकारीलाई भगाउन प्रहरीले पानीको फोहोरा प्रयोग गरेको समाचार संस्था एएफपीले जनाएको छ । कतिपय प्रदर्शनकारीलाई प्रहरीले लछारपछार पारेको सामाजिक सञ्जालमा सार्वजनिक तस्बिर तथा दृश्यहरूमा देखिएको छ । हङकङकी प्रमुख कार्यकारी क्यारी लामले विरोधका बाबजुद सुपुर्दगी विधेयक फिर्ता नहुने बताएकी छन् । संवाददाताहरूसँग सोमबार कुराकानी गर्दै लामले देशको आवश्यकताअनुसार नै कानुन ल्याइएको दाबी गरिन् । उनले हङकङमा मानवाधिकार रक्षा हुनेमा कसैले शंका गर्नु नपर्ने बताइन् । आइतबार सेतो पोसाकमा सडकमा उत्रेका लाखौं मानिस घण्टौं लामो प्रदर्शनमा उत्रेका थिए । विरोधका क्रममा प्रहरी र प्रदशर्नकारीबीच हिंसात्मक झडप हुँदा दर्जनौं घाइते भए । मुकुन्डो लगाएका कतिपय प्रदर्शनकारी प्रहरीले खडा गरेको अवरोध पन्छाएर विधान परिषदको भवनमा प्रवेश गर्न खोजेपछि झडप भएको हो । बीबीसीका अनुसार झडपका क्रममा एक पत्रकारसहित ३ अधिकारी घाइते छन् । हङकङका प्रहरी प्रमुखले शान्तिपूर्ण प्रदर्शन हुने देशको परम्परा तोडिएको दाबी गरे । हङकङको स्वतन्त्रतापछिकै ठूलो मानिएको प्रदर्शनमा १० लाख सहभागी भएको आयोजकको दाबी छ । तर प्रहरीले २ लाख ४० हजार सहभागी भएको दाबी गरेका छ । आयोजकहरूले बुधबार फेरि अर्को विरोध प्रदर्शन गरिने जनाएका छन् । सुपुर्दगीसम्बन्धी प्रस्तावित कानुनको प्रावधानअनुसार हङकङमा अपराध तथा बलात्कारमा आरोपीलाई चीन, ताइवान र मकाउका अधिकारीले सुपुर्दगीका लागि आग्रह गर्न सक्छन् । तर सुपुर्दगी गर्नेनगर्ने घटनाको प्रकृतिका आधारमा निर्णय लिइने जनाइएको छ । हङकङका १९ वर्षीय युवाले गर्भवती प्रेमिकाको ताइवानमा हत्या गरी देश फर्केपछि सुपुर्दगी कानुनबारे बहस सुरु भएको हो । ताइवानी अधिकारीले ती युवकलाई सुम्पन हङकङसँग आग्रह गरे पनि कानुनी जटिलता देखिएको थियो । सन् १९९७ मा बेलायतबाट स्वतन्त्र भएयाता हङकङ एक देश दुई व्यवस्था अन्तर्गत अर्धशासित छ ।"
न्युजिल्यान्डमा सगरमाथा दिवस,"अस्ट्रेलिया  न्युजिल्यान्डको संसद् भवनमा पहिलोपटक सगरमाथा दिवस मनाइएको छ । न्युजिल्यान्डका नागरिक सर एडमन्ड हिलारी र नेपाली तेन्जिङ नोर्गे शेर्पाले सगरमाथामा पहिलो पाइला राखेको सम्झना स्वरूप हरेक वर्ष न्युजिल्यान्डमा एभरेस्ट डे मनाइने गरिन्छ ।संसद् भवनमा आयोजना गरिएको कार्यक्रममा न्युजिल्यान्डका मन्त्री, सांसदहरूका साथै एडमन्ड हिलारीकी श्रीमतीको समेत उपस्थिति रहेको थियो । कार्यक्रममा इथ्निक मन्त्री जेनी सालेसा, अन्डर सेक्रेटरी माइकल उड, सांसदहरू डङन वेब, मेलिसा ली, सिमिओन ब्राउन, प्रियंका राधाकृष्णनका साथै न्युजिल्यान्डमा रहेका नेपाली समुदायका प्रतिनिधिहरूको सहभागिता थियो । हरेक वर्ष प्रवासी नेपालीको संगठन एनआरएनले यो दिवस मनाउने गरेको भए पनि यस वर्ष नेप्लिज सोसाइटी अफ वेलिङटनको सक्रियतामा संसद् भवनमै पहिलोपटक आयोजना गरिएको आयोजक संस्थाका अध्यक्ष रमिल अधिकारीले जानकारी दिए ।कार्यक्रममा एडमन्ड हिलारीकी श्रीमती जुन हिलारीको उपस्थितिले कार्यक्रमलाई अझ रोचक बनाएको थियो । प्रायः सबै नेपाली कार्यक्रममा उपस्थिति जनाउने उनले नेपाल आफूलाई दोस्रो घर लाग्ने बताउँदै कार्यक्रम गरेकोमा आयोजकलाई धन्यवाद दिएकी थिइन् । कार्यक्रममा मन्त्री सालेसाले सगरमाथाको देशमा जन्मिएका नेपालीहरू भाग्यमानी भएको बताउँदै यस्ता कार्यक्रमले नेपाल र नेपालीको सम्बन्धलाई अझ प्रगाढ बनाउने बताएकी थिइन् । कार्यक्रममा नेपाल र न्युजिल्यान्डका साथै अन्य देशका व्यक्तिहरूले समेत सहभागिता जनाएका थिए । न्युजिल्यान्ड नेपाल सोसाइटीका अध्यक्ष दिनेश खडकाले यस कार्यक्रमले न्युजिल्यान्डमा नेपालीहरूको पहिचानलाई अझ फराकिलो बनाउनुका साथै नेपालको पर्यटन प्रवर्द्धनसमेत हुने बताए ।"
जर्दारी गिरफ्तार,"इस्लामाबाद पाकिस्तानका पूर्वराष्ट्रपति आसिफ अलि जर्दारी सम्पत्ति शुद्धीकरण मुद्दामा सोमबार इस्लामाबादमा पक्राउ परेका छन् । जर्दारीमाथि गैरकानुनी रूपमा सम्पत्ति आर्जन गरेको तथा बैंक नक्कली खाता सञ्चानको आरोप छ । यद्यपि, उनले आफूमाथिका आरोप अस्वीकार गर्दै आएका छन् । यसअघि नै भ्रष्टाचार मुद्दामा कारावास सजाय भुक्तान गरिसकेका जर्दारी सन् २००८ देखि २०१३ सम्म पाकिस्तानको राष्ट्रपति भएका थिए । पाकिस्तानकी पूर्वप्रधानमन्त्री तथा उनकी पत्नी बेनजिर भुट्टोको हत्यापछि उनी राष्ट्रपति निर्वाचित भएका थिए । पाकिस्तानी सञ्चारमाध्यममार्फत सार्वजनिक दृश्यहरूमा उच्च अदालतको निर्णयअनुसार नेसनल एकाउन्टेबिलिटी ब्युरो का सुरक्षाकर्मी जर्दारीको इस्लामाबादस्थित घरमा पसेको देखिन्छ । त्यसलगत्तै उनी आफ्ना छोरा विलावल भुट्टो जर्दारी तथा छोरी आसिफा भुट्टो जर्दारीसहित घरबाट बाहिरिएका थिए । विलावल विपक्षी दल पाकिस्तान पिपुल्स पार्टी (पीपीपी) का अध्यक्ष हुन् । पाकिस्तानी राजनीतिका विवादास्पद नेता जर्दारी भ्रष्टाचार मुद्दामा सन् १९९० र २००० को दशकमा जेल परेका थिए । सरकारसँगका सम्झौताका लागि गैरकानुनी रूपमा कमिसन लिएका कारण उनी मिस्टर टेन पर्सेन्ट उपनामले समेत चर्चित थिए ।"
विकासका लागि चीनदक्षिण एसिया मञ्च,"बेइजिङ चिनियाँ परराष्ट्र मन्त्रालयका प्रवक्ता कङ स्वाङले चीनदक्षिण एसिया सहयोग मञ्चले चीन र दक्षिण एसियाली मुलुकबीच सहयोगको अवस्था सिर्जना गर्ने बताएका छन् । चीनको दक्षिण पश्चिम युनान प्रान्तको युसी सहरमा सोमबार सुरु दोस्रो चीनदक्षिण एसिया सहयोग मञ्चबारे बोल्दै उनले यस्तो बताएका हुन् । कङले भने, क्षेत्रीय सहयोगलाई गहन पारी आपसी हितका लागि मञ्चले चीन र दक्षिण एसियाबीच संयुक्त परामर्श, अनुभव वार्ता, आर्थिक तथा व्यापारिक लगानीका साथै मानवीय आदान प्रदानलाई सुदृढ पार्दै सहयोग र विकास बढाउने लक्ष्य लिएको छ । स्थानीय सहकार्य गहन पार्दै साझा फाइदा र साझा जितको अनुभव भन्ने नाराका साथ सुरु मञ्चले चीन र दक्षिण एसियाली मुलुकबीच साझा अभिरुचि समुदाय निर्माण गर्ने लक्ष्य लिएको छ । मञ्चले चीनदक्षिण एसिया आर्थिक तथा सामाजिक विकासको क्षेत्रीय सहयोग दृष्टि विषयक दस्तावेज सार्वजनिक गरी अन्य १३ कार्यक्रमको आयोजना गर्ने उनको भनाइ छ । चीनले दक्षिण एसियाली मुलुकसँगको सामीप्यता बढाउन गत वर्षदेखि यो मञ्चलाई प्राथमिकता दिन थालेको हो ।"
बलात्कारपछि हत्यामा ६ दोषी,"कश्मीर भारतीय अदालतले कश्मीरमा एक बालिकालाई बलात्कारपछि यातना दिएर मारेको अभियोगमा ६ व्यक्तिलाई दोषी ठहर गरेको छ ।गतवर्ष कश्मीरको कठुआमा फिरन्ते मुस्लिम समुदायकी ८ वर्षीया बालिकाको शव जंगलमा भेटिएपछि बलात्कार तथा हत्या अभियोगमा ८ जनालाई पक्राउ गरिएको थियो । तर त्यसको विरोधमा दक्षिणपन्थी हिन्दु समूहहरू तथा वकिल प्रदर्शनमा उत्रेपछि उक्त विषयबारे अन्तर्राष्ट्रिय चासो बढेको थियो । अदालतले घटनाको प्रमाण नष्ट गरेकोमा ३ प्रहरी अधिकारीलाई दोषी ठहर गरेको हो । उनीहरूलाई ५ वर्षको कारावास सजाय सुनाइएको छ । दोषी ठहर हुनेमा एक अवकाशप्राप्त सरकारी अधिकारी, ४ प्रहरी र एक नाबालक छन् । ती नाबालकलाई भारतको कानुनअनुसार छुट्टै मुद्दा चलाइने जनाइएको छ । एकजनाले भने सफाइ पाएका छन् । बालिकाकी आमाले भूतपूर्व सरकारी कर्मचारी सान्जी राम र प्रहरी अधिकारी दीपक खजुरियाले घटना गराएको भन्दै उनीहरूलाई फाँसी हुनुपर्ने माग गरेकी थिइन् । सत्तारुढ भारतीय जनता पार्टी (भाजपा) बाट मन्त्री रहेका २ नेता आरोपितको समर्थनमा निकालिएको र्यालीमा सहभागी भएपछि भारतमा आक्रोश बढेको थियो ।"
अटिजम पीडितलाई सहयोग,"लन्डन बेलायतपस्थित नेपालीले नेपालका अटिजमपीडितका लागि २ लाख ३० हजार रुपैयाँ सहयोग गरेका छन् । बेलायती संसद् हाउस अफ कमन्स मा आयोजित च्यारिटीबाट संकलित रकममा अतिरिक्त चन्दा उठाएर उक्त रकम सहयोग गरिएको हो । नेप्लिज वुमन एसोसिएसन यूकेकी अध्यक्ष आरती श्रेष्ठले लन्डनमा आयोजित एक कार्यक्रमबीच अटिजम केयर नेपाललाई उक्त रकम बराबरको चेक हस्तान्तरण गरिन् । संकलित रकमसँगै श्रेष्ठले व्यक्तिगत रूपमा डेढ लाख रुपैयाँको चेक अटिजम केयर नेपालका अध्यक्ष डा कपिन्द्र अमात्य र प्रबन्ध निर्देशक डा सुनीता अमात्यलाई हस्तान्तरण गरेकी हुन् ।समाजसेवी श्रेष्ठको व्यक्तिगत पहलमा संसद्को च्यारिटी डिनरमा राजदूत डा दुर्गाबहादुर सुवेदी, सांसद वीरेन्द्र शर्मा, एसोसिएसनकी संरक्षक पुनम राज्यलक्ष्मी सुवेदी, अटिजम केयर नेपालकी अन्तर्राष्ट्रिय सल्लाहकार लिन बबिङ्टन सहभागी थिए । नेप्लिज वुमन एसोसिएसन यूकेले यसअघि पनि नेपालका अटिजम पीडितलाई सहयोग गरेको थियो । एसोसिएसनले भूकम्पपीडितलाई पनि सहयोग गरेको थियो ।"
मिडिया विधेयक परिमार्जन हुँदैन,"मोरङ उपप्रधान तथा रक्षामन्त्री ईश्वर पोखरेलले मिडिया काउन्सिल विधेयक परिमार्जन नहुने बताएका छन् । सोमबार विराटनगरमा पत्रकारसँगको कुराकानीमा विधिसम्मत ढंगले संसद्मा प्रस्तुत भएको विधेयक परिमार्जन नहुने तर छलफलक्रममा महत्त्वपूर्ण सुझाव आए समावेश हुन सक्ने उनको भनाइ छ ।विधेयकमा मिडियालाई नियन्त्रण गर्ने कुरो छैन, उनले भने, लोकतान्त्रिक व्यवस्थामा मिडियालाई नियन्त्रण गर्ने सवालै उठ्दैन, त्यसलाई व्यवस्थित र नियमन गर्न विधेयक ल्याइएको हो । पोखरेलले लोकसेवा आयोगले सुरु गरेको कर्मचारी भर्ना प्रक्रिया संवैधानिक भएको बताए । प्रदेशस्तरमा लोकसेवा आयोग बन्ने संवैधानिक व्यवस्था भएको तर त्यो बनिसकेको अवस्था छैन, उनले भने, त्यसैले तत्काल स्थानीय तह र प्रदेशमा कार्यसम्पादनका लागि कर्मचारी आवश्यक भएकाले समावेशी सिद्धान्तअनुसार भर्ना प्रक्रिया सुरु गरेको हो । उनका अनुसार प्रदेश लोकसेवा आयोग नबनेकाले दुईवटा विकल्प थियो सबै स्थानीय तहमा अस्थायी रूपमा कर्मचारी नियुक्ति गर्ने वा विधिसम्मत ढंगले लोकसेवा आयोगबाट समावेशी सिद्धान्तका आधारमा व्यवस्थापन गर्ने । पहिलो विकल्पमा अनियमितता हुने सम्भावना भएकाले आयोगले दोस्रो विकल्प अगाडि बढाएको हो ।"
प्रजातन्त्रमा निषेध अमान्य,"लमजुङ राप्रपा अध्यक्ष कमल थापाले प्रजातन्त्रमा निषेध मान्य नहुने बताएका छन् । निषेध गरिए जनताले प्रतिकार गर्ने उनको चेतावनी छ । उनले पूर्वराजा (ज्ञानेन्द्र शाह) देखि विप्लव माओवादीसम्म अट्ने प्रजातन्त्र चाहिएको बताए ।सरकारले प्रजातन्त्रलाई संकटमा पार्यो, कोही बोल्नै नहुने, हिँड्नै नहुने, सोमबार लमजुङमा आयोजित सभालाई सम्बोधन गर्दै उनले भने, मानिसको बाँच्न पाउने, हिँड्डुल गर्न पाउने, बोल्न पाउने अधिकार कुण्ठित छ । यसविरुद्ध जनता नलागी सुखै छैन । मेचीमहाकाली राष्ट्रिय स्वाभिमान यात्राका क्रममा लमजुङ आएका थापाले भने, अहिले प्रजातन्त्रको आवरणमा सर्वसत्तावाद हाबी हुने हो कि अधिनायकवाद आउने हो भन्ने आशंका छ । यसैबीच सोमबार गोरखामा आयोजित कार्यक्रममा थापाले सत्ता एवं प्रतिपक्षीले राष्ट्रिय सहमति गरेरै भ्रष्टाचार गरिरहेको आरोप लगाएका छन् ।"
राजमार्ग व्यक्तिको नाममा,"काभ्रे  अरनिको राजमार्गको ट्र्याक खुलेको २०१७ सालमै हो । तर अहिलेसम्म पनि राजमार्गमा पर्ने जग्गाको लगत कट्टा भएको छैन । व्यक्तिको नाममा स्रेस्ता कायम भएको फाइदा उठाउँदै व्यवसायीले राजमार्ग बेच्न थालेका छन् । गत साता धुलिखेल४ स्थित मूल सडक लालपुर्जा भएकै कारण जग्गा दलाली गर्ने एक समूहले बिक्री गरेको थियो । नापी कार्यालय काभ्रेका अधिकृत सुरेश मानन्धरका अनुसार बनेपाको पुलबजारदेखि बुडोल खोलासम्म र खावादेखि दोलालघाटसम्मको सडक अझै व्यक्तिकै नाममा छ । मुआब्जा पाइसके पनि अझै ती जग्गाको लगत कट्टा भएको छैन, लालपुर्जा व्यक्तिकै नाममा छ, मानन्धरले भने, घर बनाउन वा जग्गा बिक्रीवितरण गर्न केहीले लगत कट्टा गरेको हुन सक्छ, अन्यथा सडकको जग्गा व्यक्तिकै नाममा छ । उनका अनुसार काभ्रेमा पर्ने राजमार्गअन्तर्गतको ७० प्रतिशत जग्गाका व्यक्तिसँग लालपुर्जा छ । सडक विभाग वा स्थानीय तहले सूचना निकालेर सडकमा परेको किटान गरे पनि व्यक्तिले सहीछाप नगरेसम्म सरकारको नाममा कायम गर्न नसकिने मानन्धरले दाबी गरे । सरकारी निकायले जग्गा सडकमा परेको किटान गर्न सक्छ तर संविधानले सम्पत्तिको अधिकार दिएकाले व्यक्तिका नाममा कायम भएको जग्गा जग्गाधनीले नचाहेसम्म सरकारी कायम गर्न अप्ठ्यारो छ, उनले भने । बनेपा खण्डमा मापदण्ड ७५ कि ८२ फिट भन्ने विवादका कारण लगत कट्टा हुन सकेको छैन । राजमार्गको अन्य खण्डमा ८२ फिट कायम छ । सडक डिभिजन कार्यालय भक्तपुरका प्रमुख बेलबहादुर भुजेलले स्थानीय सडकको लगत कट्टा हुने नगरेको बताए । स्थानीय सडकको लगत कट्टा हुने गरेको छैन, त्यहाँ पनि सोही कारण नभएको हुन सक्छ, भुजेलले भने, स्थानीय तहले गरिदिने रेखांकनकै आधारमा हामीले काम गर्ने हो । कर्मचारीको संलग्नताकालोपत्रे सडक बिक्री प्रकरणमा धुलिखेल नगरपालिकाका कर्मचारीको संलग्नता देखिएको छ । २०६२ भदौ ९ गते साबिक कित्ता नम्बर ६३३ को १० आना ३ दाम क्षेत्रफलबाट जग्गाधनी मैया सार्कीले कित्ताकाट गरी ६५१ कित्ताको ७ आना ३ दाम धुलिखेलका रवीन्द्र श्रेष्ठ यगोललाई ६० हजार रुपैयाँमा बिक्री गरेकी छन् । धुलिखेल नगरपालिकाका इन्जिनियर जैसीलाल मण्डलले उक्त जग्गामा घरबाटो केही नभएको देखिन्छ भन्दै सिफारिस गरिदिएका छन् । २०४८ सालमै स्थापना भएको काठमाडौं विश्वविद्यालयले सोही समयदेखि उक्त बाटो प्रयोग गर्दै आए पनि कार्यकारीको सिफारिसले बेचबिखनमा बल पुगेको हो । ६३३ कित्ताकै बाँकी ३ आना जग्गा ६५२ कित्ता कायम भई मैया सार्कीकै नाममा थियो । मूल सडकमा पर्ने उक्त जग्गा पनि २०७१ असार १२ गते सार्कीले २ लाख ५० हजार रुपैयामा ज्ञानबहादुर मोक्तान र लोकेन्द्र तोलांगेलाई बिक्री गर्दा नगरका कार्यकारी अधिकृत हरिराम नागिलाले घर छैन तथा फिल्डमा पक्की मोटरबाटोसँग जोडिएको छ भन्ने बेहोराको घरबाटो प्रमाणित गरिदिएका थिए । २०७१ सालको सिफारिसमै त्रुटि देखिएको छ, मालपोत कार्यालयका कर्मचारी भन्छन्, सोही सिफारिसका आधारमा पटकपटक जग्गा बिक्री भयो । मालपोतका कर्मचारीले पनि पुरानै सिफारिसका आधारमा जग्गा पास गरिदिएकाले मिलेमतो आशंका गरिएको छ । मालपोत कार्यालयले भने कागजपत्र पुगेर आएकाले पास गरेको जिकिर गर्दै आएको छ । मन्त्रालयको चासोकालोपत्रे सडक नै बिक्री भएको प्रकरणमा भूमि व्यवस्था, सहकारी तथा गरिबी निवारण मन्त्रालयले चासो लिएको छ । घटना सार्वजनिक भएलगत्तै मन्त्रालयले प्रमुख मालपोत अधिकृत ध्रुवप्रसाद कोइरालालाई बोलाएर यसबारे जानकारी लिएको हो । माथिल्लो निकायलाई हामी सधैँ जानकारी गराउँछौँ, यो नियमित प्रक्रिया हो, कोइरालाले भने, के भएको हो भनेर सोध्नुभएको थियो, हामीले घटना विवरण बताएका छौँ । मन्त्रालय र विभागले आवश्यक कागजपत्र पनि झिकाएर अध्ययन गरिरहेका छन् । कोइरालाले प्रहरीले अनुसन्धान थालेकाले यसबारे थप नबोल्ने बताए ।"
ऋणीलाई बिमाको भारी,"काठमाडौं  बैंक तथा वित्तीय संस्थाबाट ऋण लिँदा जबरजस्ती बिमा पोलिसी पनि किन्नुपर्ने बोझ ऋणीले बेहोर्दै आएका छन् । व्यवसाय विस्तारको नाममा बैंक तथा वित्तीय संस्थाले ऋणीलाई परिबन्दमा पारेर बिमा पोलिसी भिराउने प्रवृत्ति बढेपछि ग्राहक मर्कामा परेका हुन् । ऋणको जोखिम सुरक्षण गर्न बिमा गराउनु आवश्यक भए पनि बैंकले बिमा पोलिसी बेच्नकै लागि अनावश्यक रूपमा ऋणीलाई परिबन्दमा पार्न थालेपछि अतिरिक्त बोझ थपिएको ग्राहकको गुनासो छ ।अहिले अधिकांश वित्तीय संस्थामा बिमा नगरी ऋण पाउने अवस्था नरहेको काठमाडौं कीर्तिपुरका एक ऋणी श्रीनिवास महर्जनले गुनासो गरे । घडेरी किन्नका लागि ऋण लिन एक वाणिज्य बैंक पुगेका महर्जनले पनि बिमा नगरी ऋण पाउन नसकेको बताए । ऋणका लागि सबै प्रक्रिया पूरा भएपछि क्रेडिट कार्ड र बिमा पोलिसी नलिई खातामा पैसा नजाने बैंकका कर्मचारीले बताए, उनले भने, मैले पहिले नै जीवन बिमा गरिसकेको छु, फेरि किन गर्नु भन्दा पनि मानेनन् । ऋण नै नपाइने अवस्था भएपछि छोरीको बिमा गरिदिएँ । अनि बल्ल ऋण पाइयो । अप्ठेरो पारेर ऋण लिन जाँदा बैंकले अनावश्यक रूफमा बिमा, त्रेडिट कार्डजस्ता अनावश्यक झन्झट थप्दा ग्राहक मर्कामा पर्ने उनले बताए ।बैंकबाट ऋण लिँदा बिमा पोलिसी पनि किन्नुपर्ने बाध्यता रहेको बर्दियाकी सरस्वती विष्टको अनुभव छ । बर्दिया स्थायी घर भएकी विष्ट कामकाजको सिलसिलामा काठमाडौं बस्दै आएकी छन् । उनले बैंकमा ऋण लिन जाँदा बैंकले कम्तीमा दुई लाख रुपैयाँ बराबरको बिमा गराउन भनेको उनले बताइन् । राष्ट्र बैंकमा काम गर्ने मेरो एक जना नातेदारलाई बैंकमा कुरा गर्न लगाएपछि बल्ल बिमा नगरेरै ऋण पाएँ, उनले थपिन्, त्यसपछि मैले राष्ट्र बैंकमा उजुरी पनि दिएकी थिएँ । बैंक तथा वित्तीय संस्थाका यस्ता गतिविधिले ग्राहकलाई निकै अप्ठेरो भएको उनले सुनाइन् । बजारमा नयाँ बिमा कम्पनी थपिएपछि यो क्रम बढेको जानकारहरू बताउँछन् । पहिले त्यत्ति धेरै थिएन, बैंकमा तरलता अभाव र बिमा कम्पनी थपिएपछि यो क्रम हात्तै बढेको उनीहरूको तर्क छ । पछिल्लो समयमा बैंकिङ क्षेत्रमा बैंकास्योरेन्सका नाममा विकृति भित्रिँदै गएको राष्ट्र बैंकका एक अधिकारीले बताए । यो क्रम बढ्दै गयो भने निकट भविष्यमै वित्तीय प्रणालीमै अर्को समस्या आउँछ, ती अधिकारीले भने, बैंकहरूमा वार्षिक मुनाफा ठूलो अंश बिमाबाटै प्राप्त गरेको देखिन्छ । केही बैंकहरूले वार्षिक योजनामै बिमाबाट ठूलो परिमाणमा नाफा कमाउने उल्लेख गरेको स्मरण गर्दै उनले भने, लक्ष्य भेटाउनकै लागि बैंकले हरेक ऋणीलाई बिमा गराउन कर्मचारीलाई परिपत्र पनि जारी गरेको भेटिएको छ । केही बैंकहरूले ऋणीलाई प्रदान गरेको ऋणको निश्चित प्रतिशत (यस्तो सीमा बैंकअनुसार फरक फरक छ) बराबर रकम बिमा शुल्क (प्रिमियम) उठाउनैपर्ने अनिवार्य व्यवस्था गरेका छन् । यसकारण पनि कर्मचारी दबाबमा रहने भएकाले बिमा नगर्दै ऋण पाइने अवस्था नरहेको ती अधिकारीको भनाइ छ । राष्ट्र बैंकमा यो विषयमा छलफल भए पनि ठोस निर्णय नभएकाले बैंकहरू अराजक बन्दै गएको उनले बताए । सरकारी बैंकहरूमा जबरजस्ती बिमा पोलिसी नबेचे पनि धेरै निजी बैंकमा बाध्यात्मक अवस्था नै रहेको जनाइएको छ । बैंकास्योरेन्सले बिस्तारै विकृतिको रूप लिंदै गएको प्रति स्वयम् बैंकरहरू पनि सहमत छन् । बैंकहरू आक्रामक रूपमा बिमाका लागेकाले विकृतिको संकेत देखिएको बैंकर्स संघका अध्यक्ष ज्ञानेन्द्रप्रसाद ढुंगानाले बताए । कर्मचारीहरू बैंकिङभन्दा पनि धेरै बिमामा फोकस हुने अवस्था देखियो, यस्तो गतिविधिले विकृति ल्याउँछ कि भन्ने लागेको छ, उनले भने, बैंकहरू बिमा कम्पनीको एजेन्ट भएको अनुभव हुन थालेको छ । सम्भावित विकृति न्यूनीकरणका लागि यो विषय बैंकर्स संघको बैठकमा पनि उठाउने तयारी भएको उनले बताए । संघका आगामी बैठकमा यो विषयमा छलफल गर्ने योजना छ, उनले भने, समयमै नियन्त्रण नगरीले विकृतिको सम्भावना देखियो । बैंक तथा वित्तीय संस्थाले ऋणीलाई अनावश्यक रूपमा जीवन बिमा पोलिसी किन्न बाध्य पारेर गैरकानुनी काम गरेको राष्ट्र बैंकका प्रवक्ता लक्ष्मीप्रपन्न निरौलाले बताए । ऋणीलाई जबरजस्ती जीवन बिमा पोलिसी बेच्नु बैंकिङ मान्यताविपरीत काम हो, उनले थपे, यो बैंकहरूको अराजकताको पराकाष्ठा मात्र नभएर सीधा रूपमा ठगी हो । ग्राहकलाई अनावश्यक रूपमा जीवन बिमा किन्न बाध्य पार्ने बैंकका प्रमुख कार्यकारी अधिकृतहरू नै बिमा कम्पनीको एजेन्ट बनेको उनको आरोप छ । यो विषयमा धेरै गुनासा आएकाले राष्ट्र बैंकले तिनलाई सूक्ष्म रूपमा अध्ययन गरी आवश्यक कारबाही अघि बढाइने निरौलाले बताए । बैंकास्योरेन्स गैरकानुनी नेपालमा बैंकास्योरेन्स सम्बन्धमा कुनै कानुन छैन । यसकारण बैंक तथा वित्तीय संस्थाले बैंकास्योरेन्सका नाममा अघि बढाएका बिमा गतिविधि गैरकानुनी भएको जानकारहरू बताउँछन् । बिमाका जानकार भोजराज शर्मा भने बैंकहरूले संस्थागत अभिकर्ताको रूपमा काम गरेकाले त्यो बैंकास्योरेन्स नभएको बताउँछन् । बैंकले अभिकर्ताको रूपमा काम गरेका हुन्, उनीहरूले त्यसलाई बैंकास्योरेन्स नाम दिएका छन् । त्यो बैंकास्योरेन्स होइन, उनले भने । नेपाल बैंकास्योरेन्ससम्बन्धी नीतिगत व्यवस्था नभएकाले गैरकानुनी भएको जानकारहरू बताउँछन् । प्रस्तावित बिमा ऐनमा बैंकास्योरेन्ससम्बन्धी व्यवस्था छ । ऐन पारित भएपछि सोहीअनुसार बैंकास्योरेन्स निर्देशिका ल्याउने बिमा समितिले तयारी गरेको छ । प्रस्तावित ऐन पारित नभएकै कारण हाल निर्देशिकाको काम पनि स्थगित भएको बिमा समितिले जनाएको छ । जबर्जस्ती बिमा पोलिसी बेच्ने प्रवृत्ति लघुवित्तमा अत्यधिक रहेको जानकारहरू बताउँछन् । लघुबिमाको नाममा सर्वसाधारण र विपन्न वर्ग यसको मारमा परेको छन् । बिमा समितिले पनि प्रभावकारी रूपमा अनुगमन गर्न नसकेकाले वित्तीय क्षेत्रमा विकृति झांगिँदै गएको पनि उनीहरूको गुनासो छ । मौन राष्ट्र बैंकबैंकास्योरेन्सले ल्याएको विकृति सम्बन्धमा राष्ट्र बैंक जानकार छ । यो विषयमा पटक पटक छलफल पनि भएको छ । बैंकले गर्ने बिमालाई कडाइ गर्नेनगर्ने सम्बन्धमा आन्तरिक रूपमा विवाद भएकाले राष्ट्र बैंकले ठोस निर्णय लिन नसकेको हो । राष्ट्र बैंक सुपरिवेक्षण विभागले बैंकास्योरेन्सले विकृति ल्याएकाले त्यसलाई रोक्नुपर्ने प्रस्ताव ल्याए पनि उच्च अधिकारीहरूले बिमा पहुँच बढेको भन्दै नियन्त्रण गर्न नमानेपछि ठूलो निर्णय हुन नसकेको स्रोतले बताएको छ । यसअघिको छलफलमा बैंकले सहायक कम्पनीमार्फत मात्र बिमा गर्न पाउने सम्बन्धमा छलफल भएको बताइएको छ ।त्यसपछि राष्ट्र बैंकमै मत बाझिएपछि कुनै निर्णय हुन पाएको छैन । दर्जनभन्दा बढी बिमा कम्पनीसँग सम्झौता एउटा वित्तीय संस्थाले दर्जनभन्दा बढी बिमा कम्पनीसँग बैंकास्योरेन्सका लागि सहमतिपत्रमा हस्ताक्षर (एमओयू) गरेको भेटिएको छ । ती कम्पनीसँग वास्तविक काममा लागि भन्दा पनि उनीहबाट निक्षेप संकलन गर्नकै लागि सम्झौता गरिएको हो । यसकारण एमओयू भएका सबै बिमा कम्पनीले कारोबार पाउँदैनन् । जुन कम्पनीले बैंकका उच्च व्यवस्थापनलाई खुसी बनाउँछ ती कम्पनीमा धेरै व्यवसाय जान्छ । बैंकका कर्मचारीलाई पनि अरूभन्दा धेरै व्यवसाय ती कम्पनीलाई दिन प्रत्यक्ष निर्देशन आउने गरेको एक बैंकरले बताए । त्यसो हाल कुन बैंकको कति बिमा कम्पनीसँग सम्झौता भएको छ भन्ने तथ्यांक सरकारी निकायसँग छैन । नेपालमा बैंकास्योरेन्ससम्बन्धी नीति नभएकाले उक्त तथ्यांक नभएको हो । बैंकले बिमा समितिबाट संस्थागत अभिकर्ताको प्रमाणपत्र लिने र त्यसकै आधारमा बैंकमार्फत बिमा पोलिसी बेच्ने प्रचलन छ । बिमा कम्पनीको बार्गेनिङ अधिकांश बैंक तथा वित्तीय संस्थाका प्रमुख कार्यकारी अधिकृत उपस्थित एक सार्वजनिक कार्यक्रममा बैंकास्योरेन्सले आफ्ना कर्मचारीलाई शुद्ध रूपमा बिमा एजेन्ट बनाएको बताए । बिमा कम्पनीले आफ्नो पोलिसी नबेचे निक्षेप निकाल्ने धम्की दिँदा रहेछन्, निक्षेप जोगाउनकै लागि पनि शाखा प्रबन्धकहरू बिमा पोलिसी बेच्नतिर लागेको भेटियो, ती अधिकारीले भने, यही क्रम हो भने शाखाबाट ऋण प्रवाह रोकिएर बिमा पोलिसी मात्र बिक्री हुन्छ । नयाँ बिमा कम्पनी बजारमा आएपछि अस्वस्थ प्रतिस्पर्धा बढेकाले यस्तो अवस्था आएको उनीहरूको बुझाइ छ । यही कारण बैंकहरू ऋणीलाई अनिवार्य रूपमा बिमा पोलिसी भिराउन बाध्य हुन्छन्, ती बैंकरले भने । पहुँचवालाले बिमा किन्नु पर्दैन बैंक तथा वित्तीय संस्थाले ऋण दिंदा सर्वसाधारणलाई बिमा पोलिसी किन्न बाध्य पारे पनि सरकारी उच्च अधिकारी र पहुँचवालालाई छुट रहेको गुनासो राष्ट्र बैंकमा परेको छ । यसको अर्थ बिमा पोलिसी किन्न बाध्य पारिने सर्वसाधारण र विपन्न वर्ग नै हुन् । यसले ग्राहकहरूमा पनि विभेद भएको छ । बिमाबापत कर्मचारीलाई छुट्टै भत्ता बिमा गरेकै कारण त्यसबाट प्राप्त आयबाट बैंकास्योरेन्स गतिविधिमा आबद्ध कर्मचारीलाई छुट्टै विशेष भत्ता आउने गरेको छ । यसकारण सो बिमा विभागमा काम गर्न कर्मचारीहरू उत्सुक देखिन थालेका छन् । बैंकको सेवा सुविधाबाहेक बैंकास्योरेन्ससँग सम्बन्धित सबै कर्मचारीलाई छुट्टै भत्ता आउने भएकाले विभेद देखिन थालेको जानकारहरू बताउँछन् । आधाभन्दा बढी पोलिसी रद्द बैंक तथा वित्तीय संस्थाले बाध्यात्मक रूपमा बिमा गराएकामध्ये आधाभन्दा धेरै पोलिसी रद्द हुने गरेको जानकारी प्राप्त भएको छ । ऋण लिनकै लागि पहिलो वर्ष बिमा शुल्क तिर्ने र अर्को वर्षबाट नतिर्दा ती पोलिसी रद्द हुने गरेको एक बिमा कम्पनीका प्रमुख कार्यकारी अधिकृतले बताए । उनीहरूले स्वैच्छिक रूपमा बिमा गरेका हुँदैनन्, उनले भने, बाध्यात्मक रूपमा बिमा गर्दै यस्तै अवस्था हुन्छ । किन प्रिमियम नतिरेको भनेर एक ऋणीलाई जिज्ञासा राख्दा बिमा गरेको भन्दा पनि ऋण लिँदा बैंकलाई प्रिमियमका रूपमा कमिसन दिएको जवाफ ग्राहकबाट पाएको ती अधिकारीले बताए ।"
माथिल्लो त्रिशूली१ लाई एआईआईबीको १० अर्ब,"प्राधिकरणले गरेको विद्युत् खरिद सम्झौता (पीपीए) मा हेजिङ फन्डका लागि तोकिएको रकममध्ये एकतिहाइ आयोजनाले तिर्ने र बाँकी प्राधिकरण तथा सरकारले तिर्ने प्रावधान सम्झौतामा छ । हेजिङ फन्ड स्थापनाका लागि नेपाल राष्ट्र बैंकले तयार पारेको विनियमावली मन्त्रिपरिषद्ले पुस १७ गते स्वीकृत गरिसकेको छ । नियमावली पारित भएसँगै आयोजनाका लागि पनि हेजिङ सुविधा उपलब्ध गराउने बाटो खुलेको छ । प्रवर्द्धकले वित्तीय स्रोतसमेत पाएसँगै अब यो आयोजना निर्माणको बाटो खुला हुँदै गएको छ । यो आयोजनामा ९० प्रतिशत विदेशी र १० प्रतिशत स्वदेशी लगानी छ । प्राधिकरणले डलरमा विद्युत् किन्ने सम्झौता गरेको यो सबैभन्दा ठूला आयोजना हो । यसअघि प्राधिकरणले ६० मेगावाटको खिम्ची, ४५ मेगावाटको माथिल्लो भोटेकोसी, ८२ मेगावाटको तल्लो सोलु, ५० मेगावाटको माथिल्लो मर्स्याङ्दी ए, ३७ दशमलव ६ मेगावाटको काबेली ए र एक सय २० मेगावाटको रसुवाभोटेकोसी आयोजनालाई पनि डलरमा भुक्तानी गर्ने गरी पीपीए गरेको छ । यीमध्ये खिम्ची, भोटेकोसी र माथिल्लो मर्स्याङ्दी ए सञ्चालनमा आइसकेका छन् ।"
जुटमिललाई संग्रहालय बनाऊ,"विराटनगर  प्रदेश १ सरकारले विराटनगर महानगरपालिका १६ मिल्स एरियास्थित विराटनगर जुट मिल्समा राजनितिक संग्रहालय निर्माणको तयारी गरेको छ । मन्त्रालयले संग्रहालय निर्माण गर्न बनाएको राजनीतिक संग्रहालय स्थापना सम्भाव्यता अध्ययन कार्यदलले जुटमिल परिसरको जग्गा भाडामा लिएर संग्रहालय निर्माण गर्न सुझाव दिएको छ ।विराटनगर जुटमिलको ऐतिहासकिता र राजनितिक आन्दोलनमा मिलको योगदानलाई मध्यनजर गर्दै मिल क्षेत्रमा सग्रहालय निर्माण गर्ने सुझाव दिइएको कार्यदलका संयोजक ओमनाथ कोइरालाले बताए । २००३ सालको मजदुर आन्दोलन र २००७ सालको राणाविरोधी आन्दोलनको विगुल फुक्ने विराटनगर जुटमिल राजनीतिक परिवर्तनको उद्गमस्थल भएकाले सोही क्षेत्रमा संग्रहालय स्थापना गर्न सुझाव दिइएको संयोजक कोइरालाको भनाइ छ ।ती दुवै आन्दोलनको नेतृत्व गर्ने मनमोहन अधिकारी र गिरिजाप्रसाद कोइराला राष्ट्रिय राजनितिको नेतृत्वमा पुगेर देशको प्रधानमन्त्रीसमेत भए, कोइरालाले भने, त्यस हिसाबले पनि जुटमिल नेपालको राजनीतिक आन्दोलनको उद्गमस्थल भएकाले त्यहाँ संग्रहालय बनाउनुपर्छ ।विराटनगर जुटमिल परिसरमा ६५ बिघा जग्गा छ । त्यसमध्ये ३० बिघा जग्गा लिजमा लिएर संग्रहालय निर्माण गर्नुपर्ने कार्यदलको सुझाव छ । संग्रहालयमा विराटनगरको राजनीतिक आन्दोलनसँग जोडिएका वस्तुहरू संकलन गरेर राखिनुपर्ने कार्यदलका सदस्य यज्ञ शर्माले बताए । २००७ सालको आन्दोलनमा प्रयोग गरिएको ट्याङ, तोप, र हाइज्याक गरिएको जहाज (जुन अहिले सुन्दरीजलस्थित बीपी संग्रहालयमा राखिएको छ) त्यसलाई पनि ल्याएर संग्रहालयमा राखिनुपर्ने उनले बताए । सुन्दरीजलमा राखिएका ती सबै सामग्री तत्कालीन आन्दोलनका महत्त्वपूर्ण विम्बहरू हुन् र त्यो विराटनगरको सम्पत्ति हो, त्यसलाई पनि ल्याइनुपर्छ, शर्माले भने, यदि त्यो ल्याउन सकिँदैन भने पनि त्यसको विम्ब बनाएर भए पनि संग्रहालयमा राखिनुपर्छ । यस्तै संग्रहालयमा स्वर्गीय नेता गिरिजाप्रसाद कोइराला र मनमोहन अधिकारीको पूर्ण कदको सालिक र २००३ सालदेखि २०६२६३ सम्मको आन्दोलनमा प्रदेश १ मा सहिद भएकाहरूको सालिक स्थापन गर्नुपर्ने कार्यदलले सुझाव दिएको छ । प्रदेश स्तरको राजनीतिक संग्रहालय भएकाले त्यहाँ प्रवेश गर्दा राजनितिक घटना भएका स्थानहरू देखिने प्रतिविम्ब बनाउनुपर्ने र ती स्थानहरूको महत्त्व झल्कने खालका श्रव्यदृश्य सामग्रीको व्यवस्था गरिनुपर्ने सुझाव दिइएको छ । संग्रहालयलाई दिगो बनाउन त्यसलाई मनोरञ्जन स्थलका रूपमा समेत विकास गरिनुपर्ने कार्यदलको सुझाव छ । त्यसका लागि संग्रहालयमा पुस्तकालय, पार्क, चमेनागृहलगायत मनोरञ्जनस्थलको समेत व्यवस्था गरिनुपर्ने कार्यदलका सदस्य शर्माले बताए । संग्रहालयलाई दिगो र यसको नियमित आम्दानीका लागि निजी क्षेत्रको सहयोगमा संग्रहालय परिसरमा व्यावसायिक कम्प्लेक्ससमेत निर्माण गर्न सकिने उनले बताए । प्रदेश सरकारले केही रकम राखेर संग्रहालय सञ्चालनका लागि संग्रहालय विकास कोष निर्माण गर्नुपर्ने र अन्य दाताबाट आएको सहयोग रकमसमेत सोही कोषबाट खर्च गरिनुपर्ने कार्यदलको सुझाव छ । कार्यदलले संग्रहालय निर्माणका लागि तत्कालीन आन्दोलनका योद्धा कमल कोइराला, आमोदप्रसाद उपाध्याय, रानोदेवी अधिकारी, विश्वबन्धु थापालगायतसँग पनि छलफल गरेको र उनीहरूले आफूहरूसँग पनि आन्दोलनमा प्रयोग भएका विभिन्न वस्तुहरू रहेकाले संग्रहालय बन्ने हो भने दिन तयार रहेको कार्यदलले जनाएको छ । संग्रहालय सञ्चालनका लागि व्यवस्थापन समिति, सल्लाहकार समिति र स्थानीय तह, विश्वविद्यालयहरू पनि संस्थागत सदस्य रहने गरी संरचना बनाउन कार्यदलले सुझाव दिएको छ । प्रदेश सरकारले जुटमिललाई नै संग्रहालयको रूपमा विकास गर्ने योजनाका साथ गत चैत २८ गते कोइरालाको नेतृत्वमा १५ सदस्यीय कार्यदल गठन गरेको थियो । उद्योगमन्त्री मात्रिका यादवले गत १३ गते विराटनगर आएका बेला भने जुटमिल सञ्चालनको तयारी भइरहेकाले कसैलाई पनि जुटमिलका संरचना बनाउन नदिने बताएका थिए । उद्योगमन्त्रीको यस्तो भनाइ सार्वजनिक भएपछि कार्यदलले जुटमिलको जग्गा लिजमा लिएर संग्रहालय बनाउन सुझाव दिएको छ । मन्त्री यादवले भने मिलको जग्गा पनि कसैलाई दिन नमिल्ने बताउँदै आएका छन् ।"
भूमेमा व्यावसायिक दूध उत्पादन,"रुकुम पूर्व  भूमे गाउँपालिकामा व्यावसायिक रूपमा दूध उत्पादन सुरु गरिएको छ । मारिङ बहुद्देश्यीय सहकारी संस्थाले पहिलो पटक दूध बिक्री वितरण थालेको हो । सहकारीले ५ वटा गाई खरिद गरी खाबाङ बगरमा दूध बिक्री गरिरहेको छ । ५ लाख ५० हजार रुपैयाँमा गाई खरिद गरेर दूध बिक्री थालिएको सहकारीले जनाएको छ । बुटवलबाट ५ वटा माउ गाई, एउटा बहर, २ वटा बाच्छा ल्याइएको छ । २ वटा जर्सी र तीनवटा होलिस्ट्यान जर्सी गाई हुन् । गाउँपालिकाका धेरै ठाउँमा दूध पाइन्न, सहकारीका व्यवस्थापक सन्दीप अधिकारीले भने, त्यस्ता ठाउँमा दूध आपूर्ति गर्ने उद्देश्यले गाईपालन गरेर दूध बेच्न थालेका हौं । गाईगोरु, भेडा, बाख्रा मात्र पाल्ने भएकाले धेरै ठाउँमा दूध नपाइने गरेको उनले बताए । घरमा पालिएका गाई दुहुने चलन कमै छ । त्यसैले दूधको आवश्यकता बढी देखिएपछि गाईपालन गरेर व्यावसायिक रूपमा दूध बिक्री थालिएको व्यवस्थापक अधिकारीले बताए । एउटा गाईले दुई छाकमा १२ लिटर दूध दिन्छ । पहिलो चरणमा गाउँपालिका केन्द्र, खाबाङ बगर, त्रिवेणी, महतलगायत गाउँमा दूध आपूर्ति भइरहेको छ । दीर्घकालीन रूपमा जिल्लाका अन्य स्थानीय तहका बजार तथा रुकुम पश्चिम र रोल्पासम्ममा दूध पुर्याउने लक्ष्य लिइएको सहकारीले जनाएको छ । गाईपालनमा २ जनाले रोजगारी पाएका छन् । प्रदेश सरकार, भूमे गाउँपालिका र सहकारीको आफ्नै लगानीमा गाईपालन सुरु गरेको हो । ६ रोपनी जग्गा भाडा, गोठ निर्माण, गाई खरिदसमेत गरेर २४ लाख रुपैयाँ खर्च भएको छ । प्रदेश ५ सरकारको भूमि, व्यवस्था, कृषि तथा सहकारी मन्त्रालयको १४ लाख, भूमे गाउँपालिकाको ४ लाख अनुदान र सहकारीको ५ लाख रुपैयाँ लगानीमा गाईपालन सुरु गरिएको छ । भूमे गाउँपालिका अध्यक्ष रामसुर बुढा मगरले गाउँपालिकामा पहिलो पटक व्यावसायिक दूध उत्पादन सुरु भएको बताए । गाउँपालिकामा यसअघि छिटफुट रूपमा मात्रै दूध पाइने र त्यो व्यक्तिगत प्रयोजनमा मात्रै रहेको उनले सुनाए । गाउँपालिकाका केही ठाउँमा मात्रै भैंसी पालिने र भैंसीको दूध पनि घरायसी प्रयोजनमा मात्रै सीमित छ । सहकारीले थालेको गाईपालनबाट केही रोजगारी प्राप्त हुनुका साथै दूध पनि आपूर्ति हुने भएपछि यसबाट अन्य सर्वसाधारणसमेत व्यावसायिकतातर्फ आकर्षित हुने अपेक्षा गरिएको अध्यक्ष बुढाले बताए ।"
जडीबुटी खेती विस्तार,"खोटाङ जिल्लाका किसान जडीबुटी खेती विस्तारमा लागेका छन् । केपिलासगढी र साकेला गाउँपालिका तथा दिक्तेल रूपाकोट मझुवागढी नगरपालिकाका किसान जडीबुटी खेतीमा लागेका हुन् ।जडीबुटी खेतीबाट मनग्गे आम्दानी हुने भएकाले खेतीमा किसानको आकर्षण बढेको छ । बूढोओखती, सुगन्धवाल, सतुवा, हलेदो, पाखनवेद, चिराइतो, मछिनोलगायत जडीबुटी प्रशस्त पाइन्छ । केपिलासगढी गाउँपालिका १ फेदीका किसानले भने जडीबुडी निकासी नै गरिसकेका छन् । स्थानीय नरजित राईले फेदीको चित्रे, पत्करु, बर्खे, पिपिन, सुम्देलगायत लेकाली क्षेत्रमा उत्पादन हुने बूढोओखती र सुगन्धवाल संकलन गरी काठमाडौं निकासी गरेको बाक्सिलास्थित सबडिभिजन वन कार्यालयका वन रक्षक खबिराज राईले बताए ।राइले ७५० केजी ठूलोओखती र दुई सय केजी सुगन्धवाल निकासी गरेको छन् । गाउँमा प्रतिकेजी ८० रुपैयाँदेखि सय रुपैयाँमा सुगन्धवाल पाइन्छ । काठमाडौंमा प्रतिकेजी डेढ सयदेखि दुई सय रुपैयाँसम्ममा बिक्री हुने राईले बताए । यस्तै बूढोओखती प्रतिकेजी ३० देखि ५० रुपैयाँमा पाइन्छ । काठमाडौंमा त्यसको प्रतिकेजी ८० देखि १ सय रुपैयाँसम्ममा बिक्री हुने गरेको छ । जडीबुटीबाट राम्रो आम्दानी गर्न सकिने भएपछि २०७५ असारमा तत्कालीन जिल्ला वन कार्यालयमा दर्ता गरेर ठूलोओखती र सुगन्धवाल खेती सुरु गरेको राईले बताए । यस्तै साकेला गाउँपालिका३ खिदिमामा तीन वर्षदेखि मछिनो उद्योग सञ्चालन गरिएको छ । यसबाट मनग्गे आम्दानी गर्न सकिने सञ्चालक युवाराज तामाङले बताए । दिक्तेल रूपाकोट मझुवागढी नगरपालिका१० पाथेकामा पनि तितेपाती प्रशोधन सुरु भएको छ । स्थानीय तितेपातीबाट तेल उत्पादन गरेर निकासी सुरु गरिएको वडा १० का वडाध्यक्ष मुगाधन राईले बताए ।जडीबुटी खेतीतर्फ किसान आकर्षित भएपछि केपिलासगढी गाउँपालिका, साकेला गाउँपालिका र दिक्तेल रूपाकोट मझुवागढी नगरपालिकाले योजना निर्माणको तयारी गरेको छ । जडीबुटीबाट आर्थिक समृद्धि ल्याउन योजना निर्माणको तयारी गरिएको केपिलासगढी गाउँपालिका अध्यक्ष कृष्णकुमार राईले बताए । साकेला गाउँपालिका पनि जडीबुटीको उर्वर क्षेत्र मानिन्छ । त्यसैले जडीबुटीलाई समेट्न नीति निर्माणको तयारी गरिएको साकेला गाउँपालिका अध्यक्ष अर्जुनकुमार खड्काले बताए । दिक्तेल रूपाकोट मझुवागढी नगरपालिकाले पनि जडीबुटी खेतीका लागि अध्ययन गर्ने र त्यसैका आधारमा योजना निर्माण गर्ने नगरप्रमुख दीपनारायण रिजालको भनाइ छ ।"
राजधानीमा मनसुन मोबाइल मेगा अफर,"काठमाडौं राजधानीका तीन ठाउँमा सोमबारबाट एकै पटक मनसुन मोबाइल मेगा अफर सुरु भएको छ । चाबहिल चुच्चेपाटीस्थित केएल मोबाइल हब, दरबारमार्गको मर्कन्टाइल प्लाजामा रहेको एप्पल वर्ल्ड मोबाइल र सुन्धारा सीटीसी मलको सीटीसी मोबाइल हबमा मेगा अफर सुरु भएको हो । मेला अवधिमा एउटा मोबाइल किन्दा अर्को मोबाइल सित्तैंमा पाइनेछ । आईमार्स मिल्की वे एम २, लेनोभो के ६ नोट, आई मार्स भी सन ६ लगायत मोडलका मोबाइलको हकमा यो अफर लागू हुने जनाइएको छ । मोबाइल मेला आगामी असार १५ गतेसम्म चल्नेछ ।"
सगरमाथामा सिटी एक्सप्रेसको झन्डा,"काठमाडौं सिटी एक्सप्रेस मनी ट्रान्सफरसँग आबद्ध लोपसङ रेमिटान्सका संस्थापक जेन्जेन लामाले विश्वको सर्वोच्च शिखर सगरमाथाको सफल आरोहण गरेका छन् । उनले गत जेठ २ गते शिखरमा सिटी एक्सप्रेसको लोगो अंकित झन्डा फहराएका हुन् । संखुवासभा हटिया३, निवासी २६ वर्षीय लामालाई सिटी एक्सप्रेस मनी ट्रान्सफरका प्रबन्धक निर्देशक चन्द्र टन्डनले एक समारोहमा बधाई ज्ञापन गरेका छन् ।"
सांग्रिलाको बचत खाता योजना,"काठमाडौं सांग्रिला डेभलपमेन्ट बैंकले नयाँ बचत खाता सञ्चालनमा ल्याएको छ । जीवन सुरक्षा (सरल), जीवन सुरक्षा (रजत) तथा जीवन सुरक्षा (स्वर्णिम) गरी थप ३ वटा नयाँ बचत खाता सञ्चालनमा ल्याएको हो । ती खाता खोल्ने ग्राहकहरूलाई जम्मा १६ लाख रूपैयाँसम्मको बिमाको व्यवस्था गरिएको छ । जुन खाताको प्रकृति हेरी दुर्घटना बिमा, औषधि उपचार बिमा तथा घातक रोगको उपचार बिमासम्बन्धी सुविधाहरू रहेको बैंकले जनाएको छ । खाता खोल्दा ग्राहकले मासिक ७ प्रतिशत ब्याज प्राप्त गर्न सक्नेछन् ।"
जुम्लामा सिद्घार्थ,"काठमाडौं जुम्लामा सिद्धार्थ बैंकको नयाँ शाखा सञ्चालनमा आएको छ । चन्दननाथ नगरपालिकाका मेयर कान्तिका सेजुवाल र जुम्ला जिल्ला समन्वय समितिका अध्यक्ष लालबहादुर सार्कीले संयुक्त रूपमा सोमबार शाखा कार्यालयको उद्घाटन गरे । सबै क्षेत्र र वर्गसम्म सेवा पुर्याउने उद्देश्यले बैंकले देशभर १५६ वटा शाखा (४ एक्स्टेन्सन काउन्टरसहित), १०० शाखारहित बैंकिङ सेवा, १६९ एटीएम र १ हजार ३०० भन्दा बढी पीओएस मेसिनमार्फत सेवा प्रदान गर्दै आएको छ ।"
गोलबजारमा सिभिलको शाखा,काठमाडौं सिभिल बैंकले सिरहाको गोलबजारमा शाखा सञ्चालनमा ल्याएको छ । शाखाको सोमबार एक कार्यक्रमका बीच गोलबजार नगरपालिकाका मेयर देवनाथ साहले उद्घाटन गरे । उक्त अवसरमा मेयर साहले गोलबजारको बढो आर्थिक गतिविधिसँगै सिभिल बैंकले पनि आफ्नो शाखा उक्त क्षेत्रमा विस्तार गरेकोमा खुसी व्यक्त गरे । सिभिल बैंकका प्रदेश २ का प्रमुख दीपककुमार श्रेष्ठले आर्थिक विकासका लागि बैंक अपरिहार्य रहेको बताए । बैंकले गोलबजारसहित देशभर कुलशाखा संख्या ७७ पुगेको जनाएको छ ।
रिलायबलएनसीएचएल सम्झौता,काठमाडौं रिलायबल नेपाल लाइफ इन्स्योरेन्स र नेपाल क्लियरिङ हाउसका बीच रकम भुक्तानी सम्बन्धमा सम्झौता भएको छ । नेपाल क्लियरिङ हाउसको भुक्तानी प्रणाली प्रयोग गरी डिजिटल माध्यमबाट भुक्तानी गर्न सक्ने गरी दुई संस्थाबीच सम्झौता भएको हो । सम्झौतापत्रमा रिलायबलका तर्फबाट संस्थाका प्रमुख कार्यकारी अधिकृत नारायणबाबु लोहनी र एनसीएचएलका तर्फबाट संस्थाका प्रमुख कार्यकारी अधिकृत नीलेशमानसिंह प्रधानले हस्ताक्षर गरे ।
बेन्चमार्क स्थापित गर्ने ओपोको लक्ष्य,काठमाडौं ओपोले आर सिरिजअन्तर्गतका फोन डिस्कन्टिन्यू को घोषणा गरेको छ । बृहत् उपभोक्तामाझ आफ्नो सेवा पुर्याउन कम्पनी परिवर्तन उन्मुख भएको दाबी गरिएको छ । ओपोका उपाध्यक्ष सेन यिरेनले आरसिरिजलाई डिस्कन्टिन्यू गर्न लागिएको बताएका छन् । ओपोको क्लासिक हलमार्क र बोल्ड डिजाइन ल्यांग्वेज मा केन्द्रित हुँदै ओपोले कम्पनीको ध्यान आफ्नो उच्च क्यामेरा प्रविधिमा केन्द्रित गरेको जनाएको छ । नयाँ रेनो १० एक्स जुमलाई त्यसैको उदाहरणका रूपमा प्रस्तुत गरेको छ । रेनो सिरिजको ५ जीरेडी भर्जन पनि सार्वजनिक गर्ने ओपोको योजना छ ।
२ अर्ब रकमान्तरण,"वीरेन्द्रनगर  आर्थिक वर्ष सकिनै लाग्दा कर्णाली प्रदेशका विभिन्न निकायले तोकिएको शीर्षकको बजेट रकमान्तरण गरेका छन् । आर्थिक मामिला तथा योजना मन्त्रालयका अनुसार प्रदेश सरकारका सातवटा मन्त्रालय, मुख्यमन्त्री तथा मन्त्रिपरिषद्को कार्यालय, प्रदेशसभा सचिवालय र मुख्य न्यायाधिवक्ता कार्यालयको २ अर्ब ३ करोड रुपैयाँ रकमान्तरण भएको छ ।सबैभन्दा बढी आर्थिक मामिला तथा योजना मन्त्रालयले १ अर्ब १ करोड रुपैयाँ रकमान्तर गरेको छ । मन्त्रालयको हालसम्मको वित्तीय प्रगति १६ प्रतिशत मात्रै छ । उसले रकमान्तरण गरिएको बजेटबाट गरिने कामबारे केही उल्लेख गरेको छैन । भूमि व्यवस्था, कृषि तथा सहकारी मन्त्रालयले ४४ करोड ५३ लाख रुपैयाँ रकमान्तरण गरेको छ । रकमान्तरण गरिएको बजेटमध्ये २ करोड ७० लाखमा गाडी खरिद गर्ने र बाँकी बजेटबाट मेसिनरी औजार खरिद, बीउबिजन प्रयोगशाला, बाली संरक्षणजस्ता काम गरिने मन्त्रालयले जनाएको छ । मन्त्रालयको कुल २ अर्ब ५५ करोड ६२ लाख बजेटमध्ये पुँजीगत खर्च १४ प्रतिशत र चालु खर्च २० प्रतिशत छ ।सामाजिक विकास मन्त्रालयले २१ करोड रुपैयाँ रकमान्तरण गरेको छ । मन्त्रालयका सचिव मानबहादुर बिकले रकमान्तरण भएको २१ करोड रुपैयाँ प्रदेश अस्पतालका लागि छुट्याइएको बताए । ५० शय्याको प्रदेश अस्पताललाई ३ सय शय्यामा स्तरोन्नति गर्नका लागि उपकरणलगायत सामग्री खरिद गरिने उनको भनाइ छ । मन्त्रालयको कुल २ अर्ब ४१ करोड ८९ लाख बजेटमध्ये पुँजीगततर्फ २२ प्रतिशत र चालुतर्फ ३२ प्रतिशत रकम खर्च भएको छ ।मन्त्रालयहरूले आर्थिक वर्षको अन्त्यतिर विशेषगरी खरिद प्रक्रियाबापत हुने कामका लागि बजेट रकमान्तरण गरेका छन् । आर्थिक मामिला तथा योजना मन्त्रालयका अनुसार प्रदेशको कुल २८ अर्ब २८ करोड २८ लाख बजेटमध्ये १३ प्रतिशत मात्र खर्च भएको छ । मन्त्रालयका उपसचिव दिलीप केसीले विनियोजित शीर्षकमा काम नहुँदा खर्च गर्न सजिलो हुने अन्य शीर्षकमा रकमान्तरण गरिएको बताए । समयमै काम भइदिएको भए आर्थिक वर्षको अन्त्यमा यसरी रकमान्तरण गर्नै पर्थेन, उनले भने, यसबाट बजेट खर्च बढी देखिए विकासमा भने अपेक्षित प्रगति देखिँदैन ।उद्योग, पर्यटन, वन तथा वातावरण मन्त्रालयले १२ करोड रुपैयाँ रकमान्तरण गरेको छ । मन्त्री नन्दसिंह बुढाले रकमान्तरण भएकोमध्ये ४ करोड रुपैयाँ भूसंरक्षण जलाधारमा खर्च गरिने बताए । ५ करोड आन्तरिक ऋण भएकाले खर्च गर्न नमिल्ने भएकाले रकमान्तरमा गर्नुपरेको उनको भनाइ छ । ३ करोड रुपैयाँ प्रदेशका १० वटै जिल्लामा ३० लाखका दरले दलित युवा लक्षित कार्यक्रममा छुट्याइएको उनले बताए ।आन्तरिक मामिला तथा कानुन मन्त्रालयले १० करोड ३० लाख रुपैयाँ रकमान्तरण गरेको छ । उक्त रकममध्ये ८ करोड ६० लाख बाढीपीडित पुनःस्थापनामा र बाँकी रकम कालिकोटको पलाता आगलागी पीडितका लागि खर्च गरिने मन्त्रालयका लेखा अधिकृत मोहन जैसपालले बताए ।भौतिक पूर्वाधार विकास मन्त्रालयले ११ करोड र आन्तरिक मामिला तथा कानुन मन्त्रालयले १० करोड ३० लाख रुपैयाँ रकमान्तर गरेका छन् । भौतिक पूर्वाधार मन्त्रालयले सडक, पुल, सिँचाइ र सवारी साधन खरिदका लागि विनियोजित ११ करोड रुपैयाँ रकमान्तरण गरेको जनाएको छ । ८ अर्ब ७९ करोड रुपैयाँ बजेट रहेको उक्त मन्त्रालयले ९ प्रतिशत मात्र खर्च गर्न सकेको छ ।आर्थिक मामिला तथा योजना मन्त्रालयका अनुसार प्रदेशसभा सचिवालयको ३ करोड २५ लाख र मुख्यन्यायाधिवक्ता कार्यालयको ४० लाख रुपैयाँ रकमान्तरण गरिएको छ ।"
भारत निर्यातमा पनि अनुदान,"काठमाडौं  व्यवसायीले भारतमा निर्यात गर्दा पनि अनुदान पाउने भएका छन् । तेस्रो मुलुकमा निर्यात गरेबापत मात्रै पाउने व्यवस्थालाई परिमार्जन गर्दै सरकारले भारततर्फ पनि सुरु गरेको हो । वाणिज्य तथा आपूर्ति सचिव केदारबहादुर अधिकारीका अनुसार बेसार, तरकारी, प्रशोधित मह, प्रशोधित अलैंची, अदुवा, पुष्प, सुठो, जुत्तामा निर्यात अनुदान पाइनेछ । निकासीकर्ताले पाउँदै आएको निर्यात अनुदान अब भारततर्फ पनि लागू गरेका छौं । यसले अनुदान पाउने व्यवसायीलाई प्रोत्साहन मिल्नेछ, सोमबार पत्रकार भेटघाटमा सचिव अधिकारीले भने, सरकारले भारतमा निर्यात गरे अनुदानको दिने निर्णय गरेको छ । निर्यात अनुदानले उत्पादनमा पनि केही सुधार हुने मन्त्रालयको ठहर छ । राष्ट्र बैंकको तथ्यांकअनुसार मुलुकको कुल निर्यात व्यापारमध्ये करिब ६५ प्रतिशत भारतमै निर्भर छ । १० महिनाको तथ्यांकअनुसार भारततर्फ ६४१ प्रतिशत निर्यात भएको छ । दोस्रोमा अमेरिका ११३ प्रतिशत, टर्की ३३ प्रतिशत, जर्मनी ३३ प्रतिशत र बाँकी १८ प्रतिशत अन्य मुलुकमा निर्यात भएको उल्लेख छ । भारतमा मात्रै निर्भर हुँदा पनि निर्यातमा अनुदान थिएन । भारत निर्यातमा अनुदान जायज भएको पूर्ववाणिज्य सचिव पुरुषोत्तम ओझाले बताए । यसअघि पक्षपात भएको थियो । जहाँ बढी सम्भावना छ, त्यहीं निकासी हुँदा अनुदान थिएन । न्यायसंगत थिएन, उनले भने, त्यसैले भारत निकासीमा पनि अनुदान आवश्यक छ । भारत ठूलो बजार भएको जनाउँदै उनले प्रतिस्पर्धा गर्न पनि अनुदान आवश्यक रहेको बताए । नेपालका लागि भारतीय रुपैयाँ आवश्यक पनि छ । त्यसैले प्रोत्साहन गर्न जरुरी छ, ओझाले भने । मन्त्रालयका अनुसार जुत्ता पनि निर्यात अनुदान दिइएको छ । हाल गोल्डस्टारबाहेक अन्य जुत्ता निर्यात हुन सकेको छैन । गोल्डस्टारले भने भारतमा निर्यात गर्दै आएको छ । जुत्तालाई व्यवस्थित गर्न सरकारले तुलनात्मक लाभको वस्तुको सूचीमा पनि समावेश गरेको छ । निर्यात भने गर्न सकेको छैन । निर्यात गर्नुको सट्टा आयातमा अर्बौं रुपैयाँ बाहिरिएको छ । मन्त्रालयका सहसचिव मधुकुमार मरासिनीका अनुसार बेसार, मह, अलैंची, अदुवा र सुठो अनिवार्य प्रशोधन गर्नपर्छ । पुष्प र तरकारीको हकमा पनि प्रशोधन गर्न पर्दैन । व्यवसायीले भ्यालु एडिसनको आधारमा निर्यात अनुदान पाउँछन् । भ्यालु एडिसनकै आधारमा ३ देखि ५ प्रतिशत निर्यात अनुदान वितरण हुन्छ, उनले भने, कार्यान्वयनका लागि उद्योग विभागमा पत्राचार गरिसकेका छौं । मन्त्रालयका अनुसार निर्यात अनुदानका लागि साउन र माघमा भ्यालु एडिसनको प्रमाणीकरण गर्नुपर्छ । चालु आर्थिक वर्षमा भारततर्फ छुट दिएको मन्त्रालयले जनाएको छ । समयावधि सकिएकाले व्यवसायीले दाबीअनुसार निर्यात अनुदान दिन्छौं, सचिव अधिकारीले भने, यसले भारततर्फको निर्यात र उत्पादन बढाउँछ । यसअघि चालु आर्थिक वर्षको बजेट भाषणको क्रममा निर्यात अनुदान बढाएको थियो । यसअघि व्यवसायीले २ देखि ४ प्रतिशत निर्यात अनुदान पाउँदै आएकोमा अर्थमन्त्री युवराज खतिवडाले औद्योगिक उत्पादनको निर्यातमा ५ प्रतिशतसम्म निर्यात अनुदान दिइने बताएका थिए । उक्त अनुदान तेस्रो मुलुक निकासीकर्ताका लागि थियो । सोहीअनुसार मन्त्रालयले २६ वस्तुमा निर्यात अनुदान दिने निर्णय गरेको थियो । मन्त्रालयले १५ वस्तुमा ५ प्रतिशत अनुदान दिएको थियो । ती वस्तुहरू प्रशोधित चिया, प्रशोधित कफी, हस्तकला र काष्ठकलाका वस्तु, प्रशोधित छाला (क्रस्ट) र छालाजन्य उत्पादनहरू, हाते कागज तथा सोबाट उत्पादित सामान, प्रशोधित पत्थर तथा पत्थरजडित गरगहना छन् । अल्लोबाट उत्पादित सामानहरू, मिनरल वाटर, बेसार, तरकारी, पुष्प, प्रशोधित मह, प्रशोधित अलैंची, प्रशोधित अदुवा (सुठो, स्लाइडिङ, तेल र पाउडरलगायत) र प्रशोधित जडीबुटी तथा सारयुक्त तेल छन् । ११ वस्तुमा ३ प्रतिशतको दरले अनुदान दिने निर्णय गरेको थियो । तीन प्रतिशत नगद अनुदान पाउने वस्तुमा स्वदेशमा उत्पादित कपडा, तयारी पोसाक, गलैंचा र ऊनीका सामान, च्याङ्ग्रा पस्मिना तथा सोबाट उत्पादित सामान, स्वदेशी प्रशोधित जुट तथा जुटका उत्पादनहरू छन् । यी वस्तुहरू तेस्रो मुलुकमा निर्यात गरेबापत अनुदान दिइएको थियो ।"
पुनःनिर्माणलाई भारतको डेढ अर्ब,काठमाडौं निजी आवास पुनर्निर्माण सहयोगका लागि भारत सरकारले दोस्रो किस्तामा १ सय ६० करोड रुपैयाँको चेक नेपाल सरकारलाई हस्तान्तरण गरेको छ । अर्थ मन्त्रालयमा सोमबार आयोजित कार्यक्रममा अर्थसचिव राजन खनालले नेपाल सरकारका तर्फबाट चेक बुझिलिए । उनलाई नेपालका लागि भारतीय राजदूत मन्जिभसिंह पुरीले चेक हस्तान्तरण गरेका थिए ।भारतले भूकम्पपछिको पुनर्निर्माण कार्यक्रमका लागि अनुदान सहयोग गर्दै आएको छ । यसपालिको रकम नुवाकोट र गोरखा जिल्लाको निजी आवास पुनर्निर्माणका प्रदान गरिएको हो । यसअघि सन् २०१८ मा पनि भारतले पहिलो किस्ताका रूपमा नेपाल सरकारलाई २ सय १० करोड रुपैयाँ प्रदान गरेको थियो । त्यो बेला नै दोस्रो किस्ताको पहिलो भागमा ८० करोड रुपैयाँ दिएको थियो । सोमबार अर्थमन्त्री युवराज खतिवडासमेत सहभागी रहेको कार्यक्रममा नेपाल सरकारका तर्फबाट उनले सन् २०१५ को भूकम्पका बेला अपरिहार्य सहयोग गरेकोमा भारत सरकारप्रति आभार व्यक्त गरियो ।
पति वियोगपछि सगरमाथा चुम्दा,"काठमाडौं  सगरमाथा आधार शिविरमा पर्यटकका लागि बाटो बनाउँदै आएका पति गुमाएपछि खुम्बुस्थित खुम्जुङकी ४२ वर्षीया फुर्दिकी शेर्पा र ३५ वर्षीया निमा डोमा शेर्पाको डेरा जिन्दगी रुँदै बित्यो । तर २०७६ जेठ ९ गते यी दुई विधवाले पति वियोगलाई ऊर्जामा बदले । र, जीवनभर सम्झिरहने नयाँ खुसियाली जोडे । त्यो खुसी थियो, विश्वकै अग्लो चुचुरोमा पाइला राखेको क्षण । त्यो दिन बिहान ५ः२५ मा यी दुवै विधवा सगरमाथाको चुचुरोमा पुग्न सफल भए । शेर्पा पोसाक (बक्खु) लगाई चुचुरोमा पुग्ने पहिलो महिला को कीर्तिमानी पनि दर्ज गरे । यी दुई महिला सोमबार ठमेलमा देखिए । उनीहरूको कीर्तिमानीलाई सम्मान गर्न भेला भएका आफन्तको भीडमा दुवैले भने, विधवाले आँटे भने सक्छन् । पति गुमाएपछि सधैं रोएर बस्नु बेकार रहेछ । हाम्रो बाँकी समय अन्य थुप्रै एकल तथा विधवा शेर्पा दिदीबहिनीको उत्थानका लागि हुनेछ । यी दुवै संगिनीको योजना छ, एउटा संस्था स्थापना गर्ने । हामी नुन, चिनी, पानी कमाउने उद्देश्यले सगरमाथा चढेका थिएनौं, फुर्दिकीले भनिन्, आरोहणमा ८० लाख रुपैयाँ खर्च लाग्यो । हामीसँग पैसा थिएन । यो सबै हामीलाई सहयोग गर्नेहरूको योगदान हो । आरोहणका बेला लिएको उधारो करिब ३५ लाख रुपैयाँ तिर्न अझै बाँकी रहेको उनले बताइन् । जब पति वियोग पर्यो, दुवै जना ५ वर्षअघि बालबालिकाको पालनपोषणका लागि काठमाडौं आएका थिए । काठमाडौं आइसके पनि अघिल्लो वर्षसम्म हामी दुवैले रोएरै समय बितायौं, तीनवटा छोरीकी आमा फुर्दिकीले भनिन्, पढालेखाले त जागिर पाएका छैनन् । हामीलाई कसले पत्याउने ? फुर्दिकीका पति मिङ्माको सगरमाथा आधार शिविरमाथि हिमखाडलमा भासिएर ०६९ चैत २५ गते ३७ वर्षकै उमेरमा मृत्यु भएको हो । दुई सन्तानकी आमा निमा डोमाका पति छिरिङ वाङ्छुको ०७१ वैशाख ५ गते हिमपहिरोमा परेर ३३ वर्षकै उमेरमा निधन भएको हो । एक वर्षको अन्तरमा पति गुमाएका यी दुवै महिला खुम्जुङमै बाल्यकालका साथी थिए । पाँच वर्षयता यी दुवै काठमाडौंमा फेरि सँगै छन् । दाम्पत्य जीवनका बेला फुर्दिकीले हिमाल आरोहणबारे सोचेकी पनि थिइनन् । १७ वर्षको संगतपछि जब पति गुमाउनुपर्यो, त्यसपछि भने समाजका अगाडि केही गरेर देखाउने सपनाले आफूलाई चुचुरोमा पुर्याएको उनको भनाइ छ । कक्षा ९ सम्म पढेकी निमा डोमा र विद्यालय नै नटेकेकी फुर्दिकीसँग सगरमाथा आधार शिविरसम्म चौंरी चराउन र भारी बोकेर पुगेको अनुभव थियो । पर्यटन व्यवसायी आङछिरिङ शेर्पाले सघाउने बताएपछि यी दुवैले सगरमाथा चुचुरोमा पाइला राख्ने सपना बुने । त्यसैअनुरूप चैत २९ मा उनीहरू काठमाडौंबाट लुक्लातर्फ उडेका थिए । सगरमाथा सपनाअघि डेराबाट बाहिर निस्कन पनि मुस्किल हुने गरेको उनीहरू बताउँछन् । हामी कपन डेराबाट धेरै टाढा पुगेको भनेकै बौद्धसम्म हुन्थ्यो, १३ वर्षको वैवाहिक जीवनपछि एक्लिएकी निमा डोमाले भनिन्, यो समाज र सहर हाम्रा लागि बिरानो थियो । महिला त्यसमाथि विधवालाई समाजले हेर्ने दृष्टि नै फरक भएको अवस्थामा निकै त्रासले आफूहरूले शिखर आरोहणको योजना बनाएको उनीहरू बताउँछन् । घरबाट निस्किँदा विभिन्न लाञ्छना लाग्ने डर थियो । तर त्यसतर्फ नसोची अभ्यासका लागि गत कात्तिकमा मनाङको चुलु इस्ट, मंसिरमा आइसल्यान्ड पिक र वैशाखमा लोबुचे पिक चढ्यौं, उनीहरूले भने । यही अभ्यासले विश्वकै अग्लो चुचुरोमा पुग्न सघायो । डेराभित्रै शोक र आँसुमा समय बिताएका यी दुवैले यस पटक आरोहणका क्रममा भने आँसु रोक्न सकेनन् । सगरमाथा चढेर ओर्लिंदासम्म मेरा आँखा रसाएका रसायै भए, ठमेलमा खादाले छोपिएको अनुहार आँसुमिश्रित बनाउँदै उनीहरूले भने, हाम्रा श्रीमान्ले टेकेका पाइला, बनाएको बाटो र अन्तिम सास फेरेको स्थान देखेर हामी कसरी थामिन सक्थ्यौं ?"
पाहुनालाई दुई किलो स्याउ,"मुगु  छायानाथ नगरपालिकाको वामगाउँ घुम्न जाँदा जोकोहीले दुई किलो स्याउ निःशुल्क पाउने भएका छन् । स्याउबारीमा गएर आफैँ स्याउ टिप्नसमेत पाइनेछ ।स्याउ खेती प्रवर्द्धन गर्दै पर्यटकीय आकर्षण बढाउन वडा कार्यालयले स्याउ उपहार दिने निर्णय गरेको हो । यहाँ उत्पादन हुने स्याउ बढी गुणस्तरीय भएकाले देशभर प्रचारप्रसार गर्न खोजेका छौँ, वडा नम्बर १२ का अध्यक्ष नन्दलाल बडुवालले भने, पाहुनाप्रति आत्मीयता देखाउन पनि स्याउ उपहार दिन्छौँ । वडा कार्यालयको यो निर्णय यसै वर्षबाट लागू हुनेछ । वाम छायानाथ रारा नगरपालिकामा सबैभन्दा बढी स्याउ उत्पादन हुने गाउँ हो । रारा घुम्न आएका पर्यटक वामगाउँ पुग्ने गरेका छन् । समुद्र सतहदेखि करिब २६ सय मिटर उचाइमा रहेको वाम, फोइपाटा, दर्ख्यालाबाडा, डाँडागाउँलगायत बस्तीका स्याउ रसिलो हुने स्थानीयको भनाइ छ । यी गाउँमा भदौदेखि चैतसम्म स्याउ पाइन्छ । स्थानीयका अनुसार वामगाउँमा एक किलो स्याउको मूल्य ३० रुपैयाँ छ । भदौदेखि गाउँमा आउने पाहुनालाई स्याउबारीमा घुमाउनेसमेत स्थानीयको योजना छ । स्थानीय जौला बडुवालका अनुसार कात्तिकमंसिरमा बारीको स्याउ टिपेर भण्डार गर्ने र अनुकूल समय मिलाएर चैतसम्म बिक्री गर्ने गरिएको छ । वडा कार्यालयले पर्यटकीय गतिविधि बढाउन परम्परागत शैलीमा निर्माण भएका घरलाई यथावत् राखी थप व्यवस्थित बनाउन पनि पहल सुरु गरेको जनाएको छ । जिल्ला सदरमुकाम गमगढीबाट पैदल तीन घण्टामा वामगाउँ पुगिन्छ । गमगढीदेखि वाम हुँदै चंखेलीहुम्ला दार्मसम्म सडक निर्माण भएपछि स्याउले बजार पाउन थालेको स्थानीयले बताए । गाउँमा सडक सञ्जाल जोडिएपछि वडा कार्यालयले एक घर एक स्याउ बगैँचा अभियान पनि सुरु गरेको छ । गत वर्ष वडा कार्यालयले २ हजार ८ सय स्याउको बोट किसानलाई वितरण गरेको थियो । बाँझो जमिनमा घेरबारा गर्दै स्याउ रोप्ने अभियानमा यहाँका किसान लागेका छन् । गाउँमा सडक सञ्जाल जोडिएपछि वडा कार्यालयले एक घर एक स्याउ बगैँचा अभियान पनि सुरु गरेको हो । गत वर्ष वडा कार्यालयले २ हजार ८ सय स्याउको बोट किसानलाई वितरण गरेको थियो । बाँझो जमिनमा घेरबारा गर्दै स्याउ रोप्ने अभियानमा यहाँका किसान लागेका छन् ।वाम क्षेत्रमा करिब १२ सय मेट्रिक टन बढी स्याउ उत्पादन हुने छायानाथ रारा नगरपालिकाका कृषि शाखा अधिकृत केबी रोकायाले बताए । वामगाउँको स्वादिलो र अर्गानिक स्याउको प्रवर्द्धन जरुरी रहेको उनले बताए । गाउँमा ३ सय ३८ घरधुरी छन् । एक परिवारले स्याउ बिक्री गरी सिजनमा कम्तीमा ४० हजार रुपैयाँ कमाउने गरेको रोकायाले जानकारी दिए । स्थानीयले स्याउको चाना र वाइनसमेत बनाउने गरेका छन् ।"
बर्सेनि पहिरोको पिरलो,"ताप्लेजुङ  चार वर्षअघिको कुरा हो, पहिरोमा परी मिक्वाखोलाको लिवाङ, खोक्लिङ र मेरिङदेन गाउँपालिकामा २९ जनाले ज्यान गुमाए । २० जना बेपत्ता भए । त्यो पहिरोलाई थिङलावु, लिङतेप, खाम्लुङ र सान्थाक्राका बासिन्दाले अहिलेसम्म भुलेका छैनन् । बेपत्ताहरूको समेत अत्तोपत्तो छैन । बेपत्ता सबै पहिरोमा पुरिएको र नभेटिने निष्कर्षमा पुगेपछि स्थानीय प्रशासनको सिफारिसमा गृह मन्त्रालयले उनीहरूका परिवारलाई पनि मृतकका परिवारले पाउनेसरहको सुविधा दियो । किरिया खर्च र राहत रकम उपलब्ध गरायो । पहिरोको जोखिमबाट भने जिल्लाले अहिलेसम्म मुक्ति पाएको छैन । ताप्लेजुङ, पाँचथर, तेह्रथुम, संखुवासभा जस्ता हिमाली तथा पहाडी जिल्ला पहिरोको उच्च जोखिममा छन् । जलवायु परिवर्तनको असर र मानवीय गतिविधिका कारण जोखिम बढदो छ । जथाभावी सडक निर्माण र विस्तारका कारण जोखिम झन् थपिँदै गएको मैवाखोला गाउँपाालिकाका प्रमुख प्रशासकीय अधिकृत गणेश अधिकारी बताउँछन् । विकासका नाममा गाउँमा विनाश भित्रने गरेको सामुदायिक वन उपभोक्ता महासंघका केन्द्रीय सदस्य कृष्ण ओझाको तर्क छ । जलवायु परिवर्तनका कारण समय समयमा खण्डवृष्टि हुँदा यसको जोखिम अझ बढी रहेको उनको भनाइ छ । एउटै वडामा पनि एक ठाउँमा पानी पर्छ, नजिकैको अर्को ठाउँमा परेको हुँदैन, उनले भने, लेकमा परेको पानी र भलबाढी औलमा पुग्दा त्यहाँका मान्छेले थाहै नपाई क्षति हुने अवस्था हुन्छ । महाभारत पर्वतले बनेको भूभागको जमिन कटान भई भूक्षय हुने गरेको छ । महाभारत पर्वतबाट बग्ने ठाडा खोला, पर्ती जमिनलाई खेतीयोग्य बनाउनु र भस्मे फँडानीका कारण पनि पहिरोको जोखिम बढेको सरोकारवालाको भनाइ छ । सर्वसाधारणले खोला, धाराको पानी कटाएर कमसल माटो भएको जमिन र पहिरोमा लगाइदिने गर्दा पनि पहिरोको जोखिम बढेको मोती मावि खोक्लिङका प्रधानाध्यापक विश्व लिम्बूले बताए । जेठदेखि असोज पहिलो सातासम्म हुने वर्षाले ताप्लेजुङमा प्रत्येक वर्ष जनधनको क्षति निम्त्याउँदै आएको छ । १९८२ सालदेखि वर्षैपिच्छेजसो पहिरो गइरहन्छ । यसले ठूलै मानवीय क्षति पुर्याएको छ । फुङलिङ नगरपालिका ९ हाङदेवाको हिरेवा, चिनेवा र फुरुम्बु, पाथीभरा, याङवरक १ नाङखोल्याङको खोक्से, थुम्बेदिन, फक्तालुङ गाउँपालिकाको लिङखिम र थिवा पहिरो जाने चर्चित क्षेत्र हुन् । सिरिजंघा १ सिनाम, याम्फुदिन, आङ्खोप आठराई, त्रिवेणीको निघुरादिन र फूलबारीको पहिरो तथा मिक्वाखोलाको लिवाङ, खोक्लिङको पहिरोलाई मानवीय क्षति पुर्याउने ठूलो पहिरोका रूपमा लिइन्छ । तर यो ठाउँ सुरक्षित र यो असुरक्षित भन्ने अवस्थामा कुनै पनि गाउँपालिका नरहेको जिल्ला रेडक्रसका सभापति इन्द्र गुरुङ बताउँछन् । नदी थुनिएला भन्ने डर नेपाल र चीनको सिमाना फक्ताङलुङ गाउँपालिका ७ ओलाङचुङगोलाबाट सुरु भएको तमोर नदी सप्तकोसीमा पुगेर टुंगिन्छ । घुन्सा, काबेली, मेवा र मैवा जस्ता ठूला खोला पनि यही नदीमा मिसिन्छन् । तर यी नदी तथा खोला सबैभन्दा ठूलो संकट निम्त्याउने साधन बन्ने जोखिम पनि छ । यसको सबैभन्दा बढी जोखिम नदी आसपासका बासिन्दालाई छ । यसअघि तमोर, मित्लुङ र मैवाखोला एकएक पटक थुनिइसकेका छन् । लामो समयसम्म थुनिन नपाएको र खोलो आफैँ खुलेपछि त्यसले मानवीय क्षति भने भएन । जिल्लाको पूर्वमा याम्फुदिन बजारदेखि पाँचथरको काबेलीसम्मका बजार नदी किनारसँगै मिलेर बनेका छन् । उत्तरमा ओलाङचुङगोलाको बस्तीदेखि दोभान हुँदै धनकुटाको लेगुवाघाटसम्मै नदी किनारमा बस्ती छन् । घुन्सा, फले, संग्रान्ती जस्ता बजार पनि खोला किनारमै छन् । सूचनाको पूर्ण पहुँचमा नरहेको र लेकाली क्षेत्रमा पातलो बस्ती भएका कारण माथिल्लो भेगमा खोलो थुनिएको जानकारी तल्लो क्षेत्रका बासिन्दालाई गराउन कठिन छ । हिमाली क्षेत्रका ओलाङचुङगोला र घुन्सामा रहेको प्रहरी चौकीमा नियमित चल्ने सञ्चार उपकरणसमेत छैनन् । हिमाली क्षेत्रका कतिपय स्थानमा पहिरो गइरहने कञ्चनजंघा संरक्षण क्षेत्र व्यवस्थापन परिषदका अध्यक्ष खगेन्द्र फेम्बू बताउँछन् ।"
शनिबार पनि पढाइ,"स्याङ्जा शनिबार बिदाको दिन । सरकारी, गैरसरकारी कार्यालयका साथै शैक्षिक संघसंस्था यो दिन बन्द हुन्छन् । पुतलीबजार१ को त्रिभुवन आदर्श माविमा भने विद्यार्थी साताका अरू दिन जसरी नै पढ्न जान्छन्, शिक्षक पढाउँछन् । शनिबारे कक्षामा अरू दिन जसरी सबै विषयको पढाइ भने हुने होइन । कक्षा १० का विद्यार्थीका सिकाइको अवस्था जाँच्न अन्तरक्रिया गरिने शिक्षक शिव ढकालले बताए । शनिबार विद्यालयमा पढाउनेमा ढकाल र अर्का शिक्षक सैफ खान हुन्छन् । अरू दिनको जस्तो बेग्लाबेग्लै विषयगत कक्षा र शिक्षक हुँदैनन् । दुई शिक्षकले आलोपालो अन्तरक्रियामा विद्यार्थीलाई सहभागी गराउँछन् । यही जेठबाट बिदाका दिन पनि कक्षा चलाउन थालिएको हो । ढकाल गणित र खान विज्ञान विषयमा शिक्षक हुन् । अन्य विषयका तुलनामा गणित र विज्ञान विषय केही अप्ठ्यारो मानिने भएकाले अभियानका रूपमा बिदाका दिन पनि कक्षा सञ्चालन गरिएको ढकाल बताउँछन् । यस्ता कक्षा पोहोर पनि केही महिना सञ्चालन गरिएको थियो । हामीले सबै विद्यार्थीलाई शनिबार अनिवार्य रूपमा विद्यालय आउनुपर्छ भनेका छौँ, सबै आइरहेका छन्, उनले भने, साताभरि पढाएका गणित र विज्ञान विषयका पाठमा छलफल गर्छौं । लिखित परीक्षा पनि लिन्छौँ । परीक्षाको निर्धारित समयभित्र जानेका कुरा लेख्न सक्ने र नजानेका कुराप्रति स्वयं कक्षाकोठामा जिज्ञासु बनाउने काम शनिबारे अतिरिक्त कक्षाले गरेको छ ।"
सम्मानभन्दा जित आवश्यक,"ब्रिस्टोल बंगलादेशका कप्तान मासरफी मोर्टजाले विश्वकपमा आफ्नो टोलीले जहिलेसम्म जित हासिल गरिरहन्छ, तबसम्म विपक्षीलाई सम्मान गरेर पनि बस्न सकिने बताएका छन् । दक्षिण अफ्रिकाविरुद्धको प्रभावशाली जितसाथ बंगलादेशले विश्वकप अभियान सुरुआत गरेको थियो । पछि कप्तान मोर्टजा जस्तो विश्लेषण सुने त्यसबाट निराश बने ।तपाईलाई लाग्छ हाम्रो त्यो जित आश्चर्यजनक थियो ?, उनले प्रतिप्रश्न गर्दै भने, यदि हामीले आफ्नो शतप्रतिशत दिन सक्यौं भने हामीलाई थाहा छ, हामी के गर्न सक्छौं । मलाई यो पनि थाहा छ कि केही मानिसहरू हाम्रो क्रिकेटलाई राम्रो मान्दैनन् । हामी हाम्रो खेलमा ध्यान दिन्छौं र अन्य मानिसलाई कुरा काट्न समय ।त्यसपछि बंगलादेशले कार्डिफमा गत साताको अन्त्यमा आयोजक तथा उपाधि दाबेदार इंग्ल्यान्डसँग १ सय ६ रन र न्युजिल्यान्डसँग २ विकेटको झिनो हार सामना गर्नुपर्यो । यी हार बंगलादेशका लागि प्रतियोगितामा अपेक्षित लय भेट्टाउन संघर्षरत श्रीलंकाविरुद्ध मंगलबार ब्रिस्टोलमा हुने खेल धेरै महत्त्वपूर्ण बनेको छ । म यस कुराबाट चिन्तित छैन कि कसले हामीलाई सम्मान गरिरहेको छ । हामी आफ्नो प्रदर्शनप्रति चिन्तित छौं, मोर्टजाले सोमबार ब्रिस्टोलमा संवाददातासँग भने, खेल जित्नु हाम्रो लागि धेरै महत्त्वपूर्ण हो । मलाई लाग्दैन, सम्मानको असर २२ यार्डको पिचमा भेटिनेछ । हामीले मैदानमा कस्तो व्यवहार देखाउँछौं त्यसले निर्भर गर्नेछ ।३५ वर्षीय भेट्रान तीव्र बलरले आफूहरूले २ अंक जोड्न सक्यौं भने त्यो सम्मानभन्दा धेरै गुणा महत्त्वपूर्ण हुने बताए । बंगलादेशले सन् २०१५ मा इंग्ल्यान्डलाई क्वाटरफाइनल प्रवेशबाट वन्चित गर्दै समूह चरणबाट घर पठाएको थियो । तर यस संस्करणको फर्म्याट अलग छ । १० टोलीसम्मिलित विश्वकप राउन्ड रोबिन प्रणालीमा खेलाइएको छ । त्यसबाट शीर्ष चार स्थानका टोलीले सेमिफाइनल खेल्नेछन् । यदि तपाईले १० कप्तानलाई नै यो प्रश्न सोध्नुभयो भने उनीहरूले इमानदारीसाथ भन्नेछन् कि सेमिफाइनल पुग्न चाहन्छौं, विश्वकपमा बंगलादेशको लक्ष्यबारेमा सोधिएको प्रश्नमा मोर्टजाले भने, निश्चय नै हामी पनि सेमिफाइनल पुग्न चाहन्छौं तर अहिले अवस्थामा कठिन छ । म फेरि भन्दैछु कि यो असम्भव छैन । हामीले जितको लय फर्काउनुपर्छ ।श्रीलंकाले साबिक विजेता अस्ट्रेलियाविरुद्ध निकै नै कमजोर प्रदर्शन गर्यो । अफगानिस्तानसँग साँघुरो जितमा उसको ब्याटिङ निष्प्रभावी थियो । मोर्टजाले श्रीलंकालाई पराजित गर्न बंगलादेशलाई अतिरिक्त दबाबको महसुस नभएको पनि प्रस्ट पारेका छन् । न्युजिल्यान्डविरुद्ध र इंग्ल्यान्डविरुद्धका हाम्रो खेलबारे मानिसहरू के कुरा गरिरहेका थिए थाहा छैन तर हामी जितबारेमा सोचिरहेका थियौं, उनले भने, मेरो विचारमा हरेक खेलमा दबाब हुन्छ ।शतप्रतिशत दबाब हुन्छ तर त्यही समयमा हामीले दबाब चिर्दै उत्कृष्ट क्रिकेट खेल्नुपर्छ । ब्रिस्टोलमा मंगलबार वर्षा हुने मौसम पूर्वानुमानले दुवै टोलीको मनोबल उच्च पार्ने जितको लक्ष्य कुण्ठित पार्न सक्छ । आशा गरौं हामीले पूरा खेल खेल्न पाउने छौं, हामी खेल जित्न भोको छौं, मोर्टजाले भने ।"
वर्षा फेरि बाधक,साउथह्याम्पटन दक्षिण अफ्रिका र वेस्ट इन्डिजबीचको विश्वकप क्रिकेट खेल सोमबार भारी वर्षाका कारण रद्द भएको छ । दुवै टोलीलाई ११ अंक बाँडिएको छ । टस हारेर ब्याटिङ गरेको दक्षिण अफ्रिकाले ७३ ओभरमा २ विकेट गुमाई २९ रन बनाएको समयमा खेललाई वर्षाले बिथोलेको थियो । वर्षा सुरु हुनुअघि सेल्डोन कोट्रेलले दक्षिण अफ्रिकालाई अप्ठ्यारोमा पारेका थिए । उनले हसिम अमलालाई ६ रनमै स्लिपमा क्रिस गेलबाट क्याच गराएका थिए । उनले विकेट लिएपछि परम्परागत हिसाबमा छोटो मार्चमा स्यालुट गर्दै खुसी मनाएका थिए । अमलाको स्थानमा आएका एडेन मारक्रमले पनि ५ रनमात्र बनाउन सके । उनले कोट्रेलको बलमा विकेटकिपर साई होपलाई क्याच दिन पुगे । खेल रोकिँदा क्विन्टन डी कक १७ रन बनाई क्रिजमा थिए भने कप्तान फाफ डु प्लेसिसले खाता खोल्न बाँकी थियो । पहिलो तीन खेल हारेको दक्षिण अफ्रिका जितनिम्ति तडपएको थियो । तर यस नतिजाले टोलीको सेमिफाइनल पुग्ने सम्भावना झन कमजोर बनाइदिएको छ । ३ खेल खेलेको वेस्ट इन्डिज ३ अंकसहित पाँचौं स्थानमा छ । दक्षिण अफ्रिका १ अंकमात्र बोकी पुछारबाट दोस्रो स्थानमा छ । पुछारको अफगानिस्तानसँग कुनै अंक छ । सहभागी १० टोलीले एकापसमा खेलेपछि शीर्ष चार टोलीले सेमिफाइनल खेल्ने छन् ।
प्लेयर्स टु वाच,थिसरा परेरा (श्रीलंका)विश्वकपमा अहिलेसम्म कमजोर देखिएको श्रीलंकाका अनुभवी अलराउन्डर हुन् ३० वर्षीय थिसरा परेरा । मध्यक्रमको ब्याटिङ र बलिङमा उनले प्रभाव जमाउन सक्छन् । श्रीलंकाका लागि १ सय ५६ एकदिवसीयमध्ये १ सय २३ इनिङ्समा उनले २ हजार १ सय ३६ रन बनाएका छन् । बलिङतर्फ १ सय ४७ खेलमा १ सय ७१ विकेट लिएका छन् ।
युवराजको संन्यास,"मुम्बई दुईपल्ट विश्वकपका साथै क्यान्सर रोगलाई पनि जितेका युवराज सिंहले सोमबार क्रिकेटबाट संन्यास लिएका छन् । उनी पछिल्लो समय भारतको राष्ट्रिय टोलीमा स्थान बनाउन संघर्षरत थिए । यो उतारचढावले भरिएको यात्रा रह्यो र सुन्दर कथा पनि । यसको अन्त्य हुनैपर्ने थियो । त्यसैले मैले आफ्नो खेल टुंग्याउने यो निर्णय गरेको छु, ३७ वर्षे देव्रेहाते ब्याट्सम्यान युवराजले मुम्बईमा आयोजित पत्रकार सम्मेलनमा भने । आफ्नो उत्कृष्ट समयमा उनी निकै आक्रामक ब्याट्सम्यानका रूपमा रहे । युवराजले एकदिवसीय अन्तर्राष्ट्रियमा १४ शतक बनाएका छन् । उनले २००७ को विश्व ट्वान्टी२० मा इंग्ल्यान्डका स्टुवार्ट ब्रोडलाई एकै ओभरमा लगातार ६ छक्का प्रहार गरेका थिए । मैले गएको १७ वर्षदेखि अन्तर्राष्ट्रिय क्रिकेट प्रतियोगिता खेल्दै आएको छु । अब चाहिँ बिदा लिन्छु, संन्यासका क्रममा भावुक हुँदै युवराजले भने, क्रिकेटले मलाई सबथोक दिएको छ, त्यसैले म यहाँ उभिएको छु । यो माया र घृणाको जस्तै सम्बन्ध रह्यो । यसले मलाई कसरी झुक्ने, कसरी संघर्ष गर्ने र कसरी ब्युँतिने भनेर सिकायो, युवराजले अगाडि भने, मैदानभित्र र मैदानबाहिर जे सफलता पाएँ त्यसका लागि म आफूप्रति गर्व गर्छु । क्लिन हिट गर्न माहिर युवराज मध्यक्रममा धरोहर थिए । उनले भारतबाट ३ सय ४ एकदिवसीय अन्तर्राष्ट्रिय खेले । भारतको जर्सीमा उनको पछिल्लो एकदिवसीय खेल दुई वर्षअघि थियो । विश्व ट्वान्टी२० को पहिलो संस्करण आयोजना हुर्दा भारतलाई विजेता बनाउन उनको महत्त्वपूर्ण योगदान रह्यो । २०११ मा भारतले आफ्नै भूमिमा ५० ओभरको विश्वकप जित्दा उनी म्यान अफ द सिरिजमा चुनिए । उनले सोक्रममा चार अर्धशतक र एक शतक बनाएका थिए । त्यसको एक सातापछि उनलाई फोक्सोको दुर्लभ क्यान्सर लागेको पत्ता लागेको थियो । तीतो सत्य यहीं नै थियो, तर क्यान्सरसँग म हार मान्ने छैन, युवराजले भने । क्यान्सरको उपचारपछि मैदानमा फर्किए पनि उनको प्रदर्शन पहिला जस्तो रहेन । भारत २०१४ को विश्व ट्वान्टी२० को फाइनलमा श्रीलंकासँग पराजित भएपछि उनी आलोचनाले घेरिए । उनले ढिलो खेलेको कारणले नै भारत फाइनलमा हारेको आरोप लाग्न पुग्यो । मैले २१ बलमा ११ रन बनाएको थिएँ, त्यसपछि मलाई आफ्नो खेल सकिए जस्तो लाग्यो ।युवराजले हार खाएनन् । उनी पुनः एकदिवसीय टोलीमा फर्किए । मध्यपंक्तिलाई स्थिर राख्न उनी २०१७ मा इंग्ल्यान्डसँगको घरेलु शृंखलाका लागि भारतीय टोलीमा डाकिए । उनले त्यही शृंख्लाको एक खेलमा १ सय ५० रन बनाउँदै एकदिवसीय अन्तर्राष्ट्रियमा आफ्नो उच्च स्कोर बनाए । सोही कारण उनलाई भारतको च्याम्पियन्स ट्रफी खेल्ने टोलीमा राखिएको थियो । उनको फर्म भने झन् खस्कन पुग्यो । उनले ३ सय ४ एकदिवसीयमा ८ हजार ७ सय १ रन बनाएका छन् । उनले आफ्नो अलराउन्ड क्षमताबाट १ सय ११ विकेट पनि लिए । जबकि उनको टेस्ट जीवन त्यस्तो चमक रहेन । उनले ४० टेस्टमा ३४ मुनिको औसतमा १ हजार ९ सय रनमात्र बनाउन सके । युवराजले यसै सिजन इन्डियन प्रिमियर लिग (आईपीएल) मा मुम्बई इन्डियन्सबाट पनि खेलेका थिए । अब उनले आईपीएल पनि नखेल्ने घोषणा गरेका हुन् । युवराजले बलिउड अभिनेत्री हेजल किचसँग विवाह गरेका छन् ।"
घरेलु कोर्टबाट आर्मीको पुनरागमन,"काठमाडौं  घरेलु भलिबलको महारथी टोली हो त्रिभुवन आर्मी क्लब । लगातार ५ प्रतियोगिताको फाइनलमा पुगेर पनि उपाधिबाट वञ्चित रहेको यो टोलीले सोमबार उपाधि खडेरी टारेको छ । गण्डकी प्रदेश टोलीविरुद्ध सानदार पुनरागमनसहित ३१ को सेटमा जित हासिल गरी आर्मी लगातार चौथोपल्ट प्रधानसेनापति राष्ट्रिय भलिबल च्याम्पियन बनेको हो । अधिकांश राष्ट्रिय टोलीका खेलाडीले भरिए पनि आर्मीले पछिल्ला केही महिना अपेक्षाकृत प्रदर्शन गर्न नसकेकोमा आलोचना त भएकै थियो । खेलाडीहरू पनि उत्तिकै दबाबमा थिए । गण्डकीविरुद्ध आफ्नै कोर्टमा उल्लेख्य घरेलु समर्थकमाझ पहिलो सेटमा अप्रत्यासित पछाडि परेको आर्मीले बाँकी तीन सेटमा उत्कृष्ट प्रदर्शन गर्यो । डेढ वर्षअघि आर्मीको मुख्य प्रशिक्षक रहेका कपिलकिशोर श्रेष्ठ छैटौं प्रयासमा पहिलो उपाधि जितेपछि खुसी देखिए । पहिलो सेटमा हामी आफ्नै कारणले हारेका थियौं, प्रधानसेनापतिसामु यति धेरै दर्शकबीच खेलाडीहरू आत्तिए जस्तो लाग्यो, बाँकी सेटमा हामीले विपक्षीलाई हाम्रो कमजोरीमा खेल्ने मौका दिएनौं, प्रशिक्षक श्रेष्ठले भने । लगातारको हारपछि हामी राम्रो अवसरको खोजीमा थियौं । मुख्यगरी प्रशिक्षणका क्रममा हामीले सर्भिस रिसिभमा मुख्य सुधार प्रयास गरेका थियौं, प्रतियोगिताभर हाम्रा खेलाडीले रिसिभमा धेरै सुधार गरे, उत्कृष्ट प्रशिक्षक चुनिएका श्रेष्ठले थपे, विशेष गरी सेमिफाइनल र फाइनलमा हाम्रा खेलाडीले फाइटिङ स्पिरिट देखाए । पुलिसविरुद्ध सेमिफाइनलमा पनि आर्मीले पहिलो सेट गुमाएर बाँकी तीन सेटमा सफलता पाएको थियो ।२०७५ पुस तेस्रो साता इटहरीमा भएको सभामुख कप राष्ट्रिय भलिबलमा नेपाल पुलिस क्लबसँग पराजित भएयता लगातार ५ प्रतियोगितामा आर्मीको बाटो पुलिसले रोक्दै आएको थियो । त्यसपछि चितवनमा भएका दुई प्रतियोगिता, बाँकेमा भएको आठौं राष्ट्रिय खेलकुद र ताप्लेजुङमा वैशाख अन्तिम साता सम्पन्न पाथीभरा कप भलिबलको फाइनलमा आर्मी पराजित भएको थियो । निर्णायक खेलमा उत्कृष्ट प्रदर्शन गरेको भन्दै प्रशिक्षकले आफ्ना मुख्य स्पाइकर मानबहादुर श्रेष्ठको प्रशंसा गरे । सेमिफाइनल र फाइनलमा उसको (मानबहादुर) प्रदर्शन निर्णायक थियो । मेरो विचारमा उसलाई छिट्टै राष्ट्रिय टोलीमा बोलाइनेछ, उनले भने । आठौं राष्ट्रिय खेलकुदमा आर्मीको टिममा खबरै नगरी जापानमा भलिबल खेल्न गएका कारण नेपाल भलिबल संघले सार्वजनिक गरेको राष्ट्रिय खेलाडीको प्रारम्भिक सूचीमा उनको नाम थिएन । संघले आठौंको प्रदर्शनका आधारमा खेलाडी छनोट गरिएकाले प्रतियोगिता नखेल्ने खेलाडी समावेश नभएको बताएको थियो ।सोमबार अपराह्न लगनखेलस्थित सैनिक शारीरिक सुगठन तथा तालिम केन्द्रको कभर्डहलमा पहिलो सेटमा आर्मी त्यति कमजोर देखिएला भन्ने सायदैले सोचेका थिए । १६२५ ले हारेको त्यस सेटमा आर्मीले कुनै पनि समयमा अग्रता बनाउन सकेन । गण्डकीले सेट एकतर्फी बनायो । दोस्रो सेट भने ठीक उल्टो भयो । गण्डकीको ३२ को सुरुआती अग्रता उल्टाउँदै आर्मीर् लगातार ११ अंक जोडेर १५६ को सहज अवस्थामा पुग्यो । त्यसपछि आर्मीले २५ अंक पुर्याउँदा गण्डकीले २ अंकमात्र थप्न सक्यो । तेस्रो सेटमा सुरुदेखि नै अग्रता बनाएको आर्मीले कुनै पनि समय गण्डकीलाई खेलमा फर्कन दिएन । लगातार अंक जोडेर त्यस सेटमा २५१० को जित हासिल गरेपछि दबाबमुक्त देखिएको आर्मीलाई चौथो सेटको सुरुआती समयमा गण्डकीले पुनः दबाब बढायो । ४० ले पछि परेपछि आर्मीका प्रशिक्षक श्रेष्ठले टाइमआउट लिए । त्यसपछि पनि आर्मीले आवश्यक अंक जोड्न सकिरहेको थिएन । गण्डकीले ९५ को अग्रता बनायो । त्यसपछि लय समातेको आर्मीले १७ अंक जोड्दा गण्डकीलाई १२ अंकमै रोक्यो । निर्णायक सेटमा ५ अंकले पछि परेपछि गण्डकीको निराशा बढ्दा आर्मीले २५१५ ले सेट जित्दै उपाधिसहित ३ लाख रुपैयाँ पुरस्कार पायो । प्रधानसेनापति भलिबलमा चार संस्करण सम्पन्न भयो । अहिलेसम्म अन्य टोलीले उपाधि जितेका छैनन् ।स्पाइकमा हामी विभागीय टोलीभन्दा कम छैनौं तर रक्षात्मक खेलमा सुधार गर्न नसक्दा हारियो । सर्भिस, रिसिभ, ब्लक सबैमा चुक्यौं, आजको हारको कारण पनि त्यही हो, गण्डकीका प्रशिक्षक राजकुमार गुरुङले खेलपछि भने, १२ महिना प्रशिक्षण गर्ने उनीहरू (विभागीय टिम) लाई चुनौती दिनु नै हाम्रा लागि ठूलो कुरा हो, हामीले त खेलाडी संकलन गरेर ल्याएका थियौं । लगातार दोस्रोपल्ट प्रतियोगिताको फाइनल खेल्दा हामीलाई गर्व लागेको छ, म खेलाडीको प्रदर्शनमा पूर्ण सन्तुष्ट छु । सेमिफाइनलमा गण्डकीले उपाधि दाबेदार एपीएफलाई ३१ को सेटमा हराएको थियो । उनले अर्को संस्करणमा सहभागी हुनुअघि २३ महिनाको प्रदर्शनको प्रयास गरिने योजना सुनाए । उपविजेता गण्डकीले १ लाख ५० हजार रूपैयाँ पुरस्कार पायो । एपीएफलाई हराएर तेस्रो भएको नेपाल पुलिसले ७५ हजार रुपैयाँमा चित्त बुझायो । आर्मीका भैरव बम उत्कृष्ट खेलाडी बने । उनले बजाज पल्सर मोटरसाइकल पुरस्कार पाए । विधागततर्फ आर्मीका तीन खेलाडी उत्कृष्ट बने । लिफ्टरमा दुर्गाप्रसाद महतो, डिफेन्डरमा ईश्वर थापा र ब्लकरमा हरि अधिकारी उत्कृष्ट चुनिए । पुलिसका कुलबहादुर थापा उत्कृष्ट सर्भर, गण्डकीका याम क्षेत्री उत्कृष्ट स्पाइकर तथा आर्मीका प्रशिक्षक श्रेष्ठ उत्कृष्ट बने । उनीहरूले जनही १० हजार रुपैयाँ पुरस्कार पाए ।"
महेश्वरको मिहिनेत,"काठमाडौं वर्ष २०७५ नेपाली शारीरिक सुगठन खेलका लागि स्वर्णिम बन्यो । थाइल्यान्डमा सम्पन्न विश्व शारीरिक सुगठन तथा फिजिक्स च्याम्पियनसिपमा महेश्वर महर्जनले स्वर्ण पदक जिते । उनले जितेको स्वर्ण नेपाली शारीरिक सुगठनले विश्वस्तरको जितेको पहिलो स्वर्ण पदक थियो । उनी ७५ केजी तौल समूह विजेता भएका हुन् । च्याङमाइमा पाएको त्यो सफलतापछि उनी एकाएक चर्चामा आए । धेरैलाई कौतुलहता लाग्यो । स्वर्णधारी महेश्वर को हो त ? चर्चामा उनी मात्र रहेनन्, यो खेल नै एउटा आकर्षणको केन्द्र भयो । वर्ष २०७५ मा नेपाली खेलकुदबारे चर्चा गर्दा महेश्वरलाई छुटाउन मिल्दैन । त्यसैले त १६ औं एनएसजेएफ पल्सर स्पोर्ट्स अवार्डको पिपल्स च्वाइस विधाको मनोनयनमा परेका छन् यी खेलाडी । यो विधामा फुटबल र क्रिकेटको बढी वर्चस्व हुने गर्छ । शारीरिक सुगठनका खेलाडी यो विधाको मनोनयनमा पर्नु दुर्लभ जस्तै हो । त्यसैले महेश्वर आफैं खुसी छन् । उनी मान्छन्, मनोनयनमा पर्नु नै जितेबराबर हो ।शरीर चिटिक्क बनाउने रहर कसको मात्र हुन्न ? धेरै यही लोभले कुनै न कुनै दिन जिमखाना छिरेकै हुन्छन् । त्यही बेला थाहा हुने हो, बडीबिल्डिङ को यो रहर सजिलो भने छैन । अझ शारीरिक सुगठनकै खेलाडी हुने हो भने त मिहिनेत दह्रो चाहिन्छ । त्यसका लागि ठूलै त्याग र तपस्या पनि । महेश्वर त्यही ठान्छन् । धेरै वर्षअगाडि उनको शरीर मसिनो थियो । त्यसैले अरू जस्तै घर नजिकको जिमखाना छिरे । त्यो स्कुल जाँदाको समय हो । अहिले उनको आफ्नै जिमखाना छ । त्यही जिमखानाबाट अहिले कसरतपछि बाहिर निस्कनुपर्छ । उनको शरीर देखेर लोभ लाग्छ । लोभ मात्र के र ? त्यही शरीरले नेपाललाई ऐतिहासिक सफलता पनि दिलाएको छ, त्यो वर्ल्ड च्याम्पिनयसिपमै । नेपाली खेलकुदमा नजिकका धेरैले गत वर्ष सामाजिक सञ्चालमा कोही एक खेलाडीको धेरै चर्चा गरे भने त्यसमा पक्कै पर्नेछन् यिनै महेश्वर । ३५ वर्षे उनी यत्तिकै रोकिने पक्षमा पनि छैनन् । उत्तिकै दत्तचित्त भएर यस प्रतिष्ठित अवार्ड जित्न लागिपरेका छन् । भन्छन्, यो नेपाली खेलकुदको सबैभन्दा ठूलो अवार्ड हो । पल्सर स्पोर्टस अवार्डको यो विधामा पाँच प्रत्याशी छन् । त्यसको निर्णय हुनेछ मतका आधारमा । सामाजिक सञ्जाल फेसबुक र एसएमएसमार्फत आएको मतसँगै राष्ट्रिय खेल संघका मुख्य प्रशिक्षक र आयोजक मञ्चका सदस्यले दिएको मतले निर्णायक हुनेछ विजेता बन्न । यो विधामा धेरै प्रतिस्पर्धा छ, उनी मान्छन् । यस्तै चर्को प्रतिस्पर्धा थाइल्यान्डमा भएको थियो । सन् १९९७ बाट व्यावसायिक रूपमा यो खेलमा ओर्लिएका महेश्वरले ६ वर्षपछि धर्मश्रीमा पहिलोपल्ट भाग लिए । त्यसअघि भुटानमा भएको ५० औं एसियाली बडीविल्डिङ च्याम्पियसिपमा पनि स्वर्ण जितेका महेश्वरले धर्मश्री कै १३ औं संस्करण पनि जितेका थिए । उनले त्यति बेलै ७५ केजी तौल समूहमा स्वर्ण जितेका थिए । भित्री काठमाडौंका रैथाने महेश्वर युवापुस्ताका प्रतिनिधिपात्र हुन् । केही वर्षअघि उनी पनि विदेशतिर लागेका थिए । तर नेपाल नै फर्के । यो भने उनको प्रशंसायोग्य काम भयो र केही साथीसँग मिलेर जिम सेन्टर खोले । अहिले उनी मिस्टर युनिभर्सलमा भाग लिन धुमधामले तयारी गरिरहेका छन् । अब यो तयारीमा जोडिएको छ, पिपल्स च्वाइस अवार्ड जित्ने धुन पनि । आफ्नो शरीर बनाउन दिनरात एक गरिरहेका महेश्वर चाहन्छन्, यो अवार्ड जितौं र युनिभर्सल तयारी पनि ।"
मधेशालाई मेयर कप रात्रिकालीन फुटबल,"इनरुवा  जेलमैदानमा सम्पन्न प्रथम मेयर कप रात्रिकालीन वडास्तरीय फुटबलको उपाधि वडा ६ मधेशाले जितेको छ । फाइनलमा वडा ६ ले वडा २ लाई १० ले पराजित गरेको हो । पहिलो हाफमा प्राप्त पेनाल्टी सदुपयोग गर्दै गरेको गोल नै निर्णायक बन्यो । सुरज रामले विजयी गोल गरे । वडा २ ले आक्रामक खेल पनि गोल फर्काउन सकेन । दोस्रो हाफमा दुवै टोली अवसर पाए पनि गोल गर्न सफल भएनन् । विजेताले ५५ हजार ५ सय ५५ रुपैंयाँ र उपविजेताले २२ हजार २ सय २२ रुपैयाँ पुरस्कार जितेका थिए । म्यान अफ द म्याच गोलकर्ता सुरज राम घोषित भए । उत्कृष्ट खेलाडी वडा २ का नितेश थापा मगर ठहरिए । उत्कृष्ट फरवार्ड वडा २ कै सुभम थापा मगर भए । सोही वडाका विजय उराँव उत्कृष्ट मिडफिल्डर चुनिए । उदीयमान खेलाडी वडा ३ का प्रशान्त घिसिङ चुनिए । उत्कृष्ट दर्शकतर्फ गोविन्द पौडेल र सुहाना श्रेष्ठ पुरस्कृत भए । उनीहरूले जनही ५ हजार हात पारे । विजेतासहित विभिन्न विधाका उत्कृष्ट खेलाडीलाई नगर प्रमुख राजन मेहता, प्रदेश सांसद ज्योति सुब्बा, कार्यक्रम संयोजक अरबिन्द केसी, आयोजक इनरुवा इभेन्ट म्यानेजमेन्टका संयोजक राकेश निरौलालगायतले पुरस्कृत गरे । इनरुवा खेल मैदानमा रातिको समयमा खेलाइएको फुटबल प्रतियोगिता अवधिभर दर्शकको बाक्लो भीड लागेको थियो । दर्शकको साथ र खेलप्रतिको नगरवासीको लगावले प्रतियोगितालाई निरन्तरता गर्नु चुनौती थपेको आयोजक संस्थाका संयोजक राकेश निरौलाले बताए । प्रतियोगिता म्यानेजमेन्ट र इनरुवा नगरपालिकाले संयुक्त गरेका हुन् । नगर प्रमुख मेहताले रात्रिकालीन प्रतियोगिता नगरको पहिचान बनिसकेकाले इनरुवालाई खेलकुद हबका रूपमा विकास गर्दै खेलाडी उत्पादनमुखी कार्यक्रमलाई निरन्तरता दिइने बताएका छन् ।"
सल्लाहकार पाँडेको राजीनामा,"काठमाडौं अखिल नेपाल फुटबल संघ (एन्फा) का अन्तर्राष्ट्रिय सम्बन्ध प्रमुख तथा सल्लाहकार समितिका प्रमुख नवीन पाँडेले सोमबार पदबाट राजीनामा दिएका छन् । २०७५ वैशाख २२ मा भएको निर्वाचनलगत्तै अध्यक्ष कर्माछिरिङ शेर्पा नेतृत्वको पहिलो कार्यसमिति बैठकद्वारा अन्तर्राष्ट्रिय सम्बन्ध र सल्लाहकार समिति प्रमुखमा मनोनयन गरिएका पाँडेले भने, नेपाली फुटबलमा संस्थागत व्यवस्था र व्यावसायिकताका लागि परिवर्तन पक्षधरलाई सहयोग गरिएको थियो । तर निर्वाचनयता नयाँ कार्यसमितिले एक वर्ष पूरा गर्दासम्म पनि त्यस्तो परिवर्तनका लागि काम गरेको आभाष दिन सकेन । नेतृत्वको कार्यशैलीप्रति सन्तुष्ट नहुँदा पदमा बसिरहन उचित लागेन । कुनै जिम्मेवारीमा नरहे पनि नेपाली फुटबलको विकासमा साथ दिन सधैं तयार छु ।गत वर्ष निर्वाचनलगत्तै फिफा कंग्रेसमा सहभागी हुँदा एन्फाभित्रै चर्को विरोध झेलेका पाँडे केही महिनायता एन्फाको सातदोबाटोस्थित कार्यालय जान छाडेका थिए ।"
दुई दर्शक पुरस्कृत,"सामान्यतया खेलकुदमा प्रतिस्पर्धा गरेर विजय हुनेहरू नै पुरस्कृत हुने गर्छन । विभिन्न विधामा अब्बल हुनेले समेत पुरस्कार पाउँछन् । तर इनरुवामा सम्पन्न रात्रिकालीन मेयर कप फुटबलमा भने दुई दर्शक ५५ हजार रुपैयाँसहित पुरस्कृत भए । उनीहरूलाई अनुशासित र प्रत्येक दिन खेल हेर्न आएको भन्दै आयोजक इनरुवा इभेन्टमेनेजमेन्ट र इनरुवा नगरपालिकाले पुरस्कृत गरे । आफूले पुरस्कार पाउँछु भन्ने अपेक्षा नै नगरेको तर एक्कासि अनुशासित र नियमित खेल हेरेको भन्दै पुरस्कार लिन नाम बोलाउँदा भने छक्क परेको गोविन्द पौडेलले बताए । उनी इनरुवा २ निवासी उनी भलिबलका पूर्व राष्ट्रिय खेलाडी पनि हुन् । खेलमा जस्तै दर्शकमा पनि अनुशासन हुनुपर्ने उनी बताउँछन् । उनलाई डीएसपी ज्ञानेन्द्र फुयालले पुरस्कार प्रदान गरे । गोविन्दले पुरस्कार लिए पनि त्यसमा थप ५ हजार थपेर आयोजकलाई व्यवस्थापनमा खर्च गर्न पुनः प्रदान गरेका थिए । महिलातर्फ सुहाना श्रेष्ठले पुरस्कार पाइन् । उनलाई इनरुवा प्याब्सनका अध्यक्ष मनोज यादवले पुरस्कार प्रदान गरे । सुहानाले भनिन्, फुटबल हेर्दा पनि पुरस्कार पाइन्छ भन्ने थाहा नै थिएन । पाएँ खुसी लाग्यो । उनी पनि वडास्तरीय रात्रिकालीन फुटबलकी नियमित दर्शक हुन् । फुटबल मैदानमा निशुल्क छिर्न पाउनु, लाइट र सुरक्षाको राम्रो प्रबन्ध हुनुले बढी दर्शकलाई तानेको उनले बताइन् । आयोजक इनरुवा नगरपालिकाका मेयर राजन मेहताले राष्ट्रिस्तरका प्रतियोगितामा गर्दा पनि दर्शकको कमी देखिएकाले उनीहरूलाई आकर्षित गर्न पुरस्कार दिने व्यवस्था गरेको बताए ।"
पोर्चुगल च्याम्पियन,"पेरिस पोर्चुगलले युरो २०१६ को उपाधिमा नेसन्स लिगको ट्रफी पनि थपेको छ । पोर्चुगलले गोन्कालो गुडेसको गोलसँगै एफसी पोर्टोमा भएको फाइनलमा नेदरल्यान्ड्सलाई १० ले हराएर आइतबार यसैपालि सुरु भएको नेसन्स लिगको उपाधि जितेको हो ।रक्षापंक्तिका डच जोडी भिर्जिल भान डाइक र म्याथिस डे लिग्टले क्रिस्टियानो रोनाल्डोलाई चल्न नदिए पनि भ्यालेन्सियाका विंगर गुडेस फाइनलमा निर्णायक साबित भए । उनले प्रहार गरेको बल नेदरल्यान्ड्सका गोलकिपर जेस्पर सिलेसनका लागि अत्यधिक शक्तिशाली भएको थियो ।राष्ट्रिय टिमका पछिल्ला वर्षहरू राम्रो भएकोमा धन्यवाद । पोर्चुगलले महत्त्वपूर्ण मानिएको युरो २०१६ जित्यो र अहिले नेसन्स लिग, रोनाल्डोले भने, यो सजिलो कामजस्तै देखिन्छ तर कठिन हो । यसमा धेरै लगाव र चाहना आवश्यक पर्छ । मेरो विचारमा खेलाडीहरू बधाईका लागि योग्य छन् ।सेमिफाइनलमा स्विट्जरल्यान्डलाई पराजित गरेको पोर्चुगललाई आराम गर्ने थप दिन थियो भने डच टिमले विहीबारमात्रै इंग्ल्यान्डलाई हराएको थियो । रोनाल्ड कोम्यानको टिमभन्दा घरेलु टिम पोर्चुगलका खेलाडी सिजनको अन्त्यमा आइपुग्दा छरिता देखिएका थिए । हामी थाकेका थियौं भने मलाई थाह थिएन । तर हामी पर्याप्त रूपमा राम्रो थिएनौं, कोम्यानले भने ।"

शीर्षक,विवरण
साढे ४ अर्ब तालिम र अनुगमनमै,"नेपाल ट्रस्टको कार्यालयबाट ट्रस्टको सम्पत्ति उपयोगका लागि विज्ञसहितको गोष्ठी गर्ने कार्यक्रम मात्रै सार्वजनिक गरिएको छ । बजेटको प्रमुख हिस्सा सार्वजनिक सम्पत्तिको मर्मतसम्भारका लागि खर्च हुने उल्लेख छ । राष्ट्रिय सतर्कता केन्द्रको बजेट सुशासन प्रवर्द्धन, विकास निर्माण आयोजनाको प्राविधिक परीक्षण गर्न, प्राविधिक परीक्षक तयार गर्न र आयोजनाअन्तर्गत तालिम र प्रशिक्षण सञ्चालन गर्नमा केन्द्रित छ । लगानी बोर्डको कार्यालयले बजेटमै वैदेशिक लगानीलाई आकर्षित गरी पुँजी एवं नयाँ प्रविधि तथा सीप भित्र्याएर व्यापार घाटा कम गर्ने उद्देश्य राखेको छ । बोर्डले लगानी सम्मेलन सन् २०१९ मा समावेश गरिएका विभिन्न ५० वटा आयोजनाको प्रारम्भिक अध्ययनअनुसन्धान तथा अनुगमनका लागि बजेट विनियोजन गरेको छ । त्यस्तै काठमाडौं उपत्यका मेट्रो रेल रुट २ नागढुंगाकलंकीकोटेश्वरधुलिखेल सम्भाव्यता अध्ययन, स्काई रिसोर्ट मनाङको सम्भाव्यता अध्ययन, अरुण तेसो जलविद्युत्, पश्चिम सेती, माथिल्लो कर्णाली जलविद्युत् आयोजनाको अनुगमन र कार्यविधि निर्माणको शीर्षकमा बजेट विनियोजन गरेको छ । यस कार्यालयले ५० करोड ४१ लाख रुपैयाँको बजेट पाएको छ ।"
आफैं कानुन बनाएर २६ शिक्षक नियुक्त,गाउँपालिका प्रमुख लालबहादुर श्रेष्ठले शिक्षा ऐनअनुसार नै नियमावली बनाएको दाबी गरे तर खारेजीसम्बन्धी व्यवस्थामा भने अन्योल रहेको उनले बताए ।
चीनको पनि ट्विप्लोमेसी,"ट्विटमार्फत राजनीति र कूटनीति गर्नेमा अमेरिकी राष्ट्रपति डोनाल्ड ट्रम्प बढी अग्रसर छन् । दिनहुँ दर्जनभन्दा बढी ट्विट गर्ने र हरेक ट्विटले कुनै न कुनै विरोधाभास सिर्जना गर्ने ट्रम्पको शैलीका कारण उच्चपदस्थ एवं सामाजिक बहसकर्तामाझ ट्विटरको लोकप्रियता बढेको पश्चिमा सञ्चार माध्यमको विश्लेषण छ । ट्विटर प्रयोग गरी आफ्नो धारणा फैलाउने र प्रभाव बढाउने कामलाई अर्थ्याउन हालैका वर्षमा एउटा शब्द निर्माण भएको छ, ट्विप्लोमेसी अर्थात् ट्विटरको डिप्लोमेसी । चीनले आफ्नो देशभित्र भने अमेरिकी सामाजिक सञ्जालहरूको सट्टा आफ्ना उस्तै सञ्जाल चलाएको छ । ट्विटरजस्तै उसको आफ्नै माध्यम विइबो प्रयोगकर्ताको संख्या नै विश्वभर ट्विटर प्रयोगकर्ताभन्दा बढी छ भनिन्छ ।"
कांग्रेस अडानले विधेयक अनिर्णीत,"नेकपाका सांसद भने प्रतिवेदनलाई समितिबाट पारित गर्ने पक्षमा थिए । उनीहरूले उपसमितिमा पर्याप्त छलफल भएर प्रतिवेदन तयार भएकाले त्यसलाई थप लम्ब्याउन नहुने तर्क गरेका थिए । नेकपा सांसद केदार सिग्देलले विधेयक पारित गरेर जानुपर्नेमा जोड दिए । समितिमा उपस्थित सञ्चार तथा सूचना प्रविधिमन्त्री गोकुल बाँस्कोटाले सूचनाप्रविधि विधेयक मेनस्ट्रिम मिडियासँग सम्बन्धित नरहेको भन्दै सूचना प्रविधिको दुरुपयोग रोक्न ल्याइएको दाबी गरे । उनले समाजलाई स्वतन्त्रसँगै मर्यादित बनाउन विधेयक आएको भन्दै यसले नागरिक अधिकारलाई कमजोर नबनाउने उल्लेख गरे । समिति सभापति कल्याणी खडकाले सकभर सहमतिमै प्रतिवेदन तयार पारेर प्रतिनिधिसभामा पेस गर्ने मनसायले अर्को बैठक बस्ने बताइन् । उपसमितिले आफ्नो प्रतिवेदन बुझाएपछिको पहिलो बैठक बसेका हौं, केही कुरा आएका छन् । अझै छलफल पुगेन भन्ने हो, उनले भनिन् ।"
चार घर भाडामा लिएर भारतीयको 'नेटवर्किङ व्यवसाय',"उनीहरूलाई बिक्री गर्न दिइएको औषधिको आधिकारिकताबारे पनि केही खुलेको छैन । गुणस्तर परीक्षणतर्फ सरकारले चासो दिएको छैन । औषधि गाउँगाउँ पुगेको छ । आफूलाई सोल्टिना नाता पर्ने जाजरकोटकी रजनी पुनमगरले यस्तो काममा उक्साएको सल्यान कुबिन्डे ५ की जमुना रानाले बताइन् । अरू दुई जनालाई पनि सदस्य बनाएपछि तलब आउने कम्पनीले बताएको थियो, उनले भनिन्, त्यहाँ हामीलाई तालिममा सिकाउने सबै नेपाली हुनुहुन्छ ।"
अस्पतालमा पनि नेल,"मानव अधिकारवादी अधिवक्ता ओमप्रकाश अर्यालले अस्पतालमा उपचाररत बिरामीलाई नेल लगाएर राख्नु अन्तर्राष्ट्रिय कानुन र मानव अधिकारको विश्वव्यापी सिद्धान्तको प्रतिकूल भएको बताए । बिरामी भएकै कारण कैदीलाई अस्पताल लगिने हो, अस्पतालमा हतियारधारी सुरक्षाकर्मीले भाग्न नपाओस् भनेर सुरक्षा दिएकै हुन्छन् । सुरक्षाकर्मीको पहरा हुँदाहुँदै बिरामी कैदीलाई नेल लगाएर राख्नु अन्तर्राष्ट्रिय कानुन र मानव अधिकारको विश्वव्यापी सिद्धान्तका दृष्टिले मिल्ने कुरा होइन । यो बिरामीमाथिको थप यातना हो, उनले कान्तिपुरसित भने । २०७२ भदौ ७ गते कैलालीको टीकापुरमा एसएसपी र नाबालकसहित नौ जनाको हत्या भएको घटनामा चौधरी संलग्न रहेको निष्कर्षसहित जिल्ला अदालत कैलालीले उनलाई जन्मकैदको फैसला सुनाएको छ । टीकापुर घटनापछि भारतमा लुक्दै आएका चौधरी २०७४ मंसिरमा भएको प्रतिनिधिसभा चुनावमा कैलाली१ बाट सांसद निर्वाचित भएका थिए ।"
परिवार भन्छ पक्रेर मारियो,पौडेलको शव शुक्रबार पनि मलंगवास्थित जिल्ला अस्पतालमै छ । पोस्टमार्टम प्रक्रिया अगाडि बढाइएको प्रहरीले जनाएको छ । प्रहरीले मृतकका परिवारका सदस्य सम्पर्कमा नआएको बताइरहँदा आफन्तले अस्पताल जाँदा प्रहरीले लास हेर्नसम्म नदिएको र कुनै खबरसमेत नगरेको दाबी गरेका छन् । यता चन्द समूहले आफ्ना निःशस्त्र कार्यकर्तालाई काल्पनिक भिडन्तको नाममा गैरन्यायिक हत्या गरिएको दाबी गरेको छ । घटनाबारे निष्पक्ष छानबिन गर्न र त्यसका लागि सहयोग गर्न सरोकारवालासँग अनुरोधसमेत गरेको छ ।
आयोगले अनुसन्धान गर्ने,काठमाडौं (कास) नेत्रविक्रम चन्द नेतृत्वको नेकपाका सर्लाही इन्चार्ज कुमार पौडेल दोहोरो मुठभेडमा बिहीबार प्रहरीको गोली लागी मारिएको घटनामा राष्ट्रिय मानव अधिकार आयोगले अनुसन्धान गर्ने भएको छ । आयोग प्रवक्ता वेदप्रसाद भट्टराईले उक्त घटनाको सत्यतथ्य अनुसन्धान तथा अनुगमन गर्न केन्द्रीय कार्यालय र प्रदेश नं २ कार्यालयबाट शुक्रबार नै घटनास्थलमा टोली खटाइएको विज्ञप्तिमार्फत जनाएका छन् । विज्ञप्तिअनुसार केन्द्र र प्रदेशको संयुक्त टोलीले घटनाको अनुसन्धान तथा अनुगमन गरी आयोगलाई प्रतिवेदन बुझाउने छ । घटनामा प्रहरीको गल्ती भेटिए कारबाहीको सिफारिस गरिनेसमेत आयोग स्रोतले जानकारी दिएको छ ।
एनओसी खुकुलो,आलोचना भएपछि एक महिनाअघि दूतावासले एनओसीका सम्बन्धमा सूचना जारी गरेको थियो तर उक्त सूचनापछि पनि नेपालीहरूले झन्झट बेहोर्नुपरेको भन्दै नेपालले यसलाई सरलीकृत गर्ने प्रक्रिया अगाडि बढाएको हो । दूतावासले एनओसीसम्बन्धी नयाँ व्यवस्था जारी गरे पनि पूर्ण कार्यान्वयनका लागि भने भारतले यसअघि जारी गरेको निर्देशिका खारेज गर्नैपर्छ । स्रोतका अनुसार नेपाली पक्षको अनुरोधअनुसार भारतले उक्त निर्देशिका संशोधन गरिसकेको छ । निर्देशिका संशोधन गरेको विषयमा आफूलाई जानकारी नभए पनि भारतीय पक्षसँगको छलफलपछि मात्र एनओसीसम्बन्धी पछिल्लो व्यवस्था गरिएको नियोग उपप्रमुख रेग्मीले बताए ।
योग नेपालबाट फैलियो,"प्राथमिक तहदेखि विश्वविद्यालय तहसम्म योगलाई पाठ्यक्रममा राख्ने यसअघि सुरु भएको प्रयासलाई सार्थकता दिन म सम्बन्धित पक्षको ध्यानाकर्षण गराउन चाहन्छु, उपराष्ट्रपति पुनले भने । पुनले भरतपुरमा आयोजना भएको कार्यक्रमको उद्घाटन र योग पनि गरे । योग शिक्षालाई अझै प्रभावकारी बनाउन जरुरी छ । नागरिकहरू शारीरिक र मानसिक रूपमा स्वस्थ भए मात्रै देश स्वस्थ हुन्छ । अनि मात्रै हामीले भनेजस्तो समृद्ध नेपाल, सुखी नेपालीको चाहना पूरा हुन्छ, पुनले जोड दिए ।"
समानुपातिक सांसदले मागे बजेट,बजेटमाथिको छलफलको क्रममा सत्ता पक्षका सांसद् ओम ग्लानले प्रदेश सरकारले विभिन्न दृष्टिकोणबाट पछाडि परेको स्थानीय तहलाई प्रदेश सरकारले उपलब्ध गराउँदै आएको विशेष अनुदान घटाएकोप्रति सरकारको ध्यानाकर्षण गराए । उनले सरकारले चालु आर्थिक वर्षमा ६० करोड रुपैयाँ विनियोजन गरेको भए पनि आगामी आर्थिक वर्षमा रकम बढाउनुपर्नेमा घटाएको भन्दै त्यसलाई सच्याउन आग्रह गरे ।
बर्डफ्लुपीडितलाई क्षतिपूर्ति दिइने,"बर्डफ्लुका कारण मकवानपुरमा करिब ३२ करोड रुपैयाँ बराबरको क्षति भएको कुखुरा व्यवसायी संघ मकवानपुरको दाबी छ । वैशाख ५ गते हेटौंडाको ७, ८ र १६ नम्बर वडामा बर्डफ्लु लागेका कुखुरा नष्ट गरिएको थियो ।"
जेहनदारलाई छात्रवृत्ति,बुर्लाकोटीकै सक्रियतामा फ्रान्सको मोन्टान एट पार्टेज नामक संस्थाले आर्थिक सहयोग गरेपछि भूकम्पबाट क्षतिग्रस्त विद्यायलको ८ कोठे भवन निर्माण गरी हस्तान्तरण गरिएको थियो । नयाँ भवनमा पुस्तकालय र कम्प्युटर ल्याबको व्यवस्था पनि सोही संस्थाले गरेको थियो ।
टहराबाट विद्यार्थी पक्की भवनमा,"भूकम्पले त्यस्ता जीर्ण र जर्जर विद्यालय भवन सबै भत्काइदियो, अहिले सुविधायुक्त नयाँ भवन बनेका छन् र बन्ने क्रममा छन्, जिल्ला समन्वय समिति मकवानपुरका प्रमुख रघुनाथ खुलालले भने । केही समय विद्यार्थी र शिक्षकले समस्या भोग्नुपरे पनि त्यसको परिणाम राम्रै देखिएको छ । मकवानपुरका ५ सय १६ विद्यालय मध्ये भूकम्पबाट ५४ वटा मात्र पूर्ण रूपमा सुरक्षित थिए ।"
जापानबाट फर्केर अंगुर खेती,एक बोतल वाइनलाई १२ सय ग्राम अंगुरको आवश्यक पर्छ । जर्मन प्रविधिबाट अंगुरको रसलाई एक वर्षसम्म राखेर वाइन बनाएर बजार पठाउने गरेका छन् । वाइनको मुख्य बजार काठमाडौंका तारेहोटल तथा रेस्टुरा हुन् । अंगुर फर्मले कृषि पर्यटनलाई बढावा दिने उद्देश्यका साथ राजधानी नजिकै अंगुर खेती गरेको बताउने कार्की हाल काठमाडौंका कलेजबाट विद्यार्थी अध्ययन अवलोकन गर्न आउन थालेको बताउँछन् ।
सरकारले गुठी संस्थानलाई बुझाएन १४ अर्ब,"त्यसमा चौतर्फी विरोध भएपछि भूमि व्यवस्था, सहकारी तथा गरिबी निवारण मन्त्री पद्माकुमारी अर्यालले विधेयक फिर्ता लिने घोषणा गरेकी छन् । विधेयक फिर्ता नभई खारेज हुनुपर्ने माग राख्दै गुठियार, सम्पदा अभियन्तालगायतले आन्दोलन निरन्तरता दिएका हुन् । सरोकारवालाले भने प्राधिकरण नचाहिने बताउँदै आएका छन् ।"
विधेयकविरुद्ध हस्ताक्षर,"सरकारले फिर्ता गर्ने घोषणा गरेको गुठी विधेयक खारेजी र तीन मन्त्रीको राजीनामा माग गर्दै सरोकारवालाले शुक्रबार हस्ताक्षर अभियान सञ्चालन गरेको छ । विधेयक दर्ता गर्ने भूमि व्यवस्था, सहकारी तथा गरिबी निवारण मन्त्री पद्माकुमारी अर्याल, विधेयकको विरोध गर्दै गत जेठ २६ मा आन्दोलनमा उत्रिएका सरोकारवालाई दमन गर्ने गृहमन्त्री रामबहादुर थापा र गुठीलाई सामन्ती प्रथा भनेर अभिव्यक्ति दिने सूचना तथा सञ्चार प्रवधिमन्त्री गोकुल बाँस्कोटाको राजीनामा माग गर्दै हस्ताक्षर कार्यक्रम आयोजना गरिएको राष्ट्रिय पहिचान संरक्षण संयुक्त संघर्ष समिति प्रचार विभाग प्रमुख राजाराम तण्डुकारले जानकारी दिए । विरोध कार्यक्रम निरन्तर रहने उनले बताए । शनिबार साँझ साढे सात बजेदेखि उपत्यकाका तीनै जिल्लामा १५ मिनेट बत्ती निभाउने कार्यक्रम पनि तय गरेको तण्डुकारले जानकारी दिए ।"
टेकुमा प्रहरीको भवन बन्ने,"अब हाम्रो आफ्नै भवन हुन्छ, प्रहरी महानिरीक्षक सर्वेन्द्र खनालले कान्तिपुरसँग भने, अहिले प्रहरीको बेहाल छ, करिब ६ महिनाभित्र भवन निर्माण गर्छौं । अहिलेको संरचनामा गर्मीमा अति गर्मी र चिसोमा अति नै चिसोले गर्दा प्रहरीको बासस्थान र कार्यालय व्यवस्थापन गर्न निकै कठिन भएको उनले बताए । उनका अनुसार अहिले डिजाइन, माटो परीक्षणलगायत काम भइरहेको छ । अपराध अनुसन्धानका लागि पहिलो चरणमा तीन र परिसरका लागि ६ तले भवन निर्माण गरिनेछ । प्रविधिमैत्री, अपांगमैत्रीलगायत सुविधासम्पन्न भवन निर्माण गरिने खनालले जानकारी दिए । दुइटै भवन निर्माण गर्न करिब ३५ करोड रुपैयाँ लाग्ने अनुमान गरिएको छ । सरकारले १०१० लाख रुपैयाँ विनियोजनसमेत गरिसकेको छ । रातदिन गरेर हामी काम गर्छौं, उनले भने, किनभने कार्यालय नै लथालिंग अवस्थामा छ । नयाँ भवन निर्माण नभएसम्म अस्थायी व्यवस्थापनका लागि प्रि फ्याबको भवन निर्माण गरिनेछ । हनुमानढोकास्थित पुरानो भवनमा पर्यटक प्रहरीका लागि कार्यालय व्यवस्थापन गर्ने तयारी गरेको उनले बताए ।"
ट्राफिक सहज बनाउन ३ करिडोर,"ललितपुरस्थित बालकुमारी पुल, गोपीकृष्ण पुल, भत्केको पुल, हनुमानस्थान, बालाजु, कालोपुल र रातोपुलमा पूर्णरूपमा ढलान तथा कालोपत्रे गर्ने काम सम्पन्न भएको छ । सवारी चापको प्राथमिकताका आधारमा करिडोर खोलिएको उनले बताए । सबै करिडोरमा खोल्छौं, उनले भने, अत्यधिक चाप हुने स्थानमा पहिलो चरणमा खोलेका हौं । धोबीखोलाको करिडोर खोल्दा थापाथली, माइतीघर मण्डल, नयाँ बानेश्वर, पुरानो बानेश्वर, गौशाला, मित्रपार्क र चाबहिल क्षेत्रको ट्राफिक निकै नियन्त्रण भएको उनले बताए । साथै, विभिन्न स्थानमा जेब्रा क्रसिङसमेत मर्मत गरिएको उनले बताए । बालकुमारी, गुण सिनेमा, चापागाउँ दोबाटो, महालक्ष्मी स्थान, धोबीघाट, नयाँ बानेश्वर, थापाथली, चक्रपथ, बालाजु, कलंकी, स्टार अस्पताललगायत दुई दर्जनभन्दा बढी स्थानमा जेब्रा क्रसिङको पेन्टिङ गरिएको छ । त्यसैगरी कोटेश्वरदेखि कलंकीसम्मको सडकमा दुर्घटना कम गर्न एकान्तकुना, महालक्ष्मी स्थान, बल्खु पुल, बालकुमारी र सातदोबाटोमा आकाशे पुल निर्माणको तयारी भइरहेको उनले बताए । ट्याक्सी स्ट्यान्ड पनि तोकिएको पन्तले जानकारी दिए ।"
कहाँकहाँ तोकिए ट्याक्सी स्ट्यान्ड ?,"कालोपुल, नागपोखरी, ढल्कु, भत्केको पुल, साततले, राधाकृष्ण मन्दिर, मिलन चोक, शीतपुर चोक, गणतन्त्र चोक, बालुवा खानी, अन्नपूर्ण चोक, मनमोहन अस्पताल अगाडि, बालमैत्री अस्पताल अगाडि, ज्याठामोड भित्र, चाबहिल, हायात होटल गेट, बौद्ध गेटको पूर्वपट्टि, जोरपाटी ओरालो, हिमचुली, बालाजु भाटभटेनी, मित्रनगर, शिवमन्दिर गरी जम्मा २६ भन्दा बढी स्थानमा ट्याक्सी स्ट्यान्ड तोकिएको छ ।"
फोहोरले स्थानीयमा त्रास,"मान्छेको मानसिकता फोहोरले रोग ल्याउँछ, गन्हाउँछ । तर त्यसो होइन, उनी भन्छन्, त्यहाँका जनता उपत्यभरिकै फोहोर बोकेर आउने वाग्मतीको पानीले पीडित छन् ।"
आलो र पालो,"यही आलोपालोको आलो बिहानैदेखि विचार गरिरहेको थियो । उसको विचारको केन्द्रीय भागमा एकथान कुर्सी थियो । अर्थात् के गरी आलोपालोको पालोलाई कुर्सीमा बस्न नदिने ! किनभने खुला भएको गोप्य सहमति बमोजिम पालोको कुर्सीमा बस्ने पालो आएको थियो । र आलोपालोको आलोको पालोलाई कुर्सी छाड्ने कुनै विचार थिएन ।सरकार के भयो ? उसको प्राइभेट सेक्रेटरीले आएर सोध्यो ।किन, के भयो ? आलोले उल्टै ऊसँगै सोध्यो ।बिहानैदेखि चुपचाप हुनुहुन्छ सरकार ।म चुपचाप छैन ।सरकारले बिहानैदेखि केही बोल्नुभएको छैन ।हो र ? आलोले मानौ आफैंसित भन्यो ।म बिहानैदेखि हेरिरहेको छु, सरकार चुपचाप कुर्सीमा बसिरहनुभएको छ । प्राइभेट सेक्रेटरीले थप्यो ।बिहानैदेखि चुपचाप बसिरहेको छु म ?हो, बिहानैदेखि चुपचाप सरकार ।यसपछि आलोपालोको आलोले केही भनेन । त्यसैगरी चुपचाप कुर्सीमा बसिरह्यो । यो चुपचापपन निकै लम्बिएकोले प्राइभेट सेक्रेटरीले विस्तारै भन्यो, सरकारलाई केही अप्ठ्यारो छ कि ?मलाई के अप्ठ्यारो हुन्छ ? आलोले प्राइभेट सेक्रेटरीतिर हेरेर भन्यो ।त्यही त, सरकारलाई कुनै अप्ठ्यारो नहुनुपर्ने हो ।यसको प्रत्युत्तरमा आलो फेरि विचार गर्न थाल्यो । उसले दुवै आँखा चिम्लेको थियो । केही बेरपछि खोलेर भन्यो, अब तिमीले सोधिहाल्यौ, (केही क्षणको मौन), हेर, कुरो के हो भने पालोको कुर्सीमा बस्ने पालो आयो ।हो र सरकार ? प्राइभेट सेक्रेटरी झस्कियो ।हुन त हो, तर म कुर्सी छाड्न चाहँदिन ।त्यसो भए, के गर्ने त सरकार ?त्यही त, अब के गर्ने भनी विचार गरिरहेको छु ।एता आलो विचार गरिरहेको थियो भने उता आलोपालोको पालो पनि त्यसै बसेको थिएन । ऊ पनि बिहानैदेखि विचार गरिरहेको थियो । र उसको विचारको केन्द्रमा पनि उही कुर्सी थियो । अर्थात् के गरी कुर्सीमा बस्ने ! यसमा मुख्य समस्या के थियो भने कुर्सीमा आलोपालोको आलो बसेको थियो । र आलो कुर्सीमा बसिरहेसम्म पालो कसरी कुर्सीमा बस्ने ?के भयो हजुर ? पालोको सल्लाहकारले सोध्यो ।तिमीलाई थाहै छ । पालोले निधार खुम्च्याएर भन्यो, अहिले कुरो के हो ?के हो हजुर ? सल्लाहकारले अनजान भावमा भन्यो ।यही, कुर्सीमा कसरी बस्ने ?ए, कुर्सीको कुरो हो ।अरु के हुन्छ त ?हजुर, कुर्सीमा बस्ने एउटै उपाय छ । सल्लाहकारले सल्लाहको मुड बनायो ।के उपाय छ ? पालोको जुंँगा चल्यो ।उपाय सिम्पल छ, हजुर ।भन न त, के उपाय छ ?हजुर कुर्सी वरिपरि उभिइरहनुपर्यो । सल्लाहकारले सल्लाह दियो, र आलो कुर्सीबाट उठ्नासाथ झट्ट त्यसमा बस्ने हजुर । पालो र उसको सल्लाहकारको यस्तो कुरो चलिरहेको बखत आलो र उसको प्राइभेट सेक्रेटरीको संवाद भने चरममा पुगेको थियो । यही कुराकानीको सिलसिलामा आलोले प्राइभेट सेक्रेटरीसँग भन्यो, पालो कुर्सीमा बस्न खोजिरहेको छ ।यो मिल्दैन हजुर ।कसरी मिल्दैन ?सरकार कुर्सीमा रहेसम्म पालो कसरी कुर्सीमा बस्ने ? प्राइभेट सेक्रेटरीले भन्यो, यो मिल्दै मिल्दैन ।यो त हो । आलोको मिहिन स्वर लर्बरायो, तर पालोले मेरो कुर्सीमा बस्ने पालो हो भनिरहेको छ ।यसरी भनेर के हुन्छ, सरकार ?अनि के गर्ने त ?सरकार कुर्सीबाट उठ्दै नउठ्ने नि !यो कसरी हुन्छ ?किन, के गाह्रो छ, सरकार ?हेर, मैले नित्यकर्म गर्नुपरेन ? सधैं दाँत माझ्नैपर्यो । दिसापिसाब नगरी भएन । अलिकता यताउता हिंँडडुल गर्नैपर्यो । अनि राति ओछ्यानमा गएर सुत्नु परेन ? आलोको भुक्क गाला अरु भुक्क भयो, कुर्सीमा बसिरहेर सबै कसरी गर्ने मैले ?त्यसो भए, के गर्ने त सरकार ? प्राइभेट सेक्रेटरी चिन्तित भयो ।त्यही त, के गर्ने ?केही न केही त गर्नैपर्यो, सरकार ।हो, नगरिकन भएन । आलोको स्वरमा पनि चिन्ता थियो ।यो समस्या गम्भीर भएकोले सोही खालको समाधान जरुरी थियो । त्यसैले आलोपालोको आलो र उसको प्राइभेट सेक्रेटरी गम्भीर रूपमा विचार गर्न थाले । केही समयपछि आलोले दह्रोसाथ कुर्सी समातेर भन्यो, म यो कुर्सीबाट उठ्दै उठ्दिन ।हो सरकार, कुर्सीबाट उठ्नु भएन ।अबदेखि म खानपिनदेखि लिएर दिसापिसाबसम्म कुर्सीमै बसेर गर्नेछु । आलोले दृढ आवाजमा भन्यो, अनि हेरुँ त, त्यो पालो कसरी कुर्सीमा बस्नेछ ?यसरी कुर्सीमा दिसापिसाब गर्दा सरकारलाई गाह्रो हुँदैन ?गाह्रो भए पनि कुर्सीका लागि गर्नैपर्यो । आलोको स्वर भारी भयो, नत्र पालो कुर्सीमा बस्नेछ ।ठीक भन्नुभयो सरकार ।बेठीकको कुरै छैन ।यसपछिको कुरो के हो भने आलोपालोको आलो कुर्सीमा बसेको बस्यै छ । त्यसबाट पटक्कै उठेको छैन । र पालो पनि कुर्सी वरिपरि उठेको उठ्यै छ । कारण, कुनै न कुनै बेला आलो कुर्सीबाट कसो नउठ्ला त !"
"के हो, चौथो औद्योगिक क्रान्ति ?","अहिले डिजिटल डिभाइडजस्तो यसले टेक डिभाइड पनि ल्याउनेछ । विश्वका विशेष गरेर पश्चिमका वैज्ञानिक र पुँजीपतिहरूद्वारा प्रचारित चौथो औद्योगिक क्रान्तिले विकासशील तेस्रो विश्वका राष्ट्रहरू र पछौटे समुदायलाई सकसमा पार्नेछ । विज्ञान प्रविधि पनि शक्तिशालीहरूकै आर्थिक फाइदा र बलवान हुने महत्त्वकांक्षाको सेवा गर्ने हो भने आम समुदाय त्यसको लाभबाट वञ्चित हुनेछन् । ठूलठूला राष्ट्रहरू त्यस प्रतिस्पर्धामा आउनेछन् । चौथो औद्योगिक क्रान्तिले टेक वार पनि ल्याउनेछ । अहिले यस विषयमा प्रतिस्पर्धा सुरु भइसकेको छ । चीनको ५ जी प्रणालीको विस्तार गर्न चाहने हुबाबे कम्पनीमाथि अमेरिकाको प्रतिबन्ध र गुगलको प्रविधि प्रयोग गर्न दिन अस्वीकार गर्ने कदमले चौथो औद्योगिक क्रान्तिको महत्त्व देखाउँछ । रूसी राष्ट्रपति भ्लादिमिर पुटिनले भनेका छन् जसले निर्मित बौद्धिकतामाथि पकड जमाउँछ, उही शक्तिशाली हुन्छ । यसर्थ चौथो औद्योगिक क्रान्ति राजनीतिक हिसाबले पनि जटिल प्रक्रिया हो ।"
आफ्नै भुमरीमा ओली,"भारत र चीनको जनसंख्या विश्वकै १ तिहाइभन्दा बेसी छ । त्यहाँ विधिको शासन छ । सरकार भएको अनुभूति गरिन्छ । नेपालमा भने जेजे तन्त्र ल्याए पनि यिनै बूढा र थोत्रा नेताले देशमा राइँफाँडो मच्चाइरहेका छन् । भारत र चीनमा हिजो जे व्यवस्था थियो, आज पनि त्यही छँदैछ । यो अवधिमा नेपालमा राणा, प्रजातन्त्र, पञ्चायत, बहुदल, लोकतन्त्र र गणतन्त्र नामका अनेक शासन पद्धति आए, तर असमयमै खेर गए । यस बीचमा संविधान पनि आएको आयै छ । शोषण, हिंसा, बलात्कार नभएको दिनै छैन । राम्रो समाचार विरलै सुन्न र पढ्न पाइन्छ । नत्र सबै घुस, घाँस र भ्रष्टाचारका मात्रै समाचार हुने गर्छन् । यो समस्या किन भयो त ? देशप्रति जिम्मेवारीबोध गर्ने कुनै नेता र पार्टी नहुनु, भएनन् । जहिले पनि अघिल्लो शासनमा काम नलागेका बूढा र दृष्टिकोणविहीन नेताहरू पुनः शासनसत्तामा आउनु नै समस्याको जड हो । अहिले २ तिहाइ मत लिएर आएका केपी शर्मा ओली २०७२ सालमै असफल भइसकेका प्रधानमन्त्री हुन् । उनलाई फेरि प्रधानमन्त्रीको जिम्मेवारी दिएर नेकपाले देशप्रति गैरजिम्मेवार काम गरेको हो । केपीले पनि दोस्रो बार नेतृत्व पाउँदा भुल सुधार गर्नेभन्दा बढ्ता दम्भ र द्वन्द्व बढाउँदै लगे । उनमा अनावश्यक थुतुनो चलाउनेभन्दा अरू योग्यता देखिएन । ओली सरकार आफ्नै कारण भुमरीमा फस्दैछ । दृष्टिकोणविहीन अवस्थामा ओलीले जतिसुकै समृद्धिको नारा लगाए पनि सफल हुने छैन । ज्यो रत्ननिधि रेग्मी ॅशुक्राचार्य, काठमाडौं"
न गाउँ न सहर,"असार ५ गते प्रकाशित चन्द्रकिशोरको देहातको दैनिकी पढ्दा कुनै समय गाउँका प्रत्येकजसोले बिहानै उठेर खेतका आली चहारेको सम्झना भयो । गाईवस्तुलाई दाना खुवाउँथे । बगैंचाको रखवालीमा रमाउँथे । रोपनी, निरौनी, कटनी, दौनीमा वर्षभर व्यस्त रहन्थे । बेलुका दलानमा गफिन्थे र समयसमयमा रामलीला, कीर्तनमा मनोरञ्जन गर्थे । कोही फुर्सदिला वा खाली हुँदैनथे । कृषिले सबैलाई समातेर राखेको थियो । आज स्थिति उल्टो भइसकेको छ । कोही बिहान उठ्दैन र खेतको आली चहार्नु पर्दैन । बगैंचा, पोखरी, इनार सबै मासिए । भजनकीर्तनको मनोरञ्जन र अध्यात्मको ठाउँमा विष्णु महायज्ञ, गायत्री महायज्ञ र न मालुम प्रतिस्पर्धी अनुष्ठान हुनथाले । चोकचोकमा मदिरा पसल गुञ्जायमान हुनथाले । स्मार्टफोन र बाइकले राज गर्न थाल्यो । कृषि अधोगतिमा पुगेपछि विदेशिने अनि सहरको चोकमा कामदार बिक्री हुनथाले । कहिले नदेखिएको दृश्य देख्नु र भोग्नुपरेको छ । सीमावर्ती क्षेत्रमा तस्करी मौलाएको, सहर नजिकको गाउँमा कोकाकोला र आलु चिप्स पसेको र राजमार्गका होटलमा दालभातको साथ देह बिक्री पनि कहालीलाग्दो दृश्य बन्दैछ । आजको गाउँ न गाउँ छ, न सहर । उसको दैनिकी न हाँसको छ, न बकुलाको । यस भयानक दृश्यलाई सुधारिएन भने समृद्ध नेपाल र सुखी नेपालीको सपना चकनाचुर हुनेछ । डाशिवशंकर यादव, छपकैया, वीरगन्ज"
बालमन्दिरको दुरवस्था,"२०२१ सालमा स्थापित बालमन्दिर बन्द हुने हालतमा पुगेको छ । बालमन्दिरको अवस्थाले हाम्रो राज्य संयन्त्रको अवस्था प्रत्याभूत गरेको छ। भूकम्प गएको ४ वर्ष बितिसक्दा पनि पुनर्निर्माण प्राधिकरणले बालमन्दिर निर्माणमा ध्यान नदिनु गैरजिम्मेवारीको पराकाष्ठा हो । देशैभरिबाट आएका बालबालिकालाई दयनीय अवस्थामा राख्नु जायज हुन सक्दैन । यसमा बालमन्दिर सञ्चालक समिति, पुनर्निर्माण प्राधिकरण, स्थानीय निकाय सबै चुकेका छन् । बालमन्दिरलाई लथालिंग बनाउने जोकोही भए पनि कारबाही हुनुपर्छ । बालमन्दिरको शाख जोगाउन र अनाथ बच्चाबच्चीको भविष्य सुमधुर बनाउन सबै निकाय सक्रिय हुनु जरुरी छ । बालमन्दिरले देशैभरिका दीनदुःखी बालबालिकालाई आश्रय दिन्छ, दिएको छ । तसर्थ बालमन्दिरलाई अझ व्यवस्थित गरी बढी बालबालिकाका लागि आश्रय स्थल बनाउन सक्नुपर्छ । रामकृष्ण बराल, जोरपाटी२, काठमाडौं"
कलझगडा किन ?,"नेकपाका नेताहरूले नै आफ्ना गुनासा वरिष्ठ नेतासामु सुनाउन नपाएपछि अन्तरकलह बढेको छ । सामान्य कलझगडा ४ जना सदस्य रहेको घरपरिवारमा त हुन्छ भने कहिलेकाहीं सत्ता हाँकेको ठूलो पार्टीमा मतभेद हुनु, नरमगरम वैचारिक बेमेल देखिनु सामान्य नै हो । नेकपाभित्र दुई ठूला दल एकीकरण भएकाले आन्तरिक व्यवस्थापनको चुनौती छ । ओलीको उछित्तो काढेर योगेश भट्टराई, विरोध खतिवडा, रामकुमारी झाँक्री सार्वजनिक रूपमै कुर्लिएका खबर प्रकाशित भएपछि अर्काथरी वरिष्ठ नेताहरू उनीहरूलाई क्यावात ! आँटै गरेर मुख खोल्नुभयो भनी धाप मारेर हौसला बढाउने गर्छन् । अनि महेश बस्नेतहरूले अन्य वरिष्ठ नेताहरूको झाँको झर्नेगरी बोले भने वाह ! महेश भन्ने र जुँगै मुसार्ने प्रवृत्ति नेकपामा डरलाग्दो छ । पार्टीका गतिविधि होस् या सरकारको काम गर्ने शैली र क्रियाकलाप यसबारे नेतैपिच्छे मनलागी बोल्न नपाइने भनी अनुशासनको दायरामा बस्न लगाउनु पर्दैन ? आफ्नै पार्टीका नेताहरूलाई खुइल्याएर विपक्षीले आक्रमण गर्ने वातावरण बनाउनु किमार्थ उचित हुँदैन । श्यामसुन्दर कुइँकेल, हाँडीगाउँ, काठमाडौं"
बन्दुक र बलमिच्याइँ,"यतिबेला नेपालीहरू न विप्लवको बन्दुकको पक्षमा छन्, न सरकारको ज्यादतीको पक्षमा । उनीहरू शान्ति चाहन्छन् । कुनै पनि अर्थमा बन्दुक र बलमिच्याइँ चाहँदैनन् । सन्तोष सिम्खडा, भीमसेन थापा गापा२, गोर्खा"
'मैले बोलेको होइन',"२१ जेठमा प्रकाशित नागदश हाइट ः पर्ती जग्गामा प्लटिङ समाचारमा हाम्रो ध्यानाकर्षण भएको छ । समाचारमा स्थानीय मखुण्डोल टोलसुधार समितिका अध्यक्ष नवीनकुमार खड्काले आर्थिक प्रलोभनमा परेर वडा अध्यक्षले सिफारिस दिएको आरोप लगाए भन्ने वाक्यांश मैले बोलेको होइन । मसँग नसोधिकन कपोलकल्पित रूपमा प्रकाशित गरिएको हो । यसले हाम्रो टोलसुधार समितिलाई नै बदनाम गराउने काम भएकोले हामी उक्त समाचार खण्डन गर्न चाहन्छौं । नवीनकुमार खड्का, अध्यक्ष, मखुण्डोल टोलसुधार समिति, धापाखेल, ललितपुर"
मानका खातिर मान,"मिडियाले के लेख्यो ? प्रतिपक्ष वा सरकारको विरोधमा रहेकाहरूले के बोले भन्नुभन्दा आफू सही मार्गमा हिँडेमा विरोधीहरू परास्त हुने होइन र ? विधेयक निर्माण गर्दा सरोकारवाला र विज्ञसंँग छलफल गरेर अघि बढे लोकतन्त्र, संघीयता, सार्वभौमसत्ता कमजोर नभई झन् लोकप्रिय र मजबुत बन्छ । त्यसैले प्रधानमन्त्रीले तँ, तिमी, तपाईँ के भने, के लेखे भनी भाषामा अल्झिनु उचित हुँदैन । मानका खातिर मान खोज्ने होइन । विषयको अन्तरवस्तु र गाम्भीर्यता हेर्ने हो । गंगाराज अर्याल, पाणिनि८, अर्घाखाँची"
चन्द्रागिरि चढेपछि,"तब सोध्नुपर्छ प्रो सत्यप्रकाशले इङ्गित गरेको हाम्रो बौद्धिकता कसको भरोसामा छ ? नागरिकको कि सत्ताको ? सरोकारकै कुरा गर्ने हो भने नागरिकहरूकै भरोसामा हुनुपर्ने हो । आफूलाई प्रजाबाट मुक्त गर्दै नागरिक हुने अभियानमा लागौं भनेरै ६२६३ को जनआन्दोलनमा हामी सहभागी बनेका थियौं । रैतीप्रजाबाट जनता र जनताबाट नागरिक हुने हाम्रो राजनीतिक वा सामाजिक प्रक्रिया साँच्चिकै लामो परम्परा भएर गुज्रिआएको छ । सांस्कृतिक रूपान्तरणको जागरण अभियानमा अतिक्रमण वा संक्रमण दुवै भोगेका छौं । हामीले बगावत गरेका छौं । हामीसित चन्द्रागिरिको चाँदनीमात्रै छैन, कीर्तिपुरे नाककानका कहालीलाग्दा भोगाइहरू पनि साक्षीमा छन् । हाम्रो आज हुनुमा सबैको साझा सङ्घर्षहरू पनि छन् । त्यसो हुँदा पृथ्वीनारायण शाह र केपी ओली दुवैले चन्द्रागिरिबाट नेपालको फैलाव भनौं समृद्धि देख्नुलाई संयोगमात्रै नठानौं π परिवर्तनका कसीमा पुनरुत्थानतिरको, पश्चगमनतिरको यात्रा पो हो कि भनेर पनि सोचौं π यही चन्द्रागिरिमा बसेको नेकपाको स्थायी समितिको निर्णयले पो यस्तो हर्कत गरिरहेको छ भन्ने नहोस् π कम्तीमा यति सचेत त गराऔं !यो साल पनि भानु जयन्ती आउनै लाग्यो । तयारी केके हुँदैछ ? राज्यको ढुकुटीबाट कति दोहन हुँदैछ ? यसपालि अलि अघि नै सोधिहाल्नु छ । सम्बन्धित पक्षहरूले समयमै उत्तर दिऊन् ! आगे देखा जायगा ।"
"कतिले गर्छन्, भेट्टाएको पर्स फिर्ता ?",विभिन्न देशमा हराएको पर्स फिर्ता गर्ने दर भने भिन्नभिन्न थियो । स्वीजरल्यान्ड लगायत प्रायः स्कान्डेनेभियन देशमा यो दर निकै माथि थियो भने चीन र मोरोक्कोको सबैभन्दा तल । अमेरिकामा यो दर बीचमा थियो । अमेरिकी र स्पेनीले भने पैसा भएको पर्स फिर्ता गर्नमात्रै उत्सुकता देखाएको अध्ययनमा देखियो ।न्युयोर्क टाइम्सबाट अनुदित ।
पशुपतिनाथ दर्शनको सबै खर्च व्यहोर्ने,"अन्य गन्तव्यको तुलनामा पशुपतिका लागि सबैभन्दा बढी सोधपुछ गरिएको मन्त्री सिंहले जानकारी दिए । पशुपतिनाथको ठूलो नाम भएर होला, त्यहाँ जानका लागि सबभन्दा बढी चासो देखिएको छ, मन्त्री सिंहले भने । भारतीय प्रधानमन्त्री नरेन्द्र मोदीले नेपाल भ्रमणका क्रममा पशुपतिनाथ, जानकी मन्दिर र मुक्तिनाथको भ्रमण गरेकाले भारतीय हिन्दु धर्मावलम्बीमा यी तीन ठाउँमा तीर्थ गर्न आकर्षण बढेको छ ।"
बाबियोको पुल,"यसमा आधुनिक सामान, उपकरण या यन्त्रहरूको प्रयोग गरिन्न । घाँस र मानिसको शक्ति भए पुग्छ । चार दिनमा पूरा गरिने यो पुलको वर्षमा एकपटक बनाइन्छ । चौथो दिन खासगरी जून महिनाको दोस्रो आइतबार पर्नुपर्छ । त्यो दिन भोज र संगीतका साथ उत्सव मनाइन्छ ।"
प्रदर्शनमा नागरिक घाइते भएपछि सभामुखको राजीनामा,"टिबिलिसी, जर्जिया (एएफपी) आन्दोलनमा ठूलो संख्यामा नागरिक तथा सुरक्षाकर्मी घाइते भएपछि जर्जियाका सभामुख इराक्ली खोबाखिजेले शुक्रबार राजीनामा दिएका छन् । उनी जर्जियाको सत्ताधारी दल जर्जिया ड्रिम पार्टी (खाखा खालाजे) का महासचिव हुन् । सभामुखले आफूको राजीनामा जर्जियाली ड्रिम पार्टीको जनताप्रतिको उच्च सम्मानका लागि गरिएको निर्णय रहेको बताएको जर्जियाली टेलिभिजनले जनाएको छ । संसद् भवननजिकै सांसदसमेतको सहभागितामा भएको आन्दोलनकारीहरूको विरोध प्रदर्शनमा ४० प्रहरीसहित २४० जना घाइते भएका यहाँका स्वास्थ्यमन्त्री जाजा बोखुवाले बताए । घटनामा घाइते भएका नागरिकमध्ये दुई जनालाई गम्भीर चोट लागेकोले उनीहरूको शल्यक्रिया भइरहेको छ भने बाँकी १०२ जना विभिन्न अस्पतालमा उपचार गराइरहेका बताइएको छ ।"
चीनको सानदोङमा खडेरीले जनजीवन प्रभावित,"उक्त प्रान्तमा यस वर्ष गत वर्षको तुलनामा अत्यन्यै कम पानी परेको छ । अधिकारीका अनुसार सानदोङमा यस वर्ष १०१२ मिलिमिटर मात्रै पानी परेको छ, जुन गत वर्षको तुलनामा ३७ प्रतिशत कमी हो । यस वर्ष सानदोङ प्रशासनले १४ करोड १० लाख अमेरिकी डलर खडेरीसहायता कोष खडा गरी परिचालनमा ल्याएको छ । खडेरीको प्रभाव कम गर्ने अभियानमा करिब १५ लाख २० हजार सम्बन्धित व्यक्ति परिचालन गरिएको छ । चीनको मौसम विज्ञान अधिकारीले उक्त प्रान्तमा निकट भविष्यमा पनि थोरै मात्र वर्षा हुने अनुमान गरेका छन् ।"
इन्सेफ्लाइटिसबाट मृत्यु हुने १६१,"नयाँदिल्ली (एजेन्सी) भारतको विहारमा फैलिएको इन्सेफ्लाइटिस रोगका कारण मृत्यु भएकाको संख्या १ सय ६१ पुगेको छ । मुज्जफरपुर जिल्लामा फैलिएको इन्सेफ्लाइटिसका कारण मृत्यु हुनेको संख्या बढ्दै गएपछि प्रभावित क्षेत्रमा स्वास्थ्यकर्मी, स्वयंसेवक लगायतका विशेष सहयोगी परिचालन गरिएको छ । विहारका मुख्यमन्त्री नीतिश कुमारले पनि स्वास्थ्य मन्त्रालयका उच्च अधिकारीसाग पटकपटक छलफल गर्दै रोग फैलिन नदिन र बिरामीको उपचारलाई प्रभावकारी बनाउन आवश्यक निर्देशन दिँदै आएका छन् । रोग नियन्त्रणका लागि आवश्यक सबै कार्य गर्न र त्यसका लागि जुनसकै स्रोतसाधन परिचालन गर्न पनि स्वास्थ्य विभाग, जिल्ला प्रशासन र चिकित्सकलाई उनले निर्देशन दिएका हुन् । मुख्यमन्त्री नीतिश कुमारले इन्सेफ्लाइटिसबाट मृत्यु भएकाको परिवारलाई राहतस्वरूप ४ लाख रुपैयाँ दिने घोषणा यसअघि नै गरिसकेका छन् । टाउको दुख्ने, उच्च ज्वरो आउने लगायतका लक्षण देखिने यो सरुवा रोग भएकाले त्यसबाट बच्न र त्यस्ता लक्षण देखिँदासाथ नजिकको स्वास्थ्य संस्थामा सम्पर्क गर्न चिकित्सक र विभिन्न निकायले आग्रह गरेका छन् ।"
दिगो विकासका लक्ष्यलाई झन्डै ६ खर्ब अपुग,"यसलाई पनि आयोगले लक्ष्य पूरा गर्नका लागि चुनौतीको विषय ठानेको छ । दिगो विकासका लक्ष्य हरेक नीति, नियम, कार्यक्रम र जीवनयापनसँग जोडिएको विषय हो, उपाध्यक्ष कँडेलले भने, भूगोल, जनताको जीवनस्तर र वास्तविक व्यहारसँग जोडेर यो कार्यक्रमलाई अघि बढाउनुपर्नेछ । यो सरकारको कार्यक्रम मात्रै नभएको र हरेकले पूरा गर्न लागिपर्नुपर्ने उनको सुझाव छ । यो कुनै पनि व्यक्ति समुदायका लागि अलग एजेन्डा हैन, उनले भने, हरेकका लागि यी कार्यक्रम आवश्यक छन् ।"
बढ्न सकेन विदेशी लगानी,राष्ट्र बैंकको अध्ययन प्रतिवेदनअनुसार ३९ वटा राष्ट्रबाट २५२ वटा कम्पनीमा एफडीआई भित्रिँदै आएको छ । यी कम्पनीमा गत वर्षसम्म १ खर्ब ५१ अर्ब रुपैयाँ विदेशी लगानी छ । नेपाल भित्रिएको कुल एफडीआईमध्ये सबैभन्दा बढी वेस्टइन्डिजबाट आएको देखिन्छ । ट्याक्स हेवन मानिने सो राष्ट्रबाट गत वर्ष कुल लगानीको करिब साढे ४६ प्रतिशत एफडीआई भित्रिएको छ । यो सबै सेवा क्षेत्रमा आएको हो । कर तिर्नु नपर्ने र आम्दानीको स्रोत नखोजिने भएकाले सो राष्ट्रबाट भित्रने एफडीआई धेरै रहेको जानकारहरू बताउँछन् ।
फेरि बढ्यो सुनको भाउ,जानकारका अनुसार चीनले सुन सञ्चय गर्न थालेको छ । उसले महिनाकै १ बिलियन डलरको सुन खरिद गरेको महासंघका अधिकारीले बताए । लगानीकर्ताकर्ताले सेयर बजारभन्दा सुनमा चासो दिएकाले बजारमा प्रभाव परेको हो ।
ठूला योजना मुख्यमन्त्री कार्यालयबाटै,"उद्योग, पर्यटन वन तथा वातावरण मन्त्रालयका लागि १ अर्ब २२ करोड, कृषिका लागि १ अर्ब ४८ करोड र आर्थिक मामिला तथा कानुन मन्त्रालयमा आगामी वर्षका लागि ५५ करोड रुपैयाँ बजेट छुट्याइएको छ । यस्तै सामाजिक विकास मन्त्रालयले शिक्षा तथा पूर्वाधार निर्माणका लागि १ अर्ब ४१ करोड पाएको छ । यस्तै भेरी बबई बहुउद्देश्यीय डाइभर्सन आयोजनाको ४६ मेगावाट उत्पादनको क्षमता रहेकामा कर्णाली सरकारले त्यसमा २५ प्रतिशत सेयर लगानी गर्ने भएको छ । त्यसको बाँध स्थलमा उत्पादन गर्न सकिने ९ मेगावाट विद्युत्मा लगानी गर्ने गरी बजेट ल्याइएको छ ।"
भरतपुरमा चारतारे होटल,"भरतपुर हाइटमा रहेको सीजी ल्यान्डमार्कको १० तले भवनको छैटौं तलाबाट फर्न रेजिडेन्सी सुरु हुन्छ । छैटौं तलामा स्विमिङ पुलसहितको रेस्टुरेन्ट र बार छ । थप तीनवटा तलामा होटलका कोठा छन् । होटलमा कुल ४८ कोठा रहेको महाप्रबन्धक सुरज थापाले बताए । हामीले चारतारे मागेका छौं । सुविधाका हिसाबले यो पाँचतारे बराबरकै छ, उनले भने ।"
मध्यमोदीमा सुल्झियो विवाद,"प्राविधिकले ३० घरका लागि २५ हजारदेखि ३ लाख रुपैयाँसम्म क्षतिपूर्ति दिनुपर्ने विवरण तयार पारेका छन् । आगामी दिनमा यस्तै समस्या दोहोरिएमा घरधनीले मर्मत गरेको प्रतिवेदन गाउँपालिकामा बुझाएमा मर्मत खर्च गाउँपालिकाको सिफारिसमा आयोजनाले व्यहोर्ने उनले आर्चायले बताए । हाम्रा कारणले क्षति भएमा हामीले व्यहोर्ने कुरा भएको छ, आचार्यले भने, अन्य प्राकृतिक कारणले भएको क्षतिको हामी जिम्मेवार हुने कुरा रहँदैन । एक साताभित्र क्षतिपूर्ति रकम दिन आयोजना पक्ष सहमत भएपछि स्थानीयले बिहीबारदेखि नियमित काम गर्न सहमति दिएका हुन् ।"
तमोर माथि उड्दा,"प्याराग्लाइडिङबाट आन्तरिक तथा बाह्य पर्यटक आकर्षण गर्न सहज रहेकाले नगरपालिकाले यो कामलाई प्राथमिकतामा राखेको आयोजक धनकुटा नगरपालिकाका प्रमुख चिन्तन तामाङले बताए । तमोर नदीमाथि उड्दा अत्यन्त रमाइलो महसुस भएको परीक्षण उडान गरेका नवीनले बताए । उनले जीवनमा नै पहिलोपटक प्याराग्लाइडिङको अनुभव लिएका थिए । यस अघि भेडेटार, धरान, इलाम, उदयपुरलगायत ठाउँमा सफल परीक्षण गरिएको कोसी एडभेन्चरका निर्देशक बस्नेतले बताए ।"
जिप खस्दा २ पैदल यात्रुसहित ५ को मृत्यु,"स्थानीय गजुरी अस्पताल, गल्छी स्वास्थ्यचौकीमा घाइतेहरूको उपचार भइरहेको छ । गम्भीर घाइते पाँच जनालाई थप उपचारार्थ काठमाडौं पठाइएको गल्छीस्थित प्रहरी चौकीका सबइन्स्पेक्टर जनक बस्नेतको भनाइ छ । राजमार्गबाट दक्षिणी भेग जाने सार्वजनिक यातायात नहुँदा स्थानीय मिनी ट्रक, ट्र्याक्टर, तरकारी बोक्ने जिपमा जोखिम मोल्न बाध्य छन् ।"
'विधेयक ल्याउनै नहुने हो ?',"नेपाल टेलिकमको फोरजी सेवामा अनियमितता भएको भन्ने प्रश्नको जवाफमा उनले आफूलाई त्यस्तो काममा चासो नभएको बताए । फोरजी सेवाका लागि बन्दै गरेको संरचना तोकिएभन्दा अघि पूरा हुने उनको दाबी थियो । एनसेलको कर छली प्रकरण आफ्नो मन्त्रालयअन्तर्गत नभएको तर्क गर्दै उनले लाइसेन्स दिने र नियमन गर्ने काम मन्त्रालयको भएको बताए । उनले थपे, त्यसमा एनसेलले नियमअनुसार काम गरिरहेको छ । मन्त्रालयअन्तर्गत ९ परियोजना सञ्चालनमा रहेको जानकारी दिँदै उनले आगामी वर्षसम्म मुलुकभर टेलिकमका १० हजार टावर निर्माण भइसक्ने जानकारी दिए ।"
भारतको विकल्प चीन हुन सक्दैन,"'वितरण समाजवाद होइन'पूर्वअर्थमन्त्रीसमेत रहेका भट्टराईले उत्पादनबिना वितरण गर्नु समाजवाद नभएको बताए । उत्पादन नभए पनि जति छ त्यसलाई वितरण गर्ने बुझाइ गलत छ, उनले भने । वितरणपछि साम्यवाद आउने गलत बुझाइ नेता, जनता र कार्यकर्तामा रहेको उनले बताए । लक्ष्य समाजवादी नै हो, हामी त्यहाँ पुग्नुपर्छ । तर उत्पादन बढाउनुपर्छ । अहिले हामी काँठे पुँजीवाद मा छौं, उनले भने । कम्युनिस्ट देखिन समाजवादी हुनुपर्ने बाध्यताले अर्थमन्त्रीले स्रोत वितरण गर्नु गलत भएको भट्टराईले बताए ।"
मुलुक द्वन्द्वमा जान सक्छ : थापा,"सरकारले दमन र निषेध गरेर माओवादी समस्या समाधान गर्ने रणनीति अख्तियार गरेको छ तर विगतको सशस्त्र हिंसात्मक विद्रोहको अनुभवले उक्त रणनीति प्रत्युत्पादक हुने स्पष्ट देखिन्छ, थापाले पेस गरेको प्रतिवेदनमा भनिएको छ । लोकतन्त्र स्थापनापछि विकृति बढेको र लोकतन्त्रको आवरणमा लुटतन्त्र हावी भएको थापाको आरोप छ । मुलुक शान्ति, स्थायित्व एवं समृद्धितर्फ अघि बढ्नुपर्नेमा डरलाग्दो संकटको चक्रव्यूहमा फसेको उनले बताए ।"
हरेउले डसेर दैनिक डेढ दर्जन बिरामी,"जेठ महिनाको मध्यदेखि सर्पदंशका बिरामी अत्यधिक बढेका हुन्, टेकु अस्पतालका डा पुनले भने, दिनहुँ सर्पदंशका करिब १२ जना बिरामी इमर्जेन्सीबाट उपचार गरेर फर्कन्छन् भने ६७ जनालाई भर्ना गरेर उपचार गरिन्छ । हर्रोले डसेर गत वर्ष टेकु अस्पताल भर्ना भएका एक जनालाई भने आईसीयूमा राखेर उपचार गर्दा पनि बचाउन नसकिएको उनले बताए । त्यो सर्प हर्रो नभएर यातायात आदि कुनै माध्यमले पुगेको विषालु सर्प हो कि भन्ने आशंका गरिएको छ तर यकिन के भएको हो भन्न सकिन्न, डापुन भन्छन् । सर्पदंशले पीडित अधिकांश बिरामी तर्सेर आत्तिएको अवस्थामा अस्पताल पुग्ने गरेका छन् । यस्ता बिरामीमा डर भनेको आन्तरिक रक्तस्रावकै हो, उनी भन्छन् ।"
इन्जिनियरविरुद्ध भ्रष्टाचार मुद्दा,काठमाडौं (कास) अख्तियारले शुक्रबार नुवाकोटको बेलकोटगढी नगरपालिकाका इन्जिनियर बद्री भण्डारीले विज्ञापनबापतको कमिसनका लागि सेवाग्राहीसँग ३५ हजार रुपैयाँ घूस लिएको आरोपमा मुद्दा दायर गरेको छ । यस्तै जिल्ला अदालत बाराका खरिदार सुनील चौधरी बिहीबार घूससहित पक्राउ परेको अख्तियारले जनाएको छ । सेवाग्राहीसँग लिएको १८ हजार रुपैयाँ घूससहित चौधरी पक्राउ परेको अख्तियारको दाबी छ ।
टिपरको ठक्करबाट मृत्यु,तनहुँ (कास) तनहुँमा टिपरको ठक्करबाट म्याग्दे गाउँपालिका ५ दोभानमा बुधबार स्थानीय ५९ वर्षीय बलबहादुर विकको मृत्यु भएको छ । प्रहरीका अनुसार बाख्रा चराएर खैरेनीटारबाट भिमादतर्फ जाँदै गरेका उनलाई ग१क ४३२३ नम्बरको टिपरले ठक्कर दिएको थियो । उनको जीपी कोइराला श्वासप्रश्वास केन्द्र बेलचौतारामा उपचारका क्रममा मृत्यु भएको जिल्ला प्रहरी कार्यालयले जनायो । टिपर र चालक प्रहरीको नियन्त्रणमा छन् ।
श्रीलंकासँग इंग्ल्यान्ड स्तब्ध,लासिथ मालिङ्गा४४३धनन्जया डी सिल्भा३३२
विलियम्सनबाट सिक्नुपर्छ,"लोयड अझै पनि शीर्षक्रमका ब्याट्सम्यान इभिन लेविस र साई होपबाट धेरै आशावादी छन्, दुवैले बंगलादेशविरुद्ध अर्धशतक प्रहार गरेका थिए । अन्तर्राष्ट्रियस्तरमा आएदेखि नै होपले अधिकांश इनिङ्समा निकै राम्रो खेलिरहेका छन् । लेविसको पछिल्लो खेलको प्रदर्शन पनि उल्लेखनीय थियो । मेरो विचारमा उनीहरू सानदार छन् र विश्वकपका बाँकी खेलमा पनि उनीहरूको प्रदर्शन अपेक्षित छ, लोयडले भने ।"
आफैंलाई भाग्यमानी मान्छन्,"बायाँहाते प्रारम्भिक ब्याट्सम्यानले ट्रेन्ट ब्रिजमा १ सय ६६ रन बनाएका थिए । उनको यो विश्वकपको दोस्रो शतक पनि हो । यससँगै उनी यस विश्वकपमा सर्वाधिक रन बनाउने खेलाडी सूचीमा पनि शीर्षस्थानमा छन् । उनले ८९४ को औसतले ४ सय ४७ रन बनाइसकेका छन् । वार्नरलाई एक वर्ष प्रतिबन्ध लागेको क्षणलाई अस्ट्रेलियाली क्रिकेटको कालो वर्ष मानिन्छ । उनीसँगै तत्कालीन कप्तान स्टिभ स्मिथ पनि एक वर्षको प्रतिबन्धमा परेका थिए ।एक वर्षको प्रतिबन्धले उनको खेलमा परेको प्रभावबारे सोधिएको प्रश्नले उनले भने, मैले आरामको अवसर पाएँ, एक वर्ष बिताउन सजिलो पनि थिएन । अझ एक साता काट्न पनि गाह्रो थियो । तर मैले आफ्नो फिटनेसका लागि निकै मिहिनेत गरेको थिएँ ।"
शीर्ष टिमविरुद्ध खेल्ने नैबको इच्छा,"यदि तपाई पछिल्लो विश्वकपको कुरा गर्नुहुन्छ भने हामीले ५६ खेल खेलेका थियौं । अहिले ९ खेल खेल्दैछौं त्यो पनि हरेक टिमविरुद्ध, त्यसैले धेरै फरक छ, उनले भने, यहाँ हामीले फरक फरक टिमसँग फरक कन्डिसन र पिचमा खेलिरहेका छौं । हामीले पछिल्लो ५ खेलमा धेरै सिक्न पाएका छौं । सबैलाई थाहा छ अफगानिस्तान विश्वकपको उदाउँदो देश हो । मलाई यसमै गर्व छ कि हामी शीर्ष १० टिममध्ये एक हौं । यो सबैभन्दा ठूलो क्रिकेट प्रतियोगिा हो र हामीले यहाँ सबै कुरा सजिलो छ भन्न सक्दैनौं, उनले थपे ।"
सोमपालको सपना,"उनले गत वर्षभन्दा टिम परिवर्तन भए पनि आफ्नो शतप्रतिशत प्रदर्शनका लागि कुनै असहज नहुने बताए । यस्तो चरणमा पुगिसकेपछि तपाईंले आफ्नो प्रदर्शनमा टिमलाई कारक मान्नुहुँदैन वा दबाबमा परेर पनि केही फाइदा छैन । आफूले राम्रो प्रदर्शनका लागि प्रयास गर्ने हो, सोमपाल दाइले भनेजस्तै प्रदर्शन र नतिजा हाम्रो हातमा हुँदैन, तर तपाईले प्रयास गर्न सक्नुहुन्छ, उनले थपे, नयाँ अवसर आएको छ । टोरन्टो नेसनल्सबाट राम्रो प्रदर्शन गर्ने अपेक्षा गरेको छु । अहिलेसम्मको अनुभव प्रयोग गर्नेछु । सन्दीपले अस्ट्रेलिया, भारत, पाकिस्तान, अफगानिस्तान, बंगलादेश र वेस्ट इन्डिजका घरेलु लिग तथा यूएईमा आयोजना टी१० लिगमा खेलिसकेका छन् ।"
जापानउरुग्वे बराबर,काभानी २५ यार्डबाट बल प्रहार गर्दै ३६ औं मिनेटमा उरुग्वेलाई अग्रता दिलाउने अवस्थामा पुगेका थिए तर जापानले रोक्यो । दोस्रो हाफमा उरुग्वेले सुधारिएको प्रदर्शन गर्यो । मियोसीले अर्को गोल गर्दै ५९ औं मिनेटमा जापानलाई फेरि अग्रता दिलाए । तथापि उरुग्वेले तुरुन्तै प्रतिक्रिया जनायो । जिमिनेजले निकोलस लोडेइरोको क्रसमा ६६ औं मिनेटमा २२ को बराबरी गोल गरे ।
पोखराको रोमाञ्चक जित,"अर्को खेलमा विराटनगरले धनगढीलाई ४० ले हरायो । त्यसमा रेखा पौडेलले ह्याट्रिक गरिन् । उनले २८, २४ र ६४ औं मिनेटमा गोल गरिन् । अर्को एक गोल सावित्री मगरको नाममा रह्यो । काठमाडौं महानगरपालिकालाई भने बाह्रबिसेले ११ मा रोक्यो । मनीषा थापामगरले काठमाडौंलाई ३० औं मिनेटमा अग्रता दिलाए पनि सुष्मा तामाङ ४५ औं मिनेटमा गोल गर्दै बाह्रबिसेलाई बराबरीमा पुर्याएकी थिइन् ।"
टोरेसले लिए संन्यास,एट्लेटिकोका लागि ३ सय ३४ खेलमा उनले १ सय ११ गोल गरे । लिभरपुलका लागि १ सय ४२ खेलमा ८१ गोल गरेका टोरेसले चेल्सीबाट १ सय ७२ खेलमा ४५ गोल गरेका छन् । सन् २०१० मा विश्वकप जितेको स्पेनी टोलीमा उनी महत्त्वपूर्ण सदस्य थिए ।
प्रदेश १ र ५ विजयी,"यसअघिको खेलमा ७२ रनको लक्ष्य प्रदेश १ ले १४२ ओभर २ विकेट गुमाई लक्ष्य पूरा गर्यो । रुबिना क्षेत्रीले २६, काजल श्रेष्ठले १९, रोमा थापाले १४ र अप्सरी बेगमले ४ रन जोडे । प्रदेश २ का सन्तोषी चौधरी र सरस्वती चौधरीले ११ विकेट लिए । टस जितेर ब्याटिङ रोजेको प्रदेश २ ले निर्धारित ओभरमा ९ विकेट गुमाएर ७१ रन बनाएको थियो । शान्ति चौधरीले १४, शोभा आले र सरस्वती चौधरीले समान १३ रन जोडे । प्रदेश १ बाट रुबिनाले ४, अप्सरीले २ र सवनम राइले १ विकेट लिए । अलराउन्ड प्रदर्शन गरेकी रुबिना क्षेत्री प्लेयर अफ द म्याच घोषित भइन् । शनिबार प्रदेश १ र कर्णाली प्रदेश तथा प्रदेश ३ र प्रदेश २ बीच प्रतिस्पर्धा हुनेछ ।"
फेन्सिङमा श्रेष्ठ निरन्तर,"काठमाडौं (कास) नेपाल फेन्सिङ संघको शुक्रबार भएको साधारण सभाले सुनीलकुमार श्रेष्ठलाई अध्यक्षमा निरन्तरता दिएको छ । चारवर्षे कार्यकालका लागि उपाध्यक्षमा निराकरमान सिंह रेग्मी, नारायण पौडेल, देवेन्द्रप्रसाद श्रेष्ठ र हेल्गा राणा रायमाझी तथा महासचिवमा सुजनलाल श्रेष्ठ निर्विरोध भए । सत्र सदस्यीय कार्यसमितिको सचिवमा अभिषेक कार्की र कोषाध्यक्षमा अनुप कपाली चुनिए । नयाँ कार्यसमितिको पहिलो बैठकले विजय शाहीलाई उपाध्यक्षमा मनोनयन गर्ने निर्णय पनि गर्यो ।"
बिच कबड्डी सुरु,"प्रशिक्षक भाटका अनुसार बिच कबड्डीका साथै एक टिमबाट सात जनाले खेल्ने सामान्य कबड्डी, पाँच जनाले खेल्ने इन्डोर कबड्डी र सर्कल कबड्डी गरी चार विधामा खेलिन्छ । सबै विधाको कबड्डी नेपालमा खेल्न सम्भव छ भन्ने सन्देश दिन पनि बिच कबड्डी आयोजना गरेको उनले बताए ।"
"गितार, ब्लू एप्रोन र देवदूत","कहिलेकाहीँ लाग्छ, उसले यसरी गुमसुम, अज्ञात र अपरिचित भई बस्नुहुने थिएन । ऊ आफैंले धेरै गीत गाएन । बरु अरुण थापालाई गाउन सधैं प्रेरित गरिरह्यो । उसले अरुण थापाकै लागि आँखाको निद खोसी लाने र भुलूँ भुलूँ लाग्यो मलाई जस्ता कालजयी गीत लेख्यो मात्र होइन, ती गीतमा संगीत पनि भरिदियो । वास्तवमा गुमनाम अरुण थापालाई द अरुण थापा बनाउनमा विक्रमको ठूलो योगदान छ । यो कुरा संसारलाई कमै मात्र थाहा छ । विक्रमको साथ, माया र हौसला नपाएको भए अरुण थापाका जति पनि अमर गीतहरू छन्, ती हामीले पाउने थिएनौं । तर विक्रम हङकङ गयो । यता अरुण थापाको कस्तो दारुण मृत्यु भयो, हामी सबैलाई थाहा छँदैछ । यी सब प्रसंगमा म कुनै दिन मेमोयर लेख्नेछु सायद । विक्रम साह्रै जीवन्त मान्छे हो । ज्यादै सहयोगी, मायालु र मिलनसार । म उसको आत्मालाई चिन्छु । त्यसैले त म उसको आत्मीय साथी हुँ । थिएँ र सदा रहनेछु । त्यस्तो साथी जीवनमा मुस्किलले पाइन्छ । उसको आत्मा गीतको डेरा हो । संगीतको रैन बसेरा हो । अब त ऊ बूढो भैसकेको छ । म पनि त कहाँ तन्नेरी रहें ? हामीले सँगसँगै बचपन बिताएका थियौं । बरु बुढ्यौली पनि सँगसँगै बिताउने इच्छा छ । म तिनै बुढ्यौली दिनहरू पर्खी बसेको छु । हेलो, सुन्दै हुनुहुन्छ ?"
रातो बाकससँग यात्रा,"विष्णुहरू सकुशल आउनुपर्छ, भो रेमिट्यान्स चाहिएन !_"
काग बाठो कि कोइली ?,मधुर स्वरले सबैलाई मन्त्रमुग्ध बनाउने कोइलीको त्यसभित्र लुकेको स्वार्थीपना देख्दा बोली र व्यवहार एकै नहुँदो रहेछ भन्ने बुझ्न सकिन्छ । कोइलीबाट ठगिरहने कागलाई हेर्दा जति नै बाठो र चातुर्यको घमण्ड भए पनि त्यो पूर्णचाहिँ नहुँदो रहेछ । जे होस् सदियौंअघिको वृत्ति विकासको क्रमसँगै विकसित भएको यो सम्बन्ध निरन्तर चलिरहोस् । हाम्रो वरपर काग छन् र त हामी कोइलीको आवाज सुन्न पाएका छौं ।
आत्मकथा : कति प्रासंगिक !,"संसारका हरेक कुनाका लेखक, कलाकार तथा समाजका अन्य व्यक्तित्वलाई पाठकका सामु आफ्नो कथा भन्ने चाहना हुनु कुनै नौलो कुरा होइन । आफ्नो आत्मकथा कसरी प्रस्तुत गर्ने भन्ने कुरा उनीहरूको व्यक्तिगत चाहनाका साथै क्षमताको पनि कुरा होला । तर प्रश्न फेरि पनि उठ्छ, खासगरी आख्यानकारहरूको हकमा । एक आख्यान लेखक जो निरन्तर आफ्ना कथा, उपन्यासहरूमा पोखिइरहेको हुन्छ, जसको चिन्तन र जीवन दृष्टिकोण उपन्यासको पत्रपत्रमा भेटिन्छ, जसले आफ्नो गम्भीर विचार पात्र र कथाको मध्यमबाट भनिरहेको हुन्छ, त्यस्तो फिक्सन राइटरको हकमा आत्मकथा कति प्रासंगिक, कति अप्रासंगिक ?"
जब कालो झन्डा बन्नेछ मछिन्द्रनाथको भोटो,"कानुनी राज भएको देशमाहरेक काम कानुनी हुन्छचाहे त्यो तिम्रोसम्पत्ति नै लुट्ने काम किन नहोस् !हो, अब नयाँ कानुन आएपछितिम्रो घर फोड्ने काम वैध हुनेछतिम्रो जग्गा लुट्ने काम वैध हुनेछअवैध हुनेछ त केवल आफ्नै सम्पत्ति बचाउने तिम्रा प्रयासहरु मात्र । पानीका देवता हुन् रातो मछिन्द्रनाथकानुन आएपछिपानी दिने मछिन्द्रनाथको काम पनि अवैध हुनेछअब पानी मछिन्द्रनाथले होइनसरकारले नै दिनेछदमकलको फोहरा मार्फत ।कानुन आएपछि मछिन्द्रनाथको भोटो पनि सुरक्षित रहने छैनमछिन्द्रनाथको भोटोमा जडितएक एक हीरा थुती लानएक एक मोती लुटी लानअब कुनै लुटेरा आउनुपर्ने छैनकुनै डाँकु पनि आउनुपर्ने छैनबस्, एउटा कानुन आए पुग्नेछ । तर यो नबिर्स मछिन्द्रनाथको भोटोमा जडितहीरा र मोतीएक एक गरीजब सबै झरिजानेछतब त्यो भोटोभोटो रहने छैनत्यो बन्न जानेछ झन्डा आकारको एक टुक्रा कालो कपडाजो हरेक वर्ष हेर्न बाध्य हुनेछन्यो राष्ट्रका प्रमुखहरु ।"
लेन्समा लिमी,यसपालि मेरो यात्रा यतिमै सकिएन । मेरो अर्को धोको पनि पूरा गर्ने अवसर मिल्यो । त्यो थियो लिमी लाप्चा जाने । लिमी लाप्चा भनेको लिमीबाट तिब्बत सीमातिरको नेपालको अन्तिम भूभाग हो । यो अन्तिम भूभाग मात्र नभई मानसरोवर कैलाश यहाँबाट स्पस्ट देखिने हुनाले यो एक भ्यू पोइन्ट पनि हो । तिब्बतको सीमा क्षेत्र बन्द भए या कसैले भिसा नपाइएको खण्डमा यहाँबाट नै कैलाश मानसरोबरको दर्शन गर्न सकिने ठाउँ भएकाले पनि मलाई यहाँ गएर फोटो खिच्ने धोको थियो । लिमीबाट यहाँसम्म मोटर बाटो बनिसकेको छ ।
वर्किङ भिसा,"भित्रबाट बाबु कौसीमा निस्किन्छन् । शब्दमा केही नभने पनि त्यो अनुहार धेरै कुरा बोलिरहेछ ।सीता बाबुको सम्मुख पनि अति निडर हुँदै आमातर्फ हेरेर भन्छे जसरी हजुरबुबाले हजुरआमालाई, बुबाले हजुरलाई लिएर आई यो घरमा घरेलु कामदार बनाउनुभयो आज फेरि उसैगरी, खाने थाली र सुत्ने ओछ्यानसहित मलाई कामदारको रूपमा पठाउन लाग्नु हुँदै छ हुँदैन आमा हुँदैन, फेरि पनि उही हजुरको जस्तो उही पुनरावृत्ति, उही वर्किङ भिसा हुँदैन ।आमाबाबु एकअर्काका अनुहार ताक्छन् ।दुवै मौन ! अति मलिन । छोरी सीताको अटल निर्णय अन्तिम निर्क्योलमा पुगेकी छु । आएका हरसमस्यासँग जुध्दै सहलगानीको पचासपचास पार्टनरसिपमा काम गर्न इच्छुक छु म । तर जति नै तलबसुविधा भए पनि सय प्रतिशतको वर्किङ भिसामा जाँदै जान्नँ ।"
फातसुङको राजनीति,"छुट्टै राज्य गोर्खाल्यान्ड वास्तवमा लेप्चा गोर्खाहरूको यही पहिचानको निम्ति पनि थियो । यही कुरा फातसुङ ले बोलेको छैन । यसकारण फातसुङ मा सत्ताले उत्पन्न गरेको न्यारेटिभको अन्तरघुलन छ । ठिम्याएर पढ्नेले थाहा पाउँछ, किताबको नाम फातसुङ ले नै आफ्नो माटोको दाबी गरेको छ । जातजातमा विभाजन विमल गुरुङले गरेको आन्दोलनलाई विफल बनाउने बंगाल सरकारको कूटनीति हो । यही विभाजनले तयार पारेको मनोविज्ञान फातसुङ को केही अंशमा छ । फातसुङ लेप्चाहरूको माटोको कथा हुनसक्छ, गोर्खाल्यान्डको कथा होइन । दार्जिलिङले पर्खिएको छुदेनजस्तो लेखक फेरि किरण देसाईकै अवतारमा कसरी निस्किन सक्छ ? फातसुङ को नाममा फेरि कसरी दी इनहेरिटेन्स अफ लस नेपाली भाषामा लेखिन सकिन्छ ? मझैं गोर्खाले गर्ने प्रश्न यही हो ।फातसुङ लाई गोर्खाल्यान्डको कथा होइन भन्ने मानेर पढियो भने पर्याप्त रमाइलो दिने कुरामा म निश्चित छु । गोर्खाल्यान्ड इतिहास र वर्तमानको संघर्ष हो, आख्यान होइन । छुदेनको फातसुङ आख्यान हो । त्यो आख्यान गोर्खाल्यान्ड आन्दोलनबारे लेखिएको होइन । कुरा यत्ति हो । यद्यपि, छुदेनको राजनारायण प्रधानीय भाषाले सबैलाई लट्ठ पार्न सक्छ । यतिको पाठकमैत्री भाषामा आएको उपन्यास यही पहिलो हो दार्जिलिङमा । नेपाली आख्यान क्षेत्रमा आख्यानकारहरूबीच नै पनि खतरा पैदा गर्दै अघि बढिरहेका लेखक हुन् छुदेन । मलाई उपन्यासको राजनीतिसित आपत्ति छ, यसको भाषा र शैलीसित असाध्यै प्रेम छ । उपन्यासले दार्जिलिङे भाषाको मिठास त दियो तर गोर्खाहरूको पहिचानको संकटको मर्म दिएन, मलाई यति नै भन्न मन लागेको हो ।"
जो उड्न सिकाउँछिन्,"यी सबका बाबजुद मेकअपबिना नै हिँड्न रुचाउने पुष्पाको स्वभावजस्तै छ उनको आत्मकथाको किताब पनि । उनले आफ्नो कथालाई टल्काएर प्रस्तुत गरेकी छैनन् । मपाइँत्व र आडम्बरका डकारहरू छैनन् । पटकपटक हन्डर खाँदै लड्दै उठ्दाका तीतामीठा खस्रा भोगाइलाई तीतो, टर्रो अनि पिरो स्वादमै पस्केकी छन् ।"
किन गर्ने योग ?,"योग दर्शन पूर्वीय समाजले संसारलाई दिएको सबभन्दा सुन्दर उपहार हो । अबका सयौं वर्ष मानिसहरूको जीवन योगदर्शनको मियोवरिपरि घुम्ने अनुमान छ । मानिस चाहेर वा नचाहेर, बुझेर वा नबुझेर आफ्नो जीवनलाई योगसँग जोड्न बाध्य हुनेछन् । अहिले नै मानिसले अब्बल विद्यार्थी बन्न योगाभ्यास गर्न थालेका छन् । प्रतिस्पर्धामा सबैलाई उछिन्न योग गर्न थालेका छन् । स्वस्थ्य रहन, आत्मविश्वासी बन्न, सफल व्यवसायी बन्न, धन कमाउन, प्रतिभा प्रस्फुटन गर्न, तनाव व्यवस्थापन गर्न, दैनिक जीवनका झमेलाहरूको व्यवस्थापन गर्न, सम्बन्धहरूलाई सन्तुलित गर्न योगले सहयोग गर्न सक्छ । :"
चीनमा योग खोज्दा,सन् २०१५ को मध्यमेतिर बेइजिङको टेम्पल अफ हेभनमा थाइची योग कक्षा सञ्चालन हुँदा भारतीय प्रधानमन्त्री मोदी सहभागी भए । कुल ४०० भन्दा बढी अभ्यासीका साथ मोदीले चिनियाँ समकक्षी ली खछ्याङका अघिल्तिर योगकला देखाए । धेरै मानिसले जीवनमा पहिलो पटक यस्तो दृश्य देखे ।
पानी विश्वकप !,"निचोड के भने जति बेला क्रिकेट खेल जन्मिएको थियो, त्यति बेला नै यसको जन्मकुन्डलीमा पानीले दुःख दिन्छ भनेर लेखेको हुनुपर्छ । जति बेलासम्म क्रिकेट हुनेछ, त्यति बेलासम्म पानी परेपछि हुने दुःख रहिरहन्छ । अबको सय वर्षपछि के हुन्छ, त्यो भन्न सकिन्न, किनभने त्यति बेला पर्न लागेको पानी रोक्ने प्रविधि पनि हुनेछ कि ? सिद्धुकै भाषामा श्रीमतीको मुड परिवर्तन हुँदा एक खाले मज्जा पनि त छ नि, त्यही सम्झेर क्रिकेटमा पनि मज्जा लिनुपर्छ, पानी परेपछि ।  :"
पटुकामा बिँडीजस्ता नोट,"म संसार चहार्न हिँडें । अवसर खोज्न हिँडें । घरजम गर्नतिर लागें । तर हजुरआमाले बिस्तारै बिर्सन थाल्नुभो । उमेर बढ्दै जाँदा बिर्सने रोग लाग्यो । केही वर्षअघि मामा मधेस झर्नुभो, हजुरआमालाई पनि बोकेर । रोगले च्याप्दै लग्यो तर प्राण गएन । केही महिनाअघि तीन वर्षकी छोरीलाई बोकेर हामी भेट्न गएका थियौं । तर न मलाई चिन्नुभो न त छोरीलाई । एक मन त लाग्यो अब देहत्याग गरे पनि हुने । बिर्सने, केही नखाइदिने, दिसापिसाब ओछ्यानमै । ९ दशक काट्नै लागेको बूढो शरीर, आफैंलाई बोझ भएजस्तो । अघिल्लो हप्ता मामाले फोन गर्नुभो आमालाई अब पठाउनुस् भान्जा । आमा हानिएर जानुभो । आमालाई नै पर्खेजसरी भेटेको केही घण्टामै त्यसै रात हजुरआमाले देहत्याग गर्नुभो । अन्ततः ४ वर्षको खाटको बसाइको अन्त भयो । नारायणीमा बिलाउनुभो हजुरआमा ।त्यो रात, धन्न हामी काठमान्डु आयौं । नभए आज म के हुँदो हुँ ? संसार कहाँ देख्दो हुँ ? ती केही आईसी नोटले हामीलाई संसार देखाए । त्यसैको आँटले हामीलाई बस चढायो । यो पापी खाल्टोमा कहिले भोकै पेट त कहिले आधा पेट । कहिले किराना पसल त कहिले चिया दोकान । कहिले तरकारी पसल त कहिले भात होटल गर्दै वर्षौं बिते । हजुरआमा, म आफैं भीर काट्न सक्ने भएको छु । आफैंले कमाएर खान सक्ने भएको छु । बिहे गरेर छोरी पाल्न सक्ने भइसकेको छु । त्यो पटुकाको आईसी नोट नभए पनि बस चढ्न सक्ने भएको छु । जाने त सबै उतै हो तर तपाईंका सम्झनाले सताइरहेनछन् । धन्यवाद, हजुरआमा । तपाईंको स्वर्गमा बास होस् ।"

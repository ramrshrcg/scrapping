शीर्षक,विवरण
विवादित जग्गामा नक्साबिनै भवन,मन्त्रिपरिषदको निर्णयअनुसार २०७२ चैत ४ गते राष्ट्रिय योजना आयोगका तत्कालीन सदस्य गीताभक्त जोशीको संयोजकत्वमा दुई विश्वविद्यालयको जग्गा विवाद मिलाउन उच्चस्तरीय समिति बनेको थियो । सोही प्रतिवेदनका आधारमा पश्चिमतर्फको ६० बिघा जग्गा एएफयूलाई दिने निर्णय भएको थियो । यी विश्वविद्यालयबीचको चितवनको रामपुरसहित हेटौंडाको जग्गासम्बन्धी विवाद सर्वोच्च अदालतमा विचाराधीन छ । कृषि विश्वविद्यालय भने नक्सा पासबिनै शैक्षिक भवन बनाउन जग खन्ने काम सुरु गरेको हो । त्रिविको शैक्षिक कार्यक्रम सञ्चालन रहेकै स्थलमा कृषि विश्वविद्यालयले शैक्षिक भवन निर्माण गर्दा दुवै क्याम्पसका शैक्षिक कार्यक्रममा बाधा पुग्ने प्राध्यापकहरू बताउँछन् । एकै स्थानमा दुई विश्वविद्यालयका एकै प्रकृतिका शैक्षिक कार्यक्रम सञ्चालन हुँदा पनि पटकपटक विवाद हुने गरेको हो । त्रिवि रजिस्ट्रारको संयोजकत्वमा दुई विश्वविद्यालयका प्रतिनिधि सहभागी समितिले पनि राजमार्गको पहुँच पुग्ने गरी पश्चिमतर्फको जग्गा कृषि विश्वविद्यालयलाई हक हस्तान्तरण गर्न स्वीकृति दिने निर्णय गरेको थियो । सहमतिअनुसार कृषि विश्वविद्यालयले भवन बनाउन चाहे त्रिविले राजमार्गको सुविधा उपलब्ध गराउने डिन तिवारीले जनाए ।
साइबर ऐनकै प्रावधान,महानगरी अपराध महाशाखाले २०७५ चैतसम्म १ हजार ३ सय ७१ जनालाई विद्युतीय कारोबार ऐनअन्तर्गत कारबाही चलाएको छ ।
प्रधानमन्त्रीले भने अतिरिक्त कूटनीति चाहँदैनौं,"राष्ट्रिय संवादमा परिवर्तित राजनीति ः छिमेक तथा प्रमुख शक्ति राष्ट्रहरू, आर्थिक कूटनीति ः अभिमुखीकरण एवं प्राथमिकताहरू, क्षेत्रीय तथा बहुपक्षीय मामिला, जलवायु परिवर्तन तथा श्रम आप्रवास जस्ता विषयमा परराष्ट्र सचिव शंकर बैरागी, विज्ञहरू पीताम्बर शर्मा, बालानन्द शर्मा, ज्ञानचन्द्र आचार्य, नारायण खडका, स्वर्णिम वाग्ले, भवानी राणा, बटुकृष्ण उप्रेतीलगायतले मन्तव्य राखेका थिए ।"
निसास्सिएर ४ को मृत्यु,"मोरङ (कास) निर्माणाधीन सेप्टिक ट्यांकीको सेटरिङ खोल्ने क्रममा अचेत चार जनाको शनिबार मृत्यु भएको छ । मोरङको सुनवर्षी नगरपालिका९ डाइनियास्थित एक मस्जिद परिसरमा भएको घटनामा मृत्यु हुनेमा २० वर्षीय फिरोज आलम, २५ वर्षीय सहनवाज, ४५ वर्षीय कपिल आलम, २२ वर्षीय मोहमद ओसिब आलम रहेको डीएसपी घनश्याम श्रेष्ठले बताए । उनीहरूसँगै अचेत ४० वर्षीय दाउद मियाँ उपचारपछि घर फर्केका छन् । सेप्टिक ट्यांकीको सेटरिङ खोल्ने क्रममा भित्र परेका उनीहरू अक्सिजनको कमीका कारण अचेत भएका थिए । स्थानीयले प्रहरीको सहयोगमा उनीहरूलाई उद्धार गरेर रंगेली अस्पताल पुर्याएका थिए ।"
मध्यपहाडी लोकमार्ग बन्दाबन्दै जीर्ण,"लोकमार्गमा प्रभावितको जमिनको लगत कट्टा, मुआब्जा र क्षतिपूर्तिको लगत राख्ने, सडक बनाउँदा क्षति भएको स्थानीय संरचनाको निर्माण, बाँकी सडकको रेखांकन, गुणस्तरलगायतका विषयमा सरकारको ध्यान जानुपर्ने उपसमितिले जनाएको छ । १ सय ६७ किमि लामो कोसी करिडोरको घुर्मीचतरा खण्डका ठेकेदारहरू कानुनी उपचार खोज्दै अदालत गएपछि रोकिएको काम अघि बढाउन सरकारले प्रयास गर्नुपर्ने सुझाव उपसमितिले दिएको छ । स्थानीयले सडकको चौडा यकिन गर्न माग गर्दै आएका छन् । सडकको बीचबाट दायाँबायाँ १५१५ मिटर कायम गर्नुपर्ने सुझाव स्थानीय जनप्रतिनिधिले दिएका छन् । आयोजनाले चौडा कति हुने यकिन गर्न सकेको छैन । उपसमितिले कतिपय स्थानमा वातावरणीय प्रभाव मूल्यांकनको रिपोर्टअनुसार निर्माण नभएको ठहर गरेको छ । स्थानीयले हिमाल, पहाड र तराईमा निर्माण हुने सडकको मापदण्ड, गुणस्तर र निर्माण हुने सामग्रीको मापदण्ड फरकफरक हुनुपर्ने माग गरेका छन् ।"
बाजा संग्रहालय भत्काउँदै गुठी,"अध्यनअनुसार, नेपालमा १३ सय किसिमका बाजागाजा रहेकामा अहिलेसम्म ६५० बाजा मात्रै खोजी र संकलन हुन सकेको छ । संग्रहालयमा वैदिक साहित्यमा भेटिने वीणा, ५ मुखे बाजा, घोडा पुच्छरबाट बनेको बाजा घोरउ, जोरमुरलीसहित झन्डै २ सय वर्षअघिका पुराना बाजासमेत संरक्षित छन् । संग्रहालयले ४० हजार घण्टाभन्दा बढीको एनालग रेकर्डिङ पनि सुरक्षित गरेको छ । हालै कोरियाली सरकारको सहयोगमा संग्रहालयले जनजाति संगीत, तीज गीत, लोकधुन, बाँसुरी धुनसहितका ८ वटा प्रचारमूलक सीडी पनि प्रकाशित गरेको छ । अब अरू केही उपाय रहेन, कँडेल भन्छन्, दुई दशकअघि ५० वटा बाजाबाट संकलन सुरु गरेर आज यत्रो संग्रहालय उभ्याएको थिएँ । यो मेरो व्यक्तिगत सम्पत्ति पनि होइन, यो संस्थागत सबैको सम्पत्ति हो । अब सिंहदरबार गएर सरकारलाई भन्छु, सरकार आऊ, बाजा बचाऊ । कतै सुनुवाइ भइहाल्छ कि ?"
छेडछाडमा दुई अध्यक्ष,"'काठमाडौं धूलोधूवाँ मुक्त भयो'यसैबीच प्रधानमन्त्री ओलीले आफ्नो सरकारको प्रयासमा राजधानी धूवाँधूलोमुक्त भएको दाबी गरेका छन् । आफ्नो पालामा काठमाडौंवासीलाई मास्क लगाएर हिँड्नुपर्ने अवस्था अन्त्य भएको बताए । म प्रधानमन्त्री हुँदा काठमाडौंमा आधा जनसंख्या धूवाँधूलोबाट जोगिन मास्क लगाएर हिँड्थे, अहिले कसैले लगाउनुपर्दैन, उनले भने ।"
आइफालाई बजेटबारे थाहा छैन,"१०० लक्जरी कार र स्वीट रूम माग यसैबीच भदौको दोस्रो साता काठमाडौंमा आयोजना गर्न लागिएको आइफाको २० औं संस्करणमा आउने विशिष्ट पाहुनाका लागि सुविधायुक्त गाडी, होटललगायत सुविधा माग भएको छ । आइफा टिमलाई एक सय लक्जरी कार, होटलका १ सय स्वीट रुम माग भएको स्रोतले बतायो ।"
नौ प्रतिशत मात्र रोपाइँ,उनका अनुसार नेपालमा नेपालले ०६१ देखि असार १५ लाई धान दिवसका रूपमा मनाउँदै आएको छ । कृषिमा परनिर्भरता बढ्दै गएका कारण उत्पादकत्व बढाउने उद्देश्यले नेपालमा धान दिवस मनाउन थालिएको हो । प्रदेश सरकारले खाद्यान्नमा आगामी पाँच वर्षभित्र आत्मनिर्भर बनाउने लक्ष्य लिएका कारण कृषि क्षेत्रलाई उच्च प्राथमिकतामा राखेर उत्पादन बढाउनका लागि आवश्यक सहयोग किसानहरूलाई गर्न तयार रहेको प्रवक्ता गदालले बताए ।
प्याराग्लाइडिङको परीक्षण उडान,"व्यावसायिक उडानका लागि अब कम्पनी दर्ता गर्ने प्रक्रिया अघि बढाइनेछ, उनले भने । व्यावसायिक उडान सञ्चालन भएमा नेपाल भ्रमण वर्ष २०२० लाई पर्यटन प्रवन गर्न थप सहयोग पुग्ने अपेक्षा गरिएको छ । गोसाइँकुण्ड गाउँपालिका५ ठूलो स्याफ्रु पर्यटकीय क्षेत्रको रूपमा विकास भइरहेको छ । व्यावसायिक उडानले यस क्षेत्रको थप पर्यटन प्रवर्द्धन हुने तामाङले बताए । यस स्थानबाट लाङटाङ र गोसाइँकुण्ड पदयात्रामा जान सकिन्छ ।"
पर्यटन प्रवर्द्धन समितिमा नसमेटिएकोमा विरोध,सामान्य चियापसलदेखि ठूला होटलहरूले पर्यटकको आतिथ्यका लागि आतुर रहेको अवस्थामा समितिमा नै समावेश नगर्नु न्यायोचित नहुने उनले बताए । पर्यटन बोर्डले गठन गरेको समितिमा चितवनबाट दुईवटा संघको प्रतिनिधित्व रहेको छ । जसमा क्षेत्रीय होटल एसोसिएसन सौराहा (हान) एक हो । तर होटल तथा रेस्टुरेन्ट व्यवसायी संघका कुनै पनि सदस्य त्यसमा आबद्ध नरहेको ढकालले बताए । सौराहालाई मात्र समेटेर बनाइएको हानमा निकै कम सदस्य रहेको भन्दै ठूलो समूह बाहिर रहेको उनले बताए । नेपाल भ्रमण वर्षको सुरुआत हुन करिब ६ महिना मात्र बाँकी छ ।
दिवा खाजाको पैसा अभिभावकलाई,सिन्धुलीमाढी (कास) सिन्धुलीको गोलन्जोर गाउँपालिका ४ स्थित बत्सला माध्यामिक विद्यालय दिङदिङ किरातेले दिवा खाजाको पैसा अभिभावकलाई दिएको छ । विद्यार्थीहरूलाई खाजाको लागि सरकारले उपलब्ध गराउने १५ रुपैयाँ विद्यार्थीका अभिभावकहरूलाई दिएको विद्यालयका प्रधानाध्यापक बलबहादुर भुजेलले बताए । विद्यालयले अभिभावकहरूलाई बोलाएर खाजाको एकमुष्ट रकम १ लाख ५० हजार रुपैयाँ दिएको उनले जनाए । बाल विकास र कक्षा १ देखि ५ सम्मको छात्रछात्राका लागि आएको रकम एक औपचारिक कार्यक्रमको आयोजना गरी विद्यालय व्यवस्थापन समितिका अध्यक्ष सन्तबहादुर सिँजालीले अभिभावकहरूलाई वितरण गरेका हुन् ।
तीन जनालाई सम्मान,"हेटौंडा (कास) जननेता मदन भण्डारीको ६८ औं जन्मजयन्तीको अवसरमा हेटौंडाका विभिन्न क्षेत्रमा सामाजिक योगदान पुर्याएकाहरूलाई सम्मान गरिएको छ । मदन भण्डारी फाउन्डेसन हेटौंडाले ईश्वरी न्यौपाने, लाल श्रेष्ठ र अम्बिका थापालाई मदन भण्डारी सामाजिक सम्मान पुरस्कार प्रदान गरेको हो । उक्त पुरस्कारको राशि प्रतिव्यक्ति १० हजार रुपैयाँ छ । उक्त पुरस्कार र सम्मान प्रदेश ३ का मुख्यमन्त्री डोरमणि पौडेलले प्रदान गरेका थिए ।"
भोज खाँदा बिरामी,धादिङ (कास) गजुरी५ चिसापानीस्थित दलित बस्तीमा शुक्रबार पास्नीको भोज खाँदा २५ जना बिरामी भएका छन् । स्थानीय राजाराम मिजारको छोरीको पास्नीको भोजमा विषाक्त खाना खाएका कारण अधिकांश व्यक्ति झाडाबान्ता भै उपचारका लागि गजुरी अस्पतालमा भर्ना भएको जिल्ला प्रहरी प्रमुख राजकुमार वैदवारले बताए । अस्पतालमा उपचार भैरहेका ६ वर्षदेखि ४६ वर्षसम्म उमेर समूहका छन् ।
भक्तपुरको कार्यविधि पारित,"नगरक्षेत्रभित्र आइपर्ने विपद् व्यवस्थापनका लागि प्राप्त कोष परिचालन गर्न विपद् व्यवस्थापन कोष परिचालन निर्देशिका तयार भएको उनले बताए । विद्यालय तहमा अध्ययनरत विद्यार्थीलाई खेलकुदको माध्यमबाट अनुशासित, स्वस्थ राख्न, लागूपदार्थ सेवनजस्ता कुलतबाट जोगाउन र नगरवासी युवाको अभिन्न अंगको रूपमा खेलकुदलाई विकास गर्न खेलकुद प्रशिक्षकसम्बन्धी कार्यविधिले महत्त्वपूर्ण भूमिका खेल्ने नगरप्रमुख प्रजापतिले बताए । यसअघि नगरपालिकाले शिक्षा ऐन, सहकारी ऐन, वडास्तरीय बजेटसम्बन्धी कार्यविधि, खेलकुद कार्यविधि, नगर सभासदहरूको आचारसंहिता कार्यान्वयन गरेको छ ।"
कार दुर्घटनाग्रस्त,काठमाडौं (कास) तीव्र गतिका कारण राजधानीको जमलमा भएको कार दुर्घटनामा परी चालकसहित तीन घाइते भएका छन् । गलत लेनमा हुइँकिँदै आएको बा११च ३६४० नम्बरको कार द जमलको एल्लो प्यायगोडा होटलअगाडिको रेलिङमा ठोक्किएर पल्टिएको थियो । बिहान ६ बजे खाली सडकमा दुर्घटना भएका कारण अरू अप्रिय घटना भएन । महानगरीय ट्राफिक प्रहरी कार्यालयका प्रवक्ता एसपी रविकुमार पौडेलले तीव्र गतिका गाडी सवारी दुर्घटना भएको र चालकलाई नियन्त्रणमा लिइएको बताए ।
उद्यानमा वृक्षरोपण,"त्यस अवसरमा प्रदेश सदस्य शशीजंग थापाले करिब २३ रोपनी क्षेत्रफलमा फैलिएको दक्षिण बाराही उद्यान सामुदायिक वनमा प्रदेश सरकारको रु ७० लाखको लागतमा अत्याधुनिक र आकर्षक पार्क निर्माण कार्य भइरहेको र यस्तै पार्क विभिन्न ठाउामा विस्तार गर्दै लैजाने जानकारी दिए । कार्यक्रममा सूर्यविनायक नगरपालिकाका प्रमुख एवं हनुमन्ते सफाइ अभियानका संयोजक वासुदेव थापा, दक्षिण बाराही उद्यान सामुदायिक वन उपभोक्ता समितिका अध्यक्ष ज्ञानकृष्ण श्रेष्ठलगायतले वृक्षरोपण गर्ने मात्र नभई रोपिएका बिरुवालाई हुर्काएर संरक्षण गर्नुपर्ने बताएका थिए ।"
शिक्षाको भ्वाङ देखाउने ऐना,"यो नतिजाको ऐनामा देखिन्छ असमानता झाँगिँदो छ । विद्यालय स्तरबाटै वर्ग खाडलिँदो छ । एउटै देशका यी दुईखाले उत्पादनको मिलनविन्दु कसैले सोचेको छैन । लामो गृहकार्यपछि उच्चस्तरीय राष्ट्रिय शिक्षा आयोगले प्रधानमन्त्रीसमक्ष बुझाएको प्रतिवेदन जसै बेवारिस छ, उसै यो प्रवृत्तिले चिन्ता थप्दो छ । अर्को विभेदको तथ्य आफैँमा असमानताको तस्बिर हो । सामुदायिकमा छात्रा बढी छन् । उच्च ग्रेड ल्याउनेमा छात्र बढी । किन ?"
हामी रैती बन्न इन्कार गर्छौं,"स्वनाम साथी, सुन्दरमणि दीक्षित, गौरी प्रधान, विजय कर्ण, लोकनारायण शर्मा, अनुभव अजित, उज्ज्वल प्रसार्इं, खगेन्द्र संग्रौला लगायत ७० जनाद्वारा हस्ताक्षरित ।"
कृषि उत्पादनमा परनिर्भरता,"नेपाल कुन चरणको औद्योगिक क्रान्तिको अवस्थामा छ, मूल्याङ्कन आवश्यक छ । कृषि क्रान्ति नै पार गरी नसकेको अवस्था छ । कृषिप्रधान देश भनिने नेपाल धान, चामल, मकै, गहुँ, तरकारी, फलफूलजस्ता कृषिजन्य उत्पादन आयात गरी दैनिकी चलाउन बाध्य छ । नेपालको मुख्य बाली धानको उत्पादकत्व छिमेकी मुलुकहरूको दाँजोमा न्यून छ । धानबालीको उत्पादनप्रति हेक्टर छिमेकी मुलुक भारतमा ४५ टन, चीनमा ११ टन, थाइल्यान्डमा ७ टन, बंगलादेशमा ५ टन हुँदा नेपालमा ३ टनमा सीमित छ । उत्पादकत्व कम भएपछि उत्पादन कम नै हुने भयो । परिणाम, प्रत्येक वर्ष २५३० अर्ब रुपैयाँको चामल भारतबाट आयात हुँदै आएको छ । प्रत्येक वर्ष १ खर्ब रुपैयाँको चामललगायत कृषि वस्तुको आयात हुने गरेको छ । कृषिप्रधान देशमा कृषिजन्य उत्पादनको आयात गरी आवश्यकता पूरा गर्नुपर्ने परिस्थिति लाजमर्दो हो ।आत्मकृष्ण श्रेष्ठ, नयाँबजार, काठमाडौं"
'विद्यालयको दोष होइन',"असार ११ मा प्रशान्त मालीद्वार सम्प्रेषित अनर्थ भयो समाचार कालीदेवी माध्यमिक विद्यालयमा अध्ययनरत छात्र समीर लुङ्वाको आत्महत्यासँग सम्बन्धित छ । समाचारमा पूर्वगाविस अध्यक्ष भनिएका उपाध्यक्ष तथा गैरअभिभावक चन्द्रबहादुर दर्लामीले घटनाको जानकारी दिने सिलसिलामा विद्यालयका कारण बालकले आत्महत्या गरेको भन्ने कुरा तथ्यहीन छ । सो ठाउँमा प्रहरीद्वारा घटनाको अनुसन्धान भइरहेको साथै विद्यालयमा अभिभावक भेला नभएको ३ वर्ष भयो भनिएकामा विद्यालयले प्रत्येक त्रैमासिकमा अभिभावक भेला बोलाउने गरेको र अन्तिम पटक २०७६ वैशाख २९ गते बोलाई विद्यालय व्यवस्थापन समितिसमेत पुनर्गठन गरेकाले गलत समाचारप्रति विद्यालय असन्तुष्टि व्यक्त गर्दछ । समाचार संकलनमा सत्यको खोजी गरी सम्प्रेषण गरिदिनुहुन अनुरोध गर्दछ ।कुमार चौलागाईं, प्रधानाध्यापक, कालीदेवी मावि"
समर्थन गरौं,"भारतीय फिल्म अवार्ड आइफा अवार्डलाई लिएर यतिबेला पक्ष र विपक्षमा बहस सुरु भएको छ । सरकार आफैं आयोजक बनेर उक्त अवार्ड काठमाडौंमा गर्ने र त्यसको सम्पूर्ण खर्च बेहोर्ने भन्ने खबर सार्वजनिक भएसँगै यसबारे पक्षविपक्षमा बहस सुरु भएको हो । शनिबारको अंकमा कान्तिपुरको प्रथम पृष्ठमै यसले विशेष महत्त्वसाथ ठाउँ पाएको छ । यसमा धेरै नेपाली फिल्म क्षेत्रका व्यक्तित्वहरूको धारणा समेटिएको छ । समाचारमा इंगित गरिएका सबैले अवार्डको विरोध गरेको पाइएको छ तर अवार्डका पक्षमा कलाकारहरूले जाहेर गरेको मतलाई कान्तिपुरले बेवास्ता गरेको छ । यस्ताखाले अन्तर्राष्ट्रिय समारोबाट हुने एउटै फाइदा भनेको पर्यटन प्रवर्द्धन नै हो । अहिले नेपालको पर्यटनको अधिकांश हिस्सा भारतीय पर्यटकले ओगटेका छन् । नेपालको पर्यटन बजारलाई धान्न अहिले उनीहरूको योगदान महत्त्वपूर्ण छ । भारतीय पर्यटकलाई नजरअन्दाज गर्नु भनेको नेपाली पर्यटन क्षेत्रलाई धराशायी बनाउनु हो । तसर्थ यस्ता समारोहबाट नेपाल घुम्न आउने भारतीयहरूको संख्या वृद्धि हुने निश्चित छ । राजेन्द्र आचार्य, निजगढ९, बारा"
बजेट बगाउने काम,"बजेट विकासका लागि हो कि विनाशका लागि ? जहिले पनि असारमा पानी पर्न थालेपछि बजेट सिध्याउने खेल सुरु हुन्छ । गुणस्तरहीन काम गर्ने र बजेटलाई बाढीमा बगाउने काम मात्र भएका छन् । सरकारले असार मसान्तमा नभई चैत मसान्तमा कामको भुक्तानी दिने र नयाँ वर्षमा नयाँ बजेट लागू हुने नीति, नियम बनाउने हो भने फागुनचैतमा काम सकिने थियो र बजेट खोलामा बग्ने थिएन ।रेवतीप्रसाद सुवेदी, थाक्रे१०, धादिङ"
स्वैच्छिक मृत्युवरण अधिकार माग,"जसले जीवन दिन्छ, उसलाई नै जीवन लिने अधिकार सर्वमान्य छ । इस्लाम धर्ममा नैतिक शिक्षाअन्तर्गत मरेपछि स्वर्ग र नर्कको पूर्ण व्याख्या गर्दै आमा वा छोरीको पैतालामुनि स्वर्ग छ भने बुबा स्वर्गको ढोका हुन् र आमाबुबाको सेवा गर्नु धर्म वा कर्तव्य हो भनिएको छ । आफूलाई जन्म दिने आमाबुबालाई स्वैच्छिक मृत्युको कानुन बनाउन सल्लाह दिनु कमजोर र स्वार्थीहरूको सोच हो ।हाशिम अन्सारी, राजविराज, सप्तरी"
विद्या ठूलो कि धन ?,"आजको बजारभाउमा एक जना चिकित्सकले एमबीबीएसदेखि विशेषज्ञता हासिल गर्दासम्म औसतमा न्यूनतम ५ देखि १५ लाख रुपैयाँका पुस्तक पढ्नुपर्छ । अत्यधिक चर्को मूल्य भएकाले कतिपय विषयमा चिकित्साशास्त्रका विभिन्न चरणका विद्यार्थीहरू फोटोकपी पुस्तक पढ्न विवश छन्, जुन बौद्धिक सम्पत्ति अधिकार र नेपालको कपिराइट कानुनविपरीत छ । इन्जिनियरिङ, कृषि विज्ञान र जनरल साइन्सेसका विद्यार्थीका हकमा पनि अवस्था फरक नहोला । सरकारले भनेजस्तो नेपाली पुस्तकहरू प्राविधिक विषयमा नगण्य मात्रामा छन् र भएकामा पनि गुणस्तरका गम्भीर प्रश्न छँदै छन् । यस हिसाबले विदेशी पुस्तकमा १० प्रतिशत भन्सारले विद्यार्थी, अध्यापक र समग्र प्राज्ञिक जगत्लाई आर्थिक भार पर्न गई पठन संस्कृति निरुत्साहित हुनेछ । सरकार प्रमुखप्रति विनम्र प्रश्नः विद्यार्थीका पुस्तकलाई कर कि सहुलियत ? केही लाख र करोड राजस्व ठूलो कि देशको बौद्धिक विकास ठूलो ? राज्यको नजरमा विद्या ठूलो कि धन ?डा युवराज सेढाईं, सहायक प्राध्यापकभर्जिनिया कमनवेल्थ विश्वविद्यालय, रिचमन्ड, अमेरिका"
बाटो बिराएको राजनीति,"पदमा पुग्न र टिक्न गरिने तिकडम नेतृत्व कला होइन । मदन भण्डारी कहिल्यै प्रधानमन्त्री भएनन् । हिजोको एमाले र अहिलेको नेकपामा पनि उनी उदाहरणीय नेता मानिन्छन् । यस्तै, नेपाली कांग्रेसमा गिरिजाप्रसाद कोइराला धेरै पटक र सबैभन्दा लामो समय प्रधानमन्त्री भए, शेरबहादुर देउवा पनि पटकपटक भए । पार्टी सभापति छन् । नेताका रूपमा बीपी कोइरालाकै नाम लिइन्छ । नामै लिनुपर्दा बरु प्रदीप गिरिको लिइन्छ, गगन थापाको लिइन्छ । किन लिइँदैन देउवाको, विचारणीय कुरा हो । विचारको नेतृत्व व्यक्तिले दिने हो, उपलब्धि हासिल गर्ने र जगेर्नाका लागि संस्था र सिस्टम अपरिहार्य हुन्छ । राजनीतिमा विचार सनातनी छ म्याद नाघेको औषधिजस्तो । संस्था र सिस्टम पार्टी नेता, प्रधानमन्त्री र मन्त्रीका गोजीमा छन् । यो परिपाटी नतोडेसम्म विप्लव प्रवृत्तिबाट राजनीति पनि मुक्त हुनेछैन । एउटा विप्लव आउँछ, अर्को फेरि जन्मिनेछ ।"
फोहोरलाई नहेर्नू फोहोरी नजरले,"पछिल्लो समय हाम्रा तीनै तहका सरकारी पदाधिकारीहरूको विदेश भ्रमण बाक्लिँदै गएको छ, तथापि उनीहरूको विदेश भ्रमण सीप, प्रविधि सिक्नेभन्दा पनि कति आर्थिक सहयोग माग्ने भन्नेमै केन्द्रित देखिन्छ । उनीहरूको प्राथमिकतामा न फोहोरमैला व्यवस्थापन पर्यो, न पर्ने कुनै छाँट छ । विकसित मुलुकले जस्तै फोहोरलाई आम्दानीको स्रोत बनाउन सके हामीकहाँ पनि रोजगारीको भरपर्दो विकल्प तयार हुन सक्छ ।"
झुक्कियो पो !,"विशेषतः २०४५४६ को जनआन्दोलनसँगै नागरिक समाजको संगठित आन्दोलनको गम्भीर भूमिका ठोस रूपमा नेपालको राजनीतिमा रहँदै आयो । यो यथार्थ पनि सही नै हो प्रत्येक परिवर्तनसँगै संगठित नागरिक समाजको एउटा हिस्सा नयाँ सत्ताधारी राजनीतिकै झोलमा डुब्दै आलोचनात्मक चेत मार्न तयार भयो । पछिल्लो आन्दोलनकारी संगठित नागरिक समाजको एउटा हिस्सा पनि आज नयाँ सत्ताधारी रालसिँगानमा आलोचनात्मक चेत बन्धकी राखेर डुबेकै छ तर त्यो मुख्य हिस्सा कदापि होइन । बरु नागरिक समाजको मुख्य हिस्सा छटपटिएको देखिन्छ । त्यसैले जरुरी छ, नागरिक समाजको संगठित आन्दोलन निर्माण गर्ने व्यवस्थित प्रयत्न । त्यो कस्तो हुनुपर्छ ? त्यसमा कोको, किन र कसरी जोडिन्छन् ? त्यसले कसरी काम गर्छ ? हिजोको पुनरावृत्तिले काम चल्नेवाला पटक्कै छैन । त्यसैले यी प्रश्नको उत्तर पनि आजकै आवश्यकतामुताबिक खोजिनुपर्छ । त्यसका निम्ति गम्भीर छलफल भने अविलम्ब प्रारम्भ हुनैपर्छ । झुक्किएको भनेर शासनसत्ताले नागरिकलाई आफ्नो दायित्वप्रति नझुक्किन दिएको ज्ञान यही त हो !"
पुस्तकको निर्बाध हिँडडुल,"चिनियाँ राष्ट्रपति सी चिनफिङले अध्ययनको महत्त्वबारे एक ठाउँ भनेका छन्, अहिलेको ज्ञानको युगमा जोसुकैले समयसितै अघि हिँड्नका लागि जीवनपर्यन्त शिक्षा आर्जन गर्नुपर्ने हुन्छ । अध्ययन नगरी नहुने कार्य हो, जसबाट हामी जनताको अझ राम्ररी सेवा गर्न सक्छौं, परिवर्तनमुखी हुन सक्छौं । पुस्तकहरूको स्वतन्त्र प्रवाहबिना समयसित चल्न सकिएला ? हाम्रो सरकार साँच्चै परिवर्तनमुखी छ ? राष्ट्रले पुस्तकसम्बन्धी नीति बनाउँदा कुनै पनि हालतमा अन्तर्राष्ट्रिय प्रतिस्पर्धालाई बाधा पुर्याउनु हुन्न भने पुस्तकहरूको स्वतन्त्र प्रवाहमा असर गर्न त झन् हुँदै हुन्न । राज्यले त देशभित्रका प्रकाशनगृह तथा छापाखानाहरूलाई अन्तर्राष्ट्रिय स्तरमा प्रतिस्पर्धा गर्न सक्ने वातावरण बनाइदिनुपर्छ, न कि पुस्तकमा कर थोपरेर अप्रत्यक्ष रूपमा ज्ञानको प्रवाहलाई अवरुद्घ गर्नु । जुन कुरा प्रत्यक्ष रूपमा गर्नु हुँदैन, त्यो अप्रत्यक्ष रूपमा पनि गर्नु हुँदैन । भन्सार महसुल लगाएर अप्रत्यक्ष रूपमा पुस्तकमा प्रतिबन्ध लगाउने कामले यस्तै झल्को दिएको छ । हाम्रा नीतिनिर्माताले एक पटक सी चिनफिङलाई पढ्ने हो कि ?लेखक सहिद स्मारक कलेज, कीर्तिपुरका अध्यक्ष हुन् ।"
एकै दिन रोपियो २० लाख बिरुवा,"संघ, प्रदेश तथा स्थानीय तहका सरकारी निकाय, सामुदायिक संघसंस्था, विश्वविद्यालय, विद्यालय, स्थानीय सामुदायिक संस्था, राजनीतिक दल, जनवर्गीय संगठन, गैरसरकारी संस्था, वन उपभोक्ता समूह, निजी क्षेत्रसहित देशैभर उत्साहपूर्वक बिरुवा रोपिएको छ । जनपरिचालन गरी आगामी आवमा एक नेपाली एक फलफूलका बिरुवासहित कम्तीमा ५ करोड बिरुवा रोपेर हुर्काउने सरकारको प्रतिज्ञा छ । कोटेश्वरदेखि कलंकीसम्म असारे, तेजपात, कल्की, ज्याकारान्डा, राजवृक्ष र कपूर रोपिएको वन तथा भूसंरक्षण विभागका उपमहानिर्देशक राजेन्द्र केसीले जानकारी दिए ।"
बेनीवासीलाई सधैं बाढीको पीर,"उक्त समिति कार्यालय समायोजनसँगै अस्तित्वविहीन भइसकेको छ । समितिले नदीमा डेब्रिज (गेग्रान) सहितको बाढी आएकाले तटबन्धले थेग्न नसक्दा ढलेको भन्ने प्रतिवेदन दिएर कमजोर संरचना बनाउन जिम्मेवारको बचाउ गरेको थियो । बाढीमा डेब्रिज बग्छ, अझ ठूल्ठूला ढुंगामुढा र रूख बगाएर ल्याउँछ । त्यही थेग्न बलियो संरचना आवश्यक परेको हो, प्रभावित क्षेत्रका स्थानीय बालकृष्ण सुवेदीले भने, एउटै बर्खाको एक दिनको बाढीले बगाउने तटबन्धमा गल्ती गर्नेलाई सजाय नहुनु दुःखद हो । बेनी संरक्षण गर्न पोहोर लगाइएको आरसीसी तटबन्धको संरचना र डिजाइन त्रुटिपूर्ण रहेको प्राविधिकले बताएका छन् । तटबन्धको डिजाइन गर्दा मुख्य रूपमा नदीले ओगट्ने क्षेत्रफल र पानी आउने क्याचमेन्ट एरिया, नदी गहिरिने गति र पछिल्लो ५० वर्षमा आएका बाढीको रेकर्डसँगै स्वरूपलाई ध्यानमा राखिनुपर्छ । म्याग्दी र कालीगण्डकी नदीमा तटबन्ध बनाउँदा यी प्राविधिक पक्षलाई ध्यान नदिइएको विभिन्न घटनाले देखाएका छन् । तटबन्धको इन्जिनियरिङ गर्दा नदीको पेरिमिटर, क्याचमेन्ट एरिया, बाढीको रेकर्डको अध्ययनपछि डिजाइन गरिनुपर्थ्यो तर यहाँ सडकको भित्तामा लगाइने वालको डिजाइन गरेको देखियो, बेनी नगरपालिकाका इन्जिनियर विमलरञ्जन कार्कीले भने, तटबन्धको स्ट्रक्चर बनाउँदा स्कोरिङ डेथ फर्मुला लगाएर खोलाको गहिराइ पत्ता लगाउने र आरसीसी वालको स्ट्रक्चर तथा नदी जोडिने स्थानमा लन्चिङ एप्रोन राखेर निर्माण गरिनु संरक्षणको दिगो उपाय हो । विगतमा पक्की तटबन्धपछाडि भेलले बगाउनै नसक्ने संरचना नबनाएकाले दिगो हुन नसकेको उनले बताए ।"
'मलाई सम्झी आमा रुँदी हुन्',"हुम्लाको सिमकोट गाउँपालिका२ ठेहेका शिवलाल रावतले पनि बुबा डब्बलेलाई गुमाए । आमा झौंरीलाई छोराछोरी पाल्न र पढाउन समस्या भयो । त्यसपछि शिवलाल दिदी रीताका साथ यहाँ आए । रीता १० कक्षा पढछिन् । दुवै एउटै विद्यालयमा छन् । डाक्टर बन्ने लक्ष्य लिएका शिवलाल सपना पूरा हुन्छ कि हुँदैन भन्नेमा ढुक्क छैनन् । पछिसम्म कतैबाट सहयोग पाए डाक्टर बन्थें । सहयोग पाएन भने कसरी पढ्नु र ? उनले भने, सबै साथीहरूको उस्तै समस्या छ । २०६६ मा स्थापित विद्यालयमा २ सय ६१ बालक र १ सय ८९ बालिका छन् । एउटै विद्यालय परिसरभित्र बालक र बालिकाका लागि छुट्टाछुट्टै छात्रावास स्थापना गरिएको प्रधानाध्यापक नारायण पौडेलले बताए । अभिभावक नभएकाले १० कक्षापछिको शिक्षा अनिश्चित रहेको उनले बताए ।"
सुत्केरीले पाएनन् भत्ता,कतिपय महिलालाई सुत्केरी हुन नसक्दा हेलिकप्टरबाट उद्धार गरी सुर्खेतस्थित प्रदेश अस्पतालमा पुर्याइएको छ । चालु आर्थिक वर्षमा हुम्लाबाट मात्र करिब दुई दर्जन सुत्केरीलाई उद्धार गरी सुर्खेत पुर्याइएको छ । प्रदेशको सामाजिक विकास मन्त्रालय र कतिपय गाउँपालिकाले आफ्नो बजेटबाट सुत्केरी महिलाको उद्धार गर्ने गरेको पब्लिक हेल्थकी नर्स बस्नेतले बताइन् ।
दुर्घटना रोक्न चालकसँग चिया,ट्राफिक प्रहरीका अनुसार बितेका तीन महिनाको अवधिमा १ हजार १ सयजना चालकको स्वास्थ्य परीक्षण गरिएको छ । अधिकांशको रक्तचाप उच्च भएको पाइएको छ । चिकित्सक सुभाष चौधरीले भने उच्च भएको अवस्थामा गाडी चलाउनु जोखिम हो ।
अतिरिक्त कक्षाबिनै अब्बल,"मिहिनेतअनुसारको नतिजा आएपछि सोदीक्षा कुँवर पनि प्रफुल्ल छिन् । सबै विषयलाई मिहिनेत गरेर पढेकी थिएँ, उनले भनिन्, अभ्यास अलि बढी जरुरी पर्ने रैछ । अब विज्ञानमा बायोलोजी लिएर पढ्ने उनको धोको छ । होराइजनकै छात्रा रोशना खड्काले पनि ४ जीपीए ल्याएकी छन् । नतिजा एकदम राम्रो आउँदा पनि सामान्य लागेको उनले सुनाइन् । अंकले के नै हुन्छ र ? उनले भनिन्, सिकाइ ठूलो हो । शान्ति नमुना माध्यमिक विद्यालय तिलोत्तमाकी दिया पाण्डेले एसईईमा ३९ जीपीए ल्याइन् । उनलाई नतिजाले खुसी त बनायो । तर सन्तुष्टि दिएन । उनीलगायत विद्यालयका सबैको वातावरण विषयमा सोचेभन्दा कम अंक आयो । नतिजा हाम्रो हातमा भएन, उनले भनिन्, विद्यालयका सबैको एउटै विषयमा समस्या देखियो । अब विज्ञान लिएर पढ्ने र भविष्यमा जुन विषयमा अवसर देखिन्छ, त्यही पढ्ने उनको भनाइ छ ।"
सामुदायिकका परीक्षार्थी जिल्लाकै उत्कृष्ट,उक्त विद्यालयको नतिजा जिल्लाकै उत्कृष्ट रहेको सहायक प्रधानाध्यापक दीपक पोखरेलले बताए । उनका अनुसार उत्कृष्ट जीपीए प्राप्त गर्नेमा प्राविधिक (आईटी) विषय पढेका छात्रछात्रा बढी छन् ।
मदनसँगै भोटको यात्रा,"ठटाल नेपाली फिल्ममा संगीत भर्ने पहिलो महिला संगीतकार पनि हुन् । कार्यक्रममा फिल्मी गीत उडिजाऊँ भने म पन्छी होइन ले पनि राम्रो ताली पायो । दोस्रो चरणमा प्रस्तुत गरिएको मुनामदन कथानकअनुसारको विविधता थियो । भूषिता वसिष्ठले सूत्रधारको भूमिका गरेको प्रस्तुतिमा विमला सेञ्चुरी प्रधान, मीना निरौला, बलराम समाल र आभास स्वयंले स्वर दिएका थिए । झन्डै ४५ मिनेटको यो लामो संगीतमा मदन भोट पुगेपछि र त्यहाँ बाटोमा बिरामी परेको बेलाको दुई सांगीतिक प्रस्तुतिमा हिमाली र तिब्बती स्वादको संगीत मिसाइएको थियो । मुना र आमाको मृत्यु भइसकेपछि मदन घर आइपुग्दाको क्षण दर्शक भावुक बनेका थिए । आइतबार साँझ सकिने पलेंटीमा वाद्यवादनतर्फ किबोर्डमा दिनेश रेग्मी, बाँसुरीमा बलराम समाल, तबलामा सन्देश महर्जन, गिटारमा सुरज प्रधान र प्रकसनमा सुन्दरकुमार महर्जनले सघाइरहेका छन् ।"
शास्त्रीय नृत्यमा दशावतार,"एउटा नायिकालाई कृष्ण भगवान्सँग प्रेम भएकाले उनलाई भेट्ने व्याकुलतामा सखीको सहयोग माग्दै तेस्रो प्रस्तुति सुरु भएको थियो । यसमा नायिकाले कृष्णको सोझो अनुहारमा लुकेका अनेक चारित्रिक वर्णन आफ्ना सखीहरूबीच गरेकी थिइन् । नाचको हाउभाउ र भावभंगी मार्फत जसरी पनि कृष्णको उपस्थिति गराउन आग्रह गर्छिन् । चौथो प्रस्तुतिमा अनुहारमा कुनै भावबिना नृत्य मार्फत भगवान्लाई प्रार्थना गर्दै उनीहरू नाचेका थिए । यसमा विष्णु भगवान्को दस अवतारलाई छ मिनेटमा देखाइएको थियो । दुई नृत्यांगनाको घम्साघम्सी युद्व र गहिरो प्रेमको प्रस्तुतिमा विष्णुको दस अवतार वर्णन गरिएको थियो । यो प्रस्तुतिमा मत्स्य, कूर्म, बराह, नृसिंह, वामन, पशुराम, बलराम, बुद्व तथा कल्की अवतारका चरित्र भावलाई संगीतका रागमा प्रस्तुत गरिएको थियो ।"
गाउँ चिनाउने ४७ भिडियो छानिए,"फाउन्डेसनले पाँच मिनेटसम्मको भिडियो बनाउन जनवरी १ मा सार्वजनिक आह्वान गरेको थियो । यसको समयसीमा ३१ मे २०१९ सम्म रहेको थियो । यस अवधिमा प्राप्त १ सय ३२ भिडियोमध्येबाट ५ सदस्यीय निर्णायकमण्डलले ४७ वटा छनोट गरेको अभियानका संयोजक निर्मल श्रेष्ठले बताए । देशैभरबाट छानिएकामध्ये १० वटा भिडियो प्रतिस्पर्धामा रहनेछन् । प्रतिस्पर्धाबाट छानिएका उत्कृष्ट भिडियोलाई १ लाख, दोस्रोलाई ५० हजार र तेस्रोलाई २५ हजार रुपैयाँको पुरस्कार रहेको छ । पब्लिक च्वाइस अवार्डमा पनि उत्कृष्ट एउटा भिडियोले छनोट हुनेछ जसलाई १ लाख रुपैयाँकै पुरस्कार प्रदान गरिने फाउन्डेसनले जनाएको छ । उत्कृष्ट सम्पादन र लेखनतर्फ २५२५ हजार रुपैयाँको पुरस्कार रहेको छ । उत्कृष्ट भिडियोलाई नेपाल फिल्म एकेडेमीबाट २ लाख रुपैयाँको एकेडेमिक कोर्स उपलब्ध गराइनेछ ।"
हलमा कीर्तिपुर,"निर्देशक खड्गीले फिल्ममार्फत इतिहासका धेरै तथ्यको उजागर हुने भन्दै कीर्तिपुरे भौजको गोरखालीमाथिको वीरता र संघर्षलाई प्रस्तुत गरिएको बताए । पृथ्वीनारायणलाई राष्ट्र निर्माताका रूपमा इतिहासमा गौरव गरिए पनि कीर्तिपुरसँगको लडाइँमा छल, कपट गरेर जितिएको प्रसंगलाई फिल्ममा देखाइएको छ । फिल्मले पृथ्वीनारायणका फौजसँग तीन दिनसम्म एक्लै लड्ने कीर्तिलक्ष्मीको वीरताको युद्धलाई पनि समेटिएको छ ।"
सुब्बाका नियात्रा,"काठमाडौं (कास) लेखक क्रान्ति सुब्बाको नियात्रा कृति हङकङभित्र राजधानीमा सार्वजनिक गरिएको छ । नेपाल प्रज्ञा प्रतिष्ठानका कुलपति गंगाप्रसाद उप्रेतीले कृति लोकार्पण गरे । कृतिभित्र प्रवासी समाजसम्बन्धी बौद्धिक खुराक रहेको सुवेदीले दाबी गरे । लेखक सुब्बाले हङकङ बसाइको अनुभव लेख्ने क्रममा प्रवासी जीवन विशेषगरी मुग्लाने नेपालीको कथा प्रस्तुत गरेको उनले बताए । कृति २५ वर्षको हङकङ बसाइको एउटा संघर्षपूर्ण भोगाइ, हङकङभित्रको नेपाली समाज, उनीहरूको सांस्कृतिक चिन्तनलगायतका सन्दर्भहरू छन् । कवि टंक सुब्बा, हाङयु अज्ञात, राजेन्द्र सलभ, राजेन्द्र रिमाललगायतले कृतिमाथि टिप्पणी गरेका थिए । सुब्बा लामो समयदेखि हङकङबाट रही नेपाली साहित्य सिर्जना र सञ्चारकर्म गर्दै आएका छन ।"
पाख्रिनका कविता,"काठमाडौं (कास) तामाङ फिल्म क्षेत्रमा पटकथाकार र अभिनेताको छवि बनाएका ऋतुराज पाख्रिनले कवितासंग्रह बलात्कृत साहित्य लेखेका छन् । राजधानीमा शुक्रबार श्रष्टाहरू विना थिङ, चेतनाथ धमला, चलचित्रकर्मी एवं सञ्चारकर्मी दीपेन्द्र दोङ तामाङलगायतले कृति लोकार्पण गरे । आफ्नै गाउँ परिवेश र समयको चित्रण कविताहरूमा पाइने धमलाले टिप्पणी गरे । श्रष्टा थिङले तामाङ समुदायबाट नेपाली साहित्यमा प्रतिभाहरू आउने क्रम बढेको भए पनि तामाङ विषयवस्तु भने आउन नसकेको बताइन् । चलचित्रकर्मी दीपेन्द्र दोङले सरल भाषा र प्रस्तुतिमा सहज अभिव्यक्ति कविताहरूमा पाइने बताए । गलजकार रुद्ध अधिकारीले ऋतुका कविताहरूमा सामाजिक व्यंग्यसमेत पाइने बताए । कृतिमा बिग्रिँदै गएको नेपाली भाषा परम्पराप्रतिको चिन्ता, नारी हिंसा, बेचबिखनदेखि प्रवासी पीडासम्म समेटिएको छ ।"
'सीमामा दुई मिनेट भेटौं',अमेरिकी राष्ट्रपतिको टीट अचानक आएकाले दुई नेताबीच भेट हुनेमा भने शंका कायमै छ । दुई नेताबीच यसअघि लामो समयको तयारपछि मात्र भेटवार्ता भएको थियो । अमेरिका तथा दक्षिण कोरियाली अधिकारीले पनि दुई नेताबीच भेट हुनेनहुनेबारे प्रस्ट बताएका छैनन् । म्यासाच्युसेट्स इन्स्टिच्युट अफ टेक्नोलजीका सुरक्षा अध्ययन विषयका प्राध्यापक विपिन नाराङले दुई नेताबीच भेटवार्ता हुन नसके पनि टेलिफोन वार्ता वा अर्को चरणको पत्र आदानप्रदान हुने सम्भावना रहेको बताए । उनका अनुसार वार्ता भइहाले पनि तयारी नभएकाले जोखिमपूर्ण हुने सम्भावना उत्तिकै छ ।
चीनमा विदेशी विद्यार्थी बढे,"उत्कृष्ट विद्यार्थीहरूको भर्ना, शिक्षा तथा प्रबन्धमा सुधार, सेवा तथा रोजगारीसम्बन्धी नीति प्रणाली स्थापना हुनुका साथै उदीयमान चिनियाँ अर्थतन्त्र र खुलापनतर्फ अग्रसर चीनका कारण पनि विदेशी विद्यार्थीहरू यहाँ झुम्मिएको विश्लेषकहरूको भनाइ छ । चीनका केही सहरले दीक्षित युवाहरूले व्यवसाय खोल्नका लागि उपयुक्त नीति पनि लागू गरेका छन् ।"
युरोपमा अत्यधिक गर्मी,"फ्रान्समा इतिहासमै अहिलेसम्मको गर्मी भएको समाचारमा जनाइएको छ । शुक्रबार फ्रान्सको तापक्रम ४५९ सेन्टिग्रेड पुगेपछि त्यहाँको सरकारले पहिलो पटक रेड अलर्ट सहित मानिसलाई चिसोमा रहन सुझाउँदै स्वास्थ्यमा सजगता अपनाउन अपिल गरेको छ । फ्रान्समा अत्यधिक गर्मीका कारण कैयौं मानिसले ज्यान गुमाउनुका साथै जंगलमा डढेलोसमेत लाग्यो भने जहाजको आकस्मिक अवतरण, विद्यालयहरू बन्द र रेलको ट्र्याकसमेत पग्लिएको बीबीसीले जनाएको छ । त्यहाँ अस्थायी पानीको छहराहरू बनाइएको छ भने सार्वजनिक स्विमिङ पुल अबेरसम्म खोल्न भनिएको छ ।"
जनप्रतिनिधि सुविधाभोगी,"उपयोग मात्रराणाकाल होस् वा पञ्चायत । निरंकुशताविरुद्ध जनता गाउँगाउँबाट उठे । माओवादी सशस्त्र द्वन्द्वमा त बर्दियाका दुई सयभन्दा बढीले ज्यान गुमाए । राणा, पञ्चायत, राजाविरुद्धका लडाइँमा जिल्ला अग्रपंक्तिमा रह्यो । यहाँका सर्वसाधारणले मुक्ति चाहे । दुई छाक राम्रो गरी खान पाउने आस गरे, राजनीतिशास्त्रका प्रध्यापक डा जनार्दन आचार्यले भने, त्यसका लागि राजनीतिक परिवर्तन गर्नुपर्ने भन्दै नेताले भजाएका छन् । जसले परिवर्तनका लागि योगदान गर्यो । उसले केही पाएन । नेताको जीवनशैली फेरियो । आचार्यको विश्लेषण राणा, पञ्चायतकालमा मुक्तिका लागि लडेका बढैयाताल गाउँपालिका५ का रामलौटन चौधरीको जीवनसित मेल खान्छ । पञ्चायतविरुद्धको लडाइँमा उनले सर्वस्व गुमाए । प्रवासी जीवन बिताए । परिवार छाडे । पञ्चायतविरुद्ध जनजागरण अभियानमा गाउँगाउँ पुग्थे । भूमिगत रूपमा लडाकु तयार पार्थे । आफैं नाटक मञ्चन गर्थे । जमिनदार, सामन्ती व्यवस्थाले दिएको पीडा नाटकका माध्यमबाट व्यक्त गर्थे । उनी अहिले धार्मिक कार्यमा लागेका छन् । राजनीतिको र सुन्न तयार छैनन् । जसले बलिदान दियो, उही गरिब भएपछि निराशा छाएको हो । राजनीति भन्ने चीज अनौठो रहेछ, जो शासकविरुद्ध लड्छ, ऊ सधैं कमजोर भएर बस्नुपर्ने, चौधरीले भने, जीवनभर मुक्तिका लागि लडयौं तर परिवर्तन पाएनौं । राजनीतिका ठेकेदारले सबथोक कमाए । जिल्लाका अधिकांश सर्वसाधारण गरिब छन् । आदिवासी थारूको बाहुल्य छ । हरेक पटक मुक्तिका नाममा प्रयोग हुँदै आएका छन् । जातीय रूपमा विभेद छ । गरिबी व्यापक छ । त्यसैले सर्वसाधारण परिवर्तनका लागि आन्दोलनमा होमिन तयार हुन्छन्, विश्लेषक आचार्यले भने, राणाकालदेखि संघीय लोकतान्त्रिक गणतन्त्रसम्म आइपुग्दा पनि ठगिने वर्ग भनेकै कमजोर तथा गरिब हुन् ।काशीराम डाँगी (रोल्पा), दुर्गालाल केसी (दाङ), ठाकुरसिंह थारू र कमल पन्थी (बर्दिया)"
कम्युन का वाचा भुले,"प्रदेश ५ का सांसद दीपेन्द्रकुमार पुनमगरले गैरकानुनी रूपमा बाहेक नेताले व्यापार व्यवसाय गर्न पाउने तर्क गरे । राजनीतिमा लागेपछि उसको परिवारलाई पनि बाँच्नुपर्छ, उनले भने, त्यसैले गैरकानुनीबाहेक सबै काम गर्न छुट दिनुपर्छ । पुनका छोराले विभिन्न व्यवसाय गर्दै आएका छन् । उनीसहित सभामुख महरा र ऊर्जामन्त्री वर्षमान पुनका छोरा र भाइले पनि विभिन्न व्यवसाय गर्दै आएका छन् । उपराष्ट्रपति नन्दबहादुर पुनका छोरा पनि व्यवसाय र समाजसेवा सँगसँगै गर्दै आएका छन् । नेताको जीवनशैलीबारे गुनासो बढेको नेकपाका जिल्ला अध्यक्ष सुरेन्द्र थापा घर्तीमगरले बताए । पार्टीभित्र गम्भीर बहस गर्न आवश्यक छ, उनले भने, राजनीतिक आडमा नेताले सम्पत्ति कमाएको गुनासो सुनेको छु, त्यो राम्रो पक्ष होइन ।"
"दुर्घटना गराउने एउटा, पक्राउ दिने अर्को","नवलपुर जिल्ला अत्यधिक सवारी दुर्घटना हुनेमा पर्छ । पूर्वपश्चिम राजमार्ग र भित्री सडकमा पनि सवारीको चाप धेरै छ । दिनहुँ सानाठूला दुर्घटना हुने गरेका छन् । यस क्षेत्रमा घटनालगत्तै नक्कली चालक खडा गरेर वास्तविक उम्कने गरेको नयाँ होइन । प्रायः निजी सवारी चालक आफ्नो साटो नक्कली चालक खडा गरेर पक्राउ हुनबाट उम्कने गर्छन् । यस्ता घटनामा अदालतबाट छिट्टै सफाइ पाइने भएकाले सामान्य परिवारका चालकलाई पैसा दिएर केही दिनका लागि प्रहरीको हिरासतमा बस्न लगाएका घटना खुलेका छन् । सवारी ज्यान मुद्दा एक महिनाभित्र किनारा लाग्ने र चालकलाई पनि हिरासतको समयमा अन्य आरोपीलाई जस्तो कडाइ हुँदैन, मध्यबिन्दु नगरपालिका७ का देवीराम लुइँटेल भन्छन्, राम्रै पैसा पाइने, हिरासतमा मासुभात र छिट्टै थुनामुक्त हुने भएकाले नक्कली ड्राइभर बन्नेहरू पनि छ्याप्छ्याप्ती पाइन्छन् ।"
३ सय २९ लाई सुरक्षित घडेरी,"केरौंजामा गत असारमा ४१, पुसमा १ सय ५० र अहिले ६५ लाई सुरक्षित स्थानको लालपुर्जा वितरण भइसकेको छ । बारपाकका १५, अजिरकोट गाउँपालिकास्थित मुच्चोक सावदुरका १७, डिस्काको एक, मुच्चोकटारका २, जोगीडाँडाका १, ठूल्ढुंगाका २, दार्मेका एकजना लाभग्राहीलाई पनि लालपुर्जा दिइएको छ । मुच्चोकबाट विस्थापित भई गोरखा नगरपालिकाको पन्ध्रकिलोस्थित नयाँगाउँ आएका ५ जनालाई पनि पुर्जा वितरण गरिएको छ । बारपाकका ५५ मध्ये १५ ले लालपुर्जा पाइसकेका छन् भने बाँकीलाई वितरणका लागि छलफल भइरहेको एकाइले जनाएको छ । जोखिम बस्तीका भूकम्पपीडितलाई स्थानान्तरणको प्रक्रिया निरन्तर अघि बढेको छ, एकाइ प्रमुख आचार्यले भने, स्थानान्तरणका लागि छनोट भएका जग्गा पनि भ्गूर्भविद् अध्ययन गरेपछि बस्नयोग्य रहेनरहेको निर्क्यौल भएपछि मात्र अनुदान र लालपुर्जा पाउने प्रक्रिया अघि बढ्छ, भ्मूिहीन लाभग्राही पनि यकिन भइसकेको एकाइले जनाएको छ । अहिलेकै ठाउँमा बस्छौं भनेर १६ परिवार भूमिहीनले माग गरेका छन्, आचार्यले भने । जिल्लाभर १ सय ८० परिवार भ्मूिहीन लाभग्राही रहेको तथ्यांक इकाईमा छ । यहाँ लाभग्राही सूचीमा नाम भए पनि अनुदान सम्झौता नगरेका झन्डै ६ हजारजना छन् । उनीहरूलाई असार २१ भित्र अनुदान सम्झौता गरी मसान्तसम्म पहिलो किस्ता लिन भनिएको एकाइले जनाएको छ ।"
यार्चा खोज्न जाँदा ऋणको भारी,"पैसा कमाउन गएकाहरू अब लागेको ऋण तिर्न कालापहाड (भारत) तिर जाने तरखरमा छन् । केशवले पाटनबाट फर्केका कतिपय व्यक्ति साहूको ऋण तिर्न भारततिर जान थालिसकेको बताए । कतिपय व्यक्ति बिरामी भएर फर्केका छन् । जाजरकोटका ४ जनाको त ज्यानै गुमेको छ । बालबालिकादेखि वृद्धवृद्धासम्म डोल्पाका लेक पुगेका थिए । पढाइ छाडेर स्कुले विद्यार्थीसमेत यार्चा खोज्न गएका थिए । डोल्पाका धो, ताक्सी, सिसोल, कागमारा, नावरपानी, फूलबारीलगायत उच्च भेगमा यार्चा पाइन्छ । गरिबी तथा बेरोजगारीका कारण यहाँका बासिन्दा यार्चा सिजनलाई कमाइ गर्ने अवसरका रूपमा लिन्छन् । आम्दानीको अन्य स्रोत नहुँदा जिल्लाका अधिकांश बासिन्दा घरै खाली गरेर डोल्पाका उच्च लेक जाने गर्छन् ।"
एउटै खर्चमा दुई मुलुक,"ट्राभलप्रति गुनासो भारतीय नागरिक लक्ष्मीले बैंग्लोरस्थित ट्राभल एजेन्सीमार्फत मानसरोवर यात्राका लागि टिकट बुक गरेकी थिइन् । उक्त एजेन्सीले यात्राका क्रममा उनलाई सुविधासम्पन्न (लक्जरिअस) होटलमा बसोबास मिलाउने भन्दै नमुना देखाएको थियो । उनले पनि सुविधा हेरेर २ लाख रुपैयाँ बुझाइन् तर लक्ष्मीले मानसरोवरसम्म पुग्दा उक्त सुविधा कतै पाइनन् । बस्ने ठेगान थिएन । ट्राभल एजेन्टको बेवास्ताले राम्रोसित कैलाशपर्वत अवलोकन गर्न नपाएको उनको गुनासो छ । पैसा खर्च गरेअनुसार यात्रा सहज भएन, उनले भनिन्, अब बैंग्लोर गएर एजेन्सीलाई झपार्छु ।"
घट्दै पर्यटक,"नेपालगन्जबाट मानसरोवरका लागि सीता, तारा र समिट एयरलाइन्सले सेवा प्रदान गर्छन् । आफ्ना विमानबाट यस वर्ष २ हजारदेखि २ हजार २ सय पर्यटक मात्रै मानसरोवर घुम्न गएको ताराका स्टेसन म्यानेजर दिल्ली कार्कीले बताए । उनका अनुसार प्रत्येक वर्ष मे महिनाबाट सुरु मानसरोवर सिजन सेप्टेम्बर अन्तिमसम्म चल्थ्यो । उक्त अवधिमा यात्रु भरिभराउ हुन्थे । यस वर्ष जुनमै पर्यटक घट्दै गएको उनले सुनाए । चीनले यस पटक भिसा कम दिएको र केरुङ नाका पनि खुला गरेकाले पर्यटक घटेको नेपालगन्ज विमानस्थलका निर्देशक प्रेमनाथ ठाकुरले बताए ।"
दलितलाई विभेद दुःखद,"दलित समुदायको सवाललाई सञ्चारमाध्यमले सधैं प्राथमिकता दिने गरेको न्यूनतम पारिश्रमिक निर्धारण समितिका अध्यक्ष गंगाधर पराजुलीको भनाइ छ । भेलाकी संयोजक एवं पत्रकार महासंघकी केन्द्रीय सदस्य मधु शाहीले दलित समुदायका हक, अधिकार र त्यससँग सम्बन्धित विभिन्न विषयमा भेलामा छलफल भएको बताइन् । कार्यक्रममा पत्रकार महासंघमा रहेर विगतमा काम गर्दै आएका दलित अगुवा विनोद पहाडी, प्रकाशचन्द्र परियार र निशा विश्वकर्मालाई सम्मान गरियो । दुई दिन चल्ने सम्मेलनमा ७७ जिल्लाबाट १ सय ५० जना दलित समुदायका पत्रकारको सहभागिता छ ।"
जिपबाट हामफाल्दा मृत्यु,प्रत्यक्षदर्शीका अनुसार जिप सुदला चोकमा रोकेर चालक हीरा काउचा यात्रु बोलाउन गएका थिए । चालक नफर्किंदै जिप गुडेपछि खत्री अत्तालिएर हाम फालेकी थिइन् । छातीमा चोट लागेकी खत्रीको उपचारका लागि पाल्पा लैजाँदै गर्दा बाटोमा मृत्यु भएको प्रहरी चौकी बरेङ डाँडाले जनाएको छ । दुर्घटनामा हुग्दिशिर बाझाडीकी डेढ वर्षीया टेरिसा परियार घाइते भएकी छन् । उनलाई उपचारका लागि पाल्पा पठाइएको छ । जिपमा ४ जना यात्रु थिए ।
"करोडौं सकियो, गाडी गुडेनन्","एसियाली विकास बैंकको ऋण सहयोगमा सुरुमा कामका लागि खाद्यान्न कार्यक्रममार्फत खुलेको ट्र्याकमा करोडौं खर्च भएको थियो । यो खण्डमै दोस्रोपटक एडीबीकै सहयोगमा १६ करोड रुपैयाँ लगानी भयो । विकेन्द्रित ग्रामीण पूर्वाधार तथा जीविकोपार्जन सुधार कार्यक्रम (ड्रिलिप) ले ग्राभेलको काम गरेको थियो । २०७० देखि ०७२ सम्मको ठेक्का सम्झौता २०७३ मा पूरा भयो । बाटो हस्तान्तरण भएकै वर्ष पनि सहज यात्रा भएन । २१ किमि सडकमा यात्रीले अहिले ३ सय रुपैयाँ भाडा तिरेर जोखिमको यात्रा गर्नुपर्छ । स्थानीय तह गठनपछि यो सडक बागलुङ र जैमिनी नगरक्षेत्रमा पर्छ । कालोपत्रे गर्न दाताको खोजी भइरहेको नगरप्रमुख इन्द्रराज पौडेलले बताए । नगरपालिकाले चालु वर्ष कुश्मीसेरा बजारमा कालोपत्रे गर्ने योजना बनाए पनि उपभोक्ता सक्रिय नभएपछि अलपत्र भयो । काम गर्ने भनेका थियौं, उपभोक्ताबाट संकलन हुने बजेट समयमा उठ्न नसकेपछि रोकियो, उपभोक्ता समिति अध्यक्ष धनपति शर्माले भने, अर्को वर्ष काम गर्ने तयारीमा छौं । चालु वर्ष नगरपालिकाले २४ लाख विनियोजन गरेको थियो । त्यसमा झन्डै १० लाख उपभोक्ताले थप्नुपर्थ्यो । उपभोक्तालाई समेत ऋणको भार बोकाउनुपर्ने बाध्यताले चाहेर पनि काम गर्न नसकेको शर्माको दाबी छ । मुख्य बजारभित्रको १ सय ५० मिटर चालु वर्ष कालोपत्रे गर्ने योजना थियो ।"
वर्षान्त नजिकिँदा करोडको ठेक्का,"गाउँपालिकाले निर्माण गरेको विस्तृत परियोजना प्रतिवेदनअनुसार साढे नौ किलोमिटरको सडकमध्ये केही भाग स्तरोन्नति गर्ने र बाँकी सबै ट्र्याक खोल्नेछ । त्यसमध्ये ठेक्काबाट पाँच किलामिटर जति ट्र्याक खोल्ने काम गरिने राईले बताए । केही निर्माण व्यवसायीले ठेक्कामा समेत गाउँपालिकाको मिलेमतो भएको आरोप लगाएका छन् । ठेक्का सम्झौता हुनुअघि ठेक्का स्वीकृत भएको भनिएको निर्माण कम्पनीले काम थालिसकेको छ, एक निर्माण व्यवसायीले भने, यो सरासर अवैध रूपमा गाउँपालिकाको मिलेमतोमा काम भएको स्पष्ट देखिन्छ ।ठेक्का रकमअनुसार निर्माण व्यवसायीले डोजर लगाएर काम गर्दा दैनिक ६ लाखभन्दा माथिको काम गर्नुपर्छ । २४ घण्टा डोजर लगाएर काम गरे पनि दैनिक ६ लाख मूल्यबराबरको काम गर्न सम्भव नहुने अन्य निर्माण व्यवसायीको तर्क छ । असारे विकासका रूपमा प्रचलनको अन्त्य नहुँदा जनप्रतिनिधिले लगाएको सुशासनको नारा नारामै सीमित भएको उद्योग वाणिज्य संघका अध्यक्ष ज्ञानेन्द्र मास्केले बताए ।"
एउटै सडकमा तीन सरकारको बजेट,एउटै बाटोमा एउटै समयमा तीनै तहको सरकारको बजेट आउनु विकासका लागि राम्रै भए पनि व्यवस्थापनमा समस्या हुने उनले बताए । व्यास नगरको बजेटमा जीएस कन्स्ट्रक्सनले कालोपत्रेको ठेक्का लिएर बसपार्कबाट दमौलीतर्फको काम गरिरहेको छ । १ हजार ३ सय मिटर कालोपत्रे हुनेछ । यो सडकखण्डमा ८० प्रतिशत काम भइसकेको ठेकेदार वसन्त आलेले बताए ।
बजेटमा पहुँचवाला मन्त्रीको एकलौटी,"बजेट सक्नकै लागि हतारमा काम भइरहेको स्थानीयवासीको आरोप छ । धेरैजसो काम बिल पेस गर्नकै लागि भइरहेको सुनर्या गाउँपालिकाका रिजन मडैले बताए । उनले भने, गुणस्तरीय कामभन्दा पनि बजेट खर्च गर्नका लागि असारमा काम भइरहेको छ । असारे प्रवृत्ति नह्टने भो । कमिसनको चलखेल हुँदा पनि रकम खर्च नभएको अर्का स्थानीय वीरेन्द्र पाण्डेयले बताए । जनप्रतिनिधिहरूको लापरबाही हुँदा पनि नागरिकहरू जहिल्यै विकासको सुविधाबाट वञ्चित हुनुपरेको उनले गुनासो गरे ।"
रोजगार कार्यक्रममा भागबन्डा,"भागेश्वर गाउँपालिकाले पनि उज्यालो गाउँपालिका कार्यक्रम ल्याएको छ । यसअन्तर्गत हरेक घरमा बिजुली पुर्याउने लोकप्रिय कार्यक्रम अगाडि सारेको छ । ३ वटा लघु जलविद्युत् बन्न सक्ने सम्भावना भएको गाउँपालिकाभित्र अझै पनि थुप्र्रै बस्तीमा बिजुली पुग्न सकेको छैन । उज्यालो गाउँपालिकासँगै छाउपडीमुक्त बनाउने महत्त्वाकांक्षी योजना पनि गाउँपालिकाले अगाडि सारेको छ । विद्युत् विस्तारका लागि सबैभन्दा बढी १ करोड ६ लाख बजेट राखिएको छ भने छाउपडीमुक्त बनाउने कार्यक्रमलाई निरन्तरता दिइएको छ । जिल्लाको भित्री मधेसका २ वटा स्थानीय तहमध्ये आलिताल गाउँपालिकाले पनि विगतकै योजनालाई निरन्तरता दिएको छ । नीति तथा कार्यक्रममा लोभलाग्दा नारा दिइए पनि व्यवहारमा वितरणमुखी र कमाउ योजनामा बढी रहेको सर्वसाधारणले गुनासो गरेका छन् । आन्तरिक आम्दानीका स्रोत खोजी नगरी अधिकांश स्थानीय तहले अनुदानमा आधारित बजेट बनाएको पाइएको छ । त्यसलाई वितरणमुखी बनाएर आफू र कार्यकर्ताले कमाउने गरी अधिकांशले बजेट प्रस्तुत गरेका छन् । कुनै पनि स्थानीय तहले सम्भाव्यतामा आधारित बजेट बनाउन सकेका छैनन्, ग्राम्य विकास तथा अनुसन्धान केन्द्रका खेम उपाध्याय भन्छन्, अमूर्त, कार्यकर्तामुखी र कमाउ बजेटलाई नै प्रायः सबैले प्राथमिकतामा राखेको देखिएको छ ।"
चार क्षेत्रमा अधिक ऋण,त्यसो त कुल कर्जाको करिब ३० देखि ४० प्रतिशत कर्जा घरजग्गामा गएको राष्ट्र बैंकले बताउँदै आएको छ । यसरी घरजग्गामा गएकोमध्ये अधिकांश कर्जा ओभरड्राफ्ट शीर्षकमा प्रवाह भएको राष्ट्र बैंकको दाबी छ । गत जेठसम्म रियल स्टेट क्षेत्रमा ३ खर्ब ७७ अर्ब रुपैयाँ ऋण लगानी भएको छ । यो सोही अवधिको कुल कर्जा प्रवाहको ९८ प्रतिशत हो । गत वर्षको सोही अवधिको तुलनामा यो शीर्षकको कर्जा प्रवाह करिब आधाले घटेको हो । गत वर्ष यो क्षेत्रका कुल ऋण प्रवाहको करिब १७ प्रतिशत ऋण लगानी भएको थियो । सेयर बजार लगानी मार्जिन प्रकृतिको कर्जामा बैंक तथा वित्तीय संस्थाले ४३ अर्ब रुपैयाँ लगानी गरेका छन् । यो सोही अवधिको कुल ऋण प्रवाहको ५ प्रतिशत हो । गत वर्षको तुलनामा यो क्षेत्रमा बैंक तथा वित्तीय संस्थाको लगानी करिब ३५ प्रतिशत विन्दुले बढी हो ।
वातावरणीय अध्ययनपछि मात्रै पुल,वातावराणीय अध्ययनको समस्या चाँडै टुंगिए सबै पुलको एकसाथ ठेक्का लाग्ने प्रमुख भट्टराईले बताए । मुख्य समस्या चारवटा पुलमा भए पनि अरूमा नभएको दाबी उनको छ । यसमा विश्व बैंकको लगानी हुने भएकाले बैंकको सहमति लिनुपर्ने हुन्छ । उनका अनुसार कन्ट्र्याक्टरले नै डिजाइन गर्ने गरी काम हुनेछ । यो सडक भएर दैनिक करिब १० हजार सवारी साधन गुड्छन् ।
ब्रान्ड तोकेर बोलपत्र आह्वान,"स्रोतका अनुसार विभागकै केही कर्मचारीको मिलेमतोमा आपूर्तिकर्ताले एउटा मात्र कम्पनीसँग मिल्ने प्राविधिक स्पेसिफिकेसन बनाउन लगाउँछन्, ताकि अरूले बोलपत्रमा प्रतिस्पर्धा नै गर्न नसकुन्, अनि बढी बोल अंकमा बोलपत्र स्वीकृत गराउँछन् । यही नेक्सस ले गर्दा मुलुकका अधिकांश सरकारी अस्पतालमा एउटै कम्पनीका मेसिन बढी छन् । निजी अस्पतालमा नरुचाइने मेसिन सरकारी अस्पतालको पहिलो रोजाइमा पर्ने गरेका छन्, ती जानकार भन्छन्, सस्तो मेसिन महँगो दरमा सरकारी अस्पतालमा आपूर्ति गर्ने गरिएको छ ।"
कृषकलाई जर्सी गाई,"गाउँपालिकालाई दूधमा आत्मनिर्भर बनाउन उन्नत जातका गाई उपहार दिइएको गाउँपालिकाकी उपाध्यक्ष कुष्मा चन्दले बताइन् । शिवनाथका अधिकांश स्थानीय दूध, दही र मोही बिक्री गर्दैनन् । उनीहरू घिउ बनाएर भारतीय बजारहरूमा बिक्री गर्छन् । उन्नत जातमा गाईपालनमा गाउँपालिकाले जोड दिएको अध्यक्ष कर्णसिंह साउदले बताए । केही समयभित्रै साँढे खरिद गर्ने योजना रहेका उनले सुनाए ।"
किसान भन्छन् मल खोइ ?,"भैरहवा कार्यालय प्रमुख हरिचन्द्र श्रेष्ठले मल अभाव बढेकाले सरकारकै स्वीकृतिमा यस्तो मल बेचेको बताए । विज्ञका अनुसार डीएपीमा नाइट्रोजन १८ र फोस्फोरसको मात्रा ४६ प्रतिशत हुन्छ । सिंगल सुपर फस्फेटमा भने फोस्फोरस १६, सल्फर ११ र क्याल्सिमको मात्रा २१ प्रतिशत हुन्छ । एक बोरा डीएपीको मात्रा पूरा गर्न २ बोरा सिंगल सुपर सल्फेट र १ बोरा एमोनिया सल्फेट राख्नुपर्छ । युरियामा ४६ प्रतिशत नाइट्रोजन हुन्छ । युरियाको सट्टा बेचिने एमोनिया सल्फेटमा भने नाइट्रोजनको मात्रा युरियामा भन्दा आधा कम अर्थात् जम्मा २१ प्रतिशत हुन्छ । नाइटोजनको सट्टा त्यसमा सल्फर २४ प्रतिशत मिसाइएको हुन्छ । साल्ट ट्रेडिङ प्रमुख श्रेष्ठले मात्रा धेरै राख्नुपरे पनि डीएपी र युरियाभन्दा आफूले बिक्री गरेको मलले माटोलाई सन्तुलनमा राख्ने दाबी गरे । माटोको अम्लीयपनलाई सन्तुलनमा राख्न र उर्वराशक्ति बचाइराख्न सिंगल सुपर सल्फेट र एमोनिया सल्फेटले राम्रो गर्छ, उनले भने, अनुदानको मल अभाव छ । यस्तोमा हामीले बेचेको मल विकल्प भएको छ । पोषकतत्त्व हेर्नुभन्दा पनि केही महँगो पर्ने भएकाले किसानलाई बुझाउन नसक्दा विरोध गरेको उनले बताए । पश्चिम क्षेत्रमा प्रतिवर्ष ६० हजार टन मल आवश्यक पर्छ ।"
नउम्रिएको भारतीय बीउ सूचीकृत,"बाँकेमा ५२ हजार २ सय ३८ हेक्टर जग्गामा खेती हुँदै आएको छ । तीमध्ये १५ हजार हेक्टर जग्गामा मात्रै सिँचाइ सुविधा छ । जिल्लामा आकाशे पानीको भरमा खेती हुन्छ । पानी अभावमा क्षेत्रीय कृषि अनुसन्धान केन्द्र, खजुराले सुक्खा धान सिफारिस गर्दै आएको छ । सुक्खा धान १, २, राधा४, सवसाँवालगायत धान किसानका लागि सिफारिस गरिएको छ । यहाँ राधा चार, जानकी, मन्सुली, सावित्री र मकवानपुर जातका धानको खेती हुने गरेको छ ।"
असारमै सक्ने गरी ८४ करोड अख्तियारी,"उनका अनुसार प्रदेश सरकारको आफ्नो संयन्त्र नबनिसकेकाले स्थानीय तहलाई नै बजेट विनियोजन गरी काम गर्नुपर्थ्यो । प्रदेश सरकारले समयमै बजेट ल्याए पनि आर्थिक वर्ष सकिनै लाग्दा ८२ करोड ६३ लाख रुपैयाँ खर्च गर्न पठाएर कार्यकर्ता र आफ्ना मान्छेलाई खुसी बनाउन खोजेको आरोप लागेको छ । सामाजिक विकास मन्त्रालयका निमित्त सचिव ठाकुरले प्रदेश सरकार मन्त्रीस्तरीय निर्णयअनुसार योजनाहरू पूर्वाधार विकास कार्यालयलाई पठाइएको जनाए । मन्त्रीस्तरीय निर्णय अर्थ मन्त्रालयबाट जेठ २८ गते जानकारी आयो, कान्तिपुरसँग फोनमा उनले भने, हामीले ढिला गरेका हैनौँ, पत्र आएकै दिन पूर्वाधार कार्यालयमा पठायौं । पूर्वाधार कार्यालयका अनुसार सत्तारूढ दलका कार्यकर्ता कार्यादेश नआउँदै कार्यालयमा यो योजनाको कार्यादेश आउँदै छ भनेर जानकारी दिने गरेका थिए ।"
विद्युत् संरचना लथालिंग,"सेतीखोलाबाट तीन सय मिटर लम्बाइको नहरमार्फत लगिएको पानीले दुईवटा टर्बाइनबाट बिजुली निकालिन्थ्यो । आयोजनाले ५१ रोपनी जग्गा चर्चेको छ । सामान्य मर्मत सम्भारबाट विद्युत् उत्पादन गर्न सकिने भएकाले यसको पूनर्निर्माण गर्नुपर्नेमा स्थानीयले जोड दिएका छन् । स्थानीयले पुनः सञ्चालनमा पहल नगरेका भने होइनन् । सरकारीस्तरबाटै विभिन्न वहानामा स्थानीयलाई अनुमति दिइएन । यो आयोजना पुनर्निर्माणका लागि स्थानीयको पहलमा तत्कालीन जिविस, गाविस, क्याम्पस र सर्वसाधारणसमेतको सेयर लगानीमा पुनः सञ्चालन गर्ने योजना बनाइए पनि सफल हुन नसकेको स्थानीयको भनाइ छ । ३ सय किलोवाट क्षमतासहित पुनर्निर्माण गर्ने योजना बनाइए पनि विभिन्न बाधा अडचनका कारण र सरकारी अनुमति प्राप्त नहुँदा कार्यान्वयन हुन सकेन ।"
जोगबनी नाकाको आयात घट्यो,"राजस्व उठ्ने वस्तु रेडिमेट गार्मेन्ट, फलाम, स्टिल, स्ट्रक्चरलगायत सामानको आयात कम छ । वैशाखयता कुनै पनि व्यवसायीले सामान आयातका लागि एलसी नखोलेको उनले बताए । आयातलाई निरुत्साहित गर्न सरकारले लिएको नीतिकै कारण भारत र तेस्रो मुलुकबाट हुने आयात घटेको मोरङ व्यापार संघका अध्यक्ष प्रकाश मुन्दडाको बुझाइ छ । स्थानीय बजारमा व्यापारको अवस्था पनि खस्कँदो छ । राजस्व दरमा पनि परिवर्तन गरिएको छ । आयात भएका सामानको भन्सार जाँचमा कर्मचारीले अनावश्यक दुःख दिने गरेकाले पनि आयातकर्ता निरुत्साहित भएको एक आयातकर्ताको गुनासो छ । भन्सार चेक जाँचका क्रममा कर्मचारीले अनेक दुख दिन्छन्, ती आयातकर्ताले भने, समयमा जाँचपास नै हुँदैन ।"
चैते धानबाट बिचौलियालाई फाइदा,"जिल्लास्थित रंगेली, डायनिया, सिजुवा, इटहरा, बैरवन, केरौन, डाँगीहाट, मधुमल्ला, पथरी, केराबारी, सुन्दरहरैचा, बुधनगरलगायतमा चैते धान खेती हुँदै आएको छ । कृषि ज्ञान केन्द्र सम्पर्क कार्यालय मोरङका प्रमुख रामदेव सिंहले जिल्लामा यस वर्ष १ हजार २ सय हेक्टरमा चैते धान खेती भएको बताए । उनले भने, चैते धान खेती गर्ने कृषकलाई ५० प्रतिशत बीउमा अनुदान र लाइन लगाएर धान रोप्ने कृषकलाई प्रतिहेक्टर १० हजारका दरले अनुदान दियौं । मोरङका प्रमुख जिल्ला अधिकारी रमेशकुमार केसीले यसबारे नापतौल कार्यालयलाई खटाएर काँटाको जाँच गराउने र सिन्डिकेट लगाउने व्यापारीलाई कारबाहीको दायरामा ल्याउने प्रतिबद्धता जनाए । प्रदेश १ को भूमि व्यवस्था, कृषि तथा सहकारी मन्त्रालयका सचिव हस्तबहादुर विष्टले कृषकहरूलाई भइरहेको ठगीको विषयमा तत्काल छानबिन गर्ने प्रतिबद्धता जनाए । उनले ठगी गर्ने जोसुकै व्यापारीलाई कारबाहीको दायरामा ल्याएर कृषकलाई न्याय प्रदान गर्ने बताए ।"
पाकिस्तानको आशा जीवितै,मोहम्मद नाभी २२३मुजिब उर रहमान २३४
दबाबमा कप्तान कोहली,भारतीय टोलीले इंग्ल्यान्ड र वेल्समा भइरहेको प्रतियोगितामा सबैलाई प्रभावित बनाएको छ । भारतको मध्यक्रम चिन्ता विषय बनेको हो । महेन्द्रसिंह धोनी र केदार जाधबले मध्यम ओभरमा सुस्त प्रदर्शन गरेकोबारे प्रश्न उठ्न थालेका छन् । अफगानिस्तानविरुद्ध ५२ बलमा २८ रन बनाएपछि धोनीको आलोचना भएको थियो । त्यो खेल भारतले ११ रनले जितेको थियो । कोहलीले आफ्ना भेट्रान विकेटकिपरब्याट्सम्यान धोनी र अन्य खेलाडीको बचाउ गरेका छन् ।
प्लेयर्स टु वाच,बुमराह यस विश्वकपमा सबैभन्दा उत्कृष्ट (४४४) इकोनोमी रेटमा बलिङ गर्ने बलर हुन् । एकदिवसीय वरीयताका शीर्ष बलर बुमराहले अहिलेसम्म ५ खेलमा ९ विकेट लिइसकेका छन् । इंग्ल्यान्डको शीर्षक्रमका लागि उनी मुख्य खतरा हुन सक्छन् । उनले ४ मेडन ओभर पनि गरेका छन् । वेस्ट इन्डिजविरुद्धको पछिल्लो खेलमा बुमराहले ९ रन मात्र खर्चेर २ विकेट लिएका थिए । मोहम्मद सामीले उनलाई राम्रो साथ दिइरहेका छन् ।
प्रदीपले बाँकी खेल गुमाउने,"अन्तर्राष्ट्रिय क्रिकेट परिषद (आईसीसी) को विज्ञप्तिमा भनिएको छ, श्रीलंकाली तीव्र बलर नुवान प्रदीपलाई ठेउला संक्रमण भएको छ । उनले विश्वकपका बाँकी खेल खेल्न सक्ने छन् । सन् १९९६ को च्याम्पियन श्रीलंकाले शुक्रबार दक्षिण अफ्रिकासँग फराकिलो हार बेहोरेको थियो । १० टोलीसम्मिलित विश्वकपको राउन्ड रोबिन लिग चरणबाट सेमिफाइनलको बाटो तय गर्ने सम्भावना जीवितै राख्न श्रीलंकाले बाँकी दुवै खेलमा स्पष्ट जित निकाल्नुपर्नेछ । श्रीलंकाले सोमबार चेस्टरलीस्ट्रिटमा वेस्ट इण्डिज र समूह चरणको आफ्नो अन्तिम खेलमा भारतविरुद्ध प्रतिस्पर्धा गर्दै छ ।"
हेर्नलायक तीन स्पर्धा,"निश्चित ओभरको क्रिकेटमा भारतको पछिल्लो सफलताका मुख्य कारक हुन्, दुई स्पिनर कुलदीप यादव र युजभेन्द्र चहल । चहलले ५ खेलमा १० विकेट लिएका छन् । उनी र यादव दुवैलाई आइतबार एजबास्टनमा पनि उपयोग गर्ने कोहलीको योजना हुनेछ । जस्तो भए पनि भारतीय र इंग्लिस स्पिनरबीचको प्रतिस्पर्धा पनि यस खेलमा दर्शनीय हुनेछ ।"
अर्जेन्टिना र चिली सेमिफाइनलमा,नेदरल्यान्ड्स सेमिफाइनलमानेदरल्यान्ड्स महिला विश्वकपको सेमिफाइनल प्रवेश गरेको छ । शनिबार भएको खेलमा नेदरल्यान्ड्सले इटालीलाई २० ले पराजित गरी पहिलो पटक सेमिफाइनल पुगेको हो । युरोपियन च्याम्पियन्स नेदरल्यान्ड्सले जर्मनी र स्वीडेनबीचको विजेतासँग सेमिफाइनलमा खेल्नेछ । अर्को सेमिफाइनलमा अमेरिका र इंग्ल्यान्ड भिड्ने छन् । अमेरिकाले आयोजक फ्रान्सलाई २१ ले पराजित गर्यो । अमेरिका हरेक विश्वकपको सेमिफाइनलमा पुग्दै आएको छ ।
बडिमालिका च्याम्पियन,काठमाडौं (कास) धनगढीको बडिमालिका रग्बी क्लब र नेपाल महिला रग्बी क्लब राष्ट्रिय रग्बी च्याम्पियनसिपमा विजेता भएका छन् । लगनखेलस्थित आर्मीको तालिम तथा प्रशिक्षण केन्द्रमा शनिबार सम्पन्न च्याम्पियनसिपमा पुरुषतर्फ बडिमालिकाले फाइनलमा गोर्खाली रग्बी क्लबलाई १२१० स्कोरले हराउँदै उपाधि जित्यो । बल च्याम्पियनसिपमा चितवनले सफलता पायो ।महिलातर्फ फाइनलमा नेपाल रग्बी क्लबले बडिमालिका रग्बी क्लबलाई २०५ स्कोरले हराएर ट्रफी उचालेको थियो ।
क्रिकेटर कविता सम्मानित,"तत्कालीन शाही नेपाल वायुसेवा निगमका पाइलट प्रमोदराज पाण्डे र उनकी श्रीमती सावित्री पाण्डेको स्मृतिमा तीन वर्षदेखि विभिन्न विधामा पुरस्कार प्रदान गरिँदै आएको छ । पूर्व राष्ट्रिय खेलाडी, नेपाल क्रिकेट खेलाडी संघका अध्यक्ष एवं आयोजक प्रतिष्ठानका अध्यक्ष मनीषराज पाण्डेले सम्मानित व्यक्तित्वको योगदानलाई सम्झने प्रयास गरिएको बताए । प्रतिष्ठानले २०७४ सालमा पहिलो वर्ष नेपाल क्रिकेट संघका पूर्व अध्यक्ष विनयराज पाण्डे तथा गत वर्ष नेपाली राष्ट्रिय क्रिकेट टोलीका कप्तानहरूलाई सम्मान गरेको थियो ।"
रोशन र आइसालाई स्वर्ण,रिकर्भ पुरुष टिममा आर्मीले नेपाल मगर समाजलाई ६२ ले पाखा लगाउँदै स्वर्ण जित्यो । पुरुष व्यक्तिगत कम्पाउन्डमा बेस्ट आर्चरीका प्रसाद आचार्यले सनातन मल्लमाथि १३९१३१ को जित पाए । राखेप कभर्डहलमा भएको पुरुष व्यक्तिगत स्ट्यान्डर्डमा अन्नपूर्ण आर्चरी क्लबका राजकुमार छन्त्यालले सुमन गुरुङलाई फाइनलमा ६० ले हराएर स्वर्ण जिते महिलामा अन्नपूर्णकी अनुशा गुरुङले बेस्टकी आस्ना लामालाई ७३ ले हराइन् । पुरुष स्ट्यान्डर्ड टिम फाइनलमा अन्नपूर्णले आर्मीलाई ६४ ले हराएर उपाधि जित्यो । स्ट्यान्डर्ड मिक्समा अन्नपूर्णका राजकुमार छन्त्याल र अनुशा गुरुङको जोडीले बेस्टका प्राञ्जल राई र आस्ना लामाको जोडीलाई ६४ ले पराजित गर्दै पहिलो भए ।
घुम्ती स्कुल,"सुकुम्बासी बस्तीका बालबालिकालाई यसरी शिक्षा दिन थालिएको भर्खरै भने होइन । विकल्प ज्ञान तथा विकास केन्द्रले १६ वर्षअघि थालेको हो विकल्प घुम्ती आँगन स्कुल । सुरुवाती दिनमा खाजा खानकै लागि समेत बच्चाहरू आउँथे पढ्न । अहिले उनीहरूमा धेरै परिवर्तन पाएका छौं, घुम्ती बस स्कुलकी कार्यक्रम व्यवस्थापक सुष्मा लिम्बूले भनिन्, पढाइ मात्र होइन, उनीहरूले संस्कार र सरसफाइबारे धेरै कुरा सिकेका छन् । हाम्रो उद्देश्य भनेकै बालबालिकाले आधारभूत कुरा पनि सिकून् भन्ने हो । घुम्ती स्कुलमा पढ्ने बालबालिका ३ देखि १६ वर्ष उमेरका छन् । उनीहरूलाई पढाइका साथै ट्राफिक नियमदेखि ध्यानसम्मका कुराहरू सिकाइन्छ । शब्दतस्बिवर : आश्रुति त्रिपाठी"
हजुरआमा,ललिता दोषी
अठोट,भाग्यशाली अधिकारी
कागको जुत्ता,"हिजो यही झुन्ड्याएको जुत्ता, कहाँ गयो होला ? ऊ मनमनै भुतभुताउन थाल्यो । त्यसपछि दायाँबायाँ हेर्यो । जमिनमा खस्यो कि भनेर हेर्यो । त्यहाँ पनि थिएन । कतै नभेटेपछि ऊ जुत्ता खोज्न हिँड्यो । जाँदाजाँदै उसले बाँसघारीमा सारौलाई देख्यो र सोध्यो, सारौ भाइ । तिमीले मेरो जुत्ता कतै देख्यौ ?अहँ । मैले त देखिनँ त, सारौले जवाफ दियो ।त्यसपछि उसले काँगियो रूखमा बसेको तित्रालाई सोध्यो । शिरीषको रूखमा बसेको सुँगालाई सोध्यो । गन्जमा बसेको परेवालाई सोध्यो । मयलको रूखमा बसेको भँगेरालाई सोध्यो । बयरको रूखमा रहेको जुरेलीलाई सोध्यो । तर सबैले नदेखेको जवाफ दिए । जसलाई सोधे पनि नदेखेको बताएपछि काग हैरान भयो । ऊ निराश बन्यो । उसले आफ्नो जुत्ता पाउने आश मारिसकेको थियो । अचानक त्यसैबेला उसले उत्तिसमा बसिरहेको कोइलीलाई देख्यो । त्यसलाई देखेर उसको अनुहारमा चमक आयो । ऊ खुसी भयो र सँगै आक्रोशित पनि । खुसी यस मानेमा कि उसले कोइलीको खुट्टामा आफ्नो जुत्ता देख्यो । आक्रोश यस मानेमा कि आफ्नो जुत्ता किन कोइलीले चोर्यो ? आक्रोशले नै जितेपछि ऊ चिच्यायो, जुत्ता चोर कोइली । तैंले कसरी मेरो जुत्ता चोर्ने हिम्मत कसरी गरिस् ? अचानक काग कराएको सुनेर कोइली अक्क न बक्क भयो । ऊ काग देखेर डरायो र त्यहाँबाट भाग्न खोज्यो ।पख्लास्, कहाँ भाग्न खोजेको ? काग नजिकै गएर उसलाई ठुँग्यो । कोइली भाग्नै भ्याएन । कागले रिसाउँदै भन्यो, हिजो मात्रै सहरबाट ल्याएको जुत्ता राति सुटुक्क चोर्न लाज लागेन ? तैंले त्यस्तो काम गर्छस् भनेर मैले सपनामा पनि सोचेको थिइनँ ।कोइली शिर निहुर्याउँदै थियो । उसको मुख अँध्यारो भयो । अकमक्काउँदै भन्यो, गल्ती भयो, माफ गर है । तिमीले नयाँ जुत्ता लगाएको देखेर मलाई पनि साह्रै लाउन मन लाग्यो । त्यसैले राति कसैले नदेख्ने गरी चोरेँ ।तर तिमीले अर्काको सामान त्यसरी चोर्न नहुने थियो । भनेको भए त म एकक्षण लाउन दिइहाल्थेँ नि, कागले जवाफ दियो ।मैले त्यस्तो भन्नुपर्थ्यो, तर भन्नै सकिनँ, त्यसैले कोइलीले नम्र हुँदै भन्यो ।कोइलीले जुत्ता फुकालेर कागलाई फिर्ता गर्यो । कागले जुत्ता लियो र सम्झाउँदै भन्यो, अबदेखि यसरी अरूको सामान कहिल्यै नचोर है ।कोइलीसँग कुनै जवाफ थिएन । उसले टाउको मात्र हल्लायो । काग आफ्नो जुत्ता लगाएर त्यहाँबाट भुर्र उड्यो । कोइली भने कागलाई हेरिरह्यो ।श्यामकृष्ण खुलिमुली"

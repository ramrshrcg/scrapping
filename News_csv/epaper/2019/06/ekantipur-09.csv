शीर्षक,विवरण
सरकार पन्छिँदा लोकसेवा विवादमा,"आयोगका पूर्वसदस्य गोविन्द कुसुम सरकारले तोकेर दिएका पदहरूमा उपलब्ध कानुनी व्यवस्थाअनुसार आयोगले गरेको विज्ञापनलाई विवादमा पार्न नहुने बताउँछन् । विवादमा पार्न हुने विषय नै होइन यो, उनले भने, अहिले भएका कानुनी व्यवस्थाअनुसार अर्को विकल्प छैन । नयाँ कुरा गर्ने हो भने त्यसैअनुसार कानुन संशोधन गर्नुपर्यो वा अन्य निकास सरकारले दिन सक्नुपर्यो ।"
बजेटलगत्तै मूल्य वृद्धि,"होलसेल र खुद्राले एकअर्कालाई दोष दिएर पन्छिँदै आएका छन् । बिलबिजक जारी नहुँदा पनि पुष्टि हुन नसकेको विभागका अधिकारीहरू बताउँछन् । अनुगमनका क्रममा अधिकांशले बिजबिजक जारी गरेको हुँदैन, विभागका एक अधिकारीले भने, बिलबिजकको अनुगमन र कारबाही गर्ने आन्तरिक राजस्व विभागले हो । तर, आन्तरिक राजस्व विभागले पनि बेवास्ता गर्दै आएको छ ।"
शिवपुरीमा सफारी,"नियमावलीले निकुञ्ज कार्यालयको पूर्वस्वीकृति लिएर निकुञ्ज क्षेत्रभित्र सरकारी निकाय वा मध्यवर्ती क्षेत्र व्यवस्थापन समितिले धार्मिक स्थल, पर्यापर्यटन र जलाधार क्षेत्र संरक्षणसम्बन्धी सामुदायिक विकास निर्माणको काम गर्न खुला गरेको छ । नियमावलीअनुसार पर्यटकले प्रकृति पथप्रदर्शक (नेचरगाइड) को सेवा अनिवार्य लिनुपर्ने व्यवस्था निकुञ्ज कार्यालयले गर्न सक्नेछ । निकुञ्ज र पन्छी संरक्षण संघ (बीसीएन) को सहयोगमा शिवपुरी र नागार्जुनमा तालिम प्राप्त २३ जना नेचरगाइड छन् ।"
प्रधानमन्त्री युरोपतिर,त्यहाँका प्रधानमन्त्री एडवर्ड फिलिपसँग बिहीबार द्विपक्षीय भेट हुनेछ । शनिबार युरोपभरका नेपाली राजदूतलाई पेरिसमा निर्देशन दिने कार्यक्रम छ । प्रधानमन्त्री अर्को साताको आइतबार स्वदेश फर्कनेछन् ।
खुल्यो ताक्लाकोट,"हुम्ला (कास) चिनियाँ युवतीको हत्या भएपछि केही दिनयता बन्द रहेको तिब्बतको ताक्लाकोट शुक्रबारदेखि खुलेको छ । हत्यामा नेपाली युवा संलग्न रहेको भन्दै चीनले त्यहाँ रहेका नेपालीलाई फिर्ता पठाउनुका साथै आउजाउमा रोक लगाएको थियो । गत साता मात्रै करिब ४ सय नेपाली फिर्ता भएका थिए । हत्या आरोपमा चिनियाँ प्रहरीले ताक्लाकोटको पुराङबाट जेठ पहिलो साता हुम्लाको सर्केगाड गाउँपालिका२, उनापानीका तेजबहादुर फडेरासहित चार जनालाई पक्राउ गरेको थियो । उनीहरूलाई देन्छु प्रान्तस्थित कारागारमा राखिएको छ । परराष्ट्र मन्त्रालयले समस्या समाधान भइसकेको जानकारी दिएको छ । आपसी संवाद र वार्ताको माध्यमबाट शुक्रबारबाटै स्थिति सहजीकरण भएको छ, परराष्ट्र सचिव शंकरदास वैरागीले काठमाडौंमा कान्तिपुरसँग भने । हुम्लावासीले चीन पस्न जिल्ला प्रशासन कार्यालयबाट सीमा पास लिनुपर्छ । त्यही पास लिएर उनीहरू कामका लागि ताक्लाकोट पुग्छन् । यस वर्ष जिल्ला प्रशासनबाट नयाँ र पुरानो नवीकरण गरी करिब ३ हजार ५ सयले पास लिएका छन् ।"
डेंगु सार्ने नयाँ लामखुट्टे,"हेटौंडाबाट आएका कीटजन्य रोग अनुसन्धान तथा तालिम केन्द्रका प्राविधिक दीपककुमार साहले महामारी नियन्त्रणका लागि डेंगुको अन्डा, लार्भा, प्युपा नष्ट गर्ने कार्यक्रमलाई अझै प्रभावकारी बनाउनुपर्ने देखिएको बताए । यसलाई खोज्नु र नष्ट पार्नुको विकल्प छैन, उनले भने । उनका अनुसार एजिप्टाई बढी सक्रिय हुने र एकसाथ चारपाँचजना मानिसलाई टोक्न सक्ने भए पनि पिकस भने केही लोसो हुने भएकाले कमलाई टोक्न भ्याउँछ ।"
सबथोक छाडेर कोरिया,"सरकारले चालु आर्थिक वर्ष २०७५७६ को नीति तथा कार्यक्रम र बजेटमार्फत सार्वजनिक विकास निर्माणका कार्यमा रोजगारीका अवसर सिर्जना गरी पाँच वर्षभित्र कुनै पनि नेपाली नागरिक बाध्यताले वैदेशिक रोजगारीमा जानुपर्ने अवस्थाको अन्त्य गर्ने घोषणा गरेको छ । नेपाली युवालाई स्वदेशमै रोजगारी दिने भनिरहे पनि कोरियन भाषा सिकाउँदै युवालाई विदेश पठाउने काममा सरकारले आफै संलग्न छ । ईपीएस शाखाका अनुसार शनिबार बिहान र दिउँसो गरी ४६ हजार १ सय ९६ जनाको परीक्षा तोकिएको थियो । परीक्षामा ४ हजार ३७ जना अनुपस्थित थिए । ४७ जना नक्कली परीक्षार्थी पनि पक्राउ परे । परीक्षाको नतिजा १९ दिनमा प्रकाशित हुने जानकारी दिइएको छ । पास हुँदैमा कोरिया जान पाइन्छ भन्ने ग्यारेन्टी हुँदैन, पराजुलीले भने । एक पटक पास गरेको नतिजा दुई वर्षका लागि मात्रै मान्य हुने भएकाले परीक्षा पास गरेका कति नेपाली कामको पर्खाइमा छन् भन्ने यकिन तथ्यांक नरहेको उनको भनाइ छ ।"
होटलको फोहोर सिधै फेवामा,"बेगनास र रूपा फेवाभन्दा सफाकास्कीमा फेवाबाहेक बेगनास र रूपा दुई ठूला ताल छन् । दुवै ताल फेवातालभन्दा सफा छन् । फेवाजत्तिकै सुन्दर छन् । बेगनास तालमा केही विदेशी र आन्तरिक पर्यटक पुग्छन् । रूपातालमा नगन्य मात्रामा पर्यटक पुग्छन् । केही स्थानीयकै कमीकमजोरी र धेरै केन्द्रीकृत सोचका कारण लेकसाइडबाहिरको पर्यटन फस्टाउन नसकेको बताउँछन् स्थानीय होटल व्यवसायी दामोदरभक्त थापा । सबै लेकसाइड मात्रै हो भन्ने गर्दा पर्यटकको बसाइ छोटिएको छ, उनी भन्छन्, विकेन्द्रित मानसिकता अझै भएन । बेगनास ताल, रूपाताल रोयल ट्रेक, काहुँडाँडालगायतको प्रवर्द्धन गर्नसके दुई दिनसम्म पर्यटकको बसाइ लम्ब्याउन सकिने उनी देख्छन् ।"
पानीले स्वास्थ्य बिग्रिए क्षतिपूर्ति,"पानी नआए पैसा तिर्नु नपर्ने विधेयक पारित भए धारामा पानी नआए उपभोक्ताबाट महसुल लिन पाइने छैन । तोकिएअनुसार नियमित पानी उपलब्ध नगराए पनि महसुल लिन पाइने छैन । हाल उपभोक्ताले आफ्नो धारामा पानी नआए पनि न्यूनतम महसुल तिरिरहेका छन् । धारा जडान गरिएको छ, घरमा मान्छे बस्दैनन्, मन्त्रालयका एक अधिकारीले भने, यस्तो रकम कसरी उठाउने ? जरिवाना जोडदाजोडदै लाखौं रुपैयाँ महसुल तिर्नुपर्ने भएको छ । स्रोतका अनुसार उक्त रकम मिनाहा गर्नुको विकल्प छैन । विधेयकमा समेत मिनाहा दिन सकिने प्रावधान छ ।"
मिडिया काउन्सिल अस्वीकार गर्ने महासंघको चेतावनी,"अभियानमा सहभागी डा गोविन्द केसी, मानव अधिकारकर्मी चरण प्रसाईं, कपिल श्रेष्ठ, पत्रकार हरिहर विरहीलगायतले लोकतान्त्रिक मान्यताविपरीत सरकार अधिनायकवादी शैलीमा अघि बढेको बताए । सरकार जनताका अधिकार नियन्त्रित गर्ने दिशामा गएको भन्दै विरहीले भने, संविधानलाई घेराबन्दीमा पार्ने काम बन्द गरियोस् ।"
"'तल बिग्रेको छैन, केन्द्र सच्चियोस्","सप्तरीका सभापति दिनेश यादवले अभियान उत्साहजनक भएको बताए । सप्तरीमै ५० हजारभन्दा बढी कार्यकर्ता कार्यक्रममा सहभागी भए । यस्तो अभियान ०४६ सालपछि अहिल्यै देखिएको हो, उनले भने, मधेस कांग्रेसको भोट बैंकसमेत हो । मधेसीप्रति मधेसका जनताको भरोसा टुटेको पाइयो । भक्तपुरका जिल्ला सभापति दुर्लभ थापा नेताहरूलाई मिल्न कार्यकर्ताको ठूलो पंक्तिबाट दबाब परेको बताए । पार्टी एक हुनुपर्छ भन्ने चाहना सबै कार्यकर्तामा छ, उनले भने, पार्टीभित्र धेरै गुट भए पनि भक्तपुरमा त्यसको प्रभाव परेन । पार्टी प्रवक्ता शर्माले पनि ०४६ सालपछि जागरण अभियानले पार्टीमा उत्साह ल्याएको दाबी गरे । उनका अनुसार जागरण अभियानका क्रममा १२ वटा भाषाका गीत बजाइएका थिए । यो अभियानले शेरबहादुर देउवा र रामचन्द्र पौडेललाई जोड्ने काम मात्रै गरेन, आम पार्टीको संयन्त्रलाई समेत जोड्दै नेतासँगै पार्टी दौडिरहेको सन्देश दिएको छ शर्माले भने ।"
विकटलाई बजेटमा प्राथमिकता,"निवेदन दिएकामध्ये पहिलो चरणमा केहीलाई रोजगारी दिए पनि बाँकीलाई क्रमशः आगामी आर्थिक वर्षमा अवसर दिने योजना तयारी भइरहेको कार्यक्रमका हेटौंडा उपमहानगर रोजगार संयोजक विजन श्रेष्ठले बताए । कार्यक्रमका लागि रोजगार सेवा केन्द्र हेटौंडालाई एक करोड रुपैयाँ प्राप्त भएको छ, उनले भने, उक्त रकम बराबरको रोजगारी दिने गरी तयारी अगाडि बढाइएको छ । उनका अनुसार रोजगार कार्यक्रमअन्तर्गत एकजना युवाले एक दिन काम गरेबापत् ५ सय २५ रुपैयाँ पाउने व्यवस्था गरिएको छ । एक करोड रकममध्ये ७० प्रतिशत रकम श्रमिकलाई ज्यालाबापत दिइने, २५ प्रतिशत रकम सामग्री खरिद र ३ प्रतिशत औजार खरिद गर्नुपर्ने कानुनी व्यवस्था छ ।"
गुफालाई २ करोडको योजना,हाल दैनिक सयौंको हाराहारीमा गढी दरबार क्षेत्रको अवलोकन गर्न आन्तरिक तथा बाह्य पर्यटक त्यहाँ पुग्ने गरेको स्थानीयले बताए । हेटौंडाकाठमाडौं जोड्ने कान्लिोक पथ पूर्णरूपमा सञ्चालन भएसँगै गढी दरबारमा पर्यटकको आगमन बढ्ने अनुमान गाउँपालिकाले गरेको छ ।
वनमा छाडियो सालक,नुवाकोट (कास) पीपलटारमा शुक्रबार राति स्थानीयले फेला पारेर प्रहरीलाई बुझाएको सालकलाई वनमा छाडिएको छ । प्रहरीले डिभिजन वन कार्यालयलाई दिएपछि शनिबार बिहान विदुर नगरपालिका२ को वनदेवी सामुदायिक वनमा छाडिएको हो । वनका कर्मचारीले स्थानीयवासी र प्रहरीको उपस्थितिमा वनमा सालक छाडेका हुन् । धमिरा र कमिला खाने सालक धेरै उमेर नभएको वन डिभिजनका सूचना अधिकारी लोकनाथ न्यौपानेले बताए । सालकको खपटाले बेरिएका र भकुण्डोजस्तो भएर बस्ने भएकाले जंगली जनावरले सजिलै मार्न नसक्ने वनका कर्मचारी बताउँछन् ।
सडक सुविधासँगै होटल थपिँदै,"प्रायः गाडीहरू सबै एकैपटक आइपुग्छन् । ग्राहकले भनेको बेलामा खाना र खाजा पुर्याउनै सकिन्न, अध्यक्ष श्रेष्ठले भने, अहिले ठूलाठूला होटलहरू खुल्न थालेका छन् । ग्राहकलाई भएका होटलहरूले मात्र सेवा दिन नसकेपछि होटलहरू खुल्ने क्रम बढेको हो । सिन्धुलीमा सञ्चालित ४ सय २४ होटलमध्ये ३ सय १८ पुरुषले सञ्चालन गरेका छन् भने १ सय ६ वटा होटल महिलाले नै दर्ता गरेर सञ्चालन गरेका छन् । हाल सञ्चालित होटलमा १ हजार २ सय ६८ जनाले रोजगारी पाएका छन् । जसमा पुरुष ८ सय ५६ जना र महिला ४ सय १२ जनाले रोजगारी पाएको कमलामाई नगरपालिकाको उद्योग विकास शाखाले जनाएको छ ।"
गोसाइँकुण्डमा ईआईए,"धुन्चेदेखिगोसाइँकुण्ड केबलकार निर्माणको प्रिफिजिबिलिटी रिर्पोट तयार भइसकेको छ, उनले भने । भ्रमणका लागि फ्रान्स पुगेका तामाङले फ्रान्सका लागि नेपाली राजदूत दीपक अधिकारीलाई प्रिफिजिबिलिटी रिर्पोट बुझाएका छन् । केबलकार निर्माणका लागि वातावरण निर्माण तथा प्रचारमा सहयोग पुर्याउनका लागि प्रतिवेदन बुझाएको उनले बताए । सार्वजनिक निजी साझेदारीमा धुन्चेगोसाइँकुण्ड केबलकार निर्माण गर्ने योजना गाउँपालिकाको छ । निर्माण गर्न करिब १ अर्ब ७५ करोड लाग्ने प्रारम्भिक अध्यनबाट देखिएको छ । धुन्चेगोसाइँकुण्ड केबलकार छोटो दूरीको साथै सस्तोमा निर्माण हुने अध्यक्ष तामाङले बताए ।"
'गाउँमुखी योजना बनाउ',"धादिङ (कास) दुई तिहाइको वाम सरकारले गर्ने गल्ती र कमीकमजोरीलाई मात्रै कुरेर बस्ने, त्यसैलाई मात्रै नारा बनाएर कांग्रेस पार्टीको शुद्धीकरण र सुदृढीकरणमा नहुने युवा नेता प्रदीप पौडेलले बताएका छन् । कांग्रेसको एकमहिने जागरण अभियानलाई शनिबार सदरमुकाममा समापन गर्दै उनले आगामी निर्वाचनका लागि रणनैतिक र गाउँमुखी योजना बनाउन कार्यकर्ताहरूले कम्मर कस्नुपर्ने भनाइ राखे । जिल्ला अध्यक्ष रमेश धमलाले वर्तमान सरकार जनजीविकाका सवालमा गम्भीर हुनुको साटो विरोध गर्ने विपक्षी र मिडियालाई तह लगाउन कम्मर कसेको आरोप लगाए । पूर्वसांसद रामनाथ अधिकारीले कांग्रेसले हालसम्म गरेका राम्रा कामको प्रचार र गलत कामको समीक्षा गर्दै मतदाता जागरण अभियान हरेक वर्ष गर्नुपर्नेमा जोड दिए । धादिङ सदरमुकामको परिक्रमासँगै नाराजुलुस गरेको कांग्रेसले गत शुक्रबार पक्राउ परेका तरुण दलका जिल्ला उपाध्यक्ष राधेकृष्ण भण्डारीलाई छाड्न माग गर्दै नाराबाजी गरेको थियो ।"
स्टेसनरी सहयोग,"चितवन (कास) आफ्नो २५ औं वार्षिकोत्सवका अवसरमा नेपाल बंगलादेश बैंक, नारायणगढ शाखाले विद्यार्थीलाई शैक्षिक सामग्री वितरण गरेको छ । कालिका नगरपालिका३ पदमपुरको जनहित आधारभूत विद्यालयमा शुक्रबार कक्षा आठसम्म पढ्ने चार सय विद्यार्थीलाई कपी र कलम सहयोग गरेको शाखा प्रबन्धक किरणकुमार प्रधानले बताए । विद्यार्थीका लागि खरिद गरिएको ४० हजार रुपैयाँ बराबरको शैक्षिक सामग्री प्रधानाध्यापक भरतराज रेग्मीलाई हस्तान्तरण गरिएको हो । कार्यक्रममा वडासदस्य शकन्तला सुनार र विद्यालय व्यवस्थापन समिति अध्यक्ष जीवबहादुर मगर पनि सहभागी भए ।"
दक्ष हुँदा पनि महिला मारमा,"केन्द्रीय तथ्यांक विभागका अनुसार नेपालमा महिला दक्ष जनशक्ति शिक्षण संस्था, बैंक तथा वित्तीय, औद्योगिक, यातयात, स्वास्थ्य संस्था, उडान, कृषि वन पशुपालन क्षेत्र, फार्म, सामाजिक परिचालक, प्राविधिक आदि क्षेत्रमा काम गर्ने २६ लाख ४० लाख श्रम बजारमा दक्ष जनशक्ति बजारमा छन् । तर, यी क्षेत्रमा काम गर्ने महिला विभिन्न समस्यामा पर्ने गरेका छन् । रोजगार सम्झौता नगरी काम गर्ने अनि सम्झौता नगरी काम लगाउने प्रवृत्तिले गर्दा महिला झन् समस्यमा परेको नेपाल ट्रेड युनियनका महासचिव जनक चौधरीले बताए । स्वास्थ्य क्षेत्रमा काम गर्ने महिलाको श्रमशोषण अरू क्षेत्रको तुलनामा बढी हुने गरेको छ । अस्पतालमा नर्सका रूपमा काम गर्ने महिलाहरूको पछिल्लो समय मारमा परेको महासचिव चौधरीले बताए ।तालिमका नाम अस्पतालले श्रम शोषण गरेको छ, उनले भने, वर्षौंसम्म तालिमका नाममा न्यूनतम पारिश्रमिकबाट वञ्चित भएका छन् । सरकारले तलबका विषयमा मापडण्ड नबनाउँदा अपवादमा बाहेकका नर्सहरू समस्या परेको उनले बताए ।"
प्रक्रिया नपुर्याई अस्पताल भवन,"कुल २० करोड ३४ लाख २५ हजार ५ सयमा नयाँ र मौजुदा भवन रेट्रोफिटिङका लागि १२ करोड ४१ लाख ८४ हजार ३ सय रुपैयाँ गरी ३२ करोड ७६ लाख ९ हजार ८ सय रुपैयाँ बजेट विनियोजन भएको समेत जनाएको छ । पुरानो र भूकम्पका कारण आंशिक क्षति पुगेको पानी चुहिने अस्पतालमै सेवा दिन बाध्य भएको अस्पताल प्रशासनले जनाएको छ । श्री चन्द्रलोक डिस्पेन्सरी को नामबाट १९६१ मा स्थापित १५ शय्याको अस्पताल हाल २०६० देखि ७५ शय्या सञ्चालित छ । दिन प्रतिदिन बिरामीको चाप बढ्दै गएकाले अस्पताल प्रशासनले ७५ शय्यालाई थप गरी १ सय २५ शय्या पुर्याउन माग गरेको छ । अस्पतालमा दरबन्दी नहुँदा आईसीयू सञ्चालन गर्न नसकेको बताउँदै सरकारले डाक्टर र कर्मचारीको दरबन्दी थप गर्नुपर्ने डादेवकोटा बताउँछिन् । मुलुककै दोस्रो जेठो अस्पतालमा डिपार्टमेन्टको व्यवस्था छैन । अस्पतालको नयाँ भवनसँगै आईसीयू सञ्चालन गर्ने लक्ष्य लिएको मेडिकल सुपरिटेन्डेन्ट डादेवकोटाले बताइन् । अस्पतालको स्तरवृद्धि गर्ने, पार्किङ व्यवस्थापन, बगैंचा निर्माण, एक्सरे, प्रोटेबल यूएसजी, ल्याबक्रोस्कोपी, इन्डेस्कोपीलगायत सेवा सञ्चालन गर्ने लक्ष्य रहेको उनले बताइन् । अपांगमैत्री नयाँ भवनमा लिफ्ट जडान गरी मौजुदा भवनहरूमा समेत आवागमनमा सहजता ल्याउने गरी डिजाइन गरिएको छ । संघीयता लागू भएपछि प्रदेश अस्पतालको रूपमा सञ्चालित अस्पतालमा जेठ १ बाट मुख्यमन्त्री जनता स्वास्थ्य परीक्षण कार्यक्रम सञ्चालित छ । भवन अभावका कारण अस्पतालको भर्याङमुनि जस्ता बारेर मुख्यमन्त्री जनता स्वास्थ्य परीक्षण कार्यक्रम सञ्चालन गर्न बाध्य भएको अस्पतालकी मेडिकल सुपरिटेन्डेन्ट डादेवकोटाले बताइन् ।"
पलिस्वाँ पुखु बन्दै,"पुखुःको चारैतिर पैदलमार्ग निर्माण गर्ने, पोखरीको बीचमा कमलको फूलको प्रतिमा निर्माण गर्ने, शौचालय, बोटिङ स्थल लगायतको लक्ष्य लिएको जनाएको छ । धार्मिक, सांस्कृतिक, ऐतिहासिक महत्त्वको पोखरीलाई नगरपालिकाले मौलिक स्वरूपमा निर्माण गर्ने गुरुयोजनामा उल्लेख छ । मध्यपुरथिमि नगरपालिकाले यसअघि विष्णु कुण्ड पुनर्निर्माण गरिसकेका छन् भने, दुईपोखरीको जीर्णोद्धार थालेको छ । मध्यपुरथिमि ४ स्थित दुईपोखरीमध्ये एकमा पानी पर्ने, पैदलमार्ग निर्माणलगायत कार्य सम्पन्न गरिसकेको छ ।"
गुठी बाँडीचुँडी,"२०१९ सालमा राजा महेन्द्रले देवस्व र राजस्व एकै ठाउँ उठाउनु हुँदैन भनेर देवस्व उठाउन गुठी संस्थानको परिकल्पना गरे । समय क्रममा त्यही गुठी ऐनले मोहियानी हक ल्यायो । गुठी जग्गा मासिने सिलसिला बन्यो । गुठी संस्थान नै मतियार भयो । विधेयक पारित भए नयाँ जन्मिने प्राधिकरण झन् उग्र मतियार हुनेछ । धार्मिक, सांस्कृतिक, ऐतिहासिक, पुरातात्त्विक महत्त्वका मठमन्दिर, गुम्बा, विहार, पाटीपौवालगायत जगेर्ना गर्न पुर्खाले राखिदिएका जग्गा हिनामिना गर्ने अधिकार कसैलाई हुँदैन । पन्ध्र सय वर्षजतिको इतिहास भएको गुठी जमिन, कुतसँग मात्र जोडिएको विषय होइन । यो सम्पदा हो । यसकै कारण पर्व, पूजा सञ्चालन हुँदै आएका हुन् । रीतिथिति, परम्परा चल्दै आएको छ । सम्पदा संरक्षण गर्ने नियत भए त विधेयक संस्कृति मन्त्रालयले तयार गर्नुपर्ने थियो ।"
संसद्को मर्यादा राख,"संसद् बैठक प्रायः सधैं खाली देखिन्छ । उपस्थित सांसदहरू खाली कुर्सीलाई आफ्ना र राष्ट्रिय समस्या सुनाउन बाध्य छन् । सांसदहरू किन गैरजिम्मेवार हुँदै गइरहेका छन् ? उनीहरूमा नैतिक जिम्मेवारीको कमी वा सभामुखको कार्यक्षमताको कमी, के हो ? जसका कारण संसद् बैठक प्रायः खाली नै हुन्छ । चुनावका बेला जनताका घरदैलो पुगेर गरेका वाचातर्फ सांसदहरू किन संवेदनशील बन्न सकिरहेका छैनन् ? सांसदहरू जनताका नभई मात्र पार्टीका कार्यकर्ता बन्न पुगेका छन् तब त पार्टीले ह्वीप जारी गरेको समयमा बाहेक उनीहरूको संसद् बैठकमा मतलब भत्ताका लागि मात्र पुग्ने गरेका छन् । यो समस्या कसरी र कसले व्यवस्थापन गर्ने ? आगामी दिनमा उनीहरूको उपस्थितिलाई आधार बनाएर उनीहरूको तलब भत्ताको व्यवस्थापन गर्ने हो ? वा सभामुखले कानुनी हतियार देखाउने ? समाधान छिटो खोजिनुपर्छ । रामकृष्ण बराल, जोरपाटी२, काठमाडौं"
शैक्षिक सुशासनका गफ,"कक्षा १११२ चलेको विद्यालयको प्रधानाध्यापक वा प्राचार्य बन्न मात्र होइन, कक्षा लिनसमेत स्नातकोत्तर गरेको हुनुपर्ने मागसाथ २०५७ सालको रिट नं ३६२६ अन्तर्गत सर्वोच्च अदालतमा दर्ता भएको मुद्दामा तत्कालीन उच्च माध्यमिक शिक्षा परिषदका नाममा परमादेश जारी गरी २०६० माघ १३ गते नै निवेदकका पक्षमा फैसला गरेको थियो । यस सम्बन्धमा पछिल्लो समयमा त झन् स्नातकोत्तर भईकन पनि साबिक मावि अध्यापन अनुमतिपत्रले समेत नभई कक्षा १११२ मा अध्यापन गर्न अर्को छुट्टै अध्यापन अनुमति लिनुपर्ने व्यवस्था पनि भइसकेको छ तर कुनै कुनै विद्यालयमा भने मावि स्थायी, स्नातकोत्तर उत्तीर्ण र कक्षा १११२ मा अध्यापन गर्न छुट्टै अध्यापन अनुमतिपत्रसमेत भएका अन्य शिक्षक हुँदाहुँदै प्रधानाध्यापकचाहिँ उक्त कक्षामा अध्यापन गर्ने क्षमता र अध्यापन अनुमतिपत्र लिने हैसियत नै नभएका २०४८ सालमा स्वतः स्थायी भएर पुरानो तथा वरिष्ठ भएको नाताले स्नातक मात्र उत्तीर्ण पनि देखिन्छन् । त्यस्ता प्रधानाध्यापकले प्रभावशाली राजनीतिक दल र विद्यालय व्यवस्थापन समितिलाई सुमेरु पर्वतरूपी महादेव ठानेर रिझाएका हुँदा अध्यापन गर्नचाहिँ तोकिएको योग्यता र अध्यापन अनुमतिपत्रसमेत भएको शिक्षक चाहिने र त्यस्तै शिक्षकद्वारा अध्यापन गराइने तर विद्यार्थीका शैक्षिक प्रमाणपत्रमा रातो मसीले हस्ताक्षर गरेर उत्तीर्ण भएको भनी प्रमाणित गर्नचाहिँ योग्यतै नभएको शिक्षकले पनि हुने अवस्था देखिएको छ । राष्ट्रियस्तरमा बनाइएका नीतिनियम अधिकारप्राप्त स्थानीयस्तरका निकायविद्यालय व्यवस्थापन समिति र स्थानीय तहले जानअनजानमा कार्यान्वयन नगर्ने र यसबारे माथिल्ला निकाय अधिकार उतै दिएकै छ भनेर हाइसन्चो बस्ने, यो कस्तो प्रवृत्ति हो ? यसले कहिल्यै शैक्षिक सुशासन कायम हुँदैन । गौतम श्रेष्ठ, ख्वपः इन्जिनियरिङ कलेज, भक्तपुर"
मीठा कुराले पेट भरिन्न,"प्रधानमन्त्रीका काम नपाएर बिदेसिनु पर्दैन भन्ने समाचारको चिर्कटो पढियो । हरेक पटक प्रधानमन्त्री ओलीका भाषणमा दमदार शैलीमा अब कामका लागि बिदेसिने दिन गए भन्ने गरेका प्रशस्तै सुन्ने गरिन्छ । उहाँ विदेशतिर विशेष गरी खाडी मुलुकतिर एउटै नेपाली नभासिउन् भन्ने पनि सोच्नु हुँदो हो । नेपालीले त्यहाँ आर्जन गर्ने रकम यहीँ सजिलै कमाउन सक्छन् । तसर्थ अब कुनै नेपालीलाई कमाउने मनसायले विदेशमा पठाइन्न भनेर रोचक तवरले त भनिदिनुहुन्छ तर छाक टार्ने उपायको खोजीमा खानेकुरा नपाएर रन्थनिएर कामको खोजीमा भौंतारिरहेकालाई उहाँले भनेका सारगर्भित वाक्य चुट्किलाजस्ता लाग्छन् । हातमुख जोड्न र एकसरो परिवार पाल्न सरकारले ठ्याक्कै बिर्को लाग्ने गरी मानिस बिदेसिन रोक्ने योजना बनाउने कहिले हो ? कामका निम्ति बजेटको जोहो कहिले हुने हो ? बिदेसिन रोक्ने आधार कसरी तय गर्ने हो ? हरेक साँझ पन्ध्र सय हाराहारीमा खाडीको हावा खान सयर गर्ने नेपालीलाई उहाँका भनाइले कति तात्त्विक महत्त्व राख्लान् ? श्यामसुन्दर कुइँकेल, हाँडीगाउँ, काठमाडौं"
आरक्षणमा भेदभाव,"मुलुकका स्थानीय तहमा कर्मचारी अपुग हुँदा काम गर्न गाह्रो भएको, संघीय सरकारले स्थानीय तहमा कर्मचारी पुर्याउन ध्यानै नदिएको आरोपसमेत लागेकै हो । स्थानीय तहलाई कर्मचारी चाहिएकै हो, जसका लागि कर्मचारी समायोजन गर्दा ९ हजारभन्दा बढी पदपूर्ति गर्नैपर्ने भई मन्त्रिपरिषदले निर्णय गरी लोकसेवा आयोगलाई भर्ना प्रक्रिया थाल्न आग्रह गरेको हो । लोकसेवा आयोगले आफैं विज्ञापन गरेको होइन । प्रदेश लोकसेवा आयोग गठन नभइसकेको, गठन हुन समय लाग्ने तर कर्मचारी अभाव भएको प्रदेश र स्थानीय तहको गुनासोलाई आत्मसात् गर्दै संघीय सरकारले कर्मचारीको खाँचो टार्न सरकारको आग्रहबमोजिम आयोगले थालेको भर्ना प्रक्रिया कसरी संविधानविरोधी भयो ? न्यून संख्यामा पदपूर्ति गर्दा संख्या काटेर आरक्षित गराउन मिल्छ ? कर्मचारी अपुग हुँदा संघीय सरकारले कर्मचारीको पदपूर्ति गरिदिएन भन्ने र पदपूर्ति प्रक्रिया थाल्दा किन विज्ञापन गरेको ? प्रदेश वा स्थानीय तहलाई जिम्मा किन नदिने भन्ने यो कस्तो नियत र आरोप हो ? मुलुकको ऐनकानुन बनाउने, सरकारका कामको अनुगमन गर्ने सांसदले समावेशी नभएको बहाना बनाई भर्ना प्रक्रियामा चलखेल गर्न नपाई आयोगलाई अनावश्यक विवादमा ल्याउनु मनासिब होला ? करारमा कर्मचारी भर्ना गर्दा कत्तिको निष्पक्ष रूपमा छनोट होला ? पछि स्थायी नियुक्ति भएपछि असफल हुने करारमध्येका उम्मेदवारको करार सेवा हटाउन नपाउने भन्ने आन्दोलनको हेक्का सांसदहरूलाई होला ? गंगाराज अर्याल, पाणिनि८, अर्घाखाँची"
बजेटमा राजनीति हावी,:
सार्वजनिक बसकी ती युवती,"कर्मचारीतन्त्रलाई लयमा बाँध्न नसक्नु सरकार सञ्चालकको अक्षमता त हो नै, यसमा स्वयं कर्मचारीको निष्ठा र नैतिकतासमेत उत्तिकै जिम्मेवार छ । त्यससँगै प्रत्येक नागरिकको कमजोरीसमेत मिसिएको देखिन्छ । विकाससमृद्धि, मुलुकको आवश्यकता हो तर मुलुकवासीको सभ्य र सुसंस्कार आनीबानी सँगसँगै अघि नबढी यसले सार्थकता पाउँदैन । कुनै कर्मचारीले गरेको नराम्रो कामप्रति समाजमा ग्लानि महसुस गर्ने वातावरण बनाउन नागरिक तह जसरी चुक्दै आयो, त्यसले पनि समस्यालाई यो तहमा ल्याइपुर्याएको हो । नेपालको कर्मचारीतन्त्र जेजति समस्याले ग्रस्त छ, ती सबैबाट पूर्ण उन्मुक्ति पाउन लामै समय लाग्ला । जति काम भइरहेका छन्, समस्याको तुलनामा ती कमै छन् तर भएका उपलब्धि बाहिर आउने प्रणाली बस्यो भने यसले बेग्लै सकारात्मकताको प्रवाह गराउँछ । कर्मचारीहरूको सानो कर्तव्यपरायणता पनि एउटा उत्साहजनक उदाहरण हुन सक्छ । ती युवतीले जस्तै सबै कर्मचारीले सरकारी काम, कहिले जाला घाम आहानलाई अलिअलि गर्दै उल्ट्याउँदै लगे समग्र कर्मचारीतन्त्रप्रति जनमानसमा सकारात्मक सोच आउने थियो । ती युवतीसँग अर्को दिन पनि सार्वजनिक यातायातमै भेट भयो । उनले जागिरलाई अप्ठ्यारो नपारी स्नातकोत्तर मात्र होइन, पीएचडी नै सक्ने लक्ष्य लिएको सुनाइन् । उनको उत्साह र सकारात्मकताको म फेरि पनि कायल भएँ ।"
सुन्दर पश्चिमले विद्रोह गर्ला ?,"युवा भन्छन् अब अवस्था फेरिनुपर्छ । सुदूरपश्चिमका जनताको पछिल्लो निष्कर्ष छ अब काठमाडौं फेरिनुपर्छ अनि मात्र विकास सम्भव छ । सुदूरपश्चिम सुन्दर सुदूरपश्चिम बन्नका लागि राजनीति फेरिनुपर्छ । यसका लागि सुदूरपश्चिमले विद्रोह गर्नुपर्छ । भ्रष्टाचारविरुद्ध विद्रोह । विकास र सुशासनका पक्षमा विद्रोह । सुसंस्कृत राजनीतिका लागि विद्रोह । यो विद्रोह आजको पुस्ताको अधिकार हो, जनताको अधिकार हो । सबैलाई थाहा छ विद्रोहको स्वर चर्को हुन्छ । लौ, सबैले परिवर्तनका लागि चर्को बोलौं । त्यो स्वर एक दिन काठमाडौंले पक्कै सुन्ला ?"
हिन्दु अधिराज्य हिन्दुस्तानकै मामिला,"भारतका उत्तरपूर्वी राज्यहरू र सिक्किम, कश्मीर विभिन्न कारणले भारतका अभिन्न अंग बने । नेपालका हिन्दु यसलाई न हिन्दुस्तानको अभिन्न भूभाग मान्छन्, न संघीय भारतको एउटा प्रान्त बनाउन उद्यत छन् । उनीहरूको सोच हिन्दुहरूको ठूलो आवादी भएका कारण नेपाल हिन्दु अधिराज्य बनोस् भन्ने मात्र हो, जसरी आरएसएसको सोच भारतीय राज्यका सन्दर्भमा छ । दुवैको सोच हिन्दु सम्प्रदाय विशेषका सन्दर्भमा एउटै छ तर हिन्दुस्तानको सन्दर्भ थातथलोको हो, नेपालको होइन । नेपालमा हिन्दु धर्मावलम्बी जतिसुकै संख्यामा होउन्, हिन्दुस्तानभन्दा भिन्न र स्वतन्त्र राज्य हो यो । यसलाई पुष्टि गर्ने आधार भनेको आफ्नै इतिहास, आफ्नै सामाजिकजनसांख्यिक बनोट र भूगोल हो । आधुनिक गणतन्त्र भारत बन्नुभन्दा करिब २५ वर्षपहिले सन् १९२३ मा नेपाल स्वतन्त्र मुलुक हो भनेर बेलायती साम्राज्यले शान्ति र मित्रताको सन्धि गर्यो । बेलायतले नेपालको स्वतन्त्रताको प्रत्याभूति यहाँ हिन्दुको जनसंख्या ९५ प्रतिशत छ भनेर गरिदिएको नभई त्यो पहाडका जवानले लाहुरे भई आफ्ना लागि गरेको बलिदानको परिणाम हो । त्यसकारण हिन्दु राज्य र हिन्दुस्तानको सम्बन्ध चाहिँ नङमासुको जस्तो हो, नेपालको होइन ।"
मायावतीद्वारा नेपालको प्रशंसा,"आचार्यको उक्त भनाइको पनि समर्थन गर्दै छिमेकीसँगको सम्बन्ध सुधारलाई पनि विशेष ध्यान दिन सरकारलाई आग्रह गरेकी छन् । छिमेकीसँग झगडा गरेर कोही पनि खुसी हुन सक्दैनसमेत भनेकी छन् । पाकिस्तान त्यसको गतिलो उदाहरण हो, मायावतीले आफ्नो ट्वीटमा उल्लेख गरेकी छन् ।"
मेक्सिकोले गैरकानुनी आप्रवासी रोक्ने,विगतमा अमेरिकी राष्ट्रपतिहरूले खासगरी विदेश मामिलामा आइपरेका संकटसँग जुध्न राष्ट्रिय संकटकाल घोषणा गर्नेगरेको अभ्यास छ । तर ट्रम्पले देशमा विवादास्पद मुद्दामा विपक्षीको बहुमत रहेको संसद् छल्न कार्यकारी शक्ति प्रयोग गरेको देखिन्छ । जसका कारण विपक्षी दलका नेताहरू रुष्ट छन् । अमेरिका र मेक्सिकोबीच करिब ३ हजार २ सय किलोमिटर सीमा जोडिएको छ ।
अस्ट्रेलियामा हरितगृह ग्यास उत्सर्जन बढ्यो,अस्ट्रेलियाले केही समयअघि कार्बनमा लगाउँदै आएको कर हटाएपछि यसको थप वृद्धि भएको हो । मन्त्री टेलरले प्राकृतिक ग्यास निर्यातका कारण तत्काल हरितगृह ग्यास उत्सर्जन बढेको देखिए पनि विश्वव्यापी रूपमा यसले अस्ट्रेलियाको २७ प्रतिशत उत्सर्जन कम गर्न मद्दत पुर्याएको दाबी गरे । विश्वव्यापी उत्सर्जन कम गर्न सहयोग पुर्याइरहेको प्राकृतिक ग्यासको निर्यात नहटाउने पक्षमा सरकार रहेको उनको भनाइ छ । अस्ट्रेलियामा केही साताअघिको निर्वाचनमा समेत वातावरण प्र्रदूषणसम्बन्धी विषय मुख्य एजेन्डा बनेको थियो । सत्तारूढ दल लिबरल र विपक्षी दल लेबरले समेत यसलाई प्रमुख एजेन्डाका रूपमा उठाएका थिए । वातावरण विषयलाई नै लिएर ब्रिसबनमा करोडौं डलरमा बन्न लागेको अदानी कोल माइन पनि विवादमा आइरहेको छ । अस्ट्रेलियामा ठूलो संख्यामा कोल माइनको खानी उत्खनन् गरेर विद्युत् निकाल्ने गरिएको छ । अस्ट्रेलियाले वातावरण प्रदूषण कम गर्नका लागि नै सोलारलगायतका प्राकृतिक स्रोतमा बढी प्राथमिकता दिन ठूलो मात्रामा आमजनतालाई आर्थिक लगायतका सहुलियत दिने गरेको छ ।
नासाले अन्तरिक्षमा पर्यटक लैजाने,अन्तरिक्षयात्रीलाई घुमाउने नासाको पछिल्लो घोषणा अन्तर्राष्ट्रिय अन्तरिक्ष स्टेसनलाई निजीकरण गर्ने योजनाअन्तर्गत भएको जनाइएको छ । गतवर्ष अमेरिकी राष्ट्रपति डोनाल्ड ट्रम्पले सन् २०२५ भित्र आर्थिक सहयोग हटाउने घोषणा गरेसँगै आईएसएसलाई नुसन्धानलगायतका क्षेत्रमा आवश्यक रकम जोहो गर्न अप्ठ्यारो हुने देखिएको छ । त्यसका लागि नासाले सन् २०२० सम्ममा चन्द्रमामा आफ्नो अभियान पुनः सञ्चालन गर्ने र प्रथम महिला पठाउने निर्णय गरिसकेको छ ।
प्रगतिशील लेखन भाले मौरीजस्तो,"नेपाल प्रज्ञा प्रतिष्ठान, निबन्ध तथा समालोचना विभाग र युद्धप्रसाद मिश्र स्मृति प्रतिष्ठानद्वारा आयोजित विमर्शमा प्रतिष्ठानका कुलपति गंगाप्रसाद उप्रेतीले साहित्यकारले मुलुकमा भएको परिवर्तनलाई आत्मसात गरी सोहीअनुसार दृष्टिकोण बनाएर अघि बढ्नुपर्ने बताए । सदस्यसचिव जगत्प्रसाद उपाध्यायले युद्धप्रसाद मिश्रको लेखनको तारिफ गर्दै प्रगतिशील लेखकहरूले समाजलाई रूपान्तरण गराउन सर्वप्रथम आफैं रूपान्तरित हुनुपर्ने बताए । निबन्ध तथा समालोचना विभागका प्रमुख गोपीन्द्र पौडेलले मिश्रबाट नयाँ पुस्ताले सिक्नुपर्ने औंल्याए । विमर्शमा प्रगतिशील लेखक संघका अध्यक्ष जीवेन्द्रदेव गिरी, पूर्व अध्यक्ष मातृका पोखरेल, युद्धप्रसाद मिश्र स्मृति प्रतिष्ठानका अध्यक्ष अनिल पौडेल, रामप्रसाद ज्ञवाली, सावित्रीकुमार कक्षपती मल्ल, पुष्करराज भट्ट, बालाकृष्ण अधिकारीलगायतले विचार राखेका थिए ।"
संस्कृति प्रवर्द्धनको आफ्नै तरिका,"मिस नेवाः ११३९ मा यो चौधौँ संस्करणका लागि नितु, सुजिनासँगै रुजी शाक्यले नेवारी धान नाच प्रस्तुत गरिन् भने युनिशा शाही, अजुमी शाहीले नेवारी शैलीकै आधुनिक नृत्य गरे । कृतिका प्रजापती, रोजी गुभाजू, रेफिना श्रेष्ठलगायत १७ युवतीहरूले आआफ्ना प्रस्तुति दिए । मौलिक सांस्कृतिक ज्ञानलाई नयाँ पुस्तामा हस्तान्तरण गर्ने ध्येयले डेढ दशकदेखि मिस नेवाः गर्दै आएको आयोजक नेप्लिज फेसन होमकी अध्यक्ष हेमा मानन्धरले बताइन् । मिस नेवाःको अन्तिम प्रतिस्पर्धा यही जेठ ३१ गते राजधानीमा हुँदै छ ।"
काँठ घुम्दै कविता भन्दै,"पाका कवि वैरागी काइँलाले माया मेरो मफलर भए कविताको टुक्रा वाचन गर्दै उद्घाटन गरेको गोष्ठीमा अर्का पाका कवि दुर्गालाल श्रेष्ठलगायतका साधक पुरस्कृत भए । दुर्गाले सहर कंक्रिटको जंगल बनिसकेको भावको सिर्जना सुनाएपछि जसराज किराती, मनु मञ्जिल, बिन्दु शर्मा, राजन मुकारुङ, विप्लप प्रतीक, गीता त्रिपाठी, हेमन यात्री, विमल तुम्खेबा, रमेश क्षितिज, तीर्थ गुरुङ, भूपीन खड्का, स्वप्निल स्मृति, गिरीश शिरीष मगर, दीपक सापकोटा, सविता गौतम, हेमन्त विवश, काशीराम विरश, लक्ष्मी रुम्बा, भूपेन्द्र खड्का, आरके अदिप्प गिरीलगायतले कविता सुनाए । सुन्ने पंक्तिमा थिए, लेखक सञ्जीव उप्रेती, अर्चना थापा, कुमारी लामालगायत पनि । कवि अनिता लामाले सहजीकरण गरेको गोष्ठीमा समालोचक महेश पौडेलले समकालीन नेपाली कविता ः प्रवृत्ति र परिलक्षण विषयक कार्यपत्र प्रस्तुत गरे भने लक्ष्मण श्रेष्ठले टिप्पणी गरे । वाग्द्वार साहित्य समाजका अध्यक्ष श्याम संकल्पको मुक्तक संग्रह फाटेको मन लोकार्पण पनि गरियो । संग्रहमाथि स्रष्टा रामबहादुर पहाडीले टिप्पणी गरे । बूढानीलकण्ठ नगरपालिका ३ सँगको सहकार्यमा स्रष्टाले काँठ यात्रा गरेका हुन् । देशभरका स्रष्टा आफ्नो थलोमा पाउँदा खुसी लागेको बताए वडाध्यक्ष बालकृष्ण श्रेष्ठले । यही खुसियालीमै स्थानीय जेष्ठ नागरिक साइली तामाङले सेलो गाइन् ।"
सहरमा आदिवासी फिल्म,"त्यस्तै, पहिलो दिन नै प्रवलदीप विश्वासको निर्देशन रहेको राजवंशी फिल्म पुल्टी, नेवार समुदायबाटै रामकृष्ण श्रेष्ठको निर्देशन रहेको नौलिन भद्रकाली जात्रा, लोकेन सावाँ निर्देशित लिम्बू भाषाको फिल्म केसाङला पनि देखाइए । शनिबार बिहान कृष्णजित राईको निर्देशन रहेको वाम्बुले राई संस्कार बाट सुरु भएको फिल्म सो दीपक तामाङ लामाको निर्देशन रहेको तामाङ फिल्म साङ्गेल घ्रान, अमृतबहादुर सुनुवारको निर्देशन रहेको तामाङ फिल्म आङा थेवा, सुन्जीत माझीको मोङो डोङो, विश्वास मगरको खुर्पेटो, युकी आलेको तीनपाने, सागर केरुङको लिम्बू फिल्म के च्याब्रुङ हुँदै कमल भुजेलको फिल्म निप्हुगाल मा टुंगिएको थियो । आदिवासी मातृभाषी फिल्म प्रवर्द्धन गर्न महोत्सव गरिएको आदिवासी जनजाति चलचित्र महासंघका अध्यक्ष अमृत सुनुवारले बताए । महोत्सवमा आदिवासी जनजाति समुदायमा आधारित फिचर, डकुमेन्ट्री र छोटा गरी २० वटा फिल्म देखाइने महासंघका उपाध्यक्ष बिकु थोकरले जनाए ।"
अशोकले सुनाए दर्जन गीत,"पाँचथरमा जन्मिएका गायक मुकारुङ सिंगापुर पुलिस फोर्समा १८ वर्ष सेवा गरी हाल नेपालमा आएर अवकाशप्राप्त जीवनलाई गायन क्षेत्रमै समर्पित गरिरहेका छन् । कार्यक्रममा मुकारुङलाई संगीतकार राजु सिंहको संयोजनमा मोहनकृष्ण कार्कीढली, नारायणदास कार्कीढली, मनोहर सुनाम, किशोर कार्कीढली, रविन कार्कीढली, अनुपदास, सुरज प्रधान, सञ्जीव लिम्बू, दिनेशराज रेग्मी, जयप्रकाश जोशी, जगन्नाथ दगुडा, भूपेन्द्र रसाइली, कुन्दन साह, बलराम समाल, हेमन्त कान्छालगायतका संगीतकर्मीले साथ दिएका थिए । गायक मुकारुङको पहिलो एकल सांगीतिक साँझ रहेको फाउन्डेसनकी अध्यक्ष देवकी अभिलाषीले बताइन् ।"
'६ महिनामा एकचोटि कक्षा',"क्याम्पस प्रमुख चन्देश्वर श्रीवास्तवले उपकुलपति, रजिस्ट्रार, डिनलाई शिक्षक पठाउन पटकपटक आग्रह गरेको बताए । विद्यार्थीको माग जायज छ तर शिक्षक नियुक्ति मेरो अधिकार क्षेत्रभित्र पर्दैन, उनले भने । उपकुलपति ईश्वरीप्रसाद ढकाल शिक्षक पदपूर्ति गर्न विश्वविद्यालय सेवा आयोगले विज्ञापन गरेको दाबी गर्छन् । सेवा आयोगबाट शिक्षक कर्मचारी आउने हुन्, विज्ञापन भएको छ, उनले भने, आयोगको प्रक्रिया लामो भएकाले केही समय लाग्न सक्छ । विद्यार्थीले भने हालसम्म सेवा आयोगले कुनै विज्ञापन नगरेको बताएका छन् । २०७२ मा प्रधानमन्त्री केपी शर्मा ओलीले क्याम्पस भवन शिलान्यास र कक्षा शुभारम्भ गरेका थिए । २५ कोठे भवन बल्ल बन्न सुरु भएको छ । क्याम्पसले सुरुआतमै ३९ शिक्षक र ९१ कर्मचारी राख्न विश्वविद्यालय सेवा आयोगमा स्वीकृतिका लागि पठाए पनि हालसम्म पदपूर्ति नभएको हो । दरबन्दी स्वीकृत भइनसकेकाले चितवन, रामपुरस्थित विश्वविद्यालयको केन्द्रीय क्याम्पसबाट सातामा २ प्राध्यापक आएर दैनिक ४ कक्षा लिने बताइएको थियो । ती प्राध्यापक समयमा नआउँदा नियमित कक्षा सञ्चालन हुन सकेको छैन । बीएस्सी एजीमा ४ वर्षमा ६५ विषय पढ्नुपर्छ । सैद्धान्तिक र प्रयोगात्मक पढाइ हुन्छ । पूर्ण छात्रवृत्तिमा ४० र ४ वर्षको १ लाख ५० हजार रुपैयाँ बुझाएका १० विद्यार्थी प्रवेश परीक्षामार्फत छनोट हुन्छन् । क्याम्पस सञ्चालनका लागि स्थानीयले २०६९ मा महायज्ञ नै लगाएर ४ करोड बढी रकम र जग्गा जुटाएका थिए । कलेजका लागि स्थानीयले ५० रोपनी जग्गा निःशुल्क उपलब्ध गराएका थिए ।"
नेपाली रेललाई भारतीय बन्दरगाहसम्म पहुँच,"बैठकमा निजी क्षेत्रका सेवा प्रदायकलाई पनि नेपालको पारवहन व्यापारमा प्रवेश खुला गर्ने सैद्धान्तिक सहमति भएको छ । यसलाई लेटर आफ एक्सचेन्जमार्फत संशोधन गर्ने सहमति भएको बैठकमा सहभागी एक नेपाली अधिकारीले बताए । बैठकमा नेपाल प्रनिनिधि मण्डलको नेतृत्व उद्योग, वाणिज्य तथा आपूर्ति मन्त्रालयका सहसचिव नवराज ढकालले गरेका थिए ।"
म्यानमार रुटबाट सुन र सुपारी तस्करी,"विगतमा व्यवसायीहरूले सरकारसँग प्रत्यक्ष मिलेमतो गरेर आयातित सुपारीलाई नेपाली उत्पादनको ब्रान्डमा वैधानिक बाटोबाट भारत पनि पठाए । अवैध ढंगबाट पनि भारत नै पठाइयो । अहिले सरकारले सुपारीको कोटा नै खारेज गरिएको छ । वाणिज्य मन्त्रालयको सिफारिसमा विगतमा वार्षिक करिब साढे ९ हजार टन सुपारी वैधानिक बाटोबाट भारत पठाइथ्यो । यो काममा ठूलठूला व्यवसायीदेखि सरकारी कर्मचारीको प्रत्यक्ष संलग्नता थियो । उद्योग वाणिज्य संघ, सुपारी खेती विकास संस्थालगायत निजी क्षेत्रले विदेशी सुपारीलाई नेपाली भनी सिफारिस गर्थे । त्यसबापत उनीहरूले निश्चित कमिसन पाउँथे । अख्तियारले विराटनगर भन्सारबाट निर्यात हुन लागेको सुपारी केही वर्षअघि रोकेदेखि नै सुपारी कारोबार क्रमशः घट्दै गएको हो । निर्यात गर्न नपाएपछि व्यवसायीले आयात गर्नै छाडेका छन् । मेची भन्सारका अनुसार सुपारीको आयात पूर्ण रूपमा रोकिएको त छैन तर विगतमा भन्दा धेरै गुणा आयात घटेको छ ।"
'कृषिसँग मर्जरको सम्भावना छैन',हाल नेपाल बैंकको निक्षेप १ खर्ब १० अर्ब रुपैयाँ र कर्जा प्रवाह ९६ अर्ब रुपैयाँ छ । ९ अर्ब रुपैयाँ चुक्ता पुँजी रहेको यो बैंकको सञ्चित कोषमा २९ अर्ब रुपैयाँ छ । यो वर्ष बैंकको कुल सञ्चित नोक्सानी सकिएकाले अर्को वर्ष लगानीकर्तालाई बोनस बाँड्न सकिने अध्यक्ष अधिकारीको दाबी छ । यो बैंकले १६२ शाखा र १७ वटा एक्सटेन्सन काउन्टरमार्फत वित्तीय सेवा दिँदै आएको छ । छवटा शाखा स्थापनाको प्रक्रियामा रहेको बैंकले जनाएको छ ।
हावाहुरीले सय हेक्टरको केरा खेती नष्ट,चार वर्षअघि भूकम्पका बेला पनि यस क्षेत्रमा ठूलो हावा हुरी आएको थियो । त्यतिबेला पनि केरा खेतीसँगै अन्य फलफूलमा पनि ठूलो क्षति पुर्याएको थियो । अधिकांश कृषकले बिमा नगरेको हुँदा कुनै पनि क्षतिपूर्ति वा राहत पाएका थिएनन् । यस वर्ष पनि कतिपयले बिमा नगरेका कारण ठूलो मर्कामा परेका छन् । कञ्चनपुरमा ५ सय हेक्टर बढीमा केरा खेती गरिन्छ । पछिल्लो समय बजारसँगै राम्रो आम्दानीका कारण थुप्रै कृषकहरू यसतर्फ आकर्षित भएका छन् । बिरुवा उत्पादनदेखि खेतीमा समेत प्रविधिको प्रयोग पनि बढ्दै गएको छ । कृषकहरूले ठूलो लगानी गरेर व्यवासायिक रूपमै केरा खेती गरिरहेका छन् ।
शीत भण्डार निर्माण,शीतभण्डारका लागि यस वर्ष ९८ लाख ७४ हजार रुपैयाँ छुट्याइएको छ । जसमा ६० प्रतिशत सहकारी विभागबाट प्राप्त हुने सहकारीका अध्यक्ष एवं वालिङ नगर प्रवक्ता केदार काफ्लेले बताए । बाँकी ४० प्रतिशत रकम सहकारी आफैंले व्यवस्था गर्नुपर्छ । यस्तै अर्जुनचौपारी गाउँपालिका३ मा पनि सुन्तला राख्न चालु आर्थिक वर्षबाट नै शीतभण्डारको निर्माण सुरु गरिने भएको छ ।
पहुँचमा छैन बाली बिमा,"गत वर्ष माछापालन व्यवसाय सुरु गरेका फलेबास२ का पूर्णबहादुर भण्डारीले फार्मको बिमा नहुँदा माछाका भुरा हाल्नै नपाएको गुनासो गरे । पौडेलको तरकारीको बिमा नभएपछि स्थानीय गाउँपालिका, कृषि ज्ञानकेन्द्रलगायतबाट पाएको अनुदान पनि लिन सकेका छैनन् । पछिल्लो समय सरकारी अनुदान लिन किसानले फार्म दर्ता र बाली बिमा अनिवार्य गर्नुपर्छ । बिमाबारे जानकारी नहुनु, बिमा कम्पनीका कर्मचारी कृषि बिमा गर्न आनाकानी गर्नु, बिमा गर्दादेखि दाबी भुक्तानी लिने प्रक्रियामा देखिएका झन्झटले किसानले बिमाको लाभ लिन नसकेका हुन् ।२ वर्षयता कुस्मामा निर्जीवन बिमाका दर्जन बढी कम्पनीले शाखा विस्तार गरेका छन् ।"
मल अभावले पहेंलिए मकै,"कतिपय किसानले भारतबाट लुकाएर ल्याएको मल खरिद गरेर बालीमा हालिसकेका छन् । यस सिजनमा मात्र मकवानपुरमा करिब ५० हजार बोरा मल बिक्री हुने दाबी कृषि सहकारीकर्मी गर्छन् । केन्द्रले वार्षिक मुस्किलले ४७ हजार बोरा मल वितरण गरेको तथ्यांक कृषि सामग्री केन्द्रसँग छ ।कृषि सामग्री केन्द्र मकवानपुरकी प्रमुख शर्मिला घिमिरेले यस वर्ष मल आउन ढिलो भएको स्विकारन् । हामीले गर्नुपर्ने काम समयमै गरेका छौं । मल आइपुग्न ढिला भयो । हामीले मल प्राप्त हुनासाथ वितरण सुरु गरिसकेका छौं, उनले भनिन्, अब धमाधम आउँछ भनिएको छ । हामी जिल्लाभर मागको आधारमा मल वितरण गरिरहेका छौं ।"
'सेयरमा महिलालाई सहुलियत दिऊँ',"पछिल्ला दिनहरूमा बजार गतिशील बन्दै गएको बोर्डका अध्यक्ष रेवतबहादुर कार्कीले बताए । ऋणपत्र बजार व्यवस्थित गर्नका लागि बोर्डले काम गरिररहेको बताउँदै उनले भने, व्यवस्थित ऋणपत्र बजार, ट्रस्ट ऐन तथा पुँजीगत लाभकरमा आएको कमीले बजार गतिशील बन्न सहयोग पुग्नेछ । प्राथमिक बजार सहज र आधुनिक बनेको तथा मुलुकभर सेयर पहुँच पुगेको उनले बताए ।"
कारोबारमा १० कम्पनीले आधा हिस्सा ओगट्छन्,साप्ताहिक कारोबारमा नेप्से परिसूचक करिब ३५ अंकले घट्यो । साताको पहिलो दिन (आइतबार) को तुलनामा नेप्से करिब २१ अंकले मात्र घटेको देखिन्छ । यो साता कारोबार भएको सबै दिन नेप्से ऋणात्मक बने पनि बजार उच्च अंकले ओरालो लागेको हो । आइतबार १ हजार ३ सय ५६८ अंकमा रहेको नेप्से बिहीबार १ हजार २ सय ८४५९ अंकमा झरेको छ । चार दिनको कारोबारमा सेयर बजारको आकार (कुल बजार पुँजीकरण) करिब ४३ अर्ब रुपैयाँले खुम्चिएको छ । यो सँगै कुल बजार पुँजीकरण १५ खर्ब ९६ अर्ब रुपैयाँ कायम भएको छ । यस साता नेपाल स्टक एक्सचेन्जको कारोबार कक्ष नियमित कारोबारका लागि चार दिन खुला रह्यो । विगतमा जस्तै यो साता पनि ऋणपत्रतर्फ संस्थागत तथा सरकारी ऋणपत्रको कारोबार भएन ।
पाइपलाइन विस्तार अन्तिम चरणमा,यो परियोजनाअन्तर्गत २०७४ फागुन २५ देखि पाइपलाइन ओछ्याउने काम सुरु गरिएको थियो । पाइपलाइनको अधिकांश भाग हाल निर्माणाधीन वीरगन्ज पथलैया व्यापारिक मार्गमा परेको छ । हाल उक्त मार्ग ६ लेनमा विस्तार हुँदै छ । छ लेन सडक मुनि परियोजनाको पाइप पुरिएको छ । पाइप जमिनमुनि अढाई मिटरभित्र गाडिएको छ । इन्डियन आयल कर्पोरेसनको लगानीमा सञ्चालित यो परियोजनाका लागि नेपालले पाइप लाइन ओछ्याउने स्थान र वीरगन्जका केही स्थानमा नेपाल आयल निगमले मुआब्जा वितरणको कामबाहेक नेपाल सरकारको लगानी छैन । परियोजनाको लागत प्रतिकिमि भारु ४ देखि ५ करोड रुपैयाँ रहेकाले परियोजनाको कुल लागत झन्डै ३ सय ५० करोड रहेको छ ।
इन्टरनेटको गति निरीक्षण गर्ने प्रणाली जोड्दै प्राधिकरण,इन्टरनेट सेवा प्रदायकहरूले दिने सेवामा तोकिएबमोजिम ब्यान्डविथ नपाउने गरेको गुनासो उपभोक्ताबाट आउने गरेको भए पनि प्राधिकरणसँग मापन गर्ने प्रविधि थिएन । करिब १५ लाख रुपैयाँ खर्चेर आफ्नै प्रणाली निर्माण गर्न लागेको प्राधिकरणले जनाएको छ । प्राधिकरणले अन्तर्राष्ट्रिय इन्टरनेट ब्यान्डविथ निरीक्षण प्रणाली विकासका लागि आवेदन माग गरेको छ । प्राधिकरणको दूरसञ्चा सेवा गुणस्तरसम्बन्धी विनियमावलीअनुसार इन्टरनेट सेवा प्रदायकले दिने सेवामा डाटा डाउनलोड दर ८० प्रतिशत वा सोभन्दा बढी हुनुपर्ने प्रावधान छ । इन्टरनेटमा डाटा अपलोडको दर ७५ प्रतिशत वा सोभन्दा बढी हुनुपर्ने प्रावधान छ । सेवा प्रदायकले ग्राहकले खरिद गरेको डाटाको गतिको ७५ प्रतिशतभन्दा बढी डाटाको बहाव हुनुपर्ने विनियमावलीमा उल्लेख छ । कुनै ग्राहकले १० एमबीपीएस ब्यान्डविथको इन्टरनेटको सेवा लिएका छन् भने त्यहाँ डाटाको बहाव साढे सात एमबीपीएस वा सोभन्दा बढी हुनुपर्ने प्रावधान भए पनि ग्राहकले सेवाको गुणस्तरमा प्रश्न उठाउँदै आएका छन् । विनियमावलीमा डाटाको लेटेन्सी अर्थात् डाटालाई लक्षित स्थानसम्म पुग्न लाग्ने समय २५० मिलिसेकेन्डभन्दा कम हुनुपर्ने प्रावधान छ । अन्तर्राष्ट्रिय ब्यान्डविथमा डाटा लेटेन्सी बढी हुने गरेको छ । गुगलले युट्युबलगायतले आफ्नो सेवाका लागि नेपालमै सर्भर स्थापना गरेकाले गुगलको सेवा उपभोग गर्दा लेटेन्सी कम हुने भए पनि नेपालमा सर्भर नराखिएका वेबसाइटहरू खुल्दा लामो समय लाग्ने र गति धिमा हुने गुनासो उपभोक्ताको रहँदै आएको छ ।
व्यापार संघमा निर्वाचन,यस्तै वस्तुगततर्फ सञ्जयकुमार श्रेष्ठ निर्विरोध निर्वाचित भए भने निर्वाचनबाट सन्तनु रेग्मी विजयी भए । त्यसैगरी शाखाबाट नवराज चापागाई छानिएका छन् । संघको १९ सदस्यीय निर्वाचित समितिले अध्यक्षसहितको कार्य समिति चयन गर्नेछ । संघले निवर्तमान वरिष्ठ उपाध्यक्ष प्रकाश मुन्दडालाई अध्यक्षमा र महासचिव नवीन रिजाललाई वरिष्ठ उपाध्यक्षमा अघि सारेको छ । संघको विधानमा निर्वाचित पदाधिकारीले दुई सदस्यलाई मनोनय गर्ने प्रावधान छ ।
बाबा स्वामी सद्भावना दूत,"४० वर्षअघि मध्य नेपालको कुनै हिमाली भेगमा लामो समय योग साधना गरेर हाल विश्वका २३ वटा मुलुकमा समर्पण मेडिटेसन विधिबाट योग सिकाउँदै आएका बाबा स्वामी भ्रमण वर्ष २०२० का लागि नियुक्त गरिएका छैटौं दूत हुन् । उनीअघि भ्रमण वर्ष सचिवालयका संयोजक सुरज वैद्यले विश्व विख्यात बडी बिल्डर रोली विनक्लर, हङकङका सेफ ह्यान्ज एग्ली, जापानी लेखिका मारीको हायासी, क्याराभान फिल्मका निर्माता फ्रान्सेली नागरिक एरिक भ्याली र स्विडेनका वातावरण अध्यतेता योहान अन्सट नेल्सनलाई दूतमा नियुक्त गरेको शनिबार सोल्टीमा आयोजित समारोहमा बताए । यी दूतहरूले नेपालको प्रचारमा सघाउने अपेक्षा गरिएको छ । अगामी वर्ष मनाइने भ्रमण वर्षमा नेपालले २० लाख पर्यटक भित्र्याउने लक्ष्य रोखेको छ ।"
इंग्ल्यान्डको उच्च स्कोर,जोफ्रा आर्चर३२९बेन स्टोक्स३२३
धोनीको पन्जा काण्ड,"भारतका खेलमन्त्री किरेन रिजिजुले खेलकुद निकाय को विवादलाई सरकारले हस्तक्षेप नगर्ने प्रस्ट पारेका छन् । तर यो मुद्दा हाम्रो देशको भावनासँग जोडिएको छ र यस्तोमा राष्ट्रिय हित ध्यानमा राख्नुपर्छ । म बीसीसीआईलाई यस विषयमा उचित कदम लिन आग्रह गर्छु, उनले ट्वीट गरेका छन् । यस विषयमा भारतीय टिमबाट अहिलेसम्म औपचारिक टिप्पणी आएको छैन । बाँकी खेलमा पनि धोनीले यही पन्जाको प्रयोग गर्ने सम्भावना छ तर लोगोलाई टेपले छोपिने छ । मार्चमा अस्ट्रेलियाविरुद्धको एकदिवसीय खेलका क्रममा भारतीय टोलीले धोनीद्वारा वितरित मिलिटरी टोपी लगाएको थियो । जुन काश्मिर हमलामा मारिएका ४० सैनिकप्रति श्रद्धान्जलीको रूपमा थियो ।"
प्लेयर्स टु वाच,दक्षिण अफ्रिकाविरुद्ध सानदार शतक प्रहार गरेका ओपनर रोहित शर्माले अस्ट्रेलियाविरुद्ध मिचेल स्टार्ककै सामना गर्नुपर्नेछ । विराट कोहलीको कप्तानीमा रहेको भारतीय ब्याटिङ धेरै हदसम्म रोहितकै प्रदर्शनमा निर्भर रहनेछ । ३२ वर्षे रोहितले २ सय १ एकदिवसीयमा ४८११ को औसतमा ८ हजार १ सय ३२ रन बनाएका छन् । एकदिवसीयमा २३ शतक प्रहार गरेका रोहित सर्वाधिक शतक बनाउने भारतका तेस्रा खेलाडी हुन् ।
नेट बलरको टाउको फुट्यो,उपाधि रक्षा अभियानमा आरोन फिन्चको नेतृत्वमा रहेको अस्ट्रेलियाली टोलीले जारी विश्वकपमा खेलेका दुवै खेल जितेको छ । फिन्चले भनेका छन् कि घटनाबाट पनि वार्नर निराश छन् ।
पुलिस च्याम्पियन,"व्यक्तिगत पुरस्कार घट्योललितले व्यक्तिगत पुरस्कारमा ह्याट्रिक गरे । उनी म्यान अफ द फाइनल, उत्कृष्ट बलर र म्यान अफ द सिरिज चुनिए । आर्मीका राजु रिजालले उत्कृष्ट ब्याट्सम्यानको पुरस्कार पाए । तर आयोजकले प्रतियोगिता सुरु हुनुअघि पत्रकार सम्मेलन गरेर घोषणा गरेजस्तो पुरस्कार राशि प्रदान गरेन । राष्ट्रिय खेलकुद परिषद् (राखेप) को आयोजनामा प्रतियोगिताको व्यवस्थापन गरिरहेको नेपालय इन्टरनेसनलले म्यान अफ द सिरिजलाई मोटरसाइकल तथा उत्कृष्ट बलर र ब्याट्सम्यानलाई जनही ५० हजार दिने घोषणा गरेको थियो । तर घोषणा गरिएअनुरुप पुरस्कार दिइएन । पुरस्कार वितरण समारोहमा उत्कृष्ट खेलाडीवापत ५० हजार तथा उत्कृष्ट ब्याट्सम्यान र बलरलाई समान ३० हजार रुपैयाँमात्र प्रदान गरियो । पुरस्कार वितरण समारोहमा नबाँडिए पनि घोषणा गरिएको पुरस्कार नेपालयमार्फत प्रदान गर्न लगाइने राखेपका प्रेस सल्लाहकार रोहित दाहालले बताएका छन् ।"
उत्कृष्टमध्ये एक इनिङ्स,"जस्तो स्थिति थियो, त्यस्तै खेल्दा एकदम राम्रो लागेको छ । खेल्न गाह्रो केही थिएन । खराब शटहरू खेलेर ब्याट्सम्यान आउट भइरहेका थिए । रन बनाउन विकेटमा टिक्न जरुरी थियो । यो मेरो उत्कृष्ट इनिङ्समध्ये एक हो । पहिलो विकेट झरे पनि अमित श्रेष्ठ र मेरो साझेदारी राम्रो भइरहेको थियो । यस्तोमा दबाब महसुस गर्नुपर्ने केही नै थिएन । तर विकेटहरू झरिरह्यो । मैले एक साइडबाट हेर्दै खेल्नुपर्ने भयो, यसो गरेर खेल्दा ४१ ओभर खेल्नुपरेको हो । जब तपाई फुल फ्लोमा खेलिरहनुहुन्छ त्यस्तो बेला गर्मी कति थियो, आद्रता कति थियो भन्ने अनुभव हुँदैन । जुन स्थिति बनेको हुन्छ त्यहीअनुसार खेल्नुपर्ने हुन्छ, त्यसैमा रमाउनुपर्ने हुन्छ । विकेट गइरहे पनि जबसम्म क्रिजमा थिएँ मलाई टिमलाई जिताउँछु भन्ने थियो । अर्को हाम्रो टिममा ब्याटिङको गहिराइ थियो ।"
दोस्रो गुरिल्ला ट्रेल असार २ मा,"यो रुट पर्यटनको दृष्टिकोणले महत्त्वपूर्ण छ, त्यसैले यसको प्रचार गर्ने र हरेक वर्ष विदेशी खेलाडी भित्र्याउने योजनासहित दौड गरिएको हो, उनले भने, प्रतियोगितामा विभागीय टोलीका साथै राष्ट्रिय तथा अन्तर्राष्ट्रिय धावक पनि सहभागी हुनेछन् । यसको प्रवर्द्धकमा अल्ट्रा धाविका मीरा राई छिन् । झन्डै ५० बढी खेलाडी सहभागी हुने गाउँपालिकाको अपेक्षा छ । ०५६ असोज ६ मा महतडाँडास्थित प्रहरी चौकी आक्रमण गरी माओवादी लडाकुले डीएसपी ठूले राईको अपहरण गरेका थिए । प्रहरी, सरकारी सेना र माओवादी लडाकुबीच पटकपटक दोहोरो भिडन्त भएको थियो । रोल्पाको थवाङ युद्धकालको माओवादीको राजधानी मानिन्थ्यो ।"
यू१० मा रिया विजेता,"सोही उमेरको छात्रतर्फ आयोजक अन्नपूर्णका आयुष बोहरा साढे ४ अंक बटुल्दै विजेता भए । पुष्पसदनकै उत्सव थापा मगरले सागर सुप्रभ श्रेष्ठलाई प्रोगेसिभ अंकमा पछाडि पार्दै दोस्रो भए । दुवैले समान ४ अंक जोडेका थिए । छात्र यू१२, यू१४ र यू१६ को खेल आइतबार हुनेछ ।"
बर्टीले जितिन् फ्रेन्च ओपन,"पहिलोपल्ट ग्रान्डस्लाम टेनिसको फाइनलमा पुगेकी बर्टीले चेक किशोरी मार्केटालाई ६१, ६३ ले हराइन् । १९ वर्षीया मार्केटा पनि पहिलोपल्ट फाइनल पुगेकी हुन् । यी दुईबीचको फाइनल ७० मिनेट चलेको थियो । मार्केटा ग्रान्ड स्लाम फाइनल पुग्ने १० वर्षयताकै कान्छी खेलाडी हुन् ।"
आर्मीविरुद्ध संकटा विजयी,खेलको ४५ औं मिनेटमा पहिलो गोल गरेको उनले दोस्रो ८३ औं मिनेटमा थपे । उनै म्यान अफ द म्याच घोषित भए । उनले १० हजार रुपैयाँ पुरस्कार पाए । जिल्ला खेलकुद विकास समिति नुवाकोट र नुवाकोट जिल्ला फुटबल संघको आयोजनामा भएको प्रतियोगितामा १० टोलीले जेठ ३१ सम्म प्रतिस्पर्धा गर्ने छन् । विजेताले ६ लाख र उपविजेताले ३ लाख रुपैयाँ प्राप्त गर्ने छन् । आइतबार नेपाल पुलिस र एपीएफबीच प्रतिस्पर्धा हुनेछ ।
एलेनलाई सफलता,"काठमाडौं (कास) आदर्श विद्यामन्दिरको टेबलटेनिस हलमा भइरहेको सत्यनारायण स्मृति राष्ट्रिय अन्तरस्कुल टेबलटेनिसको यू१४ छात्र पुष्पसदनका सिद्धार्थ तामाङले पब्लिकका नवराज राईलाई ३१ सेटको अन्तरमा हराउँदै उपाधि जितेका छन् । नवराजले पहिलो सेट ११८ ले आफ््नो पक्षमा पारे तर त्यसपछि सिद्धार्थले लगातार तीन सेट ११७, ११९, ११८ ले आफ्नो पक्षमा पारेर खेल जिते । छात्र यू१२ मा एभीएमकै एलेन महर्जनले आयुष भारतीलाई ३१ सेटमा हराए । यू१२ छात्रातर्फ एभीएमकी वियन्का राईले प्रभातकी प्रदीपा सुवाललाई ३० ले हराउँदै उपाधि जितिन् । उनले ११६, ११३, ११६ ले खेल जितेकी हुन् । यू१० छात्रमा एसभीआईका उज्वल मानन्धरले प्रतिस्पर्धात्मक खेलमा एभीएमका कृष्णबहादुर महरालाई ३२ को सेटमा हराए । छात्रामा युलेन्सकी सुवाश्री श्रेष्ठ विजयी भइन् । उनले प्रभातकी क्यारिना सुवाललाई ३१ को सेटमा हराइन् ।"
पिस प्वाइन्ट च्याम्पियन,"काठमाडौं (कास) पिस प्वाइन्टले प्राक्सिसलाई ३१ गोलले पराजित गर्दै शनिबार प्रथम केभीएस कप अन्तरस्कुल छात्र फुटबलको उपाधि जितेको छ । सानो गौचरनमा भएको फाइनलमा विजेताका गौरव महर्जन, विकास साउद र कुशल थापा मगरले गोल गरे । प्राक्सिसका लाक्पा लामाले एक गोल फर्काए । प्राक्सिसका पेम्बा शेर्पा म्यान अफ द म्याच भए । प्राक्सिसका सुजित योञ्जन म्यान अफ द सिरिज चुनिए । ९ गोल गरेका पायोनियरका करण तामाङ सर्वाधिक गोलकर्ता बने । गोलरक्षकमा प्रस्फुटनका सोहन श्रेष्ठ र डिफेन्समा एजीएमका रञ्जन यादव उत्कृष्ट ठहरिए ।"
मोनास्टिकलाई कप,"काठमाडौं (कास) मोनास्टिकले दोस्रो कौस्तुभ कप छात्र फुटबलको फाइनलमा शनिबार वेस्ट ग्रुप भिजनलाई १० गोलले हराएर उपाधि जितेको छ । सन्तोष श्रेष्ठले विजयी गोल गरे । मोनास्टिकका युवराज अधिकारी प्लेयर अफ द टुर्नामेन्ट भए । डिफेन्समा आदेश तामाङ, गोलरक्षकमा रुपेश गजमेर र प्रशिक्षकमा सरोज लामिछाने उत्कृष्ट बने । सबै मोनास्टिकका हुन् । वेस्ट ग्रुपका गणेश थापा मिडफिल्डर र आयुश खड्गी स्ट्राइकरमा उत्कृष्ट ठहरिए ।"
लालीगुराँस र सेब भिड्ने,काठमाडौं (कास) आयोजक लालीगुराँस र सेब पाँचौं लालीगुराँस कप अन्तरस्कुल बास्केटबलको जुनियर ब्वाइजतर्फ फाइनलमा पुगेका छन् । लालीगुराँसले गोल्डेनपिकलाई ४१२७ स्कोरले हरायो । लालीगुराासका दीपेश क्षेत्रीले १५ स्कोर गरे । विकास डंगोलको १७ स्कोरमा सेबले ओडिसीलाई ३०२० स्कोरले हरायो ।
जुनियर तेक्वान्दो सुरु,"काठमाडौं (कास) जुनियर कोटेश्वर राष्ट्रिय तेक्वान्दो प्रतियोगिता शनिबार आयोजक कोटेश्वर तेक्वान्दो डोजाङको हलमा सुरु भएको छ । शनिबार पुरुष २० केजीमा कोटेश्वरका इमन राना मगर, १८ केजीमा प्रदेश ३ का तनिस बस्नेत, ३७ केजीमा ललितपुरका सागर घिमिरे, ३४ केजीमा प्रदेश २ का सुदीप नेपाली पहिलो भए । महिला २५ केजीमा प्रदेश ५ की रश्मि तामाङ, २८ केजीमा प्रदेश ३ की करुणा ढुगाना र ३० केजीमा ललितपुरकी सुजिता तामाङले सफलता पाए ।"
नोट चिनौं,"४) अगाडिको भागको चौथो विशेषतामा तीनवटा कुरा हेर्न सक्छौं । नोटको नम्बर, सगरमाथाको चित्र र गभर्नरको दस्तखत ।क) नोटको बीच भागमा श्री नेपाल राष्ट्र बैंक नेपाल सरकारको जमानत प्राप्त यसको रुपैयाँ भुक्तानी माग्न आएमा नेपाल राष्ट्र बैंकबाट रुपैयाँ (१ हजार वा ५ सय वा १ सय) तुरुन्त पाइनेछ, लेखिएको हुन्छ । त्यसको तलतिर गभर्नरको दस्तखत हुन्छ । ख) हजार दरको नोटको दायाँतिर बीच भागमा भगवती, पाँच सयको नोटमा कुवेर र सयको नोटमा मायादेवीको आकृति हुन्छ । ग) हजारको नोटको दायाँतिर बीचमा तीनवटा गोलाकार थोप्ला हुन्छन् । यस्ता थोप्ला पाँच सयमा दुइटा र सयको नोटमा एउटा हुन्छ । ती थोप्ला फरक क्षमता भएका दृष्टिविहीनका लागि राखिएका हुन् । यसलाई इन्ट्यागलियो प्रिन्ट भनिन्छ । उक्त प्रिन्ट भएको ठाउँमा नोटलाई छाम्दा नोटको अन्य स्थानमा भएको प्रिन्टभन्दा केही माथि उठेको अनुभव हुन्छ । पछिल्लो भाग ः यसमा प्रमुख दुई विशेषता हुन्छन् । १) पछिल्लो भाग दुवैतर्फबाट नोटलाई उज्यालो प्रकाशतर्फ राखेर हेर्दा नोटको पूरै चौडाइ भागमा सुरक्षण धागो देखिन्छ । नोटको अग्र भागमा लेखिएका वाक्यांशहरू उक्त सुरक्षण धागो रहेको स्थानमा समेत स्पष्ट प्रिन्ट भएको देखिन्छ । २) नोटको पछिल्लो भागबाट हेर्दा पनि पानी छापभित्र लालीगुराँसको चित्र देखिन्छ । हजारको नोटको पछिल्लो भागमा एउटा हात्ती, पाँच सयमा पाटेबाघ र सयको नोटमा एकसिंगे गैँडाको माउ र बच्चाको चित्र हुन्छ । यो दुवैतर्फबाट हेर्दा उत्तिकै स्पष्ट देखिन्छ । हजार दरको नोट पछाडिको दायाँ भागमा गाढा सुनौलो रङ हुन्छ । पाँच सयको नोट पछाडिको दायाँ भागमा हरियो रंग हुन्छ । सयको नोटमा अग्र भागलाई हेर्दा उक्त सुरक्षण धागो रातो रंगको देखिन्छ । नोटलाई केही ढल्काएर हेर्दा हरियो रंगको देखिने हुन्छ । नोट जति पुरानो र मैलो भए पनि यसको रंग बिगि्रँदैन । नक्कली नोटमा रंग बिग्रने हुन्छ भने गाढा रंग पनि हुँदैन ।"
छात्रालाई पढ्न सहयोग,"उनले उक्त रकम नेपालमा काम गरिरहेको हेफर इन्टरनेसनलका कर्मचारीद्वारा सञ्चालित गर्ल चाइल्ड एजुकेसन कार्यक्रम लाई हस्तान्तरण गरेका छन् । मेरो यो सानो पहल हो, यसलाई अझै निरन्तरता दिनेछु, अभेकले भने । उनका बुबा दामोदरले उक्त सहयोग आर्थिक समस्याले स्कुल छाड्न बाध्य किशोरीहरूलाई छात्रवृत्ति दिने गरी हस्तान्तरण गरिएको बताए । हेफर इन्टरनेसनलका कन्ट्री डाइरेक्टर शुभनारायण महतोले उक्त रकमबाट कम्तीमा ४० छात्रालाई सहयोग पुग्ने जानकारी दिए । हेफरका कर्मचारीको मासिक तलबको निश्चित रकम कटाएर सञ्चालन गरिएको बालिका शिक्षा कार्यक्रमबाट पनि अहिलेसम्म १ हजार ९ सय ५१ विद्यार्थीले छात्रवृत्ति पाएको उनले सुनाए ।"
ईदमा रमाएका साथीहरु,"ईद उल फित्रमा प्रत्येक व्यक्तिले सवा दुई केजी गहुँ दान दिने चलन छ । गहुँ दिन नसक्नेले ६० रुपैयाँ दान गर्नुपर्ने हुन्छ । यस्तो दानलाई सत्कार फितर भनिन्छ । यो दान गरिब विपन्नलाई दिइन्छ । इद उल फित्रको बिहान सूर्योदयअघि पढिने नमाजलाई फजर भनिन्छ । मस्जिद, ईदगाह र खुला ठाउँमा गएर विशेष नमाज पढिन्छ । मुस्लिम धर्मावलम्बीले वर्षमा दुईपटक विशेष नमाज पढ्छन्, बकर ईद र ईद उल फित्रमा ।शब्दतस्बिर ः मनोज पौडेल"
औंलाको पाठ,"इन्द्रकुमार श्रेष्ठकमलाकुञ्ज, ओखलढुंगा"
सानासाना हातले,डा मुकुन्द पथिक
चित्र बनाउन ५६ स्कुलको जमघट,राजाराम
पंखेको टोपी,एकराज कोइराला

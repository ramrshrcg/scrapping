शीर्षक,विवरण
जहाँबाट जिप खस्यो,"मापदण्ड पूरा नगरेकैले दुर्घटना निम्तिएको र जिल्लाका अन्य सडकको अवस्था पनि यस्तै रहेको प्राविधिक बताउँछन् । डोजर अपरेटरलाई इन्जिनियर मान्ने गरेका कारण बझाङमा महिनैपिच्छे यस्ता घटना हुने गरेका छन्, जिल्ला समन्वय समितिका इन्जिनियर लालबहादुर थापाले भने, जसले जसरी सडक बनाए पनि कतैबाट अनुगमन हुन्न ।"
नेकपामा अन्तरकलह,"नेकपाभित्र दुई अध्यक्षको निर्णयलाई नै पार्टी, संसदीयको आधिकारिक निर्णय मान्नुपर्ने अवस्था छ । एकताको संक्रमण नसकिएकाले कहिलेकाहीँ दुई अध्यक्षबीचमै विवाद आउँछ । दुई अध्यक्षबीचकै विवाद बाहिर छताछुल्ल हुँदा तलका नेता, सांसद अन्योलमा पर्ने गरेका छन् । कुन लाइन लिने, के बोल्ने भन्नेमा उनीहरू दोधारमा पर्छन् । त्यस्तो अवस्थामा स्वाभाविक रूपमा एकीकरण पूर्वको धार जता छ, त्यतैको हाँगो पक्रिन्छन् । नेकपा संसदीय दलका प्रमुख सचेतक तथा स्थायी समिति सदस्य देव गुरुङले नेताहरूको व्यस्तताका कारण नियमित बैठक र छलफल केही पातलो भएको बताए । सरकारमा रहेको पार्टी भएकाले मुख्य नेताहरू केही व्यस्त हुनुहुन्छ, उनले भने, समयले भ्याएसम्म हामी छलफल गर्न खोज्छौं तर कामको चापाचाप हुन्छ । उनले संसद्भित्र पार्टीका सांसदहरूको धारणामा एकरूपता नरहने गरेको स्विकारे । उनले यो अवस्थालाई संसदीय लोकतान्त्रिक व्यवस्था को चारित्रिक विशेषता भन्दै सैद्धान्तीकृत गर्न खोजे । राष्ट्रलाई नै उद्वेलित गर्ने विषयहरू कहिलेकाहीँ आउँछन्, कम्तीमा त्यस्ता विषयमा पार्टीको संयन्त्रमार्फत सबैलाई सर्कुलर हुनुपर्छ नि, सांसद खतिवडाले भने, जति ठूलो घेरामा बस्यो, त्यति राम्रो हुने हो, यो कुरा नेतृत्वले बुझ्नै चाहेको छैन ।"
खोकनामा ल खलः,"बटुवालाई पानी खुवाउन प्रत्येक टोलचोकमा लः हिटी (पानी पँधेरो) को व्यवस्था पनि गरिएको हुन्छ । अधिकांश बन्द भइसकेका छन् । ललितपुर महानगरपालिका१६ महापाल चोकको हिटी २५ वर्षअघिसम्म चल्थ्यो । अहिले लथालिंग अवस्थामा छ । उक्त कलात्मक हिटी नजिकै अर्को हिटी छ । नाग र नागिनीको मूर्ति अंकित हिटीमा १५ वर्षअघिसम्म बटुवाले प्यास मेटाउँथे । पाटनका रवीन्द्रराज ताम्राकारले भने, हिटीमा पानी भर्नसँगै इनार खनिएको थियो । अहिले इनार पनि जेनतेन सञ्चालनमा छ । जेनतेन पानीका थोपा झर्ने हिटी बाँकी रहेजस्तै गुठी पनि येनकेन चलिरहेका छन् । त्यो पनि राष्ट्रियकरण गर्ने गरी सरकारले विधेयक ल्याएपछि गुठियारहरू आक्रोशित भएका हुन् ।"
बेइजिङमा नेपालचीन रेलवार्ता,"बेइजिङ (कास) नेपालचीन रेलमार्ग सहयोगसम्बन्धी बिहीबार बेइजिङमा भएको चौथो बैठकमा केरुङकाठमाडौं रेलमार्गको विस्तृत परियोजना प्रतिवेदन (डीपीआर) मा लाग्ने खर्च, यातायात सम्पर्क विस्तार, मानवीय तथा भौतिक सहयोगलगायत विषयमा छलफल गरिए पनि कुनै निर्णय हुन सकेन । बैठकमा नेपालका तर्फबाट भौतिक पूर्वाधार तथा यातायात मन्त्रालयका सचिव देवेन्द्र कार्की नेतृत्वको टोली सहभागी थियो । चिनियाँ टोलीको नेतृत्व गरेका राष्ट्रिय रेल प्रशासनका उपप्रशासक आन लुसङले बैंठकबारे भने, रेल सहयोगका लागि भइरहेका गतिविधि सन्तोषजनक हुँदै गएका छन् । सचिव कार्कीले दुई देशबीच रेलमार्गमार्फत यातायात सम्पर्क विस्तार गर्न नेपाल प्रतिबद्ध रहेको बताए । बैठकमा रेलमार्ग विकासका लागि प्राविधिक ज्ञान एवं क्षमता अभिवृद्धि, रेलमार्ग इन्जिनियरिङसम्बन्धी अध्ययन र तालिम, क्रसबोर्डर रेलमार्ग सम्भाव्यता अध्ययन एवं सहयोगसम्बन्धी छलफल भएको विज्ञप्तिमा उल्लेख छ ।"
मारिए चन्द समूहका जिल्ला इन्चार्ज,पौडेल २०५६ सालमा ढुंग्रेखोला गाविसका प्राविधिक सहायक भएका थिए । जागिर खाएको केही वर्षपछि उनी राजनीतिमा लागेका थिए । तत्कालीन एमालेमा सक्रिय पौडेल पछि चुरेभावर राष्ट्रिय एकता पार्टीको जिल्ला अध्यक्ष बनेका थिए । चुरेभावरको अस्तित्व समाप्त हुँदै गर्दा उनी तत्कालीन नेकपा माओवादीमा प्रवेश गरेका थिए ।
मनसुन भित्रियो,"काठमाडौं (कास) नेपालमा १० दिन ढिलो गरी बिहीबार पूर्वी भागबाट मनसुन प्रवेश गरेको छ । जल तथा मौसम पूर्वानुमान महाशाखाका अनुसार पूर्वबाट प्रवेश गरी क्रमशः मध्य हुँदै मनसुन पश्चिमतर्फ विस्तार भइरहेको छ । सामान्यतया नेपालमा १० जुनमा मनसुन प्रवेश गर्छ । मनसुन अवधिमा ८० प्रतिशत वर्षा हुन्छ । यो वर्ष प्रदेश १, २, ३ र ५ का केही पश्चिमी भूभागमा औसतभन्दा कम वर्षा हुने अनुमान विज्ञको छ । गण्डकी, कर्णाली र सुदूरपश्चिम प्रदेशमा भने औसत वर्षा हुने अनुमान छ ।"
खाद्य प्रविधिमा भ्रष्टाचार,"राजमार्गमा अनुगमन गर्दा अनुगमनस्थलमै परीक्षण, किसानले उत्पादन गरेको दूध, नाकामा तरकारी, विषादी, तेल, सिमेन्टलगायत वस्तु तत्काल परीक्षण हुन सक्छ । विभागका प्रवक्ता पूर्णचन्द्र वस्तीले अन्तर्राष्ट्रिय बिडिङअनुसार एउटा मात्रै कम्पनी भए पनि खरिद गर्न सकिने कान्तिपुरसँग बताएका थिए । अख्तियारले वस्तीमाथि समेत भ्रष्टाचार मुद्दा चलाएको छ । भ्यान खरिद प्रक्रियामा अनियमितताको शंकामा अख्तियारले अनुसन्धान थालेपछि उक्त भ्यान विभाग परिसरमा झिकाइएको थियो । भ्यान विभाग परिसरमा ल्याए पनि प्रयोगशालामा हुनुपर्ने सबै प्रविधि थिएनन् । यसअघि विभागलाई ईयूले भ्यान दिएको थियो । उक्त भ्यानमा बेसमेन्ट थिएन । अनुगमनका क्रममा परीक्षण गर्ने प्रविधि अटेको थिएन । त्यसलाई आधारमा मानेर नयाँ भ्यान खरिद सम्झौता भएको थियो । विवादमा आएपछि हाल उक्त भ्यानबाट अनुगमन भइरहेको छ ।"
स्थानीयले फर्काए मेलम्चीका ठेकेदार,"कतै क्षति भएको हुन सक्छ, उनले भने, यदि क्षति भएको भए त्यसलाई सम्बोधन गर्न तयार छौं, तर स्पष्ट रूपमा जानकारी आउनुपर्यो । पाइप बिछ्याउँदा महानगरसँग समन्वय गरेर अघि बढ्नुपर्ने पनि उनले बताए । ललितपुर महानगरपालिका प्रवक्ता राजु महर्जनले क्षति भएको स्थानमा पाइप मर्मत गर्ने काम गरेको बताए । आयोजनाले गुनासोको स्थानमा पाइप मर्मत गरिदिएका छौं, उनले भने, कहीँकतै भए त्यो पनि मर्मत गरिदिन्छौं ।"
तीन जनाविरुद्ध किटानी जाहेरी,"मृतकका आफन्तले सञ्जेल पत्नीसहित तीन जनाविरुद्ध किटानी जाहेरी दर्ता गरेपछि प्रहरीले उनीहरूलाई थुनामा राख्न अदालतबाट म्याद लिने प्रक्रिया अगाडि बढाएको छ । प्रहरीले थुनामा रहेकी कला गर्भवती रहेको र प्रहरी निगरानीमै उनलाई ओम अस्पताल लगिएको जनायो । प्रहरी परिसर काठमाडौंका एसएसपी उत्तमराज सुवेदीले पोस्टमार्टम रिपोर्ट नआएसम्म घटनाबारे केही बताउन नमिल्ने जनाए । उनले भने, केही दिनमा रिपोर्ट आएपछि मृत्युको यथार्थ पत्ता लाग्नेछ ।"
म्यानमार हुँदै मानव तस्करी,"मणिपुरबाट उद्धार गरिएका महिलाले पनि प्रहरीसँगको बयानमा आफूहरू यसअघि पनि विदेश गइसकेको र स्वेच्छाले फेरि विदेश जान लागेको बताएका थिए । उनीहरूमध्ये अधिकांशले आफूले नकमाउने हो भने घरमा छोराछोरी पाल्न मुस्किल हुने बताएका थिए । उनीहरूको बेहोरेको दुःखको फाइदा उठाएर दलालहरूले राम्रो जागिरको प्रलोभन देखाउने गरेका छन् । त्यसपछि उनीहरूलाई सीमा कटाएर दिल्ली पुर्याइन्छ । यहाँ विभिन्न ठाउँमा बन्धक बनाएर राख्ने गरिएको छ, मालिवालले भनिन् ।"
चीनले सवा दुई अर्बको सैन्य सामग्री दिने,काठमाडौं (कास) चीनले नेपाली सेनालाई १५ करोड युआन (करिब २ अर्ब ४० करोड रुपैयाँ) बराबरको सैन्य सामग्री सहयोग गर्ने भएको छ । चिनियाँ जनमुक्ति सेनाले नेपाली सेनालाई मानवीय सहायता तथा विपद् व्यवस्थापन सहयोगअन्तर्गत १५ करोड युआन बराबरका सामग्री तथा सवारी साधन प्रदान गर्नेछ । चीन भ्रमणमा रहेका प्रधानसेनापति पूर्णचन्द्र थापाले बुधबार चीनको केन्द्रीय सैन्य परिषदका सदस्य तथा प्रधानसेनापति लि जुओचाङसँग शिष्टाचार भेटवार्ता गरेका थिए । त्यही क्रममा थापा र चिनियाँ समकक्षीबीब बुधबार सहयोगसम्बन्धी सम्झौतामा हस्ताक्षर भएको जानकारी नेपाली सेनाले दिएको छ ।
फाइनान्स कर्मचारीको हत्या आरोपी समातिए,पाँचथर (कास) पाँचथरको गोपेटारस्थित एनएमबी माइक्रो फाइनान्सकी कर्मचारी सुजाता तामाङका हत्या आरोपी समातिएका छन् । जिल्ला प्रहरी कार्यालय पाँचथरका प्रमुख एवं डीएसपी नरेन्द्र कुँवर नेतृत्वको टोलीले हत्यामा संलग्न हिलिहाङ गाउँपालिका ६ का १९ वर्षीय घनेन्द्र लावती (अस्मिन) लाई बिहीबार पक्रिएको छ । प्रहरीले तामाङको साथबाट लुटिएको ८१ हजार ७० रुपैयाँ र हत्यामा प्रयोग भएको खुकुरी पनि बरामद गरेको छ । हिलिहाङ ६ रातमाटेमा लघुवित्त समूहको बैठक सञ्चालनसँगै ब्याज र किस्ता संकलन गरेर फर्कंदै गरेकी तामाङको असार ३ गते हिलिहाङ ६ सिक्टेको जंगलमा हत्या गरिएको थियो । घटनालगत्तै अनुसन्धान थालेको प्रहरीले लावतीलाई हिलिहाङ ५ बाट समातेको हो ।
अश्लील शब्द बोलेको भन्दै मेयर चौधरी आलोचित,"इटहरी (कास) पत्रकारलाई धम्की दिएर आलोचना खेपेका इटहरी उपमहानगरका मेयर द्वारिकलाल चौधरी फेरि विवादमा तानिएका छन् । उनले अश्लील शब्द बोलेको भन्दै महिलाले विरोध जनाएका छन् । इटहरी १६ लबिपुरमा बुधबार आयोजित सामाजिक विकृतिविरुद्धको अभियान कार्यक्रममा पटकपटक अश्लील शब्द बोलेको उनीमाथि आरोप छ । लबिपुरमा वेश्यावृत्ति बढ्दै गएको भन्दै नागरिक समाजले रोकथामका लागि जनप्रतिनिधि, प्रहरी र स्थानीयसँग छलफल गर्न कार्यर्क्रम आयोजना गरेको थियो । केही दिनअघि लबिपुरको एक होटलमा विद्यालय पोसाकमा रहेकी एक किशोरी यौनकर्मीका रूपमा भेटिएपछि स्थानीयले चिन्ता व्यक्त गर्दै नियन्त्रणका लागि कार्यक्रम आयोजना गरेका थिए । सोही कार्यक्रममा उनले अश्लील शब्द बोलेको महिलाले आरोप लगाएका छन् ।"
छुरा हान्ने दुई पक्राउ,"काठमाडौं (कास) प्रहरी परिसर काठमाडौंले छुरा प्रहार गरेको आरोपमा दुई जनालाई भक्तपुरको लोकन्थलीबाट पक्राउ गरेको छ । दोलखा, गैरीमुदीका डिम्बल घिसिङ र काठमाडौं सिनामंगलका आशिष बयलकोटीले जडीबुटीमा सुभास बुढाथोकीमाथि चक्कु प्रहार गरेका थिए । प्रहरीका अनुसार घाइते सुभासको आन्द्रामा चोट लागेको छ । प्रहरी परिसर काठमाडौंका एसएसपी उत्तमराज सुवेदीका अनुसार घाइतेको ट्रमा सेन्टरमा उपचार भइरहेको छ ।"
'मन्त्रिपरिषद् हेरफेर हुन सक्छ',"दुई धारबाट आएको पार्टी मिलाउनु असाधारण एवं महान् प्रक्रिया भएको उनको भनाइ थियो । नेत्रविक्रम चन्द नेतृत्वको माओवादीमा आफ्नै आन्दोलनप्रति कन्फिडेन्ट नभएको दाहालले बताएका छन् । समाजवादका आधार तयार गर्ने र समाजवादतिर अगाडि बढ्ने विषयमा स्वयं संविधानले ढोका खोलिदिएकाले जबर्जस्ती गर्नुपर्ने कुनै कारण नभएको उनले तर्क गरे । काठमाडौंको घटननामा चार जना होनहार युवाले बित्थामा ज्यान गुमाउनुपरेको उनले चर्चा गरे । चार वटा बम पडकाएर हुनेवाला पनि केही थिएन, उनले भने, आफ्नै मान्छे मर्ने गरी जे घटना भयो, यसले पनि के संकेत गर्छ भने उहाँहरू कन्फिडेन्ट हुनुहुन्न ।"
कांग्रेसले संसदीय मर्यादा नाघ्यो,"भट्टराईले प्रतिपक्षले सभामुखको निर्देशन नमानेर संसदीय मर्यादा घटाउने काम गरेको बताए । कम्युनिस्टले मात्र संविधान र संसदीय निर्देशिका पालना गर्नुपर्ने हो र ? उनले भने, प्रधानमन्त्रीले बोल्न चाहेका बेला संसदमा बोल्न नपाउने यो कस्तो संसदीय मर्यादा हो ? उनले संविधान नमाने पनि संसारले पार्टीलाई प्रजातन्त्रवादीको श्रीपेच भिराएको छ भन्ने सोच कांग्रेसमा रहेको बताए । सत्ताक्षकै सांसद कृष्णभक्त पोखरेलले प्रधानमन्त्रीले आफ्नो विचार राख्न खोज्दा नदिएको भन्दै प्रतिपक्षलाई प्रतिनिधिसभाको नियमावली ख्याल गर्न आग्रह गरे ।"
सत्तापक्ष र प्रतिपक्षबीच मतभेद,"सांसद पशुपति चौलागाईं, सरस्वती बस्नेत, मैना अछामी, एकनाथ दाहाल, जीवन खडका तथा सुरेश नेपालले सांसदलाई जनतासँग नजिक हुन बजेट विनियोजन भएको भन्दै सरकारलाई धन्यवाद दिएका थिए । उनीहरूले कृषि, पूर्वाधार र उत्पादनलाई बजेटले जोड दिएकोभन्दै सरकारको बचावटसमेत गरे ।"
स्कुल नहुँदा ८ कक्षा दोहोर्याउँदै,सडक सञ्जालले नजोडिएको उक्त बस्तीमा अत्यन्त गरिबको बसोबास छ । स्थानीय खोलाबाट निकालिएको विद्युत्ले स्कुललाई उज्यालो बनाए पनि कम्प्युटर नहुँदा विद्यार्थीले अध्ययन गर्न पाएका छैनन् । उक्त आधारभूत विद्यालयमा शतप्रतिशत चेपाङ बालबालिका मात्र अध्ययन गर्छन् । यस विद्यालयमा १ सय ६१ जना चेपाङका बालबालिका अध्ययन गर्छन् । दिगो विकास एकता नेपाल नामक संस्थाले विगत ५ वर्षदेखि व्यवस्था गरेको खाजा खानकै लागि पनि स्कुलमा पढन आउने धेरै छन् । घरमा खान नपाए पनि भोक मेटाउन पाउने भएकाले यस क्षेत्रका बालबालिका सबै स्कुलमा आउने गरेको घलानले सुनाए । भूकम्पले स्कुलको भवन भत्केकाले बाँसको टहरामा बसेर उनीहरू पढिरहेका छन् । वडा कार्यालयबाट धिराङ पुग्न ३ घण्टा उकालो हिँड्नुपर्छ । पूर्व पश्चिम राजमार्गमा पर्ने लोथर बजारबाट ११ घण्टा हिँडेर पुगिने उक्त बस्तीका अधिकांश बासिन्दालाई आफ्नो उत्पादनले बढीमा तीन महिना मात्र खान पुग्छ । ९ महिना जंगली कन्दमूल खाएर पेट भर्ने गरेका छन् ।
रसुवागढी भन्सारमा ब्रोकर मोडल,एक भन्सार एजेन्टले एक भन्सार कार्यालयमा २ जनासम्म प्रतिनिधि राख्न पाउने व्यवस्था छ । व्यवसायी स्वयं उपस्थित हुन नसकेको अवस्थामा आयातनिर्यातकर्ताले ल्याएको मालवस्तुको घोषणा भन्सार एजेन्टमार्फत हुने छ । यसअघि आयात निर्यातकर्ताबाट मालवस्तुको घोषणा गर्ने परिपाटी थियो । भन्सार एजेन्टमार्फत मालवस्तुको घोषणा गर्दा कारोबार स्वच्छ र पारदर्शी हुने विश्वास गरिएको खड्काले बताए । कारोबार गर्न भन्सार विभागले नै अनुमति दिएको हुँदा संकेत नम्बर गलत गरेर कम मूल्यांकन गरेमा कारबाहीको भागिदार हुने छन् । ब्रोकर मोडलले कार्यालयका कर्मचारी र व्यवसायी दुवैलाई जिम्मेवार बनाउने खड्काले दाबी गरे । अर्थमन्त्री युवराज खतिवडाले शुक्रबार उनलाई रसुवा भन्सार कार्यालयमा अनुमतिपत्र दिएका हुन् । नेपालभर १ सय ८३ भन्सार एजेन्ट इजाजत पत्र नवीकरण भई चालू अवस्थामा रहेको भन्सार विभागले बताएको छ ।
अंग्रेजी माध्यम भन्दै रकम असुल्दै,"विकास बजेट कटाएर शिक्षकलाई तलबजिल्लाको विकट मानिने खानीखोला गाउँपालिकाले विकास बजेट कटाएर शिक्षकलाई तलब खुवाउने गरेको छ । विद्यार्थीको तुलनामा शिक्षक दरबन्दी कम भएको कारण देखाउँदै गाउँपालिकाले शिक्षक तलबका लागि ६४ लाख खर्च गरेको हो । महालेखा परीक्षकको प्रतिवेदनमा उक्त खर्च बेरुजु देखिएको छ । दरबन्दी कम छ, निजी स्रोतमा रहेका शिक्षकलाई तलब नखुवाए विद्यालय चल्ने अवस्था छैन, गाउँपालिकाका प्रवक्ता मानबहादुर गोलेले भने, ससर्त अनुदानबाट आएको बजेटबाट तलब खुवायौं, महालेखाले बेरुजु देखायो । चालू आर्थिक वर्षमा पनि शिक्षकलाई तलब खुवाउन विद्यालय अनुदान शीर्षकमा ७९ लाख विनियोजन गरेको गोलेले जानकारी दिए । निजी स्रोतमा कार्यरत प्रावि तहका शिक्षकलाई ६ हजार, निमावि तहलाई ९ हजार र माध्यमिक तहका शिक्षकलाई १३ हजार तलब उपलब्ध गराउँदै आएको छ । दरबन्दी मिलान भएका कारण दुगर्म भेगमा शिक्षकको समस्या छ ।"
दुर्घटनामा एकको मृत्यु,"घाइते हुनेमा मृतक लामाको श्रीमती ३८ वर्षीय कान्छी लामा, नेत्रावती २ बस्ने २८ वर्षीय नरबहादुर तामाङ, उनकी श्रीमती २६ वर्षीय निरमाया तामाङ र छोरी २ वर्षकी रेनिसा तामाङ घाइते भएका छन् । घाइतेको जिल्ला अस्पताल धादिङमा उपचार भइरहेको जिल्ला प्रहरी कार्यालय धादिङले जानकारी दिएको छ । यसैगरी पृथ्वीराजमार्गअन्तर्गत बेनिघाट रोराङ ७, चरौदीमा दुइटा ट्रक आपसमा ठोक्किँदा दुई जना घाइते भएका छन् । काठमाडौं जाँदै गरेको ना ४ ख ६९७३ नम्बरको ट्रक र काठमाडौंबाट चितवनतर्फ जाँदै गरेको ना ४ ख १६९७ नम्बरको ट्रक आसपमा ठोक्किएको थियो । दुर्घटनामा चेपिएर नवलपरासीका गुरुदत्त अधिकारी र सोही ठाउँका विक्रम खाँण घाइते भएका छन् । उनीहरूको भरतपुर अस्पतालमा उपचार भइरहेको इलाका प्रहरी कार्यालय गजुरीले जनाएको छ ।"
३७ केजी गाँजासहित तीन पक्राउ,"हेटौंडा (कास) लागूऔषध कारोबारी एक भारतीय महिलासहित ३ जना पक्राउ परेका छन् । हेटौंडाबाट वीरगन्जतर्फ गइरहेको बीआर ०१ सीएन ६९८६ नम्बरको कारलाई हेटौंडा उपमहानगरपालिका ९ स्थित लोकमार्गमा प्रहरीले रोकेर चेकजाँच गर्ने क्रममा २२ वटा पोकामा लुकाएर ल्याएको ३७ केजी गाँजा बरामद गरेको थियो । उक्त कारमा रहेका पर्सा पटरेवा १ का ३२ वर्षीय साम महमद, भारत बिहारकी ४५ वर्षीया अनुदेवी पासवान र भारत बिहारका २४ वर्षीय मनिक कुमारसहित कारलाई नियन्त्रण लिएको प्रहरी उपरीक्षक मुकेशकुमार सिंहले बताए । उनीहरूले कारको नम्बर प्लेट राखिएको भित्र फल्सबटम बनाएर गाँजा लुकाएर ल्याएका थिए । पक्राउ परेकी महिलालाई परिवारिक घुमफिर हो भनेर प्रहरीलाई झुक्याउनका लागि कारमा राखेर ल्याएका थिए । सुरक्षितसँग गाँजा पास भएपछि महिलालाई ८ हजार रुपैयाँ दिने गरेको प्रहरीसमक्ष बताएकी छन् । यसअघि पनि उक्त कारमा राखेर गाँजा भारत पुर्याइसकेको प्रहरीसमक्ष ती महिलाले बताइन् ।"
उद्यमीलाई प्रविधि सामग्री,"हेटौंडा (कास) घरेलु तथा साना उद्योग मकवानपुरले २५ महिला उद्यमी व्यवसायीलाई प्रविधि (मेसिन औजार) हस्तान्तरण गरेको छ । जिल्ला समन्वय समितिका प्रमख रघुनाथ खुलालको प्रमुख आतिथ्यमा २५ उद्यमीलाई २३ लाख रुपैयाँ मूल्य बराबरको सामग्री हस्तान्तरण गरिएको हो । आवश्यकताअनुसार सिलाइ कटाइ मेसिन, पशुलपालनका लागि भुस्सा बनाउने मेसिन, थोपा सिँचाइका लागि चाहिने मेसिन तथा ब्युटिपार्लरजस्ता क्षेत्रलाई आवश्यक सामग्री सरकारको ८० प्रतिशत अनुदान र उद्यमीको २० प्रतिशत लागत लाग्ने गरी औजार हस्तान्तरण गरिएको हो ।"
हिले दौड प्रतियोगिता,"धादिङ (कास) धादिङमा हिले दौड प्रतियोगिता हुने भएको छ । आउने असार १५ मा धान दिवसको अवसर पारेर तल्लोबेंसी नजिकैको बिर्ताबेंसीमा प्रतियोगिता हुने भएको हो । जिल्लामा पहिलो पटक गर्न लागिएको खुला हिले दौड प्रतियोगिताको आयोजना स्थानीय लोक खेल संरक्षण तथा अनुसन्धान संघले गर्ने भएको हो । यो दौड केही दशकअघिसम्म हुने गर्थ्यो तर विस्तारै लोप हुन थाले पछि आयोजना गरिएको आयोजक राजकुमार श्रेष्ठले बताए । धादिङमा धान दिवसमा परम्परागत रूपमा हिलो खेलेर रमाइलो गरिने भएपनि प्रतियोगिताको रूपमा पहिलो पटक गर्न लागिएको आयोजकले बताएका छन् । उक्त प्रतियोगितामा प्रथम हुने धावकलाई प्रमाणपत्रसहित ५० हजार ,द्वितीयलाई ३० हजार र तृतीय पुरस्कार २० हजार रहेको छ । सान्त्वना पुरस्कार १० हजार रहेको छ ।"
महानगरका महत्त्वाकांक्षी योजना,सामुदायिक विद्यालयमा आधारभूत र माध्यमिक तहमा उत्कृष्ट हुन सफल ३३ वटा विद्यालयलाई प्रत्येक वर्ष शिक्षा ऐनअनुसार नै महानगर उत्कृष्ट शिक्षा पुरस्कार प्रदान गरिने छ । साथै बौद्ध परियति शिक्षा (नैतिक शिक्षा) पनि हरेक विद्यालयमा दिइने नीति तथा कार्यक्रममा उल्लेख छ । महानगरअन्तर्गतको मेट्रो एफएमलाई अब निजी साझेदारी कार्यक्रमअन्तर्गत ल्याई प्रतिस्पर्धी र गुणस्तरीयता वृद्धि गरिने छ । साथै महानगरपालिकाले आफ्नै टेलिभिजन सञ्चालनमा ल्याउन लागेको छ । सुरक्षित भवन निर्माण गर्ने उद्देश्यका साथ दुई वा बढी जग्गाधनीले एउटै आवासीय भवन बनाउन चाहेमा नक्सापास दस्तुर केवल १० प्रतिशत लाग्ने छ । यसै वर्षदेखि बहालमा बस्ने सबैले सम्झौता गर्नुपर्ने नीतिमा उल्लेख छ ।
बजेट सक्नै हतार,"नगरपालिकाका रोजगार संयोजकहरूले भने बजेट सकाउने कार्य मात्र नभई युवाहरूमा स्थानीय तहमै रोजगार बन्न सकिन्छ भन्ने सकारात्मक सन्देश दिने कार्यक्रमको उद्देश्य रहेको जानकारी दिएका छन् । कार्यक्रमको अवधि थोरै छ, यसको मतलब बजेट सकाउने हतार होइन, चाँगुनारायणकी रोजगार संयोजक रिता बस्नेतले भनिन््, आगामी आर्थिक वर्षमा पनि कार्यक्रमले निरन्तरता पाउँछ, बजेट खेर जाँदैन ।"
नबोल्नेको सिमी पनि बिक्दैन,"संस्थानका अधिकारीहरूको जागिरे मनोवृत्तिले बजार प्रवर्द्धनको नवीन शैली अपनाएन । गोदामबाट बिक्री गर्दा प्रभावकारी नभएपछि उनीहरूले अरू कार्ययोजना बनाएनन् । विभिन्न आउटलेट तथा सुपरमार्केटसम्म पुर्याउने चाँजो मिलाएनन् । चाडबाडका बेला सहुलियत पसलबाट बेचेजस्तै गरी विभिन्न आउटलेटबाट बिक्री गर्न खोजेनन् । बिचौलिया संलग्न नहुने, सरकारी संस्थानले प्रत्यक्ष किसानसँग किन्ने र उपभोक्तालाई सोझै बच्ने यो शैली सराहनीय भईकन पनि व्यवस्थित बन्न सकेन । यसबाट न किसान ठगिन्छन्, न उपभोक्ता । दुवै थरी लाभान्वित हुन्छन् । कर्णालीका किसानले बजार पाउँछन्, सहरका उपभोक्ताले गुणस्तर । यसको बिक्रीवितरण व्यवस्थित गर्न खाद्य संस्थानले बजारीकरण र व्यवस्थापनको शैली बजारबाटै सिक्नुपर्छ ।"
छुवाछूत लज्जाजनक,"जनप्रतिनिधिहरू नै जातीय विभेदको मारमा परेका छन् । यो लज्जाको विषय हो । यसले जातीय विभेद गर्नु अपराध हो, यसलाई कानुनले बन्देज गरेको छ भन्ने थाहा हुँदाहुँदै पनि विभेदी संस्कार यथावत राखेको छर्लङ्ग बुझिन्छ । दलित अगुवाहरू राजनीतिक दलका सारथीमात्र बन्ने होडले गर्दा दलित आवाज विभिन्न चिरामा खण्डित छ । जबसम्म संगठित आवाज हुँदैन, तबसम्म मुक्तिसम्भव छैन । गोविन्द विक, कपन, काठमाडौं"
दुई तिहाइको दम्भ,"असल नियतकै साथ ल्याउन लागेको भए पनि सरकारले यसबारे सम्बन्धितपक्षलाई बुझाउन सकिरहेको छैन । गुठी विधेयक, मिडिया काउन्सिल विधेयक, मानवअधिकारवादी विधेयक आदि विवादको घेरामा परेका छन् । विधेयकको बचाउमा मन्त्रीहरूले सार्वजनिक गर्ने धारणा अधिनायकवाद र दम्भले भरिभराउ भएको आभाष हुन्छ । हचुवा, सरोकारवालाको धारणा र राय नलिई गरिने निर्णय सरकारकै लागि प्रत्युत्पादक भइरहेको छ । जनताले थुप्रै अपेक्षा गरेको यो सरकारले दुईतिहाइको दम्भ तोडी सबैलाई समेट्नेगरी बढ्न आवश्यक छ । राजेन्द्र आचार्य, निजगढ९, बारा"
'मुआब्जा पाएका छैनौं',"अवैध मन्दिर व्यवस्थापन समिति (सर्वोच्च अदालतको फैसला अनुसार), हलेसी विकास समिति, गुठी संस्थान, मालपोत कार्यालय, नापी कार्यालय र जिल्ला प्रशासन कार्यालयसमेतको मिलेमतोमा अनियमितता र भ्रष्टाचार भइरहको छ । अख्तियारले छानबिन गरोस् । दिलिप गिरी, भीषण गिरी, प्रमोद गिरी, उषा श्रेष्ठ, सुनिल विश्वकर्मा, सुन्दरबहादुर राई, रूपेन्द्र राई, राजन राई र ऐराख राई, हलेसी७, खोटाङ"
प्रधानमन्त्रीको कुटिल मुस्कान,"जमिन दिने दाताहरू मात्र गुठियार हुने कि जमिन जोतेर गुठी र गुठियारको खर्च पुर्याइदिने अंशियारहरू पनि गुठी व्यवस्थापनमा रहने ? साथै मन्दिरमा भेटी चढाउनेहरू पनि सम्पदा र संस्कृतिका व्यवस्थापन र आयोजकमा रहने कि ? भेटी लिने र पाउनेहरू मात्रै यथावत रहिरहने अवस्था राखिरहने ? यो प्रश्नले समाधान कहिले पाउने हो ? वसन्त थापा मगर यो खबरदारी सभा होइन, यो आन्दोलन नै हो । जबसम्म गुठी विधेयक खारेज हुादैन तबसम्म आन्दोलन जारी नै रहन्छ । उत्तम शाक्ययो १०० प्रतिशत झुट हो । सरकारले गुठीसम्बन्धी विधेयक फिर्ता लिएको मात्र हो । मन्त्रीले यो विधेयक फिर्ता गरो भनेर मात्र पुग्दैन, खारेजै हुनु पर्छ । रामेश्वर महर्जनसम्पूर्ण नेवार दाजुभाइ तथा दिदीबहिनी, साथीहरू अब आइन्दा पनि कुनै चुनावमा निर्मला पन्त हत्याका पृष्ठपोषक, ३३ किलो सुन काण्ड, वाइडबडी काण्ड, फोर जी टेलिकम काण्ड, बालुवाटार जग्गा काण्ड, मेलम्ची पानी काण्ड, अधर्मी होली वाइन इसाईको दलाल, धर्म बेचुवा, भ्रष्टाचारीहरूका संरक्षक खाओवादीलाई भोट हाल्छौ ? विचार गर है, भोलि हाम्रो धर्म, जातियता, संस्कृति, सम्पदा, गुठी सबै खाइदिनेछ । सडक बिस्तारको नाममा बचेखुचेका हाम्रा पुराना टहरा, पाटीपौवा, मठमन्दिर, धारा, पोखरी, राजकुलो सबै मासिदिनेछन् । होसियार हुनै पर्छ । राजेन श्रेष्ठ"
विद्यालय क्यालेन्डरको गोलचक्कर,गौरी तमू
राष्ट्रवादको लुतो,"अन्त्यमाराष्ट्रवादले महेन्द्रमाला नै नेपाली मात्र को मुक्तिका लागि अत्यावश्यक स्तोत्र भएको सिद्ध गर्यो । स्थानीय जनप्रतिनिधि अरू सबै छोडेर मोतीरामकृत भानुभक्तीय टोपी सम्झँदै भुतुक्क हुन थाले । बुद्धिजीवीहरू लोकतान्त्रिक अपेक्षा र आवश्यकतालाई अवैध एवं अमौलिक सिद्ध गर्न पञ्चायती लुतोमा महाख्यान रच्न थाले । उता, स्थानीय सरकारका प्रतिनिधि आफ्ना कर्मचारी र प्रतिनिधिलाई राष्ट्रवादी टोपी लगाउन उर्दी गर्छन् । यता, मुसो चढेर नक्कली ब्रह्माण्ड को फन्को मारिरहेका चतुर गणेशमा रूपान्तरित वैतनिक बुद्धिजीवी महेन्द्रवादको प्रेत जगाउन बालुवाटार र सिंहदरबार कुदिबस्छन् ।"
विदेशी अनुदान विकासको भ्रम,हेमन्तराज ओझालेखक अन्तर्राष्ट्रिय विकास र वातावरण व्यवस्थापन विषयका विज्ञ हुन् ।
एसपी र डीएसपीविरुद्ध जाहेरी,"जाहेरीसँगै घाउजाँच केस फाराम र अस्पतालमा उपचार गराएका कागजातसमेत पेस गरिएको छ । शिक्षण अस्पताल काठमाडौंमा गरिएको मानसिक स्वास्थ्य जाँचको रिपोर्ट समावेश गरिएको छ । हामी काम गरी खानेलाई बिनाकारण प्रहरीले पक्राउ गरेर दुःख दियो, वीरबहादुरले भने, प्रहरीको कुटाइबाट छोराको स्वास्थ्य बिग्रेको छ, अहिले पनि डराउने गरेको छ । अधिकारकर्मीसहित जिल्ला प्रहरी कार्यालय पुगेका विशाल र वीरबहादुरले बिहीबार दिउँसो जाहेरी दिएका हुन् । जाहेरी दर्ता हुने वा दरपीठ गर्ने विषयमा छलफल भइरहेको डीएसपी ज्ञानबहादुर विष्टले बताए । तर विशाल, उनका बुबा र अधिकारकर्मी दर्ता नहुँदासम्म नजाने भन्दै जिल्ला प्रहरीमै धर्ना बसेका छन् ।"
"आमा मारिइन्, बाबु फरार, सन्तानलाई कुपोषण",बालिकाको कुपोषण समस्याबारे जानकारी पाएपछि उनलाई नारायणी अस्पतालको पोषण पुनःस्थापना गृहमा भर्ना गर्न प्रयासरत रहेको सामाजिक अभियन्ता प्रकाश थारूले बताए । शोशिलाका अन्य नातिनातिना पनि दुब्ला छन् ।
६ दिनपछि खुल्यो हायात होटल,"समितिले मन्त्रिपरिषद्लाई १५० रोपनी जग्गा तत्काल सरकारका नाममा फिर्ता ल्याउनुपर्ने, १४८ रोपनी जग्गा हक हस्तान्तरणको सम्झौता रद्द गर्नुपर्ने, वैदेशिक लगानी ल्याउने क्रममा भएको निर्णय र प्रक्रियाबारे छानबिन गर्नुपर्ने भनेको छ ।जनसम्पर्क निर्देशक परियारले अध्यक्ष दाहालको आरोपको खण्डन गरे । संसदीय समितिको प्रतिवेदनमात्रै हो । निर्णय होइन । उक्त प्रतिवेदन कार्यान्वयनमा जाँदा हामी न्याय पाउने छौं भन्ने विश्वास छ, उनले भने ।"
साउदीको महराह कम्पनीमा नेपालीलाई रोक,"विभागले भने ११ सय कामदार लैजान लागेको सूचना आएको जनाएको छ । त्यसका लागि मिता, फजललगायत विभिन्न म्यानपावरका एजेन्टले अन्तर्वार्तामा सहभागी गराउन हजारभन्दा बढी कामदार अन्तर्वार्तास्थल ल्याइएका थिए । उनीहरूलाई ३२ केजीको लगेज उचाल्न र ए, बी, सी, डी पहिचान गर्न लगाइएको थियो । विभागले म्यानपावर सञ्चालकसँग लिखित बयान लिने जनाएको छ ।"
मलेसिया खोल्न एक महिनाभित्र बैठक,नेपालले मलेसियामा कामदार पठाउन रोक लगाएको १३ महिना पुगेको छ । गत कात्तिक १२ गते श्रम सम्झौता भएपछि पहिलो प्राविधिक बैठक बसेको थियो । श्रम सम्झौता कार्यान्वयन गर्न पहिलो प्राविधिक बैठकले ढाँचा बनाएको थियो । त्यसमा निकै ढिलो गरी तयारी भइरहेकाले मलेसियामा नयाँ नेपाली कामदार जान नपाएका हुन् ।
फलफूल कि बुद्ध?,"केही उट्पट्याङ्ग किसानले खरबुजा वा ठूला फलफूलमा युवतीको आकृति निकालेर पनि उत्पादन गर्न सक्छन् । खेलवाडको रूपमा त्यस्तो दृश्य बनाएका भए पनि अपवादका रूपमा कतिपय फलफूलचाहिँ प्राकृतिक रूपमै अश्लील शैलीमा फलेका हुन्छन् । फलफूललाई आकार दिने गतिविधिले कृषक जीवनमा केही असर पर्लानपर्ला अनुसन्धानको पाटो हुन सक्छ । तत्कालका लागि खेतीकृषिप्रतिको आकर्षण बढाउन वा उत्पादनको बजार बढाउन उपयोगी हुन सक्छ । चीनमा त्यस्ता अनलाइन पनि छन्, जसले यस्ता फलफूलहरू विदेश निर्यात गर्नका लागि अर्डरहरू लिने गर्दछन् ।"
अर्यालबारे सिर्जना संवाद,"समालोचक गोविन्दराज भट्टराईले गोरखापत्र, हालखबर पत्रिकाका साहित्यकार अर्याललाई जर्मन घुम्न जाने प्रस्तावमा सहकर्मीहरूले अंग्रेजी नजान्ने मान्छे जर्मन घुम्न जाने भनी वचन लगाएपछि उनले पछिल्लो चरणमा अंग्रेजी भाषामा लेखेको रचलाई आफ्नो कृतिमा समेटेको बताए । ३ सय ५० पृष्ठको अर्यालको जीवनी सँगालो रहेको शाश्वत व्यंग्यशिल्पी मा उनको वास्तविक जीवनका खुसीका क्षण, दुःखद पक्ष, आर्थिक अभावले घरमा हुने किचलोदेखि लिएर जागिरमा खेप्नुपरेको अपमानको पीडालाई प्रस्तुत गरिएको छ ।"
देखिँदै हराउँदै,"पछिल्लो समयमा मीटू अभियानले नेपाली रंगमञ्चमा पनि ठूलै बहस नै चल्यो । तर यसकै पछि लागेर महिला कलाकार रंगमञ्चबाटै टाढिनुपर्ने वातावरण नरहेको रंगकर्मीहरूको विचार छ । यसले त झनै पूरै रंगमञ्चलाई सचेत बनाएको धारणा रंगकर्मी सोमनाथ खनाल बताउँछन् । रंगमञ्चमा यस्ता बहस भइरहनुपर्छ, उनी भन्छन्, यसले सजगताका साथ अघि बढ्न झन् सहयोग पुर्याउँछ । यस्ता बहसले महिला रंगकर्मीहरूलाई रंगमञ्चमा उभिन नयाँ स्पेस पाएको रंगकर्मीहरू राई र श्रेष्ठ दुवैको दाबी छ ।"
संगीत दिवसमा उत्सव,"शास्त्रीय गायन प्रस्तुतिमा गुरुदेव कामतले राग दरबारी, नवराज सापकोटा र धनराज तामाङले राग भीमपलासी, रविनदास श्रेष्ठ र श्री केसीले राग मियामल्हार, धनबहादुर नेपाली र संगीता प्रधानले राग रागेश्वरी तथा सुजता बर्मा र जोनिशा पौडेलले राग विहागमा पूर्ण रूपमा शास्त्रीय गायन पस्के । सुरेशराज बज्राचार्य, सन्तोषभक्त श्रेष्ठ, मिलन तण्डुकार, मिलेश तण्डुकारको सामूहिक प्रस्तुतिमा पस्किएको राग चन्द्रकौंसमा दर्शकले तालीले साथ दिए । कार्यक्रममा जीवन आले, विजय दर्लामी मगर र सरोज अधिकारी, जगन्नाथ धौबडाको समूहले भने राग झिंझोटीमा बाँसुरी वादनसहित प्रस्तुति दिए ।"
भारतमा खानेपानी हाहाकार,"त्यसो त यसै साता केरलाबाट प्रवेश गरेको मनसुनले तत्कालका लागि केही राहत भने दिने अपेक्षा गरिएको छ । तर, त्यो राहत अल्पकालीन मात्र हुने छ किनकि यसको दीर्घकालीन समाधान नखोजी उपाय छैन । हुन त विश्लेषकहरूले यही आसन्न संकटलाई ध्यानमा राख्दै यसअघिका पानीसँग सम्बन्धित सबै मन्त्रालयलाई गाभेर जलशक्ति मन्त्रालय बनाइएको छ । अब मन्त्रालयले आफ्नो शक्ति पानीको संकट टार्न कसरी प्रयोग गर्ला त्यो भने हेर्न बाँकी छ ।"
इरानले खसाल्यो अमेरिकी ड्रोन,द्विदेशीय तनावका पछिल्ला घटना २०१८ मे अमेरिकी राष्ट्रपति डोनाल्ड ट्रम्पद्वारा एकपक्षीय रूपमा इरानी परमाणु सम्झौताबाट अलगको घोषणा २०१९ मे २ इरानको तेल नकिन्न अन्य राष्ट्रलाई दबाब २०१९ मे ५ अमेरिकी हवाई तथा बमवर्षक विमानद्वारा खाडी क्षेत्रमा गस्ती २०१९ मे ८ इरानी राष्ट्रपति हसन रौहनीद्वारा युरेनियम उत्पादन बढाउने प्रतिक्रिया २०१९ मे १२ संयुक्त अरब इमरेट्सको तटीय क्षेत्रमा भएको आक्रमणमा इरान जिम्मेवार रहेको अमेरिकी दाबी २०१९ जुन १३ ओमानको खाडीमा २ तेल ट्यांकरमाथिको आक्रमणमा पुनः इरानमाथि अमेरिकाको दोष २०१९ जुन २० इरानी फौजद्वारा अमेरिकी सैनिक ड्रोन ध्वस्त
विमान खसालेको आरोपमा मुद्दा,उनीहरूविरुद्ध नेदरल्यान्ड्समा मुद्दा चलाइएको हो । तर रूसी र युक्रेनले सुपुर्दगी गर्न अस्वीकार गरेकाले उनीहरूको अनुपस्थितिमै मुद्दाको सुनुवाइ हुने छ । मुद्दा दायर गरिएका चारैजना डोनेस्क पिपुल्स रिपब्लिकका पृथकतावादी सैनिक तथा जासुसी नेता हुन् । रूसले विमान खसालिएको सम्बन्धमा आधारहीन आरोप लगाएको भन्दै आफ्ना नागरिक निर्दोष रहेको जनाएको छ । विमान आम्स्टर्डमबाट क्वालालम्पुर जाँदै थियो ।
दुई प्यानल प्रतिस्पर्धामा,"समावेशी समूहबाट अध्यक्षमा दिनेश पोखरेलका साथै महासचिवमा सन्तोष दाहाल, सचिवमा उषाकिरण बारिया पोखरेल, कोषाध्यक्षमा कपिल पाण्डे र युवा संयोजकमा विनोद पौडेलको उम्मेदवारी परेको छ । एनआरएन आईसीसी सदस्य गोकुल घिमिरे प्यानलसहित चुनावी प्रतिस्पर्धा भएपनि निर्णय मतदाताको हातमा भएको बताउँछन् । यसैगरी, अन्तर्राष्ट्रिय समन्वय समितिको ७ पदमा १४ जनाले उम्मेदवारी दिएका छन् । दक्षिण अस्ट्रेलियाबाट नवराज (नवीन) पन्त र रेणुका लामाले संयोजकका लागि प्रतिस्पर्धामा उत्रेका छन् । क्यापिटल टेरिटोरीबाट सञ्जय घिमिरे र चूडामणि सापकोटा, न्यु साउथ वेल्समा देव गुरुङ र डिला खरेल, भिक्टोरियामा महेन्द्र केसी र प्रेम कँडेल, पश्चिम अस्ट्रेलियाबाट कृष्णमान श्रेष्ठ र नवीन भण्डारी तथा क्वीन्सल्यान्डबाट धीरेन्द्रराज थापा र उमेश खडकाले नेतृत्वका लागि प्यानलसहित उम्मेदवारी दर्ता गराएका छन् । नर्दन टेरिटोरी र तास्मानियाबाट क्रमशः हेम पुन र सन्देश परियार निर्विरोध हुने भएका छन् । यसैगरी महिला संयोजकमा सन्ध्या शाह निर्विरोध भएकी छन् ।"
बीआरआईबाट लाभ लिन चीनको आग्रह,"रणनीतिक एवं आर्थिक दुवै हिसाबाले बीआरआई नेपालका लागि महत्त्वपूर्ण रहेको उनले बताए । भारतका कूटनीतिज्ञ एमके भद्रकुमारले चीनको आग्रह स्वागतयोग्य भएको प्रतिक्रिया दिए । यसमा सहभागी हुन प्रधानमन्त्री नरेन्द्र मोदी नेतृत्वको सरकारलाई आफूले पहिलेदेखि सुझाउँदै आएको उनको भनाइ छ । हाम्रो कूटनीतिको सबभन्दा ठूलो असफलता के हो भने हामी कहिल्यै पनि पाकिस्तानलाई एक सरोकारवाला देश हो भनेर मान्दैनौं, उनले भने, त्यसैले ऊ सामेल भएका ठाउँबाट हामी पछि हट्छौं । बीआरआई दक्षिण एसियामा बिग्रिएको सम्बन्धलाई सुधार्ने एक महत्त्वपूर्ण स्थल बन्न सक्ने उनले बताए ।"
सुक्खा बन्दरगाह नेपाललाई जिम्मा,"बन्दरगाह छेउमा बग्ने खोल्सा र माथिल्लोतर्फको जोखिमयुक्त पहिरो नियन्त्रण गर्दै ७ एक्साभेटर, १० वटा टिपरबाट काम चाँडै सकिएको उनले सुनाए । भित्री संरचना व्यवस्थित तरिकाले निर्माण गरिएकाले दीर्घकालीन प्रयोगमा ल्याउन सकिने उनले प्रस्ट्याए ।"
जसले रोङथोङसँगै भुटान छाडेका थिए,शरणार्थी छानबिनमा फेरि 'कार्यदल'पुनर्बसोबासका क्रममा १ लाखभन्दा बढी भुटानी शरणार्थीलाई तेस्रो देश गइसकेपछि बाँकी रहेका झन्डै ७ हजार शरणार्थीको आधिकारिकता पहिल्याउन गृह मन्त्रालयले उच्चस्तरीय समिति गठन गरेको छ । दमकको बेलडाँगी र मोरङको पथरी शिविरमा बस्ने शरणार्थीका हकमा उनीहरूको आधिकारिकता पहिल्याउन र देश फर्कन चाहनेनचाहने इच्छासमेत पहिल्याउन कार्यदल बनाइएको गृह प्रवक्ता रामकृष्ण सुवेदीले बताए । भुटानी शरणार्थी नेता टेकनाथ रिजालले २ महिनाअघि काठमाडौं आएर परराष्ट्रमन्त्री प्रदीप ज्ञवालीसहितलाई घरफिर्तीको उपाय अवलम्बन गर्न
शरणार्थी समस्या यथावत् : रिजाल,"अझै पनि शरणार्थी शिविरमा राष्ट्रसंघीय एजेन्सी (यूएनएचसीआर) र अन्य निकायले अनेक कारण देखाएर सर्वेक्षण गर्ने, फर्म भराउने काम गरिरहेकै छन्, रिजालले भने, राष्ट्रिय र अन्तर्राष्ट्रिय छवि विस्तार गर्नका लागि भए पनि नेपाल सरकारले शरणार्थी घरफिर्तीको पहललाई जोड दिनु जरुरी छ ।"
हटाउने पहल गरिदिन अन्तर्राष्ट्रिय संस्थालाई अनुरोध,"बहुराष्ट्रिय कम्पनीहरू नेपाली प्रेसमा किताब छपाइ गरिदिनुपर्यो भन्दै आउनेवाला पनि छैनन्, उनले भने, अनि कसरी नेपालका मुद्रण उद्योगको संरक्षण हुन्छ ? यसले उपभोक्तालाई अतिरिक्त मूल्य थपिने हो । सरकारले घरघरमा पुस्तक टोलटोलमा पुस्तकालय भन्दै छुट्याएको बजेट खर्च हुने छैन । आयात बन्द गरिसकेकाले बजारमा पुस्तक अभाव हुने र पुस्तकालयले समेत नपाउने उनले बताए । तीन वर्षअघिसम्म करिब २ अर्बको किताब आयात हुने गरेकामा गत वर्ष १ अर्ब ७४ करोडको पुस्तक तथा म्यागजिन आउने गरेको राष्ट्र बैंकको तथ्यांकले देखाएको छ । एजुकेसन इन्टरप्राइजेजका मोहन श्रेष्ठले पञ्चायतले भन्सार लगाउन प्रयास गरे पनि सफल नभएको बताए ।"
सुन हालसम्मकै महँगो,"मूल्य बढेर २०७० भदौ १२ गते ६३ हजार ३ सय रुपैयाँ पुगेको थियो । सुनको मूल्य एकैदिन ३ हजार ४ सय रुपैयाँ बढेर नयाँ रेकर्ड कायम गरेको थियो । त्यसपश्चात् मूल्य उकालो आरोलो हुँदै २०७२ साउन ८ गते मूल्य घटेर ४७ हजार २ सय रुपैयाँ पुगेको थियो । त्यसपश्चात् पुनः मूल्य बढदै २०७५ चैत ८ गते प्रतितोला ६३ हजार ३ सय रुपैयाँ पुगेको महासंघको तथ्यांकमा छ । बिहीबार भने पुनः १ हजार रुपैयाँ बढेर नयाँ रेकर्ड कायम भएको हो । यसअघि २०७० भदौ १२ गते सुनको भाउ तोलामा ३ हजार ४ सय रुपैयाँले बढेर मूल्य ६३ हजार ३ सय पुगेको थियो । मूल्य घटबढ हुँदै २०७५ फागुन ८ गते पुन ६३ हजार ३ सय रुपैयाँ पुगेको थियो । हाल वाणिज्य बैंकले मात्रै सुन आयात गर्न पाउँछन् । बैंकहरूले दक्षिण अफ्रिका, संयुक्त अरब इमिरेट्स (यूएई), हङकङ, स्विटजरल्यान्डलगायत मुलुकबाट सुन आयात गर्दै आएका छन् । आयातित सुन सुनचाँदी व्यवसायी महासंघ, सुनचाँदी कला व्यवसायी संघ र सुनचाँदी रत्न तथा आभूषण महासंघको सिफिरिसमा बैंकले गहना व्यवसायीलाई वितरण गर्दै आएका छन् ।"
अलकत्रा आयातमा साफ्टा सुविधा दुरुपयोगको शंका,"भारतमा उत्पादन नभएको वस्तुले सुविधा खोजेर नपाइने उनले बताए । नक्कली कागपत्र बनाएको भए रोकिने मात्र होइन, जफत नै हुन्छ, उनले भने, तर आयातमा रोकतोक छैन । बिटुमिन वीरगन्ज, भैरहवा र विराटनगरको भन्सार नाकाबाट आयात हुँदै आएको छ ।"
'वित्तीय संस्थाबाहेकले ऋण कारोबार नगर्नु',"केही संस्थाले विज्ञापन गरी क्यासिनो, होटल, रिसोर्ट, अस्पताल, स्कुल, कलेज आदिका लागि सस्तो ब्याजदरमा आवधिक ऋण (टर्म लोन) प्रवाह गरिने बताएका थिए । बैंक तथा वित्तीय संस्थाबाहेक अन्य कसैले बैंकिङ तथा वित्तीय कारोबार गर्न नपाउने कानुनी व्यवस्था भएको हुँदा उक्त कार्य नगर्ननगराउन सम्बन्धित पक्षलाई जानकारी गराइन्छ, सूचनामा भनिएको छ । त्यस्तो कारोबार गर्ने संस्थालाई कानुनबमोजिम कारबाही गरिने पनि राष्ट्र बैंकले बताएको छ । राष्ट्र बैंकले ती संस्थाबारे जानकारी लिन सुरु गरिसकेको छ ।"
रमिताले जितिन् १० लाख,"ओभरसिजका अध्यक्ष कमल तामाङलाई कान्तिपुर पब्लिकेसन्सका मानव संसाधन विभाग प्रमुख पुष्पराज गिरीले १ लाखको चेक हस्तान्तरण गरेका हुन् । करोडपति सिजन३ गत चैत १४ गतेबाट सुरु भएको हो । यो योजनामा कान्तिपुर र द काठमाडौं पोस्टका वार्षिक ग्राहकले सहभागिता जनाउन पाउनेछन् । लक्की ड्रमार्फत एकजना ग्राहकले बम्पर उपहारका रूपमा एक करोड नगद जित्नेछन् । एकजना ग्राहकले लक्की ड्रबाट मासिक १० लाख र साप्ताहिक लक्की ड्रबाट १ लाख नगद पाउने छन् । ग्राहक बन्दा स्क््रयाच कार्डमार्फत २ सयदेखि २ हजार ५ सम्मको नगद छुट पाइनेछ । ल्यापटप, एलईडी टीभी, स्मार्ट फोन, वायरलेस हेड फोन, स्मार्ट वाच ग्राहक बन्नेले पाउनेछन् । यसअघि वार्षिक ग्राहक बनेका २ जना लक्की ड्र मार्फत करोडपति बनिी सकेका छन् ।"
असिनाले सवा ८ करोडको क्षति,"खाद्यान्न, तरकारी र फलफूलमा भएको क्षतिको विवरण स्थानीय तहका केन्द्र तथा प्रदेशको कृषि मन्त्रालय र विभागमा पठाइएको ज्ञानकेन्द्र प्रमुख वासुदेव रेग्मीले बताए । किसानको धेरै दयनीय अवस्था छ, रेग्मीले भने, कतिपय ठाउँमा बीउसमेत मासिएको छ । त्यस्ता किसानलाई क्षतिपूर्ति दिनुपर्छ । असिनाले फलेबास नगरपालिकामा २ करोड २० लाख २९ हजार रुपैयाँको क्षति भएको छ । तथ्यांकअनुसार कुस्मा नगरपालिकामा १ करोड ८५ लाख ५२ हजार र मोदी गाउँपालिकामा ३ करोड ७३ लाख ९० हजार बराबरको खाद्यान्न र तरकारीमा क्षति भएको छ । जिल्लाका चालु वर्ष सञ्चालित मोडल फार्महरूमा ४८ लाख ३७ हजार बराबरको क्षति भएको छ ।"
एनसेलको विजेता घोषणा,काठमाडौं (कास) एनसेलले कल आयो पैसा पायो योजनाका बिजेता ग्राहकको घोषणा गरेको छ । यस योजनाअन्तर्गत पहिलो चार साताका १० जना ग्राहकलाई एनसेलले स्मार्टफोन हस्तान्तरण गरेको हो । वैशाख १६ देखि सञ्चालनमा रहेको यो योजना साउन १३ गतेसम्म सञ्चालनमा रहनेछ । एनसेलले आफ्नो कस्टमर लोयल्टी कार्यक्रमअन्तर्गत सञ्चालनमा ल्याएको यस योजनाअन्तर्गत ग्राहकले विश्वका जुनसुकै देशबाट आएको अन्तर्राष्ट्रिय आगमन कलमा दुई मिनेट वा सोभन्दा बढी कुरा गर्दा प्रत्येक मिनेट २ रुपैयाँ बोनसस्वरूप १० मिनेटसम्म पाउँछन् ।
सूर्या लाइफ इन्स्योरेन्सलाई अवार्ड,काठमाडौं (कास) सूर्या लाइफ इन्स्योरेन्सले इमर्जिङ एसिया इन्स्योरेन्स अवार्ड २०१९ प्राप्त गरेको छ । इन्स्योरेन्सलाई भारतीय चेम्बर अफ कमर्सले अवार्ड दिएको हो । पुरस्कार वितरण समारोहमा भाग लिन अध्यक्ष केशवप्रसाद भट्टराई र प्रमुख कार्यकारी अधिकृत शिवनाथ पाण्डे थाइल्यान्ड पुगेका थिए । सूर्या लाइफलाई नेपालमा बिमा व्यवसाय विस्तारसम्बन्धी रणनीतिक सफलताका लागि विशेष भूमिका खेलेकाले इमेरजिङ एसिया इन्स्योरेन्स अवार्ड दिएको जनाइएको छ ।
दराजको मोबाइल विक,"काठमाडौं (कास) अनलाइन सपिङ गन्तव्य दराजले आउँदो ९ गतेबाट दराज मोबाइल विक सुरु गर्ने भएको छ । उक्त अभियानमा उपभोक्ताले फोन, ल्यापटप, टीभी, एक्सेसरिस तथा अन्य ग्याजेटहरूमा छुट पाउनेछन् । एक साताको यो अभियान उपभोक्ताहरूका लागि निकै किफायती हुने दराजले जनाएको छ । उक्त अभियानभरि उपभोक्ताहरूले नयाँ फोनहरूको लन्चदेखि फ्ल्यास सेल्स र अन्य डिस्काउन्टस पाउनेछन् ।"
सनराइजको नायब प्रमुख कार्यकारीमा अधिकारी,काठमाडौं (कास) सनराइज बैंकको सञ्चालक समिति बैठकले आशा राणा अधिकारीलाई नायब प्रमुख कार्यकारी अधिकृतमा बढुवा गरेको छ । उनले हाल निमित्त प्रमुख कार्यकारी अधिकृतको समेत जिम्मेवारी सम्हालिरहेकी छन् । विगत ३१ वर्षदेखि बैंकिङ क्षेत्रमा कार्यरत अधिकारी सनराइज बैंकको स्थापना कालदेखि नै कार्यरत छिन् । त्यसअघि हिमालयन बैंकमा १४ वर्ष र राष्ट्रिय वाणिज्य बैंकमा ६ वर्षभन्दा बढी काम गरेको अनुभव अधिकारीसँग रहेको बैंकले जारी गरेको विज्ञप्तिमा उल्लेख छ ।
टीभीएसको सुपर सिजन फाइनान्स,"काठमाडौं (कास) नेपालका लागि टीभीएस मोटर कम्पनीको आधिकारिक वितरक जगदम्बा मोटर्सले टीभीएस सुपर सिजन फाइनान्स फेयर को आयोजना गरेको छ । बुधबारदेखि सुरु मेला ५ दिनसम्म काठमाडौंको भृकुटीमण्डपमा सञ्चालन हुनेछ । मेलामा ग्राहकहरूले उत्कृष्ट फाइनान्स सुविधा, एक्स्चेन्ज अफरका साथै बचतको सुनौलो अवसर पनि प्राप्त गर्ने कम्पनीले जनाएको छ ।"
होन्डाको डीआईओ डिलक्स,काठमाडौं (कास) नेपालका लागि होन्डा मोटरसाइकल तथा स्कुटरको अधिकृत बिक्रेता र ज्योति ग्रुपको स्याकार ट्रेडिङ कम्पनीले डीआईओ स्कुटरको नयाँ मोडल होन्डा डीआईओ डिलक्सलाई नेपाली बजारमा ल्याएको छ । समकालीन सहरी डिजाइनमा आधारित होन्डा डीआईओ डिलक्समा आकर्षक र स्टाइलिस लुक रहेको छ । जसले आधुनिक स्कुटरहरूलाई पूर्ण रूपमा रिडिफाइन गर्न सफल भएको कम्पनीको दाबी छ ।
इटहरीमा टाटाको कार मेला,काठमाडौं (कास) टाटा मोटर्सको नेपालस्थित आधिकारिक बिक्रेता सिप्रदी ट्रेडिङ र गोयल अटोको सहकार्यमा इटहरीमा बिहीबारदेखि कार मेला सुरु भएको छ । बिहान ११ देखि साँझ ७ बजेसम्म सञ्चालन हुने उक्त कार मेला सिप्रदी ट्रेडिङको कार्यालय नजिकै ओसन पार्कमा सुरु भएको हो । यस मेलामा ग्राहकहरूले एकै स्थानबाट विभिन्न गाडी किनबेचको सुविधा प्राप्त गर्न सक्नेछन् ।
सुबिसुको बम्पर विजेता घोषणा,काठमाडौं (कास) सुबिसु भयंकर अफरअन्तर्गत झापा भद्रपुरकी हेमन्ती शाहले लक्की ड्रमा बम्पर पुरस्कार प्राप्त गरेकी छन् । उनले ४० इन्चको स्मार्ट टीभी जितेकी हुन् । कम्पनीले १४ औं सातासम्म गरेको लक्की ड्रमा आफ्ना सक्रिय ग्राहकमध्ये १४० जनालाई पनि क्लियर टीभी तथा इन्टरनेट सेवामा तीन महिनाको निःशुल्क सेवा दिने भएको छ ।
किराना व्यवसायीलाई मेगाको अफर,काठमाडौं (कास) मेगा बैंकले किराना व्यवसायीहरूका लागि आकर्षक अफर ल्याएको छ । बैंकिङ कारोबारलाई क्यासलेस बनाउने उद्देश्यका साथ बैंकले क्यूआर कोड प्रवर्द्धन गर्न किराना व्यवसायीहरूका लागि आकर्षक अफर ल्याएको हो । यस योजनाअन्तर्गत किराना पसलले आफ्ना ग्राहकलाई सामान बिक्री गर्दा ग्राहकको फोन पे सञ्जालभित्र रहेको कुनै पनि बैंकका मोबाइल बैंकिङमार्फत मेगा बैंकको क्यूआर कोडलाई स्क्यान गरी भुक्तानी लिनुपर्नेछ ।
कतार एयरवेजलाई पुरस्कार,काठमाडौं (कास) कतार एयरवेज यस वर्षको स्काइट्रेक्स वर्ल्ड एयरलाइन अवार्डसमा चार प्रतिष्ठित पुरस्कार हात पार्न सफल भएको छ । जसमध्ये विश्वको सर्वोत्कृष्ट एयरलाइन सर्वोच्च पुरस्कार पनि रहेको छ । योसँगै कम्पनी उक्त पुरस्कारद्वारा ५ पटक सम्मान हुने पहिलो एयरलाइन बन्न सफल भएको छ । साथै कतार एयरवेजले तेस्रोपटक मध्यपूर्वको सर्वोत्कृष्ट एयरलाइन र लगातार चौथो वर्ष सर्वोत्कृष्ट बिजनेस क्लास उपाधि हात पारेको छ । विश्वका अन्य कम्पनीलाई पछि पार्दै कतार एयरवेजले पुनः आफ्नो बिजनेस क्लास क्युसुइटका लागि सर्वोत्कृष्ट बिजनेस क्लास सिट पनि प्राप्त गरेको जनाएको छ ।
टोयोटाको गाडी अब श्रेया अटोमोबाइल्समा,काठमाडौं (कास) टोयोटाको नेपालका लागि एक मात्र आधिकारिक बिक्रेता युनाइटेड ट्रेडर्स सिन्डिकेटले आफ्ना डिलरहरूलाई देशभर फैलाउने क्रममा जनकपुरमा पनि डिलर विस्तार गरेको छ । जनकपुरमा श्रेया अटोमोबाइल्सले विगत केही महिनादेखि टोयोटाका गाडीहरू बिक्री गर्दै आएको छ । हालसम्म २५ वटा गाडी बिक्री भइसकेका छन् । सञ्चलानमा आएको केही समय बितिसके पनि श्रेया अटोमोबाइल्स डिलरको उद्घाटन भने एक समारोहका बीच बिहीबार जनकपुरमा सम्पन्न भएको छ ।
ग्लोबल आईएमईसुमेरु सम्झौता,काठमाडौं (कास) ग्लोबल आईएमई बैंक र सुमेरु अस्पतालका बीच अस्पतालले बैंकका ग्राहक तथा कर्मचारीहरूलाई प्रदान गर्ने विभिन्न सेवा तथा सुविधाहरूमा दिइने छुटसम्बन्धी सम्झौतापत्रमा हस्ताक्षर भएको छ । सम्झौतापत्रमा ग्लोबल आईएमई बैंकका कार्ड बिक्री तथा बजार प्रवर्द्घन विभाग प्रमुख नवीन सुवेदी र सुमेरु अस्पतालका निर्देशक दिलीप डंगोलले हस्ताक्षर गरे ।
टाटा मोटर्सको मनसुन मेनिया,"काठमाडौं (कास) टाटा मोटर्स र त्यसको अधिकारिक बिक्रेता सिप्रदी ट्रेडिङले बुधबारदेखि थापाथलीस्थित सोरुममा मनसुन मेनिया कार्यक्रम सञ्चालन गरेको छ । मनसुन मेनिया ८ गतेसम्म चल्नेछ । ग्राहकहरूले टाटा मोटर्सका नयाँ तथा अत्याधुनिक डिजाइनका नेक्सन, टियागो, टिगोर, हेग्जा र स्ट्रोमलगायत गाडी अवलोकन तथा टेस्ट ड्राइभ गर्न पाउनेछन् । नगद छुट, गाडीको एक्सचेन्जमा सुविधा, प्रत्येक बुकिङमा स्मार्ट फोन, गाडीको मूल्यांकनमा इन्धन सुविधा र टेस्ट ड्राइभमा सिनेमाको टिकटलगायत आकर्षण रहेको सिप्रदीले जनाएको छ ।"
सांग्रिलास्पारो पे सम्झौता,"काठमाडौं (कास) सांग्रिला डेभलपमेन्ट बैंक र स्पारो पे प्रालिका बिच खल्ती (डिजिटल वालेट) सेवा प्रदान गर्नेसम्बन्धी सम्झौता भएको छ । यस सुविधाअन्तर्गत सांग्रिला बैंकका ग्राहकहरूले इन्टरनेट बैंकिङ तथा मोबाइल बैंकिङद्वारा आफ्नो खातामा रहेको रकम खल्तीमा लोड गरी मोबाइल टपअप, एअर टिकट खरिद, खानेपानी शुल्क भुक्तानी, विद्युत् महसुल भुक्तानी, सिनेमाका टिकटजस्ता विभिन्न सुविधाहरू प्राप्त गर्न सक्नेछन् ।"
हेटौंडाढल्केबर प्रसारण लाइन निर्माण रोकियो,मर्स्याङदी नदी विद्युतीय करिडोरका रूपमा विकास भइरहेको अवस्थामा यी आयोजनालाई छिटो पूरा गर्न सरकारी सहयोग आवश्यकता रहेको उनले बताइन् । यो करिडोरमा तीनवटा आयोजना निर्माण भइसकेको र अन्य तीन आयोजना बन्ने तयारीमा रहेको उनले जानकारी दिइन् ।
एकीकृत भन्सार जाँच चौकी सञ्चालन,भन्सार क्षेत्रबाटै दुईतर्फी सवारी सञ्चालन हुँदा नेपालतर्फ आयात गरिएका सामान बोकेका सवारी साधनको जाम जोगबनी सीमा नाकाबाट १० किलोमिटर दक्षिण भारतको बथनाहासम्म हुने गरेको थियो । सीमा नाकाबाट २० किलोमिटर दक्षिणस्थित भारतको फारबिसगन्जबाट कुनै पनि मालवाहक गाडी विराटनगर भन्सार परिसरभित्र आइपुग्न न्यूनतम ५ दिन लाग्ने गरेको व्यवसायीहरूले गुनासो पोख्दै आएका छन् । अत्यधिक जामका कारण समयमा ट्रक र कन्टेनर नआउँदा व्यवसायीले डिटेन्सनको मार खेपिरहनुपरेको थियो ।
माथिल्लो अरुण १ हजार ४० मेगावाटको बन्ने,"चिलिमेले योसहित ४ सय २० मेगावाटको बूढीगण्डकी प्रोक खोला, १ सय ६५ मेगावाटको सेतीनदी३, ६० मेगावाटको बूढीगण्डकी स्यार खोलाको पनि सर्वेक्षण अनुमति पाएको छ । अर्को सहायक कम्पनी माथिल्लो तामाकोसी हाइड्रोपावरले समेत ४ सय ५६ मेगावाटको आयोजना निर्माण गरिरहेको छ । विद्युत् प्राधिकरणले माथिल्लो अरुण र दूधकोसीबाट उत्पादन हुने विद्युत् भारतीय एनटीपीसी विद्युत् व्यापार निगमलाई बिक्री गर्ने गरी समझदारी गर्ने तयारी गरिरहेको छ । सन् २०२१ बाट निर्माण सुरु गरी २०२६ मा आयोजनाको निर्माण सक्ने योजना छ ।"
अस्ट्रेलिया शीर्षमा,मार्कस स्टोइनिस२५४मिचेल स्टार्क२५५
१०० खेल खेल्दै अली,"सन् १९७९, १९८७ र १९९२ को उपविजेता इंग्ल्यान्डले कहिल्यै ५० ओभरको विश्वकप जित्न सकेको छैन । तर अली गृहमैदानमा पहिलोपल्ट यो उपलब्धि हात पात पर्ने आशा लिन्छन् । एउटा टिमका रूपमा ट्रफीले त्यसको महत्त्व राख्दछ, आस छ अहिलेको समय त्यही नै हो, उनले भने ।"
प्लेयर्स टु वाच,इंग्लिस कप्तानले पूर्ण फिट नभए पनि अफगानिस्तानविरुद्ध कीर्तिमानी इनिङ्स खेलेका थिए । १ सय ४८ रन बनाउनेक्रममा उनले १७ छक्का प्रहार गरेर कीर्तिमान बनाएका थिए । दक्षिण अफ्रिकासँगको पहिलो खेलमा पनि मोर्गनले ५७ रन बनाएका थिए । सन् २००७ मा आयरल्यान्डबाट विश्वकप खेलेका ३२ वर्षे मोर्गन अहिले इंग्ल्यान्डलाई पहिलो पटक विश्वकप जिताउने अभियानमा छन् ।
वार्नरले मागे माफी,"त्यो फुल बल र इनस्विङगर थियो, प्लाहाले भने, उनले त्यस्तो कडा हानेका पनि होइनन् तर त्यो ब्याटमा राम्रोसँग आएको थियो । त्यो मेरो फलो थ्रुमै आएको थियो । जति चाँडो त्यो बल मेरो नजिक आयो मैले त्यो आफ्नै अगाडि देखें । मैले त्यसलाई छल्न पनि खोजें किनभने त्यो मेरो आँखा वा कानमा आएर लाग्न सक्थ्यो । त्यो मेरो टाउकोको माथिल्लो भागमा लाग्यो र म लड्न पुगें । मैले त्यसपछि सम्झेको भनेको सबै मतिर जम्मा भइरहेको थिएँ । उनले अगाडि भने, म चेत नै थिएँ, त्यही भएर केही सम्झना छ । मैले तीनवटा डेविड वार्नर देखेको थिएँ । त्यही भएर केही गहिरो स्वास फेरें । मेरो हातमा रगत थियो, जसले गर्दा डर पनि लाग्यो । तर म सकारात्मक हुन खोजिरहेको थिएँ ।"
फेरि चुक्यो दक्षिण अफ्रिका,"विलियम्सन ७६ रनको स्थितिमा खेलिरहेको बेला दक्षिण अफ्रिकाले रिभ्यु लिन नसक्नु पनि हारको कारण रह्यो । इमरान ताहिरको बलमा विलियम्सन ब्याटमा एज लागेको थियो र त्यसमा विकेटकिपर क्विन्टन डी ककले क्याच पनि लिए । तर रिभ्यु मागेनन् । म त्यस बेला लङअनमा थिएँ, यसबारे नजिकमा रहेर अपिल गर्न सक्ने डी कक नै थिए, प्लेसिसले भने, तर मलाई लाग्दैन, त्यसै कारणले खेलमा हामी पराजित रह्यौं ।"
मेसीको पेनाल्टी,"कोलम्बियाले आफ्नो अन्तिम लिग चरणको खेलमा आइतबार पाराग्वेको सामना गर्नेछ । त्यसमा टिमले जितकै लागि प्रयास गर्ने जापाटाले बताए । सन् २०२२ को विश्वकप आयोजना गर्न लागेको कतारले अन्तिम आठमा आफ्नो प्रवेश निश्चित गर्न लियोनल मेसीको अर्जेन्टिनाको सामना गर्नेछ । आजको हार हाम्रा लागि पीडादायी रह्यो, किनभने हामीले अन्त्यसम्म पनि गोल गर्न नदिन प्रयास गर्यौं ।"
अवार्ड विजेतालाई टर्किसको टिकट,हंशराज हुलासचन्द एन्ड कम्पनीको मुख्य प्रायोजन तथा किरण सुज म्यानुफ्याक्चररको उत्पादन गोल्डस्टार र डिस मिडिया नेटवर्कको एक्सन स्पोर्ट्सको सहप्रायोजन रहने पल्सर स्पोर्टस २०७५ मा १० विधामा खेलाडी र खेलकर्मीलाई सम्मान गरिनेछ ।
सन्दीप र सोमपाल क्यानडा लिगमा,ट्वान्टी२० क्यानडा लिग जुलाई २५ मा सुरु हुनेछ । नेपालले जुलाई २० देखि २८ सम्म सिंगापुरमा आईसीसी विश्व ट्वान्टी२० एसिया छनोट खेल्नुपर्ने भएकाले दुवैले क्यानडामा सुरुआती खेल गुमाउनुपर्ने हुनसक्छ ।
एपीएफ र प्रदेश ३ विजयी,"पहिलो खेलमा टस जितेको प्रदेश ३ ले निर्धारित ओभरमा ३ विकेट गुमाई १ सय ५६ रन बनायो । अस्मिना कर्माचार्यले आक्रामक ब्याटिङ गर्दै ३६ बलमा ४७ रन बनाइन् । अस्मिता खरेल र कञ्चन श्रेष्ठले २८२८ तथा सुमन खतिवडाले १० बलमा २१ रन बनाए । कर्णालीबाट एकमात्र विकेट सरिता जिसीले लिइन् । १ सय ५७ रनको विशाल लक्ष्य पछ्याएको कर्णाली सुरुदेखि नै दबाबमा रह्यो । प्रदेश ३ को कसिलो बलिङसामु कर्णालीका खेलाडी निरीह बने । १५३ ओभरमा ६६ रनमा अलआउट हुँदा रविना चौधरीले २२ र लक्ष्मी रिमालले ११ रन बनाए ।प्रदेश ३ की खुशी डंगोलले ५ विकेट लिइन् । सुमन खतिवडाले २, अस्मिना र आरती बिँडारीले ११ विकेट लिए । प्लेयर अफ द म्याच खुशी डंगोल भइन् ।"
राष्ट्रिय बिच भलिबल सुरु,"प्रतियोगिताको उद्घाटन गर्दै नेकपा अध्यक्ष पुष्पकमल दाहालले खेलकुदमा लगानी बढाउन सरकारको ध्यान पुग्नुपर्ने बताए । कार्यक्रममा भलिबल र खेल पर्यटनको क्षेत्रमा महत्त्वपूर्ण भूमिका खेलेको भन्दै प्रदेश सांसद राजीव पहारी, राष्ट्रिय खेलकुद परिषदका सदस्य राजेशकुमार गुरुङ, पर्यटन बोर्ड पोखराका सूर्य थपलिया, पूर्व भलिबल खेलाडी तथा व्यवसायी प्रगत कायस्थलाई भलिबल संघले सम्मान गर्यो । नेपाल भलिबल संघले आयोजना गरेको प्रतियोगिताको व्यवस्थापन कास्की भलिबल संघले गरेको छ । प्रतियोगितामा तीन विभागीय र सात प्रदेशका महिलातर्फ १४ र पुरुषतर्फ १७ टिम सहभागी छन् । विजेता महिला तथा पुरुष टोलीले समान ३० हजार, दोस्रो हुनेले २० हजार तथा तेस्रो हुनेले १० हजार रुपैयाँ प्राप्त गर्ने छन् ।"
वीरगन्ज 'सी' डिभिजनमा,"काठमाडौं (कास) वीरगन्ज युनाइटेड क्लब सातदोबाटोस्थित एन्फा कम्प्लेक्समा स्पोर्ट्स एकेडेमी साँगालाई ३१ ले हराएर बिहीबार सहिद स्मारक सी डिभिजन लिगमा छनोट भएको छ । वीरगन्जको जितमा कप्तान चतुरधन चौधरी, उज्वल लोप्चन श्रेष्ठ र सविर चौधरीले गोल गरे । साँगाका कमल देउवाले एक गोल गरे । यससँगै ३८ टिम सहभागी छनोटबाट वीरगन्ज, झापा र चर्च ब्वाइज क्लबले आआफ्ना समूहमा पहिलो स्थान हासिल गर्दै सी डिभिजनमा स्थान बनाए । यो सिजन हुने राजधानीको सी डिभिजन लिगमा यी तीन क्लबले पुराना ११ टिमसँगै प्रतिस्पर्धा गर्नेछन् ।"
विदुरलाई सफलता,"काठमाडौं (कास) नुवाकोटको विदुर नगरपालिकाले राष्ट्रिय टिमकी पूर्वकप्तान अनु लामाको ह्याट्रिक मदतले उपमेयर कप महिला फुटबलमा बिहीबार काभ्रेको पनौतीलाई ६० ले पराजित गरेको छ । हल्चोक मैदानमा प्राप्त सफलतामा विदुरका लागि अनुले २७ औं मिनेटमा गोलको खाता खोलेकी थिइन् । उनले दोस्रो हाफको आठौं र ३९ औं मिनेटमा गोल गर्दै ह्याट्रिक पूरा गरिन् । रन्जिता राई र रन्जना दर्जीले पनि ११ गोल गरे । अर्को एक गोल पनौतीकी अप्सरा परियारले आफ्नै पोस्टमा गरेकी थिइन् ।त्यस्तै, वीरेन्द्रनगरले कावासोतीविरुद्ध २२ को बराबरी खेल्दै अंक बाँड्यो ।"
कुस्तीको आरोप,काठमाडौं (कास) नेपाल कुस्ती संघले असार ७ मा तय भएको संघको निर्वाचनलाई राष्ट्रिय खेलकुद परिषद्का सदस्यसचिव केशवकुमार विष्टले अन्तिम घडीमा प्रक्रिया अघि नबढाएर धोका दिएको आरोप लगाएको छ । संघले बिहीबार पत्रकार सम्मेलन गर्दै विधानअनुसार वर्तमान कार्यसमितिको जेठ २४ मा कार्यकाल सकिएपछि असार ७ को निर्वाचनका लागि परिषद्मा सबै कानुनी प्रक्रिया पूरा गरेको जनाएको छ । संघका अध्यक्ष नारायणदेव राणाले निर्वाचनको नियमित प्रक्रिया रोक्ने अधिकार कसैलाई नहुने बताउँदै राजनीतिक हस्तक्षेप गर्न खोजिएको आरोप लगाए ।
गोर्खा ब्वाइज फाइनलमा,"उदयपुर (कास) गोर्खा ब्वाइज रूपन्देहीले घरेलु टोली उदयपुर ११ लाई ४१ ले पछि पार्दै छैटौं उदयपुर गोल्डकप फुटबलको फाइनल तय गरेको छ । सदरमुकाम गाईघाटस्थित थरुहट रंगशालामा गोर्खा ब्वाइजले शनिबार एपीएफसँग उपाधिका लागि प्रतिस्पर्धा गर्नेछ । गोर्खाका लागि फोफनाले दुई, सुशील यादव र डेनिलले गोल गरे ।"
चर्को गर्मी बदलिँदो रोजाइ,"पहिरन : बबलगम, गाबहालमोडल : रोजिना चौहानतस्बिर : श्रुति श्रेष्ठ"
स्वाभिमानको कथा,"सेनाको प्रतिस्पर्धामा सहभागी हुनुअघि आले काठमाडौंमा सन् २०१३ मा भएको दोस्रो यन्त्र रोबोटिक्स प्रतियोगितामा पहिलो भएका थिए । भारतमा भएको अन्तर्राष्ट्रिय स्वचालित रोबोट प्रतियोगितामा दोस्रो भएका उनी अमेरिकामा आयोजित अन्तर्राष्ट्रिय फायरफाइटिङ रोबोटिक्स प्रतियोगिता, रोबोगेम २०१६ लगायत जापान, थाइल्यान्ड, मेक्सिकोमा सम्पन्न प्रतिस्पर्धामा दोस्रो भएका थिए ।"
शानदार इनिङ्स,लगातार पाँचौंपल्ट विश्वकपमा सहभागी शकिबले वेस्ट इन्डिजविरुद्धको प्रदर्शनलाई करिअरकै सबैभन्दा उत्कृष्ट मानेका छन् । व्यावसायिक क्रिकेट लिगमा जस्तो प्रदर्शन देशका लागि नगरेको भन्ने उनीमाथि आरोप लाग्ने गरेको छ । त्यसको जवाफ उनले यो विश्वकपमा दिइरहेका छन् ।
हेलम्बुमा ग्रेट वाल,"हेलम्बु गाउँपालिकाले नमुना बस्तीसँगै सांस्कृतिक जगेर्नाका लागि पनि विशेष कार्यक्रम लागू गरेको छ । परम्परागत शैलीका घरहरू, रेडपान्डालगायतका वन्यजन्तु तथा चराचुरुङ्गीको संरक्षण, व्यावसायिक ट्राउट (माछा) पालन, स्याउ खेतीलगायतले हेलम्बुको बेग्लै पहिचान बनाएको छ । प्रदेश सांसद निमा लामाले पनि हेलम्बुलाई विश्व पर्यटन बजारमा पुर्याउने अभियानमा रहेको बताए ।काठमाडौंबाट धुलिखेलमेलम्ची वा सुन्दरीजलचिसापानीकुटुङसाङ हुँदै अथवा साँखुभोटेचौरमेलम्ची भएर हेलम्बु पुग्न सकिन्छ । माउन्टेन फ्लाइटबाट दृश्यावलोकन गर्न सकिने ८० प्रतिशत हिमाल हेलम्बु ग्रेट ट्रेलबाट नियाल्न सकिन्छ, मनेनकोटका होटल तथा पर्यटन व्यवसायी कालु शेर्पाले भने । हेलम्बु क्षेत्र एकपटक पुग्नै पर्ने रमणीय गन्तव्य हो । त्यसमाथि चीनको ग्रेट वालकै झल्को दिने पैदल यात्राका लागि हेलम्बु ग्रेट ट्रेलको निर्माणले यस क्षेत्रप्रति मोहित पार्नेछ ।"
स्पाइस गर्ल्सको पुनर्मिलन,"ब्यान्ड सबैभन्दा फहिले टुत्रँदा त्यसको अपजस दिइन्छ, गेरीलाई । सन् १९९८ मै उनले ब्यान्ड छाडिन्, जति बेला उनीहरू सफलताको शिखरमा थिए । वेम्बलीमा भएको त्यस कन्सर्टमा उनी पनि थिइन् र पहिलोपल्ट ७० हजार दर्शक अगाडि माफी मागिन्, सुरुमै ब्यान्ड छाडेकामा । उनका शब्द रहे, आई एम सरी । उनले छाडेपछि नै ब्यान्डभित्र कलह सुरु भएको थियो । उनले यसरी माफी माग्नुलाई स्पाइस गर्ल्सको रियुनियनका लागि ठूलो बल मानिएको छ । अब सबैको प्रतीक्षा हुनेछ, ब्यान्डको नयाँ सिर्जनामा ।"
कमेन्टको पनि र्यांकिङ,"यो फिचरले स्वचालित रुपमा काम गर्नेछ । पेजवालाले कमेन्टको र्यांकिङ फिचर प्रयोग गर्ने वा नगर्ने निर्णय गर्न सक्छन् । फेसबुकका अनुसार धेरै फलोअर्स भएका पेज वा प्रोफाइलमा अर्थपूर्ण संवादको लागि यस्तो प्रयोग गरिएको हो । प्रयोगकर्ताले पनि आफ्नो पेजमा वा प्रोफाइलमा भएको कमेन्टहरूलाई डिलिट, हाइडजस्ता फिचर प्रयोग गरी व्यवस्थापन गर्न सक्छन् ।"
फोटोसपमा पनि इमज चिन्ने,फोटोसपले शुक्रबार ब्लगपोष्ट गर्दै यस्तो प्रविधिले फोटोमा हुने तोडमोड (म्यानुपुलेसन) चिन्न सहयोग गर्ने दाबी गरेको छ । मानव तस्विरमा तोडमोड गरिएको आँखाबाट पहिचान गर्न सकिने सम्भावना ५३ प्रतिशत भएको अध्यनले देखाएपनि एआईको सहायताले यसलाई ९९ प्रतिशत बनाउन सकिने बताइएको छ । अचेल धेरै सीसी क्यामेरामा मुहार पहिचान गर्न सक्ने प्रविधि जडित छन् । फेसबुकले पनि आफ्नो प्रयोगकर्ताको मुहार पहिचान गर्न सक्ने फिचर सुरु गरिसकेको छ ।

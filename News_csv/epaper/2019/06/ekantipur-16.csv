शीर्षक,विवरण
शिवपुरीमा तीनतिर केबलकार,"यो निकुञ्जमा ३१८ प्रजातिका चरा, १०२ किसिमका पुतली र १२९ किसिमका च्याउ पाइन्छन् । साथै यो निकुञ्ज दुर्लभ ध्वाँसे चितुवा, भालु, चितुवा, रतुवा, बँदेल, जंगली बिरालो, लंगुरलगायत विभिन्न जंगली जनावरको आश्रयस्थल बन्न पुगेको छ । यस निकुञ्जअन्तर्गत हिन्दु तथा बौद्ध धर्मावलम्बीहरूका महत्त्वपूर्ण धार्मिकस्थल रहेका छन् । बागद्वार, जामाचो, विष्णुद्वार, तारेभीर, नागी गुम्बा आदि प्रमुख तीर्थस्थल हुन् । नववर्षको प्रारम्भमा उपत्यका तथा वरपरका श्रद्धालु वाग्मती तथा विष्णुमतीको उद्गमस्थल बागद्वार र विष्णुपादुकामा आई स्नान तथा पूजाआजा गर्छन् । शिवपुरीको उत्तरी भेगबाट उच्च हिमालको भव्य दृश्य तथा दक्षिण ढलानबाट काठमाडौं उपत्यका देख्न सकिन्छ । हेलम्बु जाने प्रमुख गोरेटो बाटो यो निकुञ्ज क्षेत्रभित्र पर्ने सुन्दरीजल र चिसापानी हुँदै जान्छ ।"
इन्टरनेटमा अंकुश,उपसमितिले विकास तथा प्रविधि समितिलाई शुक्रबार बुझाएको प्रतिवेदनमा सूचना प्रविधि अदालतमा जिल्ला अदालतका न्यायाधीश अध्यक्ष रहने प्रावधान सिफारिस गरिएको छ । उक्त अदालतमा वाणिज्य र सूचना प्रविधि क्षेत्रबाहेक सरकारले तोकेको दुई सदस्य रहने प्रावधान उपसमितिले राखेको छ ।
नेकपाकै सांसदले मागे सञ्चारमन्त्रीको राजीनामा,"काठमाडौं (कास) सत्तारूढ नेकपाका सांसद रामवीर मानन्धरले गुठी प्रथालाई सामन्तवादको संज्ञा दिएकामा सञ्चारमन्त्री गोकुल बाँस्कोटाको राजीनामा माग गरेका छन् । काठमाडौं५ का सांसद मानन्धरले गुठीलाई सामन्ती प्रथासँग जोडिएकामा कडा आपत्ति जनाए । सरकारका प्रवक्ताले गुठीलाई सामन्तवादको संज्ञा दिनुभएको छ । कि सार्वजनिक रूपमा माफी माग्दै त्यो कुरा फिर्ता लिनुस्, होइन भने राजीनामा दिनुस्, रिपोर्टर्स क्लबद्वारा राजधानीमा शनिबार अयोजित कार्यक्रममा उनले भने, सरकारकार प्रवक्ता भएर यस्तो कुरा गर्नुहुन्छ भने, राजीनामा बाहेक अर्को बाटो हुँदैन ।मानन्धरले गुठी विधेयकको विरोधमा सडकमा ओर्लिएका राजधानीवासीलाई सान्त्वना दिनुपर्नेमा आगोमा घिउ थप्ने काम गरेको भन्दै गुठियारलाई आक्षेप लगाउने र अपमान गर्ने मन्त्रीको दिनगन्ती सुरु हुने बताए । मानन्धरले प्रधानमन्त्री केपी ओली युरोपबाट फर्केपछि विधेयक फिर्ता लिन दबाब दिने उल्लेख गर्दै फिर्ता नभए राजधानीमा आन्दोलनको आँधीबेहरी सुरु हुने चेतावनी दिए ।"
सञ्चालकको निधनमा जिल्लाभरि विद्यालय बन्द,"प्याब्सनएनप्याब्सन काठमाडौंले भने शोकको घडीमा विद्यालय बन्द गराउने निर्णय स्वाभाविक भएको दाबी गरे । शोकका बेला अनुमति लिँदै हिँड्ने कुरा भएन, प्याब्सन काठमाडौंका अध्यक्ष हरिकृष्ण श्रेष्ठले भने, हाम्रो छाता संगठनले बिदा गर्ने निर्णय लिएको हो । शिक्षा क्षेत्रमा समर्पित व्यक्तिको निधनमा बिदा दिनु उचित हुने एनप्याब्सनका अध्यक्ष विष्णुप्रसाद पराजुलीले दाबी गरे । हाजिर गनेर शिक्षक, स्टाफलाई पारिश्रमिक दिने तर विद्यार्थीको खाना, खाजा र स्कुल बसको खर्च महिनाभरिकै उठाउने विद्यालय पनि थुप्रै छन् । खर्च जोगिने लोभमा यस्ता निजी विद्यालय भैपरी आउने बिदामा स्कुल बन्द गर्न हौसिने गरेको अभिभावक बताउँछन् ।"
सातै प्रदेशमा फेरिए प्रहरी प्रमुख,"दानसिंह बोहरालाई प्रहरी प्रशिक्षण प्रतिष्ठान, दीपककुमार थापालाई राजमार्ग सुरक्षा तथा ट्राफिक निर्देशनालय, विश्वराज पोखरेललाई प्रहरी महानिरीक्षकको निर्देशनालय, महेन्द्रकुमार पोखरेललाई प्रहरी प्रधान कार्यालयको वृत्तिविकास निर्देशनालय, महेशविक्रम शाहलाई राष्ट्रिय सुरक्षा परिषद् सचिवालय, सुरज केसीलाई प्रहरी प्रधान कार्यालयको सुरक्षा सेवा व्यवस्थापन निर्देशनालय र सूर्यप्रसाद उपाध्यायलाई महानगरीय विमानस्थल सुरक्षा प्रहरी कार्यालय, गौचरमा सारिएको छ ।"
विज्ञापन रद्द हुँदैन : मन्त्री पण्डित,"कानुन व्यवसायी हरिप्रसाद मैनालीले संसदीय समितिले संविधानको भावनाविपरीत निर्देशन दिएको दाबी गरे । जसले संविधान पालना गर्ने र गराउने हो उसैले गलत निर्देशन दिएको छ, उनले भने ।"
अन्योलमा विद्यार्थी,"विज्ञापन रद्द नगर्न चेतावनीलोकसेवा तयारी गरेका विद्यार्थीले समयमै परीक्षा दिन पाउनुपर्ने भन्दै प्रदर्शन गर्दै आएका छन् । राजधानीका विभिन्न इन्स्टिच्युटमा अध्ययन गरिरहेका विद्यार्थीले संघर्ष समिति बनाएर प्रदर्शन पनि गर्दै आएका छन् । संघर्ष समितिले विज्ञापन रद्द भए युवामा डिप्रेसन बढ्न सक्ने जनाएको छ । समितिले विज्ञापन रोकिए आन्दोलन गर्ने चेतावनीसमेत दिएको छ । राजनीतिक स्वार्थका लागि लाखौंको भविष्य बर्बाद पार्ने चलखेल गर्नु हुँदैन, संघर्ष समितिका संयोजक मंगल थापाले शनिबार पत्रकार सम्मेलनमा भने, संसदीय समितिले विज्ञापन रोक्ने निर्देशन फिर्ता लिनुपर्छ ।"
गुठी विधेयक पारित भए संस्कृति मासिन्छ,"यसैबीच कांग्रेस सभापति शेरबहादुर देउवाले संसद्मा कुनै पनि विधेयक पास गर्न नदिने बताएका छन् । नुवाकोटमा शनिबार काग्रेस क्षेत्रीय भेलामा उनले सरकारले गुठीलाई समाप्त पार्न खोजेको आरोप लगाए । गुठीलाई प्राधिकरण बनाएर कार्यकर्ता पोस्ने कार्य हुन थालेको छ । हामीलाई स्वीकार्य छैन । पास गर्न दिन्नौं, उनले भने ।"
त्रिशूली ३ ए र कुलेखानी तेस्रोको काम सुस्त,यी दुईमध्ये कुलेखानी तेस्रो जलाशययुक्त आयोजनाको क्यासकेड प्रोजेक्ट हो । यो आयोजना सम्पन्न भएपछि कुलेखानीको इन्द्रसरोवरमा वर्षायाममा जम्मा हुने पानीबाट सुक्खायाममा १ सय ४ मेगावाट बिजुली उत्पादन हुन थाल्नेछ । कुलेखानी मुलुकको एकमात्र जलाशययुक्त आयोजना हो । कुलेखानी पहिलोबाट ६० मेगावाट र दोस्रोबाट ३२ मेगावाट विद्युत् उत्पादन भइरहेको छ । तेस्रोबाट १४ मेगावाट बिजुली उत्पादन हुनेछ । पहिलो आयोजनाबाट विद्युत् निकालेपछि निस्किएको पानी दोस्रो विद्युत् गृहमा लगेर ३२ मेगावाट बिजुली निकालिन्छ । दोस्रोबाट निस्केको पानी तेस्रो विद्युत् गृहमा लगेर १४ मेगावाट बिजुली निकालिनेछ । कुलेखानी पहिलो आयोजना सञ्चालन हुँदा सँगै दोस्रो र तेस्रोसमेत स्वतः सञ्चालन हुनेछन् ।
कांग्रेस महाधिवेशन कहिले ?,संघीय संरचनाअनुसार बदलिएको स्थानीय तहको संरचनामा आफूअनुकूलका व्यक्तिलाई जिम्मेवारी दिने सुरमा देउवा जुटेका छन् । राज्य पुनर्संरचनासँगै कांग्रेसको जिल्लाबाहेकका स्थानीय तहका सबै पार्टी संरचना भत्किएका छन् । ती सबैमा अन्तरिम अवधिका लागि भन्दै देउवा तदर्थ समिति बनाउने गृहकार्यमा छन् । टीके प्रथाबाट तदर्थ समिति बनाउन नदिने अडानमा पौडेल र सिटौला पक्ष छ । केही समयका लागि अन्तरिम व्यवस्था गरिरहनुको साटो नियमित महाधिवेशन नै गर्नुपर्ने उनीहरूको जोड छ ।
राजीनामा लेख्दै हिरासतबाट उम्कँदै,"जेजस्तो अवस्थामा थुनामुक्त भए पनि उनीहरूका गतिविधिमा भने कडाइसाथ निगरानी गरिएको पाण्डेले बताए । राष्ट्रिय अनुसन्धान र प्रहरी व्यापक परिचालन छ । निरन्तर निगरानी छ, कुनै गतिविधिमा फेला परे पक्राउ परिहाल्छन्, उनले भने ।"
विस्फोटका घाइतेको मृत्यु,"रामकुमारसहित मृत्यु भएका पाँचै जना प्रतिबन्धित नेत्रविक्रम चन्द समूहका कार्यकर्ता भएको प्रहरीले पुष्टि गरिसकेको छ । घट्टेकुलो, सुकेधारा र थानकोटमा भएको विस्फोटमा परी घाइते भएका चन्द समूहका चार कार्यकर्ताको अहिले पनि विभिन्न अस्पतालमा उपचार भइरहेको छ । प्रहरी परिसर काठमाडौंका अनुसार सुकेधारा विस्फोटका तीन घाइतेमध्ये चन्द समूहमा आबद्ध रहेका हरि खडका र सुरेन्द्र महर्जनको उपचार चाबहिलको ओम अस्पतालमा भइरहेको छ भने विस्फोट भएको सैलुनका सञ्चालक जीवकुमार ठाकुरको ट्रमा सेन्टरमा उपचार भइरहेको छ । उनको करङ भाँचिएको छ, सुरेन्द्रको दाहिने खुट्टाको घुँडामुनिको भाग काटिएको छ । हरिको पनि दाहिने खुट्टाकै घुँडामुनि संक्रमण छ । सोही दिन थानकोटमा भएको विस्फोटका घाइते चन्द समूहकै महेन्द्र लामाको कलंकीस्थित सहिद मेमोरियल अस्पतालमा उपचार भइरहेको छ ।"
कक्षा १ मा नयाँ,कक्षा ११ र १२ मा हाल संकाय प्रणालीअनुसार ५ विषय मात्र पढाइ हुँदै आएको छ । नयाँ प्रारूपले संकाय खारेज गरेर सातवटा विषय कायम गरेको छ । विषय थप गरिएकामा कक्षा १११२ (उच्च मावि) सञ्चालकहरू असन्तुष्ट छन् ।
क्यान्सर अस्पतालको आफ्नै फार्मेसी,"त्यसैले अस्पतालमा ठूलो मात्रामा औषधि खपत हुने गरेको छ । विपन्न असहायका लागि अस्पातलबाट प्रतिव्यक्ति एक लाख रुपैयाँ बराबरको औषधि निःशुल्क उपलब्ध हुने व्यवस्था थियो ।जसले एक लाख रुपैयाँ बराबरको निःशुल्क औषधि पाउँथ्यो त्यसले बाहिरबाट औषधि किनेर स्वास्थ्य मन्त्रालयबाट भुक्तानी दिने परिपाटी थियो, उनले भने, यसरी वर्षमा २० करोड रुपैयाँ बराबरको औषधि खर्च हुन्थ्यो । त्यसैले औषधि खपत निकै नै हुन्छ भन्ने यसैले देखाउँछ । अब २० करोड रुपैयाँमा बिरामीले धेरै नै औषधि पाउने अवस्था आएको उनले बताए ।"
बाली अनुसन्धान जानकारी मेला,"विज्ञान प्रदर्शनीहेटौंडा उपमहानगरपालिकाको सहयोगमा नगरस्तरीय शैक्षिक समन्वय समितिले विज्ञान प्रदर्शनी गरेको छ । विद्यार्थीको अगुवाइमा हेटौंडा२ को सिद्धार्थ मावि परिसरमा प्रदर्शनी गरिएको हो । अवलोकनका लागि आएका उपमहानगरपालिका प्रमुख हरिबहादुर महतले विद्यार्थीहरूलाई प्रविधिमा दक्ष बनाउनका लागि नगरपालिका सधैँ तत्पर रहेको बताए । माध्यमिक तहका विद्यार्थीहरूले बनाएका शैक्षिक सामग्री प्रदर्शनीमा राखिएको थियो । हेटौंडालाई कसरी स्मार्ट सिटीका रूपमा विकास गर्न सकिन्छ भन्ने विषयमा धेरै विद्यालयका विद्यार्थीले शैक्षिक सामग्रीमा देखाएका थिए । प्रदर्शनीमा हेटौंडाका १५ वटा विद्यालयका छात्रछात्राले स्मार्ट सिटी, वायु ऊर्जा र विज्ञानका विभिन्न वस्तु प्रदर्शनीमा राखेका थिए । सिद्धार्थसँगै, प्रगति र आधुनिक राष्ट्रिय मावि लगायतका विद्यार्थीहरूले आफूले बनाएका वस्तुको प्रयोग गरेर देखाएका थिए ।"
'प्रदेशमा पनि छाया सरकार',"नेपाल सांस्कृतिक संघको दुईदिने भेलालाई सम्बोधन गर्न आइपुगेका उनले संघीय सांसदलाई ल्यापटप बाँड्नु उचित नभएको टिप्पणी गरे । कार्यपालिकाले व्यवस्थापिकालाई फकाउन उपहार दिनुपर्दैन, उनले भने, ल्यापटप दिएर संघीय सरकारले सांसदको अपमान गर्न खोजिरहेको छ । यो गलत अभ्यास हो । संघीय सांसदहरूलाई दिने भनिएको ६ करोड रुपैयाँप्रति कांग्रेसले नीतिगत रूपमा असहमति जनाएको पनि उनले बताए । विधानसभा सदस्यलाई दिएको पदकको विषयमा कांग्रेसले छिट्टै निर्णय गर्ने भन्दै उनले जनताका तर्फबाट गरेको योगदानस्वरूप उपहार दिने परिपाटी गलत भएको दाबी गरे । संघीयताको मर्मअनुसार प्रदेश सरकारले अधिकार ग्रहण गर्न नसकेको पनि उनको भनाइ थियो । भेला १५ बुँदे घोषणापत्र जारी गर्दै सम्पन्न भएको संघ सभापति तीर्थ थापाले जानकारी दिए । घोषणापत्रमा कांग्रेसको शुभेच्छुक संस्थाका रूपमा सांस्कृतिक संघलाई भ्रातृ संगठन बनाउन पहल गर्नेलगायत बुँदा छन् ।"
खन्योचौरमा बाँदरले हैरान,"कतै जान पाइन्न, तामाङले भने, लगाएको बाली कुरेर बस्नुपर्छ । कुन बेला हुल आउँछ, खाइहाल्छ । तामाङको ४ रोपनीमा मकै खेती छ । उनका छिमेकी पशुपति न्यौपाने पनि बाँदरको उपद्रोले हैरान छन् । भर्खर हारी लाग्दै गरेको मकै बाँदरले सखाप बनायो, उनले भने, बाँदरले साह्रै आंतक मच्चाएको छ । धपाउन जाँदा पनि महिला र केटाकेटीलाई टेर्दैन । करिब ४ वर्षयता बाँदरले बाली खाइदिएर सताउन थालेको स्थानीयको गुनासो छ । धपायो, जान्थ्यो । अहिले त एकपट्टिबाट धपाएको अर्को कुनामा गएर खान्छ । कहिले त दुईचारजना नभई धपाउन सकिन्न । बाँदरले दुःख दिएपछि गाउँले गाउँपालिका र स्थानीय प्रशासनमा उजुरी दिने तयारीमा छन् । एक साताअघि मकै खान आएका बाँदर थपाउने क्रममा एक महिलालाई घाइते भएकी थिइन् भने अर्कीलाई बाँदरले आक्रमण गरेको थियो । उनलाई काठमाडौं लगी उपचार गरेको तामाङले बताए ।"
खानेपानीमा झेल,"पीडित तारादेवी गुरुङले पानी नआए पनि २४ महिना १ सय ५० दरले पैसा तिर्दै आएको बताइन् । गैरीटोल र हेपालीटारमा ९० र महापुर टोलका १५० घरधुरीले केयूकेएलबाट पानी उपभोग गर्दै आएका छन् । केयूकेएलका केन्द्रीय कार्यालय त्रिपुरेश्वरका प्रवक्ता प्रकाशकुमार राईले भने खानेपानीको ४ इन्चको पाइप बिछ्याउने बेलामा स्थानीयले ८ इन्चको पाइप फुटाएकाले पानी जान नसकेको बताए । नियमअनुसार उनीहरूले कि त्यो पाइप मर्मत गर्नुपर्यो कि त त्यस बराबरको दस्तुर तिर्नुपर्यो, उनले भने ।"
पीडितको प्रदर्शन,कति ठाउँमा चुहावट टाल्न नसक्दासमेत पानीको हाहाकार हुने गरेको छ । पानीको समस्या बेलैमा समाधान नगरिए कडा आन्दोलनमा उत्रन बाध्य हुनुपर्ने पीडितले बताएका छन् । पानी पीडितले उपत्यका खानेपानी उपभोक्ता पीडित दबाब समूह नै गठन गरेका छन् । स्थानीय सरकारलेसमेत खानेपानी समस्या समाधानका लागि कुनै पहल नगरेको पीडित उपभोक्ताको गुनासो छ । उपत्यकाका डाँडाकाँडाका मुहानको संरक्षण मात्र गरे पनि केही राहत मिल्ने अभियानकर्मी प्रकाश अमात्यले बताए ।
हनुमन्ते कोरिडोर दोस्रो चरणमा,"दोस्रो चरणमा सल्लाघारी पुलबाट राधेराधे पुलसम्मको करिब १२ सय मिटर (दायाँबायाँ २१ किलोमिटर), चारदोबाटो पुलदेखि बालकोटकौशलटार पुलसम्म २९ किलोमिटर (दायाँबायाँ ५ किलोमिटर) करिडोर निर्माणको तयारी भएको समितिले जनाएको छ ।"
दुईपोखरीमा नमुना उद्धार अभ्यास,"गतवर्षको वर्षात्मा भक्तपुर डुबानका क्रममा विपद् व्यवस्थापन तथा उद्धार सामग्री नहुँदा भोग्नुपरेको समस्यालाई मध्यनजर गरी स्थानीय व्यवसायीहरूको सहयोगमा करिब २० लाख रुपैयाँमा उद्धार सामग्री खरिद गरेको छ । उक्त उद्धार सामग्री वीर दल गणका गणपति प्रमुख सेनानी शिवप्रसाद पौडेलको संयोजकत्वमा विपद् व्यवस्थापन सामग्री भण्डारण केन्द्र निर्माण गरी भण्डारण गरेको छ । भण्डारण केन्द्रमा विशेषगरी आगलागी, भूकम्प, बाढीपहिरोका समयमा उद्धार तथा विपद् व्यवस्थापनका सामग्रीहरू डुंगा, स्टेचर, क्लाइम्बिङ, रोप, फायर बुट, फायर पन्जा, रिफ्लेक्टिभ ज्याकेट, इमरजेन्सी लाइटलगायत छ । त्यस्तै, लाइभ ब्वाइरिङ, बन्चरो, हेम्बर, रेस्क्यु ग्लोभ्स, ल्याडर, रोटरी ह्याम्बर, रोटरी रेस्क्यु, उड सर्कुलर, पावर वायर रोललगायत स्टोर छन् ।"
जनप्रतिनिधि हरेक साता सफाइमा,"तर अझै पनि सरसफाइका लागि गर्नुपर्ने कार्य नगरबाट नभएको नगरपालिकाकै एक कर्मचारी तथा स्थानीय बताउँछन् । हाम्रै वडामा फोहोर कहाँ राख्ने ठाउँ छैन । न त जलाउन नै ठाउँ छ, उनले भनिन्, अलि सानो बस्तीतिर हरियाली र खुला ठाउँ भए पनि मुख्य सडक छेउ तथा भौतिक संरचना बढी भएको इलाकामा हप्ताभन्दा बढी दिनसम्म पनि फोहोर लिने गाडी आउँदैन ।"
बिथोलिएको वैदेशिक रोजगारी,"वैदेशिक रोजगारसम्बन्धी संस्थागत संयन्त्र आफैंमा कमजोर छ । वैदेशिक रोजगार व्यवस्थापनमा पर्याप्त स्रोत, साधन छैन । गन्तव्य देशमा कूटनीतिक संरक्षण कमजोर छ । कुन देशमा कस्तो भूमिका गर्नुपर्छ र त्यसका लागि कस्ता राजदूत आवश्यक पर्छन् भन्ने सरकारको दृष्टिकोण बनेको छैन । श्रम, परराष्ट्र र गृह मन्त्रालयबीच समन्वयको खाँचोसमेत छ । श्रमिकका अधिकार संरक्षण गर्ने रणनीति पनि चाहिन्छ, नीतिगत सम्झौता गरेरमात्र पुग्दैन ।"
विवादित जग्गामा रंगशाला ?,"हिराकाजी मानन्धरको कृषि विश्वविद्यालयको जग्गामा क्रीकेट रंगशाला लेखले नयाँ कुरो उजागर गरेको छ । साबिक त्रिभुवन विश्वविद्यालयको जग्गा स्वामित्वसम्बन्धी अदालतमा मुद्दा चलिरहेको जग्गालाई अर्थात विवादित जग्गालाई क्रिकेट रंगशाला बनाउन धुर्मुससुन्तली फाउन्डेसनलाई प्रदान गर्नेसम्बन्धी निर्णय कसरी र के आधारमा गरियो ? फाउन्डेसनले पनि विवादित जग्गामा काम सुरु गर्नुपूर्व विचार गर्नुपर्ने हो । यहाँ फाउन्डेसनको नियतमाथि शंका गरिएको छैन । विवादरहित र अनुकूल जग्गा छनोट भएको भए चितवनको रंगशाला निर्माणसम्बन्धी विवाद आउने थिएन ।महेन्द्रसिंह बम, टीकापुर१, कैलाली"
'हेट स्पिच कि 'फ्रि स्पिच,"सामाजिक सञ्जालमा हेट स्पिचको दर एकदमै बढिरहेको देख्न सकिन्छ । देशविदेश जहाँ बसेर पनि चलाउन सकिने र आफ्नो सक्कली परिचय राख्न बाध्यात्मक अवस्था पनि नरहेकाले मानिसबिना कुनै डर सामाजिक सद्भाव खलबल्याउने विचार पस्किरहेको देख्न सकिन्छ । यसको नियन्त्रण गर्न सकिएन भने त्यसले समाजमा ठूलो प्रभाव पार्नेछ । फ्रि स्पिचको वकालत गर्दैगर्दा हेट स्पिचलाई स्वीकार गर्न सकिँदैन र हेट स्पिच नियन्त्रण गर्ने नाममा फ्रि स्पिचमाथि अंकुश लगाउन पनि पाइँदैन ।गुरुभक्त अघोरी, स्याङ्जा"
गुठी विवाद र भूस्वामित्व अन्त्य,"सरकारले ल्याएको गुठी विधेयकको पक्ष र विपक्षमा दोहोरो आन्दोलनबारे कान्तिपुरमा पढेँ । बडो रोचक लाग्यो । नेपाली समाजमा सामूहिक स्वार्थभन्दा निजी स्वार्थका लागि कतिसम्म मरिहत्ते गर्छन्, यो आन्दोलनबाट पुष्टि हुन्छ । त्यसमा पनि परिवर्तनका संवाहक राजनीतिक दल त्यसैमाथि कसरी रंगिन्छन्, त्यो पनि प्रस्ट छ । गुठी विधेयक विवाद जुन चुलिएको छ, त्यसलाई सरकारले सामूहिकीकरण गर्न जरुरी छ । गुठी जग्गाको प्रकृतिअनुसार त्यसको व्यवस्थापन जरुरी छ । न कि सरकारले आफ्नो अधीनमा राखेर भूमाफियाहरूलाई ठेक्का दिएर निजीकरण गर्न होइन । सांस्कृतिक सम्पदाको जिम्मा राज्यले लिने नाममा व्यापारीकरण गर्ने होइन । गुठी राज्यका सामूहिक इतिहास र सम्पत्ति हुन तर त्यसमाथि मुट्ठीभर मान्छेको रजाइँ छ । त्यो रजाइँ भत्काएर सबैलाई हित हुने गरी सार्वजनिक रूपमा प्रयोगमा ल्याउन जरुरी छ । जमिनको कारण मान्छेमा रहेको गरिबधनीबीचको खाडल अन्त्य गर्नुपर्छ । राजेश विद्रोही, लहान, सिरहा"
१५ प्रतिशत मूल्य वृद्धि !,"जेठ ३२ गते प्रकाशित उपभोग्य वस्तुमा ४ प्रतिशत मूल्य वृद्धि समाचारले टिप्पणी गर्नै पर्ने भयो । आपूर्ति विभागको तथ्यांकले विगत एक महिनामा खाद्यान्नको बजारभाउ ४ प्रतिशतले बढेको देखाएछ । वाणिज्य, आपूर्ति तथा उपभोक्ता हित संरक्षण विभागको मूल्य विश्लेषणअनुसार वैशाखयता दैनिक उपभोग्य सामग्रीको मूल्य औसतमा ४२ प्रतिशत मात्र बढेको देखिएछ । त्यसैले बजार मूल्य नियन्त्रण गर्न गोदाम र ठूला आयातकर्तामा अनुगमन सुरु गरिएको र बजेट भाषणपश्चात् व्यवसायीले आफूखुसी मूल्य बढाउँदै आएका, ढुवानीमा पनि १३ प्रतिशत भ्याट लगाइदिएपछि सोही बहानामा भ्याट नलाग्ने आँटा, मैदा, मस्यौराजस्ता दैनिक उपभोग्य सामग्रीमा पनि व्यवसायीले भ्याट जोडेका छन् । कतिपय वस्तुको मूल्य बजेटअगाडि नै बढेको थियो । मूल्य नियन्त्रणमा सरकारी निकायहरूबीच समन्वयात्मक अनुगमन हुन नसक्दा विभाग र मन्त्रालयलाई दोष लाग्ने गरेको छ । बजार अनुगमनको जिम्मा स्थानीय तहलाई दिएको भए पनि अनुगमन हुन सकेको देखिन्न । जनस्तरबाट अनुगमन नहुँदा पनि दोष विभागमाथि नै लागेको र प्रतिस्पर्धी बजार नहुँदा समस्या बढेको देखिन्छ । उता करिब ५६ जना ठूला व्यावसायिक घरानाले चिनी, चामल ,दाल, गेडागुडी आदिको बिक्री, गर्दै आएकाले बजार उनीहरूका हातमा रहेकाले मूल्य वृद्धि नियन्त्रण गर्न समस्या देखिन्छ । एक महिनायता जम्मा ४ प्रतिशत मात्र मूल्य बढेको भनी तथ्यांकीय प्रतिवेदन कसरी निकालियो ? २३ दिनभित्रै १५ प्रतिशत मूल्य वृद्धि देखाउने तर ४ प्रतिशत मात्र अनुगमनको कस्तो विश्लेषण हो ? नढाँटीकन बताउने हो भने जेठको पहिलो हप्ताबाटै कम्तीमा २५ प्रतिशत मूल्य बढ्न सुरु गरेको हो, जुन बजेटपश्चात् ४० प्रतिशतसम्म पुगेको छ । यस्तो सत्य तथ्यांकलाई घटाएर ४ प्रतिशत मात्र बढेको छ भनी कसरी पत्याउने ?गंगाराज अर्याल, पाणिनि८, अर्घाखाँची"
भूमिसुधार मन्त्रीसँग आग्रह,"मन्त्रीज्यू, तपाईं पनि जनताका पक्षमा लडेरै त्यो ठाउँमा पुग्नुभएको हो भन्ने सुनेको छु । कर्मचारीको गल्तीले एउटा जनता अन्यायमा पर्दा त्यसका लागि लड्ने कि नलड्ने ? सत्तामा पुगेपछि यी सबै कुरा भुलिदिने हो भने भन्नु केही छैन । जनताको करबाट तलब खाएका कर्मचारीले गरेको गल्तीबाट भएको भूल सुधार गर्ने र जनतालाई न्याय दिने काम जनताको मतबाट निर्वाचित सरकारको हो कि होइन ? मोहन गोले तामाङ, त्रियुगा४, उदयपुर"
विधेयक विवादले निम्त्याउँदो संकट,"गुठी जग्गाको समुचित व्यवस्थापन अपेक्षित छ तर भूमाफियाको जालबाट यसलाई जोगाउनु पनि उत्तिकै आवश्यक छ । सरकारको यो रवैया भने प्रत्युत्पादक हुने सम्भावना बढी छ । नेपालको जनजातीय परम्परा र गुठी एकअर्काका पूरक हुन् । संस्कृति र भावनासँग जेलिएको छ, इतिहास जोडिएको छ । एउटालाई झिकिदिँदा वा कमजोर बनाउँदा अर्को पनि प्रभावित हुन्छ । दाङका केही पार्टी कार्यकर्तालाई उचाल्दैमा काठमाडौं उपत्यका वा तराईमधेसको संस्कृतिसँग जोडिएको गुठी परम्परा टुट्छ भन्न सकिन्न । यसले चर्को काउन्टर मुभ निम्त्याउन सक्छ ।"
माओवादी दुर्दशाको चुरो,"नेतृत्वको टोली विश्वमा उत्पादक शक्तिमा गुणात्मक परिवर्तन आएर विज्ञान प्रविधि नै मुख्य उत्पादक शक्ति भइसकेको र लेनिनको युग अन्त्य भइसकेको जस्तो निष्कर्षमा पुगेकै थिएन । यही कारण भीषण असफलताबाहेक नेतृत्व टोलीले कुनै भविष्य देखेन । यसैले समग्र तयारीबिनै शान्ति प्रक्रियामा हामफाल्न पुग्यो । शान्ति प्रक्रियामा आएपछि यदि त्यो नेतृत्वको डफ्फा क्रान्तिप्रति निष्ठावान् रहिरहेको, विवर्गीय उत्थानतिर नलागी श्रमिक वर्गसँगको सामीप्य नतोडेको भए विनम्रतापूर्वक आजको भूमण्डलीकृत पुँजीवादी विश्वमा क्रान्तिको नयाँ रणनीति के हुन सक्छ भनी खोज्नतिर लाग्न पनि सक्थ्यो तर विवर्गीय उत्थानमा वेग मारेर, श्रमिक वर्गबाट कोसौं टाढा भएर अनि पुँजीवादी संसदीय व्यवस्थाकै नायक बन्ने ख्वाब देखेर क्रान्तिको नयाँ कार्यदिशाको निर्माण सम्भवै थिएन र भएन । मुख्य चुरो यहीँनेर छ ।"
कानुनी राज्यको कमेडी,"साहित्य र सिनेमा कुनै एक लिंग, जात, पेसा र वर्गविशेषले आफूभन्दा फरक मान्छेलाई होच्याएर मनोरञ्जन लिने विषय कदापि होइन । त्यसैले सिर्जनात्मक कर्ममै रहेका सबै व्यक्ति सधैंभरि आलोचनात्मक सुझाव ग्रहण गर्न र आफ्ना सामग्रीलाई परिमार्जित गर्दै लैजान बाध्य अवश्य हुन्छन् । प्रनेश र उनका समकालीन यसबाट अछुतो हुने कुरै हुँदैन । उनीहरूलाई हामीबाट प्रशस्त आलोचना र सुझावको जरुरत सधैंभरि छ । आलोचनात्मक चेतना, बारम्बारको बहस र मन्थन नै समाजको चेतना निर्माण, ज्ञान उत्पादन, उत्पादित ज्ञानमाथिको पुनर्विचार र पुनरुत्पादनका मुख्य आधार र विशिष्टता हुन् । त्यसैले प्रनेशमाथिको अन्यायको विरोध गर्नु भनेको प्रनेश र उनका समकालीनहरूलाई हामीले उनीहरूको जस्तोसुकै सामग्रीका लागि पनि छुट दिनु हुँदै होइन । शक्तिको आडमा उनीहरूको हुर्मत लिइएको, लाग्दै नलाग्ने कानुनको अपव्याख्या गर्दै एक व्यक्तिको वरिपरि सिंगो प्रणाली घुमेर एक सार्वभौम नागरिकको हुर्मत लिएका बेला तरकिन्तुपरन्तु बिनै बोल्नु प्राथमिकता हो र कन्टेन्ट माथिको बहसचाहिँ सधैं भइरहनुपर्ने बहस हो ।"
नानालाई क्लिन चिट,हाल अमेरिकामा रहेकी तनुश्रीले आफ्ना दस जना साक्षी भए पनि प्रहरीले एक जनाको मात्रै बयान लिएको र पर्याप्त प्रमाण नभेटिएको आरोप लगाएकी छन् । त्यसो त नायिकाले दुर्व्यवहार भएको समय उक्त सेटमा आफ्ना कोही पनि साथी नभएको र देख्ने जति सबै नानाकै मात्र भएकोले पनि सबै अभिनेतालाई बचाउनका लागि बोलिरहेको बताएकी छन् । तनुश्रीले सन् २००८ मा फिल्म हर्न ओके प्लिज को गीतको सुटिङ दौरान अभिनेताले डान्स स्टेप सिकाउने नाममा बारम्बार आफूलाई गलत तरिकाले छोएको आरोप लगाएकी थिइन् । तनुश्रीको आरोपपछि नानाले आरोपलाई झूटो सावित नगर्दासम्म फिल्म नखेल्ने प्रण गर्दै हाउसफुल ४ बाट समेत आफ्नो नाम झिकेका थिए ।
संस्कृति खोज्न खोकना,"रुद्रायणी जात्रा हुने सिखालीचौरमा पुगेर कवि गोष्ठी गरे । चित्रकार बनेपालीसँगै चन्द्रा श्रेष्ठ, तथागत गौतम, राकेश चन्द्र श्रेष्ठ, दिवेश प्रधान, कला लिम्बू, राजेन्द्र याकामी, केदार माक, झलक केसी, विकास विसंखे, सर्जन ढकाल, कान्छाकाजी भासिमा, सौरभ कोइराला, अनिल खड्का, पुण्यराम माताङ र लक्ष्मीप्रसाद खोतेजाले चौरमा घुम्ती प्रदर्शनी गरे । केहीले खोकनाको रुद्रायणी मन्दिरको पछिल्लो अवस्था उतारे, केहीले खेतका फाँट, गरा र कुदेशको भग्नावशेष छोपिएको झाडी र पुराना घरलाई कम्पोजिसनभित्र पारे । कृष्णभक्त डंगोल, नरेन्द्रराज डंगोलदेखि वडासदस्य ज्ञानभक्त डंगोल र सञ्चारकर्मी स्वयम्भू डंगोलसम्मले खोकनाको स्थानीय संस्कृति प्रकाश पारे । वडाअध्यक्ष रवीन्द्र महर्जनका अनुसार भूकम्पबाट खोकनाका झन्डै ६ सय घर भत्किए । अहिले पुरानै सम्पदा झल्किने गरी घरका झ्यालढोका र संरचना बनाउन वडाले प्रोत्साहन गरिरहेको छ । सम्पदा खोज्दै गरिएका जेसुम यात्रा शृंखलाअन्तर्गतका चित्रको छिट्टै एकमुष्ट प्रदर्शनी गरिने जेसुम संयोजक अनिता लामाले बताइन् ।"
नेपाल भाषामा लघुकथा र कविता,"महेन्द्र गोपाल कर्माचार्यले व्यापार शीर्षकमा लघुकथामा अर्थराजनीतिसँगको सम्बन्ध सुनाए भने महेशमान डंगोल, विजयरत्न अंशबरेले प्राकृतिक सौन्दर्य, प्रदूषणदेखि गुठी विधेयकसम्मको सन्दर्भ सिर्जनामा पोखाए । लोककवि राजभाइ जकःमिले नेवाः महारथी शीर्षकमा युगकवि सिद्धिचरण श्रेष्ठको कृतित्व वर्णन गरे । प्रज्ञा प्रतिष्ठानका कुलपति गंगाप्रसाद उप्रेतीले बहुलवादी संस्कृति भएको मुलुकमा सबैले सबै समुदायको भाषा, साहित्य र संस्कृतिलाई सम्मान गर्नुपर्ने बताए । उपकुलपति जगमान गुरुङले भक्तपुरबाट हराउँदै गएको संस्कृतिलाई खोज्नुपर्नेतिर औंल्याए । कार्यक्रममा गोविन्दमान श्रेष्ठ, तेजकृष्ण श्रेष्ठ, धर्मराज राजकर्णिकार, नरेनमान, नरेश अमात्य, नवीनप्रकाश श्रेष्ठ, नारद बज्राचार्य, न्हुच्छेभक्त कवाँ, पुष्पराज राजकर्णिकार, पुष्परत्न तुलाधार, वसन्त नकर्मी, बद्री वेदना, विमलप्रभा बज्राचार्य, भूषणप्रसाद श्रेष्ठ, महेन्द्र गोपाल कर्माचार्य, महेशमान डंगोल, रजनी मिला, रासा, रेखा शाक्य, रेणु श्रेष्ठ, लुमन्ती चित्रकार, श्रीराम श्रेष्ठ, श्याम आशा, सुधीर ख्ववी, सुरेश किरण, स्नेह सायमि, सौरभ शाक्यलगायतले रचना सुनाए ।"
स्यामा पिन्बा उत्कृष्ट,"महोत्सवमा देशविदेशबाट विभिन्न १८ वटा छोटा फिक्सन र डकुमेन्ट्री फिल्म देखाइएको थियो । बेस्ट डकुमेन्ट्री अवार्ड कमल योञ्जन निर्देशित मधुराजा ले जित्यो । काँठ क्षेत्रको मिश्रित तामाङ संस्कृतिलाई पहिलोपटक डकुमेन्ट्रीमार्फत बाहिर ल्याएको भन्दै यो डकुमेन्ट्रीलाई पुरस्कृत गरिएको हो । त्यस्तै, उत्कृष्ट सर्ट फिल्म अवार्ड कुशल तामाङ र कुङगा छोइङको क्यूई (पानी) ले जित्दा पब्लिक च्वाइस अवार्ड छ्यो पोङ को पोल्टामा गयो । कमल योञ्जनद्वारा निर्देशित छ्यो पोङ मा प्रेम गरी भागी विवाह गरेपछि चोरी सगुन लाने चलन उतारिएको छ । स्पेसल मेन्सन अवार्ड भने उदय लामाको म्हेन्दोमाया डकुमेन्ट्री ले हात पारे । त्यस्तै इन्करेजमेन्ट अवार्डमा छेडुप लामाको छोटो फिल्म नोर्बु अब्बल ठहरियो । तामाङ आवाज र सेलो फाउन्डेसनले गरेको महोत्सवमा एससीआरसी, काठमाडौं महानगरपालिकालगायतको सहकार्य रहेको थियो । फेस्टिभलमा अप्रतिस्पर्धीको रूपमा अमेरिकाबाट ङिमा पाख्रिन तामाङको गिफ्ट फ्रम मदर, नेपालबाट फूलमान वलको सेलफोन पनि सहभागी थियो भने क्यानाडाबाट ग्राब्रियल ग्रेनोटको पिल्ग्रिम्स टु पाँचपोखरी प्रतिस्पर्धामा थिए ।"
पछि हट्यो हङकङ सरकार,"विरोध प्रदर्शनमा व्यापारी, कानुन व्यवसायी, विद्यार्थी, धार्मिक समूह तथा प्रजातन्त्र पक्षधरको सहभागिता थियो । प्रहरीले प्रदर्शनकारीमाथि अनावश्यक दबाब प्रयोग गरेको अधिकार समूह ह्यूमन राइट्स वाच ले जनाएको थियो । विरोध चर्कंदै गएपछि यसअघि चीनले विदेशी शक्तिको हात रहेको दाबी गरेका थियो । चिनियाँ सरकारी सञ्चारमाध्यमले विदेशी शक्तिले चीनमाथि प्रहार गर्न हङकङमा विध्वंश निम्त्याउन खोजेको जनाउँदै आएको छ । बेलायतबाट स्वतन्त्र भएयता हङकङ दुई देश एक नीति अन्तर्गत चिनियाँ नियन्त्रणमा छ ।"
भेनेजुएलाबाट पेरू पस्नेको लाम,अधिकारीका अनुसार बिहीबार पेरू हिँडेका करिब ६ हजार भेनेजुएलीले छिमेकी देश इक्वेडर पार गरिसकेका छन् । उक्त संख्या विगतको तुलनामा ३ गुना हो । भेनेजुएलामा जारी शक्ति संघर्षका कारण देशमा दैनिक उपभोग्य सामग्री अभाव हुँदै गएपछि मानिस अन्यत्र जाने क्रम बढेको हो । भेनेजुएलामा मुद्रास्फीति निकै बढेको छ भने औषधिको समेत अभाव छ । विपक्षी नेता तथा राष्ट्रियसभाका अध्यक्ष गुआइडोले मडुरो चुनावमा धाँधली गरी राष्ट्रपतिमा निर्वाचित भएको भन्दै आफूलाई अन्तरिम राष्ट्रपति घोषणा गरेपछि भेनेजुएलामा राजनीतिक संकट गहिरिएको हो । अमेरिकासहित करिब ५५ देशले गुआइडोलाई समर्थन जनाएका छन् । सेनाको समर्थन कायम राख्न सफल मडुरोलाई चीन तथा रूसलगायत राष्ट्रले सहयोग गरिरहेका छन् ।
प्रधानमन्त्री चयनमा अल्झियो बेलायती राजनीति,"अर्को चरणको मतदानमा जान योग्य डोमिनिक राब (२७ मत) र साजिद जाभिद (२३ मत) लाई प्रतिस्पर्धा छाड्न दबाब बढेको बताइएको छ । सत्तारूढ टोरी सांसदबीच आगामी सातासम्म हुने चार चरणको मतदानमा अत्यधिक मत ल्याउने दुई नेताको अन्तिममा पार्टी सदस्यहरूबीच प्रतिस्पर्धा हुनेछ । गत वर्ष मार्चसम्मको तथ्यांकअनुसार, कन्जरभेटिभका १ लाख २४ हजार सदस्य छन् ।"
घर माग्दै हुरीपीडितको प्रदर्शन,बाराका प्रमुख जिल्ला अधिकारी राजेश पौडेलले भने स्थानीय गाउँपालिका प्रमुख र सम्बन्धित वडाध्यक्षको सहयोगमा हुरीपीडितको विवरण तयार पारिएको दाबी गरे । सेनाको चन्दननाथ गण ब्रह्मपुरी बाराले वैशाख १३ गते वडामा पठाएको पूर्ण क्षतिको सूचीमा वडा नम्बर ४ का १ सय ५७ परिवारको नाम समावेश छ । तर घर निर्माणका बेला खटिएको सेनालाई उपलब्ध गराइएको सूचीमा ९१ जना पीडितको नाम मात्र पठाइएको स्थानीयको भनाइ छ ।
उडान नमिलाउँदा डेढ करोड नोक्सान,"निगमको कर्मचारी विनियमावली अनुसार कुनै एक समूहका कर्मचारीलाई २ महिनाभन्दा बढी अर्को समूहमा राख्न नमिल्ने नियम भए पनि कालाखेतीलाई ४ वर्षदेखि प्रशासन शाखामा राखिएको बारे पनि सरोकार राखिएको छ । निगमका प्रवक्ता कोइरालाले वरिष्ठताका आधारमा अधिकारीलाई कामु निर्देशकको जिम्मेवारी दिइएको बताए । तर, कर्मचारी विनियमावलीबारे उनले जवाफ दिन चाहेनन् । निगम नियमावलीअनुसार चार्टर एकाउन्टेन्टलाई नियमित सेवाभन्दा दोब्बर तलब दिइँदै आए पनि तोकिएको कामजिम्मेवारीबाट पन्छाएर प्रशासनिक कार्यमा लगाउँदै आएकोबारे नीतिगत अपचलन भन्दै प्रश्न उब्जिएको हो ।"
ब्याज घटाउने सूत्र परिमार्जन भएन,आर्थिक वर्ष ०७४७५ को मौद्रिक नीतिको अर्धवार्षिक समीक्षामा बैंकहरूले कुल कर्जाको १५ प्रतिशतभन्दा बढी ओभरड्राफ्ट प्रवाह गर्न नसक्ने व्यवस्था ल्याएको थियो । बैंकहरूकै विरोधकाकारण त्यस वर्ष राष्ट्र बैंकले उक्त व्यवस्था कार्यान्वयन गर्न सकेन । यो वर्षको मौद्रिक नीतिमा उक्त व्यवस्था परिमार्जन गरी व्यक्तिगत ओभरड्राफ्टमा ५० लाखको सीमा लगाइयो । नीतिहरूमा स्थिरता नहुँदा बजारमा वित्तीय अराजकता मौलाउँदै गएको पूर्वगभर्नर दीपेन्द्रबहादुर क्षेत्रीले बताए । बजारमा स्थायित्वका कायम गर्न राष्ट्र बैंकले कुनै नीति निर्देशन जारी गर्नुअघि त्यसको असर र प्रभावबारे पूर्वअध्ययन तथा विश्लेषण गर्नुपर्ने उनको सुझाव छ । हचुवाको भरमा निर्णयनिर्देशन गर्ने प्रवृत्तिले केन्द्रीय बैंकको विश्वसनीयतामा प्रश्न उठ्नुका साथै निर्देशन कार्यान्वयनमा समस्या आउने उनले बताए ।
रसुवागढी भन्सार निर्माण सुरु,"रसुवा (कास) रसुवागढीमा निर्माणाधीन एकीकृत भन्सार भवनको शिलान्यास गरिएको छ । ६१ करोड ९८ लाख ६८ हजार ७५ रुपैयाँ लागतमा निर्माण हुने उक्त भवनको अर्थमन्त्री युवराज खतिवडाले शुक्रबार शिलान्यास गरे । मन्त्री खतिवडाले रसुवागढी नाकाको विकासलाई सरकारले उच्च प्राथमिकतामा राखेको बताए । काठमाडौंबाट अति नजिक र धेरै सम्भावना बोकेको नाका भएकाले सरकारले उच्च प्राथमिकतामा राखेको हो, उनले भने ।"
तरकारीमा आफूखुसी मूल्य,"कृषि बजार व्यवस्थापन कार्यालयका व्यवस्थापक सीताराम नेपालले पनि बजारमा तरकारीको मूल्य अस्वाभाविक भएको स्वीकार गरे । एउटै बजारमा होलसेल र खुद्रा मूल्यमा सयदुई सय प्रतिशतसम्म फरक पर्नु दुःखद हो । तर, मूल्य निर्धारण गर्ने र बढी मूल्य लिने व्यापारीलाई कारबाही गर्न सक्ने हामीलाई अधिकारी छैन, नेपालले भने । फलफूल तथा तरकारी व्यवसायी संघका जिल्ला अध्यक्ष उमाकान्त ढुंगेलले व्यापारीले निश्चित मूल्य राखेर तरकारी बिक्री गर्नुपर्नेमा अस्वाभाविक मूल्यले उपभोक्ता मारमा परेको बताए । उनले कृषि उपज बजारलाई सञ्चालन गर्ने सिस्टमको अभावमा उपभोक्ता बढी मूल्य तिर्न बाध्य रहेको बताए । तरकारी चाँडै बिग्रिने व्यवसाय हो । कतिपय अवस्थामा लागत उठाउन पनि बढी मूल्य लिन व्यापारी बाध्य हुन्छन्, ढुंगेलले भने, व्यापारी र उपभोक्ता दुवैलाई क्षति हुन नदिने गरी बजारलाई एउटा सिस्टममा सञ्चालन गर्न जरुरी छ । नियमन निकायको सक्रियता पनि नियमित हुन आवश्यक छ । कृषि बजार व्यवस्थापन समितिका सदस्य खगेन्द्र महतोले बाहिर हल्ला भएजस्तो व्यापारीले बढी मूल्य नलिएको दाबी गरे ।"
'धान रोप्ने बेला मल पाएनौं',"भैरहवाबाट जिल्लामा ल्याउने मल कृषि सामग्री कम्पनीको लापरबाहीले ढिलाइ भएको किसानहरूको आरोप छ । जिल्लास्थित संस्थानको गोदाम खाली छ । सामग्री कम्पनीका प्रमुख नरहरि पोखरेलले भैरहवा डिपोमै पर्याप्त मल नभएको बताए । धानको बीउ छर्ने समयमा जिल्लामा करिब १ हजार ५ सय मेट्रिक टन रासायनिक मल आवश्यक पर्छ । भारतबाट मल ल्याउँदा प्रहरी र भन्सारले सताउने गरेको बारबर्दिया नगरपालिका७ का महादेव थारूले गुनासो गरे । (रूपन्देहीबाट सन्जु पौडेल, नेपालगन्जबाट रूपा गहतराज, कपिलवस्तुबाट मनोज पौडेल र बर्दियाबाट कमल पन्थी)"
बाटामै हारालुछ,"३०४० बोरा पाउन पनि हम्मे छ, सूर्यगढी गाउँपालिका ५ का मुकुन्द पौडेलले भने, गाउँमा हात्तीको मुखमा जिरा भने जस्तो भएको छ । उनी उदयश्री बहुउद्देश्यीय सहकारी संस्थाबाट मल लिन आएका हुन् । जमिन भिज्ने पानी परेको भए मलका लागि लडाइँ पर्थ्यो, पौडेलले भने । गाउँमा मल खरिद गर्न आएकालाई बोरा दिनुको सट्टा १५२० किलो चिनी बाँडे जस्तो भएको गुनासो किसानको छ । सदरमुकामबाट मल लगेपछि स्थानीय बाटो ढुकेर बसेका हुन्छन् । एउटालाई मात्रै धैरै दिन भएन, पौडेलले भने, सबैलाई दिनुपर्यो । लगेको मल गोदाममा नथन्क्याउँदै हारालुछ हुने गरेको छ । मकैका लागि अधिकांशले युरिया मल प्रयोग गर्छन् । प्रतिरोपनी जग्गामा मकैलाई २ किलो मल हाल्नुपर्छ । सिजनमा मल हालिएन भने मकै गाईबस्तुलाई हाल्नुबाहेक त्यसमा दाना लाग्दैन, रसुवा जीवजीवेका टीकाराम पौडेलले भने । नुवाकोटमा १५ हजार हेक्टर क्षेत्रफलमा मकै खेती हुने गरेको छ । मलको समस्या हल हुँदै गएको कृषि ज्ञानकेन्द्र प्रमुख केशव खनालले बताए । नुवाकोटमा कम्तीमा ९ हजार टन रासायनिक मल चाहिन्छ भने रसुवामा यसको एक चौथाइ चाहिने केन्द्रले जनाएको छ ।"
कावासोतीमा डेरी,"नवलपुर (कास) पूर्वी नवलपरासीका किसानले कावासोतीमा डेरी सञ्चालन गरेका छन् । व्यावसायिक रूपमा पशुपालन गर्दै आएका किसान आफैंले डेरी सञ्चालनमा ल्याएका हुन् । कावासोती नगरपालिकाभित्रका झन्डै २५ व्यावसायिक पशुपालक किसानले डेरी सञ्चालन गरी आफूले उत्पादन गरेको दूध बिक्री थालेका छन् । खाटी दुग्ध डेरी नाम दिएर किसानले डेरी खोलेका छन् । कावासोतीका २५ भैंसीपालक किसान मिलेर डेरी सञ्चालनमा ल्याएका हौं, डेरी अध्यक्ष हरीप्रसाद पंगेनीले भने, यसलाई विस्तार गरी सबै व्यावसायिक किसानलाई समेट्ने योजना बनाएका छौं ।"
पहिलो चरण सकिँदै,"उनका अनुसार कैलालीको पूर्वी क्षेत्रमा रहेका रानी, जमरा र कुलरिया कुलोमध्ये रानी कुलो सबभन्दा पुरानो हो । उक्त कुलो करिब ११२ वर्ष पहिले रानी पदमकुमारी शाहले निर्माण गर्न लगाएकी हुन् । रानी पदमकुमारीकै नामबाट आजसम्म पनि यस कुलोलाई रानी कुलोको नामले चिनिन्छ । रानी पदमकुमारीले यहाँका थारूलाई कुलो खन्न लगाएको लालवीरले बताए । राणाकालमा सुवर्णशमशेरको क्षेत्र थियो यो, लालवीरले भने, बिर्ता क्षेत्र भएकाले बस्ती विस्तारका लागि दाङबाट थारू जातिलाई ल्याएर कुलो बनाउन लगाए । उनका अनुसार त्यतिखेर थारूलाई कुलो खन्न पठाउने र कुलो खनेबापत सुँगुर काटेर खुवाउने चलन थियो । अहिले रानी कुलोले यस क्षेत्रका करिब ४८ गाउँमा सिँचाइ सुविधा उपलब्ध गराएको छ ।"
पहुँचवालाकै हालीमुहाली,तीन वर्षदेखि सञ्चालित यो परियोजनाले मोरङलाई माछामा आत्मनिर्भर बनाउन अहिलेसम्म करिब ४ करोड रुपैयाँ किसानलाई अनुदान दिएर थप १२४ हेक्टरमा माछा खेती विस्तार गरेको छ । माछा जोनसहित मोरङमा अब ६९५ हेक्टर जलाशय क्षेत्र पुगेको छ । त्यसमा ३ हजार ८ सय ४२ वटा माछापोखरी छन् । परियोजनाका अनुसार मोरङमा १ हजार २ सय ५० जना किसानले व्यावसायिक रूपमा माछा खेती गर्न थालेका छन् । यहाँका पोखरीबाट प्रतिहेक्टर ४ टन माछा उत्पादन हुने गरेको परियोजनाको तथ्यांक छ ।किसानलाई माछा उत्पादनमा ४ करोडभन्दा बढी रकम अनुदान दिए पनि मोरङ अहिले पनि भारतीय माछामा निर्भर छ । यहाँ ०७२७३ मा ५७२ टन ०७३७४ मा ६६३ टन ०७४७५ मा १ हजार ६ सय १७ टन र चालु वर्षको दोस्रो चौमासिकसम्ममा ५७२ टन भारतीय माछा आयात भएको तथ्यांक छ ।
सान्जेनमा तीन बैंकको लगानी,काठमाडौं (कास) नेपाल इन्भेस्टमेन्ट बैंकको नेतृत्वमा कुमारी र सिटिजन्स बैंक समेतले ७८ मेगावाटको सान्जेन खोला जलविद्युत् आयोजनामा ऋण लगानी गर्ने भएका छन् । उक्त आयोजना चाइना हार्बर इन्जिनियरिङ कम्पनीबाट प्रवर्द्धित सालासुङी पावर लिमिटेडले बनाउन लागेको हो । यससम्बन्धी सम्झौतामा शुक्रबार हस्ताक्षर भएको छ । आयोजना रसुवाको सान्जेन खोलामा निर्माण हुनेछ । आयोजनाको कुल लागत १३ अर्ब २० करोड रहेकोमा ७० प्रतिशत ऋण र ३० प्रतिशत सेयर लगानीमा बन्ने विज्ञप्तिमा जनाइएको छ । यसमध्ये ९२ प्रतिशत चाइना हार्बर ८ प्रतिशत नेपाली साझेदारहरूको सेयर लगानी रहनेछ ।
कुमारी बैंकको अध्यक्षमा जबरा,"काठमाडौं (कास) कुमारी बैंकको अध्यक्षमा अमीरप्रताप जबरा सर्वसम्मत रूपमा चयन भएका छन् । शुक्रबार बसेको विशेष साधारणसभाबाट संस्थापक समूहको तर्फबाट अमीरप्रताप जबरा, कृष्णप्रसाद ज्ञवाली र सर्वसाधारण समूहका तर्फवाट महेशप्रसाद पोखरेल र अनुराधा चौधरी निर्विरोध निर्वाचित भएका थिए ।"
रूपाका ३०० घरमा वित्तीय साक्षरता,"काठमाडौं (कास) सनराइज बैंकले कास्कीको रूपा गाउँपालिका र स्कुल अफ बिजनेस, पोखरा विश्वविद्यालयको सहकार्यमा वित्तीय साक्षरता कार्यक्रम सम्पन्न गरेको छ । सरकारको समृद्धिसँग जोडौं नाता ः सबै नेपालीको बैंक खाता अभियानलाई निरन्तरता दिंदै, बैंकले जेठ २६ मा रूपा गाउरूपालिका २ थुम्कीमा साक्षरता कार्यक्रम सञ्चालन गरेको जनाएको छ ।"
भारतपाकिस्तानको विगत,"कोहलीले एकल प्रदर्शनसन् २०१५ः भारत ३००७ (५० ओभर), पाकिस्तान २२४ (४७ ओभर) । एडिलेड ओभलमा भारत ४७ रनले विजयीसचिन तेन्दुलकरको संन्यासपछि भारतीय ब्याटिङमा शीर्ष क्रमको नेतृत्व सम्हाल्दै विराट कोहलीले मोहम्मद इरफान नेतृत्वको शक्तिशाली बलिङ आक्रमणको सामना गरी १ सय २६ बलमा १ सय ७ रनको शतकीय इनिङ्स खेले । म्यान अफ द म्याच प्रदर्शनपछि कोहलीले भनेका थिए, मलाई हार्न मन पर्दैन ।"
प्लेयर्स टु वाच,विश्वकपमा पाकिस्तानविरुद्धको दुई जितमा धोनीको कप्तानी पनि निर्णायक थियो । कप्तानीको जिम्मेवारीबाट मुक्त भएपछि धोनीले विकेटकिपिङ र ब्याटिङका लागि प्रशस्त समय पाएका छन् । मैदानमा विराट कोहलीको सहयोगीका रूपमा पनि उनैलाई देख्न सकिन्छ । भारतीय ब्याटिङ क्रममा मध्यक्रमको नेतृत्व गर्ने धोनीले ३ सय ४३ एकदिवसीय खेलमध्ये २ सय ९१ इनिङ्समा १० हजार ५ सय ६२ रन प्रहार गरेका छन् ।
अस्ट्रेलिया शीर्षमा,मिचेल स्टार्क४५५केन रिचर्डसन३४७प्याट कुमिन्स२३८
यो क्रिकेट खेल मात्रै होइन,"दुवै टिमका समर्थकले यस खेलमा जित चाहेका छन्, भलै उनको टिमले प्रतियोगिता नजितोस् । एक भारतीय समर्थकले नटिङघममा एएफपीसँग भने, हामी यो खेल जित्न चाहन्छौं, भलै कोहलीले कप गुमाउन् हामीलाई मतलब छैन । एक पाकिस्तानी समर्थले टवीट गरेका छन्, हामी सधैं विश्वकप क्रिकेटमा भारतसँग हारेका छौं । यसलाई युद्ध भन्नुस् या खेल हामी निश्चित रूपमा जित्नका लागि आएका हौं ।भारत र पाकिस्तान एकदिवसीय अन्तर्राष्ट्रियमा १ सय ३१ पल्ट खेलेका छन् । जसमा पाकिस्तान ७३ जितका साथ स्पष्ट रूपमा अगाडि छ । तर पनि भारतविरुद्ध विश्वकपमा पाकिस्तानको नतिजा निकै नै खराब छ ।"
कोउटिन्होले बिर्साए नेयमारलाई,"ब्राजिलले खेलमा आफ्नो आधिपत्य कायम राख्दै राम्रो सुरुआत लिए पनि आश्चर्यजनक रूपमा बोलिभिया बलियो चुनौती पेस गर्न सफल रह्यो । खेलपछि बोलिभियाली प्रशिक्षक एडवार्डो भिलेगासले भने, हामी आजको खेलको नतिजाप्रति इमान्दार हुनैपर्छ । हामीलाई ब्राजिलले एकपक्षीय ढंगले नै पराजित गर्यो । ब्राजिल आफ्नो परमपरागत पहेलो जर्सी छाडेर सेतो जर्सीमा उत्रेको थियो र पहिलो हाफको अधिकांश समय दबाबमा रहन बाध्य रह्यो । यसका लागि बोलिभियाले १० खेलाडीलाई बल पछ्याउन खटाएको थियो र यस्तो रणनीति अगाडि ब्राजिल फिक्का रह्यो । त्यसैले पहिलो हाफ सकिँदा ६७ हजार घरेलु समर्थक दर्शकले टिमको खिल्ली नै उडाए । कोउटिन्होले ५० औं मिनेटमा पेनाल्टीबाट गोल गरेपछि भने ब्राजिली समर्थक फेरि टिमको पक्षमा देखिए । बोलिभियाले दोस्रो चरणमा प्रवेशका लागि प्रयास गर्ने हो भने टिम अझ केही आक्रामक हुनैपर्छ, भिलगासले माने । ब्राजिलको समूहमा भेनेजुएला र पेरु पनि छन् । अब ब्राजिलले आफ्नो दोस्रो खेलमा भेनेजुएलाको सामना गर्नेछ ।"
रेसमी रेश्मा,"एपीएफसम्मको यात्रालाई लिएर उनी भन्छिन्, कपिल श्रेष्ठ गुरुले एक दिन मलाई के भन्नुभयो भने एपीएफको भलिबल टिम बनाउँछौं । उहाँबाट खेल्न निम्तो दिनुभयो । प्लस टु सकेपछि मैले त्यहाँबाटै नियमित खेल्न थालेको हुँ । उनी सम्मिलित एपीएफले घरेलु भलिबलमा के मात्र जितेन ? वर्ष २०७५ मा एपीएफ सहभागी १० प्रतियोगितामध्ये ९ मा विजयी रह्यो । अर्को एकमा पनि उपविजेता नै रह्यो । काठमाडौंमै २०७१ मा भएको पहिलो दक्षिण एसियाली आमन्त्रण भलिबलबाट उनले राष्ट्रिय टिममा डेब्यु गरेकी हुन् । त्यसयता नेपाली टिमका लागि उनको यात्रा कायम छ र तय छ, उनले लामो समय नेपाली भलिबलको सेवा गर्नेछिन् । पढाइमा पनि कम छैनन्, उनी । व्यवस्थापनमा स्नातक गरिरहेकी छिन् । उनलाई के लाग्छ भने अहिलेसम्मको यात्रामा उनले सबैको साथ र माया पाएकी छिन् । यस्तै साथ र मायालाई उनलाई पिपुल्स च्वाइस अवार्ड जित्न पनि चाहिन्छ । भन्छिन्, यो अवार्ड जित्न मलाई सबैको सधैं जस्तै उत्तिकै सहयोग चाहिन्छ ।"
जम्दै बिच भलिबल,"फेवा किनारमा स्थायी कोर्टराष्ट्रिय खेलकुद परिषदा बोर्ड सदस्य राजेश गुरुङ सागमा बिच भलिबल सम्भवतः पोखरामा हुने बताउँछन् । त्यसका लागि अन्तर्राष्ट्रियस्तरको स्थायी कोर्ट आवश्यक हुने उनले बताए । फेवातालको माथिल्लो क्षेत्र खपौंदी बिच भलिबलका लागि आकर्षक स्थान हुनसक्छ, उनी भन्छन्, व्यवस्थित प्यारापिट बनाउने हो भने पर्यटक आकर्षित गर्न सकिन्छ । बिच भलिबलका लागि पोखरा उत्कृष्ट ठाउँ रहेको उनको दाबी छ । प्रतियोगिता मात्र नभई मनोरञ्जननिम्ति पनि बिच भलिबललाई स्थापित गर्न सकिने तर्क उनको छ । खेल पर्यटनको अवधारणा बिच भलिबलमा पनि लागू हुन्छ, उनी भन्छन्, पूर्वाधार र गतिविधि भने बढाउनुपर्छ । संघ, प्रदेश र स्थानीय सरकारले फेवा किनारलाई प्रयोग गर्ने सम्बन्धमा सोच्नुपर्ने उनी बताउँछन् । क्षेत्रीय खेलकुद विकास समिति अध्यक्ष सम्पन्न श्रेष्ठले प्रतियोगिता बढै जाँदा खेलप्रतिको क्रेज बढ्ने बताए । अन्तर्राष्ट्रियस्तरमा बिच भलिबलको लोकप्रियता बढेकाले नेपालमा आफ्नो छुट्टै मौलिकताको आधारमा खेलाइनुपर्ने उनको राय छ । विदेशमा पुरुषले कट्टु र महिलाले विकिनी लगाएर खेल्ने चलन छ, उनले भने, हाम्रो संस्कृतिले त्यसलाई अझैं स्विकारिसकेको अवस्था छैन । जिल्ला भलिबल अध्यक्ष पराजुलीले खेलाडीले जर्सी नै लगाउने बताए । भने, देशको परिवेशअनुसार खेलाडीलाई छोटो कपडामा उतार्दैनौं, इन्डोर भलिबलका खेलाडीलाई शारीरिक रूपमा तन्दुरुस्त राख्न बिच भलिबलले सहयोग पुर्याउने उनी बताउँछन् ।"
मनहरी गोल्डकप,"हेटौंडा (कास) मनहरी युवा क्लबको आयोजनमा भएको प्रथम मनहरी अध्यक्ष कप फुटबल प्रतियोगिता वडा नम्बर ७ ले जितेको छ । शनिबार फाइनलमा ७ ले वडा ४ लाई ४० गोल अन्तरले पराजित गर्दै ५० हजार रुपैयाँ पुरस्कार जितेको छ । वडा ४ ले ३० हजार रुपैयाँ पायो । ३१औं मिनेटमा रविन खडकाको गोलबाट आग्रता लिएको वडा ७ का भुवन मोक्तानले ४१औं मिनेटमा अग्रता दोब्बर पारे । ४३औं मिनेटमा कवि सुवेदी र अतिरिक्त समयमा सुन्दर लामाले गोल गर्दै उपाधि पक्का गरे । म्यान अफ द फाइनल वडा ४ का ईश्वर रिजाल भए । वडा ७ का रविन खडका सर्वोत्कृष्ट खेलाडी घोषित भए । वडा ७ कै भुवन मोक्तान उत्कृष्ट फरवार्ड, आशिष गुरुङ उत्कृष्ट डिफेन्डर र विशाल मोक्तान उत्कृष्ट गोलरक्षक घोषित भए । उत्कृष्ट घोषित सबैले जनही ५ हजार रुपैयाँ पुरस्कार पाए । विजेता, उपविजेता टिमलाई मनहरी गाउँपालिकाको अध्यक्ष एकराज उप्रेतिलगायत पुरस्कार वितरण गरे । जेठको २४ गतेदेखि सञ्चालन भएको उक्त प्रतियोगितामा मनहरी गाउँपालिकाका ९ वटै वडाका ९ टिमले भाग लिएका थिए ।"
मकवानपुर बुद्धिचालमा तिमल्सिना,"मकवानपुर (कास) नेपाल बुद्धिचाल संघ मकवानपुरको अध्यक्षमा माधव तिमल्सिना चयन भए । जिल्ला खेलकुद विकास समितिका अध्यक्षसमेत रहेको तिमल्सिना शनिबार हेटौंडामा भएको संघको भेलाबाट अध्यक्ष पदमा सर्वसम्मत रूपमा चयन भएका हुन् । उपाध्यक्ष श्रीकृष्ण कर्माचार्य, किसन घिसिङ, सचिव नरेन्द्र भण्डारी, कोषाध्यक्ष रूपकराज दाहाल तथा सदस्यहरूमा राजाराम कँडेल, सुशील तण्डुकार, प्रवेश सिग्देल (उमेश), सम्झना रिजाल, सुजनसिं ठकुरी र सुजिता थिङ छन् । समिति अध्यक्ष ज्ञानकृष्ण प्रजापतिको अध्यक्षतामा भएको भेलामा नेपाल बुद्धिचाल संघ अध्यक्ष एकालाल श्रेष्ठ तथा महासचिव हेराकाजी महर्जन तथा सचिव धर्म लामालगायत सहभागी थिए ।"
भगवानलाई मिस्टर राजधानीको उपाधि,"पर्सा (कास) प्रदेश २ स्तरीय शारीरिक सुगठन प्रतियोगिता मिस्टर राजधानीको उपाधि वीरगन्जका भगवान यादवले जितेका छन् । आलोक फिटनेस सेन्टर वीरगन्जद्वारा शुक्रबार साँझ वीरगन्जमा आयोजित प्रदेशस्तरीय शारीरिक सुगठन प्रतियोगितामा उनी विजेता भएका हुन् । अवधेश पटेल दोस्रो र श्रीराम कुमार तेस्रो भए । यादवले नगद ८१ हजारसहित ट्रफी पाए । दोस्रो भएका पटेलले ४१ हजार र तेस्रो भएका कुमारले २५ हजार नगद जिते । मोस्ट मस्कुलरको उपाधि विशाल बर्मा र बेस्ट पोजरको उपाधि हरेराम रजकले जिते । वीरगन्जका युवा उद्यमी ज्याग सिंह, निर्णायक मण्डलका सदस्य तथा अतिथिहरूले पुरस्कार वितरण गरे । उपाधिपछि हर्षविभोर भएका यादवले आफूमाथि जिम्मेवारी र चुनौती पनि थपिएको यसै क्षेत्रमा अझै मिहिनेत गरेर वीरगन्जको नाम उँचो पार्ने आफ्नो प्रयास रहेको बताए । निर्णायक मण्डलमा चार पटकका मिस्टर नेपालको उपाधि विजेता तथा राष्ट्रिय खेलकुद परिषद् (बडी बिल्डङ) का मुख्य प्रशिक्षक राजेन्द्ररत्न तुलाधर, अन्तर्राष्ट्रिय प्रशिक्षक नरेश मल्ल, राष्ट्रिय प्रशिक्षक रेणुका श्रेष्ठ, राजशेरत्न महर्जन थिए ।"
परी आइन्,तारा केसीपनौती काभ्रे ।
कोपिला,"दिवस ढकालबिर्तामोड, झापा"
सुगा साथी,सविता मैनाली

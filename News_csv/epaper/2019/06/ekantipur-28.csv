शीर्षक,विवरण
सामुदायिक अझै कमजोर,"कुन जीपीएले के पढ्ने ?२ जीपीए ल्याउने विद्यार्थीले विज्ञान र १६ ल्याउनेले व्यवस्थापन, मानविकी, शिक्षा, कानुन संकाय अध्ययन गर्न पाउँछन् तर संकायअनुसार तोकिएको विषयमा निश्चित ग्रेड प्राप्त गरेको हुनुपर्छ । विज्ञान समूह अध्ययन गर्न अनिवार्य विज्ञान र गणितमा सी प्लस ल्याएको हुनुपर्छ । सँगै नेपाली, अंग्रेजी र सामाजिकमा डी प्लस ग्रेड प्राप्त गरेको हुनुपर्छ । व्यवस्थापन संकायका लागि अंग्रेजी, गणित, विज्ञान, नेपाली र सामाजिक विषयमा कम्तीमा डी प्लस ल्याउनुपर्छ । मानविकी संकायतर्फ पढ्न अंग्रेजी, नेपाली र सामाजिक विषयमा डी प्लस ल्याएकै हुनुपर्छ । शिक्षा संकायका लागि अंग्रेजी, नेपाली र सामाजिकमा डी प्लस आएको हुनुपर्छ । शिक्षा समूहको विज्ञान अध्ययन गर्न चाहनेले एसईईमा विज्ञान र गणितमा डी प्लस ल्याउनुपर्छ । प्राविधिक धारबाट १० कक्षाको परीक्षा दिएकाले साधारणतर्फ पनि कक्षा ११ मा अध्ययन गर्न पाउँछन् ।"
एसईई प्रदेशको हो : विज्ञ,"नियमावलीअनुसार कम्तीमा २ सय २० दिन विद्यालय खुल्छ । शिक्षकले तालिकाअनुसार १ सय ९२ दिन पठनपाठन सञ्चालन गर्छन् । त्यसैगरी प्रतिविषय १ सय २८ घण्टा पढाउँछन् । त्यसैका आधारमा निरन्तर सिकाइका आधारमा सैद्धान्तिक परीक्षा लिन्छन् भने विद्यार्थीको निरन्तर मूल्यांकनका आधारमा शिक्षकले प्रयोगात्मक अंक प्रदान गर्ने गर्छन् । शिक्षकले मनोमानी गरेको विज्ञ कोइराला उल्लेख गर्छन् । हाम्रा शिक्षकले इमानदारी बढाउन जरुरी छ, उनले भने, विद्यार्थीलाई व्यावहारिक शिक्षा दिन नसक्ने तर सैद्धान्तिक नम्बर जतिसुकै ल्याए पनि प्राक्टिकल नम्बर शतप्रतिशत दिएर राम्रो देखाउने प्रयास बेइमानी हो । विद्यार्थीले क्षमताभन्दा बढी प्राक्टिकल नम्बर दिइने परम्परा भ्रम भएको उनको ठहर छ । यसरी शतप्रतिशत प्राक्टिकल नम्बर दिँदा शिक्षकले नपढाए पनि हुने र विद्यार्थीले नपढे पनि हुने गलत मानसिकताको विकास भएको छ, कोइराला भन्छन् ।"
बालुवाटार जग्गा अनियमितता न्यायाधीशसँग बयान,"२०६७ सालमा फेरि भूमिसुधार मन्त्रालयले मन्त्रिपरिषदले निर्णय गरे पनि कार्यार्थ नआएकाले आएका बखत निर्णय गर्ने भनी प्रस्ताव मुल्तबीमा राखिदियो । २०६७ मंसिर १६ गते मालपोत कार्यालय डिल्लीबजारले मोही कायम गरिदियो । कार्यालयले २०६६ माघ १० गते पठाएको पत्र (चलानी नम्बर ९००९ उल्लेख) मा जग्गाको विवरणसमेत छ । त्यही प्रस्तावका साथमा नापी कार्यालयको फिल्डबुकसमेत छ, जसमा मोही देखिँदैन भने पर्ती जग्गा भनी उल्लेख छ । पर्ती जग्गालाई मोही कायम गरिनुपर्छ भनी मन्त्रिपरिषदमा प्रस्ताव गयो । कतिपयमा मोहीको नाम फेरियो भने कतिपयमा फिल्डबुकमा मोही नजनिए पनि मोही दिनुपर्छ भनी जबर्जस्ती निर्णय गराइयो । फिल्डबुकमा मोही नभएको भनी जनिएको जग्गामा मन्त्रिपरिषदमा प्रस्ताव पठाउँदा नारान्चा महर्जन भनी मोही कायम गरिदिएको विवरणसमेत पुगेको थियो ।"
पौडेल र गुरुङ बोलाइएनन्,अख्तियारले रामकुमार सुवेदी र शोभाकान्त ढकालसित जग्गा खरिद गरेका नेकपाका महासचिव विष्णु पौडेलका छोरा नवीन पौडेललाई भने बयानमा बोलाएको छैन । पौडेलले ढकाल र सुवेदीसित ८ आना जग्गा खरिद गरेका छन् । ढकाल र सुवेदीमार्फत सबभन्दा बढी जग्गा खरिद गरेका र किनबेच गराउनसमेत प्रमुख भूमिका निर्वाह गरेका भाटभटेनी सुपर मार्केटका मालिक मीनबहादुर गुरुङलाई पनि अख्तियारले बयानमा बोलाएको छैन । गुरुङको भाटभटेनी डिपार्टमेन्टल स्टोर्स ललिता निवासकै अतिक्रमित जग्गामा छ ।
डिपोर्टप्रति अमेरिका असन्तुष्ट,"परराष्ट्र मन्त्रालयले अमेरिकीहरूको यो चासो आफूहरूकोमा आइपुगिनसकेको जनाएको छ भने गृहले घटनालाई स्वाभाविक भन्दै सरकारबाट कुनै गल्ती नभएको जनाएको छ । हाम्रा कैयन् बहालवाला मन्त्रीहरू विदेश जाँदा विमानस्थलबाटै फर्कनुपरेको छ, गृहका प्रवक्ता रामकृष्ण सुवेदीले कान्तिपुरसँग भने, किनभने, सम्बन्धित देशको अध्यागमन नीति वा नियमसँग कुनै कुरा मेल खाएन भने विदेशीलाई विमानस्थलमा रोकिन्छ र फर्काइन्छ । यो संसारभरकै नियम हो । नेपालको अध्यागमनमा बायोमेट्रिक प्रणाली जडान नभएकाले बुधबारको घटना भएको सुवेदीले बताए । हामीले आगन्तुक चिन्ने भनेको पासपोर्टमा उल्लेख भएको नामबाटै हो, उनले भने, यस्तो अवस्थामा संदिग्ध व्यक्तिसँग कसैको हुलिया वा ठेगाना मिल्न गयो भने तत्कालीन अवस्थामा अध्यागमनको प्रमुखले जे गर्नुपर्ने हो, हिजो त्यही भएको हो, यसमा अन्यथा केही पनि छैन । विमानस्थलमा आइसकेपछि कि छाड्नुपर्छ कि डिपोर्ट गर्नुपर्छ, होइन भने हिरासतमा लिनुपर्छ, सुवेदीले भने, अध्यागमनका महानिर्देशकले आफूसँग भएका तीन विकल्पमध्ये एकको प्रयोग गर्नुभएको हो, यसमा आपत्तिजनक केही छैन । पेम्बाको नाम कालोसूचीमा भएका अर्का पेम्बासँग मिल्न जाँदा उनलाई डिपोर्ट गर्नुपरेको तथ्य पछि आएर मात्रै थाहा भए पनि अध्यागमनले गर्नै पर्ने निर्णय गरेको उनको दाबी छ । कसैका सम्बन्धमा आशंका उठेपछि त्यो तत्काल निवारण भएन भने गर्ने नै डिपोर्ट हो, सुवेदीले भने, नेपालको कानुनमा पनि यही उल्लेख छ ।"
झूटो विवरण पेस गर्ने ५ को नागरिकता रद्द,"आइफा अवार्डका लागि स्वीकृतिकाठमाडौं महानगरपालिका सहआयोजक रहने गरी नेपाल पर्यटन बोर्डको नेतृत्वमा आयोजना हुने इन्टरनेसनल इन्डियन फिल्म एकेडेमी अवार्ड २०१९ आयोजना गर्न सरकारले स्वीकृति दिएको छ । नेपालमा विद्युतीय व्यापारको विकास र उपयोगसम्बन्धी राष्ट्रिय रणनीति, २०७५ पनि मन्त्रिपरिषद्ले स्वीकृत गरेको छ । इन्टरगभर्मेन्टल एग्रिमेन्ट अन ड्राई पोर्ट अनुमोदनका लागि संघीय संसद्मा पेस गर्न स्वीकृति दिइएको छ ।"
पोकापोकामा समाज कल्याण,"परिषद्ले गैरसरकारी तथा अन्तर्राष्ट्रिय गैरसरकारी संस्था दर्ता, अनुगमन र मूल्यांकन गर्छ । गैरसरकारी संस्था (एनजीओ) ४९ हजार ७ सय र अन्तर्राष्ट्रिय गैरसरकारी (आईएनजीओ) २ सय ४२ वटा संस्था आबद्ध छन् । यसबाट आबद्धता सेवा शुल्कस्वरूप वार्षिक चार करोड रुपैयाँ आम्दानी हुँदै आएको छ । वार्षिक करोडौं रुपैयाँ आम्दानी गर्ने र अर्बौं रुपैयाँको अचल सम्पत्ति भएको परिषद् भने औपचारिकता मा सीमित छ ।"
इन्काउन्टर अनुसन्धान अधुरै,"पूर्वडीआईजी हेमन्त मल्ल मुठभेडका घटनाको अनुसन्धान गर्न आवश्यक पर्ने ब्यालेस्टिक विज्ञ नेपाल प्रहरीसँग भए पनि स्वतन्त्र विज्ञको कमी भएको बताउँछन् । मुठभेड घटनाको अनुसन्धान अधुरो छाडदा बाध्यात्मक मुठभेडका घटनामा पनि प्रहरी विवादमा तानिने सम्भावना हुन्छ, उनले भने, यस्ता घटना दोहोरिने वा फिल्डमा खटिने प्रहरीको मनोबल कमजोर हुने सम्भावना हुन्छ । मानव अधिकारवादी चरण प्रसाईंले शंकास्पद मुठभेड घटनामा आयोगले अनुसन्धान नटुंग्याउँदा गैरन्यायिक हत्यालाई प्रोत्साहन मिल्ने खतरा रहेको बताए । उनले पछिल्ला वर्षहरूमा प्रहरीले गरेको कारबाहीका घटनामा प्रश्न उठेको तर त्यसको स्वतन्त्र छानबिन नभएकामा चिन्ता व्यक्त गरे । उनले भने, शंकास्पद मुठभेडबारे छानबिन नहुँदा आयोगको औचित्यमाथि प्रश्न उठ्छ, यस्ता घटना दोहोरिने खतरा पनि उत्तिकै रहन्छ ।"
अन्तर सम्बन्ध विधेयकमाथि ७२ संशोधन,पुरीसहित केही सांसदले त्यसलाई थप फराकिलो बनाउनुपर्ने प्रस्ताव गरेका छन् । विधायन समितिले उक्त विधेयकमाथि मुख्य सरोकारवाला प्रदेश सरकारहरूसँग छलफल चलाउने तयारी गरेको छ । समिति सभापति परशुराम मेघी गुरुङले संविधान र संघीयता कार्यान्वयनका लागि विधेयक महत्वपूर्ण मानिएकाले प्रदेशमै पुगेर थप रायसुझाव संकलन गरिने बताए ।
नेताकार्यकर्ता रिहा गरेपछि मात्र वार्ता,"मन्त्रिपरिषद् बैठकले नै वार्ताका लागि विशेष कमिटी नै बनाएको थियो, उनले भने, वार्तामा आउँछु भनेर कार्यकर्ता छुटाउन लगाए तर आएनन्, धोका दिए । त्यसपछि मात्र सरकारले पार्टीमाथि प्रतिबन्ध लगाएको उनले दाबी गरे । वार्तामा ल्याउने काम अहिले पनि भइरहेको छ, उनले भने । सरकार र सिंगो पार्टी वार्ताकै पक्षमा रहेको उनले बताए तर यसअघि वार्ताका लागि विशेष कमिटी बनाए पनि सरकारले लिखित रूपमा पत्र नपठाएको चन्द समूहको आरोप छ । राजनीतिमा पत्राचार भन्ने कुरा प्राविधिक मात्र भएको सुवेदीको भनाइ छ । वार्तामा आउनुपर्छ भनेर सरकारले भनिसकेको छ, उनले भने । सरकार पक्षबाट प्रधानमन्त्री ओलीका राजनीतिक सल्लाहकार विष्णु रिमाल र सांसद सोमनाथ पाण्डेले चन्द समूहका लुम्बिनी इन्चार्ज वीरेन्द्रजंग चन्दमार्फत चन्दलाई वार्तामा ल्याउन पहल गरेका थिए ।"
"आमाको हत्या, छोरा घाइते",रौतहटको यमुनामाई गाउँपालिका ३ राजपुर तुलसी घर भएका उनीहरू आँखा केन्द्र रहेको भवनको दोस्रो तलामा बस्दै आएका थिए । डा रजकले भुइँतलामा बिरामी जाँचिरहेका बेला घटना भएको थियो । बिरामी जाँचेर कोठामा पुग्दा उनले श्रीमती लडेको र छोरा घाइते भएको देखेका थिए । उनैले प्रहरीलाई खबर गरेका थिए । अर्का दुई वर्षीय छोरा भने आमाको शरीर नजिकै सकुशल थिए । ४ वर्षीय छोरा दिवसकुमारको नेसनल मेडिकल कलेजमा उपचार भइरहेको छ । आँखा केन्द्रमा अप्टिकल असिस्टेन्टका रूपमा काम गर्दै आएका ३० वर्षीय अमित बैठाले भारतीको हत्या गरेको प्रहरीको भनाइ छ । रौतहटको बौधिमाई नगरपालिका सरमुजबाका बैठा घटनापछि फरार छन् ।
विदेशी कोटा बढाएको भन्दै ताला,आयोगलाई काउन्सिलको पत्रप्रतिष्ठानमा स्नातकोत्तर तहमा नियमविपरीत विदेशी विद्यार्थी भर्ना गर्न लागिएकोबारे नेपाल मेडिकल काउन्सिलले चिकित्सा शिक्षा आयोगको ध्यानाकर्षण गराएको छ । प्रतिष्ठानसँग स्पष्टीकरण सोध्नु आफ्नो क्षेत्राधिकारभित्र नपर्ने भएकाले आयोगलाई पत्र लेखिएको काउन्सिलका रजिस्ट्रार डा दिलीप शर्माले बताए ।
लेदोले राजमार्ग ठप्प,"यस क्षेत्रमा सडक अवरुद्ध हुँदा सवारीसाधन मात्रै नभई सर्वसाधारणलाई समेत सकस हुने गरेको छ । सडक किनारबाट पैदलयात्रा गर्नसमेत नसकिने गरी लेदो माटो जम्ने भएका कारण स्थानीय बजारसम्म आवतजावत गर्नसमेत समस्या हुने गरेको छ । कहिलेकाहीँ राजमार्गको आवागमन नै ठप्प हुने गरी सडकमा भलबाढी पस्ने गरेको छ । बर्खामा भलबाढी पस्नु यहाँका लागि अनौठो होइन । बर्सौंदेखि समस्या कायमै छ । प्रत्येक वर्ष सडक निर्माण, स्तरोन्नति एवं मर्मत सम्भारको नाममा करोडौं रुपैयाँ खर्चिंदै आए पनि गाउँपालिकाले राजमार्गमा भलबाढी खस्ने काम रोक्न सकेको छैन ।"
"त्रुटि सच्याउने प्रतिबद्धता, बहुमतले बजेट पारित","करको दर नबढाउन आग्रहप्रदेश ३ सांसदले करको दर नबढाउन प्रदेश सरकारसमक्ष आग्रह गरेका छन् । प्रदेशसभामा प्रदेश सरकारको अर्थसम्बन्धी प्रस्तावलाई कार्यान्वयन गर्न बनेको विधेयकमाथि आफ्नो धारणा राख्ने क्रममा सांसदले करको दायर बढाउन, नयाँ क्षेत्रको पहिचान गर्नुपर्ने र करको दायरा बढाउन नहुने सुझाएका थिए । विधेयक सर्वसम्मत रूपमा पारित भएको थियो । विधेयकमाथिको छलफलमा भाग लिँदै प्रदेशसभा सदस्यले करलाई प्रोत्साहन हुने ढंगले करको दर निर्धारण गर्नुपर्ने बताएका थिए । सांसद पुकार महर्जनले कृषि क्षेत्रमा लगाइएको करको विरोध गर्दै मौसममा निर्भर कृषि क्षेत्रमा कर नलगाउन सुझाव दिए ।"
किसानलाई दुधमा अनुदान,"आगामी आवका लागि ४८ करोड ५५ लाख रुपैयाँ बजेट विनियोजन गरिएको छ । जिल्लाको पश्चिमी क्षेत्रमा पर्ने मनहरी गाउँपालिकाले दुध उत्पादक कृषकलाई प्रतिलिटर दुधमा एक रुपैयाँ अनुदान दिने नीति लिएको छ । गाउँपालिकाका दुग्ध उत्पादक कृषकले प्रतिलिटर दुधमा २ रुपैयाँ अनुदान पाउने भएका छन् । प्रदेश सरकारले पनि प्रदेश ३ का दुध उत्पादक कृषकलाई प्रतिलिटर दुधमा एक रुपैयाँ अनुदान दिने व्यवस्था गरेको छ । गाईपालक कृषकले किनेर गाई ल्याउँदा लाग्ने ढुवानी खर्च गाउँपालिकाले व्यहोर्ने व्यवस्थासमेत गरेको छ । आगामी आवका लागि ६२ करोड ४२ लाख रुपैयाँको मंगलबार बजेट प्रस्तुत गरेको थियो । गाउँपालिकाले दलित, द्वन्द्वपीडित, अति विपन्न परिवारका ३ सय जनाको गाउँपालिकाले नै स्वास्थ्य बिमा गरिदिने नीति तथा कार्यक्रममा उल्लेख गर्नुको साथै बजेट पनि विनियोजन गरेको छ । यसैगरी, हेटौंडा उपमहानगरसँग जोडिएको मकवानपुर गढी गाउँपालिकाले आव ०७६७७ मा दुग्ध उत्पादक कृषकलाई प्रोत्साहित गर्ने उद्देश्यले दुधमा अनुदान दिने व्यवस्था गरेको छ । दुग्ध उत्पादक सहकारीमा दुध बिक्री गर्ने कृषकलाई प्रतिलिटर ५० पैसा अनुदान दिने व्यवस्था गाउँपालिकाका अध्यक्ष विदुर हुमागाईंले बताए ।"
निकुञ्जले तारबार लगायो,"आक्रोशित सुकुम्बासीले बिहीबार निकुञ्जले लगाएको बार भत्काइदिएका छन् । वर्षौंदेखि भोगचलन गर्दै आएको जग्गामा निकुञ्जले आँखा लगाएको भन्दै रामबहादुर लामाले आफूहरू फेरि घरबारविहीन हुनुपर्ने अवस्था आएको गुनासो गरे । ब्रम्हदेवी सामुदायिक वनको क्षेत्रमा रहेको उक्त जग्गा करिब २० बिघा क्षेत्रफलमा फैलिएको छ । बाढीपहिरोबाट विस्थापित भई सो क्षेत्रमा करिब दुई दशकभन्दा अघिदेखि सुकुम्बासी बस्दै आएका थिए । बसोबासका क्रममा उनीहरूले नजिकको बाँझो जमिनमा खेतीपाती पनि गर्दै आएका छन् । तर, पछिल्लो समय चितवन राष्ट्रिय निकुञ्जले आफ्नो क्षेत्रको जग्गा अतिक्रमण गरेको भन्दै सुकुम्बासीलाई हटाएर पार्क बनाउन लागेको स्थानीय युवराज थपलियाले बताए । सुकुम्बासीलाई उचित व्यवस्थापन गरेर मात्र निकुञ्जले जग्गाको प्रयोग गर्नुपर्ने थपलियाको भनाइ छ ।"
सहुलियतमा उपकरण,"धुलिखेल नगरप्रमुख अशोककुमार व्याञ्जू श्रेष्ठले उपकरण किसानलाई हस्तान्तरण गरे । आधुनिक कृषि प्रविधिले सहज र सहुलियत भएको भन्दै उनले नगरपालिकाले आधुनिक कृषि उपकरण, प्रविधि हस्तान्तरणमा सहयोग गर्ने प्रतिबद्धता जनाए । नगरपालिकाले हालै ७० ट्र्याक्टर ५० प्रतिशत अनुदानमा उपलब्ध गराएको बताउँदै उनले प्रत्येक वडालाई एक उत्पादनको केन्द्र बनाउने र कृषकको आम्दानी बढाउने दाबी गरे ।"
रोग होइन सेतो दुबी,"विश्वमा दसौं लाख व्यक्ति सेतो दुबीबाट पीडित रहेको र त्यसमध्ये आधा जतिलाई २१ वर्षभन्दा अगावै यो समस्या देखिन्छ, डा कर्णले भने । बालबालिकामा दुबी देखिए तुरुन्त उपचार गर्दा छिट्टै निको हुन्छ । उमेर बढदै जाँदा भने निको हुने समय लाग्ने उनको भनाइ छ । दुबीको उपचारका लागि फोटो थेरापी, शल्यक्रिया, लेजर थेरापी, मेलानोसाइट प्रत्यारोपणलगायत सेवा प्रचलनमा छन् ।"
बसको ठक्करबाट बालिकाको मृत्यु,प्रहरीले बसका चालक ललितपुरको लेलेका ३३ वर्षीय दीपक स्याङ्तान र बसलाई नियन्त्रण लिएको हो ।
सेप शैक्षिक मेला आजदेखि,काठमाडौं (कास) काठमाडौंमा १३ औं सेप भारतीय शैक्षिक मेला शुक्रबारदेखि हुने भएको छ । भारतका विभिन्न शैक्षिक संस्थामा अध्ययन गर्न जाने विद्यार्थीलाई लक्षित गरी दरबारमार्गस्थित होटल अन्नपूर्णमा मेला गर्न लागिएको सेप इभेन्टस एन्ड मिडिया प्रालिले जनाएको छ । काठमाडौंपछि विराटनगरस्थित नमस्कार होटलमा असार १६ र १७ गते मेला गरिने छ । मेलामा भारतका नाम चलेका करिब ३० वटा विश्वविद्यालयसहित प्रतिनिधिमण्डलका सदस्यको सहभागिता रहने छ ।
स्मार्ट पार्किङ व्यवसायमुखी,"शुल्क सस्तो हुँदा दिनभरि पार्किङ गर्ने प्रवृत्ति रहेकाले अन्य सेवाग्राहीले पार्किङ गर्न नपाउने कम्पनीका प्राविधिक इन्जिनियर विक्रान्त कार्कीले बताए । सस्तो भएको खण्डमा दिनभरि पार्क गर्ने प्रचलन छ, उनले भने शुल्क महँगो हुँदा धेरै समय पार्किङ गर्दैनन् र सबैले पार्क गर्न पाउँछन् । पहिले २०० मोटरसाइकलले मात्र पार्किङ गर्थ्यो भने अहिले दिनमा ५०० मोटरसाइकलले पार्किङ गर्छन् । शुल्क महँगो भएपछि आउने जाने भइरहन्छ जसले गर्दा पार्किङस्थल पनि खाली हुने गरेको उनले बताए । स्मार्ट पार्किङ अब न्युरोडमा मात्र नभई दरबार मार्गमा पनि सुरु भएको उनले जानकारी दिए ।"
वनमा पनि वक्रदृष्टि,हिजोका कति नांगा डाँडापाखामा समुदायले जंगल हुर्काएका छन् । उसै बेवारिस राष्ट्रिय वनको जिम्मा लिएर संरक्षण गरेका छन् । यी राष्ट्रिय सम्पत्तिमाथि धेरैको वक्रदृष्टि छ । वन समूहमा बेथिति देखिए उनीहरूका हक नछिनिकनै उपचारका उपाय अपनाइनुपर्छ । आफैं सक्रिय समुदायलाई निरुत्साहित गर्नु हुँदैन । संसद्ले बनाउने कानुनले समुदायको हात र हक छिन्नु हुँदैन ।
स्थानीय तहमा बेथिति,"पछिल्लो समय स्थानीय तहका बेथिति सार्वजनिक हुने क्रम तीव्र छ । अहिले स्थानीयतहले आगामी आर्थिक वर्षका लागि बजेट ल्याउने समय हो । अधिकांश स्थानीय तहले बजेट सार्वजनिक गरिसके । केहीले अझै बजेट ल्याउनसकेका छैनन् । स्थानीय तहको निर्वाचनपछि सिंहदरबार घरघरमा भन्ने गरिएको छ । तर निर्वाचित प्रतिनिधिहरू जनताको सरोकारका काम गर्नुको सट्टा अलमलिएका छन् । आवश्यकताभन्दा बाहिरका योजनामा होडबाजी चलेको छ । जस्तो, तनहुँको दमौलीमा महर्षि वेदव्यासको १ सय ८ फिट अग्लो प्रतिमा र मोरङको सुन्दर हरैँचा नगरपालिकाले संसारकै अग्लो गाईको मूर्ति बनाउने निर्णय गर्नु यसका उदाहरण हुन् । जनप्रतिनिधि र कर्मचारीबीच तालमेल भएको देखिँदैन । यस्तो गञ्जागोलमा कसरी जनताको काम प्रभावकारी रूपमा गर्न सकिन्छ ? स्थानीय तहले ल्याएका बजेटमा पनि एकरुपता छैन । कतै उत्साहजनक देखिए पनि अधिकांश झारा टार्ने प्रकारका छन् । जनतालाई प्रत्यक्ष फाइदाभन्दा पनि जनप्रतिनिधिले चर्चामा आउने काममा मात्र ध्यान दिन खोजेको देखिन्छ । राजेन्द्र आचार्य, निजगढ९, बारा"
सुविधाअनुसारको भाडा,"उपत्यका लगायत सबैजसो स्थानका छोटा रूटका सार्वजनिक यातायात साधनमा गुन्द्रुक खाँदिए जसरी खाँदिएर यात्रा गर्नुपर्ने वाध्यता छ । गर्मी याममा पसिनाले लफ्रक्कै भिजेर यात्रा गर्नुपर्ने हुन्छ । यात्रुले अनिश्चित ढिलाइको समेत सामना गर्नुपर्ने हुन्छ । कम्तीमा ५१० मिनेट ढिलो वा छिटो हुनु त स्वाभाविकै मानौं घन्टौं ढिलो हुने हुनाले यात्रुलाई मर्कैमर्काको थिचाइमा पिल्सनुपर्छ । यदि वैज्ञानिक नीतिको आधारमा भाडा निर्धारण गर्ने हो भने कुनै पनि सार्वजनिक यातायातका साधनमा भएका सिटमा आनन्दले बसेर यात्रा गर्ने र कम्तीमा एक वा आधा घन्टासम्म झुन्डिएर हातपाखुरा दुखाएर यात्रा गर्ने दुबै प्रकारका यात्रुको भाडा पनि कमबेसी हुनुपर्ने होइन र ? यात्रुले सोचेको वा चाहेको सामान्य समयभन्दा विनाकारण आधा घन्टा विलम्ब भएर आजै वा केही बेरमै हुने कामलाई अरू केही घन्टा वा केही दिन लागी यात्रुलाई परेको मर्काको भरणपोषण कसले गर्छ ? सार्वजनिक यातायातका साधनहरूबारे सोचेर भाडा निर्धारण गर्ने कि ? केशव अधिकारी, गोकर्णेश्वर नपा ३, काठमाडौं"
एसईई र एसएलसी,"पहिलेको एसएलसी वा अहिलेको एसईई परीषाको परिणाम हेर्दा शैक्षिक गुणस्तर प्रतिदिन खस्किँदै गइरहेको देखिन्छ । गएका केही वर्षदेखि एसएलसीलाई परिमार्जित गर्दै अक्षराङ्कन पद्धतिमा हामी गएका छौं, बिना कुनै बहस । हामीलाई पास संख्या बढी चाहिएको हो वा गुणस्तरीय शिक्षा ? पर्याप्त बहसबिना नै हामीले अहिले नयाँ पद्धतिको विकास गरेका छौं । तत्कालका लागि विद्यार्थी, विद्यालय र अभिभावक तीनै पक्ष खुसी देखिएका छन् । यो पद्धतिले शिक्षाको गुणस्तर बढाएको छ त ? विज्ञहरूको भनाइलाई यदि स्वीकार्ने हो भने यो पद्धतिले हाम्रो शिक्षाको स्तर खस्किँदै गएको बुझिन्छ । जुन अनुभव सबैले गरेका हौं । १३ वर्षको अध्ययन ३ घण्टामा मापन गर्ने एसएलसी वा एसईई परीक्षा कति जायज छ त ? बहस त्यसतर्फ केन्द्रित हुन जरुरी छ । रामकृष्ण बराल, जोरपाटी२, काठमाडौं"
जातिप्रतिको विभेद,"आदरणीय नेकपा अध्यक्ष प्रचण्ड, तपाईले चितवनको एक कार्यक्रममा नुवाकोटकी चेलीलाई मुम्बईमा बिक्री गरेको उदाहरण दिंँदा हामी मेरो समुदायकी चेलीलाई जसरी होच्याएर अभिव्यक्ति दिनुभयो त्यसले तामाङ समुदाय दुःखित बनेको छ । त्यसो किन भन्नुभयो तपाईंले जवाफ दिनु पर्छ । तपाईको अभिव्यक्ति र सोच जुन रूपमा प्रस्तुत भएको थियो, त्यो त्यसले तपाईंको पदीय गरिमा घटाएको छ । तपाईको अभिव्यक्तिले हाम्रो समुदायमाथिको जातीय विभेद र विगतको सामन्ती संस्कारको अवशेषको झल्को दिएको अनुभूति गराएको छ । तपाईंजस्तो महान क्रान्तिकारी विचार र दर्शन बोकेको व्यक्तिले हाम्रो समुदायमाथि यस्तो अभिव्यक्ति आउनु किमार्थ राम्रो होइन । आगामी दिनमा यस्तो भाषा प्रयोग नहोला भन्ने अपेक्षा राखेको छु र जुन अभिव्यक्ति सार्वजनिक कार्यक्रममा प्रस्तुत गर्नु भएको थियो, त्यसलाई सार्वजनिक रूपमा माफी माग्नु हुनेछ भन्नेमा आशावादी छु । सेतेमान तामाङ, सेर्तुङ, धादिङ"
क्षणिक एकता,"यज्ञराज न्यौपाने, पेप्सिकोला, काठमाडौं"
थिति बसाउने बेला,"(घ) मुलुकको ढुकुटीको संरक्षण : राजाहरूलाई देशको सम्पत्तिको माया थियो भन्ने पुरानो धारणाप्रति मेरो विश्वास छैन । तर वर्तमान सरकारमा पनि कसैले मुलुकको ढुकुटी म जुनसुकै हालतमा बचाउँछु भनी सोच्छ जस्तो देखिँदैन । प्रधानमन्त्रीजस्तो निःसन्तान, वृद्ध, जनतालाई अधिकारसम्पन्न गर्न वर्षौं झ्यालखाना बसेको, मिर्गौला फेरेर मृत्युलाई जितेको व्यक्तिबाट समेत मुलुकको ढुकुटीको रक्षा होला कि नहोला भनेर सोच्नुपर्ने स्थिति आउनु खेदजनक हो । मेलम्चीमा जथाभावी हुँदा मुलुकलाई सम्भवतः १ अर्ब रुपैयाँजति घाटा लाग्ने स्थिति बनेको छ । द्रुतमार्गमा हामीले १ खर्ब १० अर्बमा बनाउँछु भन्ने कम्पनीलाई ठेक्का नदिएर सेनालाई दिँदा त्यो मूल्य दुई गुना हुने भयो भन्ने खबर छ । असारे विकास रोकिएको छैन । ८०० किलोमिटर कालोपत्रे भयो भनिएका सडक प्रधानमन्त्रीले भाषण गरेर भ्याएको साँझसम्म बचेका छन् कि छैनन्, भन्न गाह्रो छ । वायुसेवा निगमले मुलुकको विदेशी मुद्रा सञ्चिति खर्चेर जहाज किन्यो, ऊसँग कुनै व्यावसायिक उडानको तयारी रहेनछ । त्यसबाहेक कतिपय मेयरले नै आर्थिक हिनामिना गरेका चर्चा छन् । यो सब सुन्दा प्रधानमन्त्रीलाई रिस उठ्छ कि उठ्दैन ? सत्तारूढ दलका अरू नेतालाई रिस उठ्छ कि उठ्दैन ? मुलुकमा यस्ता कुरा पढ्दा सबभन्दा रिस उठ्नुपर्ने प्रधानमन्त्रीलाई नै हो र यो वर्ष उहाँले यसतिर ठोस कदम चाल्नुभएन भने सुशासनको अपेक्षा गरिरहेका जनता निराश हुनेछन् र मुलुक अस्थिर बनाउन खोज्नेहरूप्रति आकर्षण बढ्नेछ । यस्तै कुराले आजको समयलाई डिकेन्सले भनेझैं वर्स्ट अफ टाइम्स बनाउनेछ ।"
दुई तिहाइ बगाउने वर्षात्,"दुई तिहाइको सरकार बनेपछि धेरैलाई राहत महसुस भयो । साथै के पनि भ्रम नरहोस् भने मतदाता त्यतिकै एकोहोरिएका थिएनन् । राजनीतिक स्थायित्वको अभावमा उन्नति हुन नसकेको अथवा सम्भव नभएको भन्ने आम धारणा बनाउन जनमत निर्माताहरूको अहम् भूमिका थियो । दलहरूको कामै सरकार बनाउने र ढाल्नमै सीमित भएको अवस्थामा सबल नेतृत्वसहित कुनै एक दलले प्रबल बहुमत ल्याएमा देशले राजनीतिक अस्थिरताबाट उन्मुक्ति पाउने र सरकारले खुरुखुरु जनचाहना अनुसार काम गर्न सक्ने जस्ता सकारात्मक कथनहरू बहुकोणबाट प्रचारित भएका थिए । त्यसैले तत्कालीन एमाले र माओवादी केन्द्र गठबन्धनले दुई तिहाइ नजिकको बहुमत पाउँदा कसैले मनमनै, धेरैले खुलेरै स्वागत गरेका थिए । तर त्यो स्वागतमाथि अहिले स्वयं प्रधानमन्त्री र मन्त्रीहरूको व्यवहार, सरकारका बलजफ्ती र एकपछि अर्को विवादित निर्णयका कारण कालो बादल मडारिंँदैछ । यसरी नै जनमत विपरीत हुँदै गएमा दुई तिहाइ नै बगाउनेगरी वर्षात् हुनसक्छ ।"
कांग्रेस जागरणको यथार्थ,"सबभन्दा प्रभावकारी जागरण त यथाशीघ्र पार्टीको चौधौँ महाधिवेशन गर्नु नै हो । महाधिवेशन समयमै नगर्नु र कार्यकाल लम्ब्याउनु पार्टीका निम्ति घातक हुन्छ । क्षणिक स्वार्थ हेरेर हामीले अधिवेशन टार्दै र कार्यकाल अनावश्यक लम्ब्याउँदै जाने हो भने आउँदो स्थानीय निर्वाचनको मुखैमा हामी महाधिवेशनमा लाग्नुपर्ने हुन्छ । त्यसको नतिजा के होला ? समयको अनुकूलतालाई हेक्का नराख्ने हो भने परिणाम फेरि पनि सुखद नहुन सक्छ । हालैको जागरण अभियानले दिएको निष्कर्ष र मार्गदर्शन यही हो । जागरण अभियानमा उठेका सवालहरूमा यथार्थपरक, निष्कर्ष र ठोस सम्बोधन नै हो, पार्टी एकताको मूलमन्त्र ! यही हो आन्तरिक लोकतन्त्र ।लेखक नेपाली कांग्रेसका केन्द्रीय सदस्य हुन् ।"
मेयरको मनपरी,"यौनकर्म पनि काम होयौनकर्मी महिलाको अधिकारका लागि काम गर्ने संस्थाहरूको सञ्जाल जागृति महिला महासंघका अनुसार नेपालमा अहिले ५५ हजार महिला यौनकर्ममा संलग्न छन् । उनीहरूका आआफ्नै कथा, कथाभित्र पनि कथाहरू छन् । तीमध्ये धेरैको एउटा समान कथा छ, उनीहरू आफ्ना रहरले यो क्षेत्रमा आएका होइनन् । उनीहरूलाई आफ्नो शरीर बेच्न बाध्य बनाउने यही समाजभित्रको विभेदकारी व्यवहार र विभेदकारी संरचना हो । जसका जगमा छ, जातीय दलन, वर्गीय दलन र बढी छ, महिला हुनुको दुःख । यौनकर्मलाई सकारात्मक, नकारात्मक जसरी लिए पनि सबै महिलालाई यौनकर्मी भन्न पाइँदैन । यदि महिला यौनकर्मी नै भए पनि उनीहरूको मानमर्दन गर्न पाइँदैन । त्यसमाथि सम्पूर्ण महिलालाई नै मानमर्दन गर्नेगरी दिएको चौधरीको अभिव्यक्तिले उनी आफैँ नैतिक रूपमा सार्वजनिक पदमा बस्नलायक मानिस होइनन् । सरकारले यस्ता अभिव्यक्ति दिने जनप्रतिनिधिलाई पदमुक्त गरे सम्पूृर्ण महिलाको आत्मसम्मानमा लागेको चोटमा अलिकति मल्हमको काम गर्थ्यो कि ? महिला पनि मान्छे हुन् भनेर स्वीकार गर्ने कि ?"
विद्यार्थी कुट्ने शिक्षकलाई मुद्दा,"न्यायाधिवक्ता उपाध्यायले बालबालिकामाथि दुर्व्यवहार गर्नेविरुद्ध मुलुकमै पहिलोपटक उक्त ऐनअनुसार मुद्दा दायर गरिएको दाबी गरे । उक्त ऐन अघिल्लो वर्षदेखि लागू भएको नयाँ मुलुकी ऐनअन्तर्गत ल्याइएको हो । शिक्षक पुनले स्थानीयले घटना बंग्याएको आरोप लगाइन् । एकै दिन १४ जना विद्यार्थीमाथि कुटपिट र ५ जनाको हात भाँचिएपछि उनले उपचार खर्चका लागि ६० हजार रुपैयाँ पीडितलाई बुझाइसकेको बताइन् । विद्यार्थीको आनीबानी सुधार्न सामान्य रूपमा कुटेकी हुँ, उनले भनिन्, तर हात भाँचिएको भनियो । ममाथि अन्याय भएको छ ।"
३ छात्रा घाइते,"अभिभावकले कुटपिटमा संलग्न शिक्षकलाई कारबाही माग गरेका छन् । उनीहरूले शिक्षकलाई विद्यालयबाट निष्कासन गर्नुपर्ने, उपचार खर्च व्यहोर्नुपर्ने जनाएका छन् । प्रिन्सिपल साधना भुजेलले शिक्षक ओझाले अभिभावकसामु क्षमायाचना गरेको उनले दाबी गरिन्"
उल्टो मन्त्र लगाएको भन्दै झाँक्रीको हत्या,"इलाका प्रहरी राजापुरका प्रहरी नायब उपरीक्षक (डीएसपी) तिलक भारतीले हत्यापूर्व दोदलालले जयरामकी बुहारी ईश्वरी र नाति सुतेको कोठामा बाहिरबाट चुकुल लगाएको खुलेको बताए । बुहारीले पनि घटना थाहा नपाएको बताइन् । ससुरा सधैं बाहिर सुत्ने भएकाले खटियामा बिस्तरा लगाइदिएकी हुँ, उनले भनिन्, त्यसअघि दोदलाल घरमा आएको थाहा छैन । जयरामका एक छोरा र एक छोरी छन् । पत्नीको एक वर्षअघि मृत्यु भएको थियो । छोरा वैदेशिक रोजगारीका लागि मलेसियामा छन् । डीएसपी भारतीका अनुसार हत्या गरेपछि दोदलालले रगत लागेको कपडा खोलामा बगाएका थिए । हत्यामा प्रयोग गरिएको धारिलो हतियार बरामद भएको छ ।"
जामुनले लियो ज्यान,"प्रायः गाउँमा जामुनले चट्याङबाट बचाउँछ भन्ने नै विश्वास छ । त्यसकारण नै विवेक र अविनाशको घरको आँगनमा पनि जामुनको रूख छ । उनीहरू कहिलेकाहीँ घरकै रूखमा चढेर पनि जामुन खान्थे । घरमा राम्रोसँग नपाकेकाले अन्तै खोज्न गएछन्, आमा सीताले भनिन्, जामुनले बचाउँछ भन्ने सुनेको हो तर यसले त मान्छे मार्ने रहेछ । अब रूख काटेर फाल्नुपर्छ भन्ने लागेको छ ।जामुनको रूख भएकै कारण चट्याङ पर्ने कुरा गलत भएको विद्युत् प्राधिकरण घोराहीका प्रमुख मधुसूदन यादवले बताए । चट्याङ पर्दा करेन्ट जमिनमा पास हुने ठाउँ खोज्ने र त्यस्तो बेला सुरुमा जुन चीजमा करेन्ट टिप्छ, त्यसैमा पर्ने गरेको उनले बताए । प्रायः अग्लो रूखमा चट्याङ पर्छ किनकि अग्लो ठाउँमा नै छिटो करेन्ट टिप्छ, उनले भने, जामुनमा नै चट्याङ पर्ने छुट्टै त्यस्तो केही हुँदैन । सबै रूखमा विद्युत् सजिलै पास हुन सक्ने हुन्छ । त्यसैले अग्लो रूखमा चट्याङ पर्ने सम्भावना बढी हुन्छ । मौसम खराब भएका बेला रूखमुनि बस्न या रूखमा चढ्नु खतरा हुने भएकाले यसतर्फ सबै सचेत हुनुपर्ने उनले बताए ।"
कांग्रेस वडाध्यक्षले लगाए पोखरा महानगरमा ताला,"कांग्रेसले जितेका वडामा कम बजेट दिइयो, वडा नम्बर ४ का अध्यक्ष शंकर कोइरालाले भने, आगामी निर्वाचनमा भोटको आसले बजेट कम दिइएको हो । मेयर जीसीले भने सबै वडावासीको हित हुने गरी सत्ता र प्रतिपक्ष नभनी बजेट दिइएको दाबी गरे । पार्टीगत रूपमा बजेट दिइएको छ भन्ने मनमा लागेको छ भने त्यो भ्रमममा नबस्दा हुन्छ, जसले जस्तो आरोप लगाए पनि बजेट प्रक्रियाअनुरूप पारित भएको छ, उनले भने, रातो किताब च्यातिएकोप्रति दुःख व्यक्त गर्छु । ३३ वडा रहेको महानगरमा ११ वडामा कांग्रेस विजयी बनेको थियो ।"
यातायात सिन्डिकेट समाप्त : मन्त्री महासेठ,"सेनाले डीपीआर स्वीकृतिमा भएको ढिलाइले फास्ट ट्र्याक निर्माणमा असर परेको बताउँदै आएको छ । मन्त्री महासेठले द्रुत मार्गको डिजाइन, लगानी, निर्माणपछि हुने सञ्चालन, मर्मत सम्भारजस्ता विषयमा छलफल भइरहेको जानकारी दिए । विकास समितिले तत्काल डीपीआर स्वीकृत गरेर काममा तीव्रता दिन सरकारलाई निर्देशन दिएको छ । फास्ट ट्र्याक पहाडमा २५ र तराईमा २७ मिटर चौडा हुने गरी निर्माण भइरहेको छ । आयोजनाको ७२ मध्ये ५४ किमि सडकको कटिङ र फिलिङ सेनाले गरिरहेको छ ।"
विदेशी अवार्डलाई ४४ करोड,विजक्राफ्ट इन्टरनेसनलले आयोजना गर्दै आएको आईफा अवार्डको १९ औं संस्करण थाइल्यान्डको बैंककमा सम्पन्न भएको थियो । अभिनेता अभिताभ बच्चन आईफा अवार्डका ब्रान्ड एम्बेस्डर हुन् ।
नम्रताको आँखैले बोल्छ,"यसअघि प्रसाद मा गृहिणीको भूमिकामा देखिएकी नम्रता जाइरा मा भने एक्सन लेडीको अवतारमा दर्शकसामू प्रस्तुत हुन लागेकी छन् । उनले उक्त चरित्रका लागि झन्डै आठ महिना मार्सल आर्टसको प्रशिक्षण लिएको बताइन् । फिल्ममा नम्रता र अनुपसँगै प्रमोद अग्रहरी, रेमनदास श्रेष्ठ, सृजना रेग्मी, सुजता श्रेष्ठ, सम्राट मगरको पनि अभिनय रहेको छ । प्रशन्न गोपाली कार्यकारी निर्माता रहेको जाइरा का पटकथाकार निर्देशक श्रेष्ठ र निरोज महर्जन हुन् । कटामरी फिल्मसो सहकार्यमा नम्रता श्रेष्ठ प्रोडक्सन र ट्रेन्डसेटर्सको प्रस्तुतिमा फिल्म बनेको हो । कल्याण सिंह, डिजे राजु र टम्ब्लीविडको संगीत रहेको यो फिल्ममा सम्राट बस्नेतको द्वन्द्व निर्देशन रहेको छ भने द्वन्द्व कोरियोग्राफी राउल मोक्तान र मेघवार चेम्जोङले गरेका हुन् । लोकेश बज्राचार्यले सम्पादन रहेको यस फिल्ममा केशव थापाको नृत्य निर्देशन छ भने छायांकन बाबु श्रेष्ठको रहेको छ ।"
सिरानीमा हँसिला आदिवासी,"समाज धागोजस्तै रंगीचंगी देखेँ, मेरा कला हेर्न आउनेहरू पनि रंगीचंगी नै देखें, उनले अनुभव बताए, तिनै मानिसबिचका सम्बन्ध धागोमार्फत फेरि पस्किन चाहेको हुँ । किनभने धागोले सम्बन्ध जोड्छ । यसका लागि मेचीदेखि महाकालीसम्मको यात्रामा भेटिएको पात्रहरूको पोट्रेट लिएर सिरानी सिरिजमै सजाएको उनले बताए । उनका अनुसार सिरानीमा रहेको पोट्रेटहरू विभिन्न उमेर, लिंग, जात, पेसा र धर्मका छन् । प्रायः सबैजनाको मुहारमा उमंगको हाँसो छ । जुनसुकै स्थान र पेसामा भए पनि आफ्नो देशमै रहेर उनीहरू आफ्नै इलम गरिरहेका छन्, उनी भन्छन्, उनीहरूलाई विदेशी भूमिमा गएर कमाउने कुनै लोभलालच छैन । आफ्नो जे छ, त्यसैमा सन्तुष्ट छन् । स्वदेशमै बसेर पनि थुप्रै मानिस खुसी र सन्तोषको जीवन जिइरहेको देखाउनु आफ्नो कलाको उद्देश्य रहेको श्रेष्ठ बताउँछन् । यात्राकै क्रममा उनले धेरै ठाउँमा घरमा नै बसेर ऊनको धागो बनाई आयआर्जन गरिरहेको महिलाहरू देखे । उनीहरूको कामले प्रभावित भएर नै उनले त्यसलाई कलामा उतारेको बताए ।"
मोइत्राले तताइन् संसद,"तर, त्यसको दुई वर्षपछि उनले टीएमसीमा प्रवेश गरिन् । त्यसपछि भने उनको राजनीतिक जीवनले गति लियो । सन् २०१६ को पश्चिम बंगालको विधानसभा चुनावमा करिमपुर सिटबाट जित हात पारिन् । हालै सम्पन्न लोकसभा चुनावमा जित हात पर्दै उनले दिल्लीको यात्रा तय गरेकी हुन् । बुधबारको भाषणले मोइत्रालाई एकाएक स्टार त बनाएको छ तर दिल्लीको दाउपेच र घम्साघम्सीपूर्ण राजनीतिमा उनले आफूलाई कसरी स्थापित गर्छिन् त्यो भविष्यले नै बताउला ।"
मेक्सिकोमा सय आप्रवासी पक्राउ,मेक्सिको सरकारले आप्रवासीको खुलेआम प्रवेशलाई नियन्त्रण गर्न हजारौं सैनिक र प्रहरी परिचालन गरेको छ । अमेरिकासँग जुन ७ मा भएको सम्झौताअनुसार मेक्सिको सरकारले देशव्यापी अभियान सञ्चालन गरेको हो । अमेरिकी राष्ट्रपति डोनाल्ड ट्रम्पले मेक्सिको सीमाबाट गैरकानुनी रूपमा अमेरिका छिर्ने आप्रवासी नरोके मेक्सिकोविरुद्ध करवृद्धि गर्ने चेतावनीपछि दुई देशबीच सहमति भएको थियो ।
'आदेश छैन',मेक्सिको सिटी मेक्सिकोका राष्ट्रपति आन्द्रेस म्यानुएल लोपेज ओब्राडोरले आफ्नो देशको सीमाक्षेत्रबाट अमेरिका प्रवेश गर्न चाहने आप्रवासीलाई पक्रन सुरक्षाकर्मीलाई आदेश नदिइएको बताएका छन् । अमेरिकासँगको सहमतिपछि उनले देशको सीमाक्षेत्रमा १५ हजार सुरक्षाकर्मी परिचालन गरिसकेका छन् । गैरकानुनी रूपमा अमेरिका प्रवेश गर्ने क्रममा रियो ग्रान्डे नदीमा डुबेर ज्यान गुमाएका बाबुछोरीको तस्बिर सार्वजनिक भएसँगै उनको प्रतिक्रिया सार्वजनिक भएको हो ।
४८ वर्षमा एसईई,२० वर्षे नोकरीको अवधि पुग्न ३ महिना मात्र बाँकी रहे पनि उमेर हदले १२ वर्ष बाँकी रहेकाले निजामती सेवामै काम गर्ने उनको लक्ष्य छ । उनका जेठा छोरा कमलराज र बुहारी शोभाले बीएड गरेका छन् । माहिलो छोरा गजेन्द्रनाथ र कान्छो छोरा पूर्णनाथले ११ पास गरिसकेका छन् भने कान्छी छोरी अञ्जली ०७६ मा एसईई दिंदै छिन् ।
"करिश्माको बी प्लस, शान्ताको बी","सरकारी कलेज नै पढ्छु ।औपचारिक शिक्षाप्रति नायिका मानन्धर र सांसद चौधरीले देखाएको लगाव प्रेरणादायी रहेको शिक्षाविद् विद्यानाथ कोइरालाको भनाइ छ । पढ्ने रहरले हो, उनले भने, दुवै जना एकदमै प्रशंसाका पात्र हुनुहुन्छ । पेसा र समाजलाई जोडेर सफल जीवन जिउने नायिका मानन्धरले अब शिक्षालाई सौन्दर्यशास्त्रसित जोड्न आवश्यक रहेको उनले बताए । सांसद चौधरीले शोषितपीडित एवं दुःख पाएका मान्छेले खोजेको दिगो विकासमा लागिपर्ने उनले सुझाएका छन् ।"
सामुदायिकबाट उत्कृष्ट,"४ दृष्टिविहीन उत्तीर्णसञ्जीवनी नमुना माविबाट एसईईमा सहभागी ४ जना दृष्टिविहीन विद्यार्थी उत्तीर्ण भएका छन् । सहयोगीमार्फत परीक्षा दिएका पासाङ लामा र बाबु लामाले ३ दशमलव ३ जीपीए, प्रवीण स्याङतानले ३ दशमलव २५ र आंशिक दृष्टिविहीन अजितकुमार ठाकुरले २ दशमलव ८५ जीपीए प्राप्त गरेको प्रधानाध्यापक सानुकाजी महतले जानकारी दिए ।"
डाक्टर बन्ने लक्ष्य,"प्रधानाध्यापक वीरवंश बैठाले उनी मिहिनेती विद्यार्थी भएको बताए । यो विद्यालयबाट २ सय ३० जनाले परीक्षा दिएका थिए । तीमध्ये ए प्लस १२ जना, ए ५३ जना, बी प्लस ६१, बी ६७, सी प्लस ३६ जना र सी ग्रेड १ जनाले ल्याएका छन् । विद्यालयमा करिब दुई हजार विद्यार्थी अध्ययनरत छन् ।"
"झार उखेल्दै, बजेट सक्दै","रोजगार न भत्ताकार्यक्रममा फारम भरेका बागलुङ नगरपालिका१३ का सोवर्णे सार्कीले बेरोजगार भत्ता पाउने आस मारे । सार्कीले ७ जनाको परिवार पाल्न दैनिक मजदुरी नगरी सुख छैन । निरन्तर काम नपाउँदा परिवार पाल्न उनलाई सास्ती छ । बेरोजगार भत्ता पाइन्छ भनेर फारम भरेपछि उनले डेढ महिनासम्म सरकारी बजेटको बाटो हेरे । अहिलेसम्म आउने छाँट नदेखेर फेरि मजदुरीमा हिंडेको उनले गुनासो गरे । सके रोजगारी दिन्छौं, नसके भत्ता दिन्छौं भनेर फारम भरें, उनले भने, अहिलेसम्म केही भएन । सरकारी पैसा खान नलेखेको उनले टिप्पणी गरे । यो समस्या उनकै छिमेकी टुल्की सार्कीको पनि छ । मजदुरीमा नगएको दिन हातमुख जोरिँदैन । जेजस्तो भए पनि काम पाइन्छ भने गर्नुपर्ला भनेर फारम भरेकी हुँ उनले भनिन्, काम नभए भत्ता पाइन्छ रे । भत्ता पाए परिवार पाल्न सकिएला भन्ने उनले आस राखेकी छन् । नगरभित्र मात्र यसरी आसमा बसेका २ हजार ५ सय जनाले फारम भरेका छन् । कतिपयले बेरोजगार भएकाले काम र दामको आस गरेको व्यहोरा लेखेको बागलुङ नगरपालिकाकी रोजगार संयोजक सविता शर्माले बताइन् । बागलुङ नगरपालिकामा अझै निर्देशक समितिले काम थालेको छैन । तथ्यांक संकलन भएको छ, समितिले अन्तिम निष्कर्ष निकालेर कार्यपालिकाबाट पास भएपछि मात्र कार्यान्वयन गर्न सकिन्छ, शर्माले भनिन्, ढिला भइसकेको छ, रकम खर्चन नसकिने खतरा बढेको छ । समिति र कार्यपालिकाले समयमा निर्णय नगर्दा संयोजकको तलबसमेत रोकिएको उनले टिप्पणी गरिन् । चालु वर्षका लागि बागलुङ नगरपालिकामा मात्र ६० लाख बजेट विनियोजन छ । उक्त रकम खर्च गर्न नसके फिर्ता हुन्छ । घनश्याम खड्का (म्याग्दी), हरिराम उप्रेती (गोरखा), प्रतीक्षा काफ्ले (स्याङजा), नवीन पौडेल (नवलपुर), आश गुरुङ (लमजुङ) र प्रकाश बराल (बागलुङ)"
चीनबाट ४४ युवती फर्काउन पहल,"ल्याउनिङस्थित तानतोङ गार्मेन्ट उद्योगले भने नेपालको म्यानपावर कम्पनीबाट पैसा नपाएसम्म फिर्ता पठाउन नसकिने अडान लिएको छ । भनिए भन्दा थोरै पैसा भएकाले केही कामदारले पैसा नलिएपछि गार्मेन्टले नेपालस्थित म्यानपावरलाई गुनासो गरेको थियो । म्यानपावरले आफूलाई झूटो बोलिदिन अनुरोधसहित च्याट गरेको गार्मेन्टका साहु वाङ छियानले बताए । काठमाडौंस्थित म्यानपावर कम्पनीले भने पीडितलाई नफर्किन, बरू यताउता मिलाउने आश्वासन दिएको छ । उनीहरूले नजानेको यस्तो काम निरन्तर गर्न इच्छुक नरहेको बताएका छन् । कसैलाई कामै आउँदैन त कसरी गर्ने ? उनीहरूले भने । आफूहरूलाई झुक्याइएको बताउने युवतीहरू काठमाडौं, झापा, मोरङ, सर्लाही, सप्तरी, मकवानपुरलगायत जिल्लाका छन् । म्यानपावर कम्पनीले पुलिस लगाउने, मुद्दा हाल्ने धम्की दिइरहेको र गार्मेन्टकै कम्पाउन्डभित्र थुनेर राख्न लगाउने गरेको गुनसो उनीहरूले गरे । म्यानपावर कम्पनीले हामीमाथि ज्यादती गर्न लगाएको छ, बराइलीले भनिन्, बिरामी हुँदा काम गर्न सकिँदैन । काम नगरे खान दिँदैन । बाहिर निस्किएर केही किन्न पनि दिँदैन । उनले एउटा कोठाभित्र आठनौ जनालाई राख्ने गरिएको पनि जानकारी दिइन् । कम्पास रिक्रुटमेन्ट म्यानपावर कम्पनीका गिरिराज घिमिरे भन्ने व्यक्तिले गार्मेन्टलाई फकाएर अमानवीय व्यवहार गर्न उक्साएको उनको गुनासो छ ।"
अनुसन्धान थाल्दै अख्तियार,"एमडीएमएसका लागि प्राधिकरणले जारी गरेको आशयपत्रमा ठेक्का भाग लिने आफूले काम गरेको कुनै पनि देशमा कालोसूचीमा नपरेको हुनुपर्ने उल्लेख गरिएको छ । अन्तिम प्रतिस्पर्धामा छनोट भएको मोबिलोन जेभीले प्राविधिक मूल्यांकनमा पनि बढी अंक पाएको थियो । मोबिलोन जेभीले प्राविधिक मूल्यांकनमा ७ सय १८ अंक पाएको थियो । प्राधिकरणले ठेक्का दिने निर्णय गरेको न्युमेरा जेभीले प्राविधिक मूल्यांकनमा ७१० अंक मात्रै पाएको छ । प्राधिकरणका कार्यवाहक अध्यक्ष खनालले एमडीएमएस सेवाका लागि सेवा प्रदायक छनोट गर्दा सन्तुलित निर्णय भएको दाबी गरे । एनसेलसँग सम्बन्ध भएको कम्पनीलाई छनोट गर्दा स्वार्थ बाझिन्थ्यो, उनले भने, त्यसैले उसको प्रस्ताव रद्द गर्यौं । एनसेलसँग सम्बन्ध भएको कम्पनीको प्रस्ताव सुरुमै रद्द नगरिएको भन्ने कान्तिपुरको प्रश्नमा उनले यसमा केही त्रुटि भएको हुन सक्ने स्वीकार गरे । हिजो गल्ती गर्नेलाई आज सजाय दिनु हुन्न भन्ने छैन, उनले भने, हामीले पछि थाहा पायौं र प्रस्ताव रद्द गर्यौं ।"
११ महिनामा १२ खर्ब व्यापार घाटा,"कार्ययोजनामा आयात निरुत्साहित मात्रै केन्द्रित भएको पाण्डेले बताए । आयात प्रतिबन्ध, भन्सार महसुल वृद्धिले मात्रै घाटा कम हुँदैन । खुला सिमानाका कारण तस्करी वृद्धि हुन्छ । तस्करी गर्नेलाई प्रोत्साहन हुन्छ, उनले भने ।"
पेट्रोलियम उत्खनन गर्न चिनियाँ टोली,"दोस्रो चरणमा (स्यास्ट्रिक सर्भे) गरिनेछ । उक्त सर्भेमा जमिनमुनि कम्पनको तरंग पठाएर ड्रिलिङ गरिन्छ । यस सर्भेबाट जमिनमुनि पेट्रोलियम पदार्थको भण्डारण कहाँ छ भनेर पत्ता लाग्छ, उनले भने, त्यसपछि मात्र पेट्रोलियम पदार्थ कति मात्रामा छ र आर्थिक रूपमा उत्खननयोग्य हुन्छ कि हुँदैन भनेर थाहा हुनेछ । रजौरेका अनुसार विभागले गरेको अन्वेषणले दैलेखमा पेट्रोलियम पदार्थ रहेको प्रमाणित भइसकेको छ ।"
ढाकाले फेरियो बेलीमायाको जीवन,"पहिले नराम्रो सोच्ने गाउँलेहरू अहिले हाम्रा छोरीबुहारीलाई पनि ढाका बुन्न सिकाइदेऊ भन्न थालेका छन् । अहिलेसम्म उनले दलुई सयभन्दा बढी महिलालाई स्वरोजगार बनाइसकेकी छन् । उनले दिएको तालिमले जिल्लाका दुई सय महिलाले आफ्नै ठाउँमा व्यवसाय गरिरहेका छन् । कपडा बुन्ने धागो भने भारतको कोलकाता, विराटनगर र धरानबाट ल्याइन्छ । ढाका टोपी, चौबन्दी चोली, दौरासुरुवाल, कोट, कुर्तासुरुवाल, लेडिज तथा जेन्स पर्स, रुमाललगायत कपडा बनाइरहेकी छन् । ढाका कपडा उद्योग सञ्चाल गरेर उनले १० कट्ठा खेत र दुई कट्ठा घडेरीसमेत जोडिसकेकी छन् । महिनाको झन्डै तीन लाख बराबरको व्यापार हुने गरेको गिलेलले बताइन् ।"
मोबाइल मेलामा एसईईका परीक्षार्थीलाई छुट,"काठमाडौं (कास) राजधानीका तीन स्थानमा सञ्चालन भइरहेको मनसुन मोबाइल मेलामा एसईईका परीक्षार्थीले ५० प्रतिशत छुटमा मोबाइल किन्न पाउने भएका छन् । एसईईको परीक्षाफल सार्वजनिक भएको अवसर पारेर मोबाइलसँगै ल्यापटप किस्ताबन्दीमा उपलब्ध गराउने अफर सुरु गरिएको हो । चाबहिल चुच्चेपाटीस्थित केएल मोबाइल हब, दरबारमार्गस्थित मर्कन्टाइल प्लाजा र सीटीसी मल सुन्धारामा मोबाइल मेला चलिरहेको छ । ती ठाउँहरूमा एसईईका परीक्षार्थीले ५० प्रतिशत छुटमा मोबाइल किन्न सक्नेछन् ।"
भरतपुरको चनौलीमा लक्ष्मी बैंक,काठमाडौं (कास) लक्ष्मी बैंकले चितवनको भरतपुरस्थित चनौलीमा शाखा कार्यालय सञ्चालनमा ल्याएको छ । यो शाखामार्फत बैंकले सम्पूर्ण रिटेल बैंकिङ सेवा प्रदान गर्नुका साथै साना तथा लघु व्यवसायी माझ वित्तीय पहुँच पुर्याउने लक्ष्य राखेको छ । नयाँ शाखासहित बैंकका देशभर १०९ शाखा संख्या पुगेको छ ।
रिलायन्सको चौबीसै घण्टा सेवा,काठमाडौं (कास) रिलायन्स लाइफ इन्स्योरेन्सले बिमा सम्पर्क केन्द्र सञ्चालनमा ल्याएको छ । ग्राहकलाई एउटै स्थानबाट बिमाबारे सम्पूर्ण जानकारी दिने उद्देश्यले बुधबारदेखि उक्त केन्द्र सञ्चालनमा आएको हो । केन्द्रमार्फत रिलायन्सले चौबिसै घण्टा र ३६५ दिन नै ग्राहकलाई बिमाबारे जानकारी दिनेछ । जीवन बिमाबारे जनचेतना अभिवृद्धि गर्न केन्द्र सञ्चालन गरिएको र केन्द्रमार्फत ग्राहकले बढीभन्दा बढी सुविधा लिन कम्पनीको प्रमुख कार्यकारी अधिकृत प्रवीणरमण पराजुलीले आग्रह गरे । नेपालमा पहिलोपटक यस्तो सम्पर्क केन्द्र खुलेको कम्पनीको दाबी छ ।
दाङ र कैलालीमा सिभिल बैंक,"काठमाडौं (कास) सिभिल बैंकले दाङको लालमटिया र कैलालीको भजनीमा शाखा कार्यालय सञ्चालनमा ल्याएको छ । लालमटीया शाखाको राप्ती गाउँपालिकाका अध्यक्ष नुमानन्द सुवेदी र भजनी शाखाको भजनी नगरपालिकाका मेयर शेरबहादुर चौधरीले उद्घाटन गरे । कार्यक्रममा राजनीतिक दलका प्रतिनिधि, उद्योगी, व्यवसायी र सर्वसाधारणलगायतको उपस्थिति थियो । यी दुईसहित सिभिल बैंकको देशभर कुल शाखा संख्या ८४ पुगेको बैंकद्वारा जारी विज्ञप्तिमा उल्लेख छ ।"
एनआईसीबयोधा सम्झौता,"काठमाडौं (कास) एनआईसी एसिया बैंक र वीरगन्जस्थित नारायणी बयोधा हस्पिटलबीच उपचार छुटसम्बन्धी सम्झौता भएको छ । बैंकका कर्मचारी, डेबिट एवं क्रेडिट कार्डवाहक र ग्राहकले उक्त हस्पिटलमा उपचार गराउँदा विभिन्न सेवा सुविधामा १० प्रतिशतसम्मको छुट तथा अन्तरंग बिरामीले १५ दिनसम्मको क्यासलेस वा क्रेडिट सुविधा प्रदान गर्ने सम्झौता भएको छ ।"
'क्लिन फिड लागू भएरै छाड्छ',"नेपालमा प्रसारण हुने विदेशी च्यानलले शुल्कबापत वार्षिक ५० करोड हाराहारीमा रकम लैजान्छन् । विज्ञापन विधेयकमा राखिएको क्लिन फिडसम्बन्धी प्रावधानको सञ्चार उद्यमी र विज्ञापन संघले भने स्वागत गरेका छन् । विज्ञापन संघका अनुसार नेपालमा कहिले करिब १२ अर्बको विज्ञापन बजार छ । क्लिन फिड लागू भए यसको आकार बढेर १४ देखि १५ अर्ब पुग्ने अनुमान छ । क्लिन फिड लागू भए नेपालमा प्रसारण हुने विदेशी च्यानलले विज्ञापनबाहेकका सामग्री प्रसारण गर्नुपर्ने हुन्छ । विदेशी च्यानलमा विज्ञापन गर्ने बहुराष्ट्रिय कम्पनीले नेपाल लक्षित विज्ञापन नेपाली विज्ञापन एजेन्सीमार्फत गर्नुपर्ने हुन्छ । यस्तो व्यवस्थाका कारण नेपालमा कलाकार, सिर्जनशील क्षेत्रका व्यवसायी, प्राविधिकहरूले बढी काम पाउने र रोजगारी वृद्धि हुने मन्त्री बाँस्कोटाले बताए । अहिले नेपालमा प्रसारण हुने अधिकांश च्यानलहरू हिन्दी भाषी हुन् । हिन्दी भाषी च्यानलमा बज्ने धेरै विज्ञापन नेपाली बजार लक्षित पनि हुन्छन् । केबल टेलिभिजन व्यवसायीहरूले भने विज्ञापन बजाउन नपाए विदेशी च्यानल नेपालमा प्रसारण हुन नआउने बताउँछन् । विदेशी च्यानल प्रसारण भए पनि बढी शुल्क लिने र यसको मार उपभोक्तामा पर्ने उनीहरूको तर्क छ ।"
'एक साताभित्र मर्जरको प्रतिबद्धता पेस गर',"राष्ट्र बैंक सुपरिवेक्षण विभागको आयोजनामा छलफल कार्यक्रम आयोजना गरिएको थियो । कार्यक्रममा राष्ट्र बैंकले पावर प्वाइन्ट प्रिजेन्टेसन पनि गरेको थियो । जसमा वित्तीय संस्थाहरूले स्वनियमनमा हुन नसकेको, संस्थागत सुशासनमा समस्या रहेको, सञ्चालकहरूमा ऋण प्रावह भएको, सम्पत्ति शुद्धीकरणसम्बन्धी नीतिको प्रभावकारी पालना नभएको, निक्षेप तथा कर्जा प्रवाहमा अस्वस्थ प्रतिस्पर्धा बढेको लगायतका कारण मर्जर गर्नुपरेको उल्लेख छ । यस्तै बैंकहरूको जोखिम व्यवस्थापन राम्रो नभएको, वित्तीय व्यवस्थापनमा चुकेकोलगायत कारण समग्र वित्तीय क्षेत्रमा नै कर्जा जोखिम बढेको औंल्याइएको छ । पछिल्लो समयमा कर्जाको गुणस्तर कमजोर बन्दै गएको पनि राष्ट्र बैंकले बताएको छ । छलफलमा इभर ग्रिनिङ (कर्जालाई सधैंभरि असल नै बनाउन बैंकहरूले गर्ने गैरकानुनी काम) बारेमा पनि राष्ट्र बैंकले बलियो तथ्य प्रस्तुत गरेको थियो । आक्रामक रूपमा कर्जा विस्तार, धितो तथा परियोजनाको अधिक मूल्यांकन, वासलातमा फरकपन (असन्तुलन), एकाघरमा ऋण प्रवाह भएको, लगातार कर्जाको अवधि थपलगायत कारण वित्तीय क्षेत्रमा इभरग्रिनिङ देखिएको राष्ट्र बैंकको तर्क थियो ।"
फिन एयर नेपाल आउने,फिनिस सरकारले पत्राचार गर्नुअघि त्यहाँको ध्वजावाहक फिन एयरका प्रतिनिधि र दूतावासका उच्च पदाधिकारीले पर्यटन मन्त्रालयमा पुगेर अनौपचारिक छलफल गरिसकेका छन् । अब आगामी जुलाईदेखि युरोपेली संघको नेतृत्व गर्ने जिम्मेवारी फिनल्यान्डको हुँदै छ । नेपाल सरकारले यही मौकामा हवाई सम्झौता गरी लागू गर्न सकेमा युरोपियन युनियनले नेपाली वायुसेवा कम्पनीलाई आफ्ना सदस्य राष्ट्रमा लगाएको निषेध (कालोसूची) बाट निकाल्न दबाब सिर्जना हुन सक्ने मन्त्रालयका सहसचिव सुरेश आचार्यले बताए ।
प्रदेश १ मा १२ प्रतिशत रोपाइँ,"ओखलढुंगामा अहिलेसम्म एउटा गाभो पनि रोपिएको छैन । निर्देशनालयका वरिष्ठ कृषि प्रसार अधिकृत प्रकाश डाँगीका अनुसार सबैभन्दा बढी भोजपुरमा ५० प्रतिशत धान रोपाइँ भएको छ । निर्देशनालयको तथ्यांकअनुसार ताप्लेजुङमा दुई, संखुवासभामा तीन, सोलुखम्बुमा २० पाँचथरमा सात, इलाममा चार, तेह्रथुममा पाँच, उदयपुरमा चार, खोटाङमा पाँच, मोरङमा १५, सुनसरीमा १० र झापामा १५ प्रतिशत रोपाइँ भएको छ । वर्षा नहुँदा र मुहान सुक्खा भएकाले पहाडमा असारको दोस्रो साता पनि रोपाइँ हुन नसकेको हो ।"
भारतबाट तरकारी आयात घट्यो,"एक साताअघिसम्म थोक मूल्य १० रुपैयाँ प्रतिगोटा पर्ने लौका बिहीबार २५ देखि ३० रुपैयाँ, किलोको ६ रुपैयाँ पर्ने भिन्डी २० देखि २५, प्रतिकिलो ६ रुपैयाँ पर्ने बोडी २५ दखि ३० रुपैयाँसम्ममा बिक्री भएको छ । यस्तै २० रुपैयाँ प्रतिकिलो बिक्री भइरहेको आलु अहिले ३० रुपैयाँ र २३ देखि २४ रुपैयाँसम्म प्रतिकिलो पुगेको, प्याज बिहीबार ४० रुपैयाँमा थोकमा बिक्री भएको छ । खुद्रा व्यापारीहरूले ४० रुपैयाँ किलोले बिक्री गर्दै आएका परवल ६० रुपैयाँ, १५ रुपैयाँ किलो बिक्री भएको भिन्डी ४० रुपैयाँ, २० रुपैयाँ किलोसम्म बिक्री भएको बोडी बिहीबार ५० रुपैयाँसम्ममा बिक्री भएको छ । विषादी परीक्षणका लागि बिर्तामोड पुर्याउनुपर्ने बाध्यताका कारण भारतबाट तरकारी आयातमा कमी आएको उनले बताए । तरकारीको विषादी परीक्षण गर्न बिर्तामोड पुर्याउनुपर्छ, परीक्षण गराएर फेरि विराटनगर ल्याउन लगभग दुई दिन लागिहाल्छ, उनले भने, हरियो तरकारी त कुहिहाल्छ नि । विषादी परीक्षणमा झन्झट भएपछि आफूहरूले भारतीय तरकारीको आयातमै कमी गरेको भगतले बताए । दैनिक ५ टनसम्म तरकारी थोक मूल्यमा बिक्री गर्दै आएका भगतले बिहीबार २ टन तरकारी बिक्री गरेको बताए ।"
मूल्य बढ्यो,"यसरी व्यवसायीलाई समस्यामा पार्नुभन्दा नाकामै उपकरण राखेर जाँच गर्नुपर्ने उनले सुझाए । त्यसरी सम्भव नभए बुटवल कृषि उपजसँग सहकार्य गरेर यहाँ परीक्षणका लागि व्यवस्था मिलाउन सकिने उनको भनाई छ । भैरहवा भन्सार कार्यालयबाट मंगलबार एउटा मात्र तरकारी बोकेको गाडी भित्रिएको भैरहवा भन्सार कार्यालयका सूचना अधिकृत कलिराम पौडेलले बताए । नमुना काठमाडौं पठाएर परीक्षण गरेर ल्याउँदा व्यवसायीलाई दोहोरो मार परेको छ, उनले भने, राज्यले परीक्षणको व्यवस्था जिल्लामै नमिलाएसम्म समस्या समाधान हुँदैन ।"
भारत सेमिफाइनल नजिक,मोहम्मद सामी ४१६जसप्रित बुमराह २९युजभेन्द्र चाहल २३९
हारले केही फरक नपार्ने,न्युजिल्यान्डले शनिबार लर्ड्समा हुने खेलमा अस्ट्रेलियाको सामना गर्नेछ । जुलाई ३ मा हुने उसको अन्तिम खेल आयोजक इंग्ल्यान्डविरुद्ध छ । अलराउन्डर कोलिन डी ग्रान्डहोमसँग मिलेर छैटौं विकेटमा १ सय ३२ रनको साझेदारी गरेका निसमले अविजित ९७ रन बनाए । ग्रान्डहोमले ६४ रनको योगदान दिए । निसमले ४६ रन बनाउँदासम्म ४ विकेट गुमाएको न्युजिल्यान्डले अन्त्यमा सम्माजनक स्कोर नै खडा गरेको पनि बताए ।
प्लेलर्य टु वाच,"दक्षिण अफ्रिका उत्कृष्ट ब्याट्सम्यान एबी डी भिलियर्स कुनै समय मिलरलाई आफूभन्दा ठूलो प्रतिभा मान्थे । मिलरले त्यसमा न्याय गर्न सकेनन् । डी भिलियर्सको अनुपस्थितिमा मिलरले विश्वकपमा त्यो मौका पाएका थिए । मिलरले अझै ठूलो स्कोर खेल्न सकेका छैनन्, सबैमा ३० कै स्कोरलाइनमा आउट भएका छन् । विश्वकपबाट बाहिरिसकेको दक्षिण अफ्रिकालाई सान्त्वना दिलाउन मिलरसँग श्रीलंकासहित अर्को खेल बाँकी छ ।"
विश्वास नै ठूलो आधार,"उनलाई मोहम्मद हफिज र ह्यारिस सोहेलले राम्रो साझेदारी दिए । यसले गर्दा पाकिस्तान चर्को दबाबमा आउनु परेन । उनले आफ्नो उद्देश्य विश्वकै सबैभन्दा राम्रो ब्याट्सम्यान हुने रहेको सुनाए । उनको भनाइ थियो, आज मैले खेलेको इनिङ्स मेरो खेलजीवनकै एक उत्कृष्ट प्रदर्शन हो । मेरो उद्देश्य जहिले पनि विश्वकै उत्कृष्ट ब्याट्सम्यान हुने छ । टान्टी२० क्रिकेटमा उनलाई अब्बल दर्जाका ब्याट्सम्यान मानिन्छ ।"
विराटनगर च्याम्पियन,"विराटनगरकी रेखा पौडेल प्रतियोगिताकै उत्कृष्ट खेलाडी चुनिइन् । उनले २५ हजार प्राप्त गरिन् । विराटनगरकै पारस चौधरी उत्कृष्ट प्रशिक्षक भए भने कल्पना कार्की उत्कृष्ट गोलकिपर, बाह्रबिसेका रजनी श्रेष्ठ उत्कृष्ट मिडफिल्डर, पार्वती घले उत्कृष्ट फरवार्ड र सरिता शेर्पा उत्कृष्ट डिफेन्डर घोषित भए । व्यक्तिगत विजेताले जनही १० हजार हात पारे ।"
फैलँदै सेपाकताक्रो,"सेपाकताक्रो हेर्दा भलिबल खेलेजस्तै देखिन्छ । भलिबल हातले खेलिन्छ भने सेपाकताक्रोमा खुट्टा र टाउको प्रयोग गरिन्छ । सेपाकताक्रोको बलमा हावा हुँदैन । बेत वा बाँसको चोयाबाट पनि बल बनाउन सकिन्छ । जसले गर्दा उफ्रेर टाढा जाँदैन । यो खेल खेल्नका लागि कुनै विशेष प्रकारको पूर्वाधार आवश्यक पर्दैन । ब्याडमिन्टन कोर्ट जत्तिकै सानो खुला ठाउँ भए पुग्छ । जुन बारीका गह्रा, आँगन तथा सानो समतल ठाउँमा सजिलै खेल्न सकिन्छ । यसको कोर्टको लम्बाइ १३४ मिटर र चौडाइ ६१ मिटर हुन्छ । भलिबलम जस्तै जाली टाँगेर खेलिन्छ । जाली टाँगेर ३३ जना पुरुष वा महिलाको टिममा मिलेर भलिबल जस्तै हातको सट्टा खुट्टा र टाउको प्रयोग गरी खेल्न सकिन्छ ।"
ईस्पोर्ट्स च्याम्पियनसिप भदौमा,"नेसाले इभेन्ट व्यवस्थापनको जिम्मेवारी माइस इन्टरनेसनललाई दिएको छ । च्याम्पियनसिपको अवसरमा ईस्पोर्ट्स एक्स्पो पनि गरिने माइसका महाप्रबन्धक दीपक थापाले बताए । उनले भने, नेपालमा ईस्पोर्ट्सको व्यवसाय र यस खेलमा रहेको हाम्रो सम्भावना जनमानसमा पुर्याउन एक्स्पो गर्न लागिएको हो । एक्सपोमा १० हजार बढी सहभागी हुने अपेक्षा गरिएको छ । गत वर्ष ४ लाख ५० हजार रुपैयाँ पुरस्कार दिइएको थियो । यसपालि कम्तीमा त्यति नै पुरस्कार दिइने बताइएको छ ।"
पाँच महिला फुटबलर अमेरिका जाने,"अमेरिकी विदेश मन्त्रालयको शैक्षिक तथा सांस्कृतिक मामिला ब्यूरोद्वारा व्यवस्थापन र एफएचआई३६० द्वारा कार्यान्वयन हुने एसभीपी कार्यक्रमले सहभागीलाई अमेरिकी समाज, संस्कृति र मान्यता प्रत्यक्ष अनुभव गर्ने अवसर प्रदान गर्नेछ । दूतावासकी प्रवक्ता एन्डी डी आमेन्टले बिहीबार एसभीपीको सुरुआत गर्दै नेपाल फर्किएर आएपछि यी विद्यार्थीले आफूले सिकेका कुरा कार्यान्वयन गर्ने र व्यक्तिगत कार्ययोजनामा जोड दिने बताइन् ।"
पाराको लिफ्टिङ प्रशिक्षण,काठमाडौं (कास) राष्ट्रिय पारा भारोत्तोलन खेलकुद संघ नेपालले बिहीबार एकदिने पारा पावर लिफ्टिङ भारोत्तोलन र पोषण प्रशिक्षण कार्यक्रम गरेको छ । एकदिने प्रशिक्षणमा ५० जनाको सहभागिता थियो । खुमलटारमा भएको प्रशिक्षणमा सहभागीलाई सञ्जय महर्जनले प्रशिक्षण दिएका थिए ।
क्राउन प्लाजासँग सहकार्य,काठमाडौं (कास) एनएसजेएफ पल्सर स्पोर्टस अवार्ड२०७५ को १६ औं संस्करणका लागि आयोजकले होटल क्राउन प्लाजासँग बिहीबार सहप्रायोजन सम्झौता गरेको छ । अवार्ड कार्यक्रम असार १७ मा कमलादीस्थित प्रज्ञा भवनमा आयोजना हुनेछ । नेपाल खेलकुद पत्रकार मञ्चले अवार्डका लागि क्राउन प्लाजासँग एकवर्षे सम्झौता गरेको हो । होटलले अवार्डलाई आउने पाहुनाको आवास र खानपानमा सहयोग गर्ने प्रबन्ध निर्देशक युवराज श्रेष्ठले जनाए ।
गुणको बदला गुण,"आदर्श, भ्रम र सडकट्वीन ओटर्सको सुरुका दुई वर्षसम्म उनीहरू आफैंले मासिक ५ हजार रुपैयाँका दरले उठाएर खर्च टारेका थिए । प्रेम भन्छन्, पहिला चार जना बालक थिए र थोरै पैसाले पुग्थ्यो । त्यसपछि सात जना भयो र गाह्रो पर्न थाल्यो । बालकहरू ११ जना भएपछि धेरै गाह्रो भएकाले सहयोग माग्न थाल्यौं ।उनीहरूलाई लागेको थियो, संस्था खोलेपछि सहयोगी पाइहाल्छ । ट्वीन ओटर्स स्थापना गरेपछि ठीक उल्टो भयो । हामीमा संस्था खोलेपछि डोनर पाउँछौं भन्ने थियो । तर त्यस्तो होइन रहेछ । व्यावहारिक रूपमा धेरै गाह्रो रहेछ । आफैंले खर्च जुटाएर बालबालिकाहरूलाई हेर्नुपर्छ । चाडपर्वअनुसार उनीहरूलाई अरू सहयोग पनि गर्नुपर्छ । सहयोगी खोज्न धेरै गाह्रो रहेछ, प्रेमले सुनाए, खेमे, शिवे र प्रेमेले धेरै राम्रो काम गरे भनेर धेरैले भने तर व्यवहारमा ती बालकहरूलाई सहयोग गर्ने धेरै कम निस्किए ।हामीले कसैको माध्यमबाट शिक्षा पायौं भने हामीले पनि अरूलाई शिक्षा दिनुपर्छ भन्ने अनुभूति भयो । कमसेकम १२ कक्षासम्म पढाउनुपर्छ भन्ने हामीमा भावना छ । हामीले पाएजस्तै आफैंले पनि अरूलाई दिन सक्यौं भने सन्तुष्टि मिल्छ, खेमले भने । हाल डोटीबाट एक जनाको उद्धार गर्ने तयारी भइरहेको उनीहरूले सुनाए । शिवराजले भने, हाम्रो संस्थाको अवस्था हेरेर उद्धार गर्छौं । हामीले पाल्न नसके अन्य संस्थालाई सिफारिस गर्छौं ।काठमाडौंको जीवन महँगो छ । तीनैले भने, यहाँ (काठमाडौं) एक जना बाँच्न त मुस्किल छ । झन् १२ जनालाई पाल्ने, पढाउने जिम्मेवारी लिँदा कस्तो चुनौती र समस्याहरू होलान् आफैं सोच्नुहोला । हामीलाई कसैले उद्धार गरिदियो, शिक्षा दियो । त्यसैको पाठ हो, हाम्रो यो सहयोगी भावना र कार्य ।बालबालिकाहरूको नाममा डलरमा खेती गर्ने संस्था धेरै भएकाले साँच्चिकै काम गर्नेलाई गाह्रो भएको खेमराजले बताए । संस्था दर्ता प्रक्रियाबाटै धेरै समस्या झेल्नुपरेको उनको अनुभव छ । हामीजस्तै अन्य युवाहरूले पनि असहाय, सडक बालबालिकाहरूलाई उद्धार गर्न गरेको चाहन्छौं, उर्लाबारीका ३२ वर्षीय खेमराजले चाहना व्यक्त गरे, आदर्शको कुरा वास्तवमै यथार्थमा लागू गर्न गाह्रो रहेछ । सडक बालकहरू बाध्यताले आइपुग्छन् । हाम्रो समाजले उनीहरूलाई बहिष्कार गरिदिन्छ । त्यसो गर्नु हुँदैन ।"
'हिट र फ्लप हातमा हुन्न',अर्पणका प्रिय ५निर्देशकप्रदीप भट्टराईदीपेन्द्र के खनालदीपक रौनियारनिगम श्रेष्ठनरेशकुमार केसीअभिनेत्री स्वस्तिमा खड्का केकी अधिकारीसिर्जना सुब्बासमुना केसीप्रियंका कार्कीअभिनेतासौगात मल्लदयाहाङ राईहरिवंश आचार्यविपिन कार्कीरवीन तामाङ
निशवको लेख,"अमेरिकी मिडिया न्युयोर्क टाइम्सले आयोजना गरेको द न्युयोर्क टाइम्स एसियाप्रशान्त लेखन प्रतियोगिता २०१८ मा नेपालबाट छनोट भएपछि निशव श्रेष्ठ चर्चामा आए । ललितपुरस्थित युलेन्स स्कुलबाट आईबी (इन्टरनेसनल बाकलाउरेट) को परीक्षा दिएका उनको हाम्रो विश्व २०५० विषयमा लेखनलाई न्युयोर्क टाइम्सले नेपालको एक्लो प्रतिस्पर्धीका रूपमा छनोट गरेलगत्तै स्कुल र परिवारमा खुसियाली छायो । प्रतियोगितामा २० बढी देशका नौ सय बढी विद्यार्थी सहभागी थिए । त्यसमध्ये ५० विद्यार्थीको लेखनलाई न्युयोर्क टाइम्सले छनोट गर्दै प्रमाणपत्र दियो र यसैमा परे निशव ।बबरमहलका १७ वर्षीय निशवको लेखको शीर्षक थियो, डिजिटल डिस्रप्सन (डिजिटल व्यवधान) । यसमा विश्वविद्यालयका विद्यार्थीसमेत सहभागी रहेको उनले बताए । आफ्नो लेखनमा इन्टरनेट प्रविधिमा पहुँचलाई केन्द्रित गरेका उनले भने, इन्टरनेटको माध्यमले गर्दा धेरै जानकारी आउँछ । सूचनामा हामी विश्वव्यापी हुन्छौं । नेपालमा भूकम्प गयो र हामी इन्टरनेटले गर्दा नै विश्वमा सम्पर्कमा पुगेका थियौं । त्यस बेला म बंगलादेशमा थिएँ र इन्टरनेट नभएको भए मैले नेपालमा गएको भूकम्पबारे तत्कालै जानकारी पाउने थिएन ।लेखनमा मैले इन्टरनेट प्रविधिको फाइदाबेफाइदाबारे लेखेको थिएँ, उनले भने, म नेवार हुँ, तर मलाई नेवारी भाषा त्यति आउँदैन । इन्टरनेटबाटै सबै भाषाका बारेमा थाहा पाउन सकिन्छ । हामी विश्वव्यापी भइसक्यौं र सबै कुरा सिक्ने माध्यम बनेको छ इन्टरनेट । उनले आफ्नो लेख न्युयोर्क टाइम्समा इमेल गरेका थिए, जुन उत्कृष्ट ५० मा छनोट भयो । यो संसारमा सफल हुनका लागि अंग्रेजी, स्पेनी, चाइनिज भाषा बुझ्न आवश्यक भएको उनले बताए । इंग्लिसमा सधैं ब्याच टपर रहेका उनले अक्टोबर २०१८ मा आफ्नो लेख न्युयोर्क टाइम्समा पठाएका थिए । जुन, २०१९ मा मात्रै आयो, उत्कृष्ट ५० मा छनोट भएको खबर ।मेरो लेख छनोट भएको जानकारी प्रिन्सिपलले दिनुभयो, उनले भने, प्रमाणपत्र आएको भनी लिन बोलाउँदा निकै खुसी लाग्यो । उनले थपे, मेरो हजुरबा आफन्तको बिहेको पार्टीमा सबैलाई देखाएर ल हेर, मेरो नातिको लेख न्युयोर्क टाइम्सको किताबमा प्रकाशित भयो भन्दै ठूलो भीडमा नाम उच्चारण गर्नुभयो । सबैले बधाई दिनुभयो । हामी सबै दंग पर्र्यौं ।उनका बुबा बंगलादेशमा कार्यरत थिए । त्यसैले सन् २००८ मा बंगलादेश पुगेका उनी २०१७ मा मात्रै स्वदेश फर्किएका थिए । उनी अमेरिकाको भलपराइसो विश्वविद्यालय, इन्डियानामा छात्रवृत्तिमा छनोट भइसकेका छन् । पढेर वकिल बन्न मन छ, उनले योजना सुनाएँ, स्नातकमा कम्प्युटर साइन्स र प्रि ल लिनेछु । त्यसपछि कानुन नै पढ्नेछु । छात्रवृत्ति पाएर पनि बाहिर पढ्नेबारे अझै निर्णय गरिनसकेको पनि उनले सुनाए । उनका बुबा टेलिकम्युनिकेसन कम्पनी जेटीई कर्पोरेसनमा कार्यरत छन् ।निशवलाई लेखन प्रतियोगितामा सहभागी हुन उत्साहित गरेकी शिक्षिका राइसा पाण्डे भन्छिन्, दुई वर्षअघि मात्र युलेन्स स्कुलमा आए पनि निशवले उनी तत्कालै अरू विद्यार्थीसँग प्रतिस्पर्धा गर्न सक्ने भएका थिए । उनी पढ्न, लेख्न र छलफल गर्न रुचाउने विद्यार्थी हुन् । अन्तर्राष्ट्रिय मञ्चमा आफूलाई उभ्याउन सक्नु ठूला कुरा हो । विद्यार्थीका लागि उनी प्रेरणाको स्रोत बनेका छन् ।"
नयाँ आईओएसको बेटा,"एप्पलले आफ्नो अपरेटिङ सिस्टम आईओएस थर्टिनको बेटा भर्सन उपलब्ध गराएको छ । अपरेटिङ सिस्टमको नयाँ फिचर परीक्षण गर्न चाहने जोकोही आइफोन प्रयोगकर्ताले बेटा भर्सन प्रयोग गर्न सक्छन् । बेटा भर्सनमा उपलब्ध प्रतिक्रियाको आधारमा स्टेबल भर्सनको अपडेट आइफोन प्रयोगकर्ताले प्राप्त गर्नेछन् ।यो बेटा भर्सनमा प्राइभेसी, म्यापमा नयाँ फिचरका साथै डार्क मोड फिचर उपलब्ध हुनेछ । यो बेटा भर्सन भएकाले ब्याट्री बढी खपत हुने र एपहरूले राम्ररी काम नगर्ने सम्भावना भने रहन्छ । यसका साथै बेटा भर्सन प्रयोग गर्दा मोबाइलमा स्टोर भएका सामग्री पछि स्टेबल भर्सन आएपछि ब्याकअपमा हुने छैनन् । आईओएस थर्टिन आइफोन एसई र त्यसपछिका आइफोनहरूमा चल्छ ।"
जिमेलमा डाइनमिक फिचर,"जिमेलले यो साता दुई नयाँ फिचर सुरु गर्ने भएको छ । पहिलो फिचर डार्क मोड हो, जसले प्रयोगकर्तालाई उज्यालो कम भएको अवस्थामा पनि जिमेल सहज रूपमा प्रयोग गर्न सघाउँछ । गुगलले जिमेल अघि गुगल सर्च इन्जिन र युट्युबमा डार्क मोड फिचर सुरु गरिसकेको छ । जिमेलले अर्को फिचर पनि सुरु गर्न लागेको छ, जसलाई डाइनामिक इमेल भनिएको छ । यो फिचरको विशेषता के भने यसले इमेलमा भएका लिंक हेर्नका लागि ब्राउजर खोलिरहनु पर्दैन । यसले इमेलभित्रै लिंक खोल्ने सुविधा दिनेछ । यस्तो फिचरले इमेल पढ्न र रिप्लाई गर्न सहज हुन्छ ।"
डुओमा फोटो पनि,गुगलले भिडियो च्याट सहज बनाउने उद्देश्यसहित डुओ एप ल्याएको थियो । भिडियो च्याट मात्रै गर्नेको लागि यो एप प्रभावकारी छ तर गुगलका अन्य उत्पादनजस्तै धेरै लोकप्रिय भने छैन । चल्तीका सबै म्यासेजिङ एपले भिडियो कलिङको फिचर ल्याएकाले भिडियो कलका लागि मात्रै यो एप प्रयोग गर्नेको संख्या कमी भएको हुन सक्छ ।डुओसँगै गुगलले अडियो च्याटका लागि अलो एप पनि ल्याएको थियो । यो बन्द भइसक्यो । गुगलले डुओलाई लोकप्रिय बनाउन धेरै ऊर्जा खर्चिएको छ । चाँडै डुओमार्फत प्रयोगकर्ताले भिडियो कल मात्रै नभई फोटो पनि पठाउन सक्नेछन् । अहिले केही सीमित प्रयोगकर्तालाई मात्रै उपलब्ध गराइएको यो फिचरले डुओमार्फत आफ्नो मोबाइल डिभाइसमा भएको फोटो पठाउन मिल्नेछ ।
गर्मी छल्न पहाड,"श्रीनगर र रानी महलरूपन्देही, कपिलवस्तु र पश्चिम नवलपरासीका बासिन्दाका लागि सबभन्दा नजिकको हिल स्टेसन पाल्पाको श्रीनगर डाँडा र ऐतिहासिक रानी महल हुन् । बिदाका बेला होस् या बन्दको समय । ती जिल्लाबाट व्यापारी, जागिरे, विद्यार्थी र सर्वसाधारण घुम्न पुग्ने गरेका छन् । श्रीनगर पाल्पा सदरमुकाम तानसेनको शिर हो । यहाँ छिनमै मौसम परिवर्तन भइरहन्छ । पानी पर्ने, कुहिरो लाग्ने र छिनमै घाम लाग्ने भएकाले रोमाञ्चक छ ।श्रीनगरबाट हिमाली दृश्य अवलोकन गर्न सकिन्छ । त्यहाँ स्तरीय होटल रहेकाले रात बिताउन समस्या छैन । तराईका जिल्लामा बसाइँ सरेकाहरू अहिले गर्मी छल्न पुर्ख्यौली घर फर्कन्छन् । बुटवलबाट ४० किमिको यात्रामा पुगिन्छ तानसेन । तानसेनबाट १५ किमि नजिक छ रानीमहल । यसको ऐतिहासिक महत्त्व छ । कालीगण्डकी किनारमा अवस्थित रानी महलमा शीतल अनुभव गर्नुका साथ रमणीय दृश्यावलोकन गर्न सकिन्छ । रानी महललाई प्रेमको प्रतीक मानिन्छ । यहाँ आउनेमा युवा धेरै भेटिन्छन् । यहाँ होटल र होमस्टे सुरु भएको छ । क्याम्पिङ पनि हुन्छ । रानी महल क्षेत्रमै टेन्टमा रात बिताउन पाइन्छ । स्थानीय परिकार खाँदै रात बिताउन रानी महल पुग्ने बढेका छन् । लुम्बिनीलगायत बौद्धस्थलमा आएका पर्यटकलाई पहाडमा पुर्याउनका लागि प्रदेश सरकारले पहल गरिरहेको छ ।"
इमेलको विकल्प,"इमेलको इन्बक्स भरिनु अचेल धेरैका लागि हैरानी भएको छ । कामकाजीहरूका लागि इमेल भरिनु र यसलाई खाली गर्नुको तनाव धेरै नै हुन्छ । ठूलो संस्थामा काम गर्ने र बरोबर इमेलमार्फत जानकारी आदानप्रदान गर्नुपर्ने कम्पनी वा संस्थामा काम गर्नेहरूको लागि एक दिन इन्बक्स नहेर्दा अर्को दिन त्यही कामले समय खान्छ । सामन्य इमेलले इन्बक्स भरिँदा महत्त्वपूर्ण इमेल छोपिने त छँदै छ । काम वा व्यवसायका लागि इमेल प्रयोग गर्नेहरूको सामूहिक समस्या हो यो । इमेलले इन्बक्स भरिँदा मानसिक तनाव हुने विभिन्न अनुसन्धानबाट पत्ता लागेको छ । फ्रान्सले आफ्नो देशमा दर्ता भएका कम्पनीहरूले आफ्ना कर्मचारीलाई तोकिएको बाहेक समयमा नपठाउने गरी व्यवस्था मिलाउनुपर्ने कानुन नै बनाएको छ । घरमा वा बिदामा हुँदा अफिसबाट आउने इमेलले हैरानी नहोस् भनेर यस्तो कानुन बनाइएको हो । सन् २०१७ मा लागू भएको यो कानुनअन्तर्गत २०१८ मा फ्रान्सको एक कम्पनीलाई नियम नमानेको भन्दै ७६,४५६ अमेरिकी डलर जरिवाना तिराइएको थियो । तोकिएको समयभन्दा अर्को समयमा आफ्ना एक कर्मचारीलाई इमेल गरेको भन्दै अदालतले यस्तो समस्या सुनाएको हो ।फ्रान्समा रहेको यो नौलो कानुन अन्यत्र भने सायदै छ । तर, अफिसको इमेलले हैरानी खेप्ने र इन्बक्स भरिएर तनाव हुने समस्या भने जताततै छ । यस्तै समस्याबाट आजित भएका क्यानेडियन स्टेवार्ड बटरफिल्ड र बेलायती युवा कल हेन्डरसनले मिलेर स्ल्याक को स्थापना गरेका हुन् । २०१३ मा औपचारिक रूपमा सुरु भएको स्ल्याकलाई अनौपचारिक र व्यावसायिक प्रयोजनमा म्यासेजको आदानप्रदान गर्ने प्लेटफर्मका रूपमा चिनिन्छ । यसको एन्ड्रोइड, आईओएसमा चल्ने एपसहित वेब भर्सन पनि उपलब्ध छ । स्ल्याक औपचारिक रूपमा सञ्चालनमा आएको ५ वर्ष भयो । यो अवधिमा विश्वका ६ लाख कम्पनीले यसको प्रयोग गरिरहेका छन् । २०१३ मा यसको सुरुवात हुँदा २४ घण्टामा यसले ८ हजार प्रयोगकर्ता कमाएको थियो । सन् २०१५ सम्म पनि यसको मासिक सक्रिय प्रयोगकर्ता १० हजारमात्रै थियो । त्यसपछि प्रयोगकर्तामाझ यसको लोकप्रियताको ग्राफ बढेको हो । यसको पूरा नाम सर्चेबल लग अफ अल कन्भर्सेसन एन्ड नलेज हो । यसलाई नै छोटकरीमा स्ल्याक भनेर चिनिन्छ । स्ल्याक अफिसको आन्तरिक कामकाजको लागि औपचारिक माध्यम भएको छ । धेरै कम्पनीहरूले कार्यालयभित्र औपचारिक रूपमा कुराकानी गर्ने माध्यम मानेकाले यो इमेलको विकल्प बनेको छ । धेरै इमेलको आदानप्रदान गर्नुपर्ने कम्पनी वा संस्थाका लागि यो निकै सहज छ । सानादेखि ठूला संस्थाहरूले समेत यसको निःशुल्क प्रयोग गर्न सक्छन् । निःशुल्क स्ल्याक प्रयोग गर्नेले पछिल्लोपटक गरिएको १० हजार वटा म्यासेजमा पहुँच पाउँछ । यसको अर्थ हो १० हजार बढी म्यासेज भएपछि अघिल्लो मेटिँदै र पछिल्ला १० हजार मात्रै बस्दै जान्छन् । साना कम्पनी वा समूहको लागि १० हजार म्यासेज आदानप्रदान निःशुल्क गर्न पाउनु पनि ठूलै सुविधा हुन्छ । शुल्क तिरेर सुविधा लिनेले जति धेरै म्यासेजमा पनि सधैं पहुँच पाउँछ ।स्ल्याकको विशेषता के भने यसमा दुई व्यक्तिले छुट्टाछुट्टै कुराकानी, विषयअनुसारको ग्रुप च्याट र सबैलाई समेटिएको मुख्य च्याट रुम (च्यानल) बनाएर कुराकानी गर्न सक्छन् । यसमा नयाँ सदस्यलाई आमन्त्रणका लागि छुट्टै लिंक निर्माण भएको हुन्छ जसमा आफूले बोलाएको बाहेक अन्य व्यक्ति संलग्न हुने सम्भावना हुन्न । यसमा फाइल सेयरिङ, इमोजीको प्रयोगदेखि म्यासेजमा प्रतिक्रिया जनाउने विकल्प पनि दिइएको छ ।यसले प्रयोगकर्तालाई आफ्नो आवश्यकता अनुसार परिमार्जन गरी आफ्नो प्लेटफर्मको प्रयोग गर्नका लागि एप्लिकेसन प्रोग्रामिङ इन्टरफेस (एपीआई) पनि उपलब्ध गराउँछ । यसले हरेक समूहले आफूलाई आवश्यकता अनुसार स्ल्याकको परिमार्जन गर्ने, विशेष अवस्थामा स्वतः म्यासेज पठाउन सक्ने गरी स्वचालित बनाउन सक्छन् ।इमेलको विकल्पमा लोकप्रिय हुँदै गए पनि कम्पनीको आर्थिक अवस्था भने सकारात्मक छैन । कम्पनीले पछिल्लो तीन वर्षमा ४२ करोड डलर गुमाइसकेको छ । व्यावसायिक प्रयोजनका लागि मात्रै प्रयोग हुने र १० हजार म्यासेजको पहुँच पाउने भएपछि धेरैले निःशुल्क प्रयोग गर्ने भएकाले पनि यसले ठूलो आम्दानी गर्न सकेको छैन । यसमा फेसबुकमा जस्तो विज्ञापनमार्फत आम्दानी गर्ने विकल्प पनि छैन ।"
सर्वाधिक कमाइ,१०। केभिन डुरान्टखेल : बास्केटबलआम्दानी : ६ करोड ५४ लाख डलरतलबपुरस्कार : ३ करोड ४ लाखइन्डोर्समेन्ट : ३ करोड ५० लाखदेशक्लब : अमेरिकागोल्डेन स्टेट वरियर्स
म्याडम एक्स,"म्याडोना सायद अब अमेरिकी रहिनन् । कानुनी रूपमा के हो, त्यो उनका प्रशंसकका लागि रुचिको विषय भएन । भावनात्मक रूपमा त उनी पक्कै अमेरिकी रहिनन् । केही वर्ष भयो, उनी पोर्चुगलमा बस्न थालेको । सन् २०१७ देखि त उनी लगातार लिस्बनमै छिन् । त्यसको जबरदस्त प्रभाव उनमा पर्ने भयो नै, अनि त्यसको प्रभाव उनको संगीतमा पनि । यसकै सबैभन्दा राम्रो प्रमाण हो, म्याडोनाको १४ औं स्टुडियो एल्बम म्याडोना एक्स । भर्खरै रिलिज भएको एल्बम भन्दा हुन्छ, जुनको मध्यमा । र, यसले भर्खर बिलबोर्ड चार्ट्समा नम्बर १ स्थान कब्जा गरेको छ । म्याडोना फेरि शीर्ष स्थानमा ? धेरैका लागि खुसी तुल्याउने समाचार हो, यो । सबभन्दा पहिले यो एल्बमको पृष्ठभूमितिर जाऔं । सबैलाई थाहा छ, उनी आफ्ना छोरा डेभिडका लागि पोर्चुगल गएका हुन् । डेभिड फुटबलर बन्न चाहन्छन् र उनी अहिले त्यहाँकै एकेडेमीमा प्रशिक्षण लिइरहेका छन् । त्यत्तिकै लागि म्याडोनाले पोर्चुगल रोजेकी हुन् । त्यहाँ आएयता उनको संगीत पनि त चुप लागेर बस्ने भएन । त्यसैले लिस्बनका कलाकारसँग हेलमेल बढाइन् । त्यसैक्रममा जनवरीमा नयाँ एल्बमको योजनाबारे घोषणा पनि गरिन्, इन्स्टाग्रामबाट । जुनसम्म आइपुग्दा एल्बम बजारमा आइहाल्यो । अहिले नम्बर १ को स्थानमा समेत पुगेको छ । एल्बमको प्रचारका लागि सुरुमा जारी टिजरमा म्याडोनाले आफूले आफैंलाई भनेकी छिन्, म हुँ म्याडम एक्स । के हो त यो म्याडम एक्स ? म्याडोनाको कल्पनामा म्याडम एक्स सेक्रेट एजेन्ट हुन् । म्याडम एक्सले पूरा विश्व आफ्नो परिचय लुकाएर भ्रमण गर्छ र उनको काम हो, स्वतन्त्राका लागि लड्ने । उनी डान्सर हुन्, प्रोफेसर पनि हुन् । अझ कुनै अज्ञात देशका प्रमुख पनि । फेरि उनी साधारण गृहिणी पनि हुन् । हुँदा हुँदा उनी कसैको आमा पनि हुन् अनि कसैका लागि अरू रूप । म्याडम एक्स एउटा यस्तो परिकल्पना हो, जसले कुनै पनि बेला जस्तै भूमिका पनि निभाउन सक्छ । खासमा भएछ के भन्दा लिस्बन आएयता म्याडोना कतै नृत्य सिकाउने काम गर्थिन्, सोखले । त्यहाँ उनी प्रत्येक दिन नयाँनयाँ रूप धारण गरेर जान्थिन्, कहिले के त कहिले के । रमाइलो के भने प्रत्येकपल्ट उनलाई नृत्य सिक्न आउनेहरूले यिनै हुन्, म्याडोना भन्न सक्दैन थिए । रमाइलो छैन र ? त्यसैबाट प्रभावित भएर म्याडोनाले त्यही एउटा पात्र तयार पारिन्, म्याडम एक्स । अनि त्यसकै वरिपरि रहेर एल्बम पनि तयार गरिन्, म्याडोना एक्स । अहिले एल्बम रिलिज भएयता यसलाई धेरैले रुचाएका छन् । उनका १४ स्टुडियो एल्बममध्ये नम्बर १ मा पुगेको यो नवौं हो । यसले पनि देखाउने गर्छ, म्याडोना वास्तवमै कति धेरै लोकप्रिय छिन् भनेर । यो एल्बम अमेरिकी स्वादको कम भए पनि यसलाई अमेरिकीले भने उत्तिकै मन पराएका छन् । एल्बम सबैभन्दा बढी लोकप्रिय अमेरिकामै देखिएको छ । त्यसैले पनि यसलाई बिलबोर्डमा नम्बर १ सम्म पुर्याउन मद्दत गरेको हो । म्याडोनाका नम्बर १ पुगेका अरू एल्बम हुन्, एमडीएनए, हार्ड क्यान्डी, कन्फेसन अन ड डान्स फ्लोर, अमेरिका लाइफ, म्युजिक, लाइक अ प्रेयर, ट्र्यु ब्लु र लाइक अ भर्जिन । लाइक अ भर्जिन भनेपछि पछि सन् १९८५ पुग्नुपर्छ, जति बेला उनी भर्खर नयाँ थिइन् । त्यसयता उनले निकै लामो यात्रा तय गरेकी छिन् । यति धेर समयमा पनि आफूलाई उत्तिकै लोकप्रिय राख्न सक्नु म्याडोनाको खुबी हो । म्याडम एक्सका रूपमा अहिले पनि उनी गज्जब छिन् ।"
आँगनमै अवसर,"उच्च शिक्षा अध्ययनका लागि विराटनगरका शिक्षण संस्थाले हिमाल, पहाड र तराईलाई जोड्दै आएका छन् । चिकित्साशास्त्र अध्ययनका लागि भारत, माल्दिभ्स र श्रीलंकालगायत मुलुकका विद्यार्थीका लागि गन्तव्य बन्दै गएको छ । यहाँका दुईवटा मेडिकल कलेजमा विदेशी विद्यार्थी अध्ययन गर्दै आएका छन् । विगतमा यहाँका विद्यार्थी उच्च शिक्षा र चिकित्साशास्त्र अध्ययनका लागि मोटो रकम खर्चेर विदेशिनुको विकल्प थिएन ।झन्डै ४२ किलोमिटर उत्तर धरानको बीपी कोइराला स्वास्थ्य विज्ञान प्रतिष्ठान पनि प्रदेश १ को चिकित्सा क्षेत्रमा अब्बल संस्थाका रूपमा स्थापित भइसकेको छ । प्रदेश १ सरकारले मोरङको हात्तीमुढामा सञ्चालनमा रहेको मनमोहन स्मृति पोलिटेक्निकल क्याम्पसलाई प्राविधिक विश्वविद्यालयमा रूपान्तरण गर्ने तयारी गरेको छ । यसका लागि १६ करोड ५० लाख रुपैयाँ विनियोजन गरेको छ ।आधुनिक भौतिक पूर्वाधार विस्तार र गुणस्तरीय सिकाइ विधिको सुरुवातसँगै पछिल्लो समय विराटनगर पूर्वको शैक्षिक र स्वास्थ्य हबका रूपमा विकसित हुँदै गएको छ । यहाँका निजी विद्यालय, प्लस टु र प्राविधिक विषय पढाउने कलेजले उल्लेख्य लगानीमा आकर्षक भौतिक पूर्वाधार विस्तार गरी व्यावसायिक विषयमा गुणस्तरीय शिक्षण विधि अपनाएका छन् । हरेक वर्ष गुणस्तरीय शिक्षाका नाममा भारतमा पढ्न जाने सयौँ विद्यार्थीलाई केही हदसम्म रोक्न र गएकालाई फर्काउन सफल हुँदै आएको प्याब्सनका केन्द्रीय अध्यक्ष टीकाराम पुरीको बुझाइ छ । विराटनगरमा पूर्वाञ्चल विश्वविद्यालयसहित विराट मेडिकल कलेज, नोबेल मेडिकल कलेज, नर्सिङ कलेज, महेन्द्र मोरङ आदर्श बहुमुखी क्याम्पस, स्नातकोत्तर क्याम्पस, दुईवटा इन्जिनियरिङ क्याम्पस, झन्डै दुई दर्जन निजी प्लस टु सञ्चालनमा छन् ।विराटनगरमा प्लस टुतर्फ व्यवस्थापन, विज्ञान, शिक्षा, पत्रकारिता, होटल म्यानेजमेन्ट, बीएससीएजी र स्नातक तहमा बीबीएस, बीबीए, बीसीए, बीआईटी, बीएस्सी सीएचआईटी, ब्याचलर इन फुड टेक्नोलोजी र बीएचएमलगायत विषयको पढाइ हुन्छ । त्यसैगरी मेडिकल साइन्सतर्फ नोबेल र विराट मेडिकल कलेजले एमबीबीएस, बीडीएस, बीएस्सी नर्सिङ र एमडीको पढाइ गर्दै आएका छन् । अन्य कलेजहरूले बीएस्सी नर्सिङ, बीएन र बीपीएचलगायतका कार्यक्रम पढाउँदै आएका छन् । स्नातकोत्तरतर्फ यहाँको डिग्री क्याम्पस, महेन्द्र मोरङ क्याम्पसमा एमएस्सी, एमबीएस, एमएडसहित बोटानी, जुलोजी, केमेस्ट्री, फिजिक्स, समाजशास्त्र, ग्रामीण विकास, अर्थशास्त्र र अंग्रेजीलगायतका विषयको पढाइ हुन्छ ।पछिल्लो समयमा निजी स्कुल र कलेजले शैक्षिक क्यालेन्डरका आधारमा गुणस्तरीय शिक्षण विधि अपनाउँदा नगरका शैक्षिक संस्थाप्रति पूर्वाञ्चलको ध्यान आकर्षित भएको छ । शिक्षाविद् प्राडा मेदिनीप्रसाद शर्मा भन्छन्, निजी शिक्षण संस्थाले पछिल्लो पटक गरेको लगानीका कारण विराटनगरबाट बाहिर पढ्न जानेको संख्यामा गिरावट आएको छ ।उच्च शिक्षातर्फ म्यानेजमेन्ट, विज्ञान, होटल म्यानेजमेन्ट, कम्प्युटर र शिक्षा संकायमा प्लस टु पढ्ने पूर्वी तराई र पहाडी क्षेत्रका विद्यार्थीका लागि पहिलो रोजाइ विराटनगर भएको छ । हिसान मोरङका अध्यक्ष राजेश कार्कीको बुझाइमा म्यानेजमेन्ट, विज्ञान, कम्प्युटर र शिक्षा संकाय सञ्चालन गरेका विराटनगरका प्लस टुले पूर्वी तराई र पहाडी जिल्लालाई विराटनगरसँग जोड्ने काम गरेका छन् । केही वर्षअघिसम्म यस क्षेत्रका अधिकांश विद्यार्थी पहिला प्लस टु अध्ययनका लागि काठमाडौं र भारतका विभिन्न सहर पुग्ने गर्थे । कार्की भन्छन् अहिले त्यो अवस्था छैन । सुरक्षा र आर्थिक पक्षका कारण पूर्वाञ्चलका सबै जिल्लाका विद्यार्थीको प्लस टु रोजाइ विराटनगर हुँदै गएको छ । यहाँका प्लस टुले विगतमा निकाल्दै आएको परीक्षाको नतिजाका कारण पनि पूर्व क्षेत्रका विद्यार्थी प्लस टु अध्ययनका लागि काठमाडौंलगायत भारत जाने क्रम रोकिँदै गएको हिसानका निवर्तमान अध्यक्ष बलराम पन्तको बुझाइ छ । विगतका वर्षमा एसएलसी, बीबीएस र एमबीएस तीनवटै तहमा यहाँका विद्यालल र कलेजले मुलुक टप गरेपछि शिक्षा क्षेत्रमा लगानी गर्नेहरूको ध्यान विराटनगरतर्फ सोझिएको उनको भनाइ छ ।बीबीएसको नतिजामा यहीँको मेरिल्यान्ड कलेजका किञ्जल पोखरेलले ७४ दशमलव ५ प्रतिशत र एमबीएसतर्फ स्नातकोत्तर कलेजकी दीपिका दुगडले ७९ दशमलव ५ प्रतिशत अंक ल्याउन सफल भए । त्यस्तै विगतका वर्षमा विज्ञान संकायमा यहाँको शिक्षादीप कलेजका डेनिश गौतमले गोल्ड मेडल थाप्नुका साथै अरनिको र एभरेस्ट कलेजले मुलुक टप गरेपछि यहाँका शिक्षण संस्थामा विद्यार्थी र तिनका अभिभावकको आकर्षण बढेको हो । विराटनगरका निजी प्लस टुमा एसईईमा विशिष्ट श्रेणी र प्रथम श्रेणीमा उत्तीर्ण हुने १० हजारभन्दा बढी विद्यार्थी प्रत्येक वर्ष भर्ना हुँदै आएका छन् । व्यावसायिक र प्राविधिक विषयमा उच्च शिक्षाका अध्ययनका लागि भारत जाने विद्यार्थीलाई पूर्वाञ्चल विश्वविद्यालयअन्तर्गतका पुसेट र इस्टर्न कलेज अफ इन्जिनियरिङले केही हदसम्म रोकेका छन् । पूर्वाञ्चल विश्वविद्यालयको आंगिक क्याम्पसका रूपमा सञ्चालित पुसेट र सोही विश्वविद्यालयबाट सम्बन्धन प्राप्त इस्टर्न कलेजले विराटनगरमा चारवर्षे सिभिल, इलेक्ट्रोनिक्स एन्ड कम्युनिकेसन र कम्प्युटर इन्जिनियरिङ, बीसीए, बीआईटी र कम्प्युटर तथा धरानको पूर्वाञ्चल इन्जिनियरिङ कलेजमा एग्रिकल्चर र सिभिल इन्जिनियरिङ कोर्स पढाइ हुन्छ । निजी कलेजले माग गरेअनुसार विदेशी संस्थासँग सम्बन्धन लिएर डिस्ट्यान्स कोर्स चलाउने अनुमति दिने हो भने नेपाली विद्यार्थी प्राविधिक विषय अध्ययन गर्न विदेश जानुपर्ने अवस्था आउँदैन ।"
दक्ष जनशक्ति उत्पादन गर्दै,"औद्योगिक नगरीको रूपमा परिचित विराटनगर विस्तारै उत्कृष्ट शैक्षिक गन्तव्यका रूपमा अघि बढेको छ । दक्ष जनशक्ति उत्पादनबाट नै मुलुक समृद्धिको दिशामा अघि बढ्ने निश्चित छ । त्यही दक्षता वृद्धिका लागि विराटनगरले आफूलाई अब्बल साबित गर्दै आएको छ ।गुणस्तरका लागि पर्याप्त भौतिक पूर्वाधार हुन आवश्यक छ । सुविधाजनक कक्षाकोठा, प्रयोगशाला, पुस्तकालय, शौचालय, खानेपानी, खेल मैदान, चमेनागृह, छात्रवास, यातायातका साधन, नियमित विद्युत् जस्ता आवश्यक पूर्वाधार विराटनगरका शैक्षिक संस्थामा पर्याप्त छन् ।गुणस्तरीयताका लागि योग्यता पुगेका, तालिम प्राप्त अनुभवी शिक्षक, बालमनोविज्ञानमा आधारित शिक्षण, गुणस्तरीय पठनपाठन, आवश्यक अतिरिक्त र सहक्रियाकलाप, नियमित मूल्यांकन, अनुभवी कर्मचारी आदिको व्यवस्थाबाट यहाँको शैक्षिक कार्यक्रम अब्बल देखिएको हो । गुणस्तरीयता नाप्चे आधारमा परीक्षाको परिणामलाई पनि लिनुपर्ने हुन्छ । देशभित्रका मात्र नभई बाहिरका विश्वविद्यालयमा समेत उत्कृष्ट नतिजा ल्याएका कतिपय विद्यार्थी यहाँका उत्पादन छन् । हार्वर्ड, अक्सफोर्डजस्ता विश्वविद्यालयमा यहाँबाट उत्पादित कतिपय विद्यार्थीले छात्रवृत्ति पाएका छन् ।न्यून सामाजिक प्रदूषण का कारणले यहाँ विद्यार्थीहरू बिग्रने वातावरण छैन । खुला प्रदूषणमुक्त वातावरणले यहाँ पढ्ने विद्यार्थीहरूले सकारात्मक परिणाम ल्याउने गरेका छन् । पूर्वका विभिन्न स्थानबाट विराटनगरको सहज पहुँचले पनि यसलाई शैक्षिक गन्तव्य बनाइरहेको छ । एसईईपछि विज्ञान र व्यवस्थापनको कक्षा ११ र १२ को उत्कृष्ट पठनपाठनबाट बोर्ड फर्स्ट र सेकेन्ड ल्याउन यहाँका विद्यार्थी सफल भएका छन् । ११ र १२ को उत्कृष्ट पढाइका कारण चिकित्सक, इन्जिनियर, कृषि विज्ञानका स्नातक तहको प्रवेश परीक्षामा यहाँका विद्यार्थी धेरै पटक प्रथम, दोस्रो र तेस्रो भइसकेका छन् । धेरै संख्यामा विद्यार्थीले स्नातक तहमा छात्रवृत्ति पाउन सफल भएका छन् । कक्षा १२ पछि विज्ञान, व्यवस्थापन, चिकित्सा, इन्जिनियरिङ आइटी, खाद्य प्रविधि, होटल म्यानेजमेन्ट जस्ता सबै विधामा स्नातक र धेरैमा स्नातकोत्तर तहको पढाइले यसलाई शैक्षिक केन्द्र बनाएको छ ।(लेखक अरनिको उच्च मावि, विराटनगरका प्रिन्सिपल हुन् ।)"
उपचारमा सहज,"मुलुक संघीय संरचनामा गइसकेपछि ७ प्रदेश बनेका छन् । योसँगै विभिन्न क्षेत्रमा अवसरहरू पनि विकेन्द्रित भएका छन् । प्रदेश १ को राजधानी विराटनगरका विभिन्न अस्पतालहरू बिरामीका लागि उपचारको पहिलो गन्तव्य बनेका छन् ।यहाँ रहेका सरकारी कोसी अञ्चल अस्पताल र निजी क्षेत्रको लगानीमा सञ्चालित अस्पतालहरू बिरामीका रोजाइ बनेका छन् । न्युरो सर्जरी, रेफरल सेन्टर, ब्रेन एटेक सेन्टर तथा मेडिकल कलेज लगायतको निर्माणले पनि गति लिन थालेको छ । समग्रमा, विराटनगर प्रदेश १ को मेडिकल हब बन्दै गएको छ ।दशकअघि नेपालको पूर्वी भेगका बिरामी भारतको सिलिगुडी गएर उपचार गराउनुपर्ने बाध्यता थियो । कुनै पनि किसिमको जटिल शल्यक्रियाका लागि भारतको सिलिगुडी वा काठमाडौं जानुपर्ने थियो । तर अब जटिल मानिने न्युरो सर्जरीका लागि न्युरो सम्बन्धी हस्पिटलहरू स्थानीयस्तरमै उपलब्ध छन् ।पहिलोपटक पूर्वाञ्चलमा न्युरो हस्पिटलले न्युरो सर्जरी ल्याइरहँदा हामी नेपाली बिरामी अर्थात् सेवाग्राहीलाई हालको प्रदेश १ को राजधानी विराटनगरमै तुलनात्मक रूपमा सेवा प्रदान गर्यौं । आज आएर विभिन्न निजी अस्पतालहरूले न्युरो सर्जरी सुरु गरेका छन् ।जनशक्ति तथा अव्यवस्थित र आधुनिक प्रविधि अभावमा रहेको कोसी अञ्चल अस्पताललाई शिक्षण अस्पताल बनाउने यहाँका सबै राजनीतिक दलको प्रतिबद्धता छ । यसरी हेर्ने हो भने न्युरो हस्पिटलसँगैका केही हस्पिटलहरू रेफरल सेन्टर नै बनेका छन् । प्रदेश ३ का केही जिल्लासँगै प्रदेश २ को धनुषा, सर्लाही, सिरहा, सप्तरी, बारा र पर्साका अधिकांश बिरामी अर्थात् सेवाग्राहीहरू ससानादेखि जटिल रोगको उपचारका लागि विराटनगर आइरहेका छन् । यसले समेत पुष्टि हुन्छ कि प्रदेश १ को स्थायी राजधानी विराटनगरका अस्पतालहरू रेफरल सेन्टर स्वास्थ्य संस्थाहरू हुन् । दुई दिने सम्मेलन हाडजोर्नी विशेषज्ञहरूको २४ औं अर्थोकोन सम्मेलन विराटनगरमा सम्पन्न भएको धेरै भएको छैन । प्रदेश १ का अधिकांश जिल्ला तथा प्रदेश २ का केही जिल्लाका रेफरल सेन्टरका रूपमा रहेको न्युरो हस्पिटल बनेको छ । न्युरो सर्जरी, एमआरआई, क्याथ ल्याब, सिटिस्क्यानलगायत अत्याधुनिक उपकरणसहित सुविधा छ ।हाडजोर्नी, शल्यक्रिया, स्त्रीरोग, मानसिक स्वास्थ्य, नाक, कान घाँटी, बालरोग, दाँत, फिजिसियन र छाला रोग विधाका विशेषज्ञ चिकित्सकको न्युरो हस्पिटलमा सेवा उपलब्ध छ । केही वर्षपहिले र अहिलेको स्वास्थ्य सुविधाबीच निकै अन्तर आएको छ । सेवाग्राहीहरू समेत सचेत भएका छन् । ठीकबेठीक छुट्याउन थालेका छन् । पछिल्लो समय विराटनगरका विभिन्न अस्पतालहरू बिरामीका लागि उपचारको पहिलो गन्तव्य बनेका छन् । यहाँ रहेका सरकारी कोसी अञ्चल अस्पताल र यहाँका निजी क्षेत्रको लगानीमा सञ्चालित अस्पतालहरू बिरामीका रोजाइ बनेका छन् । न्युरो सर्जरी, रेफरल सेन्टर, ब्रेन एटेक सेन्टर तथा मेडिकल कलेज लगायतको निर्माणले पनि गति लिन थालेको छ । समग्रमा, विराटनगर १ नं प्रदेशको मेडिकल हब बन्दै गएको छ । प्रदेश १, २ सँगै छिमेकी राष्ट्र भारतको विहार, बंगाललगायतका सेवाग्राहीका लागि विराटनगर रेफरल सेन्टरका रूपमा छ ।(लेखक न्युरो हस्पिटल विराटनगरका अपरेसनल डाइरेक्टर हुन् ।)"
विद्यार्थी जुटाउन घरदैलो,"विराटनगर उपमहानगरका निजी कलेजका सञ्चालकहरू विद्यार्थी आकर्षित गर्न निजी र सामुदायिक विद्यालय पुगिरहेका छन् । कलेजका लागि विद्यार्थी जुटाउन उनीहरूले घरदैलो अभियान चलाएका छन् । एईई परीक्षाको नजिता सार्वजनिक हुनुअघिदेखि नै उनीहरू यो अभियानका सक्रिय थिए ।हिसान मोरङका अध्यक्ष राजेश कार्की प्लस टु पढाइ नहुने पूर्वी तराईका प्रायः सबै जिल्लाका निजी र सामुदायिक विद्यालयमा पुगेर फर्किसकेका छन् । आफू आबद्ध विराटनगरको अरनिको कलेजको मार्केटिङ गर्न भ्रमण गरेको उनले बताए । मोरङ, सुनसरी, झापा, सिरहा, सप्तरी र उदयपुरमा प्लस टु पढाइ नहुने प्रायः सबै निजी र सामुदायिक विद्यालयमा पुगेर प्राचार्यहरूसँग एक चरण कुरा गरेर फर्किएको कार्कीको भनाइ छ । विराटनगरका नाम चलेका सबै निजी कलेजका सञ्चालक हरेक वर्ष एसईई परीक्षाको नतिजा प्रकाशित हुनुभन्दा अघि निजी र सामुदायिक विद्यालयमा पुगेर आफ्नो कलेजको मार्केटिङ गर्न व्यस्त छन् ।कलेजमा पढाइ हुने संकाय, छात्रवृत्ति, वार्षिक शुल्क र कलेजले दिने सेवा सुविधाबारे कलेजका सञ्चालकहरूले बताउने गरेका छन् । उनीहरूले विद्यालयका प्राचार्य र भेटेसम्मका अभिभावकलाई सुनाएर एसईई उत्तीर्ण हुने विद्यार्थीलाई आफ्नो कलेजमा भर्ना हुन अनुरोध गरेर फर्कने गरेको हिसानका निवर्तमान अध्यक्ष बलराम पन्तको भनाइ छ । विराटनगरमा झन्डै दुई दर्जन निजी कलेज छन् । सबैले हरेक वर्ष यसरी नै मार्केटिङ गर्दै आएका छन् । अर्किट कलेजका सञ्चालक पन्तका अनुसार जति नै नाम चलेको कलेज भए पनि मार्केटिङ गर्नुपर्ने बाध्यता छ । मार्केटिङ नगर्दा विद्यार्थी नआउने होइन, उनले भने, तर मार्केटिङको प्रभाव बेग्लै पर्छ ।एभरेस्ट, शिक्षादीप, अरनिको, अर्किट, मेरिल्यान्ड, निहारिका, सगरमाथा, लर्डबुद्ध लगायत कलेजका सञ्चालक विद्यार्थी खोज्दै हरेक विद्यालयसम्म पुगिरहेको छ । पन्तका अनुसार विराटनगरका कलेजमा मोरङ, सुनसरी, झापा, सिरहा, सप्तरी, उदयपुर र पहाडी जिल्लाका विद्यार्थी कक्षा ११ मा भर्ना हुन आउने गरेका छन् । महानगरका निजी कलेजको कक्षा ११ मा हरेक वर्ष ५ हजारभन्दा बढी विद्यार्थी भर्ना हुने गरेको उनले जनाए ।विज्ञान र व्यवस्थापन संकायको कक्षा ११ र १२ मा यहाँका निजी कलेजहरूले विगतका वर्षमा निकाल्दै आएको नतिजाले पनि पूर्वभरिबाट एसईई उत्तीर्ण हुने विद्यार्थीको उच्च शिक्षा अध्ययनका लागि पहिलो रोजाइ विराटनगर हुँदै आएको सम्बद्ध सञ्चालकहरूको भनाइ छ ।"
प्रदेश १ तेस्रो,"काठमाडौं  पहिलोपटक प्रदेशअनुसार छुट्टाछुट्टै प्रश्नपत्र बनाएर लिइएको एसईई परीक्षामा प्रदेश २ सबैभन्दा कमजोर देखिएको छ । संघीय राजधानीसमेत रहेको प्रदेश ३ अग्रस्थानमा छ । ७ प्रदेशमा प्रदेश १ को स्थान तेस्रोमा छ । दोस्रो स्थानमा रहेको गण्डकी प्रदेशले प्रदेश ३ कै हाराहारीमा नतिजा ल्याएको छ । ४६ हजार ४ सय विद्यार्थीले एसईई दिएकोमा उक्त समूहको जीपीए प्राप्त गर्ने विद्यार्थी ९४८१ प्रतिशत छन् । सुदूरपश्चिम प्रदेशको नतिजा भने प्रदेश २ पछिको कमजोर देखिन्छ । सुदूरपश्चिमबाट ७९ प्रतिशत विद्यार्थीले मात्र उक्त समूहको जीपीए ल्याएका हुन् । २१ प्रतिशत परीक्षार्थीले १६ भन्दा कम जीपीए ल्याएका छन् । त्यहाँबाट ४९ हजार ६ सय जनाले परीक्षा दिएका थिए । सुदूरपश्चिमपछि कर्णाली प्रदेशको नतिजा कमजोर देखिन्छ । ३२ हजार ३ सय परीक्षार्थी रहेकामा सोही समूहको जीपीए ल्याउने ८३ प्रतिशत मात्र छन् । सो जीपीएअन्तर्गत प्रदेश १ र ५ को क्रमशः ८८ र ८७ प्रतिशत नतिजा देखिन्छ । प्रदेश १ बाट ७९ हजार ३ सय परीक्षार्थी र ५ बाट ७३ हजार ६ सय थिए ।प्रदेश १ बाट ४१ हजार ४ सय ६ छात्रा र ३७ हजार ९ सय ३४ छात्र गरी ७९ हजार ३ सय ४० जना परीक्षार्थी एसईई परीक्षामा सहभागी भएका थिए । जसमध्ये १६ देखि ४ जीपीए प्राप्त गर्ने विद्यार्थीको संख्या ८८३३ प्रतिशत छ । ११६६ प्रतिशत परीक्षार्थीले १६ भन्दा थोरै जीपीए ल्याएका हुन् । ३६ देखि ४ जीपीए ल्याउने विद्यार्थीको संख्या एक हजार ९ सय ८४ मात्र रहेको छ । जसमा छात्र ११ ४५ र छात्र ८३९ रहेको छ । सबैभन्दा बढी मध्यम स्तरको जीपीए ल्याउने विद्यार्थीको संख्या बढी छ । १६ देखि २ जीपीएसम्म ल्याउने विद्यार्थीको संख्या १८ हजार ३ सय ८९ छ । २ देखि २४० ल्याउने विद्यार्थी १८ हजार विद्यार्थीले ल्याएका छन् । २४ देखि २८ ल्याउनेको संख्या १२ हजार ८ सय र २८ देखि ३६ ल्याउने ८ हजार छन् । मुलुकभरको नतिजा हेर्दा ग्रेडिङ पद्धति सुरु भएपछि यसपटक एसईईको समग्र नतिजा प्रतिशत उच्च देखिन्छ । राष्ट्रिय परीक्षा बोर्डले बिहीबार सार्वजनिक गरेको नतिजाअनुसार १६ देखि ४ जीपीएसम्म ल्याउने विद्यार्थीको संख्या ८७६४ प्रतिशत छ । गत वर्षको तुलनामा यो १० प्रतिशतले बढी हो । दुई अघि उक्त जीपीए प्राप्त गर्ने विद्यार्थीको संख्या ८२३८ प्रतिशत र चार वर्षअघि ८४३३ प्रतिशत थियो । गत वर्ष खस्केको प्रतिशत यस वर्ष केही बढेको देखिए पनि मध्यस्तरको जीपीए प्राप्त गर्ने विद्यार्थीको संख्या सबैभन्दा बढी छ । अनिवार्य गणित बाहेकका सबै विषयमा २५ पूर्णाङ्कको प्रयोगात्मक नम्बरको व्यवस्था भएका कारण पनि नतिजामा केही सुधार देखिएको हो । ४ लाख ५९ हजार २ सय ७५ परीक्षार्थीले परीक्षा दिएकोमा मध्यस्तर १६ देखि २८ जीपीएसम्म प्राप्त गर्ने विद्यार्थीको संख्या सबैभन्दा उच्च छ । २ लाख ७० हजार अर्थात् ५९ प्रतिशतभन्दा बढी विद्यार्थीले मध्यस्तरभन्दा कम जीपीए ल्याएका हुन् । स्थानीय तहहरूले विद्यालयहरूको अनुगमन नियमन गर्न थालेपछि नतिजा सुधार हुनुपर्ने हो, बोर्डका अध्यक्ष चन्द्रमणि पौडेलले भने, विद्यार्थीले प्राप्त गर्ने ग्रेड खासै बढ्न सकेको छैन । उच्च तहको जीपीए ल्याउने विद्यार्थीको संख्या बढ्दै गएमा मात्र नतिजा सुधार भएको मान्न सकिने उनले जनाए ।कक्षा ११ मा भर्ना हुन कम्तीमा १६ जीपीए ल्याउनुपर्छ । सोभन्दा कम जीपीए ल्याउने विद्यार्थीको संख्या १२ प्रतिशत छ । १६ देखि ४ समूहको जीपीए प्राप्त गर्ने विद्यार्थीको संख्या ४ लाख २५ हजार छ । सहभागीमध्ये ८ हजार ४ सय ६९ विद्यार्थीले विभिन्न कारणले कुनै पनि ग्रेड प्राप्त नगरेको परीक्षा नियन्त्रक विष्णुप्रसाद अधिकारीले जानकारी दिए । ७१ प्रतिशत सामुदायिक र २९ प्रतिशत विद्यार्थी निजी विद्यालयबाट परीक्षामा सम्मिलित भएका थिए । जसमा सामुदायिकभन्दा निजी विद्यालयको नतिजा सन्तोषजनक देखिन्छ । लोकसेवा आयोगको परीक्षामा प्रतिस्पर्धामा गर्न कम्तीमा २ जीपीए ल्याउनुपर्छ । जसमा १ लाख ५२ विद्यार्थीले उक्त जीपीए प्राप्त गर्न सकेका छैनन् । यसले पनि विद्यार्थीको शैक्षिकस्तर सुधार नभएको पुष्टि हुन्छ ।साधारणधारतर्फ ४ लाख ४९ हजार ६ सय ४२ र प्राविधिक धारतर्फ ९ हजार ६ सय ३३ परीक्षार्थी सहभागी थिए । अनिवार्य विषयतर्फ सातै प्रदेशमा फरकफरक प्रश्नपत्रअनुसार परीक्षा लिइएको हो । जसअनुसार १६ देखि ६ जीपीए ल्याउने विद्यार्थीको प्रतिशत सबैभन्दा बढी प्रदेश ३ मा छ । कुल १ लाख ३३ हजार विद्यार्थीमध्ये ९५३८ प्रतिशतले उक्त समूहको जीपीए प्राप्त गरेका छन् । प्रदेश २ मा भने उक्त समूहको जीपीए ल्याउने विद्यार्थीको संख्या ७७ प्रतिशत मात्र छ । उक्त प्रदेशबाट ६४ हजार ८ सय विद्यार्थीले परीक्षा दिएका थिए । सोही प्रदेशमा प्रश्नपत्र परीक्षा अगावै बाहिरिएर परीक्षा स्थगित भएको थियो । प्रदेश २ कै साक्षरता प्रदेश पनि सबैभन्दा कमजोर छ ।"
'शिक्षामा अझ सुधार आवश्यक',"टीकाराम पुरीअध्यक्ष, प्याब्सननिजी क्षेत्रले शिक्षामा गरेको योगदानले मुलुकमा समग्र शैक्षिक अवस्था उकासिएको छ । तथापि शैक्षिक अवस्था उति सन्तोषजनक छैन । २१ औं शताब्दी अनुकूल शैक्षिक नीतिमा सुधार गरेर प्रविधि, सीप र संस्कारसँग जोड्नु आवश्यक छ । त्यसका लागि नयाँ पाठ्यक्रम निर्माण गर्दा विश्वमा उत्कृष्ट मुलुकसँग सिकेर शिक्षा नीति बनाउनुपर्छ । नेपालको जनशक्ति सर्वेक्षण गर्नु आवश्यक छ । मुलुकमा आवश्यक शैक्षिक जनशक्तिको सह्रशताब्दी योजना बनाएर त्यसै अनुकूल नीति, योजना, बजेट ल्याउनु अहिलेको आवश्यकता हो । त्रिलोचन गौतमप्रिन्सिपल, सगरमाथा सेकेन्डरी स्कुल, विराटनगरनिजी विद्यालयले मात्रै दक्ष जनशक्ति उत्पादन गरिरहेको अवस्था छ । निजी क्षेत्रसँगको सहकार्यतालाई अभिवृद्धि गर्दै गए गुणस्तर र परिणाम अझ सकारात्मक हुनेछ । सरकारी छात्रवृत्ति निजी विद्यालयमा अध्ययनरत विद्यार्थीलाई पनि प्रदान गर्नुपर्छ । निजी विद्यालयलाई पनि सेवा सुविधाको व्यवस्थापन गर्नुपर्ने आवश्यकता छ । निजी लगानीमा शैक्षिक सुधारका लागि महत्त्वपूर्ण योगदान गरेको अवस्थामा पनि निजी क्षेत्र जोखिममा रहेका छन् । मुलुकको शैक्षिक विकासमा महत्त्वपूर्ण भूमिका निर्वाह गर्ने निजी क्षेत्रलाई बेवास्ता गर्नु हुँदैन ।भूपेन्द्र न्यौपानेभाइस प्रिन्सिपल, कस्तूरी कलेज, इटहरीअहिलेको शैक्षिक अवस्था जुन रूपमा अघि बढ्नुपर्ने छ, त्यो हुन सकेको छैन । निजी क्षेत्रसँगको सहकार्यमा शैक्षिक क्षेत्र सुधार गर्न समन्वयात्मक नीतिको अभाव छ । त्यसलाई समन्वय गरेर अघि बढ्न सके शैक्षिक सुधारमा फड्को मार्न सकिन्छ । सरकारले सामुदायिक विद्यालयको गुणस्तर सुधारका लागि प्रभावकारी भूमिका निर्वाह गर्नुपर्छ । समग्र परीक्षा प्रणालीमा एकरूपता ल्याई सुधार गर्नु अहिलेको आवश्यकता हो । शैक्षिक गुणस्तर सुधारका लागि सरकारी निकायले अध्ययन अध्यापन गराउने शिक्षकलाई समयानुकूल तालिम, सीप, दक्षता अभिवृद्धि गर्नुपर्नेछ । शिक्षकहरू नियुक्ति दिएको छ ।बोधराज नेपालप्रिन्सिपल, सुष्मा गोदावरी कलेज, इटहरी, सुनसरीअहिलेको शिक्षाको अवस्था सुधारोन्मुख छ । शिक्षा प्रणालीमा केही विशेष खाले त्रुटि छन् । शिक्षण विधिमा कमजोरी छ । देशलाई आवश्यक जनशक्ति उत्पादन गर्ने खाले शिक्षा प्रणाली भएन । त्यसले मुलुकको जनशक्ति योजना तयार गर्न नसकेको अवस्था छ । यसका लागि दीर्घकालीन योजना बनाएर सम्बन्धित क्षेत्रमा योजनाबद्ध रूपमा लगानी अभिवृद्धि गर्नु अहिलेको आवश्यकता छ । दातृ राष्ट्रको स्वार्थ अनुकूल शिक्षा नीति परिवर्तशील भएकोले नीतिगत अस्थिरता कायमै छ । त्यसलाई हटाउनुपर्छ । शैक्षिक मूल्यांकन प्रणालीमा सुधार आवश्यक छ । अहिलेको मूल्यांकन प्रणालीले विद्यार्थीको सीप परीक्षण गर्न नसक्ने भएकोले दक्षताको मापन हुन सकेको छैन । गणेशकुमार दुलालप्रिन्सिपल, विश्व आदर्श कलेज, इटहरी ४, सुनसरीअहिलेको शैक्षिक स्तर घट्दो क्रममा छ । गुणस्तरीय विद्यार्थीको संख्यामा कमी हुँदै गएको छ । शैक्षिक स्तर उकास्नका लागि दक्ष शिक्षकको आवश्यकता छ । तालिम प्राप्त शिक्षक आवश्यक छ । प्रविधिमैत्री रूपमा विद्यार्थीलाई परामर्श दिंदै व्यावहारिक ज्ञानसमेत प्रदान गर्नुपर्ने आवश्यकता छ । शिक्षा पद्धति सैद्धान्तिक ज्ञानमा बढी जोड दिएकाले त्यसलाई व्यावहारिक ज्ञानमा जोड दिनु आवश्यक छ । पाठ्यक्रम समय सापेक्ष हाम्रो भूगोल र परिवेशअनुसारको ज्ञान, सीप प्रयोग गरेर स्रोतसाधन परिचालन गर्न सक्ने सीप प्रदान गर्नुपर्ने हुनुपर्छ । विद्यार्थीको रुचि अनुसारको विषयवस्तु समेटेर पाठ्यक्रम विकास गर्नुपर्छ । ज्ञानु खड्काप्रिन्सिपल, शिक्षादीप सेकेन्डरी स्कुल, विराटनगरपुरातनवादी सोचमा आधारित शैक्षिक व्यवस्थालाई समय सापेक्ष बनाएर अघि बढ्नुपर्ने आवश्यकता छ । प्राविधिक शिक्षालाई प्राथमिकतामा राखेर देश र विश्वलाई समय सापेक्ष जनशक्ति आपूर्ति गर्ने किसिमको शिक्षा नीति बनाएर सोही अनुसार पाठ्यक्रम परिमार्जन गरेर अघि बढ्नुपर्ने छ । अहिले निरासै हुनुपर्ने अवस्था पनि नभएको र त्यो सुधारोन्मुख छ । नेपाली अभिभावकहरूले नेपालमै गुणस्तरीय शिक्षा पाउने वातावरण निर्माण भइसकेको अवस्था छ । विद्यार्थीको सोचमा परिवर्तन आवश्यक छ ।लक्ष्मण ढकालप्रिन्सिपल, मेरिल्यान्ड, कलेज, विराटनगरविद्यमान शैक्षिक अवस्था नतिजामुखी रहेको छ । विद्यार्थीको क्रिएटिभिटीमा ध्यान दिनुपर्छ । जसले उच्च शिक्षा आर्जन गर्न सहज हुनुपर्छ । सरकारले विद्यार्थी उत्तीर्ण गराउने नीतिलाई प्राथमिकतामा राखेकाले गुणस्तरीयता कमजोर भएको छ । गुणात्मकभन्दा संख्यात्मकमा सरकारले बढी जोड दिएको अवस्थामा परिवर्तन ल्याउनु आवश्यक छ । अहिलेको आवश्यकता र समयानुकूल शिक्षा प्रदान गर्नका लागि सरकारले प्राविधिक शिक्षामा जोड दिनु आवश्यक छ । एसियाली देशहरूमध्ये नेपाली विद्यार्थीमा गणित, विज्ञान र अंग्रेजीमा अगाडि छ ।भुवन नेपालप्रिन्सिपल, कान्तिपुर कलेज, विराटनगरमुलुकमा विद्यमान शैक्षिक नीतिमा निजी र सामुदायिकलाई विभेद गरेको अवस्था छ । यसलाई विभेदरहित तरिकाले अघि बढाउँदा समग्र शैक्षिक अवस्थामा सकारात्मक प्रभाव पर्छ । राज्यले सरकारी विद्यालयहरूमा दिइरहेको सेवा सुविधा अनुकूलको प्रतिफल प्राप्त नभइरहेको अवस्थामा निजी विद्यालयहरूलाई समेत प्राथमिकतामा राखेर सेवा सुविधा विस्तार गरेर अघि बढ्नु आवश्यक छ । मुलुकको समग्र शैक्षिक क्षेत्रमा निजी क्षेत्रको उल्लेख्य सहभागिता रहेको अवस्थामा भेदभावपूर्ण नीतिको अन्त्य गरेर सरकारले अघि बढ्नुपर्छ । राजेन्द्र गुरुङप्रिन्सिपल, युरेका आवासीय मावि, धरानपरीक्षा प्रणालीमा अधारित शिक्षा प्रणालीमा सुधार आवश्यक छ । यसले विद्यार्थीको उचित मूल्यांकन हुन सकेको छैन । आधुनिक वैज्ञानिक पद्धतिको शिक्षा प्रणाली ल्याउनुपर्ने आवश्यकता छ तर त्यो हाम्रो माटो सुहाउँदो हुनुपर्छ । शिक्षामा राज्यले अझ गम्भीर भएर ध्यान दिनु आवश्यक छ । किनभने शिक्षा नै हरेक विकासको आधारभूत तत्त्व हो । शिक्षाकै कारण विकासका अनेक ढोका खुल्ने मार्ग प्रशस्त हुन्छ ।दिपेन भट्टराईप्रिन्सिपल, बीभीएस प्लस २ होटल म्यानेजमेन्ट, विराटनगरसीपयुक्त जनशक्ति उत्पादन गरेर रोजगार सृजना गर्नु अहिलेको आवश्यकता हो । यसले दक्ष र सीपयुक्त जनशक्ति उत्पादन भएर स्वरोजगार सृजना हुँदा रोजगारीका लागि विदेश पलायन हुनुपर्ने बाध्यात्मक अवस्थामा कम हुँदै जान्छ । साथै विदेशमा गएर शिक्षा आर्जन गर्ने अवस्थामा पनि परिवर्तन ल्याउनु आवश्यक छ । यसले पनि देशको पुँजी पलायन भइरहेको अवस्था छ । देशमा स्थापना भएका राम्रा कलेज तथा स्कुलहरूको प्रवर्द्धन गरेर विदेशमा गएर शिक्षा आर्जन गर्ने प्रवृत्तिलाई हटाउन सरकारले ठोस कार्यक्रम ल्याउनुपर्छ ।"
कुन जीपीएले के पढ्ने ?,"एसईईमा नतिजा आएसँगै एकातर्फ कुन विषय पढ्ने तथा अर्कोतर्फ कुन संकायमा कुन विषय पढ्न पाइन्छ भन्ने स्वाभाविक जिज्ञासा हुन्छ । एसईईको जीपीएअनुसार विद्यार्थीले यस्तो विषयमा अध्ययन गर्न पाउँछन् । २ जीपीए ल्याउने विद्यार्थीले विज्ञान र १६ ल्याउनेले व्यवस्थापन, मानविकी, शिक्षा, कानुन संकाय अध्ययन गर्न पाउँछन् । तर संकायअनुसार तोकिएको विषयहरूमा निश्चित ग्रेड प्राप्त गरेको हुनुपर्छ । विज्ञान समूह अध्ययन गर्न अनिवार्य विज्ञान र गणितमा सी प्लस ल्याएको हुनुपर्छ । सँगै नेपाली, अंग्रेजी र सामाजिकमा डी प्लस ग्रेड प्राप्त गरेको हुनुपर्छ । व्यवस्थापन संकायका लागि अंग्रेजी, गणित, विज्ञान, नेपाली, सामाजिक विषयमा कम्तीमा डी प्लस ल्याउनुपर्छ । मानविक संकायतर्फ पढ्न अंग्रेजी, नेपाली, सामाजिक विषयमा डी प्लस ल्याएकै हुनुपर्छ । शिक्षा संकायका लागि अध्ययन अंग्रेजी, नेपाली र सामाजिकमा डी प्लस आएको हुनुपर्छ । शिक्षा समूहको विज्ञान अध्ययन गर्न चाहनेले एसईईमा विज्ञान र गणितमा डी प्लस ल्याउनुपर्ने हुन्छ । प्राविधिक धारबाट १० कक्षाको परीक्षा दिएका विद्यार्थीले साधारणतर्फ पनि कक्षा ११ मा भर्ना भएर अध्ययन गर्न पाउँछन् ।"

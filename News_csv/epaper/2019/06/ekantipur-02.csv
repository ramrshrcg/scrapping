शीर्षक,विवरण
फुटाउन खोज्ने प्रवृत्ति : ओली,"हामीले पार्टी एकताका बेला जे सैद्धान्तिक र व्यावहारिक सहमति गरेका छौं, त्यही लाइनमा अघि बढ्दै र पार्टीलाई सुदृढ गर्दै जान्छौं, उनले भने । त्यसैगरी काठमाडौंमा नेकपाका नेता हरिबोल गजुरेलले अब अध्यक्ष दाहाल आलोपालोमा प्रधानमन्त्री बन्ने बताएका छन् । यो त मिडियामा आइरहेकै कुरा हो, आलोपालोमा सहमति भइसकेको छ, उनले भने ।"
शिक्षामा स्थानीय तहको अधिकार खोसिँदै,"प्रदेशमा सामाजिक विकास मन्क्रालय, शिक्षा विकास निर्देशनालय, शैक्षिक जनशत्ति विकास केन्द्र, प्राविधिक तथा व्यावसायिक शिक्षा र तालिम परिषद् रहने उल्लेख छ । केन्द्रमा मन्त्रालय, राष्ट्रिय शिक्षा विभाग, राष्ट्रिय पाठ्यक्रम विकास केन्द्र र शैक्षिक गुणस्तर परीक्षण केन्द्र रहने संरचना नीतिमा छ । संघीय तहमा स्वायत्त निकायहरू भनेर शिक्षा सेवा आयोग, विश्वविद्यालय सेवा आयोग, उच्चशिक्षा आयोग, राष्ट्रिय चिकित्सा शिक्षा आयोग, प्राविधिक तथा व्यावसायिक शिक्षा र तालिम परिषद्, राष्ट्रिय योग्यता तथा गुणस्तर प्रत्यायन बोर्ड र राष्ट्रिय परीक्षा बोर्ड रहने प्रस्ताव छ । शिक्षक सेवा आयोग, तालिम परिषद्, परीक्षा बोर्डको प्रदेशमा शाखा कार्यालय स्थापना गर्ने नीति छ । यही नीतिअनुसार शिक्षा ऐनको मस्यौदा बनाउने शिक्षामन्त्री गिरिराजमणि पोखरेलले बताउँदै आएका छन् ।"
निकुञ्जको पानीमा अब शुल्क,"वन नीति २०७१ को १०२ मा पनि प्राकृतिक स्रोत, साधनको संरक्षणलगायत वातावरणीय सेवाबाट प्राप्त हुने लाभ वृद्धि गर्दै न्यायोचित वितरण गर्ने समेटिएको छ भने सोही नीतिको कार्यनीतिमा वातावरणीय सेवाको भुक्तानीलाई उपयुक्त कानुनी र संरचनागत व्यवस्था गर्ने तथा वातावरणीय सेवाको पहिचान र भुक्तानीका लागि उपयुक्त संयन्त्र तथा कानुनी व्यवस्था गर्ने समेटिएको छ । शिवपुरी निकुञ्जका पूर्वप्रमुख वार्डेन कमलजंग कुँवर भन्छन्, वातावरणीय भुक्तानीको सेवाले वातावरण र प्रकृति संरक्षण गर्न थप स्रोतको जोहो हुन्छ । स्थानीयले लाभ हासिल गर्ने भएकाले प्रकृतिको दिगो संरक्षणमा टेवा पुग्न सक्छ ।"
यार्सा टिप्न गएका ३ को मृत्यु,"पुथाउत्तरगंगा गाउँपालिका१ र २ को एउटा सिजन व्यवस्थापन समिति छ भने वडा ३ को छुट्टै समिति छ । यार्सा टिप्ने तथा खरिद गर्ने ठेकेदारले समितिलाई निश्चित राजस्व तिर्नुपर्ने हुन्छ । यार्सा टिप्न जाने स्थानीयले निःशुल्क प्रवेश पाउँछन्, बाहिरकालाई शुल्क लिइन्छ । स्थानीय र बाहिरबाट गएका ठेकेदारलाई पनि छुट्टाछुट्टै राजस्व लिने गरिन्छ । राजस्वबापत आएको रकम समितिले व्यवस्थापन र गाउँ विकासमा लगाउँदै आएका छन् । विशेषगरी निजी स्रोतका शिक्षकको तलब भत्ता र विद्यालयका भौतिक संरचना निर्माणमा उक्त रकम खर्चिने गरिएको समितिले जनाएको छ ।"
उपप्रमुख नै अन्यायमा !,"प्रमुख र उपप्रमुखको आन्तरिक द्वन्द्वले नगरका वडाले समस्या झेल्नुपरेको छ । योजना अनुगमनदेखि बजार अनुगमनसम्मका सबै प्रक्रिया प्रभावित छन्, ४ नं वडाध्यक्ष नूतनदेव दुलालले भने, न्यायिक समितिका दुई सदस्यले राजीनामा दिँदा पनि नगरपालिकाले निकास दिन सकेको छैन । समितिका माधव भट्टराई र श्यामकृष्ण घिमिरेले कार्यव्यस्तता देखाएर राजीनामा दिएका थिए ।"
शिक्षणमा कलेजो प्रत्यारोपण सफल,कलेजो प्रत्यारोपणका लागि भारतको एपोलो अस्पतालको विशेषज्ञ टोली आएको थियो । पाँच वर्षको प्रयासपछि एपोलो अस्पतालका विशेषज्ञको सहयोगमा कलेजो प्रत्यारोपण सफल भएको जानकारी अस्पतालले दिएको छ । स्वास्थ्य परीक्षणपछि चिकित्सकले कलेजो दिन मिल्ने ठहर्याए प्रत्यारोपणका लागि कलेजो दिन सकिन्छ । कलेजो दिने व्यक्तिलाई कुनै असर नगर्ने चिकित्सकको भनाइ छ । अब एपोलोको सहयोगबिनै आफ्नै पहलमा कलेजो प्रत्यारोपण गर्न सुरु गरिने अस्पतालले जानकारी दिएको छ ।
कर्मचारीको मूल्यांकन कार्यसम्पादन सम्झौताका आधारमा,यसैबीच अर्थमन्त्री खतिवडाले कुनै पनि आयोजना प्रमुख निजामती सेवाबाहिरबाट ल्याउने प्रस्ताव बजेट वक्तव्यमा गरेका छन् । अर्थ मन्त्रालयका अधिकारीहरूका अनुसार यो व्यवस्थाले निजामती कर्मचारीले आफ्नो दरबन्दी एकातिर राखेर आयोजनाहरूको प्रमुख बन्ने अवस्थालाई निरुत्साहित गर्नेछ ।
लोकसेवा विज्ञापनको विरोध,"विज्ञापनविरुद्ध लोकसेवा तयारी गरिरहेका समावेशी समूहका विद्यार्थीले संघर्ष समिति बनाएका छन् । उनीहरूले शनिबार विभिन्न राजनीतिक दलका प्रतिनिधि, कानुन व्यवसायी र विद्यार्थीसँग अन्तर्क्रिया गरेका छन् । समिति संयोजक देवनारायण यादवले कुल सिटको आरक्षित ४५ प्रतिशतमध्ये २२ प्रतिशत मधेसीका लागि कोटा दिनुपर्नेमा १ दशमलव ८ प्रतिशत सिट मात्रै दिइएको बताए ।"
राजपाको संशोधन प्रस्तावपछि सहमति,"राजपाको भागमा प्रदेश २ को तीनवटा मन्त्रालय छन् । संसदीय दलका नेता सोनलले भौतिक पूर्वाधार तथा विकास, रामनरेश रायले उद्योग, वन, पर्यटन तथा वातावरण र नवलकिशोर साहले सामाजिक विकास मन्क्रालय सम्हालेका छन् । नीति तथा कार्यत्रममा राजपाको दुई मामिलामा तीव्र असहमति छ । राजपाले सम्हालेको मन्त्रालयको बजेट सिलिङ गत आर्थिक वर्षभन्दा पनि कम गरिएको छ । यस्तै राजपाले हाँकेको मन्त्रालयमा मुख्यमन्त्रीको नामसँग जोडिएको योजना खन्याइएकामा असन्तुष्टि छ । बजेट आवश्यकताका आधारमा दिनुपर्छ । नभए गत वर्षको सिलिङअनुसार विनियोजन हुनुपर्छ, राजपाका एक सांसदले भने, तर, मन्त्रालयको बजेट नै आधा कम गरिएको छ । यस्तै, किसान योजना, मुख्यमन्त्री पूर्वाधार योजना र मुख्यमन्त्री अति पिछडिएको जनता योजनाबाट मुख्यमन्त्रीको नाम झिक्नुपर्ने राजपाको अडान छ । राजपाका संसदीय दल नेता एवं मन्त्री सोनलले आफ्ना एजेन्डालाई शनिबारको मन्त्रिपरिषद् बैठकले स्वीकार गरेको बताए ।"
'समावेशी लोकतन्त्रका लागि संघर्ष गर्छौं',"नेपाली कांग्रेस र नेकपामा मुस्लिम, मधेसी र अल्पसंख्यकलाई भूमिका नै दिइएको छैन, उनले भने । यादवले पार्टीको लडाइँ जातीय र साम्प्रदायिक नभई मुक्ति र अधिकारका लागि हुने बताएका थिए । मधेसी, मुस्लिम र दलितको लडाइँ साम्प्रदायिक होइन, प्रतिशोध पनि होइन, उनले भने, यो जाति र समुदायबीचको लडाइँ हो, राज्यसक्ता र शत्ति प्राप्तिको लडाइँ हो । पार्टीलाई वैकल्पिक शक्ति बनाउँदै मुलुकमा परिवर्तन गर्न नयाँ शक्ति र संघीय समाजवादी एकीकरण भएको यादवको भनाइ छ ।"
मापदण्डविपरीत बनेको होटल उद्घाटन भएन,पहारीले अकुत सम्पत्ति कमाएको भन्दै अख्तियारले २०७३ साउन २४ मा ४ करोड रुपैयाँभन्दा धेरैको बिगो दाबी गर्दै मुद्दा दायर गरेको थियो । पहारीकी श्रीमतीविरुद्ध पनि अकुत सम्पत्तिको मुद्दा छ । पहारीले पोखरा महानगरको मापदण्ड निर्धारण सिफारिस समितिको संयोजकसमेत रहेर काम गरेका थिए । संयोजक भए पनि आफैंले मापदण्ड मिचेर होटल बनाएको आरोप उनीमाथि छ । प्रधानमन्त्री निकट एक नेताका अनुसार उद्घाटन गर्ने भनेर पहिल्यै समाचारमा आलोचना भएको र उद्घाटनपछि थप आलोचित हुने डरले ओली उद्घाटन नगरी फर्किएका हुन् ।
उपराष्ट्रपति पुन स्वदेश फिर्ता,पुनले भियनामा रहँदा अस्ट्रियाका राष्ट्रपति अलेक्जेन्डर भान दर बेलेनसित भेटवार्ता गरेका थिए । भेटवार्तामा उनले नेपाल वायुसेवा निगमको युरोपियन गन्तव्यमा हुने उडानमा सहजीकरणका लागि भूमिका खेल्न आग्रह गरेका थिए । जेठ १४ गते आयोजित शिखर सम्मेलनमा पुनले जलवायु परिवर्तनको विश्वव्यापी प्रभावबाट नेपालले भोगिरहेको समस्याबारे जानकारी गराएका थिए ।
प्रजातन्त्रविरोधी सरकार समाप्त हुन्छ,"जयशंकरलाई शुभकामनादेउवाले भारतीय विदेशमन्क्रीमा नियुत्त भएका एस जयशंकरलाई बधाई दिएका छन् । भारतीय दूतावासमार्फत शनिबार बधाई सन्देश पठाउँदै देउवाले भनेका छन्, तपाईंको विदेश सेवामा लामो योगदान र अनुभवले प्रधानमन्त्री नरेन्द्र मोदीको नेतृत्वमा भारतले वैदेशिक मामिलामा नयाँ उचाइ लिने मलाई विश्वास छ । देउवाले विदेश सचिव रहेका बेला जयशंकरसित भएका बैठकमा प्रस्तुत व्यक्तिगत ज्ञान र क्षमता स्मरण गरेको उल्लेख गरेका छन् ।"
दैनिक ६ घण्टा हिँडेर पढाइ,"छात्रावास बनाउन टेन्डर पनि निकालिसकेको छ, वडाध्यक्ष चेपाङले भने, अब एकदुई वर्षपछि टाढाटाढाका विद्यार्थीले घण्टौं हिँड्नु पर्दैन, छात्रावासमा नै बसेर पढ्ने अवस्था सिर्जना हुन्छ । २०२२ सालमा स्थापना भएको उक्त माध्यमिक विद्यालयमा ५ सय ८२ जना विद्यार्थी अध्ययनरत छन् । ती विद्यार्थीमध्ये ९० प्रतिशतभन्दा बढी चेपाङ समुदायका बालबालिका छन् । उक्त विद्यालयमा दिवा खाजाको व्यवस्था गरिएको छ । जसका कारणले विद्यार्थी भर्ना हुने दर पनि बढेको छ भने ड्रपआउट विद्यार्थीको संख्या पनि अत्यन्त न्यून छ ।"
दाता पर्खँदा भवन निर्माणमा ढिलाइ,"५७ वटा स्वास्थ्य संस्था भूकम्पले ध्वस्त भएका थिए । भूकम्पले भत्किएको स्वास्थ्य समयमा नबनेपछि विरामीलाई अस्थायी प्रिफेब भवनबाट स्वास्थ्य उपचार दिइरहेको जिल्ला स्वास्थ्य कार्यालय निमित्त प्रमुख राममणि घिमिरेले बताए । पक्की भवन बन्ला, उनले भने, अस्थायी प्रिफेब भवनबाट सेवा दिइरहेका छौँ । जिल्ला अस्पतालको भवन निर्माणाधीन छ भने स्वास्थ्य सेवा जर्मन दूतावासले बनाइदिएको प्रिफेब भवनबाट सेवा प्रवाह भइरहेको छ ।"
६० परिवारलाई गोबर ग्यास,"परीक्षण सफल भएको खण्डमा बजार क्षेत्रमा छाडा पशु चौपाया नियन्त्रण गर्नसमेत यो परियोजना विस्तार गर्न सकिने बताएको छ । अहिले हामी परीक्षण गर्दै छौं । ऊर्जा उत्पादन र वितरण सहज भएको खण्डमा स्थानीय तहसँग छलफल गरेर यसबारे पहल गर्ने सोचमा छौं, उनले भने ।"
राजस्व बाँडफाँट स्थानीय तह अटेरी,"समिति सदस्य शशीजंग थापाको नेतृत्वमा काभ्रे, सिन्धुपाल्चोक, दोलखा र रामेछाप, नारायण सिलवालको नेतृत्वमा रसुवा नुवाकोट र धादिङ, सभापति नेपालको नेतृत्वमा काठमाडौं, भक्तपुर र ललितपुर तथा विजय सुवेदी सिन्धुली, मकवानपुर र चितवनमा सञ्चालन भएको योजनाको अनुगमन गरिने छ । स्थानीयस्तरमा विकास निर्माणको काममा हुने दण्डहीनता र मिलिजुली खाने प्रवृत्तिको अन्त्य गर्न अनुगमन समिति बनाएर काम गर्न लागिएको हो, नेपालले भने ।"
बरिामीको खानामा कन्जुस्याइँ,"बिरामीले पर्याप्त खाना नपाएकोबारे आफूलाई केही थाहा नभएको वीर अस्पतालका निर्देशक डाकेदारप्रसाद सेञ्चुरीले बताए । उनले भने, यसबारे अनुगमन गर्नका लागि समिति गठन भएको छ । समितिलाई खटाएर सत्यतथ्य पत्ता लगाउँछु ।"
साइकलमा सरर,"यस वर्ष ललितपुर महानगरले साइकल सिटीको रूपमा विकास गर्न ५० लाख रुपैयाँ बजेट छुट्याएको छ । यसबाट कुपण्डोलपुल्चोकजावलाखेल हुँदै लगनखेल रुटमा साइकल लेन बनाउन डिजाइन तयार गरिसकेको छ । पाटन दरबार क्षेत्र, कुपण्डोल, पाटनढोका, लगनखेल, जावलाखेल, पुल्चोकलगायत स्थानमा साइकल नहराओस् भनी निर्माणको ठेक्कापट्टा भइसकेको छ । सोसाइटीका अध्यक्ष रत्न श्रेष्ठले लोकल साइकल ऐन बनाउन गृहकार्य भइरहेको बताए । साइकलको देश भनेर नेदरल्यान्डलाई चिनिन्छ । यहाँ सरकारले सन् २०४० सम्ममा डिजेल तथा पेट्रोलबाट चल्ने सवारीसाधनमा प्रतिबन्ध लगाउने घोषणा गरेको छ, उनले भने, साइकल सिटीको विकास गर्न स्थानीय सरकारले मात्र नभई केन्द्रीय सरकारले पनि प्रोत्साहन गर्नुपर्छ । साइकल कम आर्थिकबाट पनि यात्रा गर्न सकिने माध्यम हो । नेपालमा बर्सेनि झन्डै १ सय २५ अर्बको इन्धन आयात हुन्छ । साइकल प्रयोगलाई ल्याउन सकेमा इन्धनको खर्च अन्य विकास निर्माणमा प्रयोग गर्न सकिने साइक्लिस्टहरूको भनाइ छ । उनले महानगरमा साइकल लेन समान्यतः ५ सिद्धान्त अपनाएर बनाउन लागेको बताए ।"
चाँगुनारायणमा स्थानीय पाठ्यक्रम,"बालबालिका केन्द्रित सिकाइका आधारमा पाठ्यक्रम विकास केन्द्रबाट स्वीकृति लिई नगरपालिकाले सामुदायिक तथा संस्थागत विद्यालयमा स्थानीय पाठ्यक्रम लागू गर्ने मिश्रले बताए । विद्यालयमा पाठ्यपुस्तक पुग्न केही ढिलाइ भए पनि पाठ्यक्रमको आधारमा कक्षा सञ्चालन हुने नगरपालिकाले जनाएको छ । त्यसैगरी, नगरपालिकाले गत शैक्षिक सत्रमा र मध्यपुरथिमिले चालू शैक्षिक सत्रदेखि स्थानीय फाठ्यक्रम लागू गरेको छ ।"
चत्रपथमा ३ टन फोहोर,"काठमाडौं (कास) नयाँबसपार्कचक्रपथ सफाइ अभियानलाई शनिबार पनि निरन्तरता दिइएको छ । ११२ औं हप्ताको शृंखलामा स्थानीयवासीको सहभागितामा अभियन्ताहरूले सकेसम्म फोहोर नै नगरौं, भएको फोहोर सफा गरौं भन्दै अभियान थालेका थिए । करिब ३ टन फोहोर संकलन भएको अभियन्ता रेनुका गुरुङले जानकारी दिइन् । अभियानमा स्थानीयवासीलाई सशस्त्र र जनपद प्रहरीले समेत साथ दिएका थिए ।अब फोहोर टिप्ने होइन, अब फोहोर नै नगरौं भन्ने प्रण सहभागीले गरेका छन्, गुरुङले भनिन् ।"
अस्थिरताको असर,"संसदीय परिपाटीमा मन्त्रिमण्डल गठन वा फेरबदल असामान्य होइन । कुर्ची साटफेर हुन सक्छ, त्यसका लागि पार्टीको आन्तरिक व्यवस्थापन लोकतान्त्रिक हुँदासम्म देशलाई फरक पर्दैन । जनादेश साटफेर गर्न भने अर्को निर्वाचन नै पर्खिनुपर्ने हुन्छ ।"
हरिहरपुर गढी र हरिसिंहदेव,"बडा महाराज पृथ्वीनारायण शाहले सिन्धुलीगढी जितेपछि हरिहरपुरगढी र मकवानपुर जितेको होइन । पहिला मकवानपुर अनि हरिहरपुरगढी त्यसपछि मात्र सिन्धुलीको डाँडो छिचलेका थिए । मकवानपुरका राजाको ग्रीष्मकालीन दरबार थियो हरिहरपुरगढी । प्रेमसिंह बस्न्यात, बाँसबारी, काठमाडौं"
बजेट कार्यान्वयन नहुने हो कि !,"भर्खरै सरकारले नयाँ बजेट ल्याएको छ । बजेटमा केही आसलाग्दा योजना नभएका होइनन् । एउटा नेताले आफ्नो क्षेत्रमा मतका लागि योजना बनाएकै मोडलमा आएको यो बजेटले ज्येष्ठ नागरिकदेखि कर्मचारीसम्म र उद्योगीदेखि कृषकसम्मलाई सम्बोधन गर्न खोजेको छ । नयाँ आयोजनामा बजेटको दृष्टिकोण पुग्न सकेको छैन । बजेट कसलाई कति दिइयो र मैले पाएँ, तिमीले पाएनौ भन्नुभन्दा पनि गराइले बजेट कार्यान्वयन पूर्ण रूपले होला कि नहोला भन्ने शंका छ । हामीसँग यतिखेर अघिल्ला बजेटका अनगिन्ती आयोजना छन्, जुन अलपत्र हालतमा छन् । सरकारसँग आम नागरिकले अपेक्षा धेरै गरेका छन् । सरकार भने पुरानै संस्कारबाट ग्रसित छ । यो अवस्थामा सरकारले आफूले घोषणा गरेअनुसारका शीर्षकमा रहेर काम गर्न सक्छ कि सक्दैन आगामी दिनले बताउने नै छ । रामकृष्ण बराल, जोरपाटी२, काठमाडौं"
"उता मन्क्री नियुत्त, यता हलचल","कूटनीतिक मर्यादा रहेकै बेला नेपालीलाई दुःख दिएका व्यक्ति अहिले विदेशमन्त्री बनेका छन् । यसबाट नेपालमा कस्तो असर पर्ला झन्ने चासो सबैतिर बढेको छ । हुन त कुनै व्यक्तिको नियुत्ति हुँदैमा आफूलाई मन लागेको कुरा गर्न पाउने भन्ने हुँदैन । त्यसलाई समय र परिस्थितिले पनि साथ दिनुपर्छ । त्यसबेला संविधान संशोधन हुनुपर्ने, धर्म निरपेक्षता हटाएर हिन्दु राज्य कायम गराउनुपर्ने जस्ता माग उठाएर भारतले नेपालले जारी गर्न लागेको संविधान रोक्न खोजेको थियो । त्यसमा नेपालले अटेर गरेपछि भारत चिढिएर नाकाबन्दीसम्मको बाटामा पुग्यो । यतिबेला भारतले नेपाललाई असहयोग गर्नुपर्ने कुनै कारण छैन । ५ वर्षे कार्यकालका निम्ति नियुक्ति भएका जयशंकरको कार्यकालभरि नेपालभारतबीच खटपट नआउला भन्न चाहिँ सकिँदैन । २०७२ सालमा भूकम्पले आहत भएका नेपालीमाथि नाकाबन्दी गरिएको थियो । भर्खरै सम्पन्न लोकसभा निर्वाचनमा मोदी झन् बलियो भएर उदाए । सुजन देवकोटा, पालुङटार४, गोरखा"
सरकारले नदेखेको मजदुर,"सर्वहारा हौं भनी दाबी गर्ने कम्युनिस्टहरूको सरकारले यो वर्षको बजेट सार्वजनिक गरेको छ । बजेटमा धेरै कुरा समेटिएका छन् । सरकारी जागिरेहरूका लागि तलब वृद्धिको घोषणा गरिएको छ । बढ तलब स्केलअनुसार सरकारी सेवाका कार्यालय सहयोगीको तलब २२ हजार रुपैयाँ भएको छ तर श्रमिकका पक्षमा भने सर्वहारा वर्गको सरकारको बजेटले छुनसम्म पनि सकेन । अहिलेको सरकार श्रमिकका पक्षमा देखावटी प्रचारात्मक ढंगले मात्र अघि बढेको व्यवहारमा स्पष्ट भएको छ । तामझामसाथ प्रधानमन्त्रीबाट उद्घाटन गरिएको सामाजिक सुरक्षा कार्यक्रमसमेत अहिले अलपत्र छ । सरकारले श्रमिकको न्यूनतम तलब १३४५० रुपैयाँ निर्धारण गरेको भए पनि पूर्ण रूपमा लागू गराउन सकेको छैन । सरकारी जागिर खानेहरूको न्यूनतम तलब २२ हजार पुर्याउने सरकारले श्रमिकको न्यूनतम तलब १३४५० कार्यान्वयन गराउन दृढ पहलकदमी नदेखाउनु दुर्भाग्यपूर्ण हो । सकेसम्म विदेशी भूमिमा गएर श्रम र पसिना बगाउन नपरोस् भनी आफ्नै माटामा श्रम र पसिना बगाउन चाहने श्रमिकलाई पनि अहिलेको सरकारले कम्तीमा बाँच्न सक्ने पारिश्रमिकको व्यवस्था गरिदेओस् र सरकार पुँजीपति वर्गको मात्र नभई श्रमिकहरूको पनि बनिदेओस् । मजदुरहरूका पक्षमा काम गरोस् । पूर्ण थापा, सालु४, मन्थली, रामेछाप"
प्रचण्डको खैलाबैला,"दाहालले उक्त अन्तरवार्तामा आलोपालो सरकार चलाउने सहमति भएकाले उक्त सहमति नमाने कोही बाँकी नटिक्ने धम्की दिए । त्यसैले तपाईं अब १ वर्ष मात्र प्रधानमन्त्री रहनुहुने हो भनी पत्रकारले सोध्दा व्यंग्यमिश्रित शब्दमा एक वर्ष नभई चारपाँच दिन मात्र रहेको जवाफ दिएछन् । सोही जवाफका क्रममा ओलीले नेपालको राजनीतिक स्तर र चरित्र बारे पनि बोलेछन् । सत्तासीन पार्टीका अभूतपूर्व अध्यक्ष दाहाललाई जसरी पनि सत्ता हत्याउने पुरानो १० वर्षे दम्भमा वर्तमान अवस्था नभएको र त्यस्तो धम्कीपूर्ण राजनीतिक स्तर र चरित्र रहन नसक्ने हेक्का नभएको पाइयो । गंगाराज अर्याल, पाणिनि८, अर्घाखाँची"
जयशंकर नियुक्तिले ल्याएको तरंग,पुरानै छविमा उनलाई हेर्नु हुँदैन र त्यसको औचित्य पनि छैन । दुवै देशमा बलियो जनसमर्थन प्राप्त सरकार छन् । उच्च नेतृत्वको तहमा संवादको निरन्तरता पनि देखिन्छ । सम्बन्धका कैयौं पक्ष जटिल पनि छन् । राजनीतिक नेतृत्वको तहमा विकसित हुने विश्वास र समझदारीले नै जटिलतालाई चिर्दै सम्बन्धलाई अपेक्षित गति दिन सक्छ । दुवैतर्फ नेतृत्व नयाँ परीक्षामा छन् ।
राजा वीरेन्द्रको रातो किताब,राजा वीरेन्द्रका अंगरक्षक रहेका लेखक नेपाली सेनाका अवकाशप्राप्त उपरथी हुन् ।
आमा बचाउन मिडवाइफ,डा लक्ष्मी तामाङ
डोजरले भत्काएको बार स्थानीयले उठाए,"त्रिभुवन विश्वविद्यालयका नाममा रहेको तर कृषि तथा वन विश्वविद्यालयले भोगचलन गरेको २० बिघा जमिनमा रंगशाला बनाउन भरतपुर महानगरपालिका, त्रिवि र कृषि विश्वविद्यालय सहमत भएपछि फाउन्डेसनले रंगशाला बनाउन तयारी अगाडि बढाएको हो । माघ १६ मा रंगशाला बनाउने घोषणा भएको थियो । फाउन्डेसनले निर्माण क्षेत्रमा साइट अफिस राख्ने, जग्गा बारबेर गर्ने र मैदान र पिच निर्माणको काम अगाडि बढाएको छ । डीपीआर निर्माण हुँदै छ ।"
उँभौलीको तिर्खा,"भोजपुर, दिङ्लामा शनिबार उाभौली पर्वका अवसरमा साकेला सिली नाचमा सगुन लिँदै स्थानीय । सदरमुकामसँगै जिल्लाका छिनामखु, रिम्छिम, तिम्मालगायत भेगका किराँत समुदाय मौलिक पोसाक पहिरिएर चासुम सिली, आपावाम्मा सिली, छाक्लेवा सिली, नारावा सिली नाचेका थिए । प्रकृतिपूजक किराँत राईहरूले वैशाख पूर्णिमाबाट १५ दिनसम्म उँभौली पर्व मनाउने गर्छन् । उनीहरू बाली लगाउने बेलामा पुर्खालाई सम्झादै भूमिपूजा गर्छन् ।तस्बिर ः एलिसा श्रेष्ठकान्तिपुर"
"आफन्तलाई जागिर, निस्फिक्री सुविधा",महानगरले आव २०७४७५ मा कर्मचारीको तलब तथा अन्य सेवासुविधामा ५३ करोड ३१ लाख ४० हजार खर्च गरेको वित्त विभागका प्रमुख मानन्धरले जानकारी दिए । चालु आवमा यसका लागि १ अर्ब २२ करोड ६९ लाख बजेट विनियोजन गरिएको छ ।
वनै खायो कीराले,वनस्पतिसम्बन्धी रोग अध्ययन गर्ने निकाय जिल्लाभित्र छैन । रोग लागेका वनहरूको अध्ययन प्रतिवेदन वन मन्त्रालयको अनुसन्धान विभागमा पठाइएको घिमिरेले बताए । स्थानीयका अनुसार रोग निदानका लागि प्रयत्न भएन भने केही वर्षमै ठिंग्रे सल्ला यस क्षेत्रबाट लोप हुन सक्छ । ठिंग्रे लोप भएपछि कीरा अन्य जातमा प्रवेश गर्छ र जंगल नै सखाप हुन्छ । मेलुङ गाउँपालिका अध्यक्ष नरबहादुर श्रेष्ठले जंगलमा कीराको समस्याबारे जानकारी आएकाले रोग पत्ता लगाउन विषयविज्ञलाई खटाउने तयारी भइरहेको बताए ।
ग्यासी फायर प्लान्ट बन्द,"गुजरा नगरपालिका ३ स्थित सिम्री गाउँमा २०६९ सालमा प्लान्ट स्थाना गरिएको हो । सुरुमा पनि बिजुलीको तार जोगाड नहुँदा झन्डै ६ महिना त्यत्तिकै अलपत्र पर्यो । तर पछि सञ्चालनमा आई गाउँका सय घरमा विद्युत् सप्लाई गर्दै आएको व्यवस्थापक रामबहादुर लामाले बताए । सय घरमा बिजुली दिँदा ५ हजारदेखि १५ हजार रुपैयाँसम्म संकलन हुन्थ्यो, उनले भने, प्रतिमहिना ५० हजार रुपैयाँभन्दा माथि खर्च हुने भएकाले थेग्न नसकेपछि बन्द गर्नुपरेको हो । तीन सय घरधुरी रहेको सिम्रीमा एक सयले मात्र प्लान्टबाट उत्पादन हुने बिजुली प्रयोग गर्थे । वैकल्पिक ऊर्जा प्रवर्द्धन केन्द्र, तत्कालीन जिल्ला विकास समिति, साविक कनकपुर गाविस र नमस्ते सामुदायिक वनका उपभोक्ता समितिको सहयोगमा झारपात र काठ बालेर बिजुली निकाल्ने प्लान्ट स्थापना गरिएको थियो । सिंगो गाउँलाई विद्युत् सेवा दिने योजनाअनुसार प्लान्ट जोडिएको हो ।"
४ दशकसम्म बनेन सडक,"सीमापारि भारतको उत्तराखण्ड राज्यको चम्पावत रुपालवासीले हेर्दाहेर्दै भारतको प्रमुख पर्यटकीय सहर बनेको देखेका शिक्षक आरडी जोशी भन्छन्, थुप्रै सम्भावना र प्राकृतिक रूपमा चम्पावतजस्तै सुन्दर हुंँदाहुंँदै पनि राज्यको उपेक्षाका कारण विकासले छुन सकेको छैन । निर्वाचनका समय स्मार्ट गाउँ बनाउने सपना बाँडेका प्रदेश सरकारका भौतिक पूर्वाधारमन्त्री पठानसिंह बोहराले पनि निर्वाचनपछि यस क्षेत्रलाई उपेक्षा गरेका छन् । स्थानीय बासिन्दा नागरिक समाज डडेलधुराका अध्यक्ष रमेश जोशी भन्छन्, महाकाली करिडोरको निर्माण सुरु गर्ने र डडेलधुरा सदरमुकाम जोड्ने सडकको ग्राभेल गर्न प्रदेश सरकारका लागि सामान्य भए पनि मन्त्री बोहराले कुनै चासो राखेका छैनन् ।"
कसरी हटाउने जाम ?,"काठमाडौंको बाँकी चक्रपथ सडक विस्तार सम्पन्न गर्न १ अर्ब ८१ करोड बजेट विनियोजन गरिएको छ । चक्रपथ सडक विस्तारअन्तर्गत कलंकी हुँदै बालाजुदेखि गोपीकृष्णसम्मको सडक हो, विभागका महानिर्देशक शर्माले भने, यस सम्बन्धमा चिनियाँ विज्ञ टोलीले अध्ययन गरिरहेको छ, यसलाई कलंकीबल्खुसातदोबाटो सडकजस्तै फराकिलो बनाउने योजना हो । त्यस्तै उपत्यकाको सवारी चापलाई व्यवस्थित गर्न सूर्यविनायकधुलिखेल खण्ड स्तरोन्नति गरिनेछ ।"
म्याराथनमा बेलायती राजदूत,मोरिसको केही महिनापछि कार्यकाल सकिँदै छ । त्यसपछि उनलाई निकोला क्याथ्रिन पोलिटले विस्थापित गर्नेछिन् । निकोला नेपालका लागि पहिलो बेलायती महिला राजदूत हुनेछिन् ।
स्थानीय तहका योजना छनोटमा ढिलाइ,"गाउँपालिकाको कार्यालयमा हाकिम देखि वडा सचिव सबैको सरुवा अन्यत्र भएपछि जनप्रतिनिधि एक्लैलाई योजना तर्जुमा गर्न र दैनिक सेवाहरू प्रदान गर्न कठिनाइ भएको सायल गाउँपालिकाका अध्यक्ष डुम्रेलले बताए । एकजना नासु मात्र कार्यालयमा हुनुहुन्छ, वडा कार्यालयमा बाँकी रहेका ३ वडा सचिव पनि एकै दिन सरुवा भएर गएपछि झन् समस्या भयो, डुम्रेलको दुखेसो थियो, अब कसरी के गर्ने ? कतिबेला के गर्ने ? दोधार परेको छ ।पूर्वीचौकी गाउँपालिकामा वडाध्यक्षहरूले कार्यपालिकाको बैठक बस्न दिएका छैनन् । गाउँपालिकाले खरिद गरेका बस तथा अन्य उपकरणहरूलगायतको पारदर्शिता नभएको भन्दै वडाध्यक्षहरूले १९ बुँदे सर्तसहित अध्यक्षलाई माग राखेका छन् । चित्तबुझदो जवाफ नदिएसम्म बैठक अघि नबढ्ने अडान वडाध्यक्षहरूले लिएका छन् । पूर्वीचौकी गाउँपालिका कार्यसमितिमा कांग्रेसको बहुमत छ । गाउँपालिका अध्यक्ष र उपाध्यक्षसहित नेकपाबाट निर्वाचित जनप्रतिनिधि अल्पमतमा छन् ।"
म्यानचेस्टरमा पर्यटन प्रवर्द्धन,"कार्यक्रम नेपालबाट आएका वरिष्ठ गायक प्रेमध्वज प्रधानले विभिन्न राष्ट्रिय गीत गाउँदै बेलायतमा रहेका नेपालीलाई आफ्नो भाषा, कलासंस्कृति नबिर्सन र नेपाललाई माया गरिरहन आग्रह गरे ।"
खुल्यो साइकल रोड,कुनै बेला साइकलको राजधानी मानिने बेइजिङमा गाडी नै गाडीले भरिएको छ । गाडी कारण आवागमनमा प्रायः ट्राफिक जाम हुने गरेपछि चीनले पुरानो साइकल साम्राज्य स्थापित गर्ने नीति लिएको छ । बेइजिङमा सबैजसो सडकमा साइकल लेन भएकाले साइकल चलाउन खासै समस्या हुँदैन । हाल सेयरिङ साइकल प्रणालीका कारण पनि सर्वसाधारण पर्याप्त लाभान्वित भइरहेका छन् । यसै बेला बेइजिङले साइकल मात्रैका लागि भनेर सडक खोलेपछि साइकलको भविष्य उज्ज्वल हुँदै गएको भन्दै यसका अभियन्ता उत्साहित देखिएका छन् ।
स्काउट नमुना बनोस्,"हामीले हाम्रो देशलार्ई एउटा नयाँ परिवर्तनको स्थितिमा पुर्याएका छौं । हाम्रो देश राजनीतिक अधिकार प्राप्तिको आन्दोलनबाट सुशासन र विकासको चरणमा प्रवेश गरेको छ । हामीलाई हाम्रा गौरवशाली पूर्खार्हरूको विरासत, गौरवशाली पूर्खाहरूको इतिहास, विद्वता, योगदान र पौरखलाई अगाडि बढाएर पुरानाको संरक्षण गरौं, नयाँ निर्माण गरौं । हामी हाम्रो गौरवपूर्ण इतिहास स्मरण गर्न चाहन्छौं, हाम्रो सभ्यता स्मरण गर्न चाहन्छौं र त्यसलाई जोगाउन र समृद्ध बनाउन चाहन्छौं । सँगसँगै हामी आधुनिकतामा प्रवेश गरेका छौं । आधुनिक नेपाल निर्माण गर्नर् चाहन्छौं । त्यसकारण हामी पुराना कुराहरूको, पुराना धरोहरहरूको, पुराना संस्कृतिहरूको संरक्षण गर्छौं । सुन्दर परम्पराहरूको, अनुकुल परम्पराहरूको, विज्ञानसम्मत परम्पराहरूको संरक्षण गर्छौं । हाम्रा विगतका कला, हाम्रा विगतका संस्कृति, साहित्य र अरू खोज अनुसन्धानहरू, हाम्रा कलाहरू, यिनीहरूको हामी संरक्षण गर्दछौं । आजको समयअनुसार आधुनिक नेपाल, समृद्ध नेपाल, विकसित नेपाल, सभ्य नेपाल, निर्माण गर्न चाहन्छौं । आज दुनियाँ कहाँ पुगेको छ । कुनै कुनै देशले जेल नै बन्द गर्ने, त्यो ठाउँमा पुगेको छ । त्यस देशका नागरिकले अपराध गर्दैन । त्यस देशमा अपराध हुँदैन भन्ने एउटा मान्यता । त्यसस्तरमा देशहरू पुगिसके । मैले अलि अगाडिदेखि भनिरहेको थिएँ, हाम्रो देशले त्यो कीर्तिमान कायम गर्नुपर्छ । तर, अहिलेपनि हाम्रो देशमा अनावश्यक, अनुचित राम्रा कुराहरूको पनि विरोध गर्ने, जेको पनि विरोध गर्ने एउटा नकारात्मक प्रवृत्ति । एकता हुन नदिने, एकतालाई भाँड्न खोज्ने त्यस प्रकारका फाँटोवादी प्रवृत्ति । राष्ट्रिय भावनाभन्दा क्षेत्रीय, जातीय वा अनेक प्रकारका संकीर्ण भावनाहरू, त्यसमा बग्न खोज्ने । त्यसप्रकारका प्रवृत्तिहरू छँदैछन् । ती प्रवृत्तिहरूभन्दा माथि उठेर एउटा देश, एउटा राष्ट्र, एउटा देशको एउटा सरकार, त्यो सरकारका विभिन्न जनताको सार्वभौमसत्तालाई सहज ढंगले प्रयोग, उपभोग, उपयोग र त्यसको आधारमा जनतालाई अधिकार सम्पन्न बनाउने, जनतालाई अवसरहरू उपलब्ध गराउने, जनतालाई सुरक्षा प्रदान गर्ने, जनताले सम्मानित जीवन बाँच्न पाउने स्थिति निर्माण गर्ने, कानुनको राज, स्वच्छ समाज, त्यसमार्फत समृद्ध राष्ट्र, सुखी नेपाली । त्यसकारण हामीले भनेका छौं, समृद्ध नेपाल सुखी नेपाली हाम्रो राष्ट्रिय आकांक्षा हो । त्यस राष्ट्रिय आकांक्षालाई प्राप्त गर्न हामी अगाडि बढिरहेका छौं । त्यसका निम्ति हामीलाई योग्य, सक्षम, स्वस्थ र अनुशासित, जिम्मेवार नागरिकहरू आवश्यक पर्दछ । त्यस सन्दर्भमा स्काउट एउटा महत्वपूर्ण क्षेत्र हो । महत्वपूर्ण विधि हो । महत्वपूर्ण संस्था हो, जसको माध्यमबाट हामी हाम्रो युवा पंक्तिलाई स्वस्थ राख्न सक्दछौं । सकारात्मक सोचको युवा पंक्ति बनाउन सक्दछौं र कर्मवीर, स्वस्थ र साहसी राष्ट्र र राष्ट्र निर्माणका प्रश्नहरूप्रति प्रतिवद्ध, राष्ट्रिय एकताप्रति प्रतिवद्ध, राष्ट्रलाई सम्मान गर्ने । मैले अस्तिको दिन भारतमा नयाँ निर्वाचनपछि बनेको सरकार प्रधानमन्त्रीलगायत मन्त्रीज्युहरूको शपथ ग्रहण कार्यक्रममा भाग लिएँ । सबभन्दा पहिले म, विधिद्वारा स्थापित मेरो संविधानलाई सधैं श्रद्धा सम्मान गर्छु, त्यसको पालना गर्छु भन्ने पहिलो वाक्य हुन्छ । तर नेपालमा केहीलाई पनि श्रद्धा गर्नुपर्छ, सम्मान गर्नुपर्छ भन्यो भने बहुतै आफ्नो अपमान भएजस्तो ठान्ने प्रवृत्ति । संविधानको सम्मान गर्नुपर्छ, सम्मान गर्छु भन्नुपर्दा आफ्नो कद घटेको ठान्ने । म अनुशासित भएर चल्छु भन्दा मेरो त स्वतन्त्रता नै खोसियो त्यसो भएपछि भन्ठान्ने । म कर्तव्यनिष्ठ हुन्छु भन्दा मेरो स्वतन्त्र हक नै खत्तम भयो भन्ठान्ने । यस किसिमका प्रवृत्तिहरू छन् । देशलाई माया गर्नुपर्छ भन्दा मेरो पहिचान नै समाप्त भयो भन्ठान्ने । यस्ता प्रवृत्तिहरू छन् । त्यसकारण हामीले संकीर्णताभन्दा माथि उठेर, संकीर्णताभन्दा माथि व्यापकतामा गएर राष्ट्र निर्माणको काममा जुट्नुपरेको छ । त्यसका निम्ति हाम्रा युवाहरू देशभक्त, कर्तव्यनिष्ठ, योग्य, प्रतिभावान र सक्षम हुन पर्दछ । वास्तवमा धर्तिको यो भूभाग प्रतिभाशाली मानिसहरूको भूभाग हो । प्रतिभाशाली मानिसहरू बस्ने भूभाग हो । यहाँका पूर्खाहरूले प्रमाणित गरेका छन् । खोज, अध्ययन, अनुशासन, विद्वता, कला संस्कृति र साहित्य, दर्शन सिद्धान्त हरेक कुरामा यो भूभाग अन्यत्र अन्धकारमय हुँदा पनि उज्यालो थियो । त्यसकारण म हाम्रो युवाहरूलाई जो प्रतिभावान छन्, हाम्रा युवाहरूलाई, बालबालिकाहरूलाई हामीले बताउन जरूरी छ कि विद्वान पूर्खाका सन्तान हुन्, अत्यन्त प्रतिभाशाली छन्, यिनको प्रतिभा प्रस्फुटन हुन पाउनुपर्दछ । अहिलेको सरकारले युवाहरूको, बालबालिकाहरूको प्रतिभा प्रस्फुटित हुने, प्रकट हुने, विकास हुने अवसर उपलब्ध गराउने गरी शिक्षा र अन्य प्रबन्धहरू यसैगरी गर्न प्रयास गरिरहेको छ । हामी हाम्रा युवाहरूलाई दक्ष, सक्षम बनाउन सक्छौं । त्यसैअनुसारको शिक्षा, त्यसैअनुसारको तालिम, त्यसैअनुसारको संगठन । नेपाली सम्पूर्ण युवाहरू र दुनियाँकै युवाहरूलाई आह्वान गर्न चाहन्छु, हाम्रो नयाँ पुस्तालाई आह्वान गर्न चाहन्छु कि यो धर्ति तपाईंहरूको हो, तपाईंहरूले धेरै बाँच्नु छ । त्यसकारण यो धर्ति कस्तो बनाउने ? झगडाको अखडा बनाउने कि शान्तिको एउटा थलो बनाउने ? हामीले झगडा गरेरै अस्वस्थता र अविकासमा रूमल्लिएर, पीडित, घाइते र क्षतिग्रस्त मन लिएर बाँच्ने कि एउटा स्वस्थ, सभ्य सभ्रान्त आधुनिक समाज निर्माण गरेर । मानवमानव बीचको सम्बन्ध अत्यन्त स्तरीय हुन्छ । त्यसस्तरका सम्बन्ध हामीले बनाएर जानुछ । अवश्य नै हामीले सभ्य समाज निर्माण गर्ने बाटोमा जानुपर्दछ । स्काउट त्यसका निम्ती अत्यन्त उपयोग संस्था हो । म शुभकामना भन्न चाहन्छु स्काउटका सबै भाइबहिनीहरू अनुशासित हुनुपर्छ, उदाहरणका रूपमा आफूलाई समाजमा प्रस्तुत गर्नुछ । स्वस्थताको हिसावले, आनीबानीको हिसावले खराबको संगतमा नजानुस् । एकपल्ट पनि खराब काम नगर्नुस् । एकपल्ट पनि खराब कुरा चाखिहेरौं पनि नभन्नुस् । एउटा पनि खराब काम गरिहेरौं नभन्नुस् । एकपल्ट पनि अनुशासन उल्लंघन गरिहेरौं नभन्नुस् । तपाईंको सम्पूर्ण काम, सम्पूर्ण प्रयास सही दिशामा अग्रसर हुनुपर्दछ । सही दिशामा अगाडि बढ्नुपर्दछ । तपाईंहरू ज्ञानको क्षेत्रमा नमुना हुनुपर्दछ । अध्ययनको क्षेत्रमा नमुना हुनुपर्दछ । खेलको क्षेत्रमा नमुना हुनुपर्दछ । तपाईंले युनिफर्म नलगाएका बेला, तपाईं अरू युनिफर्ममा भएका बेला कसैले बाटोमा भेट्दा, कसैले सवारीसाधनमा भेट्दा, कुनै सार्वजनिक स्थानमा भेट्दा वा कहीं पनि तपाईंलाई भेट्दा तपाईंलाई मान्छेहरूले भनुन्, के तपाईं स्काउटमा हो ? तपाईंको हार्दिक, सहयोगी व्यवहारले, मानिसलाई सम्मानपूर्ण ढंगले व्यवहार गर्ने आचरणले मानिसलाई थाहा होस् कि स्काउट के हो ? स्काउट यसरी एउटा नमुना बनोस् । हरेक हिसावले स्काउन नमुनाको रूपमा स्थापित होस् । तपाईंहरूको बहुआयामिक अभ्यासहरू प्रशंसनीय छन् । मौसमको प्रतिकुलताले तपाईंहरूको पाल उडाउने अनेक समस्या झेल्नुपर्यो बीचमा । त्यसले एउटा कुरा तपाईंहरूलाई बताउँछ, जीवन भनेको सिधा, सोझो बाटो हिड्दैँन । जीवनमा सजिलो र सफलता मात्रै मिल्दैन । कहिलेकहिले अप्ठेरो र प्रतिकुल स्थितिको सामना गर्नुपर्छ । कहिलेकहिले आँधीहुरी आइदिन्छ । कहिले कहिले तपाईंको छानो उडाइदिन्छ, हिजो त्यस्तै भयो । तर तपाईंहरूले सामना गर्नुभयो । तपाईंहरूले हरेस खानुभएन । तपाईंहरूले फेरि उठाउनुभयो, ठिकठाक गर्नुभयो । जिन्दगी त्यस्तै हो, अप्ठ्याराहरू आउँछन्, असजिलोहरू आउँछन् । अप्ठेरो, असुविधालाई तपाईंले कहिलेकहिले त्यसैगरी आइपर्ने समस्याका रूपमा धैर्यतापूर्वक सामना गर्नुपर्छ । त्यो धैर्यता तपाईंहरूलाई हिजो प्रकृतिले सिक्न पनि लगायो । तपाईंहरूले धान्नुभयो त्यो कुरालाई । यद्यपी त्यस्तो नहुनुपर्थ्यो । यद्यपी हाम्रा तयारीहरू राम्रो हुनुपर्थ्यो । तर हामी गच्छेअनुसार सुरू गर्दैछौं । अगाडि बढ्दैछौं । हाम्रो सामर्थ्यका सीमाहरू छन् अहिले । ती सामर्थ्यका सीमाहरू भित्र हामीले काम गरेका छौं । त्यसकारण तपाईंहरूको धैर्यता, लगन, मिहिनेतलाई, समझदारीलाई, एकतालाई म सलाम भन्न चाहन्छु । तपाईंहरूको कार्यक्रम सफल रहोस् । तपाईंहरू पूर्णरूपमा सफलताका साथ, सन्तुष्टिका साथ र आफ्ना उद्देश्यहरू यस रोभर मुटबाट तपाईंहरूले अपेक्षा गरेका, चाहना गरेका सफलता प्राप्त गरेर तपाईंहरू फर्कनुहोस् । जसले तपाईंहरूमा यो इभेन्टले जीवनभरी सकारात्मक स्मरण गराइरहोस् । यसबाट तपाईंहरूले प्रेरणा प्राप्त गर्न सक्नुहोस् । धन्यवाद ।"
नेपाल स्काउटको प्रथम राष्ट्रिय रोभर मुट,धेरै कुरा सिक्ने अवसर कुशल पौडेलविद्यार्थी एकदम रमाइलो भएको छ । युवाको लागि धेरै कुरा सिक्ने अवसर हो यो । तालिममा धेरै प्रविधि सिकिन्छ । जिन्दगीमा कसरी अघि बढ्ने धेरै कुरा सिकाएको छ । हरेक कुरामा एडजस्ट हुन सिकाएको छ । टेन्टमा बसियो । जिन्दगीमा सधै सहज हुन्छ भन्ने हुदैन । अवस्था अनुसार कसरी एडजस्ट गर्ने भन्ने सिक्दै छु । टीम वर्कको विकास भएको छ । स्काउट भनेको एउटा शिक्षा र संस्कार हो । यसले धेरै बाहिरी ज्ञान दिन्छ । अभ्यासका माध्ययमबाट सिकिने भएकाले त्यसलाइ विर्सिदैन । सबैले स्काउटमा सहभागिता जनाउनुपर्छ । थोरै समय दिएर धेरै कुरा सिक्न सक्छौं । सरकारले युवाकेन्द्रीत कार्यक्रम ल्याओस ।
स्काउटले अब गति लिन्छ,"रोभर मुटजस्ता कार्यक्रमले निरन्तरता पाउलान ?स्काउटलाई व्यवस्थित गरेर युवालाई सामाजिक काम र राष्टभक्तीमा समाहित गर्नुपर्ने भएकाले युवालाई यस दिशातर्फ परिचालन गर्नकालागि रोभर मुटलगायत स्काउटका सबै कार्यक्रम नियमित रुपमा अघि बढाइनेछ । युवालाई आवस्यक ज्ञान, सीप दिएर दक्ष बनाउनका लागि स्काउटको संरचनाको लागि नयाँ ऐन बनाउन लागेका छौ । देशका सबै स्थानीय तह र विद्यालयमा संरचना विस्तार गरिनेछ । अभियानै बनाएर देशव्यापी जाने र सबै युवालाई स्काउटमा लगि चरित्रवान, अनुशासित बनाउने योजना छ । रोभर मुटमा सहयोग गर्नुहुने सबैप्रति आभारी छु ।"
'स्काउटले अब नयाँ मोड लियो',"पहिला स्काउट निकै सक्रिय थियो । बीचमा सुस्ताएजस्तो देखियो । तपाईंको कार्यसमिति आएपछि अलिकति चलायमान देखिएको छ । यो रोभर मुटले स्काउटलाई अझैं सक्रिय देखाउँछ ?म यसबारेमा धेरै भन्न चाहन्न । मेरो दीर्घकालिन सोच के हो भने १६ वर्ष पुगेपछि अब स्काउट किन नहुने भन्ने प्रश्न राज्यले गर्नेछ । हाम्रो लक्ष्य त्यसमा निर्धारित छ । १६ वर्ष कटेका प्रत्येक युवा अनिवार्य स्काउट हुनेछन् । राज्यले नै त्यसलाई घोषणा गर्छ भन्ने मलाई लाग्छ । स्काउटले समाज परिवर्तनमा, विकृति, विसंगतिविरुद्धमा, समाजमा भएका नकारात्मक कुराहरूको प्रतिवाद गर्ने कुरामा यो शक्तिलाई प्रयोग गरिने छ । ती समाज र ती खालका प्रतिबिम्बले छिमेकमा कुनै बालबालिका स्काउट छ र उसको व्यवहार देखेर कुनै अर्को बालबालिकालाई आफ्नो बुबाआमाले स्काउट बनाउनुपर्दो रहेछ भन्ने दिनको सुरुआत अब हुने छ । सुरुआत हुन थालिसकेको पनि छ । अबको दिनमा १६ वर्ष कटेपछि म किन स्काउट भइनँ भन्ने राज्यले सोच्न बाध्य बनाउने छ भन्ने लाग्छ । स्काउटले नयाँ मोड लिएकै हो, लिन्छ । युवाहरूकै संगठन हो, युवाहरूकै लागि स्थापित भएको हो, युवाहरूलाई नै जिम्मा लगाउने हो । युवाहरूसँग समाहित भएर यो नेपाल स्काउट अगाडि बढ्छ ।"
काठमा कोलिय युग,"काठमाडौंका प्रथमराज बज्राचार्यले ज्ञानको खोजीमा भौंतारिँदा बुद्धले पाएको दुःखलाई जीर्ण शरीरमार्फत देखाएका छन् । चितवनकी आनमारी तामाङले यशोधरा र बुद्धको सम्बन्धलाई अमूर्त शैलीको मूर्तिमार्फत देखाएकी छन् । त्यति बेलाको समय उतार्दा बुद्ध र यशोधराबिचको प्रेमपूर्ण समयलाई पनि सम्झिनुपर्ने हुन्छ, उनले भनिन् । नेपाल ललितकला प्रज्ञा प्रतिष्ठान र बुद्ध सामदायिक वनले गरेको कार्यशालामा निर्मित १७ वटा मूर्ति कोलिय राज्यको झझल्को दिनेगरी पार्कमा सजाएर राखिने प्राज्ञ लालकाजी लामाले बताए । मूर्तिकला विभागका प्रमुखसमेत रहेका लामाले खुल्ला कला संग्रहालयको अवधारणाअनुरूप काम गरिएको जनाए । हामीले चिनोस्वरूप मूर्तिहरू छाडेर आएका छौं, उनले भने, स्थानीय आमा समूह र राष्ट्रिय गौतमबुद्ध उद्यान समितिले संरक्षण गर्ने जिम्मा लिएका छन् । कार्यशालामा राजु पिथाकोटे, दिनेश्वर महतो, हरिराम अधिकारी, हरि थापा, बुद्ध थारू, कुवेर देवान, कुमार थापालगायतले भाग लिएको लामाले बताए ।"
मायालुले सम्झे कि कसो,"आइतबारसम्म जारी रहने यस पटकको शृंखलाको अर्को विशेषताको हो, ठटालको सबैभन्दा कान्छो सिर्जना । आभासको गजल जीवन चुपचाप गुजारे त के भो, तिमीले जित्यौ म हारें त के भो? मा ठटालले केही दिनअघि मात्रै संगीत भरेकी हुन् । गायिका विमलाले यो गीत सुनाइन् । प्रस्तुतिको बिसौनीमा शशी ठटालले लेखेको लोकप्रिय गीत मायालुले सम्झे कि कसो प्रस्तुत गर्दा आरशालामा फेरि ताली गन्जायमान भयो । प्रस्तुतिका लागि किबोर्डमा दिनेश रेग्मी, तबलामा सन्देश महर्जन, गीतारमा सुरज प्रधान, प्रकसनमा सुन्दर महर्जन र बाँसुरीमा बलराम समालले साथ दिएका थिए भने आगामी पलेंटी शृंखला शान्ति ठटालले नै धुन भरेको महाकवि देवकोटाको कृति मुनामदन प्रस्तुत हुने बताइएको छ ।"
मोफसलमा बक्सअफिस,"सरकारले बोर्डमार्फत लालबन्दीको वीणा हलसँगै सर्लाही, महोत्तरी, पर्सासहित प्रदेश २ का १० वटा हलहरूमा बक्सअफिस सुचारु गरेको हो । यो क्रमलाई ७ वटै प्रदेशमा साउन १ सम्म सुचारु गरिसक्ने चलचित्र विकास बोर्डका अध्यक्ष केशव भट्टराईले बताएका छन् । बक्सअफिस प्रणाली सुरु गरेको काठमाडौंका हलहरूलाई पनि साउन १ गतेभित्र रियल टाइम डाटा पठाउने गरी कडाइका साथ बक्सअफिस लगाउने अध्यक्ष भट्टराईले बताए । सञ्चारमन्त्री बाँस्कोटाले काठमाडौंमै अत्याधुनिक इन्डोर फिल्म सुटिङ स्टुडियो निर्माणमा बोर्ड लाग्न पनि अनुरोध गरेका छन् । मोफसलमा बक्सअफिस सुचारु गरेको वीणा हलका सञ्चालक पवन गुप्ता हुन् भने अध्यक्ष नरेन्द्र महर्जन हुन् ।"
आत्मसंवाद शैलीमा नियात्रा,"समालोचक तुलसीप्रसाद भट्टराई, पूर्णानन्द शर्मा, अच्युतराज कट्टेल, मेघराज तिमिल्सना, व्यञ्जना शर्मा लगायतले कृतिमाथि प्रकाश पारे । दमकस्थित प्रतिभा निकेतन र विद्याशिल्प एकेडेमीले कार्यक्रम गरेको हो । जीवनका घुम्ती र देउरालीहरू ओरिएन्टल पब्लिकेसन्सले छापेको हो ।"
तीन स्रष्टा सम्मानित,"हेटौंडा (कास) साहित्यकार गोपालप्रसाद रिमालको १०२ औं जन्मजयन्तीका अवसरमा स्रष्टाहरू तुलसी थापा, नारायण ढकाल र गायिका सुशीला मानन्धरलाई सम्मान गरिएको छ । साहित्य संगम मकवानपुरद्वारा शनिबार थापालाई २० हजार राशिसहितको गोपालप्रसाद रिमाल स्मृति पुरस्कार, ढकाललाई १५ हजारको श्यामप्रसाद शर्मा स्मृति पुरस्कार र मानन्धरलाई १० हजार राशिसहितको शान्तिदेवी स्मृति पुरस्कारबाट सम्मानित गरिएको हो ।"
गाँवै उर्लेर नहर सफाइ,"२०५१ सालमा राष्ट्रिय अभियानका रूपमा पूर्वी क्षेत्रमा मूल नहर निर्माण सुरु भएको थियो । सिँचाइ आयोजना प्रमुख कुञ्जनभक्त श्रेष्ठले जेठ अन्तिम साता सिँचाइका लागि नहरमा पानी छाड्ने लक्ष्य रहेकाले मूल बाँध परेवा ओडारबाट पूर्वपश्चिम १ किमि मूल नहर सफा गरिएको बताए । वर्षमा एकपटक पूर्वी र पश्चिम उपभोक्ता समितिमार्फत पालैपालो सफाइ हुने गरेको छ । नहरमा गिट्टी, ढुंगा, रूखका हाँगा जम्मा हुने गरेकाले बर्सेनि सफा गर्नुपर्ने बाध्यता रहेको आयोजना प्रमुख श्रेष्ठले जनाए । यस वर्ष पूर्वी मूल नहरको हेड बक्सदेखि एक किमि बबई सिँचाइ पूर्वी उपभोक्ता समूहको जिम्मामा रहेको थियो, उपाध्यक्ष विष्टले भने, पूर्वी क्षेत्रअन्तर्गत बारबर्दिया, बासगढी नगरपालिका र बढैयाताल गाउँपालिकाबाट किसान श्रमदान गर्न आएका हुन् ।"
हात्ती धपाउन हवाई फायर,"जंगली हात्ती विशेषगरी नुन र घरेलु मदिराप्रति आकर्षित हुने गरेको रामले जानकारी दिए । जंगलमा रहँदा पर्याप्त अहारा र पानीको अभाव झेल्ने हात्ती खानामा नुनको मात्रा कम हुँदासमेत बस्ती छिर्ने गर्छ । हात्तीबाट जोगिन तत्कालीन एवं दीर्घकालीन उपाय खोज्नुपर्ने उनको सुझाव छ । बस्ती छिर्ने हात्तीलाई राँको बाल्ने, पटाका पडाउने आदि गर्दा धपाउन सकिने उनको भनाइ छ ।"
अर्गानिक उमखोला,"सबै गाउँका लागि एउटा विद्यालय छ, साईकुमारी आधारभूत विद्यालय रोकाजाखेत । यो सबै गाउँको केन्द्रमा पर्छ । दुर्गमको विद्यालय भए पनि नतिजामा भने यो पछि छैन । गत शैक्षिक सत्रमा विद्यालयले नगरपालिकामा दोस्रो नतिजा ल्यायो, कक्षा ८ को परीक्षामा । अंग्रेजीमा सबै विद्यार्थी पास भए । गणित, विज्ञान र सामाजिक विषयमा नगरपालिकाका अरू विद्यालयलाई उछिन्दै विद्यार्थीहरू प्रथम भए । गरेपछि हुन्छ भन्ने उदाहरण हो यो, प्राध्यानाध्यापक हंसराज बुढाले भने, हामी सबैको मिहिनेतले यो रिजल्ट ल्याउन सफल भयौं । विद्यालयले कक्षा ९ सम्म पठनपाठन गराउँछ । अघिल्लो वर्षसम्म ८ कक्षा मात्रै पढाएको विद्यालयले नयाँ शैक्षिक सत्रदेखि ९ कक्षाको पठनपाठन सुरु गरेको छ । अर्को वर्ष कक्षा १० पनि सञ्चालन गर्ने उद्देश्य रहेको स्थानीय देवबहादुर घर्ती मगरले बताए ।"
लैंगिकमैत्री बजेट माग्दै महिला सांसद,"महिला सांसदको उत्साहलाई हौसला दिन सामाजिक विकास मन्त्रालयले सोमबार प्रदेश सरकारको बजेट तथा कार्यक्रममा लैंगिक मूल फ्रवाहीकरण तथा लैंगिक बजेट विषयक अन्तरक्रिया कार्यत्रम आयोजना गर्यो । त्यसमा प्रमुख सचिव तीर्थराज ढकालले सहजीकरण गरे । लैंगिक बजेटले लैंगिक सहभागिता सुनिश्चित गर्छ । त्यसमा महिलामैत्री हुँदा प्रत्यक्ष र परोक्ष रूपमा महिलालाई फाइदा हुन्छ, उनले भने, यस्तो काममा महिला सांसदले अगुवाइ गर्नु प्रभावकारी र उपयोगी हुनेछ । हरेक वर्ग, क्षेत्र र समुदायका महिलाका समस्या फरक छन् । ती समस्या समाधानका लागि नीति बनाउन र सरकारलाई कार्यक्रम तथा बजेट बनाउन दबाब दिन पनि महिला सांसदहरू जुटनु पर्ने उनले बताए । सामाजिक विकास मन्त्री सुदर्शन बरालले महिलाका कुरा महिला सांसदले नै उठाउँदा बढी प्रभावकारी हुने बताए । लैंगिक दूरी घटाउन र लैंगिक समानता ल्याउन महिला सांसदको भूमिका अहम् हुन्छ, उनले भने, प्रदेश सरकारका कार्यक्रम, योजना निर्माण र बजेट विनियोजनकै सोधीखोजी गरेर अभ्यास थाले सरकारलाई पनि महिलामैत्री बन्न सहयोग हुनेछ ।"
ताल सुकाएर नहर मर्मत,"पानी सुकेपछि दुर्लभ पानी बिराला र ओत संकटमा परेका छन् । यिनको प्रमुख आहार माछा हो । माछा मरेपछि आहारा अभाव भएको छ । ओत पानीबिना बाँच्न सक्दैन । मुलुकमा थोरै संख्यामा यी जीव छन्, चराविद् डा हेमसागर बरालले भने, प्रजननका बेला उनीहरूलाई समस्यामा पार्नु राम्रो होइन । यसले संख्या अझ घटाउने उनले बताए । तालमा मान्छेको चलखेलले झाडी र बुट्यानमा बस्ने रैथाने चरालाई पनि अप्ठ्यारो भएको छ । संघीय सरकारले घोषणा गरेको उत्कृष्ट पर्यटकीय स्थलमध्ये यो ताल पनि एक हो । अहिले ताल बन्जर र उराठलाग्दो देखिन्छ । यसको प्राकृतिक स्वरूप पनि देखिँदैन । चरा हेर्न आउनेहरू गुनासो गर्दै फर्किन्छन् । माल पाएर चाल नपाए जस्तो भयो, चराविद् दिनेश गिरीले भने, यसले जगदीशपुरको अस्तित्व संकटमा पर्यो । कृत्रिम रूपमा बनाइएको मुलुककै सबैभन्दा ठूलो तालको बिजोग देख्दा विरक्त लाग्ने उनले बताए ।"
बाढी पूर्वसूचना अलपत्र,"नदी किनारमा जडित ट्रान्समिसन युनिट र नजिकको प्रहरी चौकीमा राखिएको रिसिभर ट्रान्समिसन युनिटले बाढीको अवस्थालाई सँगै जोडिएको डाटा डिकोडर र ट्रान्समिटरमा पठाई पहिलो साइरन १ मिनेटसम्म र खतराको साइरन लगातार बज्ने व्यवस्था मिलाएको छ । बाढीको संकेत गर्ने पहिलो साइरन बजेपछि बाढी थप ५० सेन्टिमिटर बढ्यो भने पूर्ण खतराको साइरन बज्छ ।धौलागिरी र मालिका गाउँपालिकाको सीमाक्षेत्रमा पर्ने फेदीस्थित म्याग्दी खोलामा राखिएको सेन्सर तथा उपकरण यथावत् छ । तर चल्नेनचल्ने यकिन छैन । हामीले पनि टेस्ट गरेका छैनौं, सम्पर्क व्यक्ति मोतीराज उपाध्यायले भने, बर्खा लाग्नुअघि नै सिस्टमले काम गरेनगरेको यकिन गर्न जरुरी छ । जिल्ला दैवीप्रकोप समितिले पनि चासो राख्नु आवश्यक छ ।"
दुई थरी वासलातलाई सहयोग नगर्नुस्,"काठमाडौं झोलामा एउटा र कार्यालयमा अर्कै वासलात बोक्ने अडिटरका कारण धेरै बर्बादी हुने अर्थमन्त्री युवाराज खतिवडाको भनाइ छ । उनले यसलाई अडिटरहरूका निम्ति जोखिम भन्न रुचाए । लेखापरीक्षण गर्दा लेजर पल्टाउने दिन गए, उनले भने, अब सिस्टमबाट अडिट गर्नुपर्छ । यसमा कुन सिस्टम वा कुन सफ्टवेयरबाट सञ्चालन भएका तथ्यांक हेरिरहेको छु वा समानान्तर अर्कै ब्यालेन्स सिट पो हेरिरहेको छु भन्ने थ्रेट तपाईहरूलाई छ । लेखापरीक्षकले सही ब्यालेन्स सिट, सही कम्प्युटरमा सही तथ्यांकसहितको र व्यावसायिक कुशलतासाथ सम्पन्न गर्नुपर्ने उनले बताए । दुई थरी वासलात बोक्नेहरूसँगको अनुभव आफ्नै कार्यकालमा भोगेको उनको भनाइ थियो । मन्त्री खतिवडाले बेरुजु बढेको देखाएर लेखापरीक्षकहरूले सरकार र राज्य प्रणालीलाई अप्ठ्यारोमा पार्न नहुने पनि बताएका थिए । उनका अनुसार बेरुजुबारे समाजमा धेरै भ्रम छन् र यस्ता भ्रम सिर्जना गरेर कसैले पनि सरकारमाथि शंकाको वातावरण सिर्जना गर्नु हुँदैन । महालेखापरीक्षक टंकमणि शर्माले सबैथोक मिल्दासमेत कहिलेकहीँ बेरुजु देखिने बताए । त्यो बेला औचित्यका आधारमा बेरुजु देखिने शर्माको भनाइ थियो । राज्यले यति खाएछ भन्ने छ, खतिवडाले भने, लेखा नमिलिसकेका, मिति नपुगिसकेका, सामान्य अवस्थामा कागजात नपुगेका वा विधिसम्मत खर्च भए पनि रिपोर्टिङ समयमा नभएका र उपयुक्त ढंगले डकुमेन्टेसन नभएका खर्चहरूसमेत देखाएर बेरुजु बढ्यो भन्ने गरिएको छ । यस्तो विवरण प्रस्तुत गरेर सरकार र राज्य प्रणालीलाई अप्ठ्यारोमा पार्दा लोकतान्त्रिक प्रणालीमै समस्या आउने मन्त्री खतिवडाको भनाइ थियो ।उनका अनुसार सरकार सबैभन्दा पारदर्शी हुनुपर्छ र त्यसकै लागि संसदको लेखा समिति र संवैधानिक अंगहरू स्थापना गरिएका हुन् । बजेट कार्यान्वयनको सबै तहमा सरकारी कर्मचारी, उपभोक्ता समिति र निजी क्षेत्र सबै बराबर जवाफदेही हुनुपर्ने उनले बताए । लेखापरीक्षकहरूको छाता संगठन नेपाल अडिटर्स एसोसिएन (अडान) को पाँचौं महाधिवेशनको ऊद्घाटनका क्रममा शुत्रबार मन्त्री खतिवडाले लेखापरीक्षकहरूलाई इमानदार, व्यावसायिक र विश्वसनीय हुन उत्प्रेरित गरेका थिए । तपाईरू आफ्नो पेसागत निष्ठा, मर्यादा र सदाचारिताभित्र रहेर हामीलाई खबरदारी गर्नुस्, आफूलाई पनि खबरदारी गर्नुस् र तपाईहरूले अडिट गर्ने संस्थालाई पनि करको दायरमा आउन र पारदर्शी करोबार गर्न लगाउनुस्, उनले भने, यति नगरे देशले विकासको बाटो लिँदैन । विकासका काम गरिएन भने सरकार र निजी क्षेत्र दुवैको ब्यालेन्स सिट बढदैन । महालेखापरीक्षक शर्माले वित्तीय दुरुपयोग र चुहावट नियन्त्रणमा लेखा व्यवसायीले महत्त्वपूर्ण भूमिका निर्वाह गर्न सक्ने धारणा राखे । सरकार र निजी क्षेत्र सबैको आर्थिक वृतान्त थाहा हुने भएकाले लेखा व्यवसायीले भ्रष्टाचार नियन्त्रणमा सरकारलाई सघाउन सक्ने शर्माको भनाइ थियो । राजस्व वृद्धि, आर्थिक अनुशासनको पालना र वित्तीय सूचना एवं जानकारी प्रवाहमा समेत लेखा व्यवसायीले भूमिका खेल्नुपर्ने शर्माको सुझाव थियो । लेखापरीक्षक ऐन२०७५ आएको छ, उनले भने, यसले अडिटरहरूलाई धेरै कुराको जिम्मा दिएको छ । महालेखापरीक्षको पछिल्लो वार्षिक प्रतिवेदनअनुसार ६६ हजार आइटमा कैफियत देखिएको शर्माले बताए । फर्छ्योट र अनियमितता रोक्नुपर्ने उनको भनाइ थियो ।समारोहमा अडानका अध्यक्ष मोहनराज रेग्मीले आफूहरूको पेसा, व्यवसाय मर्यादित बनाउन गम्भीर रहेको भन्दै महाधिवेशनमा आफूहरू के गर्दै छौं भन्ने जानकारी दिने बताए । नेपाल चार्टर्ड एकाउन्टेन्स (आइक्यान), महालेखापरीक्षकको कार्यालयजस्ता अभिभावक निकायले लेखा व्यवसायीका मुद्दा उठाउँदा आफूहरूलाई पनि बोलाउन रेग्मीले आग्रह गरे ।"
सहकारी कर्जा सूचना केन्द्र यसै वर्ष,"काठामाडौं  सहकारी क्षेत्रमा देखिएको सुशासन न्यूनीकरण गर्न यसै वर्ष सहकारी सूचना केन्द्र स्थापना गरिने भएको छ । केन्द्रमार्फत सहकारी संस्थाद्वारा प्रवाहित ऋण कारोबारबारे जानकारी पाइने भएकाले यो क्षेत्रका देखिएको विचलन नियन्त्रण हुने भूमि व्यवस्था, सहकारी तथा गरिबी निवारणमन्त्री पद्मा कुमारी अर्यालले बताइन् । बैंक तथा वित्तीय संस्थाले प्रवाह गरेको सबै ऋणबारे सूचना संकलन गर्न कर्जा सूचना केन्द्र सञ्चालनमा छ । सहकारी संस्थाले प्रवाह गरेको ऋणको सूचना संकलन, व्यवस्थित र वितरणका लागि सहकारी सूचना केन्द्र स्थापना गर्न लागिएको हो । अर्थमन्क्री युवराज खतिवडाले आगामी वर्षको बजेट वत्तव्यमा उक्त कुरा उल्लेख गरेका हुन् । त्यसो त चालु आर्थिक वर्षको बजेटमा पनि सहकारी कर्जा सूचना केन्द्रको स्थापना गर्ने विषय समेटिएको थियो । गएको एक वर्ष त्यसले मूर्त रूप लिन सकेन । आगामी बजेटमा त्यसलाई पुनः समेटियो । नीतिगत व्यवस्था नहुँदा गत वर्ष सहकारी कर्जा सूचना केन्द्र स्थापना गर्न नसकिएको जनाउँदै मन्त्री अर्यालले भनिन्, सहकारी नियमावली, ०७५ जारी भइसकेको छ, नियमावलीमा सहकारी कर्जा सूचना केन्द्र स्थापना गर्ने उल्लेख छ । यसकारण यथाशीध्र केन्द्र स्थापना गरिनेछ । केन्द्र नहुँदा सहकारी संस्थाद्वारा प्रवाहित कर्जा व्यवस्थित हुन नसकेको मन्त्री अर्यालले स्वीकार गरिन् । सरकारी क्षेत्रमा सुशासनसम्बन्धी गुनासा धेरै आउने गरेका छन्, उनले भनिन्, ती समस्या सम्बोधन गरी सुशासना सुधार गर्न पनि केन्द्रको स्थापना अपरिहार्य भएको हो । अर्थतन्त्रको विकासका लागि सहकारी पनि एक महत्त्वपूर्ण खम्बा भएकाले यो क्षेत्रलाई पनि बलियो, सुशासित र विश्वसनीय बनाउनुपर्ने उनको भनाइ छ । विगतमा वर्षमा भन्दा आगामी वर्षको बजेटले सहकारीलाई बढी प्राथमिकता दिइएको जनाउँदै उनले थपिन्, हामी सहकारी क्षेत्रलाई थप व्यवस्थित, प्रभावकारी र सुशासित बनाउन खोजेका छौं, यसका लागि सूचना केन्द्र र सहकारी बचत तथा ऋण सुरक्षण कोष स्थापना गरिनेछ । आगामी आर्थिक वर्षका लागि सरकारले भूमि व्यवस्था तथा सहकारी क्षेत्रमा ७ अर्ब ६९ करोड रुपैयाँ विनियोजन गरेको छ ।बजेटले बचत तथा ऋणको कारोबार गर्ने सहकारी संस्था एकीकरण गर्ने कार्यलाई प्रोत्साहित गर्दै नियमन र सुपरीवेक्षण कार्यलाई प्रभावकारी बनाइने बताएको छ । सहकारीमा जोखिम न्यूनीकरणका लागि सहकारी कर्जा सूचना केन्द्र र सहकारी बचत तथा कर्जा सुरक्षण कोषको स्थापना गरिनेछ । बचत तथा ऋण सहकारी संस्थाको कारोबार र ब्याजदर प्रतिस्पर्धी बनाइनेछ, बजेट वक्तव्यमा उल्लेख छ, सहकारी सुरक्षण प्रणाली कार्यान्वयन गर्न कानुनी व्यवस्था गरिनेछ । सहकारी क्षेत्रलाई अर्थतन्त्रको महत्त्वपूर्ण स्तम्भका रूपमा विकास गरी सबै सामाजिक तथा आर्थिक क्षेत्रमा सहकारिताको भाव विकास गरिने पनि बजेटमा उल्लेख छ । सहकारी संस्थाको नेतृत्वमा कृषिको आधुनिकीकरण, यान्क्रीकरण, बजारीकरण र लक्षित गरिबी निवारण कार्यत्रमसमेत सञ्चालन गरिनेछ । सहकारीको माध्यमबाट कृषि प्रविधि, कृषि प्रसार र कर्जामा सहज पहुँच सुनिश्चित गरिनेछ, बजेटमा भनिएको छ, सहकारीको क्षेत्रगत दायरा फराकिलो पार्दै उद्योग, पर्यटन, ऊर्जा, आवास, शिक्षा तथा स्वास्थ्य क्षेत्रमा सहकारीको उपस्थिति बढाउँदै लगिनेछ । कृषि तथा जडीबुटीजन्य पदार्थको प्रशोधन गर्नेलगायत साना र मझौला उद्यममा सहकारीमार्फत गरिब परिवारलाई संलग्न गराउने पनि सरकारको योजना छ । यसका लागि दुग्ध प्रशोधन, उपभोक्ता सुपथ मूल्य पसल, आवास विकास र नविकरणीय ऊर्जा विकासमा सहकारी ढाँचालाई प्रोत्साहन बताइएको छ । सहकारी संस्थाद्वारा प्रवर्द्धन गर्ने कृषि तथा वनजन्य र साना तथा घरेलु उद्योगको लागि अनुदान र कर सहुलियतको व्यवस्था पनि सरकारले गरेको छ ।"
इन्टरनेटको मूल्य वृद्धि गर्ने तयारी,"काठमाडौं  बजेटलगत्तै इन्टरनेट सेवा प्रदायकहरूले इन्टरनेटको मूल्य बढाउने तयारी गरेका छन् । अघिल्लो वर्ष इन्टरनेटमा थपिएको १३ प्रतिशत महसुल सर्वसाधारण उपभोक्ताबाट नउठाउने सहमति गरेका सेवा प्रदायकले अब भने मूल्य बढाउने तयारी गरेको बताए ।अघिल्लो वर्ष राखिएको १३ प्रतिशत दूरसञ्चार सेवा शुल्क यो वर्ष फिर्ता हुने अपेक्षा थियो, इन्टरनेट सेवा प्रदायकहरूको संस्था आइस्पान अध्यक्ष भोजराज भट्टले भने, अब पनि मूल्य समायोजन गरेर बस्न सक्दैनौं, हामी वित्तीय रूपमा नाजुक अवस्थामा छौं । उनले साउन १ गतेदेखि लागू हुने गरी इन्टरनेटको मूल्य बढाउने तयारी भएको बताए ।अघिल्लो वर्ष सरकारसँग सहमति गरेर सर्वसाधारण उपभोक्ताबाट १३ प्रतिशत सेवा शुल्क नउठाएकाले अब यो शुल्क सर्वसाधारणसँग उठाउने उनले बताए । अघिल्लो वर्ष भएको घाटा पनि उठ्ने गरी भाउ बढाउने तयारी छ, उनले भने, इन्टरनेटको मूल्य अब २० प्रतिशतसम्म बढ्न सक्छ । चालु आर्थिक वर्षको बजेट प्रस्तुत गर्दै अर्थमन्त्री युवराज खतिवडाले इन्टरनेट सेवामा १३ प्रतिशत दूरसञ्चार सेवा शुल्क लगाएका थिए । दूरसञ्चार सेवा दस्तुर शीर्षकको यो शुल्क यो चालु आर्थिक वर्षअघि भ्वाइस सेवामा मात्रै लाग्थ्यो । टेलिफोन, मोबाइल, इन्टरनेटजस्ता दूरसञ्चार सेवा उपलब्ध गराउने निकायले ग्राहकबाट लिने महसुलको १३ प्रतिशत रकम दूरसञ्चार सेवा दस्तुरबापत असुलउपर गर्नुपर्नेछ, बुधबार अर्थमन्त्री खतिवडाले संसद्मा पेस गरेको आर्थिक विधेयकमार्फत इन्टरनेटमा लाग्ने थप १३ प्रतिशत शुल्कलाई यो वर्ष पनि निरन्तरता दिइएको छ । दूरसञ्चार सेवा प्रदायकहरूले इन्टरनेटका कारण भ्वाइसबाट प्राप्त हुने आम्दानी गुमाएको भन्दै अर्थ मन्त्रालयले इन्टरनेटमा कर लगाएको प्रस्टोक्ति दिएको थियो । भाइबर, हवाट्सएप, म्यासेन्जरजस्ता इन्टरनेटको माध्यमबाट कल गर्न मिल्ने सेवाका कारण दूरसञ्चार कम्पनीहरूले अन्तर्राष्ट्रिय कलबापतको आम्दानी गुमाउँदै गएका छन् । अन्तर्राष्ट्रिय कलले दूरसञ्चार कम्पनीहरूको आम्दानीको एक तिहाइ हिस्सा ओगट्छ । सरकारले इन्टरनेटमा कर बढाएको भन्दै चर्को आलोचना भएपछि सञ्चार तथा सूचना प्रविधि मन्त्रालयले सेवा प्रदायकलाई वार्तामा बोलाएको थियो ।मन्त्रालय र सेवा प्रदायकबीच गत साउन १० गते दूरसञ्चार सेवा शुल्क उपभोक्ताबाट नउठाउने सहमति भएको थियो । आर्थिक ऐनमा यस्ता शुल्क ग्राहकबाट सेवा प्रदायकले उठाएर राजस्व कार्यालयलाई प्रत्येक महिना बुझाउनुपर्ने व्यवस्था छ ।सेवा प्रदायकहरूले चलिरहेकै मूल्यमा १३ प्रतिशत समायोजन गरेर शुल्क यथावत् राख्न सहमति जनाएका थिए । यसबापत सेवा प्रदायकलाई अन्य सुविधा उपलब्ध गराउन सञ्चार मन्त्रालय सहमत भएको थियो ।इन्टरनेटको मूल्य समायोजनमा सघाएबापत सञ्चार मन्त्रालयले सेवा प्रदायकलाई नेपाल दूरसञ्चार प्राधिकरणको विनियमावली संशोधन गरी केही सुविधा दिने प्रतिबद्धता जनाएको थियो । सरकारले गरेको प्रतिबद्धता अलेसम्म पूरा नभएको आइस्पान अध्यक्ष भट्टले बताए ।सरकारसँग गरेको सहमति कार्यान्वयन गर्न सक्दनौं, उनले भने, अब दूरसञ्चार सेवा शुल्क ग्राहकबाटै उठाउँछौं । उनले यो अवधिमा सरकारलाई आफूसँगको सम्झौता कार्यान्वयन गर्न दबाब दिने बताए । हामी छलफल गर्छौं र मन्त्रालयलाई हामीसँगको सम्झौता कार्यान्वयन गर्न दबाब दिन्छौं, उनले भने, सरकार सच्चिएन भने हामीसँग अरू विकल्प हुन्न । इन्टरनेट सेवा प्रदायकहरूका उपत्यकासहित देशका प्रमुख सहरमा ८ लाख बढी ग्राहक छन् ।"
अब डेढ सातामै नयाँ भर्ना,"क्वालालम्पुर  मलेसियाले रोजगारी अवधि पूरा गरि स्वदेश फिर्ने विदेशी कामदारको सट्टामा नयाँ कामदार लिनेसम्बन्धी एक योजनाको घोषणा गरेको छ । मलेसियाली मन्त्रीपरिषद्ले हालै यससम्बन्धी निर्णय गरेको हो, यद्यपि यो नयाँ भने होइन । मानव संशाधनमन्त्री एम कुला गेसरनले रोजगारीको करार अवधि सकिएपछि अध्यागमन कार्यालयमा चेक आउट मेमो बनाएर स्वदेश फर्किएका कामदारको सट्टामा अन्य कामदार सहजै भर्ना वा प्रतिस्थापन गर्न मिल्ने गरी यसअघि सन् २०१७ कै योजनालाई पुनः कार्यान्वयनमा ल्याउन लागिएको बताएका छन् । मन्त्री कुलाका अनुसार मलेसियाली श्रम बजारमा कामदार अभाव पूर्ति गर्न यसअघिको सरकारले गत सन् २०१७ मा रोकेको योजना आगामी जुलाई १ देखि लागू गर्न लागिएको हो । यो योजना कार्यान्वयन भएमा अब मलेसियाली रोजगारदाताले आफ्ना कामदार स्वदेश फर्किएलगत्तै उनीहरूको स्थानमा नयाँ कामदार प्रतिस्थापन गर्न पाउनेछन् । यो योजना रोजगारीका सबैजसो क्षेत्रमा लागू हुनेछ । हाल करार अवधि पूरा गरेर फर्कने विदेशी कामदार फेरि ल्याउनुपरेमा नयाँ आवेदन पेस गरी सम्बन्धित मलेसियाली निकायबाट श्रम स्वीकृति लिनुपर्छ । त्यसो गर्दा अनुमतिपत्र प्राप्त गर्न (एप्रुभल) झन्डै नौ सातासम्म समय लाग्ने र शुल्क पनि बढी लाग्ने गरेको छ । अब उक्त नयाँ योजनाअन्तर्गत रोजगारदाताले स्वदेश फर्कने कामदारको चेक आउट मेमोकै आधारमा सोही कोटामा नयाँ कामदारलाई रोजगारीमा भित्र्याउन पाउनेछन् । मलेसियाली सरकारको यो योजनाको विभिन्न सरोकारवालाहरूले स्वागत गरेका छन् । उनीहरूले कामदार अभाव पूरा गर्न सहज हुने र समय तथा पैसा बचत हुने विश्वास व्यक्त गरेका छन् । मुलुकमा बेरोजगार समस्या समाधान गर्न र कामदार अभाव पूर्ति गर्न सहायक हुनेछ । र यो छिटो कार्यान्वयन हुनुपर्छ, मलेसियन ट्रेड युनियन कंग्रेसका महासचिव जे सोलोमनले स्थानीय पत्रपत्रिकासित भनेका छन् । अर्को सरोकारवाला संस्था मास्टर्स बिल्डर्स एसोसियसन मलेसियाका अध्यक्ष फू चेक लिले सरकारको पछिल्लो निर्णयले रोजगारदातालाई राहत मिल्ने बताए । सरोकारवालाले यस योजनाबाट कामदार लिँदा बिचौलिया समावेश हुन नहुने भन्दै यसतर्फ सजग रहन सरकारलाई आग्रहसमेत गरेका छन् । मलेसियाले विदेशी कामदारको रिप्लेस्मेन्ट स्किम भनिने यो योजना ल्याउनुअघि सरोकारवाला निकाय, विभिन्न गैरसरकारी संस्था, विभिन्न श्रमिक स्रोत मुलुकहरूका नियोगका अधिकारीलगायतसँग छलफल गरेको थियो ।"
३७ प्रतिशत बालक श्रममा,"काठमाडौं नेपालमा ३७ प्रतिशत बालबालिका अझै कुनै न कुनै किसिमको श्रम गर्न बाध्य भएको सेभ द चिल्ड्रेनले जनाएको छ । उसको पछिल्लो प्रतिवेदनअनुसार नेपालमा बालश्रमिकको संख्या घटे पनि तिनले पर्याप्त पोषण पाइरहेका छैनन् । यहाँ पछि परेका बालबालिकाहरू अझै पनि पछाडि नै छन्, संस्थाको विज्ञप्तिमा छ, अझै पनि बालबालिकाहरूले स्वस्थ, खुसी र संरक्षित जीवन जिउन पाएका छैनन् । प्रतिवेदनअनुसार ३६ प्रतिशत बालबालिका कुपोषित छन् । २० वर्षपहिले जन्मिएकाभन्दा हाल नेपालमा जन्मिने बालबालिकाहरू स्वस्थ, खुसी र संरक्षित भएर हुर्कने सम्भावना बढेको प्रतिवेदनमा जनाइएको छ । ग्लोबल चाइल्डहुड रिपोर्ट २०१९ को इन्ड अफ चाइल्डहुड इन्डेक्सका १ सय ७६ देशहरूमा नेपाल १३३ औं स्थानमा पुगेको छ । बाल मृत्युदर, शिक्षामा पहुँच, कुपोषण, बालविवाह र बालश्रमजस्ता मापकका आधारमा ऊक्त त्रमसंख्या तयार गरिएको हो । सो रिपोर्टमा नेपालले गएका दुई दशकमा १४२ अंकले प्रगति गरेको देखिन्छ । नेपालले सन् २००० देखि बाल मृत्युदर ५९ प्रतिशतले घटाएर पाँच वर्षभन्दा कम उमेरका बालबालिकाको बाँच्ने अवसरमा वृद्धि गरेको छ । बालविवाहको दर पनि दुई दशकमा एक तिहाइका दरले घटेको छ । सेभ द चिल्ड्रेनका राष्ट्रिय निर्देशक नेड ओल्नीले नेपालले बालबालिका मुद्दामा साँच्चै प्रभावशाली प्रगति हासिल गरेको बताएका छन् । यो प्रगतिलाई जारी राख्न नवजात शिशु, बालबालिका, किशोरी, अल्पसंख्यक जनजाति तथा दलितलगायत सबैभन्दा पछि परेका बालबालिकाका लागि विशेष कार्यक्रममा लगानी बढाउन प्रोत्साहन गर्छौं, उनले भनेका छन् ।"
खेतबाटै आलु बिक्री,"थाहा, हेटौंडा जिल्लाको थाहा नगरपालिकाका कृषकलाई आलु खन्न भ्याइनभ्याई छ । उनीहरू बिहानदेखि साँझसम्मै खेतमा भेटिन्छन् । बारीको आलु ढिलै लगाएकाले अझै खन्नलायक भएको छैन । खेतमा भने आलु खन्नेको माचो छ । खन्दाखन्दै व्यापारी खेतमै आइपुग्छन् । मोलमोलाइपछि आलु खरिद गर्छन् ।उसो त यो वर्ष आलु सप्रेको छैन । यो वर्ष आलुको गेडा सानो छ, स्थानीय विमल ढकालले भने, पोहोरको जस्तो भने फलेको छैन, बजारमा भाउ पनि छैन । गत वर्ष कृषकहरूले खेतबाटै रातो र सेतो दुवै आलु प्रतिकेजी २० देखि २५ रुपैयाँसम्ममा बिक्री गरेका थिए । अहिले व्यापारीहरूले बढीमा प्रतिकेजी १७ रुपैयाँमा खरिद गरिरहेका छन् । आलुको बोट सप्रे पनि राम्रो फलेको छैन । अधिकांश कृषकहरूले खेतबाटै व्यापारीहरूलाई बिक्री गरिरहेका हुन । शीतभण्डार नभएकाले कुहिने डर रहन्छ । त्यसैले खन्ने बिक्तिक्कै बित्री गरिहाल्नुपर्छ । थाहा नगरपालिकाका अधिकांश ठाउमा आलु खेती हुन्छ ।पानी धेरै परेर घाम नलागेकाले आलुको उत्पादनमा कमी आएको थाहा नगरपालिकाका कृषि संयोजक सन्जय तिवारीले बताए । पानी धेरै पर्यो, आलुको बोट हलक्क बढ्यो । तर राम्रोसँग उत्पादन भएन, उनले भने ।गत वर्ष आलुको उत्पादन राम्रो थियो । मूल्य पनि कृषकले राम्र्रै पाएका थिए । जेठको पहिलो सातादेखि थाहा नगरपालिकाको दामन, पालुङ, बज्रबराही क्षेत्रका कृषकहरूले आलु खन्न सुरु गर्छन् । क्षेत्रका कृषकले कार्डिनल, कुखुरेज्योती, डेजुरे र स्थानीय जातका आलु लगाउने गर्छन । यस क्षेत्रका कृषकको मुख्य आम्दानीको स्रोत नै तरकारी हो । त्यसमा पनि आलु पहिलोमा पर्छ । यो क्षेत्रका अधिकांश बासिन्दाको आर्थिक कारोबार आलुले निर्धारण गर्छ । थाहा नगरपालिकाको ६ हजार रोपनीमा आलु खेती गरिने कृषि शाखाका प्रमुख तिवारीले जानकारी दिए । प्रतिरोपनीमा सरदर १५ क्विन्टल आलु उत्पादन हुन्छ, उनले भने । यस क्षेत्रका कृषकहरूले आलुको आम्दानीबाटै आफ्ना आवश्यकता परिपूर्ति गर्छन् । माघको अन्तिम सातादेखि फागुन पहिलो सातासम्म आलु लगाउँछन् ।"
अर्गानिक अभियन्ता,"काठमाडौं  ताप्लेजुङका पेम्बा शेर्पा (संगम) पेसाले पर्यटन व्यवसायी हुन् । पछिल्लो समय भने उनको दिनचर्या भने अर्गानिक फार्ममा बित्ने गरेको छ । कृषिलाई पर्यटनसँग जोड्न फार्म उनी आफैंले खोलेका हुन् । हरियाली फार्ममा बालबालिकादेखि पाका उमेरसम्मको भीड लाग्ने गर्छ । ३९ वर्षीय पेम्बा शेर्पा (संगम) ले बूढानीलकण्ठ ११ स्थित कपनटारमा आठ वर्षअघि फार्म सुरु गरेका हुन् । फार्म १८ रोपनी जग्गामा फैलिएको छ । फार्ममा टाढाटाढादेखि हेर्न र अर्गानिक खानेकुराको स्वाद लिन आउनेको जमात बढदो छ । घर बनाउने पैसा उनले फार्ममा लगानी गरेका छन् । फार्ममा आवासीय सुविधा पनि छ । उनले फार्ममा बाख्रा, गाई, माछा, कुखुरा मात्र पालेका छैनन्, सिजनअनुसारको तरकारी पनि लगाउँछन् । अहिले काँक्रा फलेका छन् । फार्ममा बस्न आउनेले अर्डरअनुसार अर्गानिक खानेकुराको स्वाद लिन पाउँछन् । उनले आफैं पकाएर खान चाहनेलाई छुट्टै दाउराको चुलो बनाइदिएका छन् । म पर्यटन क्षेत्रमा लागेको २४ वर्ष भयो, सुरुमा त ट्रेकिङमा भरिया बनेर भारी पनि बोकें, उनले भने, पर्यटन क्षेत्रमा काम गर्ने युवा हजारौं छन् तर उनीहरू वर्षमा तीन महिना काम गर्छन्, त्यतिन्जेल कमाएको पैसाले वर्षभर पालिन्छन्, ९ महिना कृषिमा काम गर्ने हो भने ३ महिना कमाएको रकम सुरक्षित हुन्छ । शेर्पा १८ रोपनी जग्गाको भाडा मासिक ६५ हजार बुझाउँछन् । अर्गानिक तरकारी अर्गानिक स्टोरहरूमा पुर्याउँछन् । १३ जनालाई रोजगारी दिएका छन् । फार्ममा पत्नी बन्दी शेर्पा बढी खटिन्छिन् । फार्ममा लगानीमात्र करिब डेढ करोड पुगिसकेको शेर्पाले बताए । फार्ममा वार्षिक करिब ५०६० लाखको कारोबार हुन्छ । नाम ओरिजिनल अर्गानिक फार्म राखेका छन् । फार्ममा सागको सलाद मात्र १० थरी उत्पादन हुन्छ । यहाँ परिवारसहित बस्न आउने धेरै हुन्छन्, बन्दीले भनिन्, सबै जना रमाएर फर्कन्छन् । हरियाली फार्मभित्रै बस्ने ठाउँ छ । टेन्ट र घरमा सुत्ने व्यवस्था छ । अब पर्यटन र कृषिलाई सँगैसँगै लान जरुरी छ, शेर्पाले भने, यसो गर्न सके पाहुनाले अर्गानिक खानेकुरा खान पाउँछन्, फार्मबारे बुझ्छन्, फार्म सञ्चालन गर्नेले एकदुई पैसा भए पनि कमाउँछन् । उनका अनुसार फार्ममा नेपाली बढी छन् । विदेशी पाहुना फाट्टफुट्ट आउँछन् । काठमाडौंमा जग्गै पाउन मुस्किल छ, उनले भने, ठूलो क्षेत्रफलमा अर्गानिक फार्म चलाउन मन छ, ठूलो फार्म भए आएर रमाउने बढ्ने थिए । शेर्पा थोरै समयका लागि मात्र विदेश गए । विदेश किन जाने, यहीँ राम्रो छ, यहीँ केही गर्नुपर्छ, उनले भने, काम गर्नेलाई सहयोग हुँदैन र मात्र दुःख लाग्छ, नत्र भने यहाँ जस्तो राम्रो अरू देशमा कहाँ छ र ? उनको अमेरिकाको मल्टिपल भिसा छ । भिसालाई फार्ममा आफू बस्दै आएको घरको दैलो नजिक फ्रेममा हालेर राखेका छन् । उनले आफूलाई चिनाउनका लागि पसिना आफ्नै देशमा बगाऔं भनी नारा लेखेर भित्तामा टाँसेका छन् । नेपाल चेम्बर्स अफ कमर्सको कृषि समिति सदस्यसमेत रहेका उनी विदेश जान खर्च गर्ने पैसा यहीँ लगानी गर्न सके राम्रो कमाइ हुने बताउँछन् । ज्यानको बाजी राखेर ४०५० लाख रुपैयाँ खर्च गरी विदेश जान खोज्नेले त्यति पैसा यहीँ लगानी गर्न सके कति कमाइ हुन्छ ? एकपटक सोचौं त ? उनले भने, अर्काको देशमा बगाउने पसिना आफ्नै गाउँमा बगाउन सके कमाइ मात्र हुँदैन, घरपरिवारसँगै बस्न पाइन्छ, समाजमा उदाहरणीय भइन्छ ।"
किसानलाई साढे २ करोड अनुदान,"बुटवल  दूधमा लागत घटाउने र उत्पादन बढाउने तरिका धेरै हुन सक्छन् । प्रदेश ५ सरकारले भने दूध उत्पादकलाई प्रतिलिटर १ रुपैयाँ ९२ पैसा अनुदान वितरण गरेको छ । प्रदेशका २६ वटा दुग्ध उत्पादक सहकारी संस्थामार्फत उक्त अनुदान उपलब्ध गराइएको हो । अनुदानका लागि भूमि व्यवस्था, कृषि तथा सहकारी मन्त्रालयले १२ जिल्लाबाट धेरै दूध उत्पादन गर्ने सहकारी छनोट गरेको थियो । सहकारीमार्फत २ करोड ४९ लाख ४४ हजार रुपैयाँ अनुदान वितरण गरिएको हो । यसबाट दूध उत्पादक करिब १५ हजार किसान लाभान्वित भएका छन् । मन्त्री आरती पौडेलले दूध उत्पादन बढाउन तथा उत्पादक किसानलाई प्रोत्साहन गर्न उत्पादन आधारित प्रत्यक्ष अनुदान दिएको बताइन् । धेरै अनुदान बिचौलिया र टाठाबाठाको हातमा परेको गुनासो सुनिन्थ्यो, उनले भनिन्, त्यसलाई रोक्न पनि प्रत्यक्ष अनुदान दिएका हौं ।सरकारले आगामी तीन वर्षमा प्रदेशलाई दूधमा आत्मनिर्भर बनाउने योजना ल्याएको छ । मन्त्रालयको तथ्यांकअनुसार प्रदेशमा प्रतिदिन ४ लाख ९ हजार ४ सय ३४ टन दूध आवश्यक छ । अहिले ३ लाख १७ हजार ३ सय ३३ टन दूध उत्पादन भइरहेको छ । दूध उत्पादन बढाउनकै लागि सरकारले उत्पादनमा आधारित प्रत्यक्ष अनुदान र सहकारीमार्फत उत्पादित वस्तुको बिक्री र बजारीकरण थालेको छ । दूध तथा दुग्धजन्य पदार्थ ढुवानीका लागि १२ जिल्लाका १२ वटा सहकारी तथा दुग्ध उत्पादक संस्थालाई पिकअप गाडी वितरण गरेको छ । धेरै दूध उत्पादन गर्ने सहकारीलाई ५० प्रतिशत अनुदानमा गाडी दिइएको हो । गाडीले दैनिक करिब २० हजार किसानको दूध बजार पुर्याउन सघाउनेछन् । ढुवानीका लागि गाडी हुँदा उत्पादन लागतमा २ देखि ३ रुपैयाँसम्म कम हुन्छ । दूधमा लागत घटाउन किसानलाई सहकारीमा आबद्ध गर्ने र त्यसमार्फत अनुदान दिने पशुपन्छी निर्देशनालयका प्रमुख युगलकिशोर तिवारीले बताए । साना किसानको पहुँच सिधैं बजारमा पुग्दैन, उनले भने, त्यसैले सहकारीमार्फत बजारमा ल्याउन र व्यावसायिक बनाउने योजना छ । उत्पादन मात्रै होइन, उत्पादित दूधको बजारीकरण गर्न पनि किसानलाई चुनौती छ । यो चुनौती कम गर्न सबै जिल्लामा चिस्यान केन्द्र बन्दै छन् । पशु आहाराको व्यवस्थापन, नश्ल सुधार, गोठ तथा भकारो सुधार, पशु स्वास्थ्य उपचार तथा रेखदेख उत्पादन बढाउने कार्यक्रममार्फत पनि दूध उत्पादक किसानलाई सहयोग र प्रोत्साहन गरेका छन् ।"
भारतीय मूलका दाजुभाइ बेलायतमा सबभन्दा धनी,"लन्डन  एक हजार धनी बेलायतीको सूचीमा भारतीय मूलका दाजुभाइ श्री र गोपी हिन्दुजा २२ अर्ब पाउन्ड (करिब ३२ खर्ब रुपैया) को सम्पत्तिसहित पहिलो भएका छन् । उनीहरूको सम्पत्ति नेपालको वार्षिक कुल गार्हस्थ उत्पादन (जीडीपी) भन्दा बढी छ । गत वर्षभन्दा उनीहरूको सम्पत्तिमा १ अर्ब ३५ करोड पाउन्ड वृद्धि भएको हो । पारिवारिक व्यवसायका रूपमा भारतको मुम्बईमा सन् १९१४ मा खोलिएको हिन्दुजा ग्रुपले अहिले विश्वभर तेल, ग्यास, बैंकिङ, आईटी र प्रोपर्टीको व्यवसाय गर्दछ । सन्डे टाइम्सो रिच लिस्टको दोस्रो धनीमा १८ अर्ब ६६ करोड पाउन्ड सम्पत्ति भएका बेलायती नागरिक डेबिड र साइमन रिउबिन छन् । प्रोपर्टी, कार्पेट, मेटलको व्यवसाय गर्ने यी अर्का दाजुभाइ हुन् ।गत वर्ष पहिलो स्थानमा रहेका केमिकल कम्पनीका मालिक सर जिम रयाटक्लिफ १८ अर्ब २० करोड सम्पत्तिसहित तेस्रो स्थानमा झरेका छन् । सन्डे टाइम्सका अनुसार उनले गत वर्षभन्दा २ अर्ब ९० करोड पाउन्ड गुमाएका छन् । घर, जग्गा, कम्पनीको सेयर आदिको मूल्यका आधारमा धनीको सूची तय गरिएको हो । धनी एक हजार बेलायतीहरूको कुल सम्पत्ति ७७१ अर्ब ३० करोड पाउन्ड छ, जुन गत वर्षभन्दा ४७ अर्ब ८० करोड पाउन्ड बढी हो । बेलायतमा गत वर्षभन्दा ६ जना थपिएर अर्बपतिको संख्या १५१ पुगेको छ जसमा ९ जना साउथ अफ्रिकाबाट आएका छन् । बेलायत संसारकै सबैभन्दा धेरै अर्बपति बस्ने देश पनि मानिएको छ । १४ अर्ब ३७ करोड पाउन्डको सम्पत्ति भएका लगानी कम्पनी, संगीत तथा मिडियाका मालिक सर लियोनार्ड ब्लाभ्टनिक चौथो र सर जेम्स डाइसन तथा उनको परिवार १२ अर्ब ६० करोड पाउन्ड सम्पत्तिसहित पाँचौं धनी बेलायती हुन् । अर्का भारतीय मूलका स्टिल व्यवसायी लक्ष्मी मित्तलको १४ अर्ब ६६ करोड पाउन्ड सम्पत्ति छ । संसारमा उत्पादन हुने २५ प्रतिशत कारलाई चाहिने मेटल उनको कम्पनीले आपूर्ति गर्छ ।ब्रेक्जिट अनिश्चतताले गर्दा धेरै धनी बेलायतीहरूले आफ्नो सम्पत्ति बाहिर देशमा पनि सारिरहेको सन्डे टाइम्सले जनाएको छ । बेलायतको प्रतिपक्षी लेबर पार्टीको बढदो लोकप्रियताले गर्दा धनीहरू सशंकित भएको उक्त पत्रिकामा उल्लेख छ । लेबर पार्टीका नेता जेरेमी कोर्बिनले धनीलाई कर बढाई निम्न आय भएकालाई सरकारले थप सहयोग गर्नुपर्ने बताउँदै आएका छन् ।केही वर्ष पहिले पुर्ख्यौली सम्पत्तिको हकदार भएर धनी हुने परम्परा रहे पनि अहिले भने प्रविधिको आविष्कार तथा व्यवसायको अपार सफलताले अर्बपति हुने क्रम बढेको लन्डनस्थित अर्थ व्यवस्थापन जानकार विकलचन्द्र आचार्यले बताए । सन् १९८९ मा वर्तमान बेलायती महारानी धनीको सूचीमा सबैभन्दा पहिलो नम्बरमा थिइन् । बढ्दो ग्लोबलाइजेसनले गर्दा बेलायतमा अर्बपतिहरू बढ्ने क्रम जारी भए पनि समाजमा समानताका लागि सरकारले थप कदम चाल्नुपर्ने दबाब पनि उत्तिकै बढदै गएको छ । विज्ञ समूह रिजोलुसन फाउन्डेसनले दुई वर्षअघि दिएको तथ्यांकमा बेलायतका ४ लाख ८० हजार मानिससँग देशको कुल सम्पत्तिको १४ प्रतिशत स्वामित्व छ ।"
घले दम्पती सात स्थान माथि,"अस्ट्रेलिया  नेपाली मुलका अस्ट्रेलियाली व्यवसायी दम्पती शेष तथा जमुना घलेले धनीको सूचीमा ठूलो फड्को मारेका छन् । यहाँस्थित व्यावसायिक पत्रिका अस्ट्रेलियन फाइनान्सियल रिभ्युले निकालेको नयाँ सूचीमा उनीहरू १ दशमलव १८ बिलियन डलरसहित ७८ औं नम्बरमा पर्न सफल भएका छन् । गोरखामा जन्मिएका शेष घले करिब दुई दशकअघि विद्यार्थीका रूपमा अस्ट्रेलिया भित्रिएका थिए । सन् २००२ देखि घरजग्गाको व्यवसायमा हात हालेका उनी पहिलोपटक सन् २००९ मा बीआरडब्लू पत्रिकाले सार्वजनिक गर्ने अस्ट्रेलियाली धनीहरूको सूचीमा पर्न सफल भएका थिए । लामो समयदेखि अस्ट्रेलियाका धनीहरूको सूची सार्वजनिक गर्दै आएको फाइनान्सियल रिभ्युले शुक्रबार साँझ सार्वजनिक गरेको सूचीमा उनी १ दशमलव १ बिलियन डलरसहित ७८ औं धनी बन्न सफल बनेका हुन् । यसअघि गत मार्चमा यहाँकै प्रतिष्ठित पत्रिका द अस्ट्रेलियनले सार्वजनिक गरेको धनीहरूको सूचीमा उनी १ दशमलव १ बिलियन डलरसहित ८५ औं धनीको सूचीमा सूचीकृत भएका थिए । घले दम्पती पहिलोपटक यस वर्षदेखि अस्ट्रेलियाको बिलिनियरको सूचीमा पर्न सफल बनेका हुन् । गत वर्ष ८ सय ७६ मिलियन डलरसहित ८१ औं धनीको सूचीमा परेका थिए । सूची सार्वजनिक भएपछि कान्तिपुरसँग कुराकानी गर्दै घलेले सूचीमा कति नम्बरमा परियो भन्ने भन्दा पनि आफूलाई थप जिम्मेवारी थपिएको महसुस भएको बताए । मुख्य कुरा आफू कति मेहनत र लगनशील भएर काम गर्ने हो, त्यसमा आफ्नो सफलता भर पर्दछ, घलेले भने । उनले सही समयमा सही अवसरलाई पहिचान गरेर अघि बढ्न सक्नुपर्ने अनुभव सुनाए । अन्यले कुन व्यवसाय गरिरहेका छन् भन्नुभन्दा पनि आफूले आफ्नो योग्यताअनुसारको व्यवसायलाई छनोट गरेर अघि बढेको खण्डमा सफलता मिल्ने उनको भनाइ छ । अस्ट्रेलियामा अहिले रहेका हजारौं नेपालीहरूमध्ये धेरैले भविष्यमा यही किसिमको सफलता पाउने विश्वाससमेत उनले व्यक्त गरे । अहिले रहेका हजारौं विद्यार्थी भाइबहिनीहरूमध्ये धेरैले यही सफलता पाउनुहुन्छ भन्ने मलाई विश्वास छ, उनले भने ।अस्ट्रेलियाको मेलबर्नमा रहेर व्यवसायमा संलग्न घले दम्पतीले आफ्नो व्यवसायलाई घरजग्गा, होटल, शिक्षा लगायतका विभिन्न क्षेत्रमा बढाएका छन् । करिब दुई दशक पहिले नेपालबाट विद्यार्थीका रूपमा आएका उनले सुरुका समयमा सामान्य विद्यार्थीसरह नै मेहनत गरेका थिए । हरेक वर्ष सयौं मिलियन डलर आफ्नो कुल सम्पत्तिमा थप्दै आएका उनको सम्पत्ति दुई वर्षअघि सन् २०१७ मा ६ सय ४७ मिलियन रहेको थियो ।"
धराशायी हुँदै खाद्य उद्योग,"धनगढी  कुनै बेला कैलाली र कञ्चनपुरबाट बंगलादेशमा गहुँ निर्यात हुन्थ्यो । धान भारतमा पठाइन्थ्यो । अहिले यहाँ अपुग भएर धानगहुँ आयात भइरहेको छ । खाद्य उद्योग बन्द हुने अवस्थामा पुगेका छन् ।कैलालीको गेटामा डेढ दशकअघि दुगड ग्रुपले स्थापना गरेको राइस मिल बन्द भएपछि यहाँको खाद्यान्न विदेश जान पाएन । सोही समयमा अर्को ठूलो उद्योग श्रद्धा फुड्स इन्डस्ट्रिज पनि बन्द भयो । एकपछि अर्को गरी एक दशकमा कैलालीका एक दर्जन ठूला राइस मिल बन्द भएका छन् ।चालु अवस्थामा रहेका खाद्य उद्योग पनि ५० प्रतिशतभन्दा कम क्षमतामा चलिरहेका छन् । आन्तरिक उत्पादनबाट उद्योग सञ्चालन गर्न तीन महिना पनि पुग्दैन । खाद्य उद्योगी ओमप्रकाश अग्रवालले आयातित कच्चा पदार्थबाट यहाँका खाद्य उद्योग चलिरहेको बताए । तोरी र मकैको आन्तरिक उत्पादन एक दिन पनि पुग्दैन, अग्रवालले भने, भारतबाट ९९ प्रतिशत तोरी आयात भइरहेको छ ।उद्योगी अग्रवालले जनसंख्या वृद्धिले किसानको खाद्यान्नमै बचत कम भइरहेकाले उद्योग संकटमा परेको बताए । उनका अनुसार कैलाली र कञ्चनपुरबाट अहिले १० लाख क्विन्टल खाद्यान्न मात्रै खरिद भइरहेको छ । जनसंख्या वृद्धिले खपत बढ्यो, स्थानीय उत्पादन घट्यो, अग्रवालले भने, सहरीकरणले तराईको उर्वरा खेत खण्डीकरण भएर उत्पादकत्व पनि स्वतः घटेको छ ।उनले आन्तरिक उत्पादनको निर्भरता मात्रै रहे अरू खाद्य उद्योग पनि बन्द गर्नुपर्ने अवस्थामा पुग्ने बताए । भारतलगायत बाह्य मुलुकबाट कच्चा पदार्थ आयात गरी खाद्य उद्योगलाई दिगो रूपमा चलाउन गाह्रो छ, अग्रवालले भने, सरकारले यहाँको उर्वराभूमिको उत्पादकत्व बढाउनतिर ध्यान दिनुपर्छ ।कैलाली भन्सार नाकाबाट गएको साउनदेखि हालसम्म चामल १ अर्ब ८२ लाख र गहुँ ६३ करोड १७ लाखभन्दा बढी मूल्यको आयात भएको छ । यस नाकाबाट धान, गहुँ, तोरी, मकैलगायत खाद्य कच्चा पदार्थ वार्षिक ३ अर्बभन्दा बढीको आयात हुने गरेको भन्सार कार्यालयका कम्प्युटर अधिकृत यज्ञराज जोशीले बताए । नेपाल उद्योग वाणिज्य महासंघका प्रदेश अध्यक्ष शंकर बोगटीले आन्तरिक उत्पादनको कच्चा पदार्थ अपुग हुँदा खाद्य उद्योग पूर्ण क्षमतामा चलाउन हम्मे भएको बताए । अहिले पनि सुदूरपश्चिममा ठूला उद्योग भनेकै खाद्यका मात्र हुन्, बोगटीले भने, कैलाली र कञ्चनपुरमा खाद्य उद्योगमा ५० अर्बभन्दा बढी लगानी छ । कैलालीमा राजश्री फुड, भागेश्वर एग्रो, भागेश्वर राइस मिल, ठाकुर एग्रो, नेपाल एग्रो, अवस्थी एग्रो र थापा एग्रोलगायत ठूला उद्योग सञ्चालनमा छन् ।अध्यक्ष बोगटीले अपुग कच्चा पदार्थले उत्पादन घट्ने, लागत बढ्ने भएकाले यहाँका खाद्य उद्योग धराशायी भइरहेको बताए । अहिले त झन् भारतबाट सस्तोमा खाद्यान्न आइरहेको छ, उनले भने, स्थानीय उत्पादनको कच्चा पदार्थ कम पाइनु, कम उत्पादनमा लागत बढ्नु र भारतको उत्पादित खाद्य वस्तुसँग घाटा प्रतिस्पर्धाले स्थानीय खाद्य उद्योग धराशायी भइरहेका छन् ।स्थानीय मोटो चामलको मूल्यभन्दा भारतबाट मसिनो चामल सस्तोमा यहाँ पुग्न थालेको उनको भनाइ छ । सुदूरपश्चिमका लागि कैलाली र कञ्चनपुर खाद्यान्नमा अपार सम्भावना बोकेका जिल्ला हुन्, उद्योग वाणिज्य संघका पूर्वमहासचिव रूपेश स्वाँरले भने, त्यसैले यहाँको उर्वरा भूमिको उत्पादकत्व वृद्धि गर्न कृषिमा आधुनिकीकरणको योजना र खाद्य उद्योगलाई प्रोत्साहन गर्ने नीति ल्याउन जरुरी छ ।"
उत्पादनमूलक कम्पनीमै आकर्षण,"काठमाडौं यो साता पनि सेयर बजारमा उत्पादनमूलक क्षेत्रका कम्पनीमा लगानीकर्ताको आकर्षण देखियो । यो गत साताको जस्तै प्रवृत्ति हो । गत साता लगानीकर्ताले उत्पादनमूलक र जलविद्युत् अन्तर्गतका कम्पनीमा लगानी बढाएका थिए । गत साताको तुलनामा यो साता जलविद्युत् कम्पनीमा लगानीकर्ताको आकर्षण केही घटे पनि उत्पादनमूलक कम्पनी उस्तै देखिएको छ । साताको कुल कारोबारमा उत्पादन तथा प्रशोधनमूलक समूहको हिस्सा गत साताजत्तिकै हुनुले यही देखाउँछ । यो साता कुल सेयर कारोबारमा जलविद्युत् समूहको हिस्सा १०४१ र उत्पादन तथा प्रशोधन समूहको परिसूचक १६४४ प्रतिशत छ । गत साता ती समूहको कारोबार हिस्सा क्रमशः १६६४ र १६४६ प्रतिशत थियो । यसका आधारमा यो साता उत्पादन तथा प्रशोधन समूहको हिस्सा सामान्य बढ्यो भने, जलविद्युत्को घट्यो ।दुई साताअघिसम्म यी समूहको हिस्सा निकै थोरै रहन्थ्यो । यसको अर्थ लगानीकर्ताले जलविद्युत् र उत्पादन तथा प्रशोधन समूहमा लगानी विस्तार गरे भन्ने हो । यो साता शिवम् सिमेन्टको सेयर कारोबार उच्च भएको छ । यसकारण शिवम् सिमेन्ट सातामा धेरै कारोबार हुने कम्पनीको पहिलो नम्बरमा छ । यो साता शिवम् सिमेन्टको मात्र ६६ करोड रुपैयाँ बराबरको सेयर किनबेच भएको छ । गत साताको भन्दा जलविद्युत् समूहको कारोबार हिस्सा घटेसँगै बैंकिङ समूहको बढेको छ । यो साता कुल कारोबारमा बैंकिङ समूहको हिस्सा ४६०४ प्रतिशत छ । गत साता यस्तो हिस्सा कुल कारोबारको ३८ प्रतिशत थियो ।"
श्रीलंकामाथि न्युजिल्यान्ड निर्दयी,न्युजिल्यान्ड१० विकेटले विजयी
प्रशिक्षक आर्थरको दाबी,"नटिङघम पाकिस्तानी प्रशिक्षक मिकी आर्थरले विश्वकपको आफ्नो पहिलो खेलमा खराब प्रदर्शन गरेपछि टिम लयमा फर्कने दाबी गरेका छन् । वेस्ट इन्डिजको घातक बलिङसामु पाकिस्तान २१४ ओभरभित्र १ सय ५ रनमै समेटिएको थियो । यो विश्वकपमा पाकिस्तानको दोस्रो कम स्कोर हो ।सात विकेटको हारमा आफूलाई दुःख लागेपछि पाकिस्तान प्रतियोगितामा सुदृढ प्रदर्शन गर्न सक्षम रहेको आर्थरको दाबी हो । उनले भने, निश्चित रूपमा हामीले खराब सुरुआत लिएका छौं । हाम्रा खेलाडीले आफूले सक्दो प्रदर्शन गर्न सकेनन् । तर हामी प्रतियोगितामा उत्कृष्ट प्रदर्शन गर्न सक्षम छौं, यसमा कुनै शंका छैन ।वेस्ट इन्डिजविरुद्धको खेलमा पाकिस्तानको सबैभन्दा ठूलो समस्या शर्ट बलमा रहेको थियो । वेस्ट इन्डिजले शर्ट बल गर्ने हामीले अपेक्षा राखेका थियौं, आर्थरले थपे, तर हामीले त्यसमा गृहकार्यअनुसार प्रदर्शन गर्न सकेनौं । पाकिस्तानले पछिल्ला ११ खेलमध्ये सबैमा हार बेहोरेको छ । त्यसैले टिमले प्रतियोगितामा राम्रो प्रदर्शन गर्नका लागि संघर्ष गर्ने विश्वास गरिएको छ । पाकिस्तानले अब आफ्नो दोस्रो खेलमा सोमबार लयमा रहेको आयोजक इंग्ल्यान्डको सामना गर्नेछ । इंग्ल्यान्डले यसअघि दक्षिण अफ्रिकालाई हराएको थियो ।"
दक्षिण अफ्रिकालाई उक्साउँदै प्लेसिस,"लन्डन दक्षिण अफ्रिकाले विश्वकप क्रिकेटमा हारसँगै सुरुआत गरेपछि कप्तान फाफ डु प्लेसिसले आफ्ना खेलाडीलाई आइतबार बंगलादेशविरुद्ध हुने खेलमा राम्रो खेलेर प्रतियोगितामा फर्कन उक्साएका छन् । दक्षिण अफ्रिका उद्घाटन खेलमा आयोजक इंग्ल्यान्डको हातबाट १ सय ४ रनले नराम्रोसँग पराजित भएको थियो । इंग्ल्यान्डले पहिले ब्याटिङ गर्दै ८ विकेटमा बनाएको ३ सय ११ रनसामु दक्षिण अफ्रिका ओभलमा धराशायी भएको थियो ।जोफ्रा आर्चरको बलिङ आक्रामणसामु प्रोटियस लामो समय टिक्न सकेन । २ सय ७ रनमै समेटिएको थियो । पहिलोपल्ट विश्वकप उपाधि जित्ने अभियानमा रहेको दक्षिण अफ्रिकाको यो हार ठूलो धक्काका रूपमा रहेको छ । तर ओभलमै हुने खेलमा बंगलादेशको सामना गर्दा दक्षिण अफ्रिकासामु प्रतियोगितामा फर्कने अवसर हुनेछ । कप्तान प्लेसिसले पनि आत्तिनुपर्ने कुनै स्थिति नभएको बताएका छन् । सहभागी १० टिमले लिग चरणमा ९ खेल खेल्नेछन् ।प्रतियोगिताको यही लामो ढाँचाका कारण कप्तानले नआत्तिन भनेका हुन् । विश्वकप कस्तो छ, त्यो हेरेर खेल्नुपर्छ । फेरि यो प्रतियोगितामा प्रत्येक विपक्षी टिम बलियो नै हुन्छ, प्लेसिसले भनेका छन्, इंग्ल्यान्ड हाम्रो तुलनामा सबै क्षेत्रमा राम्रो थियो । तिनीहरूले त्यो सिद्ध पनि गरे । अब हामी लिगका बाँकी खेलमा केन्द्रित हुने हो । टिममा जुन खराबी थिए, त्यसमा सुधारेर हामी अगाडि बढ्नुपर्छ, यो लिगका आधारमा चल्ने प्रतियोगिता हो ।दक्षिण अफ्रिकाले इंग्ल्यान्डविरुद्ध प्रदर्शन गरेको अनुशासित बलिङका कारण टिम कम्तीमा यो क्षेत्रलाई लिएर उत्साही छ । टिमका बलरमध्ये लुंगी एनगिडी सर्वाधिक सफल रहे । उनले १० ओभरमा ३ विकेट लिए । त्यसमा सबैभन्दा बहुमूल्य विकेटका रूपमा जस बटलरलाई आउट पार्नु थियो । अर्का तीव्र गतिका बलर कागिसो राबाडाले पनि राम्रै खेले । उनले २ विकेट लिए । प्लेसिसलाई पूरा विश्वास छ, यी दुई बलर बंगलादेशी ब्याट्सम्यानमाथि भारी पर्नेछन् ।बंगलादेश यसपल्टको विश्वकपमा आफ्नो पहिलो खेल खेलिरहेको छ । टिमको उद्देश्य हुनेछ सन् २०१५ को पछिल्लो विश्वकपको तुलनामा अझ राम्रो गर्ने । त्यस विश्वकपमा बंगलादेश क्वाटरफाइनलसम्म पुगेको थियो । कप्तान मासरफ मोर्टर्जा चोटमुक्त भएर फेरि मैदानमा फर्कने विश्वास गरिएको छ । भारतविरुद्धको अभ्यास खेलमा उनलाई चोट लागेको थियो । बंगलादेशी मिडियासँग कुरा गर्दै उनले चोटको समस्या ठूलो नहुने बताएका छन् ।"
पछ्याउनुपर्ने पाँच बलर,"जोफ्रा आर्चर (इंग्ल्यान्ड)विश्वकपअघि सबैभन्दा बढी चर्चा बटुल्न खेलाडी कोही छन् भने ती हुन् जोफ्रा आर्चर । इंग्ल्यान्डलाई यसपल्टको विश्वकपमा उपाधिका लागि सबैभन्दा बलियो दाबेदार मानिएको छ । त्यसको एउटा कारण यी बलर नै हुन् । बार्बाडोसमा जन्मेर केही समयअघि मात्र इंग्ल्यान्डका लागि खेल्ने अवसर पाएका आर्चर सुरुआती ओभरमा जति घातक हुनसक्छन्, अन्त्यतिर पनि उनी उत्तिकै उपयोगी छन् । भारतीय कप्तान विराट कोहलीले भने जस्तै उनी इंग्लिस टिमका एक्स फ्याक्टर हुन् ।"
आर्मी सेमिफाइनलमा,काठमाडौं  विभागीय डर्बीमा नेपाल पुलिस क्लबसँग पराजित भए पनि त्रिभुवन आर्मी क्लब दोस्रो प्रधानमन्त्री कप राष्ट्रिय एकदिवसीय क्रिकेटको समूह बी बाट सेमिफाइनल पुगेको छ । समूहको अन्तिम खेलमा आर्मीले पुलिससँग ५० रनको पराजय बेहोरेको हो । चार खेलबाट आर्मीको ६ अंक छ । समान अंक भए पनि पुलिस रनरेटमा पछि छ । शनिबारै मुलपानी मैदानमा भएको खेलमा प्रदेश १ लाई १ सय ६१ रनले पराजित गरेपछि प्रदेश २ को ४ अंक भएको छ । यस समूहमा पुलिस र प्रदेश २ बीचको खेल बाँकी छ । यस खेलले सेमिफाइनल पुग्ने दोस्रो टोली निर्धारण गर्नेछ । प्रदेश १ र कर्णाली प्रदेश भने समूह चरणबाटै बाहिरिएका छन् । कीर्तिपुरस्थित क्रिवि त्रिकेट मैदानमा टस हारेर ब्याटिङ गरेको पुलिसले ४८४ ओभरमा अलआउट हुँदै १ सय ६१ रनको योगफल खडा गरेको थियो । पुलिसका कप्तान मन्जित श्रेष्ठले नटआउट ३६ रन बनाए । आरिफ शेखले ३४ र दीपेन्द्रसिंह ऐरीले २९ रन थपे । आर्मीका शाहब आलमले १० ओभरमा २ मेडन राख्दै ३० रन खर्चेर ४ विकेट लिए । करण केसीले २ विकेट लिए । जवाफमा आर्मी ४२३ ओभरमा १ सय ११ रनमै समेटियो । आर्मीका हरिबहादुर चौहानले ९७ बल खेलेर ३४ रन बनाउनुबाहेक अन्यले अपेक्षाकृत रन बटुल्न सकेनन् । आर्मीको इनिङ्स धराशायी बनाउन पुलिसका ललितनारायण राजवंशीले ३ विकेट लिए । उनले ८३ ओभरमा २ मेडन राख्दै ३१ रन खर्चिए । आरिफ शेख र दीपेन्द्रसिंह ऐरीले पनि २२ विकेट झारे । आरिफ म्यान अफ द म्याच चुनिए । समूहको अन्तिम खेलमा प्रदेश २ लाई पराजित गर्नसके पुलिस समूह विजेता हुँदै सेमिफाइनल पुग्नेछ । समूह बी अन्तर्गतकै अर्को खेलमा टस जितेको प्रदेश २ ले सुरज पटेलको अर्धशतकीय योगदानमा ९ विकेट गुमाउँदै २ सय ६५ रन बटुलेको थियो । सुरजले ७० बलमा ६ चौका र ३ छक्कासहित नटआउट ७८ रन बनाए । प्रदेश २ का रशिद खानले ४७ र हरिशंकर शाहले ३१ रनको योगदान गरे । प्रदेश १ का पुष्प थापाले ३ र सरोज बस्नेतले २ विकेट लिए । प्रदेश २ का कुमार थापाले सानदार बलिङ गरी ७ विकेट लिएपछि २ सय ६६ रनको लक्ष्य पछ्याएको प्रदेश १ टिम १ सय ४ रनमै समेटियो । प्रदेश १ का सन्नी पुनले २९ र मनीष थापाले ३६ रन बनाउनुबाहेक अन्यले दोहोरो अंकको रन छुन सकेनन् । म्यान अफ द म्याच कुमारले ८ ओभर बलिङ गरी २ मेडन राख्दै २२ रनमात्र खर्चिए । दिव्यांशु मल्लिकले पनि २ विकेट झारे ।
पटवालसँग सम्झौता,"काठमाडौं  राष्ट्रिय खेलकुद परिषद् (राखेप) सँग औपचारिक सम्झौता गरेपछि भारतीय प्रशिक्षक उमेश पटवाल नेपाली राष्ट्रिय क्रिकेट टोलीका मुख्य प्रशिक्षक नियुक्त भएका छन् । अन्तर्राष्ट्रिय क्रिकेट परिषद् (आईसीसी) को सिफारिसमा पटवालले राखेपसँग मुख्य प्रशिक्षक पदका लागि सम्झौता गरेका हुन् । शनिबार त्रिपुरेश्वरस्थित राखेप सचिवालयमा सदस्यसचिव केशवकुमार विष्टले प्रशिक्षक पटवालसँग सम्झौतापत्रमा हस्ताक्षर गरेका हुन् । एकवर्षे अनुबन्ध पाएका पटवालले मासिक ७ हजार अमेरिकी डलर पारिश्रमिक पाउनेछन्, जुन आईसीसीले नै उपलब्ध गराउने छ । यसअघि शुक्रबार पत्रकार सम्मेलन गरी पटवाल मुख्य प्रशिक्षक बन्ने जानकारी गराइएको थियो । सदस्यसचिव विष्टका अनुसार राखेपले आसन्न दक्षिण एसियाली खेलकुद (साग) का लागि प्रशिक्षक माग गरेको थियो । विष्टले पटवालले राष्ट्रिय टिमसँगै यू२३ टिमलाई पनि प्रशिक्षण गराउने जनाए । हामीले आईसीसीसँग साग खेलकुदका लागि प्रशिक्षक मगाएका हौं र उहाँले सागलक्षित यू२३ टिमलाई तयारी गर्नु हुनेछ, विष्टले भने ।कार्यक्रममा राष्ट्रिय टोलीका निवर्तमान मुख्य प्रशिक्षक जगत टमाटाले नवनियुक्त मुख्य प्रशिक्षक पटवाललाई सहयोग गर्ने प्रतिवद्धता व्यक्त गरे । उनी राखेपअन्तर्गतका क्रिकेट मुख्य प्रशिक्षक हुन् । अफगानिस्तान क्रिकेट टिमका पूर्व ब्याटिङ प्रशिक्षक पटवालले यसअघि पनि दुईपल्ट नेपाली टोलीमा ब्याटिङ कन्सल्ट्यान्टको रूपमा भूमिका निभाइसकेका छन् । शुक्रबार पत्रकार सम्मेलनमा उनले ट्वान्टी२० विश्वकप छनोट आफ्नो पहिलो लक्ष्य बताइसकेका छन् ।"
अग्रज फुटबलर सम्मानित,"काठमाडौं  विदेशमा बस्दै आएका पूर्व फुटबलरहरूले शनिबार नेपालका अग्रज खेलाडी तथा प्रशिक्षकलाई सम्मान गरेका छन् । आफ्नो समयका प्रशिक्षक तथा सहकर्मीको योगदानको स्मरण गरी उनीहरूलाई सम्मान गरिएको बताइएको छ ।अमेरिकामा बस्दै आएका अनिलरत्न तुलाधरको संयोजकत्वमा पूर्व खेलाडी मधु कार्की, उमेश प्रधान, टीका थापा र सागर गुरुङसहितका खेलाडीले ८ पूर्व खेलाडी तथा प्रशिक्षकलाई सम्मान गरेको हो ।सम्मानित हुनेमा राष्ट्रिय टोलीका पूर्व प्रशिक्षक भीम थापा, धनबहादुर बस्नेत, महेश्वर मुल्मी, योगम्बर सुवाल र अशोक केसी छन् । त्यस्तै राष्ट्रिय टोलीका पूर्व गोलरक्षक गोपाल श्रेष्ठ, खेलाडी लक्ष्मण क्षेत्री र धिरेन्द्र प्रधान छन् । राष्ट्रिय टोलीका पूर्व सहायक प्रशिक्षक तथा आरसीटीका पूर्व प्रशिक्षक वैजु कपालीलाई पनि मरणोपरान्त स्मरण गरिएको हो ।अखिल नेपाल फुटबल संघ (एन्फा) का अध्यक्ष कर्माछिरिङ शेर्पा, सहयोग गर्ने पूर्व फुटबलर समूहका संयोजक तुलाधरलगायतले सम्मान गरेका हुन् । सम्मानपत्रसहित गिफ्ट ह्याम्पर पनि प्रदान गरिएको थियो ।नेपाली फुटबलको सुरुआती क्षणमा उल्लेख्य योगदान दिने अग्रजको सम्मानमा खेलाडीबाटै सम्मानको कार्यक्रम आयोजना हुनु सराहनीय रहेको अध्यक्ष शेर्पाले प्रतिक्रिया दिए । सम्मानित हुनेका तर्फबाट बोल्दै पूर्व प्रशिक्षक भीम थापाले आफ्ना उत्पादनले आफूलाई सम्मान गर्दा गर्व महसुस भएको बताए ।"
अजय र पृथ्वी विजेता,काठमाडौं कार्ल्सबर्ग गल्फ सिरिज २०१९ को पहिलो सिरिजअन्तर्गत शनिबार गोकर्ण गल्फ कोर्समा सम्पन्न स्पर्धामा अजयबहादुर शाह ४३ अंक बटुल्दै नेट विजेता भएका छन् भने पृथ्वी मल्ल ३५ अंकसहित ग्रस च्याम्पियन बन्न सफल भएका छन् । ४१ अंकसाथ श्याम सिम्खडा नेट उपविजेता र ३४ अंकसाथ टासी छिरिङ ग्रस नेट उपविजेता बने । ३५ अंकसाथ हेई मीन महिलातर्फकी विजेता भएकी छन् भने ३४ अंकसाथ काश्मिरा शाह उपविजेता भइन् । ६० वर्षमाथि उमेर समूहको सिनियर विधामा ३७ अंक बटुल्दै विजयबहादुर श्रेष्ठ काउन्ट ब्याकका विजेता भए भने ३७ अंकसाथ चोल हो किम उपविजेता भए । तीन ३ बर्डिज र १ इगलसाथ मिथुन राईले मोस्ट बर्डिजको उपाधि जिते । सुरेन्द्र फुयाल र जिग्मे डोङ स्टेटसाङले भने क्रमशः लङगेस्ट ड्राइभ र क्लोजेस्ट टु द पिनको उपाधि जिते । ३४ ह्यान्डीक्यापका साथ स्टेबलफोर्ड फर्म्याटमा ९६ गल्फरले खेले ।
क्रिकेट फाइनल आज,विराटनगर १० औं राष्ट्रिय बहिरा टी२० क्रिकेटको उपाधि लागि मोरङ र काठमाडौं आइतबार सहिद मैदानमा भिड्दै छन् । शनिबार मोरङले रूपन्देहीलाई ६ विकेटले हराउँदै काठमाडौंसँग उपाधि भिडन्त पक्का गरेको हो । काठमाडौंले झापालाई ७ विकेटले पाखा लगाउँदै उपाधि दाबेदारी प्रस्तुत गरेको थियो । रूपन्देहीले ८ विकेट गुमाई १ सय २९ रन बटुल्दा मोरङले १६२ ओभरमा ४ विकेट गुमाई लक्ष्य पार गरेको थियो । यसअघि झापाले १६१ ओभरमा अलआउट हुँदै सय रनको लक्ष्य प्रस्तुत गर्दा काठमाडौंले १४२ ओभरमा ३ विकेट क्षतिमा लक्ष्य पार गरेको थियो ।
प्रदीप निरन्तर,"काठमाडौं विश्वविद्यालय खेलकुद संघको शनिबार सम्पन्न तेस्रो साधारणसभाले प्रदीप जोशीलाई पुनः अध्यक्षमा चयन गरेको छ । चार वर्षे कार्यकालका लागि १८ सदस्यीय कार्यसमिति चयन भएको छ । वरिष्ठ उपाध्यक्षमा ज्ञानेन्द्र कार्की (त्रिविवि), चार उपाध्यक्षमा यज्ञराज भट्ट (सुदूरपश्चिम विवि), विमला शर्मा (संस्कृत विवि), सानु घले (पोखरा विवि) र अजिता शर्मा छन् । महासचिवमा पूर्णसिंह बोहरा र सचिवमा उदय तिवारीले निरन्तरता पाए । कोषाध्यक्षमा ग्लोबलका धर्मराज ओझा चुनिए । सदस्यमा सुरेन्द्र पनेरु, काठमाडौं युनिभर्सिटीका राजेन्द्र ज्ञवाली, मध्यपश्चिमका खेमराज रावत, त्रिविकी पूर्णदेवी वज्राचार्य, दीपक विष्ट र संस्कृत विविका गणेश घिमिरे चुनिए ।"
सुरेन्द्र विजयी,दमौली सोह्रौ सचिन स्मृति खुला दौडमा २७ वर्षीय धावक सुरेन्द्र चापागाईं विजेता भएका छन् । ३२ मिनेट २४ सेकेन्डमा ८ किमी दुरी पार गरे । ३३ मिनेट १० सेकेन्डबाट २२ वर्षीय अनिल माझकोटी दोस्रो भए ।
ड्र्यागन डान्स,"ड्र्यागनको कुरा मिथिकल हो, वरिष्ठ बाघ तथ चराविद् डा हेमसागर बरालले भने, यसको इतिहास र आस्था महत्त्वपूर्ण छ । त्यसैले यसलाई श्रद्धा र आत्मैदेखि पूजाआजा गरिन्छ । एक अंग्रेजी शब्दकोषले क्युटोनिक किम्बदन्तीअनुसार पखेटा भएको मुखबाट आगो फाल्ने सरिसप प्रजाति भएको भनेर व्याख्या गरेको छ । त्यस्तै गुगल सर्चले पूर्वी एसियामा पानी र स्वर्गसँग दाँजेर लाभदायक ऊर्वरताको प्रतीकको रूपमा लिइने उल्लेख गरेको छ ।तस्बिरः मनोज पौडेल"
कला र साहित्यमा बालबालिका,माधव
फुटबलसँग रमाउँदै,सम्झना रसाइली
चौतारी,"रमेशचन्द्र घिमिरे भोर्लेटार, लमजुङ"
मेरी आमा,सूर्यप्रसाद लाकोजू
सिम्लेवनमा आगलागी,श्यामकृष्ण खुलिमुली
फुटाउन खोज्ने प्रवृत्ति : ओली,"हामीले पार्टी एकताका बेला जे सैद्धान्तिक र व्यावहारिक सहमति गरेका छौं, त्यही लाइनमा अघि बढ्दै र पार्टीलाई सुदृढ गर्दै जान्छौं, उनले भने । त्यसैगरी काठमाडौंमा नेकपाका नेता हरिबोल गजुरेलले अब अध्यक्ष दाहाल आलोपालोमा प्रधानमन्त्री बन्ने बताएका छन् । यो त मिडियामा आइरहेकै कुरा हो, आलोपालोमा सहमति भइसकेको छ, उनले भने ।"
शिक्षामा स्थानीय तहको अधिकार खोसिँदै,"प्रदेशमा सामाजिक विकास मन्क्रालय, शिक्षा विकास निर्देशनालय, शैक्षिक जनशत्ति विकास केन्द्र, प्राविधिक तथा व्यावसायिक शिक्षा र तालिम परिषद् रहने उल्लेख छ । केन्द्रमा मन्त्रालय, राष्ट्रिय शिक्षा विभाग, राष्ट्रिय पाठ्यक्रम विकास केन्द्र र शैक्षिक गुणस्तर परीक्षण केन्द्र रहने संरचना नीतिमा छ । संघीय तहमा स्वायत्त निकायहरू भनेर शिक्षा सेवा आयोग, विश्वविद्यालय सेवा आयोग, उच्चशिक्षा आयोग, राष्ट्रिय चिकित्सा शिक्षा आयोग, प्राविधिक तथा व्यावसायिक शिक्षा र तालिम परिषद्, राष्ट्रिय योग्यता तथा गुणस्तर प्रत्यायन बोर्ड र राष्ट्रिय परीक्षा बोर्ड रहने प्रस्ताव छ । शिक्षक सेवा आयोग, तालिम परिषद्, परीक्षा बोर्डको प्रदेशमा शाखा कार्यालय स्थापना गर्ने नीति छ । यही नीतिअनुसार शिक्षा ऐनको मस्यौदा बनाउने शिक्षामन्त्री गिरिराजमणि पोखरेलले बताउँदै आएका छन् ।"
निकुञ्जको पानीमा अब शुल्क,"वन नीति २०७१ को १०२ मा पनि प्राकृतिक स्रोत, साधनको संरक्षणलगायत वातावरणीय सेवाबाट प्राप्त हुने लाभ वृद्धि गर्दै न्यायोचित वितरण गर्ने समेटिएको छ भने सोही नीतिको कार्यनीतिमा वातावरणीय सेवाको भुक्तानीलाई उपयुक्त कानुनी र संरचनागत व्यवस्था गर्ने तथा वातावरणीय सेवाको पहिचान र भुक्तानीका लागि उपयुक्त संयन्त्र तथा कानुनी व्यवस्था गर्ने समेटिएको छ । शिवपुरी निकुञ्जका पूर्वप्रमुख वार्डेन कमलजंग कुँवर भन्छन्, वातावरणीय भुक्तानीको सेवाले वातावरण र प्रकृति संरक्षण गर्न थप स्रोतको जोहो हुन्छ । स्थानीयले लाभ हासिल गर्ने भएकाले प्रकृतिको दिगो संरक्षणमा टेवा पुग्न सक्छ ।"
यार्सा टिप्न गएका ३ को मृत्यु,"पुथाउत्तरगंगा गाउँपालिका१ र २ को एउटा सिजन व्यवस्थापन समिति छ भने वडा ३ को छुट्टै समिति छ । यार्सा टिप्ने तथा खरिद गर्ने ठेकेदारले समितिलाई निश्चित राजस्व तिर्नुपर्ने हुन्छ । यार्सा टिप्न जाने स्थानीयले निःशुल्क प्रवेश पाउँछन्, बाहिरकालाई शुल्क लिइन्छ । स्थानीय र बाहिरबाट गएका ठेकेदारलाई पनि छुट्टाछुट्टै राजस्व लिने गरिन्छ । राजस्वबापत आएको रकम समितिले व्यवस्थापन र गाउँ विकासमा लगाउँदै आएका छन् । विशेषगरी निजी स्रोतका शिक्षकको तलब भत्ता र विद्यालयका भौतिक संरचना निर्माणमा उक्त रकम खर्चिने गरिएको समितिले जनाएको छ ।"
उपप्रमुख नै अन्यायमा !,"प्रमुख र उपप्रमुखको आन्तरिक द्वन्द्वले नगरका वडाले समस्या झेल्नुपरेको छ । योजना अनुगमनदेखि बजार अनुगमनसम्मका सबै प्रक्रिया प्रभावित छन्, ४ नं वडाध्यक्ष नूतनदेव दुलालले भने, न्यायिक समितिका दुई सदस्यले राजीनामा दिँदा पनि नगरपालिकाले निकास दिन सकेको छैन । समितिका माधव भट्टराई र श्यामकृष्ण घिमिरेले कार्यव्यस्तता देखाएर राजीनामा दिएका थिए ।"
शिक्षणमा कलेजो प्रत्यारोपण सफल,कलेजो प्रत्यारोपणका लागि भारतको एपोलो अस्पतालको विशेषज्ञ टोली आएको थियो । पाँच वर्षको प्रयासपछि एपोलो अस्पतालका विशेषज्ञको सहयोगमा कलेजो प्रत्यारोपण सफल भएको जानकारी अस्पतालले दिएको छ । स्वास्थ्य परीक्षणपछि चिकित्सकले कलेजो दिन मिल्ने ठहर्याए प्रत्यारोपणका लागि कलेजो दिन सकिन्छ । कलेजो दिने व्यक्तिलाई कुनै असर नगर्ने चिकित्सकको भनाइ छ । अब एपोलोको सहयोगबिनै आफ्नै पहलमा कलेजो प्रत्यारोपण गर्न सुरु गरिने अस्पतालले जानकारी दिएको छ ।
कर्मचारीको मूल्यांकन कार्यसम्पादन सम्झौताका आधारमा,यसैबीच अर्थमन्त्री खतिवडाले कुनै पनि आयोजना प्रमुख निजामती सेवाबाहिरबाट ल्याउने प्रस्ताव बजेट वक्तव्यमा गरेका छन् । अर्थ मन्त्रालयका अधिकारीहरूका अनुसार यो व्यवस्थाले निजामती कर्मचारीले आफ्नो दरबन्दी एकातिर राखेर आयोजनाहरूको प्रमुख बन्ने अवस्थालाई निरुत्साहित गर्नेछ ।
लोकसेवा विज्ञापनको विरोध,"विज्ञापनविरुद्ध लोकसेवा तयारी गरिरहेका समावेशी समूहका विद्यार्थीले संघर्ष समिति बनाएका छन् । उनीहरूले शनिबार विभिन्न राजनीतिक दलका प्रतिनिधि, कानुन व्यवसायी र विद्यार्थीसँग अन्तर्क्रिया गरेका छन् । समिति संयोजक देवनारायण यादवले कुल सिटको आरक्षित ४५ प्रतिशतमध्ये २२ प्रतिशत मधेसीका लागि कोटा दिनुपर्नेमा १ दशमलव ८ प्रतिशत सिट मात्रै दिइएको बताए ।"
राजपाको संशोधन प्रस्तावपछि सहमति,"राजपाको भागमा प्रदेश २ को तीनवटा मन्त्रालय छन् । संसदीय दलका नेता सोनलले भौतिक पूर्वाधार तथा विकास, रामनरेश रायले उद्योग, वन, पर्यटन तथा वातावरण र नवलकिशोर साहले सामाजिक विकास मन्क्रालय सम्हालेका छन् । नीति तथा कार्यत्रममा राजपाको दुई मामिलामा तीव्र असहमति छ । राजपाले सम्हालेको मन्त्रालयको बजेट सिलिङ गत आर्थिक वर्षभन्दा पनि कम गरिएको छ । यस्तै राजपाले हाँकेको मन्त्रालयमा मुख्यमन्त्रीको नामसँग जोडिएको योजना खन्याइएकामा असन्तुष्टि छ । बजेट आवश्यकताका आधारमा दिनुपर्छ । नभए गत वर्षको सिलिङअनुसार विनियोजन हुनुपर्छ, राजपाका एक सांसदले भने, तर, मन्त्रालयको बजेट नै आधा कम गरिएको छ । यस्तै, किसान योजना, मुख्यमन्त्री पूर्वाधार योजना र मुख्यमन्त्री अति पिछडिएको जनता योजनाबाट मुख्यमन्त्रीको नाम झिक्नुपर्ने राजपाको अडान छ । राजपाका संसदीय दल नेता एवं मन्त्री सोनलले आफ्ना एजेन्डालाई शनिबारको मन्त्रिपरिषद् बैठकले स्वीकार गरेको बताए ।"
'समावेशी लोकतन्त्रका लागि संघर्ष गर्छौं',"नेपाली कांग्रेस र नेकपामा मुस्लिम, मधेसी र अल्पसंख्यकलाई भूमिका नै दिइएको छैन, उनले भने । यादवले पार्टीको लडाइँ जातीय र साम्प्रदायिक नभई मुक्ति र अधिकारका लागि हुने बताएका थिए । मधेसी, मुस्लिम र दलितको लडाइँ साम्प्रदायिक होइन, प्रतिशोध पनि होइन, उनले भने, यो जाति र समुदायबीचको लडाइँ हो, राज्यसक्ता र शत्ति प्राप्तिको लडाइँ हो । पार्टीलाई वैकल्पिक शक्ति बनाउँदै मुलुकमा परिवर्तन गर्न नयाँ शक्ति र संघीय समाजवादी एकीकरण भएको यादवको भनाइ छ ।"
मापदण्डविपरीत बनेको होटल उद्घाटन भएन,पहारीले अकुत सम्पत्ति कमाएको भन्दै अख्तियारले २०७३ साउन २४ मा ४ करोड रुपैयाँभन्दा धेरैको बिगो दाबी गर्दै मुद्दा दायर गरेको थियो । पहारीकी श्रीमतीविरुद्ध पनि अकुत सम्पत्तिको मुद्दा छ । पहारीले पोखरा महानगरको मापदण्ड निर्धारण सिफारिस समितिको संयोजकसमेत रहेर काम गरेका थिए । संयोजक भए पनि आफैंले मापदण्ड मिचेर होटल बनाएको आरोप उनीमाथि छ । प्रधानमन्त्री निकट एक नेताका अनुसार उद्घाटन गर्ने भनेर पहिल्यै समाचारमा आलोचना भएको र उद्घाटनपछि थप आलोचित हुने डरले ओली उद्घाटन नगरी फर्किएका हुन् ।
उपराष्ट्रपति पुन स्वदेश फिर्ता,पुनले भियनामा रहँदा अस्ट्रियाका राष्ट्रपति अलेक्जेन्डर भान दर बेलेनसित भेटवार्ता गरेका थिए । भेटवार्तामा उनले नेपाल वायुसेवा निगमको युरोपियन गन्तव्यमा हुने उडानमा सहजीकरणका लागि भूमिका खेल्न आग्रह गरेका थिए । जेठ १४ गते आयोजित शिखर सम्मेलनमा पुनले जलवायु परिवर्तनको विश्वव्यापी प्रभावबाट नेपालले भोगिरहेको समस्याबारे जानकारी गराएका थिए ।
प्रजातन्त्रविरोधी सरकार समाप्त हुन्छ,"जयशंकरलाई शुभकामनादेउवाले भारतीय विदेशमन्क्रीमा नियुत्त भएका एस जयशंकरलाई बधाई दिएका छन् । भारतीय दूतावासमार्फत शनिबार बधाई सन्देश पठाउँदै देउवाले भनेका छन्, तपाईंको विदेश सेवामा लामो योगदान र अनुभवले प्रधानमन्त्री नरेन्द्र मोदीको नेतृत्वमा भारतले वैदेशिक मामिलामा नयाँ उचाइ लिने मलाई विश्वास छ । देउवाले विदेश सचिव रहेका बेला जयशंकरसित भएका बैठकमा प्रस्तुत व्यक्तिगत ज्ञान र क्षमता स्मरण गरेको उल्लेख गरेका छन् ।"
दैनिक ६ घण्टा हिँडेर पढाइ,"छात्रावास बनाउन टेन्डर पनि निकालिसकेको छ, वडाध्यक्ष चेपाङले भने, अब एकदुई वर्षपछि टाढाटाढाका विद्यार्थीले घण्टौं हिँड्नु पर्दैन, छात्रावासमा नै बसेर पढ्ने अवस्था सिर्जना हुन्छ । २०२२ सालमा स्थापना भएको उक्त माध्यमिक विद्यालयमा ५ सय ८२ जना विद्यार्थी अध्ययनरत छन् । ती विद्यार्थीमध्ये ९० प्रतिशतभन्दा बढी चेपाङ समुदायका बालबालिका छन् । उक्त विद्यालयमा दिवा खाजाको व्यवस्था गरिएको छ । जसका कारणले विद्यार्थी भर्ना हुने दर पनि बढेको छ भने ड्रपआउट विद्यार्थीको संख्या पनि अत्यन्त न्यून छ ।"
दाता पर्खँदा भवन निर्माणमा ढिलाइ,"५७ वटा स्वास्थ्य संस्था भूकम्पले ध्वस्त भएका थिए । भूकम्पले भत्किएको स्वास्थ्य समयमा नबनेपछि विरामीलाई अस्थायी प्रिफेब भवनबाट स्वास्थ्य उपचार दिइरहेको जिल्ला स्वास्थ्य कार्यालय निमित्त प्रमुख राममणि घिमिरेले बताए । पक्की भवन बन्ला, उनले भने, अस्थायी प्रिफेब भवनबाट सेवा दिइरहेका छौँ । जिल्ला अस्पतालको भवन निर्माणाधीन छ भने स्वास्थ्य सेवा जर्मन दूतावासले बनाइदिएको प्रिफेब भवनबाट सेवा प्रवाह भइरहेको छ ।"
६० परिवारलाई गोबर ग्यास,"परीक्षण सफल भएको खण्डमा बजार क्षेत्रमा छाडा पशु चौपाया नियन्त्रण गर्नसमेत यो परियोजना विस्तार गर्न सकिने बताएको छ । अहिले हामी परीक्षण गर्दै छौं । ऊर्जा उत्पादन र वितरण सहज भएको खण्डमा स्थानीय तहसँग छलफल गरेर यसबारे पहल गर्ने सोचमा छौं, उनले भने ।"
राजस्व बाँडफाँट स्थानीय तह अटेरी,"समिति सदस्य शशीजंग थापाको नेतृत्वमा काभ्रे, सिन्धुपाल्चोक, दोलखा र रामेछाप, नारायण सिलवालको नेतृत्वमा रसुवा नुवाकोट र धादिङ, सभापति नेपालको नेतृत्वमा काठमाडौं, भक्तपुर र ललितपुर तथा विजय सुवेदी सिन्धुली, मकवानपुर र चितवनमा सञ्चालन भएको योजनाको अनुगमन गरिने छ । स्थानीयस्तरमा विकास निर्माणको काममा हुने दण्डहीनता र मिलिजुली खाने प्रवृत्तिको अन्त्य गर्न अनुगमन समिति बनाएर काम गर्न लागिएको हो, नेपालले भने ।"
बरिामीको खानामा कन्जुस्याइँ,"बिरामीले पर्याप्त खाना नपाएकोबारे आफूलाई केही थाहा नभएको वीर अस्पतालका निर्देशक डाकेदारप्रसाद सेञ्चुरीले बताए । उनले भने, यसबारे अनुगमन गर्नका लागि समिति गठन भएको छ । समितिलाई खटाएर सत्यतथ्य पत्ता लगाउँछु ।"
साइकलमा सरर,"यस वर्ष ललितपुर महानगरले साइकल सिटीको रूपमा विकास गर्न ५० लाख रुपैयाँ बजेट छुट्याएको छ । यसबाट कुपण्डोलपुल्चोकजावलाखेल हुँदै लगनखेल रुटमा साइकल लेन बनाउन डिजाइन तयार गरिसकेको छ । पाटन दरबार क्षेत्र, कुपण्डोल, पाटनढोका, लगनखेल, जावलाखेल, पुल्चोकलगायत स्थानमा साइकल नहराओस् भनी निर्माणको ठेक्कापट्टा भइसकेको छ । सोसाइटीका अध्यक्ष रत्न श्रेष्ठले लोकल साइकल ऐन बनाउन गृहकार्य भइरहेको बताए । साइकलको देश भनेर नेदरल्यान्डलाई चिनिन्छ । यहाँ सरकारले सन् २०४० सम्ममा डिजेल तथा पेट्रोलबाट चल्ने सवारीसाधनमा प्रतिबन्ध लगाउने घोषणा गरेको छ, उनले भने, साइकल सिटीको विकास गर्न स्थानीय सरकारले मात्र नभई केन्द्रीय सरकारले पनि प्रोत्साहन गर्नुपर्छ । साइकल कम आर्थिकबाट पनि यात्रा गर्न सकिने माध्यम हो । नेपालमा बर्सेनि झन्डै १ सय २५ अर्बको इन्धन आयात हुन्छ । साइकल प्रयोगलाई ल्याउन सकेमा इन्धनको खर्च अन्य विकास निर्माणमा प्रयोग गर्न सकिने साइक्लिस्टहरूको भनाइ छ । उनले महानगरमा साइकल लेन समान्यतः ५ सिद्धान्त अपनाएर बनाउन लागेको बताए ।"
चाँगुनारायणमा स्थानीय पाठ्यक्रम,"बालबालिका केन्द्रित सिकाइका आधारमा पाठ्यक्रम विकास केन्द्रबाट स्वीकृति लिई नगरपालिकाले सामुदायिक तथा संस्थागत विद्यालयमा स्थानीय पाठ्यक्रम लागू गर्ने मिश्रले बताए । विद्यालयमा पाठ्यपुस्तक पुग्न केही ढिलाइ भए पनि पाठ्यक्रमको आधारमा कक्षा सञ्चालन हुने नगरपालिकाले जनाएको छ । त्यसैगरी, नगरपालिकाले गत शैक्षिक सत्रमा र मध्यपुरथिमिले चालू शैक्षिक सत्रदेखि स्थानीय फाठ्यक्रम लागू गरेको छ ।"
चत्रपथमा ३ टन फोहोर,"काठमाडौं (कास) नयाँबसपार्कचक्रपथ सफाइ अभियानलाई शनिबार पनि निरन्तरता दिइएको छ । ११२ औं हप्ताको शृंखलामा स्थानीयवासीको सहभागितामा अभियन्ताहरूले सकेसम्म फोहोर नै नगरौं, भएको फोहोर सफा गरौं भन्दै अभियान थालेका थिए । करिब ३ टन फोहोर संकलन भएको अभियन्ता रेनुका गुरुङले जानकारी दिइन् । अभियानमा स्थानीयवासीलाई सशस्त्र र जनपद प्रहरीले समेत साथ दिएका थिए ।अब फोहोर टिप्ने होइन, अब फोहोर नै नगरौं भन्ने प्रण सहभागीले गरेका छन्, गुरुङले भनिन् ।"
अस्थिरताको असर,"संसदीय परिपाटीमा मन्त्रिमण्डल गठन वा फेरबदल असामान्य होइन । कुर्ची साटफेर हुन सक्छ, त्यसका लागि पार्टीको आन्तरिक व्यवस्थापन लोकतान्त्रिक हुँदासम्म देशलाई फरक पर्दैन । जनादेश साटफेर गर्न भने अर्को निर्वाचन नै पर्खिनुपर्ने हुन्छ ।"
हरिहरपुर गढी र हरिसिंहदेव,"बडा महाराज पृथ्वीनारायण शाहले सिन्धुलीगढी जितेपछि हरिहरपुरगढी र मकवानपुर जितेको होइन । पहिला मकवानपुर अनि हरिहरपुरगढी त्यसपछि मात्र सिन्धुलीको डाँडो छिचलेका थिए । मकवानपुरका राजाको ग्रीष्मकालीन दरबार थियो हरिहरपुरगढी । प्रेमसिंह बस्न्यात, बाँसबारी, काठमाडौं"
बजेट कार्यान्वयन नहुने हो कि !,"भर्खरै सरकारले नयाँ बजेट ल्याएको छ । बजेटमा केही आसलाग्दा योजना नभएका होइनन् । एउटा नेताले आफ्नो क्षेत्रमा मतका लागि योजना बनाएकै मोडलमा आएको यो बजेटले ज्येष्ठ नागरिकदेखि कर्मचारीसम्म र उद्योगीदेखि कृषकसम्मलाई सम्बोधन गर्न खोजेको छ । नयाँ आयोजनामा बजेटको दृष्टिकोण पुग्न सकेको छैन । बजेट कसलाई कति दिइयो र मैले पाएँ, तिमीले पाएनौ भन्नुभन्दा पनि गराइले बजेट कार्यान्वयन पूर्ण रूपले होला कि नहोला भन्ने शंका छ । हामीसँग यतिखेर अघिल्ला बजेटका अनगिन्ती आयोजना छन्, जुन अलपत्र हालतमा छन् । सरकारसँग आम नागरिकले अपेक्षा धेरै गरेका छन् । सरकार भने पुरानै संस्कारबाट ग्रसित छ । यो अवस्थामा सरकारले आफूले घोषणा गरेअनुसारका शीर्षकमा रहेर काम गर्न सक्छ कि सक्दैन आगामी दिनले बताउने नै छ । रामकृष्ण बराल, जोरपाटी२, काठमाडौं"
"उता मन्क्री नियुत्त, यता हलचल","कूटनीतिक मर्यादा रहेकै बेला नेपालीलाई दुःख दिएका व्यक्ति अहिले विदेशमन्त्री बनेका छन् । यसबाट नेपालमा कस्तो असर पर्ला झन्ने चासो सबैतिर बढेको छ । हुन त कुनै व्यक्तिको नियुत्ति हुँदैमा आफूलाई मन लागेको कुरा गर्न पाउने भन्ने हुँदैन । त्यसलाई समय र परिस्थितिले पनि साथ दिनुपर्छ । त्यसबेला संविधान संशोधन हुनुपर्ने, धर्म निरपेक्षता हटाएर हिन्दु राज्य कायम गराउनुपर्ने जस्ता माग उठाएर भारतले नेपालले जारी गर्न लागेको संविधान रोक्न खोजेको थियो । त्यसमा नेपालले अटेर गरेपछि भारत चिढिएर नाकाबन्दीसम्मको बाटामा पुग्यो । यतिबेला भारतले नेपाललाई असहयोग गर्नुपर्ने कुनै कारण छैन । ५ वर्षे कार्यकालका निम्ति नियुक्ति भएका जयशंकरको कार्यकालभरि नेपालभारतबीच खटपट नआउला भन्न चाहिँ सकिँदैन । २०७२ सालमा भूकम्पले आहत भएका नेपालीमाथि नाकाबन्दी गरिएको थियो । भर्खरै सम्पन्न लोकसभा निर्वाचनमा मोदी झन् बलियो भएर उदाए । सुजन देवकोटा, पालुङटार४, गोरखा"
सरकारले नदेखेको मजदुर,"सर्वहारा हौं भनी दाबी गर्ने कम्युनिस्टहरूको सरकारले यो वर्षको बजेट सार्वजनिक गरेको छ । बजेटमा धेरै कुरा समेटिएका छन् । सरकारी जागिरेहरूका लागि तलब वृद्धिको घोषणा गरिएको छ । बढ तलब स्केलअनुसार सरकारी सेवाका कार्यालय सहयोगीको तलब २२ हजार रुपैयाँ भएको छ तर श्रमिकका पक्षमा भने सर्वहारा वर्गको सरकारको बजेटले छुनसम्म पनि सकेन । अहिलेको सरकार श्रमिकका पक्षमा देखावटी प्रचारात्मक ढंगले मात्र अघि बढेको व्यवहारमा स्पष्ट भएको छ । तामझामसाथ प्रधानमन्त्रीबाट उद्घाटन गरिएको सामाजिक सुरक्षा कार्यक्रमसमेत अहिले अलपत्र छ । सरकारले श्रमिकको न्यूनतम तलब १३४५० रुपैयाँ निर्धारण गरेको भए पनि पूर्ण रूपमा लागू गराउन सकेको छैन । सरकारी जागिर खानेहरूको न्यूनतम तलब २२ हजार पुर्याउने सरकारले श्रमिकको न्यूनतम तलब १३४५० कार्यान्वयन गराउन दृढ पहलकदमी नदेखाउनु दुर्भाग्यपूर्ण हो । सकेसम्म विदेशी भूमिमा गएर श्रम र पसिना बगाउन नपरोस् भनी आफ्नै माटामा श्रम र पसिना बगाउन चाहने श्रमिकलाई पनि अहिलेको सरकारले कम्तीमा बाँच्न सक्ने पारिश्रमिकको व्यवस्था गरिदेओस् र सरकार पुँजीपति वर्गको मात्र नभई श्रमिकहरूको पनि बनिदेओस् । मजदुरहरूका पक्षमा काम गरोस् । पूर्ण थापा, सालु४, मन्थली, रामेछाप"
प्रचण्डको खैलाबैला,"दाहालले उक्त अन्तरवार्तामा आलोपालो सरकार चलाउने सहमति भएकाले उक्त सहमति नमाने कोही बाँकी नटिक्ने धम्की दिए । त्यसैले तपाईं अब १ वर्ष मात्र प्रधानमन्त्री रहनुहुने हो भनी पत्रकारले सोध्दा व्यंग्यमिश्रित शब्दमा एक वर्ष नभई चारपाँच दिन मात्र रहेको जवाफ दिएछन् । सोही जवाफका क्रममा ओलीले नेपालको राजनीतिक स्तर र चरित्र बारे पनि बोलेछन् । सत्तासीन पार्टीका अभूतपूर्व अध्यक्ष दाहाललाई जसरी पनि सत्ता हत्याउने पुरानो १० वर्षे दम्भमा वर्तमान अवस्था नभएको र त्यस्तो धम्कीपूर्ण राजनीतिक स्तर र चरित्र रहन नसक्ने हेक्का नभएको पाइयो । गंगाराज अर्याल, पाणिनि८, अर्घाखाँची"
जयशंकर नियुक्तिले ल्याएको तरंग,पुरानै छविमा उनलाई हेर्नु हुँदैन र त्यसको औचित्य पनि छैन । दुवै देशमा बलियो जनसमर्थन प्राप्त सरकार छन् । उच्च नेतृत्वको तहमा संवादको निरन्तरता पनि देखिन्छ । सम्बन्धका कैयौं पक्ष जटिल पनि छन् । राजनीतिक नेतृत्वको तहमा विकसित हुने विश्वास र समझदारीले नै जटिलतालाई चिर्दै सम्बन्धलाई अपेक्षित गति दिन सक्छ । दुवैतर्फ नेतृत्व नयाँ परीक्षामा छन् ।
राजा वीरेन्द्रको रातो किताब,राजा वीरेन्द्रका अंगरक्षक रहेका लेखक नेपाली सेनाका अवकाशप्राप्त उपरथी हुन् ।
आमा बचाउन मिडवाइफ,डा लक्ष्मी तामाङ
डोजरले भत्काएको बार स्थानीयले उठाए,"त्रिभुवन विश्वविद्यालयका नाममा रहेको तर कृषि तथा वन विश्वविद्यालयले भोगचलन गरेको २० बिघा जमिनमा रंगशाला बनाउन भरतपुर महानगरपालिका, त्रिवि र कृषि विश्वविद्यालय सहमत भएपछि फाउन्डेसनले रंगशाला बनाउन तयारी अगाडि बढाएको हो । माघ १६ मा रंगशाला बनाउने घोषणा भएको थियो । फाउन्डेसनले निर्माण क्षेत्रमा साइट अफिस राख्ने, जग्गा बारबेर गर्ने र मैदान र पिच निर्माणको काम अगाडि बढाएको छ । डीपीआर निर्माण हुँदै छ ।"
उँभौलीको तिर्खा,"भोजपुर, दिङ्लामा शनिबार उाभौली पर्वका अवसरमा साकेला सिली नाचमा सगुन लिँदै स्थानीय । सदरमुकामसँगै जिल्लाका छिनामखु, रिम्छिम, तिम्मालगायत भेगका किराँत समुदाय मौलिक पोसाक पहिरिएर चासुम सिली, आपावाम्मा सिली, छाक्लेवा सिली, नारावा सिली नाचेका थिए । प्रकृतिपूजक किराँत राईहरूले वैशाख पूर्णिमाबाट १५ दिनसम्म उँभौली पर्व मनाउने गर्छन् । उनीहरू बाली लगाउने बेलामा पुर्खालाई सम्झादै भूमिपूजा गर्छन् ।तस्बिर ः एलिसा श्रेष्ठकान्तिपुर"
"आफन्तलाई जागिर, निस्फिक्री सुविधा",महानगरले आव २०७४७५ मा कर्मचारीको तलब तथा अन्य सेवासुविधामा ५३ करोड ३१ लाख ४० हजार खर्च गरेको वित्त विभागका प्रमुख मानन्धरले जानकारी दिए । चालु आवमा यसका लागि १ अर्ब २२ करोड ६९ लाख बजेट विनियोजन गरिएको छ ।
वनै खायो कीराले,वनस्पतिसम्बन्धी रोग अध्ययन गर्ने निकाय जिल्लाभित्र छैन । रोग लागेका वनहरूको अध्ययन प्रतिवेदन वन मन्त्रालयको अनुसन्धान विभागमा पठाइएको घिमिरेले बताए । स्थानीयका अनुसार रोग निदानका लागि प्रयत्न भएन भने केही वर्षमै ठिंग्रे सल्ला यस क्षेत्रबाट लोप हुन सक्छ । ठिंग्रे लोप भएपछि कीरा अन्य जातमा प्रवेश गर्छ र जंगल नै सखाप हुन्छ । मेलुङ गाउँपालिका अध्यक्ष नरबहादुर श्रेष्ठले जंगलमा कीराको समस्याबारे जानकारी आएकाले रोग पत्ता लगाउन विषयविज्ञलाई खटाउने तयारी भइरहेको बताए ।
ग्यासी फायर प्लान्ट बन्द,"गुजरा नगरपालिका ३ स्थित सिम्री गाउँमा २०६९ सालमा प्लान्ट स्थाना गरिएको हो । सुरुमा पनि बिजुलीको तार जोगाड नहुँदा झन्डै ६ महिना त्यत्तिकै अलपत्र पर्यो । तर पछि सञ्चालनमा आई गाउँका सय घरमा विद्युत् सप्लाई गर्दै आएको व्यवस्थापक रामबहादुर लामाले बताए । सय घरमा बिजुली दिँदा ५ हजारदेखि १५ हजार रुपैयाँसम्म संकलन हुन्थ्यो, उनले भने, प्रतिमहिना ५० हजार रुपैयाँभन्दा माथि खर्च हुने भएकाले थेग्न नसकेपछि बन्द गर्नुपरेको हो । तीन सय घरधुरी रहेको सिम्रीमा एक सयले मात्र प्लान्टबाट उत्पादन हुने बिजुली प्रयोग गर्थे । वैकल्पिक ऊर्जा प्रवर्द्धन केन्द्र, तत्कालीन जिल्ला विकास समिति, साविक कनकपुर गाविस र नमस्ते सामुदायिक वनका उपभोक्ता समितिको सहयोगमा झारपात र काठ बालेर बिजुली निकाल्ने प्लान्ट स्थापना गरिएको थियो । सिंगो गाउँलाई विद्युत् सेवा दिने योजनाअनुसार प्लान्ट जोडिएको हो ।"
४ दशकसम्म बनेन सडक,"सीमापारि भारतको उत्तराखण्ड राज्यको चम्पावत रुपालवासीले हेर्दाहेर्दै भारतको प्रमुख पर्यटकीय सहर बनेको देखेका शिक्षक आरडी जोशी भन्छन्, थुप्रै सम्भावना र प्राकृतिक रूपमा चम्पावतजस्तै सुन्दर हुंँदाहुंँदै पनि राज्यको उपेक्षाका कारण विकासले छुन सकेको छैन । निर्वाचनका समय स्मार्ट गाउँ बनाउने सपना बाँडेका प्रदेश सरकारका भौतिक पूर्वाधारमन्त्री पठानसिंह बोहराले पनि निर्वाचनपछि यस क्षेत्रलाई उपेक्षा गरेका छन् । स्थानीय बासिन्दा नागरिक समाज डडेलधुराका अध्यक्ष रमेश जोशी भन्छन्, महाकाली करिडोरको निर्माण सुरु गर्ने र डडेलधुरा सदरमुकाम जोड्ने सडकको ग्राभेल गर्न प्रदेश सरकारका लागि सामान्य भए पनि मन्त्री बोहराले कुनै चासो राखेका छैनन् ।"
कसरी हटाउने जाम ?,"काठमाडौंको बाँकी चक्रपथ सडक विस्तार सम्पन्न गर्न १ अर्ब ८१ करोड बजेट विनियोजन गरिएको छ । चक्रपथ सडक विस्तारअन्तर्गत कलंकी हुँदै बालाजुदेखि गोपीकृष्णसम्मको सडक हो, विभागका महानिर्देशक शर्माले भने, यस सम्बन्धमा चिनियाँ विज्ञ टोलीले अध्ययन गरिरहेको छ, यसलाई कलंकीबल्खुसातदोबाटो सडकजस्तै फराकिलो बनाउने योजना हो । त्यस्तै उपत्यकाको सवारी चापलाई व्यवस्थित गर्न सूर्यविनायकधुलिखेल खण्ड स्तरोन्नति गरिनेछ ।"
म्याराथनमा बेलायती राजदूत,मोरिसको केही महिनापछि कार्यकाल सकिँदै छ । त्यसपछि उनलाई निकोला क्याथ्रिन पोलिटले विस्थापित गर्नेछिन् । निकोला नेपालका लागि पहिलो बेलायती महिला राजदूत हुनेछिन् ।
स्थानीय तहका योजना छनोटमा ढिलाइ,"गाउँपालिकाको कार्यालयमा हाकिम देखि वडा सचिव सबैको सरुवा अन्यत्र भएपछि जनप्रतिनिधि एक्लैलाई योजना तर्जुमा गर्न र दैनिक सेवाहरू प्रदान गर्न कठिनाइ भएको सायल गाउँपालिकाका अध्यक्ष डुम्रेलले बताए । एकजना नासु मात्र कार्यालयमा हुनुहुन्छ, वडा कार्यालयमा बाँकी रहेका ३ वडा सचिव पनि एकै दिन सरुवा भएर गएपछि झन् समस्या भयो, डुम्रेलको दुखेसो थियो, अब कसरी के गर्ने ? कतिबेला के गर्ने ? दोधार परेको छ ।पूर्वीचौकी गाउँपालिकामा वडाध्यक्षहरूले कार्यपालिकाको बैठक बस्न दिएका छैनन् । गाउँपालिकाले खरिद गरेका बस तथा अन्य उपकरणहरूलगायतको पारदर्शिता नभएको भन्दै वडाध्यक्षहरूले १९ बुँदे सर्तसहित अध्यक्षलाई माग राखेका छन् । चित्तबुझदो जवाफ नदिएसम्म बैठक अघि नबढ्ने अडान वडाध्यक्षहरूले लिएका छन् । पूर्वीचौकी गाउँपालिका कार्यसमितिमा कांग्रेसको बहुमत छ । गाउँपालिका अध्यक्ष र उपाध्यक्षसहित नेकपाबाट निर्वाचित जनप्रतिनिधि अल्पमतमा छन् ।"
म्यानचेस्टरमा पर्यटन प्रवर्द्धन,"कार्यक्रम नेपालबाट आएका वरिष्ठ गायक प्रेमध्वज प्रधानले विभिन्न राष्ट्रिय गीत गाउँदै बेलायतमा रहेका नेपालीलाई आफ्नो भाषा, कलासंस्कृति नबिर्सन र नेपाललाई माया गरिरहन आग्रह गरे ।"
खुल्यो साइकल रोड,कुनै बेला साइकलको राजधानी मानिने बेइजिङमा गाडी नै गाडीले भरिएको छ । गाडी कारण आवागमनमा प्रायः ट्राफिक जाम हुने गरेपछि चीनले पुरानो साइकल साम्राज्य स्थापित गर्ने नीति लिएको छ । बेइजिङमा सबैजसो सडकमा साइकल लेन भएकाले साइकल चलाउन खासै समस्या हुँदैन । हाल सेयरिङ साइकल प्रणालीका कारण पनि सर्वसाधारण पर्याप्त लाभान्वित भइरहेका छन् । यसै बेला बेइजिङले साइकल मात्रैका लागि भनेर सडक खोलेपछि साइकलको भविष्य उज्ज्वल हुँदै गएको भन्दै यसका अभियन्ता उत्साहित देखिएका छन् ।
स्काउट नमुना बनोस्,"हामीले हाम्रो देशलार्ई एउटा नयाँ परिवर्तनको स्थितिमा पुर्याएका छौं । हाम्रो देश राजनीतिक अधिकार प्राप्तिको आन्दोलनबाट सुशासन र विकासको चरणमा प्रवेश गरेको छ । हामीलाई हाम्रा गौरवशाली पूर्खार्हरूको विरासत, गौरवशाली पूर्खाहरूको इतिहास, विद्वता, योगदान र पौरखलाई अगाडि बढाएर पुरानाको संरक्षण गरौं, नयाँ निर्माण गरौं । हामी हाम्रो गौरवपूर्ण इतिहास स्मरण गर्न चाहन्छौं, हाम्रो सभ्यता स्मरण गर्न चाहन्छौं र त्यसलाई जोगाउन र समृद्ध बनाउन चाहन्छौं । सँगसँगै हामी आधुनिकतामा प्रवेश गरेका छौं । आधुनिक नेपाल निर्माण गर्नर् चाहन्छौं । त्यसकारण हामी पुराना कुराहरूको, पुराना धरोहरहरूको, पुराना संस्कृतिहरूको संरक्षण गर्छौं । सुन्दर परम्पराहरूको, अनुकुल परम्पराहरूको, विज्ञानसम्मत परम्पराहरूको संरक्षण गर्छौं । हाम्रा विगतका कला, हाम्रा विगतका संस्कृति, साहित्य र अरू खोज अनुसन्धानहरू, हाम्रा कलाहरू, यिनीहरूको हामी संरक्षण गर्दछौं । आजको समयअनुसार आधुनिक नेपाल, समृद्ध नेपाल, विकसित नेपाल, सभ्य नेपाल, निर्माण गर्न चाहन्छौं । आज दुनियाँ कहाँ पुगेको छ । कुनै कुनै देशले जेल नै बन्द गर्ने, त्यो ठाउँमा पुगेको छ । त्यस देशका नागरिकले अपराध गर्दैन । त्यस देशमा अपराध हुँदैन भन्ने एउटा मान्यता । त्यसस्तरमा देशहरू पुगिसके । मैले अलि अगाडिदेखि भनिरहेको थिएँ, हाम्रो देशले त्यो कीर्तिमान कायम गर्नुपर्छ । तर, अहिलेपनि हाम्रो देशमा अनावश्यक, अनुचित राम्रा कुराहरूको पनि विरोध गर्ने, जेको पनि विरोध गर्ने एउटा नकारात्मक प्रवृत्ति । एकता हुन नदिने, एकतालाई भाँड्न खोज्ने त्यस प्रकारका फाँटोवादी प्रवृत्ति । राष्ट्रिय भावनाभन्दा क्षेत्रीय, जातीय वा अनेक प्रकारका संकीर्ण भावनाहरू, त्यसमा बग्न खोज्ने । त्यसप्रकारका प्रवृत्तिहरू छँदैछन् । ती प्रवृत्तिहरूभन्दा माथि उठेर एउटा देश, एउटा राष्ट्र, एउटा देशको एउटा सरकार, त्यो सरकारका विभिन्न जनताको सार्वभौमसत्तालाई सहज ढंगले प्रयोग, उपभोग, उपयोग र त्यसको आधारमा जनतालाई अधिकार सम्पन्न बनाउने, जनतालाई अवसरहरू उपलब्ध गराउने, जनतालाई सुरक्षा प्रदान गर्ने, जनताले सम्मानित जीवन बाँच्न पाउने स्थिति निर्माण गर्ने, कानुनको राज, स्वच्छ समाज, त्यसमार्फत समृद्ध राष्ट्र, सुखी नेपाली । त्यसकारण हामीले भनेका छौं, समृद्ध नेपाल सुखी नेपाली हाम्रो राष्ट्रिय आकांक्षा हो । त्यस राष्ट्रिय आकांक्षालाई प्राप्त गर्न हामी अगाडि बढिरहेका छौं । त्यसका निम्ति हामीलाई योग्य, सक्षम, स्वस्थ र अनुशासित, जिम्मेवार नागरिकहरू आवश्यक पर्दछ । त्यस सन्दर्भमा स्काउट एउटा महत्वपूर्ण क्षेत्र हो । महत्वपूर्ण विधि हो । महत्वपूर्ण संस्था हो, जसको माध्यमबाट हामी हाम्रो युवा पंक्तिलाई स्वस्थ राख्न सक्दछौं । सकारात्मक सोचको युवा पंक्ति बनाउन सक्दछौं र कर्मवीर, स्वस्थ र साहसी राष्ट्र र राष्ट्र निर्माणका प्रश्नहरूप्रति प्रतिवद्ध, राष्ट्रिय एकताप्रति प्रतिवद्ध, राष्ट्रलाई सम्मान गर्ने । मैले अस्तिको दिन भारतमा नयाँ निर्वाचनपछि बनेको सरकार प्रधानमन्त्रीलगायत मन्त्रीज्युहरूको शपथ ग्रहण कार्यक्रममा भाग लिएँ । सबभन्दा पहिले म, विधिद्वारा स्थापित मेरो संविधानलाई सधैं श्रद्धा सम्मान गर्छु, त्यसको पालना गर्छु भन्ने पहिलो वाक्य हुन्छ । तर नेपालमा केहीलाई पनि श्रद्धा गर्नुपर्छ, सम्मान गर्नुपर्छ भन्यो भने बहुतै आफ्नो अपमान भएजस्तो ठान्ने प्रवृत्ति । संविधानको सम्मान गर्नुपर्छ, सम्मान गर्छु भन्नुपर्दा आफ्नो कद घटेको ठान्ने । म अनुशासित भएर चल्छु भन्दा मेरो त स्वतन्त्रता नै खोसियो त्यसो भएपछि भन्ठान्ने । म कर्तव्यनिष्ठ हुन्छु भन्दा मेरो स्वतन्त्र हक नै खत्तम भयो भन्ठान्ने । यस किसिमका प्रवृत्तिहरू छन् । देशलाई माया गर्नुपर्छ भन्दा मेरो पहिचान नै समाप्त भयो भन्ठान्ने । यस्ता प्रवृत्तिहरू छन् । त्यसकारण हामीले संकीर्णताभन्दा माथि उठेर, संकीर्णताभन्दा माथि व्यापकतामा गएर राष्ट्र निर्माणको काममा जुट्नुपरेको छ । त्यसका निम्ति हाम्रा युवाहरू देशभक्त, कर्तव्यनिष्ठ, योग्य, प्रतिभावान र सक्षम हुन पर्दछ । वास्तवमा धर्तिको यो भूभाग प्रतिभाशाली मानिसहरूको भूभाग हो । प्रतिभाशाली मानिसहरू बस्ने भूभाग हो । यहाँका पूर्खाहरूले प्रमाणित गरेका छन् । खोज, अध्ययन, अनुशासन, विद्वता, कला संस्कृति र साहित्य, दर्शन सिद्धान्त हरेक कुरामा यो भूभाग अन्यत्र अन्धकारमय हुँदा पनि उज्यालो थियो । त्यसकारण म हाम्रो युवाहरूलाई जो प्रतिभावान छन्, हाम्रा युवाहरूलाई, बालबालिकाहरूलाई हामीले बताउन जरूरी छ कि विद्वान पूर्खाका सन्तान हुन्, अत्यन्त प्रतिभाशाली छन्, यिनको प्रतिभा प्रस्फुटन हुन पाउनुपर्दछ । अहिलेको सरकारले युवाहरूको, बालबालिकाहरूको प्रतिभा प्रस्फुटित हुने, प्रकट हुने, विकास हुने अवसर उपलब्ध गराउने गरी शिक्षा र अन्य प्रबन्धहरू यसैगरी गर्न प्रयास गरिरहेको छ । हामी हाम्रा युवाहरूलाई दक्ष, सक्षम बनाउन सक्छौं । त्यसैअनुसारको शिक्षा, त्यसैअनुसारको तालिम, त्यसैअनुसारको संगठन । नेपाली सम्पूर्ण युवाहरू र दुनियाँकै युवाहरूलाई आह्वान गर्न चाहन्छु, हाम्रो नयाँ पुस्तालाई आह्वान गर्न चाहन्छु कि यो धर्ति तपाईंहरूको हो, तपाईंहरूले धेरै बाँच्नु छ । त्यसकारण यो धर्ति कस्तो बनाउने ? झगडाको अखडा बनाउने कि शान्तिको एउटा थलो बनाउने ? हामीले झगडा गरेरै अस्वस्थता र अविकासमा रूमल्लिएर, पीडित, घाइते र क्षतिग्रस्त मन लिएर बाँच्ने कि एउटा स्वस्थ, सभ्य सभ्रान्त आधुनिक समाज निर्माण गरेर । मानवमानव बीचको सम्बन्ध अत्यन्त स्तरीय हुन्छ । त्यसस्तरका सम्बन्ध हामीले बनाएर जानुछ । अवश्य नै हामीले सभ्य समाज निर्माण गर्ने बाटोमा जानुपर्दछ । स्काउट त्यसका निम्ती अत्यन्त उपयोग संस्था हो । म शुभकामना भन्न चाहन्छु स्काउटका सबै भाइबहिनीहरू अनुशासित हुनुपर्छ, उदाहरणका रूपमा आफूलाई समाजमा प्रस्तुत गर्नुछ । स्वस्थताको हिसावले, आनीबानीको हिसावले खराबको संगतमा नजानुस् । एकपल्ट पनि खराब काम नगर्नुस् । एकपल्ट पनि खराब कुरा चाखिहेरौं पनि नभन्नुस् । एउटा पनि खराब काम गरिहेरौं नभन्नुस् । एकपल्ट पनि अनुशासन उल्लंघन गरिहेरौं नभन्नुस् । तपाईंको सम्पूर्ण काम, सम्पूर्ण प्रयास सही दिशामा अग्रसर हुनुपर्दछ । सही दिशामा अगाडि बढ्नुपर्दछ । तपाईंहरू ज्ञानको क्षेत्रमा नमुना हुनुपर्दछ । अध्ययनको क्षेत्रमा नमुना हुनुपर्दछ । खेलको क्षेत्रमा नमुना हुनुपर्दछ । तपाईंले युनिफर्म नलगाएका बेला, तपाईं अरू युनिफर्ममा भएका बेला कसैले बाटोमा भेट्दा, कसैले सवारीसाधनमा भेट्दा, कुनै सार्वजनिक स्थानमा भेट्दा वा कहीं पनि तपाईंलाई भेट्दा तपाईंलाई मान्छेहरूले भनुन्, के तपाईं स्काउटमा हो ? तपाईंको हार्दिक, सहयोगी व्यवहारले, मानिसलाई सम्मानपूर्ण ढंगले व्यवहार गर्ने आचरणले मानिसलाई थाहा होस् कि स्काउट के हो ? स्काउट यसरी एउटा नमुना बनोस् । हरेक हिसावले स्काउन नमुनाको रूपमा स्थापित होस् । तपाईंहरूको बहुआयामिक अभ्यासहरू प्रशंसनीय छन् । मौसमको प्रतिकुलताले तपाईंहरूको पाल उडाउने अनेक समस्या झेल्नुपर्यो बीचमा । त्यसले एउटा कुरा तपाईंहरूलाई बताउँछ, जीवन भनेको सिधा, सोझो बाटो हिड्दैँन । जीवनमा सजिलो र सफलता मात्रै मिल्दैन । कहिलेकहिले अप्ठेरो र प्रतिकुल स्थितिको सामना गर्नुपर्छ । कहिलेकहिले आँधीहुरी आइदिन्छ । कहिले कहिले तपाईंको छानो उडाइदिन्छ, हिजो त्यस्तै भयो । तर तपाईंहरूले सामना गर्नुभयो । तपाईंहरूले हरेस खानुभएन । तपाईंहरूले फेरि उठाउनुभयो, ठिकठाक गर्नुभयो । जिन्दगी त्यस्तै हो, अप्ठ्याराहरू आउँछन्, असजिलोहरू आउँछन् । अप्ठेरो, असुविधालाई तपाईंले कहिलेकहिले त्यसैगरी आइपर्ने समस्याका रूपमा धैर्यतापूर्वक सामना गर्नुपर्छ । त्यो धैर्यता तपाईंहरूलाई हिजो प्रकृतिले सिक्न पनि लगायो । तपाईंहरूले धान्नुभयो त्यो कुरालाई । यद्यपी त्यस्तो नहुनुपर्थ्यो । यद्यपी हाम्रा तयारीहरू राम्रो हुनुपर्थ्यो । तर हामी गच्छेअनुसार सुरू गर्दैछौं । अगाडि बढ्दैछौं । हाम्रो सामर्थ्यका सीमाहरू छन् अहिले । ती सामर्थ्यका सीमाहरू भित्र हामीले काम गरेका छौं । त्यसकारण तपाईंहरूको धैर्यता, लगन, मिहिनेतलाई, समझदारीलाई, एकतालाई म सलाम भन्न चाहन्छु । तपाईंहरूको कार्यक्रम सफल रहोस् । तपाईंहरू पूर्णरूपमा सफलताका साथ, सन्तुष्टिका साथ र आफ्ना उद्देश्यहरू यस रोभर मुटबाट तपाईंहरूले अपेक्षा गरेका, चाहना गरेका सफलता प्राप्त गरेर तपाईंहरू फर्कनुहोस् । जसले तपाईंहरूमा यो इभेन्टले जीवनभरी सकारात्मक स्मरण गराइरहोस् । यसबाट तपाईंहरूले प्रेरणा प्राप्त गर्न सक्नुहोस् । धन्यवाद ।"
नेपाल स्काउटको प्रथम राष्ट्रिय रोभर मुट,धेरै कुरा सिक्ने अवसर कुशल पौडेलविद्यार्थी एकदम रमाइलो भएको छ । युवाको लागि धेरै कुरा सिक्ने अवसर हो यो । तालिममा धेरै प्रविधि सिकिन्छ । जिन्दगीमा कसरी अघि बढ्ने धेरै कुरा सिकाएको छ । हरेक कुरामा एडजस्ट हुन सिकाएको छ । टेन्टमा बसियो । जिन्दगीमा सधै सहज हुन्छ भन्ने हुदैन । अवस्था अनुसार कसरी एडजस्ट गर्ने भन्ने सिक्दै छु । टीम वर्कको विकास भएको छ । स्काउट भनेको एउटा शिक्षा र संस्कार हो । यसले धेरै बाहिरी ज्ञान दिन्छ । अभ्यासका माध्ययमबाट सिकिने भएकाले त्यसलाइ विर्सिदैन । सबैले स्काउटमा सहभागिता जनाउनुपर्छ । थोरै समय दिएर धेरै कुरा सिक्न सक्छौं । सरकारले युवाकेन्द्रीत कार्यक्रम ल्याओस ।
स्काउटले अब गति लिन्छ,"रोभर मुटजस्ता कार्यक्रमले निरन्तरता पाउलान ?स्काउटलाई व्यवस्थित गरेर युवालाई सामाजिक काम र राष्टभक्तीमा समाहित गर्नुपर्ने भएकाले युवालाई यस दिशातर्फ परिचालन गर्नकालागि रोभर मुटलगायत स्काउटका सबै कार्यक्रम नियमित रुपमा अघि बढाइनेछ । युवालाई आवस्यक ज्ञान, सीप दिएर दक्ष बनाउनका लागि स्काउटको संरचनाको लागि नयाँ ऐन बनाउन लागेका छौ । देशका सबै स्थानीय तह र विद्यालयमा संरचना विस्तार गरिनेछ । अभियानै बनाएर देशव्यापी जाने र सबै युवालाई स्काउटमा लगि चरित्रवान, अनुशासित बनाउने योजना छ । रोभर मुटमा सहयोग गर्नुहुने सबैप्रति आभारी छु ।"
'स्काउटले अब नयाँ मोड लियो',"पहिला स्काउट निकै सक्रिय थियो । बीचमा सुस्ताएजस्तो देखियो । तपाईंको कार्यसमिति आएपछि अलिकति चलायमान देखिएको छ । यो रोभर मुटले स्काउटलाई अझैं सक्रिय देखाउँछ ?म यसबारेमा धेरै भन्न चाहन्न । मेरो दीर्घकालिन सोच के हो भने १६ वर्ष पुगेपछि अब स्काउट किन नहुने भन्ने प्रश्न राज्यले गर्नेछ । हाम्रो लक्ष्य त्यसमा निर्धारित छ । १६ वर्ष कटेका प्रत्येक युवा अनिवार्य स्काउट हुनेछन् । राज्यले नै त्यसलाई घोषणा गर्छ भन्ने मलाई लाग्छ । स्काउटले समाज परिवर्तनमा, विकृति, विसंगतिविरुद्धमा, समाजमा भएका नकारात्मक कुराहरूको प्रतिवाद गर्ने कुरामा यो शक्तिलाई प्रयोग गरिने छ । ती समाज र ती खालका प्रतिबिम्बले छिमेकमा कुनै बालबालिका स्काउट छ र उसको व्यवहार देखेर कुनै अर्को बालबालिकालाई आफ्नो बुबाआमाले स्काउट बनाउनुपर्दो रहेछ भन्ने दिनको सुरुआत अब हुने छ । सुरुआत हुन थालिसकेको पनि छ । अबको दिनमा १६ वर्ष कटेपछि म किन स्काउट भइनँ भन्ने राज्यले सोच्न बाध्य बनाउने छ भन्ने लाग्छ । स्काउटले नयाँ मोड लिएकै हो, लिन्छ । युवाहरूकै संगठन हो, युवाहरूकै लागि स्थापित भएको हो, युवाहरूलाई नै जिम्मा लगाउने हो । युवाहरूसँग समाहित भएर यो नेपाल स्काउट अगाडि बढ्छ ।"
काठमा कोलिय युग,"काठमाडौंका प्रथमराज बज्राचार्यले ज्ञानको खोजीमा भौंतारिँदा बुद्धले पाएको दुःखलाई जीर्ण शरीरमार्फत देखाएका छन् । चितवनकी आनमारी तामाङले यशोधरा र बुद्धको सम्बन्धलाई अमूर्त शैलीको मूर्तिमार्फत देखाएकी छन् । त्यति बेलाको समय उतार्दा बुद्ध र यशोधराबिचको प्रेमपूर्ण समयलाई पनि सम्झिनुपर्ने हुन्छ, उनले भनिन् । नेपाल ललितकला प्रज्ञा प्रतिष्ठान र बुद्ध सामदायिक वनले गरेको कार्यशालामा निर्मित १७ वटा मूर्ति कोलिय राज्यको झझल्को दिनेगरी पार्कमा सजाएर राखिने प्राज्ञ लालकाजी लामाले बताए । मूर्तिकला विभागका प्रमुखसमेत रहेका लामाले खुल्ला कला संग्रहालयको अवधारणाअनुरूप काम गरिएको जनाए । हामीले चिनोस्वरूप मूर्तिहरू छाडेर आएका छौं, उनले भने, स्थानीय आमा समूह र राष्ट्रिय गौतमबुद्ध उद्यान समितिले संरक्षण गर्ने जिम्मा लिएका छन् । कार्यशालामा राजु पिथाकोटे, दिनेश्वर महतो, हरिराम अधिकारी, हरि थापा, बुद्ध थारू, कुवेर देवान, कुमार थापालगायतले भाग लिएको लामाले बताए ।"
मायालुले सम्झे कि कसो,"आइतबारसम्म जारी रहने यस पटकको शृंखलाको अर्को विशेषताको हो, ठटालको सबैभन्दा कान्छो सिर्जना । आभासको गजल जीवन चुपचाप गुजारे त के भो, तिमीले जित्यौ म हारें त के भो? मा ठटालले केही दिनअघि मात्रै संगीत भरेकी हुन् । गायिका विमलाले यो गीत सुनाइन् । प्रस्तुतिको बिसौनीमा शशी ठटालले लेखेको लोकप्रिय गीत मायालुले सम्झे कि कसो प्रस्तुत गर्दा आरशालामा फेरि ताली गन्जायमान भयो । प्रस्तुतिका लागि किबोर्डमा दिनेश रेग्मी, तबलामा सन्देश महर्जन, गीतारमा सुरज प्रधान, प्रकसनमा सुन्दर महर्जन र बाँसुरीमा बलराम समालले साथ दिएका थिए भने आगामी पलेंटी शृंखला शान्ति ठटालले नै धुन भरेको महाकवि देवकोटाको कृति मुनामदन प्रस्तुत हुने बताइएको छ ।"
मोफसलमा बक्सअफिस,"सरकारले बोर्डमार्फत लालबन्दीको वीणा हलसँगै सर्लाही, महोत्तरी, पर्सासहित प्रदेश २ का १० वटा हलहरूमा बक्सअफिस सुचारु गरेको हो । यो क्रमलाई ७ वटै प्रदेशमा साउन १ सम्म सुचारु गरिसक्ने चलचित्र विकास बोर्डका अध्यक्ष केशव भट्टराईले बताएका छन् । बक्सअफिस प्रणाली सुरु गरेको काठमाडौंका हलहरूलाई पनि साउन १ गतेभित्र रियल टाइम डाटा पठाउने गरी कडाइका साथ बक्सअफिस लगाउने अध्यक्ष भट्टराईले बताए । सञ्चारमन्त्री बाँस्कोटाले काठमाडौंमै अत्याधुनिक इन्डोर फिल्म सुटिङ स्टुडियो निर्माणमा बोर्ड लाग्न पनि अनुरोध गरेका छन् । मोफसलमा बक्सअफिस सुचारु गरेको वीणा हलका सञ्चालक पवन गुप्ता हुन् भने अध्यक्ष नरेन्द्र महर्जन हुन् ।"
आत्मसंवाद शैलीमा नियात्रा,"समालोचक तुलसीप्रसाद भट्टराई, पूर्णानन्द शर्मा, अच्युतराज कट्टेल, मेघराज तिमिल्सना, व्यञ्जना शर्मा लगायतले कृतिमाथि प्रकाश पारे । दमकस्थित प्रतिभा निकेतन र विद्याशिल्प एकेडेमीले कार्यक्रम गरेको हो । जीवनका घुम्ती र देउरालीहरू ओरिएन्टल पब्लिकेसन्सले छापेको हो ।"
तीन स्रष्टा सम्मानित,"हेटौंडा (कास) साहित्यकार गोपालप्रसाद रिमालको १०२ औं जन्मजयन्तीका अवसरमा स्रष्टाहरू तुलसी थापा, नारायण ढकाल र गायिका सुशीला मानन्धरलाई सम्मान गरिएको छ । साहित्य संगम मकवानपुरद्वारा शनिबार थापालाई २० हजार राशिसहितको गोपालप्रसाद रिमाल स्मृति पुरस्कार, ढकाललाई १५ हजारको श्यामप्रसाद शर्मा स्मृति पुरस्कार र मानन्धरलाई १० हजार राशिसहितको शान्तिदेवी स्मृति पुरस्कारबाट सम्मानित गरिएको हो ।"
गाँवै उर्लेर नहर सफाइ,"२०५१ सालमा राष्ट्रिय अभियानका रूपमा पूर्वी क्षेत्रमा मूल नहर निर्माण सुरु भएको थियो । सिँचाइ आयोजना प्रमुख कुञ्जनभक्त श्रेष्ठले जेठ अन्तिम साता सिँचाइका लागि नहरमा पानी छाड्ने लक्ष्य रहेकाले मूल बाँध परेवा ओडारबाट पूर्वपश्चिम १ किमि मूल नहर सफा गरिएको बताए । वर्षमा एकपटक पूर्वी र पश्चिम उपभोक्ता समितिमार्फत पालैपालो सफाइ हुने गरेको छ । नहरमा गिट्टी, ढुंगा, रूखका हाँगा जम्मा हुने गरेकाले बर्सेनि सफा गर्नुपर्ने बाध्यता रहेको आयोजना प्रमुख श्रेष्ठले जनाए । यस वर्ष पूर्वी मूल नहरको हेड बक्सदेखि एक किमि बबई सिँचाइ पूर्वी उपभोक्ता समूहको जिम्मामा रहेको थियो, उपाध्यक्ष विष्टले भने, पूर्वी क्षेत्रअन्तर्गत बारबर्दिया, बासगढी नगरपालिका र बढैयाताल गाउँपालिकाबाट किसान श्रमदान गर्न आएका हुन् ।"
हात्ती धपाउन हवाई फायर,"जंगली हात्ती विशेषगरी नुन र घरेलु मदिराप्रति आकर्षित हुने गरेको रामले जानकारी दिए । जंगलमा रहँदा पर्याप्त अहारा र पानीको अभाव झेल्ने हात्ती खानामा नुनको मात्रा कम हुँदासमेत बस्ती छिर्ने गर्छ । हात्तीबाट जोगिन तत्कालीन एवं दीर्घकालीन उपाय खोज्नुपर्ने उनको सुझाव छ । बस्ती छिर्ने हात्तीलाई राँको बाल्ने, पटाका पडाउने आदि गर्दा धपाउन सकिने उनको भनाइ छ ।"
अर्गानिक उमखोला,"सबै गाउँका लागि एउटा विद्यालय छ, साईकुमारी आधारभूत विद्यालय रोकाजाखेत । यो सबै गाउँको केन्द्रमा पर्छ । दुर्गमको विद्यालय भए पनि नतिजामा भने यो पछि छैन । गत शैक्षिक सत्रमा विद्यालयले नगरपालिकामा दोस्रो नतिजा ल्यायो, कक्षा ८ को परीक्षामा । अंग्रेजीमा सबै विद्यार्थी पास भए । गणित, विज्ञान र सामाजिक विषयमा नगरपालिकाका अरू विद्यालयलाई उछिन्दै विद्यार्थीहरू प्रथम भए । गरेपछि हुन्छ भन्ने उदाहरण हो यो, प्राध्यानाध्यापक हंसराज बुढाले भने, हामी सबैको मिहिनेतले यो रिजल्ट ल्याउन सफल भयौं । विद्यालयले कक्षा ९ सम्म पठनपाठन गराउँछ । अघिल्लो वर्षसम्म ८ कक्षा मात्रै पढाएको विद्यालयले नयाँ शैक्षिक सत्रदेखि ९ कक्षाको पठनपाठन सुरु गरेको छ । अर्को वर्ष कक्षा १० पनि सञ्चालन गर्ने उद्देश्य रहेको स्थानीय देवबहादुर घर्ती मगरले बताए ।"
लैंगिकमैत्री बजेट माग्दै महिला सांसद,"महिला सांसदको उत्साहलाई हौसला दिन सामाजिक विकास मन्त्रालयले सोमबार प्रदेश सरकारको बजेट तथा कार्यक्रममा लैंगिक मूल फ्रवाहीकरण तथा लैंगिक बजेट विषयक अन्तरक्रिया कार्यत्रम आयोजना गर्यो । त्यसमा प्रमुख सचिव तीर्थराज ढकालले सहजीकरण गरे । लैंगिक बजेटले लैंगिक सहभागिता सुनिश्चित गर्छ । त्यसमा महिलामैत्री हुँदा प्रत्यक्ष र परोक्ष रूपमा महिलालाई फाइदा हुन्छ, उनले भने, यस्तो काममा महिला सांसदले अगुवाइ गर्नु प्रभावकारी र उपयोगी हुनेछ । हरेक वर्ग, क्षेत्र र समुदायका महिलाका समस्या फरक छन् । ती समस्या समाधानका लागि नीति बनाउन र सरकारलाई कार्यक्रम तथा बजेट बनाउन दबाब दिन पनि महिला सांसदहरू जुटनु पर्ने उनले बताए । सामाजिक विकास मन्त्री सुदर्शन बरालले महिलाका कुरा महिला सांसदले नै उठाउँदा बढी प्रभावकारी हुने बताए । लैंगिक दूरी घटाउन र लैंगिक समानता ल्याउन महिला सांसदको भूमिका अहम् हुन्छ, उनले भने, प्रदेश सरकारका कार्यक्रम, योजना निर्माण र बजेट विनियोजनकै सोधीखोजी गरेर अभ्यास थाले सरकारलाई पनि महिलामैत्री बन्न सहयोग हुनेछ ।"
ताल सुकाएर नहर मर्मत,"पानी सुकेपछि दुर्लभ पानी बिराला र ओत संकटमा परेका छन् । यिनको प्रमुख आहार माछा हो । माछा मरेपछि आहारा अभाव भएको छ । ओत पानीबिना बाँच्न सक्दैन । मुलुकमा थोरै संख्यामा यी जीव छन्, चराविद् डा हेमसागर बरालले भने, प्रजननका बेला उनीहरूलाई समस्यामा पार्नु राम्रो होइन । यसले संख्या अझ घटाउने उनले बताए । तालमा मान्छेको चलखेलले झाडी र बुट्यानमा बस्ने रैथाने चरालाई पनि अप्ठ्यारो भएको छ । संघीय सरकारले घोषणा गरेको उत्कृष्ट पर्यटकीय स्थलमध्ये यो ताल पनि एक हो । अहिले ताल बन्जर र उराठलाग्दो देखिन्छ । यसको प्राकृतिक स्वरूप पनि देखिँदैन । चरा हेर्न आउनेहरू गुनासो गर्दै फर्किन्छन् । माल पाएर चाल नपाए जस्तो भयो, चराविद् दिनेश गिरीले भने, यसले जगदीशपुरको अस्तित्व संकटमा पर्यो । कृत्रिम रूपमा बनाइएको मुलुककै सबैभन्दा ठूलो तालको बिजोग देख्दा विरक्त लाग्ने उनले बताए ।"
बाढी पूर्वसूचना अलपत्र,"नदी किनारमा जडित ट्रान्समिसन युनिट र नजिकको प्रहरी चौकीमा राखिएको रिसिभर ट्रान्समिसन युनिटले बाढीको अवस्थालाई सँगै जोडिएको डाटा डिकोडर र ट्रान्समिटरमा पठाई पहिलो साइरन १ मिनेटसम्म र खतराको साइरन लगातार बज्ने व्यवस्था मिलाएको छ । बाढीको संकेत गर्ने पहिलो साइरन बजेपछि बाढी थप ५० सेन्टिमिटर बढ्यो भने पूर्ण खतराको साइरन बज्छ ।धौलागिरी र मालिका गाउँपालिकाको सीमाक्षेत्रमा पर्ने फेदीस्थित म्याग्दी खोलामा राखिएको सेन्सर तथा उपकरण यथावत् छ । तर चल्नेनचल्ने यकिन छैन । हामीले पनि टेस्ट गरेका छैनौं, सम्पर्क व्यक्ति मोतीराज उपाध्यायले भने, बर्खा लाग्नुअघि नै सिस्टमले काम गरेनगरेको यकिन गर्न जरुरी छ । जिल्ला दैवीप्रकोप समितिले पनि चासो राख्नु आवश्यक छ ।"
दुई थरी वासलातलाई सहयोग नगर्नुस्,"काठमाडौं झोलामा एउटा र कार्यालयमा अर्कै वासलात बोक्ने अडिटरका कारण धेरै बर्बादी हुने अर्थमन्त्री युवाराज खतिवडाको भनाइ छ । उनले यसलाई अडिटरहरूका निम्ति जोखिम भन्न रुचाए । लेखापरीक्षण गर्दा लेजर पल्टाउने दिन गए, उनले भने, अब सिस्टमबाट अडिट गर्नुपर्छ । यसमा कुन सिस्टम वा कुन सफ्टवेयरबाट सञ्चालन भएका तथ्यांक हेरिरहेको छु वा समानान्तर अर्कै ब्यालेन्स सिट पो हेरिरहेको छु भन्ने थ्रेट तपाईहरूलाई छ । लेखापरीक्षकले सही ब्यालेन्स सिट, सही कम्प्युटरमा सही तथ्यांकसहितको र व्यावसायिक कुशलतासाथ सम्पन्न गर्नुपर्ने उनले बताए । दुई थरी वासलात बोक्नेहरूसँगको अनुभव आफ्नै कार्यकालमा भोगेको उनको भनाइ थियो । मन्त्री खतिवडाले बेरुजु बढेको देखाएर लेखापरीक्षकहरूले सरकार र राज्य प्रणालीलाई अप्ठ्यारोमा पार्न नहुने पनि बताएका थिए । उनका अनुसार बेरुजुबारे समाजमा धेरै भ्रम छन् र यस्ता भ्रम सिर्जना गरेर कसैले पनि सरकारमाथि शंकाको वातावरण सिर्जना गर्नु हुँदैन । महालेखापरीक्षक टंकमणि शर्माले सबैथोक मिल्दासमेत कहिलेकहीँ बेरुजु देखिने बताए । त्यो बेला औचित्यका आधारमा बेरुजु देखिने शर्माको भनाइ थियो । राज्यले यति खाएछ भन्ने छ, खतिवडाले भने, लेखा नमिलिसकेका, मिति नपुगिसकेका, सामान्य अवस्थामा कागजात नपुगेका वा विधिसम्मत खर्च भए पनि रिपोर्टिङ समयमा नभएका र उपयुक्त ढंगले डकुमेन्टेसन नभएका खर्चहरूसमेत देखाएर बेरुजु बढ्यो भन्ने गरिएको छ । यस्तो विवरण प्रस्तुत गरेर सरकार र राज्य प्रणालीलाई अप्ठ्यारोमा पार्दा लोकतान्त्रिक प्रणालीमै समस्या आउने मन्त्री खतिवडाको भनाइ थियो ।उनका अनुसार सरकार सबैभन्दा पारदर्शी हुनुपर्छ र त्यसकै लागि संसदको लेखा समिति र संवैधानिक अंगहरू स्थापना गरिएका हुन् । बजेट कार्यान्वयनको सबै तहमा सरकारी कर्मचारी, उपभोक्ता समिति र निजी क्षेत्र सबै बराबर जवाफदेही हुनुपर्ने उनले बताए । लेखापरीक्षकहरूको छाता संगठन नेपाल अडिटर्स एसोसिएन (अडान) को पाँचौं महाधिवेशनको ऊद्घाटनका क्रममा शुत्रबार मन्त्री खतिवडाले लेखापरीक्षकहरूलाई इमानदार, व्यावसायिक र विश्वसनीय हुन उत्प्रेरित गरेका थिए । तपाईरू आफ्नो पेसागत निष्ठा, मर्यादा र सदाचारिताभित्र रहेर हामीलाई खबरदारी गर्नुस्, आफूलाई पनि खबरदारी गर्नुस् र तपाईहरूले अडिट गर्ने संस्थालाई पनि करको दायरमा आउन र पारदर्शी करोबार गर्न लगाउनुस्, उनले भने, यति नगरे देशले विकासको बाटो लिँदैन । विकासका काम गरिएन भने सरकार र निजी क्षेत्र दुवैको ब्यालेन्स सिट बढदैन । महालेखापरीक्षक शर्माले वित्तीय दुरुपयोग र चुहावट नियन्त्रणमा लेखा व्यवसायीले महत्त्वपूर्ण भूमिका निर्वाह गर्न सक्ने धारणा राखे । सरकार र निजी क्षेत्र सबैको आर्थिक वृतान्त थाहा हुने भएकाले लेखा व्यवसायीले भ्रष्टाचार नियन्त्रणमा सरकारलाई सघाउन सक्ने शर्माको भनाइ थियो । राजस्व वृद्धि, आर्थिक अनुशासनको पालना र वित्तीय सूचना एवं जानकारी प्रवाहमा समेत लेखा व्यवसायीले भूमिका खेल्नुपर्ने शर्माको सुझाव थियो । लेखापरीक्षक ऐन२०७५ आएको छ, उनले भने, यसले अडिटरहरूलाई धेरै कुराको जिम्मा दिएको छ । महालेखापरीक्षको पछिल्लो वार्षिक प्रतिवेदनअनुसार ६६ हजार आइटमा कैफियत देखिएको शर्माले बताए । फर्छ्योट र अनियमितता रोक्नुपर्ने उनको भनाइ थियो ।समारोहमा अडानका अध्यक्ष मोहनराज रेग्मीले आफूहरूको पेसा, व्यवसाय मर्यादित बनाउन गम्भीर रहेको भन्दै महाधिवेशनमा आफूहरू के गर्दै छौं भन्ने जानकारी दिने बताए । नेपाल चार्टर्ड एकाउन्टेन्स (आइक्यान), महालेखापरीक्षकको कार्यालयजस्ता अभिभावक निकायले लेखा व्यवसायीका मुद्दा उठाउँदा आफूहरूलाई पनि बोलाउन रेग्मीले आग्रह गरे ।"
सहकारी कर्जा सूचना केन्द्र यसै वर्ष,"काठामाडौं  सहकारी क्षेत्रमा देखिएको सुशासन न्यूनीकरण गर्न यसै वर्ष सहकारी सूचना केन्द्र स्थापना गरिने भएको छ । केन्द्रमार्फत सहकारी संस्थाद्वारा प्रवाहित ऋण कारोबारबारे जानकारी पाइने भएकाले यो क्षेत्रका देखिएको विचलन नियन्त्रण हुने भूमि व्यवस्था, सहकारी तथा गरिबी निवारणमन्त्री पद्मा कुमारी अर्यालले बताइन् । बैंक तथा वित्तीय संस्थाले प्रवाह गरेको सबै ऋणबारे सूचना संकलन गर्न कर्जा सूचना केन्द्र सञ्चालनमा छ । सहकारी संस्थाले प्रवाह गरेको ऋणको सूचना संकलन, व्यवस्थित र वितरणका लागि सहकारी सूचना केन्द्र स्थापना गर्न लागिएको हो । अर्थमन्क्री युवराज खतिवडाले आगामी वर्षको बजेट वत्तव्यमा उक्त कुरा उल्लेख गरेका हुन् । त्यसो त चालु आर्थिक वर्षको बजेटमा पनि सहकारी कर्जा सूचना केन्द्रको स्थापना गर्ने विषय समेटिएको थियो । गएको एक वर्ष त्यसले मूर्त रूप लिन सकेन । आगामी बजेटमा त्यसलाई पुनः समेटियो । नीतिगत व्यवस्था नहुँदा गत वर्ष सहकारी कर्जा सूचना केन्द्र स्थापना गर्न नसकिएको जनाउँदै मन्त्री अर्यालले भनिन्, सहकारी नियमावली, ०७५ जारी भइसकेको छ, नियमावलीमा सहकारी कर्जा सूचना केन्द्र स्थापना गर्ने उल्लेख छ । यसकारण यथाशीध्र केन्द्र स्थापना गरिनेछ । केन्द्र नहुँदा सहकारी संस्थाद्वारा प्रवाहित कर्जा व्यवस्थित हुन नसकेको मन्त्री अर्यालले स्वीकार गरिन् । सरकारी क्षेत्रमा सुशासनसम्बन्धी गुनासा धेरै आउने गरेका छन्, उनले भनिन्, ती समस्या सम्बोधन गरी सुशासना सुधार गर्न पनि केन्द्रको स्थापना अपरिहार्य भएको हो । अर्थतन्त्रको विकासका लागि सहकारी पनि एक महत्त्वपूर्ण खम्बा भएकाले यो क्षेत्रलाई पनि बलियो, सुशासित र विश्वसनीय बनाउनुपर्ने उनको भनाइ छ । विगतमा वर्षमा भन्दा आगामी वर्षको बजेटले सहकारीलाई बढी प्राथमिकता दिइएको जनाउँदै उनले थपिन्, हामी सहकारी क्षेत्रलाई थप व्यवस्थित, प्रभावकारी र सुशासित बनाउन खोजेका छौं, यसका लागि सूचना केन्द्र र सहकारी बचत तथा ऋण सुरक्षण कोष स्थापना गरिनेछ । आगामी आर्थिक वर्षका लागि सरकारले भूमि व्यवस्था तथा सहकारी क्षेत्रमा ७ अर्ब ६९ करोड रुपैयाँ विनियोजन गरेको छ ।बजेटले बचत तथा ऋणको कारोबार गर्ने सहकारी संस्था एकीकरण गर्ने कार्यलाई प्रोत्साहित गर्दै नियमन र सुपरीवेक्षण कार्यलाई प्रभावकारी बनाइने बताएको छ । सहकारीमा जोखिम न्यूनीकरणका लागि सहकारी कर्जा सूचना केन्द्र र सहकारी बचत तथा कर्जा सुरक्षण कोषको स्थापना गरिनेछ । बचत तथा ऋण सहकारी संस्थाको कारोबार र ब्याजदर प्रतिस्पर्धी बनाइनेछ, बजेट वक्तव्यमा उल्लेख छ, सहकारी सुरक्षण प्रणाली कार्यान्वयन गर्न कानुनी व्यवस्था गरिनेछ । सहकारी क्षेत्रलाई अर्थतन्त्रको महत्त्वपूर्ण स्तम्भका रूपमा विकास गरी सबै सामाजिक तथा आर्थिक क्षेत्रमा सहकारिताको भाव विकास गरिने पनि बजेटमा उल्लेख छ । सहकारी संस्थाको नेतृत्वमा कृषिको आधुनिकीकरण, यान्क्रीकरण, बजारीकरण र लक्षित गरिबी निवारण कार्यत्रमसमेत सञ्चालन गरिनेछ । सहकारीको माध्यमबाट कृषि प्रविधि, कृषि प्रसार र कर्जामा सहज पहुँच सुनिश्चित गरिनेछ, बजेटमा भनिएको छ, सहकारीको क्षेत्रगत दायरा फराकिलो पार्दै उद्योग, पर्यटन, ऊर्जा, आवास, शिक्षा तथा स्वास्थ्य क्षेत्रमा सहकारीको उपस्थिति बढाउँदै लगिनेछ । कृषि तथा जडीबुटीजन्य पदार्थको प्रशोधन गर्नेलगायत साना र मझौला उद्यममा सहकारीमार्फत गरिब परिवारलाई संलग्न गराउने पनि सरकारको योजना छ । यसका लागि दुग्ध प्रशोधन, उपभोक्ता सुपथ मूल्य पसल, आवास विकास र नविकरणीय ऊर्जा विकासमा सहकारी ढाँचालाई प्रोत्साहन बताइएको छ । सहकारी संस्थाद्वारा प्रवर्द्धन गर्ने कृषि तथा वनजन्य र साना तथा घरेलु उद्योगको लागि अनुदान र कर सहुलियतको व्यवस्था पनि सरकारले गरेको छ ।"
इन्टरनेटको मूल्य वृद्धि गर्ने तयारी,"काठमाडौं  बजेटलगत्तै इन्टरनेट सेवा प्रदायकहरूले इन्टरनेटको मूल्य बढाउने तयारी गरेका छन् । अघिल्लो वर्ष इन्टरनेटमा थपिएको १३ प्रतिशत महसुल सर्वसाधारण उपभोक्ताबाट नउठाउने सहमति गरेका सेवा प्रदायकले अब भने मूल्य बढाउने तयारी गरेको बताए ।अघिल्लो वर्ष राखिएको १३ प्रतिशत दूरसञ्चार सेवा शुल्क यो वर्ष फिर्ता हुने अपेक्षा थियो, इन्टरनेट सेवा प्रदायकहरूको संस्था आइस्पान अध्यक्ष भोजराज भट्टले भने, अब पनि मूल्य समायोजन गरेर बस्न सक्दैनौं, हामी वित्तीय रूपमा नाजुक अवस्थामा छौं । उनले साउन १ गतेदेखि लागू हुने गरी इन्टरनेटको मूल्य बढाउने तयारी भएको बताए ।अघिल्लो वर्ष सरकारसँग सहमति गरेर सर्वसाधारण उपभोक्ताबाट १३ प्रतिशत सेवा शुल्क नउठाएकाले अब यो शुल्क सर्वसाधारणसँग उठाउने उनले बताए । अघिल्लो वर्ष भएको घाटा पनि उठ्ने गरी भाउ बढाउने तयारी छ, उनले भने, इन्टरनेटको मूल्य अब २० प्रतिशतसम्म बढ्न सक्छ । चालु आर्थिक वर्षको बजेट प्रस्तुत गर्दै अर्थमन्त्री युवराज खतिवडाले इन्टरनेट सेवामा १३ प्रतिशत दूरसञ्चार सेवा शुल्क लगाएका थिए । दूरसञ्चार सेवा दस्तुर शीर्षकको यो शुल्क यो चालु आर्थिक वर्षअघि भ्वाइस सेवामा मात्रै लाग्थ्यो । टेलिफोन, मोबाइल, इन्टरनेटजस्ता दूरसञ्चार सेवा उपलब्ध गराउने निकायले ग्राहकबाट लिने महसुलको १३ प्रतिशत रकम दूरसञ्चार सेवा दस्तुरबापत असुलउपर गर्नुपर्नेछ, बुधबार अर्थमन्त्री खतिवडाले संसद्मा पेस गरेको आर्थिक विधेयकमार्फत इन्टरनेटमा लाग्ने थप १३ प्रतिशत शुल्कलाई यो वर्ष पनि निरन्तरता दिइएको छ । दूरसञ्चार सेवा प्रदायकहरूले इन्टरनेटका कारण भ्वाइसबाट प्राप्त हुने आम्दानी गुमाएको भन्दै अर्थ मन्त्रालयले इन्टरनेटमा कर लगाएको प्रस्टोक्ति दिएको थियो । भाइबर, हवाट्सएप, म्यासेन्जरजस्ता इन्टरनेटको माध्यमबाट कल गर्न मिल्ने सेवाका कारण दूरसञ्चार कम्पनीहरूले अन्तर्राष्ट्रिय कलबापतको आम्दानी गुमाउँदै गएका छन् । अन्तर्राष्ट्रिय कलले दूरसञ्चार कम्पनीहरूको आम्दानीको एक तिहाइ हिस्सा ओगट्छ । सरकारले इन्टरनेटमा कर बढाएको भन्दै चर्को आलोचना भएपछि सञ्चार तथा सूचना प्रविधि मन्त्रालयले सेवा प्रदायकलाई वार्तामा बोलाएको थियो ।मन्त्रालय र सेवा प्रदायकबीच गत साउन १० गते दूरसञ्चार सेवा शुल्क उपभोक्ताबाट नउठाउने सहमति भएको थियो । आर्थिक ऐनमा यस्ता शुल्क ग्राहकबाट सेवा प्रदायकले उठाएर राजस्व कार्यालयलाई प्रत्येक महिना बुझाउनुपर्ने व्यवस्था छ ।सेवा प्रदायकहरूले चलिरहेकै मूल्यमा १३ प्रतिशत समायोजन गरेर शुल्क यथावत् राख्न सहमति जनाएका थिए । यसबापत सेवा प्रदायकलाई अन्य सुविधा उपलब्ध गराउन सञ्चार मन्त्रालय सहमत भएको थियो ।इन्टरनेटको मूल्य समायोजनमा सघाएबापत सञ्चार मन्त्रालयले सेवा प्रदायकलाई नेपाल दूरसञ्चार प्राधिकरणको विनियमावली संशोधन गरी केही सुविधा दिने प्रतिबद्धता जनाएको थियो । सरकारले गरेको प्रतिबद्धता अलेसम्म पूरा नभएको आइस्पान अध्यक्ष भट्टले बताए ।सरकारसँग गरेको सहमति कार्यान्वयन गर्न सक्दनौं, उनले भने, अब दूरसञ्चार सेवा शुल्क ग्राहकबाटै उठाउँछौं । उनले यो अवधिमा सरकारलाई आफूसँगको सम्झौता कार्यान्वयन गर्न दबाब दिने बताए । हामी छलफल गर्छौं र मन्त्रालयलाई हामीसँगको सम्झौता कार्यान्वयन गर्न दबाब दिन्छौं, उनले भने, सरकार सच्चिएन भने हामीसँग अरू विकल्प हुन्न । इन्टरनेट सेवा प्रदायकहरूका उपत्यकासहित देशका प्रमुख सहरमा ८ लाख बढी ग्राहक छन् ।"
अब डेढ सातामै नयाँ भर्ना,"क्वालालम्पुर  मलेसियाले रोजगारी अवधि पूरा गरि स्वदेश फिर्ने विदेशी कामदारको सट्टामा नयाँ कामदार लिनेसम्बन्धी एक योजनाको घोषणा गरेको छ । मलेसियाली मन्त्रीपरिषद्ले हालै यससम्बन्धी निर्णय गरेको हो, यद्यपि यो नयाँ भने होइन । मानव संशाधनमन्त्री एम कुला गेसरनले रोजगारीको करार अवधि सकिएपछि अध्यागमन कार्यालयमा चेक आउट मेमो बनाएर स्वदेश फर्किएका कामदारको सट्टामा अन्य कामदार सहजै भर्ना वा प्रतिस्थापन गर्न मिल्ने गरी यसअघि सन् २०१७ कै योजनालाई पुनः कार्यान्वयनमा ल्याउन लागिएको बताएका छन् । मन्त्री कुलाका अनुसार मलेसियाली श्रम बजारमा कामदार अभाव पूर्ति गर्न यसअघिको सरकारले गत सन् २०१७ मा रोकेको योजना आगामी जुलाई १ देखि लागू गर्न लागिएको हो । यो योजना कार्यान्वयन भएमा अब मलेसियाली रोजगारदाताले आफ्ना कामदार स्वदेश फर्किएलगत्तै उनीहरूको स्थानमा नयाँ कामदार प्रतिस्थापन गर्न पाउनेछन् । यो योजना रोजगारीका सबैजसो क्षेत्रमा लागू हुनेछ । हाल करार अवधि पूरा गरेर फर्कने विदेशी कामदार फेरि ल्याउनुपरेमा नयाँ आवेदन पेस गरी सम्बन्धित मलेसियाली निकायबाट श्रम स्वीकृति लिनुपर्छ । त्यसो गर्दा अनुमतिपत्र प्राप्त गर्न (एप्रुभल) झन्डै नौ सातासम्म समय लाग्ने र शुल्क पनि बढी लाग्ने गरेको छ । अब उक्त नयाँ योजनाअन्तर्गत रोजगारदाताले स्वदेश फर्कने कामदारको चेक आउट मेमोकै आधारमा सोही कोटामा नयाँ कामदारलाई रोजगारीमा भित्र्याउन पाउनेछन् । मलेसियाली सरकारको यो योजनाको विभिन्न सरोकारवालाहरूले स्वागत गरेका छन् । उनीहरूले कामदार अभाव पूरा गर्न सहज हुने र समय तथा पैसा बचत हुने विश्वास व्यक्त गरेका छन् । मुलुकमा बेरोजगार समस्या समाधान गर्न र कामदार अभाव पूर्ति गर्न सहायक हुनेछ । र यो छिटो कार्यान्वयन हुनुपर्छ, मलेसियन ट्रेड युनियन कंग्रेसका महासचिव जे सोलोमनले स्थानीय पत्रपत्रिकासित भनेका छन् । अर्को सरोकारवाला संस्था मास्टर्स बिल्डर्स एसोसियसन मलेसियाका अध्यक्ष फू चेक लिले सरकारको पछिल्लो निर्णयले रोजगारदातालाई राहत मिल्ने बताए । सरोकारवालाले यस योजनाबाट कामदार लिँदा बिचौलिया समावेश हुन नहुने भन्दै यसतर्फ सजग रहन सरकारलाई आग्रहसमेत गरेका छन् । मलेसियाले विदेशी कामदारको रिप्लेस्मेन्ट स्किम भनिने यो योजना ल्याउनुअघि सरोकारवाला निकाय, विभिन्न गैरसरकारी संस्था, विभिन्न श्रमिक स्रोत मुलुकहरूका नियोगका अधिकारीलगायतसँग छलफल गरेको थियो ।"
३७ प्रतिशत बालक श्रममा,"काठमाडौं नेपालमा ३७ प्रतिशत बालबालिका अझै कुनै न कुनै किसिमको श्रम गर्न बाध्य भएको सेभ द चिल्ड्रेनले जनाएको छ । उसको पछिल्लो प्रतिवेदनअनुसार नेपालमा बालश्रमिकको संख्या घटे पनि तिनले पर्याप्त पोषण पाइरहेका छैनन् । यहाँ पछि परेका बालबालिकाहरू अझै पनि पछाडि नै छन्, संस्थाको विज्ञप्तिमा छ, अझै पनि बालबालिकाहरूले स्वस्थ, खुसी र संरक्षित जीवन जिउन पाएका छैनन् । प्रतिवेदनअनुसार ३६ प्रतिशत बालबालिका कुपोषित छन् । २० वर्षपहिले जन्मिएकाभन्दा हाल नेपालमा जन्मिने बालबालिकाहरू स्वस्थ, खुसी र संरक्षित भएर हुर्कने सम्भावना बढेको प्रतिवेदनमा जनाइएको छ । ग्लोबल चाइल्डहुड रिपोर्ट २०१९ को इन्ड अफ चाइल्डहुड इन्डेक्सका १ सय ७६ देशहरूमा नेपाल १३३ औं स्थानमा पुगेको छ । बाल मृत्युदर, शिक्षामा पहुँच, कुपोषण, बालविवाह र बालश्रमजस्ता मापकका आधारमा ऊक्त त्रमसंख्या तयार गरिएको हो । सो रिपोर्टमा नेपालले गएका दुई दशकमा १४२ अंकले प्रगति गरेको देखिन्छ । नेपालले सन् २००० देखि बाल मृत्युदर ५९ प्रतिशतले घटाएर पाँच वर्षभन्दा कम उमेरका बालबालिकाको बाँच्ने अवसरमा वृद्धि गरेको छ । बालविवाहको दर पनि दुई दशकमा एक तिहाइका दरले घटेको छ । सेभ द चिल्ड्रेनका राष्ट्रिय निर्देशक नेड ओल्नीले नेपालले बालबालिका मुद्दामा साँच्चै प्रभावशाली प्रगति हासिल गरेको बताएका छन् । यो प्रगतिलाई जारी राख्न नवजात शिशु, बालबालिका, किशोरी, अल्पसंख्यक जनजाति तथा दलितलगायत सबैभन्दा पछि परेका बालबालिकाका लागि विशेष कार्यक्रममा लगानी बढाउन प्रोत्साहन गर्छौं, उनले भनेका छन् ।"
खेतबाटै आलु बिक्री,"थाहा, हेटौंडा जिल्लाको थाहा नगरपालिकाका कृषकलाई आलु खन्न भ्याइनभ्याई छ । उनीहरू बिहानदेखि साँझसम्मै खेतमा भेटिन्छन् । बारीको आलु ढिलै लगाएकाले अझै खन्नलायक भएको छैन । खेतमा भने आलु खन्नेको माचो छ । खन्दाखन्दै व्यापारी खेतमै आइपुग्छन् । मोलमोलाइपछि आलु खरिद गर्छन् ।उसो त यो वर्ष आलु सप्रेको छैन । यो वर्ष आलुको गेडा सानो छ, स्थानीय विमल ढकालले भने, पोहोरको जस्तो भने फलेको छैन, बजारमा भाउ पनि छैन । गत वर्ष कृषकहरूले खेतबाटै रातो र सेतो दुवै आलु प्रतिकेजी २० देखि २५ रुपैयाँसम्ममा बिक्री गरेका थिए । अहिले व्यापारीहरूले बढीमा प्रतिकेजी १७ रुपैयाँमा खरिद गरिरहेका छन् । आलुको बोट सप्रे पनि राम्रो फलेको छैन । अधिकांश कृषकहरूले खेतबाटै व्यापारीहरूलाई बिक्री गरिरहेका हुन । शीतभण्डार नभएकाले कुहिने डर रहन्छ । त्यसैले खन्ने बिक्तिक्कै बित्री गरिहाल्नुपर्छ । थाहा नगरपालिकाका अधिकांश ठाउमा आलु खेती हुन्छ ।पानी धेरै परेर घाम नलागेकाले आलुको उत्पादनमा कमी आएको थाहा नगरपालिकाका कृषि संयोजक सन्जय तिवारीले बताए । पानी धेरै पर्यो, आलुको बोट हलक्क बढ्यो । तर राम्रोसँग उत्पादन भएन, उनले भने ।गत वर्ष आलुको उत्पादन राम्रो थियो । मूल्य पनि कृषकले राम्र्रै पाएका थिए । जेठको पहिलो सातादेखि थाहा नगरपालिकाको दामन, पालुङ, बज्रबराही क्षेत्रका कृषकहरूले आलु खन्न सुरु गर्छन् । क्षेत्रका कृषकले कार्डिनल, कुखुरेज्योती, डेजुरे र स्थानीय जातका आलु लगाउने गर्छन । यस क्षेत्रका कृषकको मुख्य आम्दानीको स्रोत नै तरकारी हो । त्यसमा पनि आलु पहिलोमा पर्छ । यो क्षेत्रका अधिकांश बासिन्दाको आर्थिक कारोबार आलुले निर्धारण गर्छ । थाहा नगरपालिकाको ६ हजार रोपनीमा आलु खेती गरिने कृषि शाखाका प्रमुख तिवारीले जानकारी दिए । प्रतिरोपनीमा सरदर १५ क्विन्टल आलु उत्पादन हुन्छ, उनले भने । यस क्षेत्रका कृषकहरूले आलुको आम्दानीबाटै आफ्ना आवश्यकता परिपूर्ति गर्छन् । माघको अन्तिम सातादेखि फागुन पहिलो सातासम्म आलु लगाउँछन् ।"
अर्गानिक अभियन्ता,"काठमाडौं  ताप्लेजुङका पेम्बा शेर्पा (संगम) पेसाले पर्यटन व्यवसायी हुन् । पछिल्लो समय भने उनको दिनचर्या भने अर्गानिक फार्ममा बित्ने गरेको छ । कृषिलाई पर्यटनसँग जोड्न फार्म उनी आफैंले खोलेका हुन् । हरियाली फार्ममा बालबालिकादेखि पाका उमेरसम्मको भीड लाग्ने गर्छ । ३९ वर्षीय पेम्बा शेर्पा (संगम) ले बूढानीलकण्ठ ११ स्थित कपनटारमा आठ वर्षअघि फार्म सुरु गरेका हुन् । फार्म १८ रोपनी जग्गामा फैलिएको छ । फार्ममा टाढाटाढादेखि हेर्न र अर्गानिक खानेकुराको स्वाद लिन आउनेको जमात बढदो छ । घर बनाउने पैसा उनले फार्ममा लगानी गरेका छन् । फार्ममा आवासीय सुविधा पनि छ । उनले फार्ममा बाख्रा, गाई, माछा, कुखुरा मात्र पालेका छैनन्, सिजनअनुसारको तरकारी पनि लगाउँछन् । अहिले काँक्रा फलेका छन् । फार्ममा बस्न आउनेले अर्डरअनुसार अर्गानिक खानेकुराको स्वाद लिन पाउँछन् । उनले आफैं पकाएर खान चाहनेलाई छुट्टै दाउराको चुलो बनाइदिएका छन् । म पर्यटन क्षेत्रमा लागेको २४ वर्ष भयो, सुरुमा त ट्रेकिङमा भरिया बनेर भारी पनि बोकें, उनले भने, पर्यटन क्षेत्रमा काम गर्ने युवा हजारौं छन् तर उनीहरू वर्षमा तीन महिना काम गर्छन्, त्यतिन्जेल कमाएको पैसाले वर्षभर पालिन्छन्, ९ महिना कृषिमा काम गर्ने हो भने ३ महिना कमाएको रकम सुरक्षित हुन्छ । शेर्पा १८ रोपनी जग्गाको भाडा मासिक ६५ हजार बुझाउँछन् । अर्गानिक तरकारी अर्गानिक स्टोरहरूमा पुर्याउँछन् । १३ जनालाई रोजगारी दिएका छन् । फार्ममा पत्नी बन्दी शेर्पा बढी खटिन्छिन् । फार्ममा लगानीमात्र करिब डेढ करोड पुगिसकेको शेर्पाले बताए । फार्ममा वार्षिक करिब ५०६० लाखको कारोबार हुन्छ । नाम ओरिजिनल अर्गानिक फार्म राखेका छन् । फार्ममा सागको सलाद मात्र १० थरी उत्पादन हुन्छ । यहाँ परिवारसहित बस्न आउने धेरै हुन्छन्, बन्दीले भनिन्, सबै जना रमाएर फर्कन्छन् । हरियाली फार्मभित्रै बस्ने ठाउँ छ । टेन्ट र घरमा सुत्ने व्यवस्था छ । अब पर्यटन र कृषिलाई सँगैसँगै लान जरुरी छ, शेर्पाले भने, यसो गर्न सके पाहुनाले अर्गानिक खानेकुरा खान पाउँछन्, फार्मबारे बुझ्छन्, फार्म सञ्चालन गर्नेले एकदुई पैसा भए पनि कमाउँछन् । उनका अनुसार फार्ममा नेपाली बढी छन् । विदेशी पाहुना फाट्टफुट्ट आउँछन् । काठमाडौंमा जग्गै पाउन मुस्किल छ, उनले भने, ठूलो क्षेत्रफलमा अर्गानिक फार्म चलाउन मन छ, ठूलो फार्म भए आएर रमाउने बढ्ने थिए । शेर्पा थोरै समयका लागि मात्र विदेश गए । विदेश किन जाने, यहीँ राम्रो छ, यहीँ केही गर्नुपर्छ, उनले भने, काम गर्नेलाई सहयोग हुँदैन र मात्र दुःख लाग्छ, नत्र भने यहाँ जस्तो राम्रो अरू देशमा कहाँ छ र ? उनको अमेरिकाको मल्टिपल भिसा छ । भिसालाई फार्ममा आफू बस्दै आएको घरको दैलो नजिक फ्रेममा हालेर राखेका छन् । उनले आफूलाई चिनाउनका लागि पसिना आफ्नै देशमा बगाऔं भनी नारा लेखेर भित्तामा टाँसेका छन् । नेपाल चेम्बर्स अफ कमर्सको कृषि समिति सदस्यसमेत रहेका उनी विदेश जान खर्च गर्ने पैसा यहीँ लगानी गर्न सके राम्रो कमाइ हुने बताउँछन् । ज्यानको बाजी राखेर ४०५० लाख रुपैयाँ खर्च गरी विदेश जान खोज्नेले त्यति पैसा यहीँ लगानी गर्न सके कति कमाइ हुन्छ ? एकपटक सोचौं त ? उनले भने, अर्काको देशमा बगाउने पसिना आफ्नै गाउँमा बगाउन सके कमाइ मात्र हुँदैन, घरपरिवारसँगै बस्न पाइन्छ, समाजमा उदाहरणीय भइन्छ ।"
किसानलाई साढे २ करोड अनुदान,"बुटवल  दूधमा लागत घटाउने र उत्पादन बढाउने तरिका धेरै हुन सक्छन् । प्रदेश ५ सरकारले भने दूध उत्पादकलाई प्रतिलिटर १ रुपैयाँ ९२ पैसा अनुदान वितरण गरेको छ । प्रदेशका २६ वटा दुग्ध उत्पादक सहकारी संस्थामार्फत उक्त अनुदान उपलब्ध गराइएको हो । अनुदानका लागि भूमि व्यवस्था, कृषि तथा सहकारी मन्त्रालयले १२ जिल्लाबाट धेरै दूध उत्पादन गर्ने सहकारी छनोट गरेको थियो । सहकारीमार्फत २ करोड ४९ लाख ४४ हजार रुपैयाँ अनुदान वितरण गरिएको हो । यसबाट दूध उत्पादक करिब १५ हजार किसान लाभान्वित भएका छन् । मन्त्री आरती पौडेलले दूध उत्पादन बढाउन तथा उत्पादक किसानलाई प्रोत्साहन गर्न उत्पादन आधारित प्रत्यक्ष अनुदान दिएको बताइन् । धेरै अनुदान बिचौलिया र टाठाबाठाको हातमा परेको गुनासो सुनिन्थ्यो, उनले भनिन्, त्यसलाई रोक्न पनि प्रत्यक्ष अनुदान दिएका हौं ।सरकारले आगामी तीन वर्षमा प्रदेशलाई दूधमा आत्मनिर्भर बनाउने योजना ल्याएको छ । मन्त्रालयको तथ्यांकअनुसार प्रदेशमा प्रतिदिन ४ लाख ९ हजार ४ सय ३४ टन दूध आवश्यक छ । अहिले ३ लाख १७ हजार ३ सय ३३ टन दूध उत्पादन भइरहेको छ । दूध उत्पादन बढाउनकै लागि सरकारले उत्पादनमा आधारित प्रत्यक्ष अनुदान र सहकारीमार्फत उत्पादित वस्तुको बिक्री र बजारीकरण थालेको छ । दूध तथा दुग्धजन्य पदार्थ ढुवानीका लागि १२ जिल्लाका १२ वटा सहकारी तथा दुग्ध उत्पादक संस्थालाई पिकअप गाडी वितरण गरेको छ । धेरै दूध उत्पादन गर्ने सहकारीलाई ५० प्रतिशत अनुदानमा गाडी दिइएको हो । गाडीले दैनिक करिब २० हजार किसानको दूध बजार पुर्याउन सघाउनेछन् । ढुवानीका लागि गाडी हुँदा उत्पादन लागतमा २ देखि ३ रुपैयाँसम्म कम हुन्छ । दूधमा लागत घटाउन किसानलाई सहकारीमा आबद्ध गर्ने र त्यसमार्फत अनुदान दिने पशुपन्छी निर्देशनालयका प्रमुख युगलकिशोर तिवारीले बताए । साना किसानको पहुँच सिधैं बजारमा पुग्दैन, उनले भने, त्यसैले सहकारीमार्फत बजारमा ल्याउन र व्यावसायिक बनाउने योजना छ । उत्पादन मात्रै होइन, उत्पादित दूधको बजारीकरण गर्न पनि किसानलाई चुनौती छ । यो चुनौती कम गर्न सबै जिल्लामा चिस्यान केन्द्र बन्दै छन् । पशु आहाराको व्यवस्थापन, नश्ल सुधार, गोठ तथा भकारो सुधार, पशु स्वास्थ्य उपचार तथा रेखदेख उत्पादन बढाउने कार्यक्रममार्फत पनि दूध उत्पादक किसानलाई सहयोग र प्रोत्साहन गरेका छन् ।"
भारतीय मूलका दाजुभाइ बेलायतमा सबभन्दा धनी,"लन्डन  एक हजार धनी बेलायतीको सूचीमा भारतीय मूलका दाजुभाइ श्री र गोपी हिन्दुजा २२ अर्ब पाउन्ड (करिब ३२ खर्ब रुपैया) को सम्पत्तिसहित पहिलो भएका छन् । उनीहरूको सम्पत्ति नेपालको वार्षिक कुल गार्हस्थ उत्पादन (जीडीपी) भन्दा बढी छ । गत वर्षभन्दा उनीहरूको सम्पत्तिमा १ अर्ब ३५ करोड पाउन्ड वृद्धि भएको हो । पारिवारिक व्यवसायका रूपमा भारतको मुम्बईमा सन् १९१४ मा खोलिएको हिन्दुजा ग्रुपले अहिले विश्वभर तेल, ग्यास, बैंकिङ, आईटी र प्रोपर्टीको व्यवसाय गर्दछ । सन्डे टाइम्सो रिच लिस्टको दोस्रो धनीमा १८ अर्ब ६६ करोड पाउन्ड सम्पत्ति भएका बेलायती नागरिक डेबिड र साइमन रिउबिन छन् । प्रोपर्टी, कार्पेट, मेटलको व्यवसाय गर्ने यी अर्का दाजुभाइ हुन् ।गत वर्ष पहिलो स्थानमा रहेका केमिकल कम्पनीका मालिक सर जिम रयाटक्लिफ १८ अर्ब २० करोड सम्पत्तिसहित तेस्रो स्थानमा झरेका छन् । सन्डे टाइम्सका अनुसार उनले गत वर्षभन्दा २ अर्ब ९० करोड पाउन्ड गुमाएका छन् । घर, जग्गा, कम्पनीको सेयर आदिको मूल्यका आधारमा धनीको सूची तय गरिएको हो । धनी एक हजार बेलायतीहरूको कुल सम्पत्ति ७७१ अर्ब ३० करोड पाउन्ड छ, जुन गत वर्षभन्दा ४७ अर्ब ८० करोड पाउन्ड बढी हो । बेलायतमा गत वर्षभन्दा ६ जना थपिएर अर्बपतिको संख्या १५१ पुगेको छ जसमा ९ जना साउथ अफ्रिकाबाट आएका छन् । बेलायत संसारकै सबैभन्दा धेरै अर्बपति बस्ने देश पनि मानिएको छ । १४ अर्ब ३७ करोड पाउन्डको सम्पत्ति भएका लगानी कम्पनी, संगीत तथा मिडियाका मालिक सर लियोनार्ड ब्लाभ्टनिक चौथो र सर जेम्स डाइसन तथा उनको परिवार १२ अर्ब ६० करोड पाउन्ड सम्पत्तिसहित पाँचौं धनी बेलायती हुन् । अर्का भारतीय मूलका स्टिल व्यवसायी लक्ष्मी मित्तलको १४ अर्ब ६६ करोड पाउन्ड सम्पत्ति छ । संसारमा उत्पादन हुने २५ प्रतिशत कारलाई चाहिने मेटल उनको कम्पनीले आपूर्ति गर्छ ।ब्रेक्जिट अनिश्चतताले गर्दा धेरै धनी बेलायतीहरूले आफ्नो सम्पत्ति बाहिर देशमा पनि सारिरहेको सन्डे टाइम्सले जनाएको छ । बेलायतको प्रतिपक्षी लेबर पार्टीको बढदो लोकप्रियताले गर्दा धनीहरू सशंकित भएको उक्त पत्रिकामा उल्लेख छ । लेबर पार्टीका नेता जेरेमी कोर्बिनले धनीलाई कर बढाई निम्न आय भएकालाई सरकारले थप सहयोग गर्नुपर्ने बताउँदै आएका छन् ।केही वर्ष पहिले पुर्ख्यौली सम्पत्तिको हकदार भएर धनी हुने परम्परा रहे पनि अहिले भने प्रविधिको आविष्कार तथा व्यवसायको अपार सफलताले अर्बपति हुने क्रम बढेको लन्डनस्थित अर्थ व्यवस्थापन जानकार विकलचन्द्र आचार्यले बताए । सन् १९८९ मा वर्तमान बेलायती महारानी धनीको सूचीमा सबैभन्दा पहिलो नम्बरमा थिइन् । बढ्दो ग्लोबलाइजेसनले गर्दा बेलायतमा अर्बपतिहरू बढ्ने क्रम जारी भए पनि समाजमा समानताका लागि सरकारले थप कदम चाल्नुपर्ने दबाब पनि उत्तिकै बढदै गएको छ । विज्ञ समूह रिजोलुसन फाउन्डेसनले दुई वर्षअघि दिएको तथ्यांकमा बेलायतका ४ लाख ८० हजार मानिससँग देशको कुल सम्पत्तिको १४ प्रतिशत स्वामित्व छ ।"
घले दम्पती सात स्थान माथि,"अस्ट्रेलिया  नेपाली मुलका अस्ट्रेलियाली व्यवसायी दम्पती शेष तथा जमुना घलेले धनीको सूचीमा ठूलो फड्को मारेका छन् । यहाँस्थित व्यावसायिक पत्रिका अस्ट्रेलियन फाइनान्सियल रिभ्युले निकालेको नयाँ सूचीमा उनीहरू १ दशमलव १८ बिलियन डलरसहित ७८ औं नम्बरमा पर्न सफल भएका छन् । गोरखामा जन्मिएका शेष घले करिब दुई दशकअघि विद्यार्थीका रूपमा अस्ट्रेलिया भित्रिएका थिए । सन् २००२ देखि घरजग्गाको व्यवसायमा हात हालेका उनी पहिलोपटक सन् २००९ मा बीआरडब्लू पत्रिकाले सार्वजनिक गर्ने अस्ट्रेलियाली धनीहरूको सूचीमा पर्न सफल भएका थिए । लामो समयदेखि अस्ट्रेलियाका धनीहरूको सूची सार्वजनिक गर्दै आएको फाइनान्सियल रिभ्युले शुक्रबार साँझ सार्वजनिक गरेको सूचीमा उनी १ दशमलव १ बिलियन डलरसहित ७८ औं धनी बन्न सफल बनेका हुन् । यसअघि गत मार्चमा यहाँकै प्रतिष्ठित पत्रिका द अस्ट्रेलियनले सार्वजनिक गरेको धनीहरूको सूचीमा उनी १ दशमलव १ बिलियन डलरसहित ८५ औं धनीको सूचीमा सूचीकृत भएका थिए । घले दम्पती पहिलोपटक यस वर्षदेखि अस्ट्रेलियाको बिलिनियरको सूचीमा पर्न सफल बनेका हुन् । गत वर्ष ८ सय ७६ मिलियन डलरसहित ८१ औं धनीको सूचीमा परेका थिए । सूची सार्वजनिक भएपछि कान्तिपुरसँग कुराकानी गर्दै घलेले सूचीमा कति नम्बरमा परियो भन्ने भन्दा पनि आफूलाई थप जिम्मेवारी थपिएको महसुस भएको बताए । मुख्य कुरा आफू कति मेहनत र लगनशील भएर काम गर्ने हो, त्यसमा आफ्नो सफलता भर पर्दछ, घलेले भने । उनले सही समयमा सही अवसरलाई पहिचान गरेर अघि बढ्न सक्नुपर्ने अनुभव सुनाए । अन्यले कुन व्यवसाय गरिरहेका छन् भन्नुभन्दा पनि आफूले आफ्नो योग्यताअनुसारको व्यवसायलाई छनोट गरेर अघि बढेको खण्डमा सफलता मिल्ने उनको भनाइ छ । अस्ट्रेलियामा अहिले रहेका हजारौं नेपालीहरूमध्ये धेरैले भविष्यमा यही किसिमको सफलता पाउने विश्वाससमेत उनले व्यक्त गरे । अहिले रहेका हजारौं विद्यार्थी भाइबहिनीहरूमध्ये धेरैले यही सफलता पाउनुहुन्छ भन्ने मलाई विश्वास छ, उनले भने ।अस्ट्रेलियाको मेलबर्नमा रहेर व्यवसायमा संलग्न घले दम्पतीले आफ्नो व्यवसायलाई घरजग्गा, होटल, शिक्षा लगायतका विभिन्न क्षेत्रमा बढाएका छन् । करिब दुई दशक पहिले नेपालबाट विद्यार्थीका रूपमा आएका उनले सुरुका समयमा सामान्य विद्यार्थीसरह नै मेहनत गरेका थिए । हरेक वर्ष सयौं मिलियन डलर आफ्नो कुल सम्पत्तिमा थप्दै आएका उनको सम्पत्ति दुई वर्षअघि सन् २०१७ मा ६ सय ४७ मिलियन रहेको थियो ।"
धराशायी हुँदै खाद्य उद्योग,"धनगढी  कुनै बेला कैलाली र कञ्चनपुरबाट बंगलादेशमा गहुँ निर्यात हुन्थ्यो । धान भारतमा पठाइन्थ्यो । अहिले यहाँ अपुग भएर धानगहुँ आयात भइरहेको छ । खाद्य उद्योग बन्द हुने अवस्थामा पुगेका छन् ।कैलालीको गेटामा डेढ दशकअघि दुगड ग्रुपले स्थापना गरेको राइस मिल बन्द भएपछि यहाँको खाद्यान्न विदेश जान पाएन । सोही समयमा अर्को ठूलो उद्योग श्रद्धा फुड्स इन्डस्ट्रिज पनि बन्द भयो । एकपछि अर्को गरी एक दशकमा कैलालीका एक दर्जन ठूला राइस मिल बन्द भएका छन् ।चालु अवस्थामा रहेका खाद्य उद्योग पनि ५० प्रतिशतभन्दा कम क्षमतामा चलिरहेका छन् । आन्तरिक उत्पादनबाट उद्योग सञ्चालन गर्न तीन महिना पनि पुग्दैन । खाद्य उद्योगी ओमप्रकाश अग्रवालले आयातित कच्चा पदार्थबाट यहाँका खाद्य उद्योग चलिरहेको बताए । तोरी र मकैको आन्तरिक उत्पादन एक दिन पनि पुग्दैन, अग्रवालले भने, भारतबाट ९९ प्रतिशत तोरी आयात भइरहेको छ ।उद्योगी अग्रवालले जनसंख्या वृद्धिले किसानको खाद्यान्नमै बचत कम भइरहेकाले उद्योग संकटमा परेको बताए । उनका अनुसार कैलाली र कञ्चनपुरबाट अहिले १० लाख क्विन्टल खाद्यान्न मात्रै खरिद भइरहेको छ । जनसंख्या वृद्धिले खपत बढ्यो, स्थानीय उत्पादन घट्यो, अग्रवालले भने, सहरीकरणले तराईको उर्वरा खेत खण्डीकरण भएर उत्पादकत्व पनि स्वतः घटेको छ ।उनले आन्तरिक उत्पादनको निर्भरता मात्रै रहे अरू खाद्य उद्योग पनि बन्द गर्नुपर्ने अवस्थामा पुग्ने बताए । भारतलगायत बाह्य मुलुकबाट कच्चा पदार्थ आयात गरी खाद्य उद्योगलाई दिगो रूपमा चलाउन गाह्रो छ, अग्रवालले भने, सरकारले यहाँको उर्वराभूमिको उत्पादकत्व बढाउनतिर ध्यान दिनुपर्छ ।कैलाली भन्सार नाकाबाट गएको साउनदेखि हालसम्म चामल १ अर्ब ८२ लाख र गहुँ ६३ करोड १७ लाखभन्दा बढी मूल्यको आयात भएको छ । यस नाकाबाट धान, गहुँ, तोरी, मकैलगायत खाद्य कच्चा पदार्थ वार्षिक ३ अर्बभन्दा बढीको आयात हुने गरेको भन्सार कार्यालयका कम्प्युटर अधिकृत यज्ञराज जोशीले बताए । नेपाल उद्योग वाणिज्य महासंघका प्रदेश अध्यक्ष शंकर बोगटीले आन्तरिक उत्पादनको कच्चा पदार्थ अपुग हुँदा खाद्य उद्योग पूर्ण क्षमतामा चलाउन हम्मे भएको बताए । अहिले पनि सुदूरपश्चिममा ठूला उद्योग भनेकै खाद्यका मात्र हुन्, बोगटीले भने, कैलाली र कञ्चनपुरमा खाद्य उद्योगमा ५० अर्बभन्दा बढी लगानी छ । कैलालीमा राजश्री फुड, भागेश्वर एग्रो, भागेश्वर राइस मिल, ठाकुर एग्रो, नेपाल एग्रो, अवस्थी एग्रो र थापा एग्रोलगायत ठूला उद्योग सञ्चालनमा छन् ।अध्यक्ष बोगटीले अपुग कच्चा पदार्थले उत्पादन घट्ने, लागत बढ्ने भएकाले यहाँका खाद्य उद्योग धराशायी भइरहेको बताए । अहिले त झन् भारतबाट सस्तोमा खाद्यान्न आइरहेको छ, उनले भने, स्थानीय उत्पादनको कच्चा पदार्थ कम पाइनु, कम उत्पादनमा लागत बढ्नु र भारतको उत्पादित खाद्य वस्तुसँग घाटा प्रतिस्पर्धाले स्थानीय खाद्य उद्योग धराशायी भइरहेका छन् ।स्थानीय मोटो चामलको मूल्यभन्दा भारतबाट मसिनो चामल सस्तोमा यहाँ पुग्न थालेको उनको भनाइ छ । सुदूरपश्चिमका लागि कैलाली र कञ्चनपुर खाद्यान्नमा अपार सम्भावना बोकेका जिल्ला हुन्, उद्योग वाणिज्य संघका पूर्वमहासचिव रूपेश स्वाँरले भने, त्यसैले यहाँको उर्वरा भूमिको उत्पादकत्व वृद्धि गर्न कृषिमा आधुनिकीकरणको योजना र खाद्य उद्योगलाई प्रोत्साहन गर्ने नीति ल्याउन जरुरी छ ।"
उत्पादनमूलक कम्पनीमै आकर्षण,"काठमाडौं यो साता पनि सेयर बजारमा उत्पादनमूलक क्षेत्रका कम्पनीमा लगानीकर्ताको आकर्षण देखियो । यो गत साताको जस्तै प्रवृत्ति हो । गत साता लगानीकर्ताले उत्पादनमूलक र जलविद्युत् अन्तर्गतका कम्पनीमा लगानी बढाएका थिए । गत साताको तुलनामा यो साता जलविद्युत् कम्पनीमा लगानीकर्ताको आकर्षण केही घटे पनि उत्पादनमूलक कम्पनी उस्तै देखिएको छ । साताको कुल कारोबारमा उत्पादन तथा प्रशोधनमूलक समूहको हिस्सा गत साताजत्तिकै हुनुले यही देखाउँछ । यो साता कुल सेयर कारोबारमा जलविद्युत् समूहको हिस्सा १०४१ र उत्पादन तथा प्रशोधन समूहको परिसूचक १६४४ प्रतिशत छ । गत साता ती समूहको कारोबार हिस्सा क्रमशः १६६४ र १६४६ प्रतिशत थियो । यसका आधारमा यो साता उत्पादन तथा प्रशोधन समूहको हिस्सा सामान्य बढ्यो भने, जलविद्युत्को घट्यो ।दुई साताअघिसम्म यी समूहको हिस्सा निकै थोरै रहन्थ्यो । यसको अर्थ लगानीकर्ताले जलविद्युत् र उत्पादन तथा प्रशोधन समूहमा लगानी विस्तार गरे भन्ने हो । यो साता शिवम् सिमेन्टको सेयर कारोबार उच्च भएको छ । यसकारण शिवम् सिमेन्ट सातामा धेरै कारोबार हुने कम्पनीको पहिलो नम्बरमा छ । यो साता शिवम् सिमेन्टको मात्र ६६ करोड रुपैयाँ बराबरको सेयर किनबेच भएको छ । गत साताको भन्दा जलविद्युत् समूहको कारोबार हिस्सा घटेसँगै बैंकिङ समूहको बढेको छ । यो साता कुल कारोबारमा बैंकिङ समूहको हिस्सा ४६०४ प्रतिशत छ । गत साता यस्तो हिस्सा कुल कारोबारको ३८ प्रतिशत थियो ।"
श्रीलंकामाथि न्युजिल्यान्ड निर्दयी,न्युजिल्यान्ड१० विकेटले विजयी
प्रशिक्षक आर्थरको दाबी,"नटिङघम पाकिस्तानी प्रशिक्षक मिकी आर्थरले विश्वकपको आफ्नो पहिलो खेलमा खराब प्रदर्शन गरेपछि टिम लयमा फर्कने दाबी गरेका छन् । वेस्ट इन्डिजको घातक बलिङसामु पाकिस्तान २१४ ओभरभित्र १ सय ५ रनमै समेटिएको थियो । यो विश्वकपमा पाकिस्तानको दोस्रो कम स्कोर हो ।सात विकेटको हारमा आफूलाई दुःख लागेपछि पाकिस्तान प्रतियोगितामा सुदृढ प्रदर्शन गर्न सक्षम रहेको आर्थरको दाबी हो । उनले भने, निश्चित रूपमा हामीले खराब सुरुआत लिएका छौं । हाम्रा खेलाडीले आफूले सक्दो प्रदर्शन गर्न सकेनन् । तर हामी प्रतियोगितामा उत्कृष्ट प्रदर्शन गर्न सक्षम छौं, यसमा कुनै शंका छैन ।वेस्ट इन्डिजविरुद्धको खेलमा पाकिस्तानको सबैभन्दा ठूलो समस्या शर्ट बलमा रहेको थियो । वेस्ट इन्डिजले शर्ट बल गर्ने हामीले अपेक्षा राखेका थियौं, आर्थरले थपे, तर हामीले त्यसमा गृहकार्यअनुसार प्रदर्शन गर्न सकेनौं । पाकिस्तानले पछिल्ला ११ खेलमध्ये सबैमा हार बेहोरेको छ । त्यसैले टिमले प्रतियोगितामा राम्रो प्रदर्शन गर्नका लागि संघर्ष गर्ने विश्वास गरिएको छ । पाकिस्तानले अब आफ्नो दोस्रो खेलमा सोमबार लयमा रहेको आयोजक इंग्ल्यान्डको सामना गर्नेछ । इंग्ल्यान्डले यसअघि दक्षिण अफ्रिकालाई हराएको थियो ।"
दक्षिण अफ्रिकालाई उक्साउँदै प्लेसिस,"लन्डन दक्षिण अफ्रिकाले विश्वकप क्रिकेटमा हारसँगै सुरुआत गरेपछि कप्तान फाफ डु प्लेसिसले आफ्ना खेलाडीलाई आइतबार बंगलादेशविरुद्ध हुने खेलमा राम्रो खेलेर प्रतियोगितामा फर्कन उक्साएका छन् । दक्षिण अफ्रिका उद्घाटन खेलमा आयोजक इंग्ल्यान्डको हातबाट १ सय ४ रनले नराम्रोसँग पराजित भएको थियो । इंग्ल्यान्डले पहिले ब्याटिङ गर्दै ८ विकेटमा बनाएको ३ सय ११ रनसामु दक्षिण अफ्रिका ओभलमा धराशायी भएको थियो ।जोफ्रा आर्चरको बलिङ आक्रामणसामु प्रोटियस लामो समय टिक्न सकेन । २ सय ७ रनमै समेटिएको थियो । पहिलोपल्ट विश्वकप उपाधि जित्ने अभियानमा रहेको दक्षिण अफ्रिकाको यो हार ठूलो धक्काका रूपमा रहेको छ । तर ओभलमै हुने खेलमा बंगलादेशको सामना गर्दा दक्षिण अफ्रिकासामु प्रतियोगितामा फर्कने अवसर हुनेछ । कप्तान प्लेसिसले पनि आत्तिनुपर्ने कुनै स्थिति नभएको बताएका छन् । सहभागी १० टिमले लिग चरणमा ९ खेल खेल्नेछन् ।प्रतियोगिताको यही लामो ढाँचाका कारण कप्तानले नआत्तिन भनेका हुन् । विश्वकप कस्तो छ, त्यो हेरेर खेल्नुपर्छ । फेरि यो प्रतियोगितामा प्रत्येक विपक्षी टिम बलियो नै हुन्छ, प्लेसिसले भनेका छन्, इंग्ल्यान्ड हाम्रो तुलनामा सबै क्षेत्रमा राम्रो थियो । तिनीहरूले त्यो सिद्ध पनि गरे । अब हामी लिगका बाँकी खेलमा केन्द्रित हुने हो । टिममा जुन खराबी थिए, त्यसमा सुधारेर हामी अगाडि बढ्नुपर्छ, यो लिगका आधारमा चल्ने प्रतियोगिता हो ।दक्षिण अफ्रिकाले इंग्ल्यान्डविरुद्ध प्रदर्शन गरेको अनुशासित बलिङका कारण टिम कम्तीमा यो क्षेत्रलाई लिएर उत्साही छ । टिमका बलरमध्ये लुंगी एनगिडी सर्वाधिक सफल रहे । उनले १० ओभरमा ३ विकेट लिए । त्यसमा सबैभन्दा बहुमूल्य विकेटका रूपमा जस बटलरलाई आउट पार्नु थियो । अर्का तीव्र गतिका बलर कागिसो राबाडाले पनि राम्रै खेले । उनले २ विकेट लिए । प्लेसिसलाई पूरा विश्वास छ, यी दुई बलर बंगलादेशी ब्याट्सम्यानमाथि भारी पर्नेछन् ।बंगलादेश यसपल्टको विश्वकपमा आफ्नो पहिलो खेल खेलिरहेको छ । टिमको उद्देश्य हुनेछ सन् २०१५ को पछिल्लो विश्वकपको तुलनामा अझ राम्रो गर्ने । त्यस विश्वकपमा बंगलादेश क्वाटरफाइनलसम्म पुगेको थियो । कप्तान मासरफ मोर्टर्जा चोटमुक्त भएर फेरि मैदानमा फर्कने विश्वास गरिएको छ । भारतविरुद्धको अभ्यास खेलमा उनलाई चोट लागेको थियो । बंगलादेशी मिडियासँग कुरा गर्दै उनले चोटको समस्या ठूलो नहुने बताएका छन् ।"
पछ्याउनुपर्ने पाँच बलर,"जोफ्रा आर्चर (इंग्ल्यान्ड)विश्वकपअघि सबैभन्दा बढी चर्चा बटुल्न खेलाडी कोही छन् भने ती हुन् जोफ्रा आर्चर । इंग्ल्यान्डलाई यसपल्टको विश्वकपमा उपाधिका लागि सबैभन्दा बलियो दाबेदार मानिएको छ । त्यसको एउटा कारण यी बलर नै हुन् । बार्बाडोसमा जन्मेर केही समयअघि मात्र इंग्ल्यान्डका लागि खेल्ने अवसर पाएका आर्चर सुरुआती ओभरमा जति घातक हुनसक्छन्, अन्त्यतिर पनि उनी उत्तिकै उपयोगी छन् । भारतीय कप्तान विराट कोहलीले भने जस्तै उनी इंग्लिस टिमका एक्स फ्याक्टर हुन् ।"
आर्मी सेमिफाइनलमा,काठमाडौं  विभागीय डर्बीमा नेपाल पुलिस क्लबसँग पराजित भए पनि त्रिभुवन आर्मी क्लब दोस्रो प्रधानमन्त्री कप राष्ट्रिय एकदिवसीय क्रिकेटको समूह बी बाट सेमिफाइनल पुगेको छ । समूहको अन्तिम खेलमा आर्मीले पुलिससँग ५० रनको पराजय बेहोरेको हो । चार खेलबाट आर्मीको ६ अंक छ । समान अंक भए पनि पुलिस रनरेटमा पछि छ । शनिबारै मुलपानी मैदानमा भएको खेलमा प्रदेश १ लाई १ सय ६१ रनले पराजित गरेपछि प्रदेश २ को ४ अंक भएको छ । यस समूहमा पुलिस र प्रदेश २ बीचको खेल बाँकी छ । यस खेलले सेमिफाइनल पुग्ने दोस्रो टोली निर्धारण गर्नेछ । प्रदेश १ र कर्णाली प्रदेश भने समूह चरणबाटै बाहिरिएका छन् । कीर्तिपुरस्थित क्रिवि त्रिकेट मैदानमा टस हारेर ब्याटिङ गरेको पुलिसले ४८४ ओभरमा अलआउट हुँदै १ सय ६१ रनको योगफल खडा गरेको थियो । पुलिसका कप्तान मन्जित श्रेष्ठले नटआउट ३६ रन बनाए । आरिफ शेखले ३४ र दीपेन्द्रसिंह ऐरीले २९ रन थपे । आर्मीका शाहब आलमले १० ओभरमा २ मेडन राख्दै ३० रन खर्चेर ४ विकेट लिए । करण केसीले २ विकेट लिए । जवाफमा आर्मी ४२३ ओभरमा १ सय ११ रनमै समेटियो । आर्मीका हरिबहादुर चौहानले ९७ बल खेलेर ३४ रन बनाउनुबाहेक अन्यले अपेक्षाकृत रन बटुल्न सकेनन् । आर्मीको इनिङ्स धराशायी बनाउन पुलिसका ललितनारायण राजवंशीले ३ विकेट लिए । उनले ८३ ओभरमा २ मेडन राख्दै ३१ रन खर्चिए । आरिफ शेख र दीपेन्द्रसिंह ऐरीले पनि २२ विकेट झारे । आरिफ म्यान अफ द म्याच चुनिए । समूहको अन्तिम खेलमा प्रदेश २ लाई पराजित गर्नसके पुलिस समूह विजेता हुँदै सेमिफाइनल पुग्नेछ । समूह बी अन्तर्गतकै अर्को खेलमा टस जितेको प्रदेश २ ले सुरज पटेलको अर्धशतकीय योगदानमा ९ विकेट गुमाउँदै २ सय ६५ रन बटुलेको थियो । सुरजले ७० बलमा ६ चौका र ३ छक्कासहित नटआउट ७८ रन बनाए । प्रदेश २ का रशिद खानले ४७ र हरिशंकर शाहले ३१ रनको योगदान गरे । प्रदेश १ का पुष्प थापाले ३ र सरोज बस्नेतले २ विकेट लिए । प्रदेश २ का कुमार थापाले सानदार बलिङ गरी ७ विकेट लिएपछि २ सय ६६ रनको लक्ष्य पछ्याएको प्रदेश १ टिम १ सय ४ रनमै समेटियो । प्रदेश १ का सन्नी पुनले २९ र मनीष थापाले ३६ रन बनाउनुबाहेक अन्यले दोहोरो अंकको रन छुन सकेनन् । म्यान अफ द म्याच कुमारले ८ ओभर बलिङ गरी २ मेडन राख्दै २२ रनमात्र खर्चिए । दिव्यांशु मल्लिकले पनि २ विकेट झारे ।
पटवालसँग सम्झौता,"काठमाडौं  राष्ट्रिय खेलकुद परिषद् (राखेप) सँग औपचारिक सम्झौता गरेपछि भारतीय प्रशिक्षक उमेश पटवाल नेपाली राष्ट्रिय क्रिकेट टोलीका मुख्य प्रशिक्षक नियुक्त भएका छन् । अन्तर्राष्ट्रिय क्रिकेट परिषद् (आईसीसी) को सिफारिसमा पटवालले राखेपसँग मुख्य प्रशिक्षक पदका लागि सम्झौता गरेका हुन् । शनिबार त्रिपुरेश्वरस्थित राखेप सचिवालयमा सदस्यसचिव केशवकुमार विष्टले प्रशिक्षक पटवालसँग सम्झौतापत्रमा हस्ताक्षर गरेका हुन् । एकवर्षे अनुबन्ध पाएका पटवालले मासिक ७ हजार अमेरिकी डलर पारिश्रमिक पाउनेछन्, जुन आईसीसीले नै उपलब्ध गराउने छ । यसअघि शुक्रबार पत्रकार सम्मेलन गरी पटवाल मुख्य प्रशिक्षक बन्ने जानकारी गराइएको थियो । सदस्यसचिव विष्टका अनुसार राखेपले आसन्न दक्षिण एसियाली खेलकुद (साग) का लागि प्रशिक्षक माग गरेको थियो । विष्टले पटवालले राष्ट्रिय टिमसँगै यू२३ टिमलाई पनि प्रशिक्षण गराउने जनाए । हामीले आईसीसीसँग साग खेलकुदका लागि प्रशिक्षक मगाएका हौं र उहाँले सागलक्षित यू२३ टिमलाई तयारी गर्नु हुनेछ, विष्टले भने ।कार्यक्रममा राष्ट्रिय टोलीका निवर्तमान मुख्य प्रशिक्षक जगत टमाटाले नवनियुक्त मुख्य प्रशिक्षक पटवाललाई सहयोग गर्ने प्रतिवद्धता व्यक्त गरे । उनी राखेपअन्तर्गतका क्रिकेट मुख्य प्रशिक्षक हुन् । अफगानिस्तान क्रिकेट टिमका पूर्व ब्याटिङ प्रशिक्षक पटवालले यसअघि पनि दुईपल्ट नेपाली टोलीमा ब्याटिङ कन्सल्ट्यान्टको रूपमा भूमिका निभाइसकेका छन् । शुक्रबार पत्रकार सम्मेलनमा उनले ट्वान्टी२० विश्वकप छनोट आफ्नो पहिलो लक्ष्य बताइसकेका छन् ।"
अग्रज फुटबलर सम्मानित,"काठमाडौं  विदेशमा बस्दै आएका पूर्व फुटबलरहरूले शनिबार नेपालका अग्रज खेलाडी तथा प्रशिक्षकलाई सम्मान गरेका छन् । आफ्नो समयका प्रशिक्षक तथा सहकर्मीको योगदानको स्मरण गरी उनीहरूलाई सम्मान गरिएको बताइएको छ ।अमेरिकामा बस्दै आएका अनिलरत्न तुलाधरको संयोजकत्वमा पूर्व खेलाडी मधु कार्की, उमेश प्रधान, टीका थापा र सागर गुरुङसहितका खेलाडीले ८ पूर्व खेलाडी तथा प्रशिक्षकलाई सम्मान गरेको हो ।सम्मानित हुनेमा राष्ट्रिय टोलीका पूर्व प्रशिक्षक भीम थापा, धनबहादुर बस्नेत, महेश्वर मुल्मी, योगम्बर सुवाल र अशोक केसी छन् । त्यस्तै राष्ट्रिय टोलीका पूर्व गोलरक्षक गोपाल श्रेष्ठ, खेलाडी लक्ष्मण क्षेत्री र धिरेन्द्र प्रधान छन् । राष्ट्रिय टोलीका पूर्व सहायक प्रशिक्षक तथा आरसीटीका पूर्व प्रशिक्षक वैजु कपालीलाई पनि मरणोपरान्त स्मरण गरिएको हो ।अखिल नेपाल फुटबल संघ (एन्फा) का अध्यक्ष कर्माछिरिङ शेर्पा, सहयोग गर्ने पूर्व फुटबलर समूहका संयोजक तुलाधरलगायतले सम्मान गरेका हुन् । सम्मानपत्रसहित गिफ्ट ह्याम्पर पनि प्रदान गरिएको थियो ।नेपाली फुटबलको सुरुआती क्षणमा उल्लेख्य योगदान दिने अग्रजको सम्मानमा खेलाडीबाटै सम्मानको कार्यक्रम आयोजना हुनु सराहनीय रहेको अध्यक्ष शेर्पाले प्रतिक्रिया दिए । सम्मानित हुनेका तर्फबाट बोल्दै पूर्व प्रशिक्षक भीम थापाले आफ्ना उत्पादनले आफूलाई सम्मान गर्दा गर्व महसुस भएको बताए ।"
अजय र पृथ्वी विजेता,काठमाडौं कार्ल्सबर्ग गल्फ सिरिज २०१९ को पहिलो सिरिजअन्तर्गत शनिबार गोकर्ण गल्फ कोर्समा सम्पन्न स्पर्धामा अजयबहादुर शाह ४३ अंक बटुल्दै नेट विजेता भएका छन् भने पृथ्वी मल्ल ३५ अंकसहित ग्रस च्याम्पियन बन्न सफल भएका छन् । ४१ अंकसाथ श्याम सिम्खडा नेट उपविजेता र ३४ अंकसाथ टासी छिरिङ ग्रस नेट उपविजेता बने । ३५ अंकसाथ हेई मीन महिलातर्फकी विजेता भएकी छन् भने ३४ अंकसाथ काश्मिरा शाह उपविजेता भइन् । ६० वर्षमाथि उमेर समूहको सिनियर विधामा ३७ अंक बटुल्दै विजयबहादुर श्रेष्ठ काउन्ट ब्याकका विजेता भए भने ३७ अंकसाथ चोल हो किम उपविजेता भए । तीन ३ बर्डिज र १ इगलसाथ मिथुन राईले मोस्ट बर्डिजको उपाधि जिते । सुरेन्द्र फुयाल र जिग्मे डोङ स्टेटसाङले भने क्रमशः लङगेस्ट ड्राइभ र क्लोजेस्ट टु द पिनको उपाधि जिते । ३४ ह्यान्डीक्यापका साथ स्टेबलफोर्ड फर्म्याटमा ९६ गल्फरले खेले ।
क्रिकेट फाइनल आज,विराटनगर १० औं राष्ट्रिय बहिरा टी२० क्रिकेटको उपाधि लागि मोरङ र काठमाडौं आइतबार सहिद मैदानमा भिड्दै छन् । शनिबार मोरङले रूपन्देहीलाई ६ विकेटले हराउँदै काठमाडौंसँग उपाधि भिडन्त पक्का गरेको हो । काठमाडौंले झापालाई ७ विकेटले पाखा लगाउँदै उपाधि दाबेदारी प्रस्तुत गरेको थियो । रूपन्देहीले ८ विकेट गुमाई १ सय २९ रन बटुल्दा मोरङले १६२ ओभरमा ४ विकेट गुमाई लक्ष्य पार गरेको थियो । यसअघि झापाले १६१ ओभरमा अलआउट हुँदै सय रनको लक्ष्य प्रस्तुत गर्दा काठमाडौंले १४२ ओभरमा ३ विकेट क्षतिमा लक्ष्य पार गरेको थियो ।
प्रदीप निरन्तर,"काठमाडौं विश्वविद्यालय खेलकुद संघको शनिबार सम्पन्न तेस्रो साधारणसभाले प्रदीप जोशीलाई पुनः अध्यक्षमा चयन गरेको छ । चार वर्षे कार्यकालका लागि १८ सदस्यीय कार्यसमिति चयन भएको छ । वरिष्ठ उपाध्यक्षमा ज्ञानेन्द्र कार्की (त्रिविवि), चार उपाध्यक्षमा यज्ञराज भट्ट (सुदूरपश्चिम विवि), विमला शर्मा (संस्कृत विवि), सानु घले (पोखरा विवि) र अजिता शर्मा छन् । महासचिवमा पूर्णसिंह बोहरा र सचिवमा उदय तिवारीले निरन्तरता पाए । कोषाध्यक्षमा ग्लोबलका धर्मराज ओझा चुनिए । सदस्यमा सुरेन्द्र पनेरु, काठमाडौं युनिभर्सिटीका राजेन्द्र ज्ञवाली, मध्यपश्चिमका खेमराज रावत, त्रिविकी पूर्णदेवी वज्राचार्य, दीपक विष्ट र संस्कृत विविका गणेश घिमिरे चुनिए ।"
सुरेन्द्र विजयी,दमौली सोह्रौ सचिन स्मृति खुला दौडमा २७ वर्षीय धावक सुरेन्द्र चापागाईं विजेता भएका छन् । ३२ मिनेट २४ सेकेन्डमा ८ किमी दुरी पार गरे । ३३ मिनेट १० सेकेन्डबाट २२ वर्षीय अनिल माझकोटी दोस्रो भए ।
ड्र्यागन डान्स,"ड्र्यागनको कुरा मिथिकल हो, वरिष्ठ बाघ तथ चराविद् डा हेमसागर बरालले भने, यसको इतिहास र आस्था महत्त्वपूर्ण छ । त्यसैले यसलाई श्रद्धा र आत्मैदेखि पूजाआजा गरिन्छ । एक अंग्रेजी शब्दकोषले क्युटोनिक किम्बदन्तीअनुसार पखेटा भएको मुखबाट आगो फाल्ने सरिसप प्रजाति भएको भनेर व्याख्या गरेको छ । त्यस्तै गुगल सर्चले पूर्वी एसियामा पानी र स्वर्गसँग दाँजेर लाभदायक ऊर्वरताको प्रतीकको रूपमा लिइने उल्लेख गरेको छ ।तस्बिरः मनोज पौडेल"
कला र साहित्यमा बालबालिका,माधव
फुटबलसँग रमाउँदै,सम्झना रसाइली
चौतारी,"रमेशचन्द्र घिमिरे भोर्लेटार, लमजुङ"
मेरी आमा,सूर्यप्रसाद लाकोजू
सिम्लेवनमा आगलागी,श्यामकृष्ण खुलिमुली

शीर्षक,विवरण
टहरामा बाल मन्दिर,"जन्मेदेखि १८ वर्षसम्मका बालबालिका बालगृहमा राखिन्छन् । त्यसपछि आयआर्जनका सीपमूलक तालिम दिएर आफन्तकहाँ पठाइन्छन् । अपांगता भएकालाई आजीवन लालनपालन गर्ने व्यवस्था छ । बाल संगठनको वार्षिक बजेट झन्डै ७ करोड रुपैयाँको छ । सरकारी अनुदान ४० लाख, जग्गा लिजमा दिएबापत आम्दानी वार्षिक एक करोड २५ लाख र विभिन्न व्यक्तिसंघसंस्थाबाट चन्दादान उपलब्ध हुन्छ । बालबालिकाको स्थायी बसोबास र व्यवस्थापनमा बाल मन्दिरले ध्यान दिएको पाइँदैन । निर्देशक डंगोल भने मुख्य भवन भत्किनु प्रमुख समस्या भएको तर्क गर्छन् । हामीले बेवास्ता गरेका छैनौं, स्रोतले भ्याएअनुसार गुणस्तरीय सेवामा ध्यान दिएका छौं, उनले भने, आमाले पेटमा हुँदैदेखि नइच्छाएका बच्चाहरू उसै पनि कमजोर हुन्छन् । यहाँ आवश्यकताअनुसार परामर्श दिने, उपचार गराउने, स्याहार, हेरविचार गर्दै आएका छौं । जीर्ण भवन रेट्रोफिटिङका लागि पहल भइरहे पनि टुंगो लागेको छैन । तत्काल विकल्प नभएकै कारण समस्या हुँदाहुँदै पनि टहरामै बालबालिकालाई राख्नुपर्ने बाध्यता छ, उनले भने ।"
विवादास्पद आदेशले सिभिलका लगानीकर्ता थप जोखिममा,आजको मितिमा ऋण करिब आठ अर्ब पुगेको छ भने सम्पत्ति मुस्किलले ५ अर्ब ३० करोड
विधेयक मन्त्रीले फिर्ता लिने हो कि संसद्ले ?,"उनले प्रधानमन्त्रीले सेना परिचालन गर्ने योजना ल्याएको प्रति इंगित गर्दै भने, राष्ट्रपति र राज्यका अरू अंगलाई प्रधानमन्त्री ओलीले विश्वास गरेको देखिएन । उनले विपक्षी दलका नेता बोल्दा प्रधानमन्त्रीको उपस्थिति हुनुपर्ने बताए । देउवाले बोल्दा ओलीलगायत नेकपाका वरिष्ठ नेता संसद्मा उपस्थित थिएनन् । देउवाले भने प्रधानमन्त्री बोल्दा पनि विपक्षी दलको नेता संसद्मा हुनुपर्ने बताए । ओलीको युरोप भ्रमण असफल भएको उनले आरोप लगाए । बेलायतमा बेलायती सेनाको बारेमा कुरा नउठाएको र फ्रान्समा राष्ट्रपतिको बदला प्रधानमन्त्री भेटेको प्रसंग जोडदै देउवाले भ्रमण राजकीय नभएको टिप्पणी गरे ।"
विमानस्थल २१ घण्टा सञ्चालन हुने,"अहिले पुरै धावनमार्गको माथिल्लो तहमा उच्च गुणस्तरयुक्त अलकत्रा राख्ने काम भइरहेको छ । ११ सय मिटर सकिइसक्यो, बाँकी काम एक हप्ता हाराहारीमा सकिएला । अनटाइम काम भइरहेको छ, इन्जिनियर श्रेष्ठले भने । चिनियाँ कम्पनीले धावनमार्ग मात्रैको काम तीन महिनाभित्र सक्ने सम्झौता गरेको थियो । यसबाहेक ट्याक्सीवे र ड्रेनलगायत पूर्वाधार सुधार्न १८ महिना दिइएको छ । यो ठेक्का चिनियाँ कम्पनीले ३ अर्ब ७८ करोड रुपैयाँमा सकारेको थियो । आयोजनाका अनुसार अब घामपानीका कारण धावनमार्गको पिच उप्किने, जहाज होल्डमा राख्नुपर्ने समस्या हुनेछैन । सबै कार्य समयभित्रै सकिए पुस १५ पछि काठमाडौं विमानस्थल चौबिसै घण्टा पनि सञ्चालन गर्न सकिनेछ । प्राधिकरणले यो जीर्णोद्धारले धावनमार्ग कम्तीमा २० वर्षसम्म चौबिसै घण्टा सञ्चालन गर्न सकिने क्षमताको बन्ने जनाएको छ । अहिले विमानस्थलले नोटाम (नोटिस फर एयरम्यान) जारी गर्दै राति १० देखि बिहान ८ बजेसम्म उडान रोकेको छ । काठमाडौंमा दैनिक ८० हाराहारी विदेशी उडानअवतरण र २ सय ८० हाराहारी आन्तरिक उडानअवतरण हुन्छन् ।"
साउदीमा कामदार लैजान गैरकानुनी अन्तर्वार्ता,"अन्तर्वार्ता दिन आएका धीरज विष्टको राहदानीमा ११०३ नम्बर लेखिएको थियो । बिहान ९ बजेदेखि अन्तर्वार्ता भइरहेको थियो । न्यूनतम तलब १२ सय रियाल भनिएको थियो । ओभरटाइम गर्दा १८ सय रियाल हुन्छ । यो तीन महिनाका लागि मात्रै भनिएको थियो, धीरजले भने, एक्कासि २ बजे विभाग टोली आएपछि अन्तर्वार्ता बिथोलियो । यसअघि विष्ट जेद्दा विमानस्थलमा काम गर्थे । अन्तर्वार्ता लिन साउदी ग्राउन्ड सर्भिस (एसजीएस) का सुपरभाइजरहरू आएको उनले बताए । मैले उनीहरूलाई साउदीमै चिनेको हुँ, उनले भने, छोटो समयका लागि भनेपछि आवेदन दिएको हुँ । मेता म्यानपावरले झन्डै ७ सय ९ जना कामदार लैजाने मागपत्र लिएर आएको थियो । एक्लैले तुरुन्तै यति धेरै कामदार पठाउन नसक्ने भएपछि तार्गेट र फजल म्यानपावरलाई डिमान्ड बाँडेको थियो । महानिर्देशक भुसालले मेता म्यानपावरका सञ्चालकलाई २४ घण्टाभित्र विभागमा उपस्थित हुन निर्देशन दिइएको बताए ।"
यौन हिंसापीडितका पक्षमा मुद्दा दर्ता हुँदै,"नेपाल यौन हिंसापीडितहरूप्रति ठूलो ऋणी छ, उनीहरूलाई द्वन्द्वोत्तर परिपूरणको योजनामै सामेल गराइएको छैन, रिड्रेसकी कानुन विभाग प्रमुख अलेजबन्द्र भिसेन्ट भन्छिन्, नेपालमा यौन हिंसा पीडितले उजुरी दिन अनेकौं कानुनी र व्यावहारिक अवरोधको सामना गरिरहेका छन् ।"
ओली र दाहालबीच कार्यविभाजन टुंगो लगाउने समझदारी,काठमाडौं (कास) प्रधानमन्त्रीसमेत रहेका नेकपा अध्यक्ष केपी शर्मा ओली र अर्का अध्यक्ष पुष्पकमल दाहालबीच पार्टी एकताको बाँकी काम टुंग्याउनेबारे बुधबार छलफल सुरु भएको छ । झन्डै दुई घण्टा बालुवाटारमा भएको छलफलमा उनीहरूले दुई दिन गृहकार्य गर्ने र त्यसपछि सचिवालय बैठक बोलाएर कार्यविभाजन टुंगो लगाउने समझदारी गरेका छन् । नेकपाका शीर्ष नेताहरूबीच केन्द्रीय सदस्यलाई दोहोरो जिम्मेवारी दिनेनदिनेबारे विवाद छ । ओलीपक्षले दोहोरो जिम्मेवारी दिनुपर्ने लाइन समातेको छ भने वरिष्ठ नेता माधव नेपालपक्ष दोहोरो जिम्मेवारी दिन नहुनेमा अडानमा छ ।
सहायक डिन घूससहित पक्राउ,काठमाडौं (कास) एक कलेजलाई सम्बन्धन दिलाइदिने आश्वासन दिएर ५० हजार रुपैयाँ घूस लिँदै गर्दा बुधबार त्रिवि विज्ञान संकायका सहायक डिन शम्भुप्रसाद पटेल पक्राउ परेका छन् । अख्तियार टोलीले कीर्तिपुरको ट्याङलाफाँटस्थित स्टिक्स फास्ट फुड एन्ड क्याफेबाट पटेललाई घूस रकमसहित नियन्त्रणमा लिएको हो । उनलाई हिरासतमा राखी थप अनुसन्धान भइरहेको अख्तियारले जनाएको छ ।
२३ लाख बैंकिङ ठगी गर्ने पक्राउ,काठमाडौं (कास) प्रहरीले बैंकिङ कसुर मुद्दामा फरार काठमाडौं तारकेश्वर नगरपालिका९ का प्रमोदकुमार खड्कालाई पक्राउ गरी कारागार चलान गरेको छ । खड्काविरुद्ध परेको मुद्दामा तत्कालीन उच्च अदालत पाटनले उनलाई एक महिना कैद र २३ लाख रुपैयाँ जरिवानाको फैसला गरेको थियो । त्यतिबेलादेखि उनी फरार थिए । प्रहरीले राजधानीको चक्रपथबाट मंगलबार खडकालाई पक्राउ गरी फैसला कार्यान्वयनका लागि काठमाडौं जिल्ला अदालतमा पेस गरेको थियो । अदालतको आदेशले कैद भुक्तानका लागि उनलाई कारागार कार्यालय जगन्नाथदेवल काठमाडौंमा पठाएको जानकारी प्रहरीको केन्द्रीय अनुसन्धान ब्युरो (सीआईबी) ले दिएको छ । खड्काले आर्थिक व्यवहार मिलाउन भन्दै प्रशान्त जैसवालसँग २३ लाख रुपैयाँ लिएका थिए । खड्काले नियतवश पैसा नभएको बैंकको चेक दिएपछि जाहेरवाला जैसवालले जाहेरी दिएका थिए ।
फाइनान्स कर्मचारीको घाँटी रेटी हत्या,"पाँचथर (कास) हिलिहाङ६ भारपामा एक युवतीको हत्या भएको छ । इलाम घर भई गोपेटारस्थित एनएमबी माइक्रो फाइनान्समा कार्यरत सुजाता तामाङको घाँटी रेटिएको अवस्थामा शव मंगलबार दिउँसो ३ बजे फेला परेको हो । २० वर्षीया तामाङ माइक्रो फाइनान्स समूह लगानीको अवस्था बुझ्न र बैठकमा सहभागी हुन गाउँ गएकी थिइन् । फर्कने क्रममा उनको हत्या भएको स्थानीयको भनाइ छ । उघारै अवस्थामा बाटामा उनको छाता र झोला भेटेपछि स्थानीयले प्रहरीलाई खबर गरेका थिए । त्यसपछि जोरपोखरीबाट प्रहरी टोली गएको थियो । जिल्ला प्रहरी कार्यालयबाट पनि टोली घटनास्थल पुगेको थियो । हत्या के कारणले र कसले गर्यो, खुलेको छैन । समूहमा गरेको लगानीको ब्याज उठाएर फर्किएकी उनको साथबाट ७८ हजार रुपैयाँ समेत लुटिएको प्रहरीले जनाएको छ । पाँचथर प्रहरी प्रमुख डीएसपी नरेन्द्र कुँवरले विभिन्न कोणबाट घटनाको अनुसन्धान थालेको जानकारी दिए । समूह बैठक सञ्चालनसँगै ब्याज र किस्ता उठाउन बिहान ८ बजे मेरो घरमा सुजाता आएकी थिइन् । बैठक सकेर फर्किएकी उनको हत्या भयो भन्दा विश्वास लागेन, हिलिहाङ ६ की गजहाङमा लिङदेनले भनिन् । हिलिहाङमै गत वैशाख २९ गते १५ वर्षीया शीतल योङहाङको घाँटी रेटेर हत्या भएको थियो ।"
मेडिकल कलेज छानबिन गर्न म्याद थप,"धेरै मेडिकल कलेज भएकाले तोकिएको समयसीमाभित्रै प्रतिवेदन तयार पार्न नसकिएको उपसमिति संयोजक सुरेशकुमार राईले जानकारी दिए । उपसमिति बनेलगत्तै संसद स्थगित भयो, सांसदहरू जिल्ला गएपछि काम गर्न सकिएन, उनले भने, पछिल्लो समय तीव्रताका साथ काम गरिरहेका छौं । मेडिकल कलेजहरूले सरकारले तोकेभन्दा बढी शुल्क असुलेर विद्यार्थी अभिभावकलाई ठगी गरेको विषयमा उपसमितिले छानबिन गरेको हो । लगभग सबै मेडिकल कलेज र सरोकारवाला पक्षसँग छलफल भइसकेको छ, उपसमिति संयोजक राईले भने, अब एक महिनाभित्रै प्रतिवेदन तयार पार्ने गरी काम गर्छौं । त्रिभुवन र काठमाडौं विश्वविद्यालयबाट सम्बन्धन लिएका निजी मेडिकल कलेजहरूले विद्यार्थीसँग लाखौं रकम ठगी गरेको भन्दै उपसमितिमा दजनौं उजुरी परेको थियो । सञ्चालकहरूले सरकारले तोकेको शुल्कमा अध्यापन गराउन नसक्ने भन्दै मेडिकल कलेजको छाता संगठनको निर्णयमा शुल्क बढाएको स्विकारेका थिए ।"
पनिकाबाटै नक्कली प्रमाणपत्र,कर्माचार्य र कोइराला दुवै पक्राउ परेको अख्तियार प्रवक्ता प्रदीपकुमार कोइरालाले पुष्टि गरे । अनुसन्धानको विषयवस्तुबारे भने आफूलाई थाहा नभएको उनले प्रतिक्रिया दिए । परीक्षा नियन्त्रण कार्यालय बल्खुमा विभिन्न बिचौलियामार्फत नम्बर सच्याएर पास गराउने समूहमाथि अख्तियारले छानबिन गरिरहेको छ ।
संसद् पदाधिकारीद्वारा ऐनविपरीत ५० सम्म भत्ता,प्रमुख पदाधिकारीका स्वकीय सचिवालयका कर्मचारी संसद् सचिवालयमा आउनैपर्ने बाध्यता हुँदैन । उनीहरू प्रमुख पदाधिकारीको निवासमा बसेर या बाहिरै रहेर या नरहेरसमेत काम गर्न सक्छन् । संसद् सचिवालयमा उनीहरू बस्ने कोठासमेत छैन । उनीहरूले तलब भत्ता भने सचिवालयबाटै बुझ्छन् ।
तीन न्यायाधीशलाई कारबाही सिफारिस,"परिषद्ले उक्त प्रकरणमा उच्च अदालत विराटनगरका तत्कालीन मुख्य न्यायाधीश कुलरत्न भुर्तेल, न्यायाधीशद्वय सारंगा सुवेदी र जनक पाण्डेलाई न्यायालयको मर्यादालाई श्रीवृद्धि गर्ने गरी प्रभावकारी रूपमा काम गर्न सेचत गराउने तथा न्यायाधीशद्वय नागेन्द्रलाभ कर्ण र उमेशराज पौडेल अवकाश भइसकेकाले उजुरी तामेलीमा राख्ने निर्णय गरेको छ । बैठकले काठमाडौं जिल्ला अदालतका न्यायाधीश बाबुकाजी बानियाँलाई सचेत गराउने निर्णय गरेको छ ।"
प्राविधिक अध्ययनबिनै सडक,"काभ्रेमा बेथानचोक १ मा कलाङसिङ फुर्केथली साल्धारा सडकका लागि ३५ लाख, पाँचखाल२ मा जेठ चौतारा देउराली ज्यामिरबोट सडकका लागि ३० लाख, पनौती३ मा पुछारपाटी चौरदेखि आशापुरीसम्मका लागि २५ लाख र रोशी ६ मा तेमाल ४ नारायणस्थानदेखि माहुरेसम्म २५ लाख छुट्ट्याइएको छ । त्यस्तै, रोशी६ मा घट्टेखोलाबजारदेखि नवल सिहालेसम्म २५ लाख, महाभारत४ मा सुङ्गुरे बुढाखानी चौकीडाँडादेखि बेतिनीसम्म ३५ लाख, धुलिखेल२ मा धुलिखेल ३ नयाँबस्तीबाट रविओपी२ हुँदै पाँचखाल२ पौवाटारसम्म ३५ लाख, नमोबुद्ध९ मा दाप्चा गहतेदेखि फलामेसाँघुसम्म ३५ लाख, नमोबुद्ध८ मा तल्लोहटिया सपनेश्वर दारिमबोट फलामेसाँघु सडकका लागि ३५ लाख, रोशी९ मा दाउन्ने मंगलटार कामीटार हुँदै पुरानोगाउँसम्म ३५ लाख र खानीखोला ६ मा दयागाउँ महादेवटार खोल्मेडाँडा देउराली कृषि सडकका लागि ३५ लाख रकम विनियोजन भएको छ ।"
सिन्धुलीमा पहिलो स्तनपान कक्ष,"स्तनपान कक्षलाई बालमैत्री बनाउन जिल्लास्थित विभिन्न सरोकारवाला संघसंस्थाले सहयोग गर्ने प्रतिबद्धतासमेत जनाएको उनले बताइन् । प्रशासनले बालबालिकालाई बसौँ बसौँ लाग्ने कक्ष बनाउनका लागि खेलौना, आरामदायी म्याट्रिक्स, चित्रहरूलगायतका न्यूनतम पूर्वाधारको व्यवस्था गर्ने बताएको छ । स्तनपान कक्षमा दैनिक ५६ जना आमा र बच्चाले सेवा लिएको उनले बताइन् ।"
ऐतिहासिक दुगुनागढीको पुनर्निर्माण,"दुगुनागढी जोड्दै होमस्टे भोटेकोसी गाउँपालिका दुगुनास्थित ऐतिहासिक दुगुनागढीसँगै पहिले होमस्टे प्रयास गरिएका यार्मासिह, छिम्थाङजस्ता गाउँलाई फर्काउन पहलकदमी लिइरहेको दुगुनाका वडाध्यक्ष कैलाश पौडेलले बताए । गाउँको पुनर्निर्माण सकेसँगै ऐतिहासिक दुगुनागढीलाई मौलिक स्वरूपमा स्थापित गर्ने लक्ष्य लिएका छौं, त्यहीअनुसार काम भइरहेको छ, उनले भने । दिनिथाङ, दुगुना हुँदै चर्चित भैरवकुण्ड पुग्ने ३० लाख बजेट छुट्ट्याएर सडकको डीपीआर सकेर अन्य काम भइरहेको वडाध्यक्ष पौडेलले जनाए । चाँडै सडक निर्माण गरी चौडा बनाएर दुगुनालाई थप सुरक्षित बनाउने उनको योजना छ ।"
विषाक्त खानाले २ सय बिरामी,"दूषित पानीले बिरामी खानेपानी तथा सरसफाइको विशेषज्ञ टोलीको स्थलगत अध्ययनले दूषित कुवाको पानी खाएका कारण महामारी फैलिएको निर्क्यौल निकालेको छ । वर्षात्पछिको भेल सिधै कुवामा पसेको छ , त्यही पानीको सेवनले यस्तो महामारी फैलिएको प्रारम्भिक अध्ययनले देखाएको छ, खानेपानी तथा सरसफाइ डिभिजन कार्यालयका प्रमुख लोक चौलागाईंले भने । बलेफीका वडाध्यक्षसहित जनप्रतिनिधि, प्राविधिक, विशेषज्ञको समूहले स्थलगत अनुगमन गरेको थियो । दूषित पानीका कारण प्रस्ट देखिएपछि पानी शुद्धीकरणको जनचेतना जगाउँदै खानेपानी प्रयोग गर्नुअघि विभिन्न चेतनामूलक अभियान गर्न थालिएको उनले सुनाए । खास के कारण हो, त्यो नमुना संकलनको विशेष परीक्षणको रिजल्ट आएपछि थाहा हुने छ, उनले भने ।"
गुठी विधेयकविरुद्ध भव्य खबरदारी,प्रहरीलाई फूलगायक योगेश्वर अमात्यले माइतीघर क्षेत्रमा खटिएका प्रहरीलाई फूल वितरण गरेका थिए । गुठी विधेयकको विरोधमा जेठ २६ गते प्रहरीले दमन गरेको विरोधमा उनले फूल वितरण गरेका हुन् । उनले यसअघि ललितपुरमा भएको कार्यक्रममा पनि प्रहरीलाई फूल बाँडेका थिए ।
विधेयक प्रतिवेदन विपरीत,"गुठी विधेयक प्रतिवेदनको ठीक उल्टो छ । त्यतिबेला संस्थानले जिम्मा लिएका नेवाः संस्कृतिसम्बन्धी मौज्दात गुठी जग्गा जेजस्तो अवस्थामा छन्, तिनलाई त्यही रूपमा सम्बन्धित गुठियारको सही पहिचान गरी गुठियार, स्थानीय निकाय र बुद्धिजीवको एक ट्रस्ट बनाउनुपर्ने सुझाव थियो । आईएलओ महासन्धि १६९ अनुसार संस्थानले लिएको आदिवासी नेवारको जग्गा सरकारले क्षतिपूर्तिसहित फिर्ता दिन पनि समितिले सुझाव दिएको थियो । यस्तै, नारायणहिटी दरबारबाट संस्कृति पर्व सञ्चालन गर्न प्राप्त हुँदै आएको जिन्सी एवं रकम नेपाल ट्रस्ट अथवा नारायणहिटी दरबार संग्रहालयको आम्दानीबाट दिन, आर्थिक कारणले बन्द हुन गएको क्वाः बहाल र मूबहालको कुमारी जात्रा पुनः सञ्चालन गर्ने व्यवस्था मिलाउन, बुङमतीस्थित कुमारीको थप व्यवस्थापन गर्न सुझाव दिएको थियो । उल्टो विधेयकको दफा ५६ ले रैतानीसम्बन्धी व्यवस्था गरी जग्गा समाप्त पार्न खोजेको छ । दफा ८० मा गहना र अन्य सम्पत्तिको संस्थानअन्तर्गत राख्ने र ५४ मा गुठियारको हक पूर्ण रूपमा समाप्त पार्ने व्यवस्था गरेको छ । नेवा देय् दबूका अध्यक्ष नरेश ताम्राकारले यो विधेयक फिर्ता गरेर मात्र नहुने, खारेजै गर्नुपर्ने बताए ।"
प्रधानमन्त्रीको भाषा,"लोकतन्त्रमा सरकार एउटा अंग हो, सरोकारवालाबिना सरकार पूर्ण हुन सक्दैन । सरकारले सरोकारवालाको प्रतिनिधित्व गर्न सकेन भने नागरिक आन्दोलन अवश्यम्भावी हुन्छ, जस्तो बुधबार उपत्यकावासी माइतीघरतिर कुर्लिंदै उर्लिए । प्रधानमन्त्रीले असन्तोषहरूको आवाज ठम्याउने, कारण पर्गेल्ने र संयमित सम्बोधन गर्ने शैली अख्तियार गर्न थाले पनि सरकारसँग सरोकारवालाहरूबीच संवाद हुन सक्छ । सरकारको भाषाले द्वन्द्व मेटेन भने निम्त्याउँछ ।"
कूटनीतिमा कालो बादल,"युरोप उड्नुभन्दा २ दिनअघि बसेको मन्त्रिपरिषद बैठकले कूटनीतिक पृष्ठभूमि नभएका ४ जनालाई राजदूतमा सिफारिस गरियो । त्यसमा कुनै मापदण्ड अनुशरण गरिएन । आसेपासे पोस्ने सेवा होइन, कूटनीति । कतिपय देशमा नियुक्त भएका राजदूत अमर्यादित क्रियाकलापमा संलग्न भएका समाचार पनि आए । त्यसको समेत लेखाजोखा गरिएन । यसले मुलुकको कूटनीतिक सम्बन्धमा कालो बादल मडारिन लागेको थाहा हुन्छ । भुवनेश्वर शर्मा, चन्द्रागिरि२, काठमाडौं"
सधैंको पानी समस्या,"राजधानीबासी पिउने पानी नपाएर बोरिङको गुणस्तरहीन पानीको भर पर्न बाध्य भएका छन् । यस्तो दयनीय अवस्था आउँदासमेत सम्बन्धित मन्त्रालयले सोच्नसकेको छैन । कमिसनतन्त्रले बिगारेको मेलम्ची खानेपानी योजनामा कहिले इमानदार, कर्तव्यनिष्ठ कर्मचारी र मन्त्री पाउने हो, थाहा छैन । खानेपानी संस्थानलाई निजीकरण गरेपछि बेथिति झन् मौलाएर गयो । कर्मचारी कामभन्दा पनि जागिर पचाउन जान थाले । सर्वसाधारणले धारामा पानी नै नआए पनि पानीको महसुल तिर्नु परिरह्यो । कहिलेकाहीं पानी आइहाले पनि धमिलो आउँछ । यस्तो समस्याबाट राजधानीबासीले कहिले छुटकारा पाउने ? स्वच्छ पिउने पानी कहिले पाउने ? कतिपय प्राणघातक रोग पानीकै कारण लाग्छ । पानीमा कमिसनको खेलमात्र नखेलियोस् । जनस्वास्थ्यलाई पनि ध्यान दिओस् । पुरुषोत्तम घिमिरे, जोरपाटी, काठमाडौं"
समाचारको 'फलोअप' खै ?,"त्यसको असर देखिनुपर्यो, लेखिनुपर्यो । अनि मात्र सुधार आउँछ । केही समयअघि चन्द्रागिरि हिल्सले कवाडीको मूल्यमा सरकारी जग्गा भाडामा लियो भन्ने समाचार आएको थियो । तर त्यसमा के गरियो, कुनै समाचार आएन । हालै सरकारसँग गरिएको सहमति अनुरुप चन्द्रागिरि हिल्सले ससानो कटेज बनाउनुपर्नेमा पुरै डाँडा ढाक्नेगरी सहमति विपरीत कंक्रिट रिसोर्ट बनाएर वातावरण बिगार्यो भन्ने समाचार आयो । भएको पनि त्यही छ । तर अब सरकारले के गर्छ ? त्यो रिसोर्ट भत्काउने आदेश गर्छ कि चन्द्रागिरि सञ्चालकहरूसँग घुँडा टेक्ने काम गर्छ ? यो समाचारको फलोअप आएन, जुन जनता जान्न चाहन्थे । केही महिना अघिदेखि नेकपा महासचिव विष्णु पौडेल समेतले किनेका बालुवाटारको ललिता निवासको जग्गाबारे निकै समाचार आए । तर अहिले त्यसको फलोअप ठ्याप्पै छैन । कि नेकपाको नेता परेकाले सरकारले माफ दिनथालेको हो ? फलोअप त हुनुपर्यो नि । गोपाल देवकोटा, गोकर्णेश्वर८, काठमाडौं"
हचुवा परीक्षाफल प्रणाली,"असार ३ गते प्रकाशित राजु श्रेष्ठको सूचनाको हक विद्यार्थीलाई ब्रह्मास्त्र पढेपछि खुसी र चिन्ता एकसाथ लाग्यो । खुसी किनभने रोजा लामा, संगम विश्कर्मा र विजय अर्यालजस्ता केही विद्यार्थी यसबाट लाभान्वित भए । उनीहरूलाई आफ्नो लेखाइ र गराइमा पूर्ण विश्वास थियो र आफ्नो हक प्रयोग गरे । तर एसएलसी पास वा फेल गरेका अधिकांश विद्यार्थीमा त्यस्तो आत्मविश्वास वा भरोसा पाइँदैन । पास भए भाग्यमानी र फेल भए अभागी ठानी बसिदिन्छन् । तिनको प्राप्तांकमा पनि गडबडी हुने उत्तिकै सम्भावना छ । लेख पढेपछि मुख्य गल्ती परीक्षक र तालिका तयार पार्नेको हो । के परीक्षा नियन्त्रण कार्यालयले विद्यार्थीको प्राप्तांकलाई स्वयं दोहोर्याइ सच्याउन सक्दैन ? लेखमा दिएको उदाहरणले त यही सावित गर्छ कि परीक्षा नियन्त्रण कार्यालयले हचुवाको भरमा विद्यार्थीको भविष्यसँग खेलवाड गर्छ । विद्यार्थीले खोजेर सच्याउनुको सट्टा परीक्षा नियन्त्रण कार्यालयले नै सच्यायो भने राम्रो हुने थियो । डाशिवशंकर यादव, छपकैया, वीरगन्ज"
पृथ्वी जत्रै दुई ग्रह,"पृथ्वी समानका दुईटा ग्रह पत्ता लागेका छन् । अब १९ वटा ग्रहमा जीवनको सम्भाव्यता रहेको मान्न सकिने भएको छ । हाम्रै आकाशगंगाको एरिस तारामण्डलमा उक्त ग्रहहरू पत्ता लागेका हुन् । पृथ्वीभन्दा केही मात्र बढी तौल भएको साथै ग्रहको अवस्था हेर्दा पानी पनि हुनसक्ने वैज्ञानिकहरूको अनुमान छ । ती दुई ग्रहले टीगार्डेन तारालाई परिक्रमा गर्छन् जुन तारा औषतमा ८ खर्ब वर्षको भएको अनुमान गरिएको छ । कार्मेनेस टेलिस्कोपको प्रयोग गरी यो अनुसन्धान सफल भएको हो, जुन स्पेनको प्रयोगशालाबाट हेरिएको थियो । ३ वर्ष लगाएर गरिएको अध्ययनले २ सय तथ्यांकको अध्ययन गर्दै टीगार्डेन बी र टीगार्डेन सी ग्रह पत्ता लागेको हो । टीगार्डेन बी ग्रहको बाहिरी जमिनको तापक्रम २८ डीग्री सेन्टिग्रेड हुनसक्ने दावी छ । टीगार्डेन सी ग्रहमा ४७ डीग्री सेन्टिग्रेड तापक्रम हुनसक्ने अनुमान छ । टीगार्डेन बी हालसम्मकै पृथ्वीमा जस्तै वातावारण रहेको ग्रहको सूचीमा पहिलो नम्बरमा उक्लिएको छ । थप अनुसन्धान गर्न बाँकी रहे पनि यस्ता खबरले लाखौँलाई तारा हेर्न सिकाउनेछ । सौगात बोलखे, त्रिचन्द्र कलेज, काठमाड"
"सांसदलाई श्रीसम्पत्ति, नागरिकलाई के ?","अर्कोतिर नागरिकका हकअधिकार तथा सुखसुविधाबारे संसदमा बहस गर्ने, गलत कामतिर लागेमा सरकारलाई खबरदारी गरी दिशानिर्देश गर्ने महत्त्वपूर्ण दायित्व भएका सांसदलाई व्यवस्थापक बनाई राज्यको श्रीसम्पत्ति खर्च गर्न दिएर नजाने गाउँ र चासो नभएको ठाउँमा हिंँड्न लगाइँदैछ । गंगाराज अर्याल, पाणिनि८, अर्घाखाँची"
विरोधी तर्साउन विधेयक,"युवा कांग्रेसी सांसद गगन थापाले अस्तिका दिन सदनमा बोल्दै प्रस्तावित सूचना प्रविधि ऐनबारे जुन जानकारी दिएका छन्, त्यो अलिकति भयप्रद पनि छ तर धेरै चाहिँ हास्यास्पद छ । गगनका अनुसार, सो प्रस्तावित ऐनमा कुनै पनि सञ्चार माध्यमले कसैलाई जिस्क्याउने, होच्याउने, धम्क्याउने वा तर्साउने नियतले कुनै पनि सामग्री प्रकाशन र प्रसारण गरेमा ५ वर्षसम्म कैद वा १० लाख रुपैयाँसम्म जरिवाना वा दुवै सजायको प्रावधान छ । गगनले प्रस्तावित ऐन लागू भएका खण्डमा त्यसले मच्चाउन सक्ने भाँडभैलो र सञ्चारकर्मी तथा पत्रकारहरूले भोग्नुपर्ने सम्भावित आतंकका विषयमा भावुकताप्लावित मार्मिक वक्तव्य पनि दिएका थिए । मलाई भने त्यो ऐनको तर्जुमा गर्ने व्यक्तिको समझप्रति टीठ लागेर आयो । जिस्क्याउने, होच्याउने, धम्क्याउने वा तर्साउने नियतले लेखिएको र त्यस्तो कुनै नियत नराखी लेखिएको समाचारका बीचको भिन्नता चाहिँ कसरी पत्ता लगाउने होलान् यिनीहरूले भनेर म निकै बेर घोरिएँ । अन्त्यमा निचोडमा पुगेँ प्रस्तावित ऐनको यो दफाले शक्तिशालीहरूलाई आफ्ना विरोधीहरूको दोहोलो काढ्न अचूक हतियार उपलब्ध गराउनेछ । यसबारे योभन्दा बढी बुझिरहनु जरुरी छैन ।"
छुवाछूतले दलितमा मानसिक समस्या,"विश्वमा मानसिक स्वास्थ्य समस्याको भार उच्च छ, न्यून आयस्तर र विविधतायुक्त देशमा झन् धेरै । असंख्य जातजाति रहेको नेपालमा र त्यसमा पनि जातकै कारणले समाजको पीँधमा पारिएका समुदाय यो समस्याको उच्च जोखिममा रहेको सजिलै अनुमान गर्न सकिन्छ । कुनै पनि असमानताले सामाजिक समस्या मात्र होइन, स्वास्थ्य समस्या पनि निम्त्याउने हुँदा असमानताका ती सूचकलाई ध्यान दिँदै खोजअनुसन्धान हुन जरुरी छ ।"
देहातको दैनिकी,"गाउँ र सहर जोड्ने सूत्र के हुन् ? एकले अर्कोलाई पोषित गर्ने अवसर बाँकी छछैन ? गाउँबारे प्रचलित मान्यताको धरातल किन भत्किँंदैछ ? स्थानीय ज्ञानलाई कसरी पुँजीकृत गर्ने ? जात व्यवस्थाको अपरिवर्तित ढाँचा र सामाजिक न्याय बीचको दूरीलाई के गर्ने ? किसान आन्दोलन र गैरकृषि क्षेत्रको अवसरबारे अब गाउँको दलानमा गफिनेहरू विरलै छन् । परम्परागत जात आधारित व्यवसायको बाध्यता समाप्त हुँदैछ । तर जातको अस्मिता र भावना कायमै छ । भुइँसतहसम्म दलीय तन्त्रको प्रभाव बाक्लिँंदै गए पनि तिनीहरूको सीमाभन्दा माथि जात आधारित संठनहरूमा आबद्धताको आकर्षण नयाँ रुझान बनेको छ । कुनै पनि राज्य न्याय, स्वतन्त्रता र समतामा आधारित नहुँदा द्वन्द्व हुन्छ । बहुतहको निर्वाचित संरचनाले समाजको भूगर्भ देहातलाई राज्यको बृहत क्यानभासमा नदेख्दा द्वन्द्वका अनेक आयाम खुलेका छन् । गाउँमा नयाँ संक्रमण सुरु भएको छ । यसले अन्याय, उत्पीडन र विभेदको नयाँ औपनिवेशिक तन्त्रहरू खडा गर्दैछ । गाउँ आफैंमा समस्या र द्वन्द्वको बिउ होइन । बरु समस्या र द्वन्द्व समाधान गर्ने नाभी हो । गाउँ भन्ने बित्तिकै हिजो जुन संस्कृतिको विम्ब खडा हुन्थ्यो, आज त्यो हराउँदै गएको छ ।"
छोरीको बिहे गर्ने उमेर,"नेपाली समाजले शिक्षा, सञ्चार, प्रविधि लगायतका क्षेत्रमा निकै फड्को मारेको छ । यति भइसक्दा पनि राज्य संयन्त्रका उच्च ओहदामा पुरुष नै बढी छन् । नीति, नियम र योजना बनाउने, निर्णय लिने, कार्यान्वयन गर्ने जस्ता प्रमुख ठाउँ पुरुषले नै ओगटेका छन् । महिला भने अह्राएपह्राएको काम गर्ने, खटनपटन सम्हाल्ने जिम्मामै बढी छन् । यसो भइरहनुमा हामी नै जिम्मेवार छौं । हामी छोरीहरूलाई सक्षम र आत्मर्निभर बनाउनेभन्दा सेटल्ड केटाको जिम्मा लाउने सपना बुनिबस्छौं । आवश्यक पढाइ र आत्मनिर्भर नभई विवाह हुनुले अझै बहुसंख्यक महिला घरधन्दा र चुलोचौकोमै सीमित हुन बाध्य छन् । पारिवारिक जिम्मेवारी, बालबच्चाको लालनपालन आदिइत्यादिमा लाग्दालाग्दै उनीहरूको पढाइ, लक्ष्य र आकांक्षाहरू अलपत्र परिसक्छन् ।"
मेलम्चीको ठेक्का आह्वान,"सिन्धुपाल्चोकको याङ्ग्री र लार्के खोलाबाट १७१७ करोड लिटर पानी उपत्यकामा ल्याउने लक्ष्य आयोजनाको छ । यी खोलाबाट थप पानी आपूर्तिका लागि सुरुङको संरचना निर्माण सुरु भइरहेको ती अधिकारीले बताए । मेलम्चीदेखि लार्केबीच निर्माण गर्नुपर्ने सुरुङको लम्बाइ ११ किमि छ । मेलम्चीको अम्बाथान (हेडवर्क्स) बाट २ किलोमिटर पर लार्के खोला छ । लार्केबाट याङ्ग्रीको मुहानसम्म २ किलोमिटर सुरुङ बनाएर ल्याइने पानी सिधै मेलम्चीको हेडवर्क्स अम्बाथानमा मिसाइन्छ । तीनवटै खोला मेलम्ची, याङ्ग्री र लार्केबाट गरी दैनिक ५१ करोड लिटर पानी अम्बाथानदेखि २६ किलोमिटर टाढाको सुन्दरीजलमा सुरुङबाट ल्याइनेछ ।"
सबै मालपोत अत्याधुनिक बनाउँछौं,"भूमि व्यवस्था, सहकारी तथा गरिबी निवारण मन्त्री पद्माकुमारी अर्यालले सरकारले जनताको सम्पत्तिलाई रक्षा गर्न भूमि प्रशासनमा जग्गाका स्रेस्तालाई डिजिटलाइज्ड गरेको बताइन् । अहिले प्रयोग भएको प्रणालीलाई आगामी दुई वर्षभित्र स्थानीय तहमा हस्तान्तरण गर्नेछौं, उनले भनिन् ।"
बझाङको मस्टा शोकमग्न,"दुर्घटनाले गाउँपालिका शोकमा डुबेको भन्दै मस्टा गाउँपालिकाले बुधबार सार्वजनिक बिदा दिएको छ । गाउँ कार्यपालिकाको मंगलबारको बैठकले शोक प्रस्ताव पारित गर्दै सरकारी, गैरसरकारी कार्यालय र विद्यालय बिदा दिने निर्णय गरेको थियो । बैठकले मृतकका परिवारलाई किरिया खर्चबापत नगद ५ हजार र घाइतेको उपचारका लागि प्रतिव्यक्ति ५० हजार आर्थिक सहयोग गर्ने निर्णयसमेत गरेको गाउँपालिका अध्यक्ष कर्णबहादुर कठायतले बताए । अभिभावक गुमाएर बिचल्ली परेका बालबालिकाको पालनपोषण र शिक्षादीक्षाबारे पनि के गर्न सकिन्छ भने हामी छलफल गरिरहेका छौं, उनले भने । जिल्ला प्रशासन र जिल्ला समन्वय समितिको रोहबरमा भएको छलफलमा जिपधनीले मृतकका परिवारलाई नगद ३ लाख क्षतिपूर्ति र घाइतेको उपचारका लागि सबै खर्च बेहोर्ने सहमति भएको मस्टा१ का वडाध्यक्ष राजेन्द्र खड्काले बताए ।"
कर्णाली पुगे गोताखोर,अध्यक्ष कर्ण रावलका अनुसार बैठकले १३ दिनसम्म गाउँपालिकाभित्र कुनै औपचारिक कार्यक्रम नगर्ने निर्णय गरेको छ । दुर्घटनामा मृत्यु भएकाका परिवारलाई काजकिरिया खर्चबापत १० हजार रुपैयाँ दिने निर्णय गरेको रावलले जानकारी दिए ।
अझै २० वटा तुइन,"प्रधानमन्त्री तथा मन्त्रिपरिषद् कार्यालयका प्रवक्ता विनोदबहादुर कुँवरले बजेटको समस्या नरहेको उल्लेख गर्दै ठेक्का लिनेहरूबाट ढिलाइ भएको बताए । संघीय मामिला तथा सामान्य प्रशासन मन्त्रालयका प्रवक्ता भूपाल बरालले यो वर्ष सबै ठाउँको तुइन विस्थापन गर्ने दाबी गरे । तुइन भएकोबारे सार्वजनिक रूपमा सूचना दिनुस्, हामी विस्थापन गर्छौं भन्दै आएका छौं, उनले भने, यो सरकारको प्राथमिकता परेको छ, त्यसैले तुइन विस्थापन गरेर झोलुंगे पुल निर्माणको कामलाई तीव्र पारिएको छ । १० मिनेटको दूरीमा झोलुंगे पुल भएका ठाउँको तुइन विस्थापन गरिएको छैन ।"
बजेटमा सत्तापक्षकै सांसद असन्तुष्ट,सांसद गंगा चौधरीले मन्त्रीले आफ्ना लागि दुई योजना मागे पनि बजेटमा समावेश नभएको बताइन् । पहुँच नहुने सांसदले सिफारिस गरेको योजना समावेश नगरिएकामा उनको आक्रोश थियो । जसको लट्ठी उसकै भैंसी भन्दै उनले मन्त्रीको जिल्लामा मात्र योजना परेको बताइन् । देउखुरीमा बिजुलीका पोल अस्तव्यस्त रहेको साबिक ११ वटा गाविस एउटामा पनि विद्युत् योजना नपरेको गुनासो गरिन् । सांसद मेटमणि चौधरीले दाङका विभिन्न भागमा यातायात समस्या विकराल रहेको बताए । आफ्नो निर्वाचन क्षेत्रमा कम बजेट विनियोजन भएको भन्दै उनले असन्तुष्टि जनाए । सांसद अञ्जना विशंखेले भौतिक मन्त्रालयले नयाँ योजना समावेश नगरेको गुनासो गरिन् । ऊर्जा मन्त्रालयले काठमाडौं नजिकैको फर्पिङको योजना किन नपारेको भनी प्रश्न गर्दै उनले आफ्नो क्षेत्रमा एउटा पनि योजना नपरेको बताइन् । सांसद कमला रोकाले अर्थमन्त्रीले बजेट भाषण गर्दाको स्पिरिट योजनामा नदेखिएको बताइन् । खोला नभएको स्थानमा पुल र कालोपत्रे भएको ठाउँमा फेरि बजेट पारिएको उनको गुनासो छ ।
साढे १८ केजी अफिमसहित ४ पक्राउ,"बाँके (कास) प्रहरीले १८ केजी ५ सय ग्राम लागूपदार्थ अफिमसहित नेपालगन्जबाट बुधबार साँझ ४ जनालाई नियन्त्रणमा लिएको छ । पक्राउ पर्नेमा जाजरकोटको त्रिवेडी नलगाड९ का ५० वर्षीय पृथ्वीबहादुर विक, २५ वर्षीय वीरबहादुर विक, राजेन्द्र विक र पूर्वी रुकुमको उत्तरगंगा९ मैकोटकी ४९ वर्षीया शर्मिला मगर छन् । लागूऔषध नियन्त्रण ब्युरोको नेपालगन्ज शाखाबाट खटिएको प्रहरी टोलीले नेपालगन्ज२२ को पुरैनीबाट मुख्य बजारतर्फ आइरहेको अटोरिक्सामा सवार उनीहरूलाई उतारेर खानतलासी गर्दा अफिम बरामद भएको हो । प्लास्टिकमा प्याकिङ गरी लुकाई ल्याएको अवस्थामा फेला परेको प्रहरीले जनाएको छ ।"
करणी आरोपी पक्राउ,गत चैत ६ मा घटना भएको भन्दै परेको उजुरीपछि खोजी सूचीमा राखिएका आरोपीलाई भीरकोट१ बाट पक्राउ गरिएको डीएसपी नवीनकृष्ण भण्डारीले बताए । ७ कक्षामा पढ्ने बालिका बिरामी भएपछि घरैमा थिइन् । ललाइफकाई आरोपीले करणी गरेको उजुरीमा छ । पक्राउ परेकालाई प्रहरीले मंगलबार जिल्ला अदालतमा उपस्थित गराएर मुद्दाको कारबाही अघि बढाउन अनुसन्धान म्याद लिइएको जनाएको छ ।
सुनकोसीमा २ वेपत्ता,उदयपुर (कास) सुनकोसी नदीमा बगेर बुधबार दुई किशोर बेपत्ता भएका छन् । माछा मार्न गएका लिम्चुबुङ गाउँपालिका १ का १६ वर्षीय देवकुमार राई र १४ वर्षीय प्रवीण राई बेपत्ता भएका हुन् । प्रहरीका अनुसार माछा मार्दै जाने क्रममा ज्यामिर दोभान पुगेपछि उनीहरू बगेर बेपत्ता भएका थिए । स्थानीयको सहयोगमा दुबैको खोजी भइरहेको प्रहरीे जनाएको छ ।
जापानमा ६४ रेक्टर,गत जुनमा ओशाका क्षेत्रमा गएको शक्तिशाली भूकम्पबाट पाँच जनाको ज्यान जानुका साथै ३ सय ५० जनाभन्दा बढी घाइते भएका थिए । सन् २०११ मार्च ११ मा ९ म्याग्निच्युडको भूकम्पबाट सृजित सुनामीले प्रशान्त महासागरीय मुलुकहरूमा हजारौंको ज्यान गएको थियो । जापानको निगाता पनि भूकम्पीय दृष्टिबाट अत्यन्त जोखिमयुक्त क्षेत्रमा पर्दछ । सन् २००४ मा ६८ रेक्टरको भूकम्पबाट ६८ जनाको मृत्यु भएको थियो ।
भारतीय संसद्मा नेपालीमा शपथ,"२० अगस्ट १९९२ मा भारतीय संविधानको आठौं अनुसूचीअन्तर्गत नेपाली भाषालाई भारतीय भाषाका रूपमा भारत सरकारले मान्यता प्रदान गरेको हो । नेपाली भाषा भारतीय संविधानको आठौं अनुसूचीमा परेको ४ वर्षपछि (सन् १९९६ मा) दार्जिलिङबाटै सांसद बनेका आरबी राईले पहिलोपल्ट नेपाली भाषामा शपथ ग्रहण गरेका थिए । भारतीय संविधानमा सरकारी मान्यताप्राप्त भाषामा लोकसभा, राज्यसभा, विधानसभा, परिषद् पञ्चायत वा त्यस्तै सरकारी निकायमा नियुक्त हुने सदस्यले आआफ्नो भाषामा शपथ लिन पाउने प्रावधान छ ।"
फेरि राष्ट्रपति बन्न प्रचार अभियान,प्रारम्भिक मत सर्वेक्षणले डेमोक्र्याटिक तर्फका सम्भावित उम्मेदवारभन्दा उनीपछाडि रहेको देखाएकाले ट्रम्प उनीहरूप्रति थप आक्रोशित भएको बताइएको छ । सन् २०१६ को चुनावमा डेमोक्र्याटिक उम्मेदवार हिलारी क्लिन्टनलाई पराजित गर्दै ट्रम्प अमेरिकाको ४५औं राष्ट्रपति बनेका थिए । अहिले सुरु भएको चुनावी र्यालीमा प्रथम महिला मेलानिया ट्रम्प पनि सहभागी भएकी छन् ।
शान्तिपूर्ण देशमा नेपाल ७६औं स्थानमा,हिंस्रक प्रदर्शनको सम्भावनाराजनीतिक अस्थिरताहिंस्रक अपराधको स्तरसाना तथा हलुका हतियारहरूमा सजिलै पहुँचसंगठित आन्तरिक द्वन्द्वमा मृत्यु हुनेको संख्यासैन्य खर्चसंयुक्त राष्ट्रसंघको शान्ति अभियानमा आर्थिक सहयोगछिमेकी मुलुकहरूसँगको सम्बन्ध
मोर्सीको हत्या भएको हो : एर्डोगान,"राज्यद्वारा सञ्चालित टेलिभिजनले स्रोतलाई उद्धृत गर्दै ६७ वर्षीय मोर्सीको मुटुसम्बन्धी समस्याका कारण निधन भएको जनाएको छ । इजिप्टमा लोकतान्त्रिक प्रक्रियाबाट निर्वाचित प्रथम राष्ट्रपति मोहम्मद मोर्सीको मंगलबार निधन भएको घोषणा गरिएको थियो । कायरोस्थित अदालतमा बयानपछि अदालतमै बेहोस भई ढलेका मोर्सीको अदालतमै मृत्यु भएको उनका वकिलले जनाएका छन् । अदालतले बोल्न अनुमति दिएको पाँच मिनेटमै उहाँ ढल्नुभयो, त्यसपछि तत्कालै उहाँलाई अस्पताल लगियो तर अस्पतालले उहाँको निधन भइसकेको घोषणा गर्यो, न्यायाधिवक्ताको कार्यालयले भनेको छ । अस्पतालका अनुसार स्थानीय समयअनुसार अपराहृन ४ बजेर ५० मिनटेमा अस्पताल ल्याइएको मोर्सीको निधन भइसकेको थियो । अदालती कारबाहीमा बाधा नपुगोस् भनेर उनलाई बाहिरको आवाज सुन्न नसकिने सिसाको पिँजडाबाट बयान दिन लगाइएको थियो ।"
सर्वनाममा जयसराको बिहे,"मगर भाषामै मञ्चन गरिएको नाटकको गीति लय पनि अहिलेसम्म बाहिर नसुनिएको मौलिक थियो । गाउँबाटै आएका कलाकारहरूको शारीरिक चालको सुस्तता अर्ग्यानिक लाग्थ्यो । उनीहरूको अनुहारको भावको निर्दोषपनाले पनि लोकनाटकमा सौन्दर्य थपिदिएको थियो । नाटकमा यस्ता संस्कृति आउनुपर्छ, यो नेपाली रंगमञ्चको गहना हो, नाटक हेरेपछि रंगकर्मी सुनील पोखरेलले भने । कौरा, मारुनी, घाटुजस्ता लोकनृत्यबाट मात्रै चिनिएको मगर समुदायलाई यो लोकनाटक थप चिनाएको नेपाल संगीत नाट्य प्रज्ञा प्रतिष्ठानका नाटक विभाग प्रमुख एवं प्राज्ञ निशा शर्माले बताइन् । नाटकमा दिलमाया राना, उमादेवी, रोशा सारु, रेमीसरा गाह, सुनीता राना, शोभा सिंह, सिर्जना गाह, तिलकुमारी राना, दौकई सिंह, कुन्ती रानालगायतले अभिनय गरेका थिए । प्रतिष्ठानले सोमबारदेखि थालेको महोत्सवको दोस्रो दिन कलालयको प्रस्तुति एवं प्रज्वल पराजुलीको निर्देशन रहेको नाटक ईश्वरलाई चिठी मञ्चन गरिएको थियो । बिहीबार जीवन बरालको निर्देशन रहेको नाटक घरभित्रको अर्को घर मञ्चन हुँदै छ ।"
हराएका तिलुङ भाका,"आफ्नो किराती भाषाहरूको गीत गाउँन पाउँदा खुसी लागेको छ, व्यस्त सांगीतिक दैनिकलाई बचाएर किराती भाषाहरूको गीत रेकर्ड गर्दै आएको सुनाउँदै राजेशपायलले भने, यी गीतमा भाषा मात्र होइन, यसमा संस्कृति, संस्कार, परम्पराहरू लुकेका छन् । यो ऐतिहासिक कामका निम्ति जुटदै आएको छु । आउँदो भदौभित्र ३१ वटै भाषाको गीत रेकर्ड गरिसक्ने लक्ष्य राखेको छु । छिन्ताङ, छिलिङ, आठपहरिया, लिङखिमलगायत भाषाका गीत रेकर्ड गर्न अझै बाँकी छन् । किराती भाषाहरूको खोजी तथा संगीत संयोजन कार्यमा मनोज साङसोनले गरेका छन् । यी भाषा किराती जातिको मात्रै होइन, देशको सम्पदा हो, मनोजको बुझाइ छ, हामी किराती विविध भाषी हुनु नै यसको विशेषता हो । हामीले मातृभाषाप्रति गर्व गर्नुपर्छ । गायक राई र संगीतकार साङसोनले आफ्नै खर्चमा यी गीतहरू संगीतबद्ध गरेको जनाएका छन् । स्यामुना एल्बममा राई नवीन, विनोद खम्बु, पारस मुकारुङ, सन्तोष दुमीलगायतले संगीत दिएका छन् ।"
आयुष्मानलाई प्रियंकाको धोका,"गीतको भावअनुसार नै नृत्यभन्दा कथा हाबी गराएको गायक राईले बताए । राईको एल्बम मायाको खेल मा भने आठवटा गीत समेटिएका छन् । परराष्ट्रमन्त्री प्रदीप ज्ञवालीको राष्ट्रिय भावको गीत हिमालको पाखाभरि देखि व्याकुल माइला, दिनेश थपलिया, नवराज सिलवाल, राजा घले, मनु लोहारुङ राई, मुकेश राईसम्मका गीत छन् । संगीत शिखर सन्तोष, दिनेश सुब्बा, राजनराज शिवाकोटी र कृष्णभक्त राईले दिएका छन् ।"
चित्रमा तीनपुस्ते अनुभव,"उनका अनुसार कलामा कलाकारहरूको अभिव्यक्तिमा कुनै उमेर समूहले खास प्रभाव पार्दैन । युवा कलाकारहरूको कलामा पनि पुरानो रीतिथिति, धर्म तथा संस्कार झल्कन सक्छ भने पुराना कलाकारहरूको कला अभिव्यक्ति शैलीमा नयाँ परिवेश, रहनसहन र अवस्था झल्कन सक्छ । नयाँ पुस्तामा पनि अग्रज कलाकारहरूको प्रभाव छ । उनीहरूले पुरानो शैलीलाई नै पछ्याएर कला तयार पारेका छन्, उनी भन्छन् । युवाहरूलाई खुला कला प्रतिस्पर्धाको माध्यमबाट एउटै मञ्चमा ल्याउनु कार्यक्रमका अर्को लक्ष्य रहेको कार्यक्रम क्षेत्रीय संयोजक प्रतिभा विश्वकर्माले बताइन् । प्रदर्शनीमा पहिलो ठहरिएको हिमालयन कलेजका दीपेश सिजाल मगरको थांका चित्र, द्वितीय स्थान पाएका ख्वपः इन्जिनियरिङ कलेजका राहुल प्रजापतीको देवी कुमारीको चित्र र तृतीय स्थान रहेको लिंकन कलेजकी आकांक्षा सिंहको स्वयम्भूनाथको चित्र निकै नै सुन्दर छ । त्यसैगरी विद्यालयस्तरीय प्रतिस्पर्धाबाट उत्कृष्टतामा पर्न सफल क्रमशः प्रथम, द्वितीय, तृतीय विद्यार्थी तमना अग्रवाल, खुश्बु तामाङ, नेहिका महर्जनका सामाजिक तथा धार्मिक विषयवस्तुका कलाहरू पनि उत्कृष्ट छन् । प्रायः कलाहरूमा सामाजिक, धार्मिक तथा प्राकृतिक पक्षहरूको प्रभाव रहेको संयोजक श्रेष्ठले बताए । अलफ्रेस्को मिडिया एन्ड म्यानेजमेन्टले गरेको प्रदर्शनी असार १२ सम्म जारी रहनेछ ।"
शकुनि आउँदै,"उपन्यासले श्रीकृष्णको हस्तिनापुर आगमनका दिन शनिश्चरबार, २८ सेप्टेम्बर, ३०६७ बीसी अष्टमी, पुनर्वशु नक्षत्रदेखि शकुनि वधको युद्धको सत्रौं दिन आइतबार ८ डिसेम्बर, शुक्लपक्ष चतुर्थी, सतविशा नक्षत्रसम्मको बहत्तर दिनसम्मको अवधि समेटेको पनि उनले बताए ।"
मिस्टर एन्ड मिस एसईई,"रिबन इन्टरटेनमेन्टले गरेको प्रतियोगितामा अभिनेता आयुष रिजाल, मिसेस एसिया प्यासिफिक इन्टरनेसनल तथा मिसेस नेपाल इन्टरनेसनल चन्दा थापा गिरी र मिसेस नेपाल ग्ल्याम एलिजा महर्जनलगायत निर्णायकमा थिए । प्रतियोगितामा अश्विनी झाको कोरियोग्राफी रहेको थियो ।"
योजना छनोट नगरी हचुवामा काम,"योजनाको इस्टमेट गर्ने कर्मचारी थिएनन्, स्थानीय प्रशासनलाई धेरै अनुरोध गरेपछि गोडैता र कविलासी नगरपालिकाका कर्मचारी आएर काम गरिरहेका छन्, उनले भने, आफ्नो स्थानीय तहको पनि काम सम्पन्न गर्ने भएकाले उहाँहरू हप्ताको दुई दिन हाम्रो काम गर्नुहुन्छ, यसले काम गर्न कठिनाइ भएको छ । समयमा काम सम्पन्न हुन सकेको छैन । हरिपूर्वा नगरपालिकामा यस आर्थिक वर्षको विकास निर्माणको काम सुरु हुनै सकेको छैन । लामो समयदेखि निर्वाचित जनप्रतिनिधिबीच विवादका कारण योजना कार्यान्वयन हुन नसकेको हो । नगरमा विवाद बढदै गएपछि मेयर सियाराम राय ४ महिनादेखि कार्यालय आउनै छाडेका छन् । नगर प्रमुख नभएपछि विकासे योजना प्रभावित बनेको छ । योजनाका लागि आएको बजेट त्यत्तिकै थन्केको छ । हरिपूर्वामा गत वर्ष विवादकै कारण करिब ५ करोड बराबरको काम हुन सकेको थिएन । यस वर्ष पनि विवाद समाधान हुन नसकेपछि योजनाका लागि विनियोजित बजेट खर्च हुने सम्भावना न्यून रहेको हरिपूर्वा नगरपालिकाका प्रमुख प्रशासकीय अधिकृत मोहम्मद महफुज अहमदले बताए ।"
चालु खाता घाटा सुरक्षित घेराबाहिर,"गत वर्षको १० महिनासम्म निक्षेप १११ प्रतिशतले बढेको थियो । सोही अवधिमा बैंकहरूको कर्जा प्रवाह १८१ प्रतिशत थियो । वार्षिक विन्दुगत आधारमा ०७६ वैशाखसम्म बैंक तथा वित्तीय संस्थाको निक्षेप १९८ प्रतिशत र कर्जा प्रवाह २१ प्रतिशतले बढी हो । वार्षिक रूपमा हेर्दा बैंक तथा वित्तीय संस्थाको कर्जा प्रवाह लक्षित सीमा (२० प्रतिशत) हाराहारी रहेको राष्ट्र बैंक अनुसन्धान विभाग प्रमुख भट्टले बताए । करिब ५५ प्रतिशतभन्दा बढी ऋण ओभरड्राफ्ट घरजग्गा (आवाससमेत), हायर पर्चेज, मार्जिन लेन्डिङलगायत क्षेत्रमा गएको बताउँदै उनले भने, सजग हुनुपर्ने अवस्था आएको छ । यी क्षेत्रमा ऋण बढदै गएमा आगामी दिनमा उत्पादनमूलक, पूर्वाधार विकासलगायत अत्यवश्यक क्षेत्रमा पनि ऋण प्रवाह नहुन सक्छ । उच्च आर्थिक वृद्धिदर, बैंकिङ पहुँच विस्तार र कर्जाको साँवाब्याज भुक्तानीका लागि गरी तीन कारणले बजारमा ऋणको माग बढेको उनले बताए ।"
कर्णालीको गेडागुडी लिलाममा,कृषकहरू उत्साहित भए पनि २०७२७३ मा सरकारले कर्णालीको गेडागुडी खरिद गर्न १ करोड बजेट विनियोजन गरेको थियो । उक्त बजेटबाट ७५९१ टन गेडागुडी खरिद गरिएको थियो । २०७३७४ मा बजेट वृद्धि गरेर डेढ करोड रुपैयाँ विनियोजन गरेको थियो । उक्त मूल्यबाट १०६०६ टन खरिद भए पनि बिक्री प्रभावकारी भएन । चाडबाडको अवधिमा सहुलियत पसलबाट बिक्री गरेपनि अन्य बेला प्रभावकारी भएन । बिक्री नहुँदा गोदाममा थन्किन थालेको थियो । त्यसपश्चात् सरकारले २०७४७५ मा बजेट घटाएर १ करोड बजेट रुपैयाँमा झारेको थियो ।
टेलिकमलाई मोबाइल मनी खोल्ने तयारी,मोबाइल मनी सञ्चालनका लागि टेलिकमले भविष्यमा उत्पादन गर्ने सिम मोड्युलमा नै यसलाई सपोर्ट गर्ने प्रविधि जडान गर्ने योजना बनाएको छ । मोबाइल सेवातर्फ मात्रै टेलिकमका करिब २ करोड ग्राहक छन् । एनसेलको ग्राहक आधार १ करोड ६४ लाख रहेको दूरसञ्चार प्राधिकरणको तथ्यांकमा उल्लेख छ । दुवै टेलिकम कम्पनीबाट सिम लिनेहरूको संख्याको आधारमा यो तथ्यांक निकालिएको भए पनि दुवै कम्पनीका सक्रिय प्रयोगकर्ताको संख्या भने योभन्दा निकै कम रहेको छ ।मोबाइल ग्राहकले सजिलै आफ्नो नम्बरमार्फत यस्तो सेवा प्रयोग गर्न सक्ने भएकाले यो बढी प्रभावकारी हुने अनुमान छ । टेलिकम कम्पनीहरूले यस्तो सेवा सुरु गरेपछि अहिले चल्तीमा रहेका डिजिटल वालेट र डिजिटल भुक्तानी सेवा प्रदायकका लागि पनि प्रतिस्पर्धा बढ्नेछ ।
सार्वजनिक जग्गा मिचेर चारतारे होटल,दीपेन्द्रले सार्वजनिक र निजी जग्गा मिचेर २२ कट्ठा जमिन आफ्नो बनाएको सुरेन्द्रले दाबी गरे ।
चिया राजधानीमा कफी विस्तार,अर्गानिक रूपमा उत्पादन भएका बिरुवाको बजार पनि राम्रो रहेकाले कम्पनीलाई तत्काल आइपर्ने खर्च भने व्यवस्थापन भइरहेको छ । जग्गा लिजमा लिएर खोलिएको यो नर्सरी मुलुककै ठूलो भएको सञ्चालकहरूको दाबी छ । नर्सरीमा अरविका वोरवन र एल्लोकटुरा वोरवन जातका बिरुवा उत्पादन गरिएको छ । कफी उत्पादनका लागि गुल्मीलगायत पश्चिमका जिल्ला कहलिएका भए पनि यहाँको चिस्यान माटो र अनुकूल हावापानीका कारण तुलनात्मक रूपमा बढी उत्पादन गर्न सकिने यसअघि खेती गर्दै आएका कृषकको अनुभव छ । पश्चिमा देशमा पनि कफीको ठूलो माग रहेकाले जति उत्पादन गर्न सके पनि बजारको अभाव नहुने विश्वासमा उनीहरूले मन फुकाएर लगानी गरेका हुन् । फार्म सञ्चालनमा आएपछि स्थानीयले रोजागारीको अवसरसमेत पाएका छन् ।
परासीको भुमही र जिमिरेभारमा लक्ष्मी,काठमाडौं (कास) लक्ष्मी बैंकले परासीको भुमही र जिमिरेभारमा शाखा कार्यालय सञ्चालनमा ल्याएको छ । यी शाखामार्फत बैंकले ग्राहकहरूको वित्तीय आवश्यकता पूरा गर्न आवश्यक सम्पूर्ण रिटेल बैंकिङ सेवा प्रदान गर्नुका साथै साना तथा लघु व्यवसायीमााझ वित्तीय पहुँच पुर्याउने लक्ष्य राखेको जनाएको छ । नयाँ शाखाका साथ लक्ष्मी बैंकका देशभर १०८ शाखा पुगेका छन् ।
सिटिजन्सगोल्डेन अस्पताल सहकार्य,"काठमाडौं (कास) सिटिजन्स बैंक इन्टरनेसनल र विराटनगरस्थित गोल्डेन हस्पिटलबीच सहकार्य गर्नेसम्बन्धी सम्झदारीपत्रमा हस्ताक्षर भएको छ । सम्झौतापश्चात् बैंकका डेबिटक्रेडिट कार्डवाहक तथा कर्मचारीहरूले गोल्डेन हस्पिटलमा उपचार गराउँदा छुट पाउनेछन् । यस किसिमको सहकार्यबाट बैंकका ग्राहकहरू लाभान्वित हुने विश्वास बैंकले लिएको छ । सिटिजन्स बैंकले ८१ शाखा, ७६ एटीएम र ९९ वटा शाखारहित बैंकिङ एकाइमार्फत ग्राहकहरूलाई सेवा प्रदान गर्दै आएको छ ।"
लुम्बिनीग्रान्डी इन्टरनेसनल सहकार्य,काठमाडौं (कास) लुम्बिनी विकास बैंक र ग्रान्डी इन्टरनेसनल अस्पतालका बीच उपचार सेवामा छुटसम्बन्धी सम्झौता भएको छ । सम्झौतामा बैंकका तर्फबाट मुख्य प्रबन्धक दीपक खनाल र अस्पतालका तर्फबाट बजार व्यवस्थापन विभाग प्रमुख दिनेश पौडेलले हस्ताक्षर गरे । सम्झौताअनुसार बैंकका कार्डवाहक ग्राहक र कर्मचारीले ग्रान्डी इन्टरनेसनल अस्पतालमा उपचार गराउँदा विशेष छुट पाउनेछन् । यस सम्झौताबाट बैंकका ग्राहक लाभान्वित हुने विश्वास गरिएको छ ।
एनआईसी एसियाएपोलो सहमति,काठमाडौं (कास) एनआईसी एसिया बैंक र नयाँदिल्लीस्थित एपोलो हस्पिटलबीच बैंकका डेबिट एवं क्रेडिट कार्डवाहक तथा ग्राहकलाई एपोलो हस्पिटलमा उपचार गराउँदा विभिन्न सेवा सुविधामा १५ प्रतिशतसम्मको छुट प्रदान गर्ने सम्झौता भएको छ । उक्त सम्झौतापत्रमा बैंकको तर्फबाट बैंकका प्रमुख कार्यकारी अधिकृत रोशनकुमार न्यौपाने र एपोलो हस्पिटलका तर्फबाट उपमहाप्रबन्धक अजय भारद्वाजले हस्ताक्षर गरे ।
सिद्धार्थजनरल इन्स्योरेन्स सम्झौता,"काठमाडौं (कास) सिद्धार्थ बैंक र जनरल इन्स्योरेन्स कम्पनी नेपालबीच बैंकास्योरेन्स सेवासम्बन्धी सम्झौता भएको छ । सम्झौतापत्रमा सिद्धार्थ बैंकका तर्फबाट सहायक महाप्रबन्धक अर्जुनभद्र खनाल र जनरल इन्स्योरेन्सका तर्फबाट महाप्रबन्धक एसके तमोटले हस्ताक्षर गरे । यस्तै बैंकका सहायक महाप्रबन्धक र्जुन भद्र खनालले आगामी दिनहरूमा, जनरल इन्स्योरेन्स कम्पनीमा बिमा गर्ने ग्राहकलाई आवश्यक निर्जीवन बिमासम्बन्धी सेवा तथा सुविधा सिद्धार्थ बैंकको सम्पूर्ण शाखा कार्यालयहरूबाट उपलब्ध हुने जानकारी दिए ।"
विदेशी लोभ्याउँदै नेपाली हस्तकला,जुनै विदेशी पर्यटक आए पनि सबैले नेपाली हातबाट बनेको वस्तु नै रुचाउने गरेको १० वर्षदेखि आर्ट क्राफ्टको व्यवसाय गर्दै आएका नेपाल आर्ट एन्ड क्युरियोका व्यवसायी कृष्णबहादुर सेढाईले बताए ।
जोगबनीबथनाह सडक जीर्ण,महालक्ष्मी ट्रान्सपोर्टका सन्दीप सिंह पनि एक महिनाको अवधिमा आफ्नो ट्रान्सपोर्टका ४ वटा मालवाहक ट्रक पल्टेको बताउँछन् । सानो सडकमा परेका ठूला खाल्डा र जामकै कारण दैनिक ट्रक पल्टिने गरे पनि सम्बन्धित निकायले मर्मत नगर्दा आयातनिर्यात प्रभावित हुने गरेको सिंहको भनाइ छ ।
२४ घण्टा विदेशी च्यानल बन्द गरिने,सरकारले गत साउनदेखि विदेशी च्यानललाई नेपालमा प्रसारणका लागि लाग्ने शुल्क वृद्धि गरेको थियो । सरकारी निर्णयअनुसार विज्ञापन समावेश नभएका निःशुल्क च्यानलको डाउनलिंक गरी कार्यक्रम प्रसारण गर्न अनुमति पत्रबापत प्रतिच्यानल १ लाख रुपैयाँ तिर्नुपर्छ ।
भूकम्पपीडितका थरीथरीका समस्या,वडा ८ मा ६३७ र वडा ७ मा ७९५ घरको निर्माण सकिएको छ । केही निर्माणाधीन छन् । भूकम्पको चार वर्ष बितिसक्दासम्म आफू अनुदान पाउन छुटेको भन्दै गुनासो गर्न आउने रहेको वडा ७ का अध्यक्ष शरण श्रेष्ठले बताए । यस्ता छुटेका घरधुरीका लागि अहिले सर्वेक्षणको काम सुरु भएको उनको भनाइ छ । यहाँका केही नपाउनुपर्नेले पनि अनुदान पाएको र केही पाउनुपर्ने पनि छुटेको गुनासो गरे । प्रबलीकरण सूचीमा परेका ३६ जनाले पूर्ण लाभाग्राहीमै पर्नुपर्ने माग राख्दै पुनरावेदन गरेका छन् ।
सस्तियो यार्चा,"चालु सिजनमा २ हजार बढी यार्चा संकलकले पाटन ढाकिएको छ । ५४ जना ठेकेदार यार्चा खरिदका लागि त्यहाँ पुगेका छन् । संकलकमध्ये ६ सय बढी बाहिरका हुन् । यो सिजनमा यार्चा कम पाइएकाले कति ठेकेदारले एउटा पनि यार्चा खरिद गर्न पाएका छैनन् । प्रतिगोटा ६ सय, ६ सय ५० र ७ सय मूल्यका धेरै यार्चा छन् । अघिल्लो वर्ष यार्चा खरिदका लागि हेलिकप्टरमै व्यापारी पाटन पुगेका थिए । अहिले भने त्यसरी गएका छैनन् । चालु सिजनमा भनेको जस्तो यार्चा पनि पाइएको छैन, स्थानीयले भीमबहादुर पुन मगरले भने, ठूला व्यापारी आउनेबारे पनि केही थाहा छैन । हिमपातका कारण ढिलो सिजन सुरु भएकाले अघिल्ला सिजनभन्दा कम यार्चा भेटिएको उनले बताए । यार्चा टिप्न पाटन खुला भएदेखि हालसम्म धेरै टिप्नेले एक लाख रुपैयाँसम्मको यार्चा टिपेको जानकारी सिजन व्यवस्थापन समितिले गराएको छ । पुथाउत्तरगंगा गाउँपालिका १ र २ वडाका पुपाल, अरविजा, जंगला, पुर्बाङ, भित्रिवन, उङला, ङिम्कु, पानीढल, फूलबारीलगायत ठाउँमा यार्चा पाइन्छ । वडा ३ का सुनदह, सांग्रेई, चौरीखर्कलगायत पाटनमा यार्चा पाइन्छ ।"
प्रस्तावित राजदूतविरुद्ध उजुरी आह्वान,प्रस्तावित चारै जनालाई बोलाएर उनीहरूको दायित्व र भावी योजनाबारे प्रस्तुति सुन्नुका साथै उजुरीका बारेमा सवालजवाफ गरेपछि समितिले अनुमोदन गर्नेनगर्ने निर्णय गर्नेछ । सरकारले सिफारिस गरेका चारै जना कूटनीतिक अनुभव नभएका व्यक्ति हुन् । कूटनीतिक वृत्तमा राजदूतको सिफारिस मापदण्डविपरीत भएको आवाजसमेत उठिरहेको छ । सत्तारूढ नेकपाकै कतिपय नेताले राजदूतको सिफारिस समावेशी नभएको र कूटनीतिक अनुभव नभएका व्यक्तिसमेत छनोटमा परेकामा असन्तुष्टि प्रकट गर्दै आएका छन् ।
निःसन्तान महिलामाथि हिंसा बढ्दो,"क्यान्सर, मिर्गौला, मुटु रोगको उपचारका लागि सहुलियत जस्तै निःसन्तान उपचारका लागि मापदण्ड बनाए सहज हुने उनले बताइन् । मध्यम वर्गीय परिवारका लागि बाँझोपनको विशेषज्ञ उपचार खर्चिलो भएको उनको भनाइ छ । बाँझोपनको सामान्य उपचारमा कम खर्च भए पुग्छ, उनी भन्छिन्, विशेषज्ञ उपचारका क्रममा खर्च धान्न नसकेर बीचमै छाड्छन् । निजी अस्पतालमा भने यो उपचारका लागि शुल्क फरकफरक लाग्छ ।"
दुर्गममा पुगेनन् रोजगार संयोजक,"बारपाक सुलिकोट गाउँपालिकामा गोरेटो बाटो, कुलो निर्माणदेखि सार्वजनिक शौचालय बनाउने काम सुरु भएको छ । दुई सय युवालाई दैनिक ७ सय ४० रुपैयाँका दरले ज्याला दिएर काममा खटाइएको गाउँपालिका अध्यक्ष विष्णु भट्टले बताए । बर्खा लागेर खेतीपातीको सिजनसँगै सुरु भएको उक्त कार्यक्रम प्रभावकारी बन्न नसकेको भन्दै केही स्थानीय तहका जनप्रतिनिधिले असन्तुष्टि समेत जनाए । श्रममुलक कार्यक्रममा स्थानीयलाई सहभागी गराउँदा विकास निर्माणमा अपनत्व पनि हुने केहीको भनाइ छ । यहाँका अन्य स्थानीय तहले पनि पुर्वाधार विकासमै जोड दिएर उक्त कार्यक्रम सञ्चालनको तयारी थालेका छन् । वडाबाट बेरोजगारको लगत संकलन गरी कार्यक्रम सञ्चालन गर्न लागिएको हो ।"
कतारमा सात नेपाली अलपत्र,"सबैलाई एकै ठाउँ काम दिइने आश्वासन दिए पनि नपाएको उनले गुनासो गरे । यसबारे त्यहाँस्थित नेपाली दूतावासमा फोन गर्दासमेत वास्ता नगरिएको तामाङले बताए । हामी अलपत्र परेपछि दूतावासमा फोन गर्यौं, उनले भने, दूतावासले आफूहरूलाई बोलाए पनि घर जाने खर्च नहुँदा समस्या छ ।सन्देश केसी नाम बताउने म्यानपावर कम्पनीसम्बद्ध व्यक्तिलाई आफूहरू अलपत्र परेको जानकारी गराउँदा उल्टै थर्काएको तामाङले बताए । पैसा मैले मात्र खाएको छैन, जेजे गर्छस् गर् भनेर थर्कायो, उनले भने, यसो भनेपछि हामी ठगिएको थाहा भयो ।"
सिंगापुर पठाउने भन्दै ठगी,महानगरीय प्रहरी अपराध महाशाखाका अनुसार कतिपयलाई पानीजहाजमा काम गर्ने तालिम भन्दै भारतको दिल्ली र लखनउसमेत पठाएका थिए । प्रहरीका अनुसार धेरैसँग पौडेलले प्रतिव्यक्ति ५ लाखका दरले रकम उठाएका थिए । वाचाअनुसार काम हुन नसकेपछि उनी पैसा बुझाएकाहरूको सम्पर्कबाट भाग्दै हिँडेका थिए । पीडितहरूले महाशाखामा किटानी जाहेरी दिएपछि प्रहरीले मोबाइल लोकेसनका आधारमा ठेगाना पत्ता लगाएर उनलाई मकवानपुरको पारिजातपथबाट पक्राउ गरिएको जनाएको छ ।
तीन जनाविरुद्ध भ्रष्टाचार मुद्दा,अख्तियारले उनीहरूलाई जनही २ लाख ४२ हजार रुपैयाँ बिगो कायम गरी जरिवाना र जेल सजाय गर्न मागदाबी गरेको छ । उजुरी छानबिनका क्रममा प्रहरी प्रधान कार्यालयको विशेष ब्युरोका पूर्वप्रहरी नायब निरीक्षक सरोज क्षत्री केसीले नक्कली शैक्षिक प्रमाणपत्र पेस गरी सेवा प्रवेश गरेको पुष्टि भएकाले उनीविरुद्ध समेत मुद्दा दायर गरिएको अख्तियारले जनाएको छ ।
ठक्करले दुईको मृत्यु,उदयपुर (कास) मदन भण्डारी लोकमार्गअन्तर्गत चौदण्डीगढी७ मा भएको दुर्घटनामा आइतबार दुई जनाको मृत्यु भएको छ । बा२क ७०८ नम्बर टिप्परले ठक्कर दिँदा स१प ३६१ नम्बर मोटरसाइकलमा सवार खगेन्द्र राई र जीवन राईको घटनास्थलमै मृत्यु भएको प्रहरीले जनाएको छ ।
अस्ट्रेलियाको निशानामा सकिब,"भारतसँगको हारका बाबजुद अस्ट्रेलियाले १० टोलीसम्मिलित विश्वकपको राउन्ड रोबिन लिगमा ५ मध्ये ४ खेलमा जित हासिल गरेको छ । यसले टोलीको सेमिफाइनल पुग्ने सम्भावना बलियो बनेको छ । तर ब्याट्सम्यान केरी साबिक विजेता आफ्नो टोलीले सुधार गर्नुपर्ने क्षेत्रहरू अझै धेरै रहेको ठान्छन् ।स्पष्ट रूपमा हामी धेरै भन्दा धेरै विकेट लिन मन पराउँछौं । तर धेरैजसो खेलमा हामीले ब्याटबाट इनिङ्स समाप्त गर्न सकेका छौं, उनले भने, जस्तो भए पनि हामीले सकारात्मक नतिजा ल्याइरहेका छौं । हामीले कडा मिहिनेत गरिरहेका छौं र सबै क्षेत्रमा अझै राम्रो प्रदर्शन गर्न सक्छौं ।"
बंगलादेशबाट उस्तै प्रदर्शन अपेक्षा,"सोमबार वेस्ट इन्डिजविरुद्ध ३ सय २२ रन सामना गरेपछि उसले यस खेलमा पनि सबै क्षेत्र (ब्याटिङ, बलिङ र फिल्डिङ) मा त्यही प्रदर्शन दोर्याउनुपर्नेछ । अस्ट्रेलियालाई अंकतालिकाको शीर्षस्थानमा पुग्नबाट रोक्न त्यो भन्दा अझै उत्कृष्ट प्रदर्शनको जरुरी पर्नसक्छ । नटिङघममा बिहीबार वर्षाको पूर्वानुमान छ । जसले गर्दा खेलमा केही समय बाधा हुनसक्छ । दिन ढल्किएसँगै वर्षाको सम्भावना बढी हुने भएकाले इनिङ्सको सुरुआतमा तीव्र बलरलाई फाइदा हुन्छ । अहिलेसम्म यहाँ खेलिएको खेलको नतिजा हेर्दा यस मैदान ब्याटिङका लागि पनि सहज हुनेछ ।"
प्लेयर्स टु वाच,बल टेम्परिङ प्रकरणमा एक वर्षको प्रतिबन्धपछि अस्ट्रेलियाली टोलीबाट पहिलो आधिकारिक प्रतियोगिता खेलिरहेका पूर्व कप्तान स्मिथले मध्यक्रममा उत्कृष्ट प्रदर्शन दिइरहेका छन् । अहिलेसम्म अस्ट्रेलियाका शीर्षक्रमको ब्याकअपका रूपमा स्मिथले उत्कृष्ट भूमिका निर्वाह खेलेका छन् । विश्वकपमा ५ खेलमा तीन अर्धशतकसहित २ सय ४३ रन बनाएका स्मिथले शीर्ष रनकर्ताको सूचीमा सातौं स्थान ओगटेका छन् ।
घाइते धवन विश्वकपबाट बाहिरिए,"२१ वर्षीय ऋषभलाई टिममा राख्न भारतलाई आईसीसीको टेक्निकल कमिटीले स्वीकृति दिनुपर्छ । भारतले धवनको फिटनेसलाई मध्यनजर गरी गत साताको अन्त्यमै ऋषभलाई तयार रहन भनिएको थियो । ऋषभले मध्यक्रममा ब्याटिङ गर्नेछन् र उनलाई बायाँ हाते हुनुको फाइदा पनि छ । निश्चित रूपमा हामीले ऋषभलाई सुरुदेखि नै तयार अवस्थामा रहन भनेका थियौं, त्यसैले उनलाई चयन गरेका हौं, भारतका सहायक प्रशिक्षक सन्जय बेंगरले भने ।"
अफगानी टोलीमा समस्यै समस्या,अफगानलाई अप्रिलमा सबै फर्म्याटको कप्तानबाट हटाइएको थियो भने विश्वकपका लागि गुलबदिन नैबलाई जिम्मेवारी दिइएको थियो । अफगानी टिममा मैदानबाहिरको समस्या धेरै देखिएको छ । सोमबार अबेर रातिसम्म अफगानी खेलाडीहरू इंग्ल्यान्डको रेस्टुरेन्टमा भेला भएको देखिएको थियो ।मंगलबार घरेलु टोली इंग्ल्यान्डसँग १ सय ५० रनले हारेपछि अफगानिस्तानले विश्वकपका खेलेका पाँचै खेल गुमाएको हो । १० टोलीसम्मिलित विश्वकपमा अफगान अन्तिम स्थानमा छ । अफगानिस्तानले विश्वकपको उपाधि दाबेदारमध्येको एक भारतविरुद्ध शनिबार साउथह्याम्पटनमा खेल्नेछ ।
ब्राजिललाई भार बाधक,रियो दी जेनेरियोमा भएको खेलमा भने पेरुले जितसँगै क्वाटरफाइनल पुग्ने सम्भावना बलियो बनायो । त्यस जितमा कप्तान पाओलो गुरेरो र फरवार्ड जेफरसन फारफनले एक गोल गर्दै एक अवसर पनि सिर्जना गरे । बोलिभियाले मार्सेलो मारेनोले पेनाल्टीबाट गरेको गोल मदतले अग्रता लिएको थियो । तर गुरेरोले पहिलो हाफमै बराबरी गोल गरे । पेरुलाई पहिलोपल्ट खेलमा अग्रता दिलाउने काम भने एडिसन फ्लोरेले गरे । त्यसपछिको गोल जेफरसनको नाममा रह्यो ।
चौदण्डीको जित,"अर्को खेलमा केशरी पाख्रिनको गोलमा वीरन्द्रनगरले हेटौंडा उपमहानगरलाई १० ले हरायो । काठमाडौं महानगरले उपत्यकाकै गोदावरीमाथि ४० को जित रच्यो । त्यसमा प्रीति राई, सुस्मिता तामाङ, शुभद्रा खड्का र मनीषा थापामगर गोल गरे ।"
एएफसी कपबाट बाहिरियो मनाङ,होम एन्ड अवे का आधारमा भइरहेको प्रतियोगितामा ५ खेलबाट १० अंक जोड्दै अबहनी शीर्षस्थानमा उक्लियो । गुवाहाटीमा मिर्नवा पन्जाबलाई ११ मा रोकेको चेन्नई एफसी ८ अंकसहित दोस्रोमा छ । गोलअन्तर राम्रो भएकाले अन्तिम खेलमा मिर्नवाविरुद्ध बराबरी गर्नसके पनि अबहनी प्लेअफमा पुग्नेछ । मनाङ भने तेस्रो हारसँगै बाहिरियो ।
रोल मोडल सन्दीप,"उनी यस्ता खेलाडी हुन्, जसको चर्चा नेपालमै मात्र सीमित छैन । चर्चा छ त पूरै विश्व क्रिकेटमा । वर्ष २०७५ मा उनको प्रदर्शनले उनलाई विश्व क्रिकेटकै एक उदीयमान स्टार बनाएको छ । उनलाई नेपाली मिडियाले मात्र पछ्याइरहेको छैन, क्रिकेटमा रूचि राख्न सबै देशका मिडियाका लागि सन्दीप प्रिय र चर्चा गर्न योग्य पात्र हुन् । यसै आधारमा उनी पछिल्लो दुई वर्षदेखि नेपाल खेलकुद पत्रकार मञ्चले प्रदान गर्ने पल्सर स्पोर्टस अवार्डको पिपल्स च्वाइस विधाको मनोनयनमा परिरहेका छन् । उनलाई पछ्याउनेको संख्या २ लाख ५६ हजार छ, इन्स्टाग्राममा यो संख्या १ सय ३१ हजार छ अनि टिटरमा १ सय ४९ हजारको हाराहारीमा । इन एसोसिएसन विथ एक्सन स्पोर्टस प्रिजेन्ट्स बजाज पल्सर स्पोर्टस अवार्ड पावर्ड बाइ गोल्डस्टार को पिपल्स च्वाइसको प्रतिस्पर्धामा सन्दीपसँगै पाँच प्रत्याशी छन् ।"
प्रदेश २ र सुदूरपश्चिम विजयी,महेन्द्रनगरको कभर्डहलमा भएको प्रतियोगिता विजेताले ५ लाख र उपविजेताले ३ लाख रुपैयाँ पुरस्कार प्राप्त गर्नेछन् । वुमेन अफ द सिरिजले ३० हजार र उत्कृष्ट बलर र ब्याट्सवुमेनले समान १५ हजारबराबरको खेल सामग्री पाउनेछन् । प्लेयर अफ द म्याचले २ हजार ५ सय पुरस्कार पाउनेछन् । जेठ ११ सम्म चल्ने प्रतियोगितामा बिहीबार एपीएफ र सुदूरपश्चिम तथा कर्णाली प्रदेश र प्रदेश ३ बीच प्रतिस्पर्धा हुने आयोजकले जनाएको छ ।

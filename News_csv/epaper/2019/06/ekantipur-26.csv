शीर्षक,विवरण
पूर्वाधार मुख्य प्राथमिकता,महानगरपालिकाले आगामी आर्थिक वर्षदेखि एकीकृत सम्पत्ति कर हटाई घर र घरले चर्चेको बढीमा दुई गुणा जग्गामा सम्पत्ति कर र खाली जग्गामा भूमिकर (मालपोत) लगाउने जनाएको छ । घर बहाल कर १२ प्रतिशतले लाग्दै आएकामा आगामी आर्थिक वर्षदेखि १० प्रतिशत मात्र लिइने छ । सवारी व्यवस्थापन शुल्क यथावत् कायम गर्दै निजी सवारी साधनमा पटके शुल्क हटाइएको छ । गैरसरकारी संघसंस्थालाई लगाइँदै आएको व्यवसाय कर खारेज गरी सूचीकृत शुल्क मात्र लिइने महानगरपालिकाले जनाएको छ ।
करोड बिरुवा रोपिँदै,"यसपटक रोपिएका ९० प्रतिशत बिरुवा जोगाउने गरी तयारी भइरहेको वृक्षरोपण अभियानको नेतृत्व गरिरहेको वन तथा भूसंरक्षण विभागका उपमहानिर्देशक राजेन्द्र केसीले बताए । रोप्नुभन्दा हुर्काउनु ठूलो कुरा भएकाले स्थानीय क्लब र नगरपालिकासँग सहकार्य गरिरहेका छौं, उनले भने, हरेक बिरुवाको वरिपरि ट्रिगार्डले घेरिने भएकाले विगतको जस्तो हालत हुनेछैन । अभियानलाई वनस्पति विभाग, वन पैदावार उद्यम व्यवसायी महासंघ (फेनफिट), प्रकृति संरक्षण कोष, एफएओ, डब्लूडब्लूएफ, पन्छी संरक्षण संघ (बीसीएन), रेडपान्डा नेटवर्कलगायतले सहयोग गरेका छन् ।"
छोरा हेर्न पतिलाई जागिर,"उनका अनुसार, प्रमुख अधिकारीले साढुभाइका छोरा सुभास पोखरेललाई स्वकीय सचिव राखेका छन् । अधिकारीका अनुसार, उनका स्वकीय सचिवले नगरका विकास निर्माणदेखि कार्यालयका सबै काम गरिरहेका छन् । लेखा अधिकृत धनबहादुर चन्दका अनुसार, दुवै स्वकीय सचिवको तलबभत्ता आन्तरिक स्रोतबाट दिने गरिएको छ । प्रशासकीय अधिकृत अमरराज खत्रीले भने नगरपालिका ऐनमा प्रावधान नभएको पद सिर्जना गरेर स्वकीय सचिव राख्न नमिल्ने दाबी गरे । कानुनले नदिएको पद सिर्जना गरेमा उनीहरूले पाएको तलबभत्ता बेरुजु देखिन्छ, उनले भने । उपप्रमुख चौधरीले परिषद्बाट निर्णय गराएर सहमतिमै पतिलाई जागिर लगाएको बताइन् ।"
चन्दले अब धेरै गर्नुहुन्न : दाहाल,"चितवन (कास) नेकपा अध्यक्ष पुष्पकमल दाहालले शान्ति प्रक्रिया र चुनाव नै गलत लागेकाले नेत्रविक्रम चन्दले हिंसात्मक बाटो अपनाएको बताएका छन् । भरतपुरमा मंगलबार उनले भने, कहिलेकाहीँ उहाँ बडो मार्मिक कुरा गर्नुहुन्छ, उनले भने, हामी शान्ति प्रक्रियामा आइसकेपछि एक मिटिङमा उहाँले मेरो दिमाग खलबलिने गरी तर्क गर्नुभएको थियो । दाहालका अनुसार चन्दले शान्ति प्रक्रिया र चुनावपछि हामीलाई काठमाडौं त लिएर आउनुभयो तर मलाई नुवाकोटकी एउटी भर्खरकी युवतीलाई काठमाडौं लगेर बिहे गर्छु भनेर बम्बै पुर्याए जस्तो फिल भयो भनेका थिए । अहिले बम्बै हैन, काठमाडौं नै ल्याएको भनेर चन्दले बुझ्न थाल्नुभएको छ, दाहालले भने, त्यो कुरा बुझ्न उहाँलाई यस्तै केही न केही गर्नु थियो, त्यो गर्नुभयो । अब धेरै गर्नुहुन्न ।"
'फ्रितिब्बत' मा सहभागी भएकामा निलम्बित,काठमाडौं (कास) समाजवादी पार्टीले सांसद प्रदीप यादवलाई पार्टीबाट ६ महिनाका लागि निलम्बन गरेको छ । समाजवादीले यादवलाई पार्टी नीतिविपरीत लाटभियामा स्वतन्त्र तिब्बत पक्षधरको कार्यक्रममा सहभागी भएकामा कारबाही गरेको हो । पार्टी नीतिविपरीत जानकारी नगराई त्यहाँ भएको इन्टरनेसनल नेटवर्क अफ पार्लियामेन्टेरियन अन फ्रितिब्बत कार्यक्रममा सहभागी भएकामा समाजवादीले यादवसँग लिखित स्पष्टीकरण सोधेको थियो । स्पष्टीकरण चित्तबुझ्दो नभएकाले पदाधिकारी बैठकले यादवलाई पार्टीबाट ६ महिनाका लागि निलम्बन गर्ने निर्णय गरेको समाजवादीका उपमहासचिव तथा केन्द्रीय कार्यालय प्रमुख प्रकाश अधिकारीले मंगलबार जारी गरेको विज्ञप्तिमा उल्लेख छ । गत मेमा भएको कार्यक्रममा यादवसँगै राजपाका सांसद एकवाल मियाँसमेत सहभागी थिए । काठमाडौंस्थित चिनियाँ दूतावासले स्वतन्त्र तिब्बतका पक्षमा भएको कार्यक्रममा नेपालका सांसद सहभागी भएकोप्रति असन्तुष्टि प्रकट गरेको थियो ।
चट्याङ लाग्दा ६ को मृत्यु,"भैरहवा (कास) दाङ र रूपन्देहीमा मंगलबार साँझ परेको चट्याङबाट तीन बालबालिका सहित ६ जनाको मृत्यु भएको छ । दाङको राप्ती गाउँपालिका३ मा जामुन खान रुखमा चढेका बेला चट्याङ लागेर १२ वर्षे साजन चौधरी, १३ वर्षीय विवेक चौधरी र १० वर्षीय रमित चौधरीको मृत्यु भएको हो । ८ वर्षीय अविनाश चौधरी घाइते भएका छन् । रूपन्देहीमा खेतमा काम गरिरहेका बेला चट्याङ लाग्दा ३ जनाको मृत्यु भएको हो ।"
राष्ट्रिय सभाबाट गुठी विधेयक फिर्ता,"सांसद वृषेशचन्द्र लालले परिषदको नियुक्तिको प्रावधानमा प्रश्न उठाएका थिए । त्यस्तै, सांसद ठगेन्द्रप्रसाद पुरी र जीवन बुढाले समावेशितालाई विधेयकले नबुझेको उल्लेख गरे । सांसद विमला पौड्याल र प्रकाश पन्थले विधेयकमा प्रत्यायोजन अधिकार धेरै समेटिएको तथा निर्देशन दिने अधिकारलाई फोकस गरिएको भन्दै सुधार गर्नुपर्ने बताए ।"
बन्दले ८० लाख विद्यार्थीको पढाइ प्रभावित,"शिक्षालय बन्द हुन नदिन सरकारी संयन्त्र निरीह बनेको उनको गुनासो छ । विद्यालय शान्ति क्षेत्र हो, कुनै पनि बहानामा बन्द गरिनु हुन्न भन्ने शब्दमात्रै हुनु भएन, उनले भने, कसैलाई बन्द नगर्नुहोस् भनेर हामी रोक्न त सक्तैनौं, तर कुनै पनि बन्दका आयोजकलाई हामी विद्यालय बन्द नगर्न र कलिला विद्यार्थीको पढ्न पाउने हकको सम्मान गर्नोस् भन्छौं । शिक्षाविद् प्राध्यापक मनप्रसाद वाग्लेले बन्दहडताल गर्नु सर्वसाधारणको स्वतन्त्रतामाथि धावा बोल्नु भएको बताए । बन्द त्यसै अपराध हो, उनले भने, लाखौं बालबालिका, किशोरकिशोरीको भविष्य जोडिएको विद्यालय, कलेज बन्द गर्नु अर्को ठूलो अपराध हो । जुनसुकै दललाई त्यो अपराध नगर भन्नुबाहेक हामीसँग उपाय छैन ।"
आंशिक प्रभाव,कीर्तिपुर र ललितपुरका दुई स्थानमा भेटिएको शंकास्पद वस्तुलाई नेपाली सेनाको टोलीले डिस्पोज गरेको थियो । ललितपुर र जावलाखेलको सार्वजनिक स्थानमा भेटिएका झोला नेपाली सेनाले डिस्पोज गरेको थियो । शंकास्पद भनिएको उक्त झोला पुल्चोकस्थित नवप्रभाव माविमा अध्ययनरत विद्यार्थीले हराएको भएको प्रहरी परिसर ललितपुरले जनाएको छ ।
दुई अधिकृत र इन्स्पेक्टरसहित ८ जनाविरुद्ध भ्रष्टाचार मुद्दा,"अख्तियारले श्री निम्न माध्यमिक विद्यालय, राघोपुर, सिरहाको भवन निर्माण समितिका अध्यक्ष जागेश्वर धुरझार (यादव) विरुद्ध भ्रष्टाचार मुद्दा दायर गरेको छ । यादवले विद्यालय भवन निर्माणका क्रममा ४ लाख ६१ हजार रुपैयाँ हिनामिना गरेकाले उनीविरुद्ध मुद्दा दायर गरिएको अख्तियारले उल्लेख गरेको छ । मुद्दा दायर भएसँगै दुई शाखा अधिकृत, इन्स्पेक्टरसहित ५ सरकारी कर्मचारी सेवाबाट निलम्बित भएका छन् ।"
गाउँसभा छाडेर जनप्रतिनिधि यार्चा टिप्न,"दैलेखका स्थानीय तहले मंगलबार औपचारिकताका लागि सभा सुरु गरे पनि डल्लो बजेट पेस गरेका छन् । अन्तरसरकारी वित्त व्यवस्थापन ऐनअनुसार असार १० भित्र बजेट प्रस्तुत गरी असार मसान्तभित्र पास गरिसक्नुपर्छ । अन्यथा केन्द्रले अर्को वर्षका लागि अनुदान कटौती गर्ने प्रावधान छ । कर्णालीका ७९ स्थानीय तहमध्ये साबिक कर्णालीका स्थानीय तह भने ऐनको व्यवस्थाबाट चुकेका हुन् ।(तुलाराम पाण्डेकालिकोट, राजबहादुर शाहीमुगु, ज्योति कटुवालदैलेख र छपाल लामाहुम्ला)"
घूससहित शिक्षा विकास प्रमुख पक्राउ,अख्तियारको टोली पुग्नेबित्तिकै ओलीले आचार्यबाट लिएको रकम कार्यकक्षको भित्तामा फालेका थिए । उनको साथबाट मोबाइल र पर्ससमेत नियन्त्रणमा लिइएको अख्तियारले जनाएको छ । ओलीलाई सुर्खेत ल्याइएको अख्तियार सुर्खेत कार्यालयका सूचना अधिकृत मेघनाथ सापकोटाले बताए । ओलीले घूस मागेको सूचना पाएपछि अख्तियार टोली सल्यान पुगेको थियो ।
चिकित्सा शिक्षा आयोग गठन प्रक्रिया सुरु,चिकित्सा शिक्षा ऐनअनुसार सरकारले लोकसेवा आयोगका अध्यक्ष उमेश मैनालीको संयोजकत्वमा गठन गरेको समितिले उपाध्यक्ष सिफारिस गर्न सार्वजनिक सूचना प्रकाशित गरी दरखास्त आह्वान गरेको छ । योग्यता पुगेकाहरूले असार २४ सम्म उपाध्यक्षका लागि दरखास्त दिन सक्नेछन् । उपाध्यक्ष हुन मान्यता प्राप्त विश्वविद्यालयबाट चिकित्साशास्त्रको कुनै पनि विधामा कम्तीमा स्नातकोत्तर उपाधि प्राप्त गरी कम्तीमा बीस वर्षको अनुभव भएको व्यक्ति हुनुपर्ने व्यवस्था छ । समितिले व्यावसायिक कार्ययोजनाको प्रस्तुति तथा लिखित र मौखिक परीक्षा लिई आवेदकमध्येबाट उपाध्यक्ष नियुक्तिका लागि तीन जनाको नाम सिफारिस गर्नेछ । तीन जनामध्येबाट सरकारले एक जनालाई उपाध्यक्ष नियुक्ति गर्ने व्यवस्था छ । चिकित्सा शिक्षा आयोगको अध्यक्ष प्रधानमन्त्री र सहअध्यक्ष शिक्षामन्त्री रहन्छन् ।
करेन्ट लागेर मृत्यु,तनहुँ (कास) म्याग्दे गाउँपालिकामा करेन्ट लागेर पाटेचौरकी २८ वर्षीया सीता आलेको मृत्यु भएको छ । प्रहरीका अनुसार बिजुलीको होल्डर सार्ने क्रममा करेन्ट लागेर घाइते भएकी सीताको उपचारका क्रममा दमौलीको रत्नहरि अस्पतालमा मृत्यु भएको हो । उनी आफन्तकहाँ गएकी थिइन् ।
निगमले तिर्न सकेन किस्ता,उडान थप्दैनिगमले सातामा १४ उडान गर्दै आइरहेको दिल्ली रुटमा २१ उडान पुर्याउने भएको छ । उसले सोमबार विज्ञप्ति जारी गर्दै दिल्लीका लागि थप स्लट प्राप्त भइसकेको जनाएको छ । निगमले दिल्ली रुटमा प्रतिसाता ११ उडानमा हालै तीनवटा थपेर १४ पुर्याएको थियो । १४ उडानमध्ये ७ उडान न्यारोबडीमार्फत तथा ७ उडान वाइडबडीमार्फत हुने गरेको छ । त्यस्तै युनाइटेड अरब इमिरेट्सको दुबईमा सातामा ३ उडान गर्दै आएकामा एक उडान थपिने भएको छ ।
संघीय ढाँचाको संरचना बनाउन जुट्यो कांग्रेस,"नेता गगन थापाले पार्टीका तल्ला समितिहरू केन्द्रबाट गठन नगर्न सभापतिलाई चेतावनी दिए । विधानको व्यवस्थाबाट मात्रै समितिहरू बन्नुपर्छ, उनले भने । पार्टी नियमावली मस्यौदा समितिका सदस्यसमेत रहेका केन्द्रीय सदस्य प्रदीप पौडेलले भागबन्डा र सिधै मनोनयन गर्ने प्रक्रियाबाट स्थानीय तह गठन हुन नसक्ने बताए । पार्टीको विधानअनुसार स्थानीय तहका संरचना अधिवेशनबाट मात्रै गठन गर्नुपर्ने उनको जोड थियो । पौडेलले पार्टीका तल्ला संरचना नबनेसम्म दोस्रो चरणको जागरण अभियान हुन नदिने बताए । अर्का केन्द्रीय सदस्य उमाकान्त चौधरीले भागबन्डाको मानसिकता छाडेर अधिवेशनतिर पार्टीलाई लैजानुपर्ने बताए ।"
नेपालीका हत्यारालाई डेढ सय वर्ष जेल,"साइप्रसको न्याय इतिहासमा कुनै एक व्यक्तिलाई यति धेरै सजाय सुनाइएको यो पहिलो पटक हो । यो घटना सार्वजनिक भएपछि साइप्रसका प्रहरी प्रमुख पदमुक्त भएका थिए । न्यायमन्त्रीले राजीनामा दिएका थिए । युरोपियन युनियनको सदस्य साइप्रसमा झन्डै ६ हजार नेपाली कार्यरत छन् । जसमध्ये ८० प्रतिशत महिला घरेलु कामदार छन् । साइप्रस ७ वर्षदेखि महिला कामदारका लागि प्रमुख गन्तव्यका रूपमा विकास भइरहेको छ । यो घरेलु कामदारको निश्चित तलब तोकिएको र सुरक्षाको प्रत्याभूति गरिएको देश हो, १० वर्षदेखि साइप्रसमा बस्दै आएका गैरआवासीय नेपाली संघका अध्यक्षसमेत रहेका सुवास मल्लले कान्तिपुरलाई भने, युरोप छिर्ने प्रवेश ढोका पनि भएकाले नेपाली महिलाको आकर्षण बन्दै आएको हो । उनले यस्तो खालको घटना आफू र साइप्रसका जनताका लागि पहिलो भएको बताए ।"
मतपत्र काण्डका दोषी नेकपा सदस्य चुनिए,"जिल्ला समितिमा यो पटक जिल्लाका सीमान्तकृत आदिवासी समुदायमा पर्ने चेपाङ जातिबाट प्रतिनिधित्व छैन । चितवनमा पहाडी क्षेत्रमा चेपाङ र मैदानी क्षेत्रमा थारूहरू आदिवासी हुन् । थारू समुदायबाट जिल्ला कमिटीमा सात जना सदस्य चुनिएका छन् । गोरखा, धादिङ, मकवानपुर र चितवनको पहाडी क्षेत्रमा चेपाङ समुदायको बाक्लो बसोबास छ ।"
सत्तापक्ष र प्रतिपक्ष दुवै रुष्ट,प्रदेशसभामा बजेट अपुग भएका गुनासो आएको विभिन्न क्षेत्रका सांसद्हरूलाई विविध शीर्षकबाट बजेट विनियोजन गरिने भएको छ । नेपाली कांग्रेसले सदनमा अवरोध सिर्जना गरेसँगै बसेको कार्य व्यवस्था तथा परामर्श समितिको बैठकमा बजेटमा नसमेटिएको क्षेत्रलाई विविध शीर्षकमा रहेको करिब आठ अर्ब रुपैयाँ बजेट बाडँफाडँ गर्ने सहमति जुटेको बताइएको छ ।
हेटौंडाको करिब २ अर्ब बजेट,"हेटौंडा उपमहानगरपालिकाको १९ वटा वडामा उपमहानगरपालिकाले ३१ करोड ७५ लाख रुपैयाँ सिलिङ बजेट उपलब्ध गराएको छ । वडाहरूले सिलिङ बजेटको सीमामा रहेर योजना छनोट गर्न वडा कार्यालयहरूलाई निर्देशन थियो । हेटौंडाको साविकको वडा नम्बर २, ४, ५, ६, ७, ८, ९, १० र ११ मा एक करोड ५० लाख रुपैयाँ सिलिङ बजेट तोकेको छ । यसैगरी, हेटौंडा उपमहानगरपालिका १, ३, १२, १३, १४, १५, १६ र १७ मा प्रत्येक वडालाई एक करोड ७५ लाख रुपैयाँ सिलिङ बजेट तोकेको छ । दुर्गम र विकट क्षेत्रको रूपमा रहेको हेटौंडा महानगरपालिका १८ लाई २ करोड र १९ लाई २ करोड २५ लाख रुपैयाँ बराबरको योजना छनोट गर्न सिलिङ बजेटको व्यवस्था गरेको छ । कुनै पनि योजनाहरू छनोट गर्दा ७ लाख रुपैयाँभन्दा कमको छनोट गर्न रोक लगाएको थियो । उपमहानगरपालिकाका योजनाहरू सात ला भन्दा माथिका छन् । जिल्लाको पर्यटकीय नगरपालिकाको रुपमा रहेको थाहा नगरपालिकाले आगामी आवका लागि ७६ करोड रुपैयाँभन्दा बढीको बजेट ल्याउँदै छ । चालु आवमा उक्त नपाले ५५ करोड ९९ लाखको बजेट ल्याएको थियो । १२ वटा वडामा विभाजित उक्त नपाले प्रत्येक वडालाई एक करोड २० लाख रुपैयाँको सिलिङ बजेटको व्यवस्था गरेको छ ।"
दुई नगरपालिकाको कृषिमा जोड,"बेलकोटगढीका मेयर राजेन्द्ररमण खनालले नीति तथा कार्यक्रम प्रस्तुत गरेका थिए । उपमेयर कविता ढुंगानाले तरकारी र खाद्यान्नमा आत्मनिर्भर हुने कृषि पकेट क्षेत्र, ग्रीन हाउस प्रणालीमा जोड दिइन् । रोजगारी वृद्धि, शिक्षा, स्वास्थ्य, उत्पादन वृद्धिलाई बेलकोटगढी नगरपालिकाले मुख्य उद्देश्य लिएको छ । दुवै नगरले घुमाउरो पाराले पूर्वाधार विकासलाई जोड् दिएका छन् ।"
तोकिएको मितिमा आएन,बाबुआमा स्याहार गर्नेलाई सम्मानजिल्लाका विभिन्न स्थानीय तहले नौला कार्यक्रमसहितका नीति तथा कार्यक्रम प्रस्तुत गरेका छन् । रोशी गाउँपालिकाको नीति तथा कार्यक्रममा बाबुआमाको स्याहारसुसार र संरक्षण गर्नेमध्ये वडाबाट २ जनाका दरले सम्मान गरिने उल्लेख छ । सुत्केरीलाई पोषिलो खानाअन्तर्गत कुरिलोको प्याकेट वितरण गरिने छ ।
धादिङमा ८ को नीति तथा कार्यक्रम,"सरकारले तोकेको मिति मंगलबार नै नीति तथा कार्यक्रम सार्वजनिक गर्ने खनियाँबास, नेत्रावती दबजोङ, ज्वालामुखी, सिद्वलेक, बेनिघाट रोराङ, गजुरी, थाक्रे र नीलकण्ठ नगरपालिकाले मंगलबार नै सार्वजनिक गरेका छन् । अधिकांश स्थानीय तहहरूले पुरानै योजनाहरू सम्पन्न गर्ने, बाह्रै महिना सडक सञ्चालन गर्न सडकको स्तरोन्नति गर्ने, खानेपानी, कृषिमा लगानी गर्ने प्रतिबद्धता जनाएका छन् । नीलकण्ठ नगरपालिकाका प्रमुख भीम ढुंगानाले चालू आर्थिक वर्षको बजेटको समीक्षा र संशोधित अनुमानअनुसार आव २०७५०७६ मा कुल बजेट रु ९९ करोड ४० लाख विनियोजन गरिएकोमा चालूतर्फको रु ६६ करोड १८ लाख ४१ हजार विनियोजनमध्ये रु ६२ करोड ८० लाख २३ हजार खर्च हुने अनुमान गरेको छ । जुन कुल चालु बजेटको ९४ प्रतिशत हो । यसैगरी पुँजीगततर्फ रु ३३ करोड २१ लाख ५८ हजार विनियोजन गरिएकोमा रु ३० करोड ५९ लाख ७६ हजार खर्च हुने अनुमान गरेको छ, जुन कुल पुँजीगत बजेटको ९२ प्रतिशत हुन आउँछ ।"
बालबालिका र महिलालाई ध्यान,"नगर प्रमुख खत्रीले २०७६०७७ का लागि जम्मा १ अर्व ६ करोड ८२ लाख ९० हजार रुपैयाँको बजेट प्रस्तुत गरेका छन् । नगरसभाबाट पारित भएको नीति तथा कार्यक्रम कार्यान्वयनका लागि आर्थिक स्रोत संकलन, व्यवस्थापन तथा साझेदारीका आधारमा कार्य सञ्चालन गरिने उल्लेख छ ।"
शल्यक्रियापछि संक्रमण,"अस्पतालमा हाल ३ वटा शल्यकक्ष छ । ३ चिकित्सकले तिनैवटा कक्षमा शल्यक्रिया गर्दापनि १० वटा शल्यक्रिया भ्याउन एक जनाले ३ भन्दा बढी बिरामीको शल्यक्रिया गर्नुपर्ने हुन्छ । झन् २ चिकित्सकले कसरी भ्याउलान् ? शल्यक्रिया भ्याइहाले पनि त्यसपछि बिरामी व्यवस्थापन गर्नका लागि आवश्यक पर्ने आईसीयू, पोस्टअप वार्ड र जनशक्ती नहुँदा बिरामीले थप सास्ती खेपिरहेका छन् । बिरामीले धेरै दिन आईसीयूमा बसेर बिशेष हेरचाह पाउँदैन । छिटै डिस्चार्ज भएकै कारण संक्रमणले घाउ पाकेर अस्पताल धाइरहेका छन् । संक्रमणकै कारण बिरामीको मृत्युदर पनि बढेको छ ।"
'अनर्थ भयो',"तर, दाइभाइबीच झगडा गर्यो भनेर ठूलो स्वरले सुन्न पाएको छैन । समीर घरमा मात्र नभई छिमेकमा समेत ठूलो स्वरले बोलेको थाहा छैन, उनका छिमेकी गंगामाया स्याङतानले बताइन् । महानगरीय प्रहरी वृत्त चापागाउँका डीएसपी राजकुमार खिउजुले घटनाबारेमा अनुसन्धान भइरहेको बताए । शिक्षकशिक्षकाको बयान लिइसकेका छौँ । पोस्टमार्टम रिपोट आउन बाँकी छ, उनले भने, सुसाइट नोट सही होहोइन जाँच गर्ने क्रममा छौँ ।"
डेढ लाख पुस्तकका पाठक ५ जना,"बालबालिकादेखि ९० वर्षका वृद्धवृद्धासम्मका पाठक पुस्तकालयमा आउने गरेको पुस्तकालयमा कार्यरत वसन्तराज पन्तको भनाइ छ । शान्त वातावरणका कारण कतिपयले घरबाटै पाठ्य सामग्री ल्याएर पनि यहाँ अध्ययन गर्ने गरेका छन् । २०१३ सालमा पण्डित हेमराज पाण्डेका निजी संकलन र सिंहदरबारभित्र रहेको केन्द्रीय सचिवालयको सिक्री ढोका पुस्तकालयका पुस्तक समेटेर राष्ट्रिय पुस्तकालय स्थापना भएको हो । यहाँ साधारण, दर्शनशास्त्र, सामाजिकशास्त्र, भाषा, विज्ञान, प्रविधि, आर्ट, धार्मिक, साहित्यिक, इतिहास तथा भूगोल विषयका पुस्तक छन् । ३ सय वर्ष पुराना पौराणिक ग्रन्थदेखि समसामयिक विषयको पुस्तकसमेत यहाँ उपलब्ध छन् ।"
सम्पदा ३४ र शिक्षामा १४ प्रतिशत बजेट,"बस्नेतले प्रस्तुत गरेको बजेटमा नगरपालिकाको आन्तरिक स्रोतबाट ४६ करोड ४६ लाख ७० हजार रुपैयाँ आम्दानी हुने अनुमान गरेको छ । त्यस्तै, प्रदेश सरकारको समानीकरण अनुदानतर्फ १ करोड १३ लाख, प्रदेश सरकारको ससर्त अनुदानबाट १० करोड, नेपाल सरकारको समानीकरण अनुदानतर्फ २० करोड ३८ लाख र नेपाल सरकारको ससर्त अनुदानबाट २४ करोड ८३ लाख रुपैयाँ प्राप्त हुने अनुमान गरेको बजेट वक्तव्यमा उल्लेख छ । केन्द्र र प्रदेश सरकारको राजस्व बाँडफाँडको रकम १४ करोड १० लाख ३० हजार, सामाजिक सुरक्षा भत्ता रकम ८ करोड ९९ लाख र अन्य स्रोतबाट ४ करोड १० लाख रुपैयाँ आय हुने अनुमान गरिएको छ । प्रस्तुत बजेट चालु आर्थिक वर्षको तुलनामा १ सय ७० प्रतिशतले बढी भएको उनले बताइन् ।"
निर्वाचनको अनादर,सम्मानित राष्ट्रपतिको उपस्थितिमा अन्तर्क्रिया गर्नु निर्वाचनलाई उच्च महत्त्व दिनु हो । निर्वाचनलाई लोकतन्त्रको अक्सिजन भनेर पुग्दैन । त्यहीअनुसार व्यवहार पनि गर्न सक्नुपर्छ । सत्तारूढ पार्टीले त झन् जनतालाई त्यसप्रति विश्वस्त तुल्याउनुपर्छ ।
मुद्दा प्रभावित पार्ने नियत,"सम्मानित अदालतले अन्तिम फैसला गरेको अवस्थामा यस विषयमा व्याख्या विश्लेषण गर्ने नै छ । मुद्दाको पक्ष भएको कारणले सर्वोच्च अदालतले गरेको फैसला मेरा लागि सहर्ष स्वीकार गर्ने विषय हो । विचाराधीन मुद्दालाई नै प्रभावित पारी फैसला गराउन सकिन्छ कि भनेर अवसर खोजिरहेकाहरूलाई मलजल हुने गरी मेरो फोटो सहित महत्त्वका साथ समाचार प्रकाशित गरिएको छ । यसले स्वतन्त्र न्यायपालिकालाई जिस्काएको जस्तो भएको छ ।भीष्म उप्रेती, निर्देशक, नेपाल राष्ट्र बैंक"
जब नेकपा बन्यो,"देशमा पछिल्लो समय जुन किसिमको असहज र अस्थिर परिस्थिति उत्पन्न भएको छ, त्यसको कारक नेकपाको गठन नै हो । तत्कालीन एमाले र माओवादी केन्द्रको मिलनपछि बनेको यो पार्टीले आफ्नै नेतृत्वमा लगभग दुई तिहाइको सरकार बनायो । अहिले मुख्य समस्या भनेकै कमजोर प्रतिपक्षी हो । प्रतिपक्षी दलले केही खबरदारी गर्न खोजे पनि ऊ आफैभित्रको कलहले गर्दा सरकार विरुद्ध दह्रोसँग उभिन सकिरहेको छैन । यसले गर्दा सत्तारुढ दलले पेलिरहेको छ । यतिबेला यो सरकारले गर्न चाहेको सहजै गर्न सक्छ, तर उसले विवादास्पद कार्यलाई मात्रै बढाउँदै लगेको छ । प्रतिपक्षी दलले मात्रै होइन, आफ्नै दलका नेता तथा सांसदले समेत विरोध गर्नुपर्ने अवस्था आएको छ । संसदीय गणितमा नेकपा बाहेका अन्य सबै दल मिलेर पनि यो सरकार विरुद्ध अविश्वासको प्रस्ताव पारित गराउन सक्ने अंकगणित पुग्दैन । त्यसैले गर्दा सरकार एकपक्षीय निर्णय गर्दै हिँडेको छ । यदि माओवादी र एमाले मिलेर नेकपा नबनेको भए नेकपा बाहिरका दलबाट पनि सरकार गठनका लागि बलियो मत पुग्थ्यो, सरकार अराजक भएर बढ्न सक्दैनथ्यो । सुजन देवकोटा, पालुङटार४, गोरखा"
समृद्धिको उल्टो यात्रा,"दुई तिहाइको सरकारले ल्याएको नारा समृद्ध नेपाल सुखी नेपालीको अवधारणा सरकारले मात्र कर उठाउनुमा देखेको स्पष्ट हुन्छ । समृद्धिका लागि कर हुनसक्ला, तर व्यवस्थापनविहीनको करले समृद्धिको होइन, भ्रष्टाचारको बाटो खोल्छ । स्मरण रहोस्, सरकारलाई पछिल्लो समय स्थानीय तहले आफ्नो कार्यालय प्रवेशमा कर लगाएका छैनन् । बाँकी आम मानिसले थाहा पाएसम्म सबैतिर कर लागिसकेको छ । किताबदेखि आर्यघाटसम्म आममानिस कर तिर्न बाध्य छन् । तिरिरहेका छन्, मात्र समृद्धिका लागि, समृद्ध राष्ट्रका लागि । विडम्बना, आज सरकार समृद्धिको यात्रामा छ त ? जनताको मत पाएका जनप्रतिनिधि आफूलाई राष्ट्रसेवामा भन्दा आआफ्ना आसेपासे र बिचौलियाका प्रियपात्र बन्न पुगेका छन् । जनताले तिरेको कर उनीहरूको सुखसयल र फेसबुक स्टाटस बन्न पुगेको छ । अतः कर नै समृद्धिको बाटो होइन, मात्र समृद्धिको आधार हो । यदि त्यही सोचमा सरकार बढेमा मात्रै हामी समृद्धिको यात्रामा हुनेछौं । अन्यथा औषधि बढी भएको बिरामीजस्तो करको बोझले हाम्रो समृद्धिको यात्रा कहीं पुग्दैन । सरकार परिवर्तनको बाटो बन्न पुग्नेछ । समयमै प्रधानमन्त्रीले यो कुराको मनन गरेर समृद्धिको यात्रामा बढ्ने हो कि ? रामकृष्ण बराल, जोरपाटी२, काठमाडौं"
फेरि बन्दको शृङ्खला,"नेकपा विप्लव समूहका गतिविधिमा सरकारले रोक लगाएसँगै सोही समूहका सबै नेतामाथि प्रहरीको निगरानी तीव्र भएको छ । विप्लवका गतिविधि हिंसात्मक भएका कारण रोक लगाएर उनीहरूलाई कानुनको दायरामा ल्याउने भन्दै सरकारले कारबाही बढाइरहेका बेला फेरि द्वन्द्व निम्तिने संकेत देखिँदैछ । यता विप्लव समूहले सरकारले नै हिंसाको सुरुवात गरेको र विनाकारण आफ्ना नेताकार्यकतालाई धरपकड गर्ने र मार्ने जस्ता मानव अधिकार विरोधी कार्य गर्न लालायित भएकाले यसको सशक्त रूपमा प्रतिवाद गर्ने कुरा बताइरहेको छ । विप्लवका जिल्ला इञ्चार्ज कुमार पौडेल मुठभेडमा मारिएको भन्ने विषयमा सत्तापक्षमै विवाद देखिएको छ । त्यो मुठभेड नभई हत्या हो भन्ने केही नेताको दाबी देखिन्छ । उता विप्लव भने हरेक हप्ता कहिले स्कुल, कलेज त कहिले नेपाल बन्दको आह्वान गर्न थालेका छन् । यसले फेरि बन्दको शृङ्खला बढ्ने हो कि भन्ने भय बढेको छ । गोविन्द विक कपन, काठमाडौं"
विद्रोहको ज्वाला,"ओली, दाहाल मिल्दा केही होला भन्ने भयोयो अपेक्षा हेर्दाहेर्दै खोलाखोलै गयोदुई तिहाइको सरकार भन्न लाजैलाग्दो छदेशवासीमा विद्रोहको ज्वाला जाग्दो छ । कृष्ण कुम्पुरे, आदमटार, धादिङ"
ग्रेडिङले पढ्ने बानी घट्यो,"समय बदलियो । प्रतिशतबाट समीक्षा गरिने एसएलसीको नतिजालाई अक्षराङ्कन पद्धतिमा रूपान्तरण गरियो । इदेखि ए प्लसलाई मूल्याङ्कनको मापदण्ड बनाइयो । एसएलसीलाई एसईई बनाइयो । फेल भनेर नलेख्ने परिपाटीको प्रादुर्भाव भयो । प्रतिशतमा हेरिँदा एक प्रतिशत कम आउँदा खिन्न हुने वा एक प्रतिशत बढाउन मिहिनेत गर्ने विद्यार्थी आखिर असी र उनान्असीको एउटै ग्रेड हुनेरहेछ भनी नाक खुम्च्याउन थाले । न्युनतम सिकाइ उपलब्धि हासिल नगर्ने वा सक्षमता हासिल गर्न पछि हट्ने विद्यार्थीहरू भने त्यो बेला खुब रमाए । किनभने फेल भनेर पगरी गुँथाइने प्रवृत्तिको अन्त्य गरिएको थियो । विद्यार्थीको न्युनतम उत्तीर्णाङ्क ३२ बाट ४० पुर्याइयो । विद्यार्थीले बुझे म फेल हुँदिन । तर उनीहरूले पहिलाको भन्दा बढी मिहिनेत गर्नुपर्छ वा बढी सिक्नुपर्छ भन्ने बुझ्न चाहेनन् वा बुझाउन सकिएन । जब ग्रेडिङमा नतिजा प्रकाशित हुनथाल्यो, सबैले आआफ्नै किसिमले व्याख्या गर्न थाले । ३६५ देखि माथिलाई ए प्लसको मानयता दिनथाले र ठूलठूला होर्डिङ बोर्डमा नतिजा टाँस्न थाले । जबकि अक्षराङ्कन पद्धति २०७२ अनुसार ग्रेडले समग्र रूपमा आन्तरिक विषयसँग सम्बन्ध राख्छ, जीपीएसँग होइन । यदि जीपीएलाई ग्रेडमा रूपान्तरण गर्ने हो भने जसको जीपीए चार आउँछ, त्यसको मात्र ए प्लस हुन्छ । तर बुझाइ आआफ्नै । यता अभिभावकका गुनासा छुट्टै । छोराछोरी पढ्नै छाडे । के गर्ने ? पढ्दै पढ्दैनन् । सम्झाउँदा हैरान । लक्ष्मण प्रधान, मीनभवन, काठमाडौं"
तरंगमा सत्तारूढ नेकपा,"ओली र प्रचण्डको सम्बन्धको व्याख्याका लागि योभन्दा बढी केही उच्चारण गर्नु नपर्ला । नेकपा भैसकेपछि समीकरण बदलिएका छन् भने अर्कै कुरा हो, नत्र पूर्वएमालेभित्रै ओलीका खासै शुभचिन्तक देखिँदैनन् । उनी कसैको भरोसा गर्न सक्ने अवस्थामा छैनन् । यसविपरीत प्रचण्ड भोलि जे त होलाको शैलीमा काम गर्छन् । फरक यति नै हो । यति बेला नेकपा तरंगित छ । ओलीले पार्टी र सरकार दुवैको विरासत धान्छन् कि प्रचण्डसँग वास्तविक सहकार्य गर्छन् ? कुरा यति मात्र हो । हो, प्रचण्डको हातमा पार्टी सञ्चालनको अभिभारा आयो भने यथास्थितिमा निकै गतिलो प्रहार हुनेछ । ओलीले यो कुरा बुझेका छन् । भन्न सकिँदैन, नेकपा बन्दाको सहमति भञ्जन हुने स्थितिमा जान्छ कि यथावत् रहन्छ ?"
सीपमूलक शिक्षाको मार्गचित्र,"हाम्रो युवा शक्तिलाई आर्थिक शक्तिमा बदल्न सीप अभिवृद्धिबाट मात्रै सम्भव छ । उच्चशिक्षाको त्यत्तिकै महत्त्व छ, तर त्यसलाई पनि सकेसम्म रोजगारमुखी बनाउनु छ । अत्याधुनिक प्रविधि भित्र्याउन औजार वा सुविधा भित्र्याएर मात्रै पुग्दैन, प्रविधिको प्रयोग गर्न सक्ने क्षमताको विकास गर्नु पनि त्यत्तिकै महत्त्वपूर्ण छ ।लेखक काठमाडौं विश्वविद्यालयका संस्थापक उपकुलपति हुन् ।"
राजनीतिक आकाशमा कालो बादल,"युवाहरू राजनीतिका मेरुदण्ड र मस्तिष्क हुन् । यतिखेर कुनै पनि पार्टीप्रति युवाहरूको अपेक्षित आकर्षण रहेको पाइँदैन । युवाहरूको सहभागिताबिना सूचनासञ्चार र ज्ञानको असीम भण्डारको प्रयोग सम्भव छैन । पुरानै विचार, संगठन र कार्यशैली अँगालेर राष्ट्र र जनताको नयाँ आवश्यकता पूरा गर्न सकिँदैन । बीपी कोइराला, पुष्पलाल श्रेष्ठ, मनमोहन अधिकारी र मदन भण्डारी लगायतका नेताहरूले युवाहरूलाई विचार र व्यवहारद्वारा आकर्षित गर्न नसकेका भए वर्तमान परिवर्तन सम्भव थिएन । वर्तमान नेतृत्व सहितको हाम्रो पिढी उनीहरूकै प्रेरणाले विकास भएको हो भन्ने भुल्नु हुँदैन । के हामी अग्रजहरूले जसरी नै युवाहरूलाई आकर्षित गर्न सक्छौं ? सक्नैपर्छ । तर ख्याल गरौं, पहल गर्ने समय घट्दै गएको छ ।लेखक नेकपाका नेता हुन् ।"
छुवाछूत सर्यो सामाजिक सञ्जालमा,"समयसँगै हाम्रो चालढाल, लवाइखवाइ फेरिएको छ, सोच र प्रवृत्ति भने पुरातन नै छ । हुँदाहुँदा दलितका पक्षमा बोलिदिनेसम्म कोही हुन्नन् । संसदमा सांसद मीनबहादुर विश्वकर्माले प्रकाशमाथिको विभेदको कुरा चर्को रूपमा उठाए, तर गैरदलित कुनै सांसदलाई यो विषय गम्भीर लागेन । मानव विभेद हुनु राष्ट्रिय मुद्दा हो र यो मामिलामा पनि दलितभन्दा गैरदलितले बढी आवाज उठाउनुपर्ने थियो । तिनलाई सद्बुद्धि कसले दिने, जतिसुकै प्रकाश सपुतहरू अपमानित झइरहून् !"
प्रेमिका बनेर ठगी,"गत शनिबार मात्रै प्रहरीले फेसबुकमार्फत मायाको नाटक रची भारतीय नागरिक जैन श्रीपालसँग २३ लाख रुपैयाँ ठगेको आरोपमा महोत्तरी, औरही१ घर भई काठमाडौंको नरेफाँट बस्ने २१ वर्षीया डायन सेकेन्डलाई पक्राउ गरेको थियो । यी दुवै घटनामा सामाजिक सञ्जालको प्रयोग र मायाको नाटक गरी पैसा धुतिएको देखिन्छ । डायनले आफू सिंगापुरे नागरिक भएको बताउँदै भारत, महाराष्ट्रका ३८ वर्षीय जैनलाई काठमाडौं बोलाएर रकम ठगेकी थिइन् । महाशाखाका एसएसपी सहकुल थापाले पछिल्ला घटनाले ठगीको नयाँ प्रवृत्ति बढिरहेकोतर्फ संकेत गरेको बताए । उनले भने, सामाजिक सञ्जाललाई हतियार बनाएर छिटो धनी बन्न खोज्ने प्रवृत्तिले अपराध जन्माइरहेको छ ।"
सातै प्रदेशमा प्रहरीको सीसीटीभी,प्रदेश १ २०५प्रदेश २ १९१प्रदेश ३ १०५गण्डकी प्रदेश २८४प्रदेश५ १९९कर्णाली प्रदेश १६१ सुदूरपश्चिम प्रदेश १४२महानगरीय प्रहरी कार्यालय अन्तर्गत ३०२
पोम्पियो भारतमा,अमेरिकाले इरानमाथि लगाएको प्रतिबन्धका कारण कच्चा तेलको आपूर्ति र अन्तर्राष्ट्रिय बजारमा देखिएको मूल्य उतारचढावका विषयमा पनि जयशंकर र पोम्पियोबीचको भेटमा छलफल हुने अनुमान छ । भारतले कच्चा तेलको कुल आयातको करिब ११ प्रतिशत इरानबाट आपूर्ति गर्दै आएको थियो । भारतले अमेरिकी प्रतिबन्धका कारण २ मेदेखि इरानबाट कच्चा तेल खरिद बन्द गरेको छ । जसका कारण आन्तरिक मागको ८० प्रतिशतभन्दा बढी कच्चा तेल आयातले मूल्य र आपूर्ति व्यवस्थामा समस्या कठिनाइ व्यहोर्दै आएको छ ।
'अमेरिकी प्रतिबन्ध मूर्खतापूर्ण',इरान र पश्चिमा शक्ति राष्ट्रहरूबीच सन् २०१५ मा भएको परमाणु सम्झौताबाट अमेरिका एकपक्षीय रूपमा बाहिरिएपछि दुई देशबीच तनाव चुलिएको हो । २०१८ को मेमा ह्वाइटहाउसले उक्त सम्झौताबाट हटेको निर्णय गरेसँगै उसले इरानविरुद्ध थप प्रतिबन्ध लगाउँदै आएको छ । प्रतिबन्धका कारण कारण इरानेल आर्थिक कठिनाइ खेप्दै आएको छ ।
गोर्खाल्यान्ड नेता पक्राउ आदेश,"उनीहरूका मुद्दाबारे सोमबार सर्किट बेन्चमा सुनवाइ भएको थियो । तर मंगलबारको सुनुवाइपछि दार्जिलिङ अदालतले गुरुङ र गिरीलाई देशका कुनै पनि स्थानबाट बिनावारेन्ट पक्राउ गर्न सकिने निर्देशन दिएको भन्दै दार्जिलिङ सदर पुलिसले सहरका प्रमुख स्थानमा पोस्टर टाँसेको छ । दार्जिलिङ अदालतले गुरुङ र गिरीलाई घोषित अपराधी (प्रोक्लेम्ड अफेन्डर) घोषित गरेको छ, एक अधिकारीले भने, अदालतले दिएको निर्देशअनुसार दुवै अपराधीलाई देशका कुनै पनि स्थानमा देखिए, भेटिए बिनावारेन्ट पक्राउ गर्न सकिने छ ।जलपाइगढी सर्किट बेन्चमा गुरुङ र गिरीले आफूहरू जमानतमा रिहा हुन पाउँ भन्दै निवेदन दर्ता गराएका छन् । जिल्ला अदालतले दिएको निर्देशन उच्च अदालतबाट हुन सक्ने जमानत रोक्न चालिएको कूटनीति मात्र हो, भूमिगत नेता गुरुङले कान्तिपुरसँग भने, हाम्रो मुद्दा उच्च अदालतमा छ, यस्तोमा जिल्ला अदालतले यस्तो निर्देशन जारी गर्नुको कुनै औचित्य छैन । राजनीतिक आन्दोलन गरेकाले आफूहरू अपराधी नरहेको गिरीले बताए । छुट्टै राज्य गोर्खाल्यान्डका लागि आन्दोलन गर्नु कुनै अपराध होइन, गिरीले कान्तिपुरसित भने ।"
सकुशल फर्किए अन्तरिक्षयात्री,सन् २०११ देखि रुसले मात्र अन्तरिक्ष केन्द्रमा मानिस पठाएको छ । अमेरिका समेतका मुलुकले अन्तरिक्ष यात्रा खर्चिलो भएको भन्दै हाल स्थगित गरेका छन् । हालसम्म ७ पर्यटकलाई अन्तरिक्ष केन्द्रमा पठाइसकेको रूसले सन् २०२१ देखि यसमा वृद्धि गर्ने जनाएको छ ।
२४ भूउपग्रह एकै दिन प्रक्षेपण,स्पेस एक्सका अनुसार गत अप्रिलमा फाल्कन हेभीको परीक्षण उडानमा प्रयोग गरिएको बुस्टरलाई पनि पुनः प्रयोग गरिएको हो । अन्तरिक्षमा उपग्रह स्थापनामा केन्द्रित स्पेस एक्सले अन्तरिक्षमा पर्यटक लैजाने योजना अघि सारिसकेको छ ।
मलेसियाली पूर्व उपप्रधानमन्त्रीविरुद्ध मुद्दा चलाइँदै,स्थानीय सञ्चारमाध्यमहरूका अनुसार हाल उनले विभिन्न ४० वटा उनले हाल खेपिरहेका छन् । अधिकारीहरूले उनीमाथि थप ४७ नयाा अभियोगहरू लगाइनसक्ने जनाएका छन् । तीमध्ये विवादित भिएलएन प्रणाली पनि एक भएको बताइएको छ । मलेसियाले नेपालसहित विभिन्न श्रमिक स्रोत मुलुकबाट कामदार लिनुअघि उक्त प्रक्रियाको जिम्मा सम्बन्धित देशमा रहेका निजी कम्पनीलाई तोकेको थियो । यसअघि हमिदीसहित मलेसियाका सरकारी अधिकारीसागको मिलेमतोमा मलेसिया जाने कामदारबाट अनधिकृत शुल्क उठाउने गरेको भन्दै मलेसियाली संसद्भित्रै समेत आलोचना भएको थियो । भीएलएन नामबाट नेपालमा भिसा सेन्टर स्थापना भएपछि २०७० सालदेखि २०७५ वैशाखसम्म मलेसिया जाने कामदारबाट अतिरिक्त रकम असुल्ने गरेको भन्दै सरकारले भीएलएन लगायतका कम्पनीलाई कारबाही गरेको थियो । त्यसयता मलेसियाको रोजगारी बन्द छ ।
क्लिन फिडको पक्षमा कलाकार,"अभिनेत्री करिश्मा मानन्धरले पनि क्लिन फिडलाई स्वागतयोग्य भनी टिप्पणी गरेकी छन् । उनले क्लिन फिडको विरोधमा एक दिन च्यानल बन्द गराइएकोमा यसलाई दिगो रूपमै बन्द गराउनु पर्नेसम्मको माग गर्दै भनेकी छन्, विदेशी च्यानल हेर्न एडिक्टेड भएका हामीहरूको लागि केही समय अप्ठ्यारो पर्ला । हो, हामीलाई विदेशी कार्यक्रम हेर्ने लत परेको छ । दूरदर्शिता राख्यो भने यो देशको हितमा हुने छ । अभिनेत्री मानन्धरले क्लिन फिड ऐनका रुपमा लागू भएको खण्डमा देशभित्र बन्ने टेलिभिजन सामग्री स्तरीय बन्नुका साथै हामीले प्रयोग गर्ने विदेशबाट आयातित हुने सामग्रीहरूको विज्ञापन स्वदेशमै निर्माण हुने दाबी गरेकी छन् । त्यसैगरी कलाकार सन्दीप क्षेत्री, निर्देशक असीम शाह, सुरेशदर्पण पोखरेललगायत प्रायः सबै कलाकर्मीले क्लिन फिडको स्वागत गर्दै आवाज उठाएका छन् ।"
घरका भित्तामा प्रकृति,"वन, नदी, खोलानाला छेउमा बस्न रुचाउने थारू समुदायको जीवन प्रकृतिमा निर्भर हुनु स्वाभाविक पनि छ । घाँस, दाउरा मात्रै होइन, थारू हस्ताकला सामग्री पनि जंगलमै निर्भर छ । जंगलमा पाइने खर, झारबाट थारू समुदायले बेना, ढकिया, गोंरी, फेरवा, डिलियालगायतका समान बनाउँछन् । नदी, खोलामा माछा मार्छन् । थारूको जीवन प्रकृतिमै निर्भर छ । त्यही भएर भित्ते चित्रमा पनि प्रकृति र वन्यजन्तु आएको हो, अर्का संस्कृतिकर्मी शिवराम चौधरी भन्छन्, थारू समुदायले वन्यजन्तुदेखि चराचुरुंगीको समेत सम्मान गर्छ भन्ने पुष्टि कलाले पनि गर्छ । घरहरूमा निजी ढंगले बनाइने मूर्तिको स्याहार सम्भारसम्बन्धी आफ्नै परम्परा पनि छ । खासगरी थारू समुदायमा चैत या वैशाखमा घर बनाउने चलन हुन्छ । बनाइसकेपछि भित्ता सजावटको रूपमा माटोको माध्यमबाट मूर्ति बनाइन्छ । यस्ता मूर्तिकलाहरूमा बेलाबेला लिपपोत गरिरहनुपर्ने हुन्छ ।"
सर्यो सानो मन,काठमाडौं (कास) फिल्म सानो मन को रिलिज डेट सारिएको छ । असार २० गते नेपालभर रिलिज गर्ने पूर्वनिर्धारित मितिलाई एक सातापछि सारिएको निर्माण पक्षले जनाएको छ । सुयोग गुरुङको निर्देशन रहेको फिल्म पोस्ट प्रोडक्सन नसकेकोले सार्नुपरेको बताइएको छ । फिल्ममा अभिनेत्री शिल्पा मास्के र अभिनेता आयुषमान देशराज जोडीको रूपमा छन् । सञ्चारकर्मीहरूसित भेटघाटमा मास्के आफू एकदमै अन्तर्मुखी र केन्द्रीय भूमिकामा रहेको बताइन् ।
कृतिका मिस टिन एसईई,"काठमाडौं (कास) मिस टिन एसईई २०१९ को उपाधि काठमाडौं पेप्सीकोलाकी कृतिका केसीले चुमेकी छन् । राजधानीको जमलस्थित राष्ट्रिय नाचघरमा सम्पन्न प्रतियोगितामा उनले मुख्य उपाधिका साथमा बेस्ट र्याम्प वाकको उपउपाधिलाई पनि आफ्नो बनाएकी छन् । पाँचौं संस्करणको प्रतियोगितामा सेलिना जोशी फस्ट रनर्सअपका साथमा मस्ट फोटोजेनिक, सरिता रुवाली सेकेन्ड रनर्सअपका साथमा फेसबुक च्वाइस र मिस ट्यालेन्ट, लिना तामाङ थर्ड रनर्सअप भइन् ।"
सिंजा सभ्यता जोगाउन जुटे स्थानीय,"झन्डै ६ वर्षअघि चन्दननाथ भैरवनाथ गुठीको जग्गामा निर्मित कर्णाली संग्रहालय अहिलेसम्म सञ्चालनमा आउन सकेको छैन । पुरातत्त्व विभागले साविक जिल्ला विकास समितिमार्फत संग्रहालय निर्माण गरेको थियो । सिंजा गाउँपालिका अध्यक्ष देवसिंह रावल र प्रमुख जिल्ला अधिकारी दुर्गा बन्जाडेले संयुक्त रूपमा खस संग्रहालयको शिलान्यास गरेका छन् । संग्रहालय निर्माणपछि यहाँ पर्यटक बढाउन सकिने अध्यक्ष रावलले बताए ।उद्योग, पर्यटन, वन तथा वातावरण मन्त्रालयको ५० लाख सहयोगमा भू तथा जलाधार व्यवस्थापन कार्यालयले संग्रहालय निर्माणको काम अघि बढाएको छ । सिंजा क्षेत्रका शिलालेख, ऐतिहासिक स्थल, पाण्डव गुफा, विराट दरबार, कनकासुन्दरी मन्दिरलगायत संरचना संरक्षणका लागि आफूहरूले पहल थालेको उपभोक्ता समितिका अध्यक्ष देवीकृष्ण तिवारीले बताए ।"
युद्धभूमिमा बुद्ध,"भूमे गाउँपालिकाले बनाएको २० वर्षे गुरुयोजनामा नै द्वन्द्व पर्यटनको विकासका लागि कार्य गर्ने उल्लेख छ । गाउँपालिकाका विभिन्न ठाउँमा सशस्त्र द्वन्द्वका क्रममा भएका घटनालाई जहिल्यै पनि हेर्न मिल्ने गरी संग्रहालयका रूपमा राख्ने र त्यसबाट पर्यटन विकास गर्ने गुरुयोजना छ । यसैअनुरूप महतमा गाउँपालिकाले काम गर्दै आएको हो । वडा नम्बर ६ को महत, ९ को चुनबाङ भेरीडाँडा, २ र ७ को सीमा मारिङ, ३ को क्याङसीलगायत ठाउँमा युद्ध पर्यटनको सम्भावना भएकाले गाउँपालिकाले त्यसलाई प्राथमिकतामा राखेको गाउँपालिका अध्यक्ष रामसुर बुढामगरले बताए । रोल्पाको थबाङ जाने मुख्य नाका भएको, सहिद मार्ग र मध्यपहाडी लोकमार्ग पनि नजिकै रहेकाले तुलनात्मक रूपमा महत पछिल्लो चरणमा धेरैले हेर्न जाने ठाउँमा परेको अध्यक्ष बुढाको तर्क छ । गाउँपालिकाले आगामी आर्थिक वर्षको नीति कार्यक्रममा पनि महतलाई सम्बोधन गरेको छ । महत युद्ध स्मारिका बृहत् योजना, चुनबाङ जनयुद्ध संग्रहालय, क्याङसी जनवादी स्कुललाई जनवादी विद्यालय संग्रहालयका रूपमा विकास गरिने नीति कार्यक्रममा उल्लेख छ ।"
'ग्रिनहाउस' मा उपराष्ट्रपति,भवनअगाडि परिषद्की संस्थापक अध्यक्ष पूर्वरानी ऐश्वर्य राज्यलक्ष्मी शाहको सालिक छ । उक्त सालिक भावनात्मक रूपमा समाज कल्याणसँगै जोडिएकाले सँगै लैजान उपराष्ट्रपति कार्यालयले आग्रह गरे पनि परिषद्ले स्थान अभाव देखाएर लगेको छैन । परिषद् भवन ग्रिनहाउस भइसकेका कारणले पनि सालिक त्यहाँ राख्न सान्दर्भिक नहुने कार्यालयले जनाएको छ । पूर्वतर्फ समाज कल्याणको लोगो दुहुनो गाई को तस्बिर भने उप्काएर फालिएको छ । भवनको दक्षिणतर्फ व्यवसायी शेष घलेको होटल बनिरहेको छ । पश्चिममा निजी घरहरू छन् । उत्तरमा युनिसेफको कार्यालय छ । पूर्वमा कान्तिपथ पर्छ । सुरक्षाका हिसाबले संवेदनशील भएकाले चारैतिर पर्खालमा सेन्ट्री राखिएको छ ।
चन्द माओवादीका सेक्रेटरी पक्राउ,"पोखरा (कास) सरकारले प्रतिबन्ध लगाएको नेत्रविक्रम चन्द नेतृत्वको नेकपाका लमजुङ जिल्ला सेक्रेटरी विनोद सोनाम पोखराबाट समातिएका छन् । उनलाई सोमबार राति पोखरा४ सिद्धार्थचोकबाट पक्राउ गरिएको कास्की प्रहरी प्रमुख एसपी दानबहादुर कार्कीले बताए । यसैबीच बिरौटा, चाउथे र तालचोकका दुई स्थानमा राखिएको विस्फोटक पदार्थलाई निष्क्रिय पारिएको कास्की प्रहरीका प्रवक्ता डीएसपी राजकुमार केसीले बताए ।"
'हामी जग्गा भएका सुकुम्बासी',नाभिस्थान गुठी व्यवस्थापन समितिका अध्यक्ष योगी राज्यले दैलेखको गुठी समस्या समाधान नगरे नागरिकता र लालपुर्जा बोक्नुको पनि अर्थ नरहेको बताउँछन् । उनले काठमाडौं र दैलेखका गुठीलाई एउटै टोकरीमा नराख्न सरकारलाई आग्रह गरे ।
उपप्रमुखको सवारीमा आगजनी,नवलपुर (कास) पूर्वी नवलपरासीको कावासोती नगरपालिकाका उपमेयर प्रेमशंकर मर्दनिया चढ्ने लु१झ ३२१ नम्बरको सरकारी गाडीमा अज्ञात समूहले सोमबार राति आगजनी गरेको छ । मर्दनियाको निवास कावासोती१५ अमलटारीमा राखिरहेको सवारीमा आगजनी भएको प्रहरीले जनाएको छ । आगजनीबाट गाडीको पछाडिको भागमा क्षति पुगेको जिल्ला प्रहरीका सूचना अधिकारी अर्जुन रानाभाटले बताए । मोटरसाइकलमा आएका २ जना आगजनी गरेर भागेका थिए ।
११३ कर्मचारीको दरबन्दी गायब,सरकारले ओएन्डएम सर्वेक्षण गरी संघमा ४५ हजार ८ सय ५८ जनाको दरबन्दी स्वीकृत गरेको छ । त्यसमा रक्षा मन्त्रालय मातहत सेनाका विभिन्न एकाइमा कार्यरत कर्मचारीको दरबन्दी र संख्या छुटेको हो ।रक्षामन्त्री पोखरेलले पुनः ओएन्डएम सर्वेक्षण गरी ती कर्मचारीको दरबन्दी मिलान गरिदिन मन्त्रालयका सचिवलगायतका अधिकारीलाई आग्रह गरेका छन् । मन्त्रीको दबाबपछि रक्षाले समस्या समाधानका लागि अर्थ र सामान्य प्रशासन मन्त्रालयलाई आग्रह गरेको छ । सामान्य प्रशासन मन्त्रालयले रक्षालाई पुनः ओएन्डएम सर्वेक्षण गर्न र त्यसबाट बढ्ने दरबन्दीका लागि अर्थले तलबसुविधा दिन सहमति दिए ती कर्मचारीको समस्या समाधान हुने रक्षाका अधिकारीले बताए ।
पुरानैलाई निरन्तरता,"उपप्रमुख पार्वती शाहले आउँदो आर्थिक वर्षका लागि ३ अर्ब ३७ करोड ३१ लाख १७ हजार रुपैयाँको बजेट पेस गरेकी छन् । पूर्वाधारतर्फ ४७ करोड ७४ लाख, कृषि, सहकारी, पर्यटन, पशु र उद्योग क्षेत्रमा महानगरले खर्च गर्ने बजेट १९ करोड ७२ लाख, शिक्षामा ८ करोड ६३ लाख रुपैयाँ खर्च गर्ने प्रस्ताव छ । स्वास्थ्यमा पनि यही हाराहारीमा बजेट छुट्याइएको छ । युवा र खेलकुदको क्षेत्रमा साढे ६ करोड रुपैयाँ खर्च गर्ने महानगरको योजना छ । महानगरले प्रारम्भिक बाल विकास केन्द्रमा कार्यरत सहयोगी कार्यकर्ताको सेवा सुविधा २० प्रतिशत बढाउने घोषणा गरेको छ । पोसाक भत्ताबापत वार्षिक ४ हजार रुपैयाँ एकमुष्ट दिने भनिएको छ ।"
व्यापार घाटा कम गर्न कार्ययोजना,"अर्थ मन्त्रालयले निर्यातजन्य वस्तु र सेवाहरूको विकास र मूल्य शृंखला विकास तथा व्यापार पूर्वाधार विकासको क्षेत्रमा केन्द्रित गरी व्यापारका लागि सहायता परिचालनमा प्राथमिकता दिनुपर्ने उल्लेख छ । एक तहको प्रशोधन गर्नुपर्ने प्रकृतिका सबै औद्योगिक कच्चा पदार्थको भन्सार महसुल दर पुनरावलोकन गर्ने । प्रमुख सहरमा कृषि उपज बिक्री केन्द्र र भण्डारण गृह स्थापना गर्न बजेट व्यवस्थापन गर्ने उल्लेख छ । कृषि मन्त्रालयले दुई वर्षको अवधिमा आलु तरकारी, दूध, माछा मासु तथा अण्डाको उत्पादन वृद्धिका लागि सहुलियतपूर्ण कर्जा तथा अन्य प्रवर्द्धनात्मक कार्यक्रममार्फत उत्पादन वृद्धि गरी आत्मनिर्भर हुने उल्लेख छ । परराष्ट्र मन्त्रालयले परराष्ट्र नीतिको कार्यान्वयनमा निर्यात प्रवर्द्धनलाई समेत केन्द्रविन्दुमा राख्ने, नेपाली नियोगसँग समन्वय गरी निर्यात प्रवर्द्धन कार्यक्रम गर्ने उल्लेख छ ।"
तातोपानी नाकामा छैन चहलपहल,"सातादेखि थन्कियो कन्टेनर चीनको आर्थिक तथा प्राविधिक सहयोगमा लार्चामा निर्माण गरिएको अन्तर्राष्ट्रियस्तरको सुक्खा बन्दरगाह अझै सञ्चालनमा आएको छैन । चाइना रेलवे कन्सट्रक्सन कम्पनी (सीआरसीसी) ले बनाएको बन्दरगाहमा सातादेखि ऊन बोकेको एउटा कन्टेनर थन्किएको छ । बल्ल साँचो लियौं, हप्तादिनपछि बन्दरगाह पूर्ण रूपमा सञ्चालनमा ल्याउनेछौं, प्राविधिक, सञ्चारलगायत पूर्वाधार तयार गर्नुपर्यो, तातोपानी भन्सारका प्रमुख अधिकृत कृष्ण बस्नेतले भने । नाका खुलेसँगै बन्दरगाह जिम्मा लिएको सुनाउँदै उनले शुक्रबारबाट सातजना कर्मचारी आउने बताए ।"
'वाइडबडीको समस्या पुरानै',"सरकार ग्यारेन्टी बसेर सञ्चय कोष र नागरिक लगानी कोषबाट लिएको ऋण चुक्ता गर्ने गरी कमाउनुपर्ने अवस्था छ, उनले भने । प्रधानमन्त्री तथा मन्त्रिपरिषदको कार्यालय, राष्ट्रपति र उपराष्ट्रपतिको कार्यालय, संस्कृति, पर्यटन तथा नगारिक उड्डयन मन्त्रालय र राष्ट्रिय योजना आयोगको सचिवालयको तर्फबाट अर्थमन्त्री खतिवडाले विनियोजित बजेटमा उठेका प्रश्नको उत्तर दिएका थिए । सांसदहरूले राजस्व अनुसन्धान, सम्पत्ति शुद्धीकरण र राष्ट्रिय अनुसन्धान प्रधानमन्त्री तथा मन्त्रिपरिषद्को कार्यालयमा राखेपछिको उपलब्धिको माग गरे । सांसद झाँक्रीले भनिन्, राजस्व कार्यालय प्रधानमन्त्री मातहतमा लगेपछिको उपलब्धि के भयो ? उनले प्रधानमन्त्री कृषि कार्याक्रमको अवस्था बेहाल रहेको बताइन् । कांग्रेसकी सचेतक पुष्पा भुसालले अर्थ र गृहलाई प्रधानमन्त्री कार्यालयमा ल्याउनुको कारण माग गरिन् ।"
किसानसम्म पुगेन बाली बिमा,"किबी, अदुवा र अलैंचीमा यहाँ बिमा भएको पाइन्छ । विभिन्न बैंकले कृषि शीर्षकमा ऋण प्रवाह गर्दा बिमा अनिवार्य गरेपछि मात्र कृषकले बिमा गरेको पाइएको छ । नेको इन्सोरेन्स लिमिटेडले इलामसहित मेची अञ्चलका झापा, पाँचथर, ताप्लेजुङलगायत जिल्लामा बिमा गर्दै आएको छ । कम्पनीको बुझाइअनुसार बाली बिमाको अवस्था अझ कम छ । तीनवटा पहाडी जिल्लामा १४ सयजति कृषकले मात्र पशु र बाली बिमा गरेका छन् । यसमा इलामको अवस्था अझ कम छ । कृषितर्फ अलैंची र किबीका केही बगानबाहेकमा बिमा गरिएको छैन । बिमा गर्दा कृषकलाई नोक्सानी हुने अवस्था नै छैन, बजार प्रतिनिधि मोहनकुमार तामाङले भने, आफैंले सम्झाइबुझाइ पशु बिमा गराएका धेरैले राहत पाएका छन् ।"
लोट्टेरिया अब नेपालमा,"काठमाडौं (कास) फास्टफुड फ्रेन्चाइज रेस्टुरेन्ट लोट्टेरिया नेपालमा पनि खुल्ने भएको छ । दक्षिण कोरीयाली बहुराष्ट्रिय कम्पनी लोट्टे ग्रुपअन्तर्गतको लोट्टेरिया रेस्टुरेन्ट नेपालमा सञ्चालन गर्न लोट्टे जीआरएस र हिमालय एनकेका बीच फ्रेन्चाइज सम्झौता भएको हो । लोट्टेका सीईओ नाम इक ऊ र हिमालय एनकेका अध्यक्ष विनोद कुँवरले सम्झौतापत्रमा हस्ताक्षर गरे । यो सम्झौताले नेपाली अर्थतन्त्रमा सकारात्मक असर गर्ने उद्योग वाणिज्य तथा आपूर्तिमन्त्री मातृकाप्रसाद यादवले दाबी गरे । वैदेशिक लगानी भित्र्याउन सरकारले नीति परिवर्तन गरी अनुकूल वातावरण बनाएको छ । यो सम्झौताले दुवैलाई लाभान्वित गर्नेछ, उनले भने ।"
मोबाइल किन्दा छुट,काठमाडौं (कास) एनआईसी एसिया बैंकको डेबिड वा क्रेडिट कार्डमार्फत फोन किन्दा २५ प्रतिशत वा अधिकतम ५ हजार रुपैयाँसम्म छुटको व्यवस्था गरिएको छ । तर त्यसका लागि दराज अनलाइन सपिङको मोबाइल विक मा सहभागी हुनुपर्नेछ । १५ गतेसम्म जारी मोबाइल विकमा मोबाइल किन्दा यस्तो छुट प्राप्त गर्न सकिने बैंकले जनाएको छ ।
लेमनलाई मुम्बईमा फ्लेम अवार्ड,"काठमाडौं (कास) एक्टिभेसन एजेन्सी लेमनले भारतको मुम्बईमा आयोजित फ्लेम अवार्डस हात पारेको छ । एजेन्सीले विभिन्न विधामा ४ स्वर्ण, ३ रजत र ३ काँस्य पदक हासिल गरेको जनाएको छ । लेमनका प्रबन्ध निर्देशक उज्ज्वल शाक्यले नेपालका विज्ञापन उद्योगका लागि यो निकै खुसीको क्षण भएको बताए । यस्तै नेपालबाटै प्रतिनिधित्व गरेका अन्य दुई एजेन्सीले पनि पुरस्कार हात पारेका छन् । आउटरिच नेपालले प्रोमोसनल क्याम्पिनिङ अफ दि इयरतर्फको रजत अवार्ड र क्रेओ कम्युनिकेसन्सले पनि अर्को एक विधामा रजत अवार्ड जितेको जनाइएको छ ।"
डेढ दशकदेखि लाइसेन्स कब्जा,"यो परिमाणमा सिमेन्ट उत्पादनका लागि करिब ३ सय वर्षसम्म पुग्ने कच्चा पदार्थ रहेको अध्ययनले देखाएको छ । सुमार्गीले भने कम्पनीले दैनिक ६ सय टन सिमेन्ट उत्पादन गर्ने बताएका छन् । उनले उद्योग सुरु भएमा स्थानीय ५ हजार व्यक्तिले रोजगारी पाउने र जग्गादाता, उद्योगमा काम गर्ने कर्मचारी तथा मजदुरलाई ५० हजारको सेयर दिइने बताए ।"
विद्युत् आयोजनाको सेयर निष्कासनमा कडाइ गर्ने आयोगको तयारी,"इपानले आयोगबाट सेयर निष्कासनको स्वीकृत हुनुअघि नै परियोजना प्रभावित क्षेत्रका बासिन्दाका लागि छुट्याइएको सेयर उपलब्ध गराउने निर्णय भइसकेको हुनुपर्ने प्रावधान राख्न पनि आयोगलाई सुझाव दिएको छ । यसले परियोजना बनाउन स्थानीय जनताको सहयोग हुने इपानले जनाएको छ । आयोगले तयार पारेको निर्देशिकाको मस्यौदामा हकप्रद सेयर वा थप सार्वजनिक सेयर निष्कासन गर्न प्रारम्भिक सेयर निष्कासन गरेको मितिले ५ वर्ष पूरा भएको हुनुपर्ने प्रावधान राखिएको छ । यस्तै प्रारम्भिक सेयर खरिदकर्तालाई प्रक्षेपण गरिएको लाभांश वितरण गरेको हुनुपर्ने व्यवस्था पनि निर्देशिकामा राखिएको छ । निजी ऊर्जा उत्पादकहरूले भने ५ वर्षे प्रावधान हटाएर एक वर्षमा झार्न सुझाव दिएका छन् । हकप्रद सेयर निष्कासन गर्न ५ वर्षसम्म प्रतीक्षा गर्नुपर्ने प्रस्तावित व्यवस्था ठीक भएन, इपानले भनेको छ, प्रक्षेपण गरिए अनुसारको मुनाफा प्राप्त नभए पनि हकप्रद सेयर वा थप सेयर जारी गर्न पाउनुपर्ने व्यवस्था हुनुपर्छ । परियोजनाको लागत, निर्माण अवधि र बैंकको ब्याजदरमा आउने उतारचढावका कारण विद्युत् परियोजनामा सधैं प्रक्षेपण गरिए अनुसारको लाभांश नहुने इपानले दर्ता गराएको संशोधनमा उल्लेख छ ।"
विद्युत् निर्यात प्रक्रिया अघि बढाऊ,"छलफलका क्रममा भारतीय अधिकारीले नेपालमा निजी क्षेत्रले अध्ययन र विकास गरिरहेका १८ हजार मेगावाट विद्युत्बारे चासो राखेका थिए, उनले भने, उनीहरूले नेपाली ऊर्जाको लागि भारतीय बजार खुला रहेको बताए ।नेपाली ऊर्जा निर्यातका लागि सहज हुने गरी भारतले पछिल्लोपटक विद्युत् व्यापारसम्बन्धी कानुन संशोधन गरेकाले भारतीय बजारप्रति निजी प्रवर्द्धक उत्साहित भएको उनले जानकारी दिए ।"
चिनियाँ कम्पनी किन ढिलो गर्छन् ?,"त्रिशूली थ्री ए को पहिलो ३० युनिटबाट उत्पादन थालिए पनि दोस्रो युनिटको काम भने सुस्त छ । मन्त्री पुनले राजदूत यान्छीसँग यी आयोजनाको काम सम्पन्न गर्नका लागि चिनियाँ कम्पनीसँग समन्वय गरिदिन आग्रह गरेको मन्त्री पुनको सचिवालयद्वारा जारी विज्ञप्तिमा भनिएको छ । मन्त्री पुनले दूधकोसी जलविद्युत् आयोजनामा लगानी जुटाउन सहयोगका लागि पनि राजदूसँग आग्रह गरे । दूधकोसी जलविद्युत् आयोजनामा विश्व बैंकले ५० करोड अमेरिकी डलर लगानी गर्ने भन्दै उनले अपुग हुने २ खर्ब रुपैयाँ जुटाउन सहयोग मागेका हुन् । नेपालको कम्तीमा २४ वटा जलविद्युत् आयोजनामा १४ वटा चिनियाँ कम्पनीले काम गरिरहेका छन् । चिनियाँ कम्पनीले निर्माण गरिरहेका परियोजनामा प्रवेशाज्ञा, प्राकृतिक प्रकोप र जग्गाको अधिग्रहणलगायत समस्या रहेको चिनियाँ राजदूतको भनाइ थियो ।"
बराबरीले जापान र इक्वेडरलाई घाटा,कन्काकाफह्युस्टन कन्काकाफ गोल्डकपमा सोमबार बुर्मडा र हाइटी विजयी रहे ।
महिला विश्वकप,पेरिस अमेरिका र स्वीडेनले सोमबार राति महिला विश्वकपको क्वाटरफाइनल यात्रा तय गरेको छ । डिफेन्डिङ च्याम्पियन अमेरिकाले तनावपूर्ण खेलमा स्पेनलाई २१ ले हरायो । त्यसमा दुवै गोल मेगना रापिनोले गरिन् । अब क्वाटरफाइनलमा अमेरिकाले आयोजक फ्रान्सको सामना गर्नेछ । यस्तै अर्को खेलमा स्वीडेनले क्यानडाको चुनौती १० ले पन्छायो । त्यसमा स्टिना ब्ल्याकस्टोनियसले गोल गरिन् । स्वीडेनको अन्तिम आठको प्रतिद्वन्द्वी जर्मनी हुनेछ ।
भवानीबक्सलाई ट्रफी,"सुदूरपश्चिम प्रदेशअन्तर्गत नौवटै जिल्लाका तैनाथ गण तथा गुल्मका ३ सय २१ पुरुष र २५ महिला सैनिक खेलाडीले ७ खेलका ६५ इभेन्टमा प्रतिस्पर्धा गरेका थिए । भवानीबक्सले फुटबल, एथलेटिक्स, बक्सिङ, पौडी र तेक्वान्दोको उपाधि जित्यो । भवानीका रामबहादुर पुनले सर्वाधिक पदक जितेका थिए ।"
अस्ट्रेलिया सेमिफाइनलमा,जेसन बेहरेन्डोर्फ ५४४मिचेल स्टार्क ४४३
राबाडाले सिकेको पाठ,"राबाडा आफैं पनि यसपल्टको विश्वकपमा सबैभन्दा निराशाजनक प्रदर्शन गर्ने खेलाडीमा रहेका छन् । उनले ५०८३ को औसतमा ६ विकेटमात्र लिएका छन् । इन्डियन प्रिमियर लिगमा प्रभावशाली प्रदर्शन गरेयता उनले आफ्नो टिमका लागि विश्वकपमा त्यस्तै खेल दोहोर्याउन सकेनन् । यसलाई लिएर उनले भने, आईपीएलमा मैले अपेक्षाअनुसार प्रदर्शन गर्न सकें तर विश्वकपमा मेरो प्रदर्शन त्यस्तो रहेन । मैले योभन्दा राम्रो प्रदर्शन गर्नुपर्ने थियो ।"
प्लेयर्स टु वाच,न्युजिल्यान्ड टोलीका सबैभन्दा अनुभवी ब्याट्सम्यान हुन् टेलर । विश्वकपमा न्युजिल्यान्डले अहिलेसम्म कप्तान केन विलियम्सनलाई गतिलो साथ दिने ब्याट्सम्यान भेटेको छैन । धेरै हदसम्म टेलरले उनलाई साथ दिइरहेका छन् । ५ मध्ये तीन इनिङ्समा अर्धशतक बनाएका टेलरले वेस्ट इन्डिजविरुद्ध ६९ रन प्रहार गरेका थिए । ३५ वर्षीय टेलरले बंगलादेशविरुद्ध ८२ र अफगानिस्तानविरुद्ध ४८ रन बटुलेका थिए ।
लारा अस्वस्थ,पीटीआईका अनुसार आधुनिक क्रिकेटका महान मानिने लारा अहिले विश्वकपको प्रवर्द्धनका लागि भारतमा छन् । उनको नाममा टेस्ट क्रिकेटमा अविजित ४ सय रनको कीर्तिमान छ । सन् २००७ को विश्वकपमा वेस्ट इन्डिजको खराब प्रदर्शनपछि लाराले सक्रिय खेलबाट संन्यास लिएका थिए ।
सकिबको सपना,"सन् २०११ मा आयरल्यान्डविरुद्ध ५० रन र ५ विकेटको प्रदर्शन गरेका भारतका युवराज सिंहपछि यो उपलब्धि दोहोर्याउने सकिब एकमात्र खेलाडी हुन् । सकिबले आफ्नो प्रदर्शनमा खुसी व्यक्त गरेका छन् । उनले भनेका छन्, म वास्तवमै खुसी छु । मेरो प्रदर्शनले टिममा सकारात्मक प्रभाव पर्नु पर्छ ।"
"संयमित न्युजिल्यान्ड, अनिश्चित पाकिस्तान",खेलको पूर्वसन्ध्यामा म्यानचेस्टरमा वर्षा हुने अनुमान गरिएको छ । बुधबारको मौसममा उल्लेख्य सुधार हुनेछ । तीव्र बलरलाई बल स्वीङ गराउन सहज हुनेछ । मोहम्मद अमिर र बोल्टको प्रदर्शन प्रभावशाली हुने अपेक्षा गरिएको छ ।
सुखद अन्त्यको आस,"अबाहानीविरुद्धको खेलको नतिजाबाट निराश देखिएका कप्तान विराज महर्जनले एसियाली स्तरको प्रतियोगिता खेल्न पाउनु सौभाग्य भएको दाबी गरे । बंगलादेशको ह्युमिडिटीसँग अभ्यस्त हुन नसकेका कारण हामीले त्यस खेलमा नराम्रो प्रदर्शन गर्यौं । हामीले अहिलेसम्म जित हासिल गर्न सकेका छैनौं तर व्यावसायिकताबारे धेरै कुरा देख्न पायौं । एउटा टिमलाई उत्कृष्ट बनाउन क्लब, खेलाडी र संघको भूमिका कस्तो हुनेछ भन्नेबारे पनि थाहा पायौं । लोप्साङले एएफसी कपको प्रदर्शन खराब हुनुमा विदेशी खेलाडीको प्रदर्शन अपेक्षाकृत हुन नसक्नुलाई कारक मानेका छन् । अन्य टिममा विदेशी खेलाडीले निर्णायक प्रदर्शन गरेका छन्, हाम्रा खेलाडीहरू यस प्रतियोगितामा चल्न सकेनन्, उनले भने ।"
दोहोरिए सावित्रा र प्रिन्स,"युवा खेलाडीको मनोनयनमा एसियाली जुनियर स्वर्ण पदकधारी एथलेटिक्सका अजितकुमार यादव, ब्याडमिन्टनका प्रिन्स दाहाल, क्रिकेटका ललितनारायण राजवंशी, फुटबलकी मन्जलीकुमारी योन्जन र कराँतेका विजय श्रेष्ठ परेका छन् । प्रिन्स पनि पिपल्स च्वाइसको मनोनयनमा परेका खेलाडी हुन् । प्रशिक्षक विधामा एसियाली खेलकुदका रजत विजेता पाराग्लाइडिङका योगेश भट्टराई, क्रिकेटका जगत टमाटा, एथलेटिक्सका धनीराम चौधरी, भलिबलका ज्ञानेन्द्र विष्ट र फुटबलका हरि खड्का मनोनयनमा परेका छन् । वर्ष २०७५ भर गरेको प्रदर्शन आधारमा उत्कृष्ट खेलाडी छनोट गरी मनोनयन गरिएको संयोजक रेग्मीले जानकारी दिए । चारै विधाका विजेताको घोषणा अवार्ड समारोहकै दिन गरिनेछ । साथै अन्य विधा लाइफटाइम एचिभमेन्ट अवार्ड, उत्कृष्ट पारा एथलिट अवार्ड, स्पेसल अवार्ड, टिम अफ दी इयर, इन्टरनेसनल स्पोर्टस जर्नालिस्ट अवार्ड र पिपुल्स च्वाइस अवार्डको घोषणा कार्यक्रमकै दिन गरिने मञ्चले जनाएको छ । पिपल्स च्वाइसमा प्रिन्स र सावित्रासँगै भलिबलकी रेश्मा भण्डारी, शारीरिक सुगठनका महेश्वर महर्जन र क्रिकेटका सन्दीप लामिछाने मनोनयनमा परेका छन् । उनीहरूले मतका आधारमा अवार्ड जित्ने छन् ।"
यू१९ टोलीमा चार नयाँ,"रोहितकुमार पौडेलको कप्तानीमा रहेको नेपाली यू१९ टोलीमा पवन सर्राफ, कमलसिंह ऐरी, रित गौतम, हरिबहादुर चौहान, विशालविक्रम केसी, प्रतिश जिसी, तिलकराज भण्डारी, रशिद खान, भीम सार्की, लोकेशबहादुर बम, सागर ढकाल, कुशल मल्ल र खडकबहादुर बोहरा छन् । नेपाली यू१६ का कप्तान विशाल, लेग स्पिनर तिलक तथा ब्याट्सम्यानद्वय खडक र लोकेश पहिलोपल्ट यू१९ टोलीमा परेका हुन् । नेपालले २०१७ को सेप्टेम्बरमा मलेसियामै सम्पन्न एसीसी यू१९ इस्टर्न रिजनको पछिल्लो संस्करण फाइनलमा हङकङलाई पराजित गर्दै उपाधि जितेको थियो ।राष्ट्रिय टोलीबाट खेलिसकेका सन्दीप जोरा, आसिफ शेखसहित सूर्य तामाङ र आकाश चन्दलाई बैकल्पिकमा राखिएको छ । विनोद दास प्रशिक्षकमा छन् । पूर्व कप्तान राजु खड्का व्यवस्थापक र विक्रम न्यौपाने फिजियो छन् । नेपाली टोली जुन ३० मा मलेसिया जानेछ ।"

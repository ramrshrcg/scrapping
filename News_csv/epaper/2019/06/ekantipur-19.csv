शीर्षक,विवरण
नेटवर्किङमा फसाइँदै सयौं युवा,"५ नम्बर प्रदेश योजना आयोग उपाध्यक्ष प्रकाश श्रेष्ठ नेटवर्किङ व्यवसायमा कसैलाई संलग्न गराउनु गलत रहेको बताउँछन् । नेटवर्किङ व्यवसाय नेपालमा प्रतिबन्ध छ । विदेशी विनिमय ऐनअनुरूप नेपाली नागरिकले बाहिरी देशमा पुँजी जम्मा गर्न पनि मिल्दैन, श्रेष्ठले भने । उनले भारतमा रहेका नेटवर्किङ कम्पनीका कारण स्वदेशको पुँजी पलायन हुँदा शोधनान्तर घाटामा असर पुग्ने र लगानीयोग्य पुँजीको अभाव खेपिरहेका स्वदेशी वित्तीय संस्थालाई अझ समस्या हुने बताए ।"
टेन्डर हत्याउन अदालतको सहारा,"झा पदबाट हटेपछि टेन्डर प्रक्रिया अघि नबढी अलपत्र पर्यो । टेन्डरमा रुचि राखेको समूहले उनलाई फेरि अध्यक्षका रूपमा प्राधिकरणमा फर्काएको जानकारहरू बताउँछन् । नभन्दै झाले दोस्रो पटक अध्यक्षको कार्यभार सम्हाल्नासाथ टेन्डर प्रक्रिया अघि बढ्यो । प्राधिकरणका एक उच्च प्राविधिकको भनाइमा अहिले जति पर्दापछाडि खेल भइरहेको छ, त्यसमा निवर्तमान अध्यक्ष झा र स्वार्थ समूह संलग्न छ ।"
कर्णालीमा जिप खस्यो,"२ महिनामा १५ को ज्यान गयो पछिल्ला दुई महिनामा कर्णालीमा सडक दुर्घटनामा परी १५ जनाले ज्यान गुमाएका छन् । वैशाख र जेठमा मात्र सुर्खेतमा ९ सवारी दुर्घटनामा ४ जनाको मृत्यु भएको र ४ जना गम्भीर घाइते भएको प्रदेश ट्राफिक प्रहरी कार्यालयले जानकारी दिएको छ । दैलेखमा ३ सवारी दुर्घटनामा ४ जनाले ज्यान गुमाएको र दुई जना गम्भीर घाइते भएका छन् । सल्यानमा ५ सवारी दुर्घटनामा चार जनाले ज्यान गुमाएको र दुई जना गम्भीर घाइते भएको प्रहरीको भनाइ छ । जुम्ला, कालिकोट र पश्चिम रुकुममा ११ जनाको ज्यान गएको र ११ जना गम्भीर घाइते भएको ट्राफिक प्रहरीले बताएको छ । साँघुरो र कच्ची सडकका कारण दुर्घटना बढदै गएको ट्राफिक प्रहरी प्रमुख विमल बस्नेतले जानकारी दिए ।"
गुठी विधेयक फिर्ता,"आज खबरदारी सभासम्पदाप्रेमीले गुठीसम्बन्धी विधेयक फिर्ता हुनुलाई आंशिक सफलता भनेका छन् । उनीहरूले गुठी परम्परा र सम्पदामा सरोकारवालाको स्वामित्व, अधिकार र सहभागिताका लागि निरन्तर खबरदारी जरुरी रहेको बताएका छन् । गुठी विधेयक प्रतिरोध संयुक्त कार्यक्रमका संयोजक महेशमान श्रेष्ठले मंगलबार विज्ञप्ति जारी गर्दै बुधबार माइतीघर मण्डलमा हुने भनिएको जनप्रदर्शन खबरदारी सभाका रूपमा रहने जनाएका छन् । उनले प्रधानमन्त्री केपी शर्मा ओलीले मंगलबार पत्रकार सम्मेलनमा गुठी आन्दोलनका विषयमा प्रयोग गरेको भाषा भने मर्यादित नभएको पनि विज्ञप्तिमा उल्लेख गरेका छन् ।"
प्रदेशपिच्छे जडीबुटी पकेट,"जडीबुटीको प्रशोधन, ब्रान्डिङ, गुणस्तर प्रमाणीकरणमार्फत मूल्य अभिवृद्धि गरिनु जरुरी छ । यी सम्पूर्ण कार्य एकीकृत रूपमा गर्न जडीबुटी क्षेत्र रेखांकन र घोषणा गरी कार्यान्वयन गर्न आवश्यक रहेको जोशी बताउँछन् । विश्व बजारमा नेपाली जडीबुटीको सहज पहुँचका लागि विषाक्त रसायनविहीन जडीबुटीको उत्पादनमार्फत अन्तर्राष्ट्रियस्तरको गुणस्तर कायम हुनुपर्ने उनको तर्क छ ।"
सचिव नहुँदा रोकियो काम,"अछाम (कास) कर्मचारी अभावले स्थानीय तहलाई निर्धारित समयमै गाउँ तथा नगरसभा गर्न समयमा भएको छ । प्रशासनिक तथा सिफारिसलगायत दैनिक सेवा प्रवाहसमेत प्रभावित छन् । असार १० भित्र नगरसभा सम्पन्न गरिसक्नु पर्ने प्रावधान छ । तर, कर्मचारी नहुँदा बजेट निर्माणदेखि अन्य काम रोकिएका छन्, पञ्चदेवल विनायकका नगर प्रमुख देवराज देवकोटाले भने, नगरपालिकामा भएका कर्मचारी अन्य ठाउँमा समायोजन भएर गए । तर यहाँ दुर्गम भनेर कोहि आउन चाहँदैनन् । अछामका १० स्थानीय तहमध्ये नगरपालिकाका १० वडामा एकजना पनि वडासचिव नहुँदा कामकाज ठप्प भएको नगर प्रमुख देवकोटाले बताए । कर्मचारी नभएर एक महिना अघिदेखि नै समस्या आएको स्थानीय तहले जनाएका छन् । कर्मचारी नभएपछि कतिपय वडा पालिकाका जनप्रतिनिधिले आफैले काम गरिरहेको उनले बताए । हाम्रो अध्ययन र विवेकले भ्याएसम्म कर्मचारीले गर्ने काम पनि आफैं गरिरहेका छौं । नगरपालिकामा पनि निमित्त कार्यालय प्रमुखले कार्य सञ्चालन गरिरहेका छन् ।कर्मचारी अभावले ढकारीमा गाउँसभा र बजेट निर्माण तयारी प्रभावित हुन लागेको गाउँपालिका अध्यक्ष धनबहादुर बुढाले बताए । उनकाअनुसार ८ वडामा काम गर्ने २ जना वडा सचिव मात्रै छन् । क्षेत्रमा कस्ता कार्यक्रम तथा योजना छनोट गर्ने र बजेट निर्माणको पाटोसमेतमा अन्योल भएको प्रमुख प्रशासकीय अधिकृत पनि काम विशेषले बाहिर जानु भएको छ । वडामा सचिव छैन । महिला तथा बालबालिका शाखा, लेखा फाँट कर्मचारीविहीन छन् । कृषि शाखाको जिम्मेवारी स्थानीयलाई दिएका छौं अध्यक्ष बुढाले भने, तोकिएको समयमा गाउँसभा गर्न सकिदैन । जनप्रतिनिधिहरूबाट सम्भव हुने कुरा भएन ।तुर्माखाँद गाउँपालिकाले भने वडासचिव नहुँदा अन्य शाखाका कर्मचारीलाई जिम्मा दिएको छ । गाउँपालिका उपाध्यक्ष अमृता बुढाका अनुसार कमचारी समायोजनपछि कार्यसम्पादन गर्न चुनौती थपिएको छ । उनका अनुसार घरपायक पर्ने यहाँका कर्मचारीले नै दुर्गम भनेर आफ्नो गाउँपालिका रोजेका छैनन् । न्युनतम कर्मचारीसमेत नहुँदा काम गर्न कठिनाइ भएको उनले बताइन् । पर्याप्त कर्मचारी, ऐन तथा अधिकार स्थानीय तहको लागि दिन आवश्यक रहेको उनको भनाई छ । थोरै कर्मचारी भएकाले जनतालाई अपेक्षित सुविधा दिन नसकेको उनले बताइन् ।कर्मचारी अभावले जनप्रतिनिधि पनि अलमलमा परेको जिल्ला समन्वय समिति प्रमुख नरबहादुर कुवँर बताउँछन् । नगरपालिका र गाउँपालिकाको कार्यालय स्थापनासँगै जनप्रतिनिधिहरू वडा कार्यालयसमेत स्थापना गरिसक्दा पनि वडासचिव कार्यालयमा उपस्थित नहुँदा सेवाग्राही रित्तो हात घर फर्किन बाध्य भएको गुनासो आएको उनको भनाइ छ । स्थानीय तहले गर्ने काम चुस्तदुरुस्त, पारदर्शी हुनुपर्छ भन्ने आवाज सबैतिरबाट उठ्छ, तर काम गर्ने जनशक्तिको अभाव छ । बजेट निर्माण गर्ने बेला कर्मचारीको सहभागिता छ्रैन उनले भने, कतिपय नगरपालिकामा उपसचिवको दरबन्दी भएपनि अधिकृत स्तरका कर्मचारी उपलब्ध नहुँदा सचिवलाई निमित्त कार्यकारी बनाएर पठाइएका छ ।"
राजस्व विधेयक अर्थ समितिमा फिर्ता,"सचिवालयका एक अधिकारीका अनुसार त्यति बेला राज्यव्यवस्था र अर्थ समितिका सांसदबीच नै क्षेत्राधिकारका विषयमा भनाभन भएको थियो । त्यसपछि विधेयक अर्थ समितिमै पठाइएको थियो । लगानीको कुरा अर्थसँग सम्बन्धित हुन्छ, समितिका एक सदस्यले भने, कतिपय अवस्थामा व्यक्तिगत चासोका कारण पनि यस्तो हुने गरेको छ । राजस्व चुहावट ऐन २०५२ लाई संशोधन गर्न बनेको विधेयकमा राजस्व चुहावट नियन्त्रण गर्न नयाँ प्रावधान राखिएका छन् । ओलीले आफू प्रधानमन्त्री भएपछि अर्थ मन्त्रालयअन्तर्गतको राजस्व अनुसन्धान विभागलाई आफू मातहत राखेका छन् ।"
प्रादेशिक विश्वविद्यालयमा केन्द्रित,"सुदूरपश्चिम प्रदेशले सानै छु म बढ्न देऊ, बालविवाह होइन पढ्न देऊ नारालाई बजेटमा प्राथमिकता दिएको छ । प्रदेशभित्रका ३२ वटै निर्वाचन क्षेत्रमा कम्तीमा दुईवटाको दरले सामुदायिक विद्यालयहरूमा दुईकोठे भवन निर्माण गर्न १२ करोड ८० लाख बजेट छुट्याइएको छ । प्रदेशभर ६४ वटा चारकोठे भवन निर्माण गर्न २५ करोड ६० लाख बजेट विनियोजन गरिएको हो । १२ वटा क्याम्पसका लागि फर्निचरसहित कक्षाकोठा निर्माण गर्न १२ करोड ८० लाख विनियोजन गरिएको छ । अनाथ असहाय बालबालिकाको शिक्षाका लागि प्रत्येक जिल्लामा निःशुल्क आवासीय विद्यालयका लागि ७५ लाखको दरले रकम विनियोजन गरिएको हो । राउटेलगायत अल्पसंख्यक, गरिब जेहेनदार, सहिद परिवारका बालबालिकालाई दिइने छात्रवृत्तिलाई निरन्तरता दिने उल्लेख छ । चिकित्सा शिक्षाशास्त्र अध्ययनका लागि छात्रवृत्ति ३ रकम करोड विनियोजन भएको छ । प्रत्येक स्थानीय तहबाट ११ जनाको दरले विद्यार्थीहरूलाई १८ महिने प्राविधिक शिक्षा र डिप्लोमा अध्ययनका लागि छात्रवृत्ति उपलब्ध गराउने बजेट विनियोजन गरिएको छ । प्रदेशभित्रका ९ वटै जिल्लामा एउटाएउटा क्याम्पसलाई नमुना क्याम्पस बनाउन रकम छुट्याइएको छ । कर्णाली प्रदेशले पनि विषय शिक्षक अभाव टार्न स्वयं सेवक शिक्षक परिचालनलाई प्राथमिकता दिएको छ । सामुदायिक विद्यालयहरूमा कार्यरत सहयोगीहरूलाई वार्षिक १० हजारका दरले प्रोत्साहन भत्ता उपलब्ध गराउने बजेटमा उल्लेख छ ।"
सात विश्वविद्यालय ३ महिनाभित्र रिक्त हुँदै,"मापदण्डअनुसार उपकुलपति पदका लागि विद्यावारिधि (पूर्णकालीन) वा स्नातकोत्तर वा सोसरह उपाधि प्राप्त गरेको प्राध्यापक हुनुपर्नेछ । विश्वविद्यालय अनुदान आयोगका अध्यक्ष प्राध्यापक भीमप्रसाद सुवेदीले मापदण्ड बन्नु सकारात्मक भए पनि कार्यान्वयनको पहल बाँकी रहेको बताए । भदौ र असोजभित्र सात विश्वविद्यालय पदाधिकारीविहीन हुँदै छन्, उनले भने, नयाँ नियुक्तिका निम्ति सर्च कमिटी गठन अघि बढेको छैन ।"
छोरालाई क्यानडा पठाउन खोज्दा बाबु लुटिए,"आलेले पैसा लुटिएको मात्र होइन, अंग झिकेर बेच्ने कोसिस पनि गरिएको हुन सक्ने बताए । १२ घण्टा उपचार गराएपछि आफन्तसँग पैसा मागेर नेपाल फर्किएको जनाए । पैसा त गुम्यो नै, झन्डै ज्यान पनि गएन, उनले भने । पीडितको उजुरीका आधारमा प्रहरीको मानव बेचबिखन अनुसन्धान ब्युरोले जेठ अन्तिम साता योगेशलाई काभ्रेबाट पक्राउ गर्यो । उक्त घटनाका एक अनुसन्धान अधिकारीका अनुसार योगेशले बेहोस अवस्थामा रहेका रवीन्द्रका मामा र बाबुको तस्बिर मोबाइलबाट श्रीमतीलाई पठाइदिएको देखिन्छ । प्रहरीले पनि रकम लुटपाटसँगै अंग झिकेर बेच्ने उद्देश्य हुन सक्ने औंल्याएको छ । मानव बेचबिखनको यो गिरोहले पैसा लुट्ने र मानव अंगसमेत बेचबिखन गर्ने प्रयास गरेको देखिन्छ, डीएसपी राजकुमार सिलवालले भने । प्रहरीले क्यानडा रहेको बताउने अमृतले इन्डोनेसियाबाट मानव तस्करीको सञ्जाल चलाइरहेको निष्कर्ष निकालेको छ ।"
लोकसेवा दरखास्तको म्याद थप,विज्ञापनविरुद्ध परेको रिटको सुनुवाइ सर्योविज्ञापनविरुद्ध सर्वोच्च अदालतमा दायर रिटको सुनुवाइ सरेको छ । सर्वोच्चमा मंगलबार सुनुवाइको मिति तोकिए पनि विज्ञापनको पक्षविपक्षमा अरू रिटसमेत परेका कारण सुनुवाइ सरेको अदालत स्रोतले जानकारी दिएको छ । स्रोतका अनुसार सर्वोच्चका न्यायाधीशद्वय डम्बरबहादुर शाही र दीपककुमार कार्कीको इजलासले सबै रिट निवेदन एकै पटक हेर्न सुनुवाइ सार्ने आदेश जारी गरेको छ । इजलासले अर्को सुनुवाइको मिति भने तोकेको छैन । स्थानीय तहका १ सय २१ जना करार कर्मचारीले सोमबार विज्ञापनविरुद्ध रिट दायर गरेका छन् । लोकसेवाले ५ सय १५ स्थानीय तहमा रिक्त ९ हजार १ सय ६२ पदका लागि गरेको विज्ञापन समानुपातिक समावेशी सिद्धान्त र संविधानविपरीत रहेको दाबीसहित सर्वोच्चमा पहिलो रिट दर्ता दायर भएको थियो । विज्ञापन पक्षधरहरूले समेत विज्ञापन नरोक्न माग गर्दै अर्को रिट दायर गरेका छन् ।
विधेयकविरुद्ध हस्ताक्षर,काठमाडौं (कास) नेपाल पत्रकार महासंघले मिडिया काउन्सिल विधेयक फिर्ता लिन माग गर्दै मंगलबारबाट देशव्यापी हस्ताक्षर संकलन सुरु गरेको छ । महासंघले प्रेस तथा अभिव्यक्ति स्वतन्त्रता कुण्ठित गर्ने प्रावधान रहेको विधेयक फिर्ताका लागि सरकारलाई दबाब दिन मुलुकभर रहेका आफ्ना जिल्लाप्रतिष्ठान शाखा र एसोसिएट संस्थामा हस्ताक्षर संकलन अभियान सुरु गरेको हो । अभियान बिहीबारसम्म जारी रहनेछ । संकलित हस्ताक्षर जिल्ला प्रशासन कार्यालयमार्फत शुक्रबार प्रधानमन्त्री केपी शर्मा ओलीलाई बुझाउने कार्यक्रम रहेको महासंघले जनाएको छ ।
कांग्रेसको विरोधले प्रतिनिधिसभा अवरुद्ध,"सभामुखको कार्यकक्षमा सत्तारूढ नेकपा र कांग्रेसका प्रमुख सचेतक कसले पहिले बोल्ने भन्ने विषयमा आआफ्नो अडानमा रहेपछि सहमति हुन नसकेको स्रोतले जनाएको छ । कार्यसूचीमा प्रधानमन्त्रीले बोल्ने विषय राखिसकिएको थियो, गुरुङले भने, त्यसलाई परिवर्तन गर्दा किन नबोलेको भन्ने अर्थ लाग्न सक्थ्यो । दुवै पक्षबीच सहमति हुन नसकेपछि बैठकमै जेजे हुन्छ भन्दै नेताहरू उठेको समेत स्रोतले जनाएको छ ।"
लोकतन्त्रविरुद्ध अलोकतान्त्रिक तत्त्वको मोर्चाबन्दी : प्रधानमन्त्री,पटकपटक लोकतन्त्र ल्याए पनि त्यसलाई भडकाउँदा विगतमा मौका गुमेको उदाहरण दिँदै प्रधानमन्त्री ओलीले अहिले पनि अरूलाई उचाल्ने काम भइरहेको बताए । प्रधानमन्त्री ओलीले विकास समृद्धिकै लागि सरकार इमानदार भएर लागेकाले कुनै पनि विषयमा शंका नगर्न आग्रह गरे । उनले प्रेस स्वतन्त्रता र मानव अधिकारप्रति प्रतिबद्ध रहेको बताए ।
सञ्चारमाध्यमले तपाईं भन्नसमेत जान्दैनन्,"प्रधानमन्त्रीको भाषिक चिन्ताप्रति सामाजिक सञ्जालमा भाषाविद्हरूले चाखलाग्दा टीकाटिप्पणी गर्न थालेका छन् । केदार शर्माले मिडियामा तिमी र तपाईं दुवैको प्रयोग गर्ने हो भने ठूलो अन्योल हुने टवीटरमा लेखेका छन् । कसलाई तिमी र कसलाई तपाईं सम्बोधन गर्ने र किन भन्ने कुरालाई तर्कसम्मत हिसाबले पर्गेल्न गाह्रो हुन्छ भन्दै उनले जोडेका छन्, हाल मुख्य मिडियाले तृतीय पुरुषमा तिमी भने पनि कसैले तिमी सम्बोधन गरेको छैन । नेपाली मिडियाले तिमी भन्न थालेको अहिलेको होइन तर भाषिक संस्कारप्रति यत्रो संवेदनशीलता भएको मान्छेले पहिले कहिल्यै यसबारेमा बोल्नुभएको होइन भन्दै शर्माले टिप्पणी गरेका छन्, अहिले आफूले भोगेको सत्ताको न्यानो र मिडियाको सम्बोधनको चिसोपन नमिलेर मात्र गुनासो आएको हो ।"
प्रदेशले घटायो विशेष अनुदान,"रामेछापको दोरम्बा गाउँपालिका, सिन्धुलीको घ्याङलेख गाउँपालिका, धादिङको रुबी भ्याली गाउँपालिका, नुवाकोटको दुप्चेश्वर गाउँपालिका, काठमाडौंको शंखरापुर नगरपालिका, चितवनको इच्छाकामना गाउँपालिका र मकवानपुरको राक्सिराङ गाउँपालिकाले विशेष अनुदान स्वरूप ५ करोड पाउने छन् ।हालसम्म सबै गाउँपालिकाले २ करोड ५० लाख रुपैयाँ बराबरको रकम निकासा भइसकेको प्रदेश कोष तथा लेखा नियन्त्रण कार्यालयका प्रमुख हरि उपाध्यायले जनाए । उनका अनुसार आर्थिक मामिला तथा योजना मन्त्रालयको आग्रहमा पहिलो किस्ताबापतको रकम करिब ३२ करोड ५० लाख रुपैयाँ अनुदान गाउँपालिकालाई पठाइसकिएको छ । आर्थिक मामिला मन्त्रालयको आग्रहअनुसार हामीले सम्बन्धित गाउँपालिकाको खातामा रकम जम्मा गरेका छौं, उनले भने ।"
सम्पदा पुनर्निर्माण सुरु,राजा पृथ्वीनारायण शाहले १८१७ देखि १९ मा काठमाडौं उपत्यकाबाट कालिगढ झिकाएर उक्त दरबार बनाउन लगाएका थिए । सुरुमा नौतले भए पनि १९९० सालको भूकम्पले ७ तलामा सीमित भएको बूढापाकाको भनाइ छ । ०७२ वैशाख १२ र २९ गतेको भूकम्पले साततले दरबार टेकोको भरमा छ । तुलजा भवानीको दरबार भक्तपुरे राजाले बनाउन लगाएको भनिए पनि तिथिमितिको भेटिएको छैन । स्थानीयका अनुसार लिच्छविकालीन दरबार भएको दाबी गर्छन् । जुन पूर्वी मोहडाको पूरै भाग गत वर्षात्मा भत्किएको थियो ।
नगर प्रमुखमाथि आक्रमण,घटनापछि नगरप्रमुख बस्नेत र प्रमुख प्रशासकीय अधिकृत रेग्मीले संयुक्त रूपमा जारी गरेको विज्ञप्तिमा घटनाप्रति भर्त्सना गरिएको छ । नगर प्रमुख बस्नेतले मन्थली नगरपालिकामा विधिको शासन कायम गराउनका लागि संघर्ष चलिरहेको बताउँदै विधि नमान्नेहरूको आक्रमणमा परेको गुनासो गरेका थिए ।
चिनोको खीर र फापरको मःम,रमेशकुमार पौडेल
विद्यालय भवन अपांगमैत्री,"भूकम्पप्रतिरोधी आधुनिक संरचना र अपांगमैत्री सुविधा भएको विद्यालयको पुनर्निर्माण गरिएको संस्थाले जनाएको छ । सिन्धुपाल्चोकमा पुननिर्मित अन्य ६ विद्यालयमध्ये कूपकन्या मावि सबैभन्दा ठूलो हो । विनाशकारी भूकम्पबाट विद्यालयका कक्षाकोठा, विज्ञान प्रयोगशाला र अन्य संरचनामा ठूलो क्षति पुगेको थियो । हस्तान्तरणमा सर दोराब्जी टाटा ट्रस्टका ट्रस्टी भीआर मेहता, सिप्रदीयन सहायता संस्थाका अध्यक्ष सिद्धार्थशमशेर जबरा, सिप्रदीयन सहायता संस्थाका वरिष्ठ उपाध्यक्ष शम्भुप्रसाद दाहाल, अग्निप्रसाद सापकोटा तथा अरुण नेपाल सहभागी थिए ।"
गोहीका अन्डा कोरलिए,निकुञ्जले दुई नदीमा रहेका २४ वटा गुँडमा खोजी गर्दा १० वटा गुँडबाट २ सय ८४ वटा अन्डा संकलन गरेको थियो । प्रजनन् केन्द्रमा हाल सानाठूला गरी ४ सय ७० वटा गोही छन् । संकटोपन्न अवस्थामा रहेको घडियाल गोहीले पारेको अन्डा प्राकृतिक अवस्थामा जोगाउन विभिन्न समस्या आएपछि प्रजनन् केन्द्रमा अन्डा संकलन गरी संरक्षण गर्न थालिएको निकुञ्जका सहायक संरक्षण अधिकृत वेदबहादुर खड्काले बताए ।
१३ विद्यालय पुनर्निर्माण हुँदै,"काठमाडौं जिल्लामा भने २ सय ४१ विद्यालयमा क्षति पुगेको थियो । जसमा ६४ बनिसकेको र ६८ निर्माण हुने चरणमा रहेको जिल्ला आयोजना कार्यान्वयन एकाई (शिक्षा) ले जनाएको छ । एकाई प्रमुख रायमाझीका अनुसार बाँकी विद्यालयमा विभिन्न समस्या आएपछि पुनर्निर्माण हुन नसकेको हो । कतै पर्याप्त जग्गा छैन । कतै भने विद्यार्थी नै छैनन्, उनले भने, जग्गा र विद्यार्थी संख्या पर्याप्त भए ती विद्यालय पनि पुनर्निर्माण हुने छन् ।"
भक्तपुर अस्पतालमा सेवा ठप्प,"कर्मचारीको आन्दोलनका कारण अस्पतालको सेवा ठप्प हुँदा समयमै उपचारको आशा बोकेर आएका अधिकांश बिरामी निराश हुँदै फर्केका छन् । कतिपय बिरामी निजी अस्पताल धाउन बाध्य छन् । भक्तपुर अस्पतालका कर्मचारीले वर्षौंदेखि खाईपाई आएको सेवासुविधा कटौती भएको भन्दै आन्दोलन गरिरहेका छन् । एक सातादेखि आन्दोलनरत कर्मचारीले मंगलबार अस्पतालको आकस्मिक सेवाबाहेकका अन्य सेवा ठप्प पारे । आफूहरूसँग छलफलै नगरी सञ्चयकोष, महँगी भत्ता, बिदा र ग्रेड काटिएकाले ती सेवासुविधा पुनः सुचारु गर्न माग गर्दै उनी आन्दोलनमा उत्रेका हुन् । वीर अस्पतालपछिको दोस्रो जेठो सरकारी अस्पतालका कर्मचारीले कटौती गरिएको सेवासुविधा उपलब्ध नगराइए अनिश्चितकालीन बन्द गर्ने चेतावनी दिँदै अस्पतालको सेवा नै ठप्प पारेका छन् ।"
पशुपतिका गुठियारको हक समाप्त,"राजोपाध्याय, कर्मचार्य, जोशी, राजभण्डारी, कपाली, वैद्य, डंगोल, खड्गी र देउला जाति मिलेर यो क्षेत्रको व्यवस्थापन गर्दै आएका छन् । यी जातिले यहाँ जन्मदेखि मरणसम्मका क्रियाकलाप सञ्चालन गर्दै आएका छन् देवपाटनमा । यो ग्रहको संयोजन अहिले बिग्रको छ । पशुपति क्षेत्र विकास कोषले यहाँको बस्ती उठाइदिएपछि ९ टोल अब रहेन । ९ टोलमध्ये ५ टोली उठाइयो । अब चार टोल मात्रै बाँकी छ । नवाली टोल, इतापाखा टोल, पाँचु टोल, भकुन टोल, करे टोल, लगानलाछी टोल, मतमडिल टोल, दथुटोलजस्ता टोल मिलेर बसेका थिए । यी टोलैपिच्छै बेग्लाबेग्लै जातको बसोबास थियो । राजोपाध्य, भण्डारी, वैद्य, शाक्य, श्रेष्ठ, डंगोल, मानन्धर, कसाई, नापित, संघ, गाइने, कुसुले, पोडेलगायतका जाति पशुपति क्षेत्रमा बसोबास गर्छन् । यहाँ नेवार जातिको चारै वर्णको बसोबास थियो । यी टोलमा अलगअलग जातिको बसोबास थियो । राजोपाध्य र वैद्यको थलो दथु टोल हो । शाक्यहरू नवाली टोलमा बस्छन् । डंगोलको बसोबास लगनलाछी टोलमा र भगु टोल हो । भण्डारीको टोल दथु टोल पाँचु टोल र मतण्डी टोल हो ।"
सांसदलाई श्रीसम्पत्ति,"संविधानले बजेट खर्च गर्ने तीन संयन्त्रमात्र परिकल्पना गरेको छ संघीय, प्रादेशिक र स्थानीय सरकार । अब संघीय र प्रादेशिक सांसदले समेत बजेट खर्चिने भएपछि पाँचवटा संयन्त्र एकसाथ चल्ने भए । यो क्रम बढ्दै गए स्थानीय सरकार स्रोतविहीन हुँदै जाने र सांसदको हातमा बजेट पुग्नेछ । त्यसले अन्ततः जवाफदेही राज्य व्यवस्थाको हुर्मत लिनेछ र संघीयताको अवधारणालाई खण्डित तुल्याउनेछ ।"
सडक दुर्घटनाको पीडा,"सोमबार बझाङमा जिप दुर्घटना हुँदा धेरैले ज्यान गुमाए । भिरालो सडकमा बढी भारका कारण दुर्घटना भएको तथ्य बाहिर आइसकेको छ । दुर्घटनाको यो पछिल्लो शृङ्खला मात्र हो । यस्ता दुर्घटना दैनिकजसो भइनै रहेका छन् । भिरालो, घुम्ती अनि कच्ची सडक, क्षमताभन्दा बढी भार, चालकको लापरबाही, तीव्र गति दुर्घटनाका मुख्य कारण हुन् । जथाभावी खनिएका कच्ची सडक, पुराना सवारी साधनलाई पनि दुर्घटनाको कारकका रूपमा लिने गरिएको छ । सामान्यतया दुर्घटनाका यी कारणबारे सरोकारवाला निकाय सबै जानकार छन् । तर समस्या समाधानमा तदारुकता देखाएको पाइँदैन । ठूला दुर्घटनापछिको केही समय दुर्घटना घटाउन सरोकारवाला निकाय ताते पनि त्यो लामो समय टिक्दैन । क्षमताभन्दा तीन गुणासम्म बढी यात्रु चढाउने गरिन्छ । यसलाई रोक्न नियमनकारी निकाय सक्षम देखिएका छैनन् । दुर्घटना अन्त्य नै त गर्न नसकिएला, तर न्युनीकरणका लागि सरोकारवाला निकाय, सवारीधनी, चालक र सर्वसाधारण सबैले आआफ्नो पक्षबाट तदारुकता देखाउन आवश्यक छ । राजेन्द्र आचार्य, निजगढ९, बारा"
१५ दिनमा ७५ अर्ब घट्यो,"कुनै पनि देशको अर्थतन्त्र कस्तो छ ? भन्ने त्यस देशको पुँजी बजारले निर्क्योल गर्छ । देशको अर्थतन्त्र मजबुत हुँदा पुँजी बजार बढ्दै जान्छ भने कमजोर भए पुँजी बजार घट्दै जान्छ । पुँजी बजार (सेयर बजार) मा संलग्न १६ लाख जनता विगत १५ दिनदेखि निराश छन् । बजेट आएपछि बढ्नुपर्ने सेयर बजार १५ दिनमा झन्डै ६५ अंकले ओरालो लाग्दा उनीहरूको सम्पत्ति करिब ७५ अर्बले घटेको छ । १५ दिन अघिसम्म १३२५ अंक रहेको सेयर सूचांक असार १ गतेसम्म आइपुग्दा १२६० बिन्दुमा झरेको छ । यसपालीको बजेटमार्फत सरकारले लाभकरको दरमा ५० प्रतिशत कम गरे पनि बैंकहरूले उल्टो ब्याजदर बढाउँदा र देशमा अन्योल र नकारात्मक वातावरण बन्दा सेयर बजार घट्न पुगेको हो । गोपाल देवकोटा, गोकर्णेश्वर८, काठमाडौं"
भाषाभन्दा भिजन महत्त्वपूर्ण,"हामी नेपाली दशकौंदेखि अंग्रेजी भाषाको पछि दौडिरहेका छौं । बालबालिका, तन्नेरी, वयस्क एवं वृद्धवृद्धा सबैमा कसरी अंग्रेजी भाषा सिकेर ठूलो मान्छे हुने भन्ने होड चलेको छ । नेतृत्व वर्ग यो विषयमा अझ सुरिएर बढेको देखिन्छ । अशिक्षित, अर्धशिक्षितहरू कनिकुथि अंग्रेजीमा दोहोरो संवाद गरेर दुनियाँसामु ठालु बन्ने, आधा अंग्रेजी मिसाएर बोल्दै अरूलाई महत्त्वहीन बनाउन खोज्ने प्रवृत्ति हाम्रो समाजको नियति बन्दै गएको छ । अंग्रेजी मातृभाषा नभएका रूस, चीन, जापान, कोरिया, फ्रान्स, जर्मनी, इटालीजस्ता देश आआफ्नै भाषा, संस्कृति, मौलिकताको जरा टेकेर समृद्ध भएका हुन् । यी देशबाट सभा, सम्मेलन, अन्तरक्रिया, महोत्सवमा सहभागी हुने उच्च नेतृत्व, पदाधिकारीले जहाँ पनि आफ्नै भाषा प्रयोग गरेको पाइन्छ । भाषा सिक्ने नाममा पुस्तौंसम्म जिब्रो लटपट्याएर जीवनलाई निरर्थक पार्नुको साटो नयाँ भिजन अघि सार्दै मुलुकको गरिमा एवं समृद्धिको महान अभियानमा अग्रसर रहनु जरुरी छ । भुवनेश्वर शर्मा, चन्द्रागिरि२, काठमाडौं"
निगम निल्नेहरू नउम्किऊन्,"सरकारको जमानीमा ऋण काढेर आर्थिक शंकाको घेरामा वाइडबडी ल्याउने, टिकट बिक्री गरेर पनि विभिन्न बहाना बनाई उडान स्थगन गरेर घाटा गराउन मिल्छ ? के आरए लोकल बसजस्तै खचाखच खाँद्न पाए यात्रीलाई गन्तव्यमा पुर्याउने र नपाए, बस नचलाउँदा छवि बन्छ ? यस्तै क्रियाकलापले पूर्व महाप्रबन्धक कंसाकार र सचिव देवकोटा लगायतले कमिसन नकुम्ल्याए होलान् भनी कसरी पत्याउने ? टिकट बिक्री गरिसकेपछि यात्रीको संख्या पुगेन भन्न मिल्छ ? १ जनामात्र भए पनि उडान भर्नुपर्नेमा १ सय ५० जनालाई बिचल्ली पार्न मिल्छ ? नियमित र गुणस्तरीय सेवा भए मात्र नेपाल वायुसेवा निगम र यसका उडानप्रति यात्रीको विश्वास र छवि बन्ने होइन ? निगमलाई निल्नेहरूमाथि कारबाही जरुरी छ । गंगाराज अर्याल, पाणिनि८, अर्घाखाँची"
स्वचालित शासनका उल्झन,सीके लाल
विपन्नको मात्रै होइन सामुदायिक विद्यालय,"उपर्युल्लिखित उदाहरण केही प्रतिनिधि घटना हुन् । जबसम्म अभिभावकहरूको आर्थिक हैसियत सबल हुन्छ, तबसम्म केटाकेटीलाई निजी विद्यालयमा राख्ने, हैसियत खस्किएका खण्डमा सामुदायिकमा पढाउने मनोवृत्ति देखिन्छ । अभिभावकहरू विद्यालय शिक्षाको निरन्तरताका लागि अन्तिम विकल्पस्वरूप सामुदायिक विद्यालयलाई लिने गर्छन् । यसले गर्दा सामुदायिक विद्यालय गरिबका बालबालिका पढ्ने थलोका रूपमा स्थापित हुँदै गएका छन्, जुन उचित होइन ।"
स्वस्थ खानाको कखरा,"अहिले खानामार्फत शरीरलाई अम्लीय हुनबाट जोगाउने गरी पोषणयुक्त खाना कसरी बनाउन सकिन्छ भन्ने ज्ञानको विश्वव्यापी प्रचारप्रसार आवश्यक छ । तर त्यसअघि हेल्दी फुड भनेको के हो, त्यसमा हुनुपर्ने न्यूनतम गुण केके हुन् लगायत नबुझी मात्र फुड ल्याबमा खानाको परीक्षण गर्दा भेटिने अम्लीय वा क्षारीय गुण र पोषण तत्त्वको भरमा यो खानू, त्यो नखानू भनी समाजमा आतंक फैलने गरी हाल बजारमा दिने गरिएका सल्लाहसुझावमा निगरानी तथा नियन्त्रण जरुरी छ ।लेखक क्यानाडामा कार्यरत खाद्य वैज्ञानिक हुन् ।"
शिवपुरी चराको पनि,"समग्रतामा हेर्दा केन्द्रदेखि स्थानीय तहसम्म हामी प्राकृतिक स्रोतको ध्वंस गर्नमै केन्द्रित छौं । प्राकृतिक स्रोत, जैविक विविधता संरक्षण र दिगो उपयोगमा जनसहभागिता, जनचासो, सरोकारवाला निकायहरूको समन्वय, वैज्ञानिक अध्ययनअनुसन्धानका नतिजा र सुझावभन्दा पनि विशुद्ध व्यावसाहिक हिसाबकिताबमा मात्र केन्द्रित भयौं । राजनीतिक नेतृत्व, नीतिनिर्माता र प्रशासनिक नेतृत्वले सोच्नुपर्ने आगामी पुस्ता, दीर्घकालीन उपलब्धि र सन्तुलित तथा दिगो विकासबारे नै हो । स्थानीय समुदायको सहभागितामा परम्परागत ज्ञानमा आधारित जैविक विविधता संरक्षण र त्यसको सफलता नेपालबाट विश्व संरक्षण समुदायले अनुसरण गर्ने गरेको विषय हो । स्थानीय निकायहरू स्वायत्त र शक्तिसम्पन्न भएको वर्तमान अवस्थामा स्थानीय तहले पर्यावरण मैत्री दीर्घकालीन योजना तर्जुमा गर्नुपर्छ । केन्द्र सरकारले पनि नेपाल पक्ष राष्ट्र भएका वातावरणसम्बन्धी अन्तर्राष्ट्रिय महासन्धि, अभिसन्धि तथा सम्झौताको मूलप्रभावीकरण र आत्मसात् गर्नु र गराउनु जरुरी छ । सर्वोच्च अदालतले २०७२ वैशाख ३ मा फूलचोकीमा महत्त्वपूर्ण चरा तथा जैविक विविधता क्षेत्रको पर्यावरण, जैविक विविधता र मानवबस्ती संरक्षणका लागि मार्बल उद्योग बन्द गर्ने फैसला गरेको थियो । तसर्थ त्यस्ता क्षेत्रमा ठूला भौतिक संरचना निर्माणपूर्व नै चिन्तनमनन गर्न नबिर्सौं ।"
गुरुङलाई ३० लाख क्षतिपूर्ति,चन्द समूहले गत फागुन २४ मा गुरुङको काठमाडौंको बसुन्धरास्थित घरमा विस्फोट गराएको थियो । चन्द समूहको पटकपटकको बन्दका क्रममा दर्जनौं सार्वजनिक र निजी गाडीमा क्षति पुगे पनि अहिलेसम्म कसैलाई पनि क्षतिपूर्ति नदिइएको उल्लेख गर्दै एक उच्च सरकारी अधिकारीले गुरुङलाई मात्रै त्यति ठूलो रकम क्षतिपूर्ति दिइनु आश्चर्यजनक भएको बताए ।
आन्दोलन रोकिए पनि खुलेन हायात,"हायातले भद्रकालीस्थित नेपाल स्टक एक्सचेन्ज लिमिटेडलाई आइतबार पत्राचार गर्दै होटल बन्द गरिएको जानकारी दिएको थियो । मंगलबारदेखि होटलमा अतिथि नरहेको जनसम्पर्क निर्देशक परियारले बताए । सोमबारसम्म २३ जना थिए, मंगलबारदेखि कोही छैनन्, उनले भने । मजदुर संघले बिहीबारदेखि सदस्य कामदारलाई भेला गराई धर्नालगायतका कार्यक्रम राखेपछि होटल व्यवस्थापनले अनिश्चितकालका लागि सेवा बन्द गर्ने निर्णय गरेको थियो ।"
गम्भीर भएर काम गर्छु,"यो घटनाले आफूलाई झनै नयाँ तरिकाले सोच्न सक्ने बनाइदिएको गौतमले बताए । म भोलि पनि कमेडीकै बाटो हिँड्छु । मान्छेलाई मूर्च्छा पर्ने गरी हँसाउँछु । एकथरी स्ट्यान्डअप कमेडियनहरू युट्युबमा भाइरल भइरहेको तथ्य सुनाउँदै अश्लील, द्विअर्थी र विवादास्पद कुरा मिलाएर स्ट्यान्डअप दिएर कहीँ नपुगिने बताए ।"
जनजाति आयोगमा पदाधिकारी छैनन्,"जनजाति आयोगको कार्यालयमा दुई उपसचिव, दुई दरबन्दीमा एक अधिकृत, पाँच पदाधिकारीका निम्ति पाँचजना सुब्बा, एक चालक तथा सहायक कर्मचारी छन् ।"
कांग्रेसमा अधिवेशन कि अन्तरकालीन व्यवस्था ?,"अधिवेशनमै गएर सबै संरचना खडा गर्नुपर्छ, अन्तरिम व्यवस्था गर्नेगरी दोहोरो झन्झट र खर्च निम्ताउनु हुन्न, वरिष्ठ नेता रामचन्द्र पौडेलनिकट रहेका उनले भने, सभापतिले अधिवेशन गर्न मान्नुभएन भने टीका लगाएर नेतृत्व छनोट गर्न हुन्न । निर्वाचनबाट गरिनुपर्छ ।"
अनुशासन समितिको निर्णयप्रति आपत्ति,"पार्टी विधानको धारा ३४ को उपधारा ४ (क) अनुसार त्यस्ता व्यक्तिहरू स्वतः निलम्बनमा पर्ने उल्लेख छ । स्वतः निलम्बनमा परे पनि पार्टीमै रहिरहेकाले अभिलेखबाट उनीहरूको नाम हटाउन निर्देशन दिनुपरेको समितिका सदस्य धनराज गुरुङले बताए । समितिले गरेको यो कुनै नयाँ कारबाहीको निर्णय होइन । विधानमा स्वतः भएको व्यवस्थालाई कार्यान्वयन गर्न निर्देशन मात्रै दिइएको हो, उनले भने । चौधरीले भने पार्टीद्वारा जारी कार्यादेश विपरीत समितिले निर्णय गरेको बताएका छन्् । पार्टीले समितिलाई सहमतिबाट मात्रै निर्णय लिन सक्ने कार्यादेश तोकेको छ । पाँच सदस्यीय समितिको मंगलबारको बैठकमा चौधरी र अर्का सदस्य किशोरसिंह राठोरको अनुपस्थित थियो । विधानले स्वतः निलम्बनमा हुने कारबाहीको प्रावधानप्रति मेरो असहमति होइन तर मेरो अनुपस्थिति भएका बेला समितिले लिएको निर्णय प्रक्रियाप्रति मेरो आपत्ति हो, चौधरीले भने ।"
इन्जिनियरिङ कलेजमा तोडफोड,"ब्याचलर इन सिभिल इन्जिनियरिङ को दुई ब्याचका विद्यार्थी उत्तीर्ण भए पनि काउन्सिलमा दर्ता हुन सकेका छैनन् । विश्वविद्यालयले यो क्याम्पसलाई इन्जिनियरिङ काउन्सिलमा अझै दर्ता गरेको छैन । अनुगमनका लागि पटकपटक आएको इन्जिनियरिङ काउन्सिलको टोलीले क्याम्पसमा पूर्वाधार अभाव, ल्याबका सामान नभएको र विषयगत शिक्षक नभएको भन्दै हालसम्म दर्ता नदिएको क्याम्पस प्रशासन स्रोतको दाबी छ । काउन्सिलमा दर्ता प्रक्रिया अन्तिम चरणमा पुगे पनि क्याम्पसको फाइल मन्त्रिपरिषदको क्याबिनेटमा पुग्न नसक्दा दर्ता प्रक्रियामा ढिलाइ भएको क्याम्पस प्रमुख साहले बताए । काउन्सिलले तोकेको मापदण्ड क्याम्पसले पूरा गरी दर्ता प्रक्रिया अगाडि बढाएको उनले बताए । काउन्सिलमा दर्ता नहुँदा सिभिलका ५० भन्दा बढी विद्यार्थी शैक्षिक प्रमाणपत्रको सदुपयोग गर्न पाएका छैनन् ।"
संघीय संरचना र शासकीय प्रणाली बदल्न जरुरी,"पहिचानसहितको संघीयता भन्नु जातीय राज्य नभई केन्द्रमा साझा शासन र प्रदेशहरूमा स्वशासन भएको संघीय व्यवस्था हो । संघीय राज्यमा दुई अलग तर स्वायत्त तहमा राजकीय सत्ता र शासनाधिकारको बाँडफाँट भएको हुन्छ, उसले भनेको छ, केन्द्रमा साझा राज्य र प्रदेशहरूमा स्वायत्त राज्य हुन्छ । नेपालजस्तो बहुराष्ट्रिय मुलुकमा यसले ठूलो महत्त्व राख्छ ।"
शुभबहादुरको स्याक्सोफोनले मन्त्रमुग्ध,"स्याक्सोफोनमा पाँच दशकको अनभुव बटुलेका सुनामले सात सयभन्दा बढी गीतमा संगीत गरिसकेका छन् । अधिकांश नेपाली गीतमा स्याक्सोफोन वादन उनैले गर्दै आएका छन् । कार्यक्रममा शुभबहादुरकै संगीतमा नाति रोमिल सुनामले लभ विल र स्ट्यान्ड बाई मी गाए भने गायिका सृष्टि केसीले पनि स्याक्सोफोनकै धुनमा अंग्रेजी गीत बोनिता गाइन् । त्यस्तै अमुल कार्की ढलीको समूहले सङबर्ड, स्टिल अन माई माइन्ड र डिस प्यासिटियो  जस्ता गीतका धुन स्याक्सोफोनमार्फत प्रस्तुत गर्यो । सांस्कृतिक संस्थान (नाचघर) का महाप्रबन्धक राजेश थापाले वाद्यवादन कलाको प्रवर्द्धन गर्न कार्यक्रम गरिएको बताए ।"
लोकलयमा विवाद,"यसलाई लोकभाका मानेर लयको जस दिनै परे केवल शम्भुदाइलाई हैन, समग्र लोकभाकाका सर्जकहरूलाई दिन तयार छु । संगीतकार पोखरेलले पनि सपूत लय संकलकको हिसाबले बसिदिएको भए यति काण्ड नमच्चिने ठान्छन् ।"
६ कविलाई पदक र पुरस्कार,राष्ट्रपति कार्यालय शीतल निवासमा आयोजित पुरस्कार वितरण समारोहमा २०७२ को महोत्सवमा पुरस्कार दिन बाँकी रहेका प्रथम प्रोल्लास सिन्धुलिया र द्वितीय सरस्वती दुमी राईलाई पनि राष्ट्रपति भण्डारीले पुरस्कार प्रदान गरिन् । समारोहमा भण्डारीले नेपाली साहित्य सिर्जनाले माटोको सुगन्ध प्रस्तुत गर्दै मुलुकको सामाजिक रूपान्तरणमा विशिष्ट योगदान दिँदै आएको बताइन् । प्रतिष्ठानका कुलपति गंगाप्रसाद उप्रेतीले कविलाई सिर्जनामा उत्प्रेरित गर्ने उद्देश्यले विसं २०२२ देखि नै कविता महोत्सव गरिँदै आएको बताए । सदस्यसचिव जगत्प्रसाद उपाध्यायले आगामी दिनमा महोत्सवलाई अझ व्यवस्थित र देशव्यापी बनाउने बताए ।
प्रेमगीत ३ मा मनीष,निर्माण टिमले अभिनेता राउतका केहि क्यारेक्टर पोस्टर सार्वजनिक गरेको छ । अ फर्बिडन लभ स्टोरी भनिएको उक्त रोमान्टिक सिरिजको यो नयाँ वर्षको अवसर पारेर यही चैत २८ गते प्रदर्शनमा आउने तय भइसकेको छ । फिल्मलाई छेतन गुरुङ र सन्तोष सेनले संयुक्त रूपमा निर्देशन गर्दै छन् ।
चीनमा भूकम्प,छेङ्दुबाट करिब ३ सय किलोमिटर टाढा भूकम्प जानुअघि एक मिनेट चेतावनीमूलक साइरन बजेको सिन्हवाले जनाएको छ । भूकम्प प्रभावित क्षेत्रमा उद्धार तथा राहत वितरणका लागि करिब ५ हजार सुरक्षाकर्मी परिचानलन गरिएको जनाइएको छ । चीनको सिचुआनमा पटकपटक भूकम्प जाने गरेको छ । सन् २००८ मा छेङ्दुको उत्तरपश्चिम क्षेत्रमा गएको ७९ म्याग्निच्युडको भूकम्पका कारण ८७ हजारभन्दा बढी मानिसको ज्यान गएको थियो । सन् २०१७ मा छेङ्दुको उत्तरी क्षेत्रमा गएको भूकम्पमा परी २० जनाको मृत्यु भएको थियो ।
आक्रमणको भिडियो सेयर गर्नेलाई २१ महिना जेल,क्राइस्टचर्चस्थित दुई मस्जिदमा गत मार्चमा साँझको प्रार्थनासभाका बेला आक्रमण गरिएको थियो । अर्धस्वचालित बन्दुक बोकेका आक्रमणकारीले ५१ जनाको हत्या गरेको भिडियो प्रत्यक्ष प्रसारण गरेका थिए । घटनामा दर्जनौं घाइते भएका थिए । ४४ वर्षीय व्यवसायी आर्प्सलाई गत अप्रिलमा दोषी ठहर गरिएको थियो ।
५ दोषीलाई आजीवन कारावास,"प्रहरीले करिब एक महिनापछि घटनामा संलग्न भएको आशंकामा आसिफ इक्वाल, मोहम्मद अजिज, मोहम्मद नसिम, शकिल अहमद र इरफान खानलाई पक्राउ गरेको थियो । इरफान उत्तरप्रदेशको शहरानपुर जिल्लाका र बाँकी चार जना जम्मको पुँछ जिल्ला निवासी हुन् ।"
"काम ठप्प, मन्त्रालय बेखबर","मन्त्रालयलाई त्यसबारे थाहा छैन, अब बुझ्छौं उनले भने । ८ लाख ५० हजार घनमिटर पानी संकलन गरेर सुक्खायाममा ४ सय लिटर प्रतिसेकेन्डका दरले नदीमा छाडिने र यसका लागि अहिले शिवपुरी वन्यजन्तु आरक्षभित्र काम भइरहेको आयोजना प्रमुख घिमिरेले बताए । ड्याम बनाउन एडीबीले करिब ५२ करोड रुपैयाँ सहयोग गरेको छ । वाग्मतीको नागमतीमा ९० मिटर उचाइको ड्याम निर्माणको अध्ययन भइरहेको छ । त्यहाँबाट दुई सय मेगावाट विद्युत् उत्पादन गर्न सकिने आयोजनाको अनुमान छ ।"
न्यायिक आयोग गठनमा ढिलाइ,"सिफारिस समितिले भने संयोजक मिश्रको छोरीको विवाहका कारण बैठक बस्न ढिलाइ भएको जनाएको छ । गत साता हुने भनिएको बैठकका दिन उहाँकी छोरीको कन्यादान भएकाले बस्ने कुरै भएन, एक सदस्यले भने, अब विवाह सकियो, बैठक छिट्टै बस्नेछ । समितिले खुला गरेको आह्वानका आधारमा दुवै आयोगका लागि ५७ जनाले नियुक्तिका लागि निवेदन दिएका छन् । ती सबैको फाइल समितिका पाँचै सदस्यले अध्ययन गरिरहेका छन् । अब बस्ने बैठकले आवेदकहरूको नाम प्रकाशित गरी त्यसउपर दाबी उजुरी भए जानकारी दिन सार्वजनिक सूचना जारी गर्नुपर्ने सत्य निरूपण तथा मेलमिलाप आयोग गठनसम्बन्धी ऐनको व्यवस्था छ । निवेदकभन्दा बाहिरका जुनसुकैलाई समेत पनि आयुक्तका लागि सिफारिस गर्न सक्ने अधिकार समितिलाई छ । तर राजनीतिक खिचातानीका कारण कसैको पनि सिफारिस हुन सकेको छैन ।"
ओम घटनामा काउन्सिलको छानबिन,"बिरामीका आफन्त खड्गबहादुर श्रेष्ठले भने, पित्तथैलीको पत्थरी शल्यक्रिया गर्दा आन्द्रा काटिएर प्वाल बन्यो, त्यहाँबाट पेटभित्रै फोहोर लिकेज भएर संक्रमणले बिरामीको मृत्यु भयो । श्रेष्ठले शल्यचिकित्सक डा रविन कोइरालाले शल्यक्रियाका क्रममा आन्द्रामा प्वाल परेको तत्काल थाहा नपाएर समस्या निम्तिएको दाबी गरे । मेडिकल काउन्सिलका रजिस्ट्रार डा दिलीप शर्माले भने, यो चिकित्सा लापरबाही हो वा होइन, थाहा पाउन हामीले प्रक्रिया सुरु गरेका हौं ।"
समतामा कर्मचारीद्वारा आत्महत्या,"काठमाडौं (कास) शिक्षासेवीका रूपमा ख्याति कमाएका उत्तम सञ्जेलले बौद्धमा सञ्चालन गरेको समता अस्पतालमा कार्यरत कर्मचारीले आत्महत्या गरेको घटनामा सञ्जेल तानिएका छन् । मंगलबार राति रामेछाप, दोरम्बा घर भएकी २७ वर्षीया विमला तामाङले अस्पताल हाताभित्रै झुन्डिएर आत्महत्या गरेकी थिइन् । मृतकका आफन्तले घटनामा सञ्जेललाई दोषी देखाउँदै नाराबाजी गरेपछि प्रहरीले सञ्जेलकी पत्नी र एक कर्मचारीलाई नियन्त्रणमा लिएको छ । प्रहरीले अस्पतालभित्र तोडफोड हुन थालेपछि सञ्जेललाई सुरक्षा दिँदै बाहिर निकालेको र अन्य दुईलाई नियन्त्रणमा लिइएको प्रहरी परिसर काठमाडौंका प्रवक्ता डीएसपी होबिन्द्र बोगटीले जनाए । प्रहरी स्रोतका अनुसार मृतकका साथबाट सुसाइड नोट फेला परेको छ जसमा आत्महत्याको कारणबारे केही संकेत गरिएको छ । सञ्जेल पक्राउ नपरेको र सुरक्षा दिन अस्पतालबाट बाहिर ल्याइएको बोगटीले बताए ।"
जेठ ८ मा सर्वाधिक आरोहण,"काठमाडौं (कास) पर्यटन विभागले यस वर्षको जेठ ८ लाई हालसम्मकै सर्वाधिक सगरमाथा आरोहण भएको दिन भनेको छ । त्यो दिन २ सय २३ जना आरोहीले सगरमाथाको चुचुरोमा पाइला राखेको विभागकी निर्देशक मीरा आचार्यले बताइन् । जेठ ८ गते ६६ वर्षयताकै सबैभन्दा धेरै आरोहण भएको हाम्रो रेकर्डमा देखिएको छ, उनले भनिन् । यो सिजनमा सबभन्दा कम आरोहण जेठ ११ गते भयो । उक्त दिन दुई जना मात्रै चुचुरोमा पुग्न सफल भए । यो सिजनमा जेठ १ देखि १३ गतेसम्म ८ दिन मात्रै आरोहण भयो ।"
भारतले असारमा मल दिन नसक्ने,"'औचित्यहीन कृषि सामग्री कम्पनी'सरकारले जीटुजीका लागि स्वीकृत दिएपश्चात् सबै दायित्व कृषि सामग्री कम्पनीको भए पनि कम्पनीले काम नगरेको मन्त्रालयका अधिकारीहरू बताउँछन । भारतमा १२ कम्पनीले मल उत्पादन गर्छन् । मन्त्रिपरिषदको निर्णय पश्चात् कृषि सामग्री कम्पनीले पनि पहल गर्नुपर्छ । सम्पर्क गरेर कमभन्दा कम मूल्यमा ल्याउन सक्छ, मन्त्रालयका एक अधिकारीले भने, तर कम्पनीको काम टेन्डर गर्ने बाहेक केही भएन । अनुदान सहकारी र कृषि कम्पनीलाई नाफा खाने माध्यम मात्रै मात्रै भएको मन्त्रालयका कर्मचारीहरू टिप्पणी गर्छन् । कृषि सामग्रीको प्रयोजन टेन्डरबाहेक केही नभएको मन्त्रालयको कर्मचारीहरू बताउँछन् । किसानले अनुदानको अनुभूति गर्न नपाउने भए कृषि कम्पनीको आौचित्य नै भएन, अर्का एक अधिकारीले भने, अहिले कृषि कम्पनीलाई पैसा दिएर पाल्ने काम मात्रै भयो । उनका अनुसार कृषि कम्पनीको काम टेन्डर गरेर सीमासम्म ल्याउने मात्रै हो । त्योबाहेक अन्य केही काम गरेको छैन । ढुवानी भनेर छुट्टै पैसा दिनुपर्छ । बेच्नेलाई पनि छुट्टै पैसा दिइन्छ । कृषिको काम टेन्डर गरेर बोर्डरसम्म मात्रै ल्याउने हो, ती अधिकारीले भने, त्यो गर्नुभन्दा खुला छाडेरव्यापारीलाई अनुदान दिई मूल्य तोक्नुपर्छ । टेन्डरका लागि कुनै एउटा शाखा बनाउन सकिन्छ । अनुदान प्रभावकारी हुन्छ ।"
नहटाइन्जेल आयात बन्द गर्ने चेतावनी,"एकता बुक्सका प्रबन्धक एवं संघका सल्लाहकार रामचन्द्र तिमोथीका अनुसार नेपाली बजारमा ५० प्रतिशतभन्दा बढी विदेशबाट आयातित अथवा भारतमा लगेर छापिएका पुस्तक छन् । विदेशबाट आउने कुनै पनि पुस्तकमा १० प्रतिशत भन्सार लगाउने व्यवस्था ज्ञानको भण्डारमा बिर्को लगाउनु हो, उनले भने ।"
ऊर्जा बैठकमा डेडिकेटेड प्रसारण लाइन प्रमुख एजेन्डा,बंगलादेशले ऊर्जा अभाव टार्न भारतबाट विद्युत् आयात गरिरहेको छ । भुटानमा जलविद्युत् आयोजनामा लगानी गर्ने र सोही विद्युत् आफ्नो देशमा भित्र्याउने गरी बंगलादेशले भारत र भुटानसँग भित्रपक्षीय समझदारीका लागि पनि पहल गरिरहेको छ । बंगलादेशले नेपालबाट सन् २०४० सम्ममा नेपालबाट ९ हजार मेगावाट विद्युत् आयात गर्ने योजना बनाएको छ ।
नुन र इन्धन निजी क्षेत्रलाई खुला,नेपाल राष्ट्र बैंकबाट स्वीकृत बैंकिङ प्रणालीबाहेक कसैले पनि अमेरिकी डलर दुई हजारसम्मको वस्तु पैठारी गरेमा नेपाल राष्ट्र बैंकले सो को स्रोत अध्ययन गरी सिफारिस गरेको आधारमा शतप्रतिशत पैठारी दस्तुर लिई वाणिज्य आपूर्ति तथा उपभोक्ता संरक्षण विभागले पैठारीको स्वीकृृत दिन सक्ने जनाइएको छ ।
'कृषिमा अमूर्त बजेट',बजेटमा प्रदेश निर्वाचन क्षेत्रलाई समेट्ने गरी ४५० अगुवा किसान र १ सय कृषि प्राविधिकलाई व्यावसायिक प्रवर्द्धन तालिमका लागि १ करोड ४५ लाख ५० हजार रुपैयाँ विनियोजित गरिएको छ । यस्तै एकल महिला तथा विपन्न कृषक महिलाका नाममा १ करोड रुपैयाँ छुट्याइएको छ ।
मोडालिटी निश्चित भएको छैन,सांसद हृदयेश त्रिपाठीले बूढीगण्डकी आयोजनामा आर्थिक शास्त्रभन्दा पनि राजनीतिक शास्त्रको नियममा सरकार लिप्त भएकाले विश्वासको ठोस आधार तयार नभएको बताएपछि मन्त्री पुनले यसको खण्डन गरेका थिए । त्रिपाठीले अप्रत्यक्ष रूपमा माथिल्लो तहबाटै अनियमिततामा सहभागी भएको संकेत गरेपछि मन्त्री पुनले आफूहरूमाथि जस्तोसुकै आरोप आए पनि आयोजना बनाएरै छाड्ने दाबी गरे । सांसदहरूले आयोजना बनाउने रकमको कहाँबाट ल्याउने भन्ने प्रश्न गरेका थिए । सांसद राजनकुमार केसीले ऋणको ब्याज तिर्नै नसक्ने गरी आयोजना महँगो भयो भने के गर्ने भन्ने प्रश्न गरेका थिए । उनले भने विद्युत् बिक्री गर्न सक्ने कि नसक्ने भन्दै प्रश्न गरे । उनले पटकपटक निर्णय परिवर्तन भएकोप्रति असन्तुष्टी राखेका थिए । मन्त्री पुनले करिब ३ खर्ब रुपैयाँ जुटाउन सहज नभएको बताउँदै विभिन्न माडालिटी खोजिरहेको बताए । डिजेल र पेट्रोलबाट उठेको करिब ३० अर्बमध्ये २५ अर्ब मुआब्जा वितरण गरिएको तथ्यांक पेस गर्दै पुनले आयोजना जसरी पनि बनाउने प्रतिबद्धता जनाए ।
भेरीबबईको बाँधबाट विद्युत्,"संघीय सरकारले भने भेरीबबईको विद्युत् उत्पादन तथा व्यवस्थापनमा कम्पनी मोडल मार्फत जाने योजना बनाएको छ । विद्युत्तर्फको ५१ प्रतिशत सेयर तीन तहका सरकार (केन्द्र, प्रदेश र स्थानीय तह) बीच बाँडफाँट गर्ने र ४९ प्रतिशत सेयर जनतामा वितरण गर्ने आयोजना कार्यालयले सरकारलाई बुझाएको खाकामा उल्लेख छ ।"
सेयर निष्कासन ३४ प्रतिशतले घट्यो,यसैगरी यो वर्ष करिब ९७ अर्ब रुपैयाँ बराबरको सेयर कारोबार भएको छ । गत वर्षको सोही अवधिको तुलनामा यो २० प्रतिशतले कम हो । अघिल्लो वर्ष १ खर्ब २१ अर्ब रुपैयाँ बराबरको सेयर कारोबार भएको थियो । वार्षिक सेयर कारोबार घटेसँगै दैनिक औसत कारोबार रकम पनि करिब ५१ प्रतिशतले घटेको बोर्डले जनाएको छ । यो वर्ष दैनिक औसत सेयर कारोबार ४३ करोड ८९ लाख रुपैयाँ छ । गत वर्षको सोही अवधिमा यस्तो कारोबार दैनिक ८९ करोड १४ लाख रुपैयाँ थियो । वार्षिक कारोबार रकममा कमी आए पनि गत वर्षको तुलनामा यो वर्ष सेयर कारोबार सख्या भने करिब १३ प्रतिशतले बढेको छ । यो वर्ष ३३ करोड २९ लाख कित्ता सेयर किनबेच भएको छ । गत वर्षको सोही अवधिमा करिब साढे २९ अर्ब रुपैयाँ बराबरको सेयर कारोबार भएको थियो । यस्तै कुल बजार पुँजीकरणमा कारोबारको प्रतिशत २७८ प्रतिशतले घटेको छ । गत वर्ष यस्तो प्रतिशत २३ प्रतिशतले घटेको थियो । यसैगरी गएको एक वर्ष कुल बजार पुँजीकरण १० प्रतिशतले बढेको छ । गत वर्षको सोही अवधिमा यस्तो पुँजीकरण २२७ प्रतिशतले घटेको थियो । गत जेठसम्म सूचीकृत धितोपत्रको बजार पुँजीकरण १५ खर्ब ७९ अर्ब रुपैयाँ छ । गत वर्षको सोही अवधिमा यस्तो पुँजीकरण १४ खर्ब ३५ अर्ब रुपैयाँ थियो ।
जाँच चौकीको ९५ निर्माण पूरा,"निर्माण कम्पनीका परियोजना प्रमुख इन्जिनियर साहले जाँच चौकीमा जडान गर्नका लागि ल्याएका सीसी क्यामरा, बत्ती, फायर अलार्म, पब्लिक एडरेस सिस्टमलगायतका सामानको अर्थ मन्त्रालयले मास्टर लिस्ट स्विकृत नगरिदिएकाले जोगबनीबाट ल्याउन नसकेको बताए । उनले मन्त्रालयले मास्टर लिस्ट स्वीकृत गरेपछि दुई दिनमा सबै सामान जडान गरेर चौकीको निर्माण पूरा हुने बताए ।"
इक्यान शैक्षिक मेला असारमै,"मेलामा इक्यानका सदस्य संस्थाका शैक्षिक परामर्श व्यवसायीहरू, स्वदेशी तथा विदेशी शैक्षिक संस्थाहरूको सहभागिता रहनेछ । जसमा भारत, चीन, बंगलादेश, श्रीलंका, जापान, फ्रान्स, अमेरिका, बेलायत, न्युजिल्यान्ड, अस्ट्रेलिया, नर्वे, फिनल्यान्ड, मलेसिया, जर्मनी, डेनमार्क, साइप्रसलगायत देशका कलेज तथा विश्वविद्यालयका प्रतिनिधि रहने जनाइएको छ ।"
लेक लागेर मृत्यु,उनीसँग अन्य दुई जना घुम्न गएका थिए । दूधपोखरीबाट फर्किने क्रममा बाटोमा लेक लागेर अधिकारी बिरामी भएको र उपचारका लागि ल्याउने क्रममा दोर्दी गाउँपालिका ६ सिमेको लेकमा मृत्यु भएको डीएसपी रवीन्द्रमान गुरुङले बताए । सोमबार साँझ अधिकारीको मृत्यु भएको खबर आएपछि जलविद्युतो सुरक्षार्थ छोटेखोलामा बसेको सेनाको टोली राति नै घटनास्थलतर्फ गएको थियो ।
कीर्तिमानै कीर्तिमान,जवाफमा अफगानिस्तानले पूरै ५० ओभर खेलेर ८ विकेट क्षतिमा २ सय ४८ रनमात्र जोड्न सक्यो । नूर अली जादरन खाता नखोली आउट भए पनि अर्का ओपनर तथा कप्तान गुलबदिन नैबले रहमत साहसँग मिलेर ४८ रनको साझेदारी गरे । नैबले ३७ र साहले ४६ रन बनाएर आउट भएपछि २४५ ओभरमा अफगानिस्तान १०४३ को अवस्थामा थियो । तर हसमतुल्लाह साहिदी र अस्घर अफगानले ९४ रनको साझेदारी गरी इनिङ्स उकासेपछि अफगानिस्तानले फराकिलो हार टारेको थियो । १०० बल खेलेका साहिदीले ५ चौका र २ छक्कासहित ७६ तथा ४८ बल खेलेर ३३ रन जोडेका अफगानले ३ चौका र २ छक्का प्रहार गरे । इंग्ल्यान्डका जोफ्रा आर्चर र अदिल रशिदले ३३ विकेट लिए । मार्क उडले २ विकेट झारे ।
'सेमिफाइनल यात्रा कठिन',जोफ्रा आर्चर३५२अदिल रशिद३६६
प्लेयर्स टु वाच,सेमिफाइनल पुग्ने आशा जीवितै राख्न दक्षिण अफ्रिकालाई सबै खेल जित्ने चुनौती छ । यस्तोमा ४० वर्षे भेट्रान स्पिनर ताहिर निर्णायक बन्न सक्छन् । दक्षिण अफ्रिकाले पाँचौं खेलमा पहिलो जित निकाल्ने क्रममा यी लेग स्पिनरले ४ विकेट लिएका थिए । उच्च लयका न्युजिल्यान्डका ब्याट्सम्यानलाई नियन्त्रणमा लिनु उनका लागि चुनौती भने अवश्य छ । ताहिरले १ सय खेलमा १ सय ७० विकेट लिइसकेका छन् ।
कठिन मोडमा दक्षिण अफ्रिका,उच्च लयमा देखिएका न्युजिल्यान्डका बलरहरूको सामना गर्नका लागि दक्षिण अफ्रिकाका शीर्ष ब्याट्सम्यानहरूले पुनः एकपल्ट निर्णायक प्रदर्शन गर्नुपर्ने आवश्यकता छ । ह्यामस्ट्रिङको चोटका कारण पछिल्लो ३ खेल गुमाएका लुंगी एनगिडी स्वस्थ्य भएका छन् । उनले सुरुआती ११ मा बेउरान हेन्डरिक्सलाई प्रतिस्थापन गर्ने सम्भावना छ । बुधबार एजबिस्टोनमा दिनको सुरुआतमा सामान्य वर्षा हुने र दिउँसो घाम लाग्ने पूर्वानुमान छ । यस मैदानमा यसअघिका चार खेल पहिले ब्याटिङ गर्ने टिमले जितेको छ ।
ममताको ९ गोल,"ममताले दोस्रो मिनेटमा पहिलो गोल गरेकी थिइन् । पाँचौं र २४ औं मिनेटमा गोल गरी ह्याट्रिक गरेकी ममताले ३५ मिनेटमा अर्को गोल गरी पहिलो हाफमा घोराहीलाई ४० को अग्रता दिलाइन् । दोस्रो हाफमा उनले ५ गोल थपिन् । ४४ र ६१ औं मिनेटमा गोल गरी दोहोरो ह्याट्रिक पूरा गरेकी उनले ७३, ७७ औं र खेलको इन्ज्युरी समयमा गोल थप्दै तेहरो ह्याट्रिक गरेकी हुन् । टीकाले ६९ औं मिनेटमा एक गोल गरिन् ।"
राष्ट्रिय प्रदेशस्तरीय तेक्वान्दो,"यसै अवसरमा दोस्रो क्लास रेफ्री भएका नवीनकुमार श्रेष्ठ, ओलम्पियन संगीना वैद्य र दीपक विष्ट, एसियाड पदकधारी मनिता शाही, आयुशा शाक्य, कोशिष खड्का, अशोक लामा, अर्जुन बिक, इन्द्रमान तुलाधर, ईश्वरमान वज्राचार्य, खेल पत्रकार श्याम चित्रकारलाई सम्मान गरिने जनाइएको छ ।"
समिटलाई टिमको स्वर्ण,काठमाडौं (कास) न्यु समिट स्कुलले त्रियोग अन्तरस्कुल टेबलटेनिसको छात्र टिम इभेन्टमा स्वर्ण पदक जितेको छ । समिटले फाइनलमा एलआरआईलाई ३२ ले हरायो । ओलम्पिक डेको अवसरमा आयोजित प्रतियोगिताको कक्षा ७८ को छात्र एकलतर्फ पीएसपीएसका सिद्धार्थ तामाङ र छात्रामा आयोजक त्रियोगकी प्रत्युशा थापाले स्वर्ण जिते । ९ १० कक्षातर्फ न्यु समिटका आसंगा रिमाल र त्रियोगकी आश्मा पाण्डेले स्वर्ण जिते । छात्र युगलतर्फ पीएसबीएसका सिद्धार्थ र सुप्रिम तथा छात्रातर्फ त्रियोगका आश्मा र आयुष्माको जोडीले सफलता पाए ।
नेपालको टोली घोषणा,"आईसीसी विश्व ट्वान्टी२० एसिया छनोटमा नेपालले आयोजक सिंगापुरसहित मलेसिया, कतार र कुवेतसँग प्रतिस्पर्धा गर्नेछ । प्रतियोगिताको विजेता टोली अक्टोबरनोभेम्बरमा हुने विश्व ट्वान्टी२० छनोटमा प्रतिस्पर्धा गर्नेछ । विश्व ट्वान्टी२० छनोटमा स्कटल्यान्ड, जिम्बावे, नेदरल्यान्ड्स, हङकङ, ओमान, आयरल्यान्ड, यूएई, पपुवा न्युगिनी, केन्या, नामिबियासहित १४ टोलीले प्रतिस्पर्धा गर्नेछन् र त्यसबाट शीर्ष ६ टोली अस्ट्रेलियामा अर्को वर्ष हुने विश्व ट्वान्टी२० मा पुग्ने छन् ।"
दुगाराज र हुमी च्याम्पियन,"५२ किलोमिटर लामो रुटमा ३३ पुरुष धावकलाई पछि पार्दै रुकुम पश्चिमका दुर्गाराज बुढा प्रथम बने । ६ घण्टा १५ मिनेट १५ सेकेन्डमा उनले निर्धारित दूरी पार गरे । सोलुखुम्बुका सुमन कुलुङ दोस्रो बने । उनले निर्धारित दूरी ६ घण्टा २८ मिनेट २८ सेकेन्डमा पार गरेका थिए । ६ घण्टा ४९ मिनेट ४ सेकेन्डबाट रुकुमपूर्वका मुहन केसी तेस्रो बने । महिलातर्फ प्यूठानकी हुमी बुढा मगर पहिलो बन्दा धादिङकी रसिला तामाङ दोस्रो भइन् । हुमीले ७ घण्टा १८ मिनेट ३५ सेकेन्डमा दूरी पार गर्दा रसिलाले ७ घण्टा २० मिनेट ३८ सेकेन्डमा दूरी नापिन् । उनीहरूलाई पछ्याएकी भोजपुरकी अनिता राई तेस्रो भइन् । उनले ७ घण्टा २५ मिनेट २९ सेकेन्डमा दूरी पार गरिन् । एउटै रुट र उही दूरीमा महिला र पुरुषको छुट्टाछुट्टै विजेता चयन गरिएको संयोजक सुनील रोका मगरले बताए । दुवैका विजेताले ५०, दोस्रोले ३५ र तेस्रो हुनेले २५ हजार रुपैयाँ नगद पुरस्कार पाए । संयोजकका अनुसार दौड ३ हजार २ सय मिटर उचाइमा भएको थियो ।"
जापानमाथि चिलीको दबदबा,"हामीले कम्तीमा केही गोल गर्नुपर्ने थियो, जापानी प्रशिक्षक हाजिमे मोरियासुले भने, खाली फरक के भने उनीहरू गोल गर्ने क्रममा निर्णायक रहे, हामी रहेनौं । हारमा हामी निराश छौं, तर खेललाई लिएर दुःखी नै हुनुपर्ने स्थिति छैन । समूह सी मा उरुग्वे र चिलीको समान अंक र गोलअन्तर भएको छ ।"
आर्मी फाइनलमा,दोस्रो खेलमा सानदार प्रदर्शनको विपरीत तेस्रो खेलमा टाइम्स क्लब निरीह देखियो । तर खेलको दुई क्वाटरसम्म अग्रता बनाएर उनीहरूले आर्मीलाई चर्को दबाब भने दिन सफल रहे । श्रीलंकाका प्रनीत उदुमालागाला र कप्तान सदीश प्रधान मिलेर ३५ अंक जोडेका थिए । तर अन्यको साथ गतिलो रहेन । टाइम्सले फाइनल पुग्नका लागि दोस्रो क्वालिफायरमा नेपाल पुलिससँग प्रतिस्पर्धा गर्नेछ । यस प्रतियोगितामा नेपाल पुलिस क्लब उच्च लयमा देखिएको छ । दुवै टिमले स्थानीय र विदेशी स्टार खेलाडीको साथमा आफू अनुकूल नतिजा कुरिरहेका छन् ।
रूपन्देही सेमिफाइनलमा,खेलको दोस्रो हाफको छैटौं मिनेटमा रूपन्देहीका फोफाना फोडेले गोल गरेर टोलीलाई अग्रता दिलाए । त्यसपछि २० औं मिनेटमा डेविलले थप्दै संकटामाथि थप दबाबमा कायम राखे । प्रतिस्पर्धामक खेलमा संकटाले लयमा समाउन कठिन भएको थियो । इन्ज्युरी समयमा संकटाले गोल फर्काएको थियो । तर थप ४ मिनेटमा संकटाका अमित तामाङले गरेको गोल सान्त्वनामा परिणत भयो । म्यान अफ द म्याच फोफाना घोषित भए । बुधबार पहिलो सेमिफाइनलमा एपीएफ क्लबले मोरङविरुद्ध खेल्नेछ ।
चण्डीडाँडालाई रनिङ सिल्ड,स्याङ्जा (कास) फेदीखोला गाउँपालिकाद्वारा आयोजित गाउँपालिकाभित्रका विद्यालयस्तरीय राष्ट्रपति रनिङ सिल्डको उपाधि चण्डीडाँडा माविले हात पारेको छ । ७ सामुदायिक र २ संस्थागत विद्यालय सहभागी रहेको खेलमा सिद्धार्थ माविलाई हराउँदै चण्डीडाँडा मावि फाइनलमा भिडेका थिए । फेदीखोला२ स्थित सिद्धार्थ माविको मैदानमा सम्पन्न फाइनलमा चण्डीडाँडाले सिद्धार्थलाई सोझो सेटमा हरायो । चण्डीडाँडाले ३० हजार र सिद्धार्थले १५ हजार रुपैयाँ पुरस्कार पाए ।
जुनियर च्याम्पियन्स कप हुने,"काठमाडौं (कास) ग्रासरुट फुटसल एकेडेमीले आयोजना गर्ने दोस्रो जुनियर च्याम्पियन्स कप फुटसल बिहीबार सुरु हुने भएको छ । सूर्य नेपालको कन्फेक्सनरी उत्पादन टफिचुको मुख्य प्रायोजनमा हुने प्रतियोगितामा ८७ विद्यालयका १ सय ४५ टिमको सहभागिता रहनेछ । च्याम्पियनसिपमा यू११, यू१३ र यू१५ गरी तीन विधामा प्रतिस्पर्धा हुनेछ । गत वर्षको संस्करणमा यू१२ र यू१४ गरी २ विधामात्र समावेश गरिएकोमा यसपल्ट जुनियर विधा थपिएको हो । प्रतियोगिताका खेल मण्डिखाटारको ग्रासरुट, शान्तिनगर, सामाखुसी फुटसल, नेसनल स्पोर्टस सेन्टर च्यासल र बिजी ब्रदर्श पेप्सीकोलामा आयोजना हुनेछ । प्रतियोगिताको सद्भावना दूतमा राष्ट्रिय टोलीका गोलरक्षक किरण चेम्जोङ हुनेछन् ।"
जुडो च्याम्पियनसिप,"काठमाडौं (कास) आर्मीका सुस्मिता लवट र सुशीला चन्दले राजधानीमा जारी जुडो च्याम्पियनसिपमा स्वर्ण जितेका छन् । ५७ केजीमुनि तौलमा सुस्मिताले आफ्नै टिमका लक्ष्मी तामाङलाई हराइन् । ५७ केजी माथि सुशीलाले सेनाकै विनिता मगरलाई हराउँदै स्वर्ण जितिन् । पुरुषतर्फ सीपीजेका शीतल थापा, आर्मीका राजेश चौधरी, जंगबहादुर सारु र रमेशबहादुर चन्दले आफ्नो तौलमा स्वर्ण जिते ।"
इनोभेटिभ विजयी,काठमाडौं (कास) ओलम्पिक डे को अवसरमा भइरहेको अन्तरस्कुल बास्केटबलमा मंगलबार इनोभेटिभ स्कुलले जित कायम राखेको छ । इनोभेटिभले मोक्षदा स्कुललाई २५९ स्कोरले हरायो । टोलीको तेस्रो जितमा दर्पणले ११ स्कोर गरे ।

शीर्षक,विवरण
सडक बनाउने बहानामा ढुंगा बिक्री,सडकछेउछाउ ढुंगा संकलन गरेर थुप्रो बनाइएको छ । राईले भने बिक्रीका लागि नभई त्यहींँ प्रयोग गर्ने हिसाबले ढुंगा संकलन गरिएको दाबी गरे । सांसद मगरका अनुसार स्थानीय बासिन्दाले विगतदेखि नै वन विनाश र अनधिकृत दोहनप्रति आवाज उठाउँदै आएका छन् ।
साढे ७ अर्ब छली,"नक्कली भ्याट बिलको प्रयोग मौलाएको सूचना सार्वजनिक भएपछि २०६७ पुस ८ गते आन्तरिक राजस्व विभागले छानबिन समिति गठन गरेको थियो । विभागका तत्कालीन उपमहानिर्देशक लक्ष्मण अर्यालको संयोजकत्वमा गठित समितिले ३ अर्ब २५ करोड रुपैयाँको कर छली भएको प्रारम्भिक नतिजा निकालेको थियो । पछि अनुसन्धान हुँदै जाँदा ५ सय १८ वटा व्यापारिक फर्मले नक्कली भ्याट बिलबाट ३ अर्ब ७ करोड रुपैयाँ भ्याट, ३ अर्ब ३३ करोड रुपैयाँ आयकर र २० करोड ५० लाख रुपैयाँ अन्तःशुल्क छली गरेको निर्धारण गरिएको थियो । त्यतिबेलाका कतिपय मुद्दा सर्वोच्च अदालतमा विचाराधीन छन् ।"
विवादित कम्पनीलाई ७८ करोडको ठेक्का दिइँदै,अन्तिम प्रतिस्पर्धामा छनोट भएको मोबिलोन जेभीले प्राविधिक मूल्यांकनमा पनि बढी अंक पाएको थियो । उक्त मूल्यांकनमा मोबिलोन जेभीले ७१८ अंक ल्याएको थियो भने ठेक्का दिने निर्णय भएको न्युमेराको ७१० मात्रै आएको थियो । प्राधिकरणले प्रणाली जडानका लागि जारी गरेको आमन्त्रण पत्रमा सेवा प्रदायक छनोट गर्दा गुणस्तर तथा लागतमा आधारित रहेर छनोट गर्ने उल्लेख छ । सार्वजनिक खरिद ऐनको दफा ३५ यो विधि अपनाउँदा समग्रमा बढी अंक प्राप्त गर्ने कम्पनीलाई छनोट गर्नुपर्ने प्रावधान छ ।
कसले मच्चायो सुई आतंक ?,"प्रहरी परिसर काठमाडौंका प्रवक्ता डीएसपी बोगटीले उक्त क्षेत्रमा सक्रिय शंकास्पद ५० व्यक्तिलाई बोलाएर सोधपुछ गरिसकिएको बताए । उनले भने, केही क्लु फेला पारिसकेका छौं । डराउनै पर्ने अवस्था छैन । प्रहरीले पाँचै घटना एउटै व्यक्तिबाट भएको आकलन गरेको छ । अनुसन्धानमा संलग्न एक प्रहरी अधिकारीका अनुसार कोही मानसिक समस्या भएको व्यक्तिले अथवा कसैले त्रास फैलाउन यस्तो गरेको हुन सक्ने देखिन्छ । निवेदन दर्ता गराएका पाँच युवती विवाहित र अविवाहित दुवै भएकाले प्रेम सम्बन्ध वा यस्तै केही कारणले घटना नभएको प्रारम्भिक निष्कर्ष प्रहरीले निकालेको छ । घरबाट बाहिरै निस्कन नमिल्ने गरी असुरक्षा फैलिएको भन्ने अफवाहमा सत्यता छैन । ढुक्क भएर हिँडदा हुन्छ, बोगटीले भने ।"
'सचिवले अटेर गरे बर्खास्तीसम्म',परराष्ट्रलाई छुट्टै राख्न सुझाव सत्ता र प्रतिपक्षका केही सांसदले परराष्ट्र सेवालाई छुट्टै समूह बनाउनुपर्ने अडान दोहोर्याएका छन् । सरकारले कानुन र लेखापरीक्षणबाहेक विशिष्ट श्रेणीका कार्मचारीलाई जुनसुकै समूहमा सचिव बनाउन सक्ने प्रावधान राख्ने प्रस्ताव गरेको छ । जुनसुकै समूहबाट पराराष्ट्र मन्त्रालयको सचिव बन्न सक्ने प्रावधान राख्न नहुने कांग्रेस सांसद दिलेन्द्रप्रसाद बडूको भनाइ छ ।
विधेयकमाथि सुझाव दिन सार्वजनिक आह्वान,"समितिमा छलफल क्रममा रहेको विधेयकमा सांसदको ७२ भन्दा बढी संशोधन परेका छन् । दफावार छलफल सुरु भइसकेको छैन । सभापति गुरुङले सुझाव माग्दै सार्वजनिक सूचना गरिएको बाहेक प्रत्येक प्रदेशसभालाई विधेयक पठाएर सुझावका लागि आग्रह गरिएको बताए । समितिले स्थानीय तहका जिल्ला समन्वय समिति, नगरपालिका र गाउँपालिकाका प्रतिनिधिमूलक संघमहासंघलाई पनि त्यस्तै पत्राचार गरेको छ । संसद्का महासचिव मनोहर भट्टराईले यस्ता अभ्यास एकाधचोटि गरिए पनि नियमित अभ्यास नगरिएको बताए । समितिमा बोलाएर, समितिका सदस्य जिल्लातिर पुगेर सरोकारवालासँग छलफल गर्ने काम भइरहेका हुन्छन्, उनले भने, समग्रमा सरोकारवाला सबैले रायसुझाव दिन सकून् भन्ने उद्देश्यले सार्वजनिक सूचना गरिएको हो ।"
चौधरीको नेल हटाइयो,स्रोतका अनुसार मुलुकमा कैद सजाय भुक्तान गरिरहेका जुनसुकै व्यक्तिलाई कारागार प्रशासनको आदेशमा अस्पतालमा नेल लगाएरै राख्ने चलन छ । समाजवादी पार्टी नेपालका नेता एवं पूर्वप्रधानमन्त्री बाबुराम भट्टराई र स्वास्थ्य राज्यमन्त्री सुरेन्द्र यादवले शनिबार चौधरीलाई अस्पतालमा भेटी उनको स्वास्थ्य स्थितिबारे जानकारी लिएका थिए । भट्टराईले चौधरीलाई नेल लगाइएकामा विरोध गरेका थिए । संविधानसभाबाट संविधान जारी हुनुअघि थरुहट आन्दोलन क्रममा २०७२ भदौ ७ गते कैलालीको टीकापुरमा भएको प्रदर्शनक्रममा एसएसपी र नाबालकसहित ९ जनाको हत्या घटनामा चौधरी संलग्न रहेको निष्कर्षसहित जिल्ला अदालत कैलालीले उनलाई जन्मकैद सुनाएको थियो । टीकापुर घटनापछि भारतमा लुक्दै आएका चौधरी २०७४ मंसिरमा भएको प्रतिनिधिसभा चुनावमा कैलाली१ बाट सांसद निर्वाचित भए । सरकारले राजपाको दबाबमा हिरासतमा रहेका चौधरीलाई गत पुस ११ मा संसद् सचिवालयमा ल्याई सांसद पदको शपथग्रहण गराएको थियो । जिल्ला अदालतले जन्मकैदको फैसला सुनाएपछि उनी सांसद पदबाट निलम्बित छन् ।
रेलको टिप्पणीप्रति चीन असन्तुष्ट,असार २ देखि चीन भ्रमणमा रहेको सचिवस्तरीय टोलीले विभिन्न रेलमार्ग सञ्चालनलगायतबारे अध्ययन पनि गरेको छ । नेपालचीन रेलमार्ग सहयोगसम्बन्धी पाँचौं द्विपक्षीय बैठक काठमाडौंमा आयोजना हुनेछ । त्यसको मिति आपसी परामर्शमा तय गरिनेछ ।
सरकारको समीक्षा गर्न नेकपाभित्रै माग,"बैठकमा जिल्ला इन्चार्जहरू तोक्ने विषयले पनि प्रवेश पाएको थियो । यो विषयमा वरिष्ठ नेता नेपाल र महासचिव पौडेलबीच चर्काचर्की भएको स्रोतले जनाएको छ । पौडेलले इन्चार्जहरू तोक्ने विषय झिकेपछि नेता नेपाल इन्चार्ज तोक्ने विधि र मापदण्ड के हो भन्दै बैठकमा चर्किएका थिए । नेता नेपालले इन्चार्ज तोक्दा दोहोरो जिम्मेवारी हुन नहुने अडान राख्दै आएका छन् । प्रधानमन्त्री ओली युरोप जानुअघि बसेको बैठकमा पनि नेपालको यही अडानका कारण रोकिएको थियो । शनिबारको बैठकमा पनि एउटै मापदण्ड बनाएर दोहोरो जिम्मेवारी नहुने गरी जानुपर्ने भन्दै उनले आपत्ति जनाएका थिए । नेकपाभित्र तत्कालीन एमालेको ओली समूह भने समय र आवश्यकता हेरेर कुनै व्यक्तिलाई जिम्मेवारी दिन सकिने अडानमा छ । प्रदेश इन्चार्ज, जिल्ला अध्यक्षहरू चयन लगायतमा पनि यस्तो अभ्यास भएकाले धेरै बखेडा गर्न नहुने उनीहरूको भनाइ छ । कुनै पनि एजेन्डामा ठोस निर्णय नगरी बैठक स्थगित भयो । सचिवालयको अर्को बैठक कहिले बस्ने निर्धारित छैन ।"
प्रदेश मन्त्रीसित शीर्ष नेता रुष्ट,"सरकारबाट एक वा दुई मन्त्री झिक्नुभन्दा पार्टी एकीकरणपछि सबै मन्त्रीलाई फिर्ता बोलाएर नयाँ पठाउने मुडमा दुवै नेता देखिए, सामूहिक वार्तामा सहभागी राजपाका एक नेताले भने, त्यसैले प्रदेश २ को मन्त्रिमण्डल फेरिने सम्भावना तत्कालै देखिन्न ।"
गर्भवती र सुत्केरीलाई भत्ता,"गर्भवती उपहार कार्यक्रमअन्तर्गत स्वास्थ्य चौकीमा गर्भ जाँच गराउन आउने गर्भवतीलाई निःशुल्क खाने तेल र आयोडिन नुन उपहार दिने गरेको छ । गर्भवती महिलाले चार पटकसम्म स्वास्थ चौकीबाट यो सेवा पाउँदै आएका छन् । गर्भ रहेको ४, ६, ८ र ९ महिनामा गर्भ जाँच गर्न आउँदा प्रत्येकपटक नुन, तेल उपहार दिने गरेको सुनकोसी गाउँपालिकाका स्वास्थ्य शाखा प्रमुख ओमप्रकाश झाले बताए ।"
नारायणगढ बजार बन्दले ग्राहकलाई द्विविधा,"तीबाहेकका पसल पनि लगभग ६ सयको हाराहारीमा छन् । दुई दिन बजार बन्द हुँदा उपभोक्तालाई अलमल हुने र खुलेका पसलमा पनि कारोबार नहुने खतरा रहन्छ । त्यसैले बजार दुई दिन बन्द भएकोझै भान पर्न गएको उपभोक्ताको अनुभव छ । कारोबार बन्द हुने दिनलाई एकरूपता दिन चितवन उद्योग वाणिज्य संघले समन्वय गरी रहेको छ । तर हामीले यसै दिन बन्द गर्नुहोला अरू बार हुँदैन भनेर दबाब दिन सकिँदैन । आफ्नो अनुकूलता विचार गरेर सबै व्यवसायीहरू कारोबार बन्द गर्ने दिनलाई एकरूपता दिन सहमत होलान् भन्ने लाग्छ, चितवन उद्योग वाणिज्य संघका अध्यक्ष प्रधानले भने ।"
उमपहानगरको बजेट २ अर्बभन्दा बढी,चालू आवमा उक्त नपाले ५५ करोड ९९ लाखको बजेट ल्याएको थियो । १२ वटा वडामा विभाजित उक्त नपाले प्रत्येक वडालाई न्यूनतम १ करोड २० लाख रुपैयाँको सिलिङ बजेटको व्यवस्था गरेको छ । करको दायरा फराकिलो बनाएकाले बजेट चालू आवको भन्दा आकार ठूलो भएको मेयर लवशेर विष्टले बताए ।
कान्तिपुरको करोडपति योजना उत्साहजनक,"बस्नेतले बजारभर ग्राहक बन्नेको संख्या पहिलेभन्दा बढेको बताए । ग्राहक योजनाअन्तर्गत ग्राहक बन्नेबित्तिकै स्क्यार्च कार्डमार्फत नगद दुई सयदेखि २५ सयसम्मको छुट पाउने छन् । मोबाइल, स्मार्टवाच, स्पिकर, वायरलेस हेडफोन, टीभी ल्यापटपलगायत सामान उपहार ग्राहक योजनाको कार्डमा छ । लक्की ड्रमार्फत हरेक हप्ता एक लाख, हरेक महिना दस लाख र बम्परमा एक करोड उपहार पाउने छन्, उनले भने । कान्तिपुरको करोडपति सिजन३ को टिमले कान्तिपुर ग्राहकबारे अन्य ग्राहक बनेपछि पाउने उपहारबारे जानकारी दिएको उनले प्रस्ट्याए ।"
अभ्यास गर्ने मैदान पनि भएन,"खानीखोला भलिबल खेलका लागि चर्चित छ । यही टिमले काभ्रे र छिमेकी जिल्ला मकवानपुर, ललितपुरलगायत जिल्लामा हुने प्रतियोगितामा सहभागिता जनाएर उपाधि जित्दै आएको छ । जिल्लाको प्रतिनिधित्व गर्दै क्षेत्रीय र राष्ट्रियस्तरका प्रतियोगितामा पनि खानीखोला गाउँपालिकाको टिमका सदस्य नै सहभागी हुने गरेका छन् । पूर्वाधार र प्रशिक्षण हुने हो भने अझै राम्रो गर्न सकिन्थ्यो, स्थानीय खेलाडीलाई प्रशिक्षणसमेत दिँदै आएका थोकर भन्छन्, ८ वर्षअघि सामान्य प्रशिक्षण लिएर म खेल्न थालेको थिएँ, अभ्यासकै आधारमा यो उपलब्धि हो । उनले खेलाडीलाई नै प्रशिक्षण दिन नसकिएको भन्दै यसले नतिजामा असर परिरहेको बताए ।"
उच्चद्वारा अन्तरिम आदेश खारेज,"६ वर्षअघि नै टेन्डर गर्न निर्देशनस्थानीय विकास मन्त्रालयले महानगरको स्वामित्वका सहरी क्षेत्रका सटरहरू २०७० मा नै टेन्डर गरी भाडामा लगाउन निर्देशन दिएको थियो । सामान्य सम्झौता गरी भाडामा लगाउँदै आएको सटर सार्वजनिक खरिद नियमावली, २०६४ बमोजिम गर्न त्यतिबेला नै निर्देशन दिएको थियो । तर, महानगरका कर्मचारी र व्यापारीबीचको मिलेमतोमा सामान्य सम्झौता मात्र गरेर सञ्चालन गर्दै आइरहेको थियो । त्यस्तै अख्तियार दुरुपयोग अनुसन्धान आयोगमा २०६६ मा सटर भाडामा लगाएको विषयमा भ्रष्टाचार भएको भनी दुईवटा उजुरी परेको थियो । एउटा लगनखेल तरकारी बजारलगायत विभिन्न ठाउँमा सटर भाडामा लगाएबाट महानगरका अधिकृतसमेतको मिलेमतोमा १५ लाखभन्दा बढी भष्टाचार भएको र अर्को तत्कालीन वडा नम्बर १२ र १६ मा रहेका भवन, सटरहरूबाट प्रतिमहिना करोडौं कर उठ्ने गरे पनि कम रकममा राजस्व दाखिला गरी अनियमितता गरेको भनी उजुरी दर्ता भएको थियो । त्यसपछि आयोगले छानबिन गरी अब उपरान्त भाडामा लगाउँदा सार्वजनिक खरिद नियमामावलीअनुसार सार्वजनिक सूचना निकाली प्रतिस्पर्धा गराई मात्र भाडामा लगाउनु महानगर र कार्यान्वय गर्न भनी स्थानीय विकास मन्त्रालयलाई लेखी पाएको थियो । २०७५ मा पनि आयोगमा भाडा पुरानै रेटमा लगाइएको, प्रतिस्पर्धा नगरेकाले चालु आर्थिक वर्षमा भएको राजस्व असुलीको हिनामिना भएको भनी छानबिन गरि दोषी माथि कारबाही गर्नुपर्ने भन्दै उजुरी परेको थियो । अयोगले यस विषयमा के कसो भएको हो, सोको प्रतिक्रिया ५ दिनभित्र जवाफ पठाउन महानगरको नाममा आदेशानुसार अनुरोध गरेको थियो । यसको भने महानगरले कुनै प्रतिक्रिया दिएको छैन । महानगरले सटरहरूबाट वार्षिक करिब ३ करोड रुपैयाँ राजस्व संकलन गर्दै आइरहेको छ ।"
वीरको सीटी स्क्यान कक्षमा विकिरण,"मापदण्डविपरीत भनिएको कोठाको पुनर्निर्माण गर्न महँगो शुल्क र लामो समय लाग्ने बताउँदै निर्देशक सेञ्चरीले भने, हामीले उपकरणलाई पुरानो सीटी स्क्यान राखिएको कोठामा इन्सटल गर्ने विकल्प पनि सोचेका छौं ।"
थिमिमा जीवित संग्रहालय बन्दै,"त्यसैगरी, नगरपालिकाले दुईपोखरी क्षेत्रलाई नाइट लाइफ पार्कको रूपमा विकास गर्ने गरी गुरूयोजना तयार गरेको जनाएको छ ।"
नियमित योग गर्ने बर्सेनि बढ्दै,"विश्व स्वास्थ्य संगठन (डब्लूएचओ), दक्षिणपूर्व एसियाले योग सबै उमेरमा गर्न सकिने जनाउँदै बच्चाले सातामा ६० मिनेट र वयस्कले सातामा १५० मिनेट योग गर्दा नसर्ने रोगबाट टाढा रहन सकिने जनाएको छ । हाल सहरिया जीवनशैली, शारीरिक सक्रियताको कमी लगायतले गर्दा दक्षिणपूर्व एसियामा समेत नसर्ने रोगको जोखिम बढ्दो छ । ६५ वर्षभन्दा माथिकाका लागि योगले उदासी रोग (डिप्रेसन) को जोखिम कम गर्न सघाउनुको साथै संज्ञानात्मक क्षमतालाई कायम राख्ने उल्लेख गर्दै डब्लूएचओ, दक्षिणपूर्व एसियाले यो क्षेत्रका ७० प्रतिशत युवा र ८० प्रतिशत युवतीले अपर्याप्त शारीरिक गतिविधि गर्ने गरेको जनाउँछ । बर्सेनि यो क्षेत्रमा नसर्ने रोगले गर्दा ८५ लाख मृत्युसमेत हुने गर्छ ।"
१०० मा फोन गर्दा आउँदैन प्रहरी,"वृत्तका डिएसपी कामतीले सर्वसाधाणका समस्या समाधान गर्नतर्फ लाग्ने आश्वासन दिए । प्रहरीले मात्र अपराध नियन्त्रण गर्न नसक्ने भएकाले सर्वसाधारणलाई पनि सचेत रहन आग्रह गरे । साथै समुदायमा भएका शंकास्पद गतिविधि र व्यक्तिबारे प्रहरीलाई सूचना दिएर सहयोग गर्न पनि उनले आग्रह गरेका छन् । समाजलाई कसरी अपराधमुक्त बनाउन सकिन्छ भनेर हामी लागिपरेका छौं । यहाँ जनसंख्या धेरै तर प्रहरीको संख्या कम भएकाले सर्वसाधारणको सहयोग पनि आवश्यक छ, कामतीले भने ।"
'फस्टाएन बान्तवा भाषा साहित्य',"वक्ताका हिसाबले बान्तावा भाषा किरात राई समुदायमा धेरैले बोल्ने भाषाका रूपमा चिनिए पनि साहित्य निर्माण हिसाबले यो भाषा पछाडि छ, कार्यपत्र प्रस्तुत गर्दै पत्रकार पदम राईले भने, यो भाषामा साहित्य सिर्जना कम भएको छ । शब्द संकलन, संग्रह तथा शब्दकोश लेखनमै अल्झिरहेको र भाषिकाको समस्यालाई कारण मानेर साहित्य सिर्जनामा चासो दिएको पाइन्न । प्रतिष्ठानअन्तर्गत ९ वर्षदेखि मातृभाषा साहित्य विभाग क्रियाशील रहेको उल्लेख गर्दै प्रज्ञा प्रतिष्ठानका कुलपति गंगाप्रसाद उप्रेतीले मातृभाषामा प्रकाशित कृतिलाई सम्बद्ध समुदायले स्वामित्व लिन सक्नुपर्ने बताए । राजनीतिक परिवर्तनसँगै प्रज्ञा प्रतिष्ठानले मातृभाषा, साहित्य, संस्कृति प्रवर्द्धनलाई प्राथमिकता राखेको छ, उनले भने ।"
किताबमा पनि कर,"किताबलाई व्यापारिक वस्तुमात्र ठानेर त्यहीअनुसार व्यवहार गर्दाको परिणामवश आम पाठक मारमा पर्नेछन्, मूल्य तिर्ने त तिनै हुन् । किताबमा कर कसिकसाउले किताबको नियन्त्रण होइन, अन्ततः ज्ञानशिक्षाको नियन्त्रण गर्छ । किताबमै समेत कर लगाउने नीतिले हाम्रो राष्ट्रिय मूर्खता साबित गर्छ । किताब बाहिरबाट नआउने हो भने ज्ञानविज्ञान, साहित्यकला, धर्मसंस्कारको आदानप्रदान कहाँबाट हुन्छ ? राणाकालमा समेत बनारसका छापाखानाबाट मुद्रित किताब नेपाली गाउँघर पुग्थे । ज्ञानको स्वतन्त्र प्रवाहमा अवरोध गर्दा किताबको फोटोकपी गरेर नक्कली किताब बनाउने नक्कली बजार संस्कारलाई मात्र सहयोग पुर्याउनेछ ।"
नेकपाको विवाद उत्कर्षमा,"बजेटमा पनि नेकपाका सांसदहरू एकमत देखिँदैनन् । रुकुम जिल्लाका लागि छुट्याइएको बजेट प्रधानमन्त्रीकै जिल्लामा लैजान सांसद जनार्दन शर्माले संसद्बाटै आग्रह गरे । एक वर्ष पूरा भइसक्दा समेत पार्टी एकताको कामले पूर्णता पाएको छैन । पार्टीका विभागहरू गठन भएका छैनन् । जिम्मेवारी बाँडफाँट पनि भएको छैन । यसले गर्दा सांसदहरू कामविहीन भएका छन् । लामो समयदेखि केन्द्रीय समिति र स्थायी समिति बैठक नबस्दा पार्टीको धारणा के हो र कुन रूपमा प्रस्तुत हुने भन्नेमा सांसदहरू नै अन्योलमा छन् । दुई अध्यक्षबीच छलफल त हुन्छ तर तल्लो तहसम्म पार्टी एकता नभइसकेकाले बेलाबेला विवाद पनि हुन्छ । यस्तोमा कुन लाइन समात्ने भन्नेमा सांसदहरू प्रस्ट नहुँदा पूर्वमाओवादी पक्षधरले प्रचण्ड र पूर्वएमाले समर्थकले ओलीको लाइन समातेको प्रस्ट देखिन्छ । यस्तै विवाद र दुबिधा कायम रहिरहने हो भने नेकपालाई मात्र होइन, देशलाई नै घाटा हुन्छ । सम्बद्ध पक्ष बेलैमा सचेत बनोस् ।पुरुषोत्तम घोरासैनी, बालाजु१६, काठमाडौंनेकपाभित्र लागेको आगो भुस जसरी भित्रभित्रै सल्किँदै छ । सरकारले पार्टीसँग सल्लाहै नगरी विधेयकहरू ल्याएको भन्दै नेकपाका सांसदहरू विधेयकको स्वामित्व लिन तयार भएनन् । पार्टीभित्रका सांसद एवम् सरोकारवालाहरूसँग छलफल नगरी गुठीसम्बन्धी विधेयक प्रस्तुत गरेकाले समस्या आएको र बाध्य भएर विधेयक फिर्ता लिनुपर्दा स्वयम् पार्टीलाई खति पुगेको बताउने नेकपाका सांसदहरूको संख्या निकै बाक्लो छ । मिडिया काउन्सिल विधेयक पनि सरकारले एकलौटी रूपमा छलफल नगरी प्रस्तुत गरेकामा सांसदहरू असन्तुष्ट छन् । लोकसेवाले स्थानीय तहको कर्मचारी पदपूर्ति गर्न खुलाएको विज्ञापन स्थगित गर्नुपर्ने र नपर्नेमा पनि नेकपाका सांसदहरू विभाजित छन् । सरकारले प्रस्तुत गरेको वार्षिक बजेटका सन्दर्भमा पनि विपक्षले त विरोध गरे गरे, स्वयम् सत्ताधारी दलकै सांसदहरूले सरकारलाई व्यंग्य गरिरहेका छन् । रुकुम जिल्लाका लागि छुट्याइएको बजेट प्रधानमन्त्री केपी शर्मा ओलीकै गृहजिल्ला झापा लैजान खोजेको बारे स्वयम् नेकपा सांसद जनार्दन शर्माले संसद्मा व्यंग्य गरे । पार्टी एकता भएको एक वर्ष पूरा भई सक्दा पनि एकताले पूर्णता नपाएकामा पनि सांसदहरू असन्तुष्ट छन् । केन्द्रीय समिति र स्थायी समितिको बैठक एक वर्षदेखि बस्न नसकेकामा पनि उनीहरू असन्तुष्ट छन् । दुई अध्यक्षबीच मात्र छलफल हुने गरेको र दुई अध्यक्षको छलफल नै पार्टीको निर्णय सरह हुने गरेको बताउने सांसदहरूको संख्या धेरै छ । भुसको आगोजसरी सल्कँदै गइरहेको नेकपाभित्रको यो विवादले सरकार र नेकपालाई आगामी दिनमा कहाँ पुर्याउला ? सम्बन्धित पक्षले सूर्य अस्ताउनुभन्दा पहिल्यै सचेत हुनु बेस । तिलप्रसाद न्यौपाने, माछापोखरीचोक, काठमाडौं"
स्वरोजगार कार्यक्रमको दुरुपयोग,"प्रधानमन्त्री स्वरोजगार कार्यक्रमबारे मेरो फरक धारणा छ । लम्की चुहाका केही वडामा स्वरोजगार कार्यक्रमका नाममा फरुवा र बेल्चा बनिसकेका सडकका छेउछाउमा लरीबरी खेलाएको पाइयो । मलाई लागेको थियो यो जनशक्ति उत्पादनमूलक क्षेत्रमा लगाइनेछ । उद्योगहरू त छैनन्, ठीक छ, यहाँ कृषिका लागि प्रशस्त जग्गाजमिन छ, त्यसमा जनशक्ति अभावका कारण प्रत्येक वर्ष बाँझो हुँदै आएको छ । त्यस्तो जमिनलाई उत्पादनको माध्यम बनाई स्वरोजगारका नाममा बिनाउत्पादनमा वितरण गरिएको बजेटलाई लगाउँदा आर्थिक विकास हुन सक्थ्यो । सरकारले ३० दिन स्वरोजगारका नाममा सडकपेटी तथा गुना, बाँदर लखेटेर बजेट सिध्याउनुभन्दा धान बालीको समय छ । बरु सरकारले यो जनशक्ति खेतबारीमा लगाएर उत्पादनमा जोड दिएको भए हुन्थ्यो । स्वरोजगारका नाममा कार्यकर्ता तथा भोट जम्मा गर्ने पद्धतिको अन्त्य गरियोस् । अन्य देशको परिपाटी पनि हेर्ने कि ? म आफैं पनि कोरिया सरकारको स्वरोजगार कार्यक्रमअन्तर्गत ५ वर्ष उत्पादनमूलक काम गरेको अनुभवसहित स्थानीय तहलाई यो सुझाव दिँदै छु । टेकराज कठायत, लम्की, कैलाली"
'बिप्पा' गर्ने बाबुराम,"भारतको विकल्प चीन हुन सक्दैन भनी पूर्वप्रधानमन्त्री बाबुराम भट्टराईले आफ्नो धारणा सार्वजनिक गरेको कान्तिपुरमा प्रकाशित खबर पढियो । केही समयअघि फलित ज्योतिषसँग परामर्श गरी उपेन्द्र यादवको समाजवादी पार्टीसँग एकीकरण गरेका भट्टराईले भूराजनीति अनुकूल परस्पर समान धारणा बनाई दुवै छिमेकी मुलुकबीच मित्रवत् तवरले अघि बढ्ने सल्लाह दिनुभन्दा उत्तरी नाका खोल्नु मुलुकका लागि हित नहुने तर्क राख्न जोड गरेको पनि पढियो । कोदारी नाका पनि उनी पुरानो पार्टीमा निर्णायक तहमा रहेका भए खोल्न दिँदैनथे भन्ने बुझिएकै हो । भारतीय पक्षसँग एकतर्फी बिप्पा सम्झौता गरी नेपालको अन्तर्राष्ट्रिय विमानस्थल करारमा सञ्चालनको अनुमति भारतीय पक्षलाई दिनुपर्छ भन्ने प्रकारान्तरको अडानमा आजसम्मै अडिग छन् । उनले आयातमुखी अर्थतन्त्रले मुलुक उठ्न सक्दैन । त्यसका लागि निर्यातमुखी उद्योगहरू स्थापना गर्न छिटोछिटो मुलुक जानुपर्छ भनी दर्शन ओकल्न भ्याएछन् तर आफ्नो कार्यकालमा के उनले एउठा सानो निर्यातजन्य उद्योग स्थापना गरे ? देखाउन चुनौती दिन्छु । गफ ठूलठूला गर्ने, काम केही नगर्ने विद्वान्को के काम ?श्यामसुन्दर कुइँकेल, हाँडीगाउँ, काठमाडौं"
शिक्षा र प्रमाणपत्रको व्यापार,"शिक्षा विकासका लागि अल्पकालीन तथा दीर्घकालीन रणनीति तर्जुमा गरी कार्यान्वयन ध्यान दिनुपर्छ । अध्ययनशील, अब्बल, योग्य र नैतिकतावान् मानिसले निष्पक्ष रूपमा हरेक क्षेत्रमा अवसर पाउने वातावरण बनाउने हो भने देशको मुहार फेर्न समय लाग्दैन । सुजनबाबु बस्नेत, स्कुल अफ म्यानेजमेन्ट, पूर्वाञ्चल विश्वविद्यालय"
दिशाहीन प्रादेशिक बजेट,"प्रदेशका योजना आयोगले आफ्ना प्रमुख आर्थिक सूचकहरूलाई विश्लेषण गरेर अर्थतन्त्रको आकार पूर्वानुमान गर्न सक्छन् । जस्तै कृषि उत्पादन, दर्ता उद्योगको संख्या र क्षमता उपयोग, निजी क्षेत्रलाई दिने ऋणको वृद्धि, आन्तरिक राजस्व परिचालन, खानी तथा उत्खनन गतिविधि, सवारीसाधनको दर्ता, ऊर्जा उत्पादन, सार्वजनिक खर्च, अन्तरिक हवाई उडान, आन्तरिक पर्यटन र पेट्रोलियम इन्धनको बिक्रीबारेका तथ्यांक प्रदेश योजना अयोगले संकलन गर्न सक्छन् ।समग्रमा, प्रदेशका अर्थमन्त्रीले केन्द्रको हुबहु सिको गर्नुभन्दा मौलिक सम्भावना, अवसर र स्रोतलाई प्रदेशको आर्थिक वृद्धि र समावेशी समृद्धिका लागि कसरी उपयोग गर्न सकिन्छ भनेर बजेट तर्जुमा गर्नुपर्छ । अब, आगामी आर्थिक वर्षको चुनौती बजेटको पूर्ण कार्यान्वयन समयमै गर्नु हो । विशेष गरेर केन्द्र र प्रदेशको मिलाएर ५ खर्ब ४६ अर्ब अर्थात् जीडीपीको १३७ प्रतिशत पुँजीगत खर्च गर्नमै जोड दिन जरुरी छ ।"
न सडकको भर न आकाशे फुलको,"जुनसुकै सार्वजनिक संरचनाको निर्माण मिति, विधि र आयुसम्बन्धी तथ्यांक सम्बन्धित निकायसँग प्रायः हुन्छ नै । त्यही तथ्यांक बेलाबेला हेरेर आवश्यक काम गर्न सके मात्रै पनि सम्भावित जोखिम टार्न सकिन्थ्यो । यसतर्फ सरोकारवालाहरूको ध्यान कहिले जाला ?लेखक आर्किटेक्ट हुन् ।"
हाई हाई डलर !,वैदेशिक सहायताको सत्ताविरुद्ध खडा हुने हिम्मत छ भने त्यो पनि भनून् । त्यसका लागि उभिने जमिन र साथ लाग्ने मान्छे चाहिन्छ । ती मानिस उत्पीडित समुदाय र गरिब नै हुन् भन्ने तथ्य ख्याल रहोस् । गुठी विधेयक ल्याएर जनताको धरोहर ध्वंस गर्ने र विश्व बैंकको चोभार परियोजना बन्दुक तेर्स्याएर लागू गर्न खोज्नेहरूले अधिकारका मुद्दा उठाउनेलाई डलर खाएको आरोप नलगाऊन् । गुठी चलाउन खोज्दा उर्लिएको जनसागरले चेतावनी दिइसकेको छ ।
केटाले जस्तै केटीले गर्न किन नहुने ?,"हकअधिकार प्राप्तिको दिशामा हामीकहाँ बेलाबखत सुनिने भनाइ हो कानुन त राम्रो छ तर कार्यान्वयन फितलो छ । यसको महत्त्वपूर्ण कारक महिलापुरुष सवालमा मनुवाहरूको मस्तिष्कमा गहिरो जरा गाडेको सोच नै हो । त्यसैले नैतिकतावान् समाजको पुनर्निर्माण गर्न लैङ्गिक विभेद अन्त्य गर्ने प्रयासमा सबै लिङ्गका व्यक्तिबाट असल, अनुशासित, नैतिक र सर्वमान्य व्यवहार अपेक्षा गरिनुपर्छ एवं सामाजिकीकरणको प्रक्रिया पनि सोहीबमोजिम अघि बढाउन सक्नुपर्छ । लैंगिक आधारमा सही वा गलत कार्यव्यवहारको वर्गीकरण गर्ने परिपाटीको अन्त्य गराउनुको विकल्प छैन । लेखक लैङ्गिक अध्ययनकी शोधार्थी हुन् ।"
त्रिवि परिसरमै प्रहरी कार्यालय,"विश्वविद्यालयजस्तो प्राज्ञिक अनुसन्धानको थलोमा प्रहरी कार्यालय खडा गर्दा शैक्षिक गतिविधिमा खलल पुग्ने विद्यार्थी नेताहरू बताउँछन् । विद्यार्थीहरूले प्रहरी नराख्न आग्रह गरेपछि गृह मन्त्रालयसँग छलफल थालिएको उपकुलपति तीर्थराज खनियाँले बताए । दुवै स्थानमा गृह मन्त्रालयले नै प्रहरी कार्यालय निर्माण गरेको हो । क्याम्पसको बीचमा प्रहरी कार्यालय हुनुहुँदैन भन्ने विद्यार्थीहरूको कुरा पनि जायज छ, उनले भने, हामीलाई हरेक समय प्रहरी अत्यन्तै आवश्यक हुन्छ, त्यसैले जग्गा दियौं, विद्यार्थीको विरोधपछि गृह मन्त्रालयसँग कुराकानी गरिरहेका छौं । विद्यार्थीले बनेको भवन शैक्षिक गतिविधिका लागि प्रयोग गरेर प्रहरी अन्यत्र स्थानान्तरण गर्नुपर्ने सर्त राखेका छन् । नेविसंघ, अखिल र अखिल क्रान्तिकारीलगायत विद्यार्थी संघसंगठनले विश्वविद्यालयभित्र प्रहरी कार्यालय नराख्न आग्रह गरेका हुन् ।"
वैदेशिक अध्ययन अनुमति नरोक,"अधिवक्ता रामदत्त ओझाले मन्त्रालयको उक्त निर्णय कार्यान्वयन नगर्न अन्तरिम आदेश माग गर्दै रिट निदेवन दर्ता गरेका थिए । एसईई उत्तीर्ण विद्यार्थी जापान, अस्ट्रेलिया, अमेरिकालगायत देशमा पढ्न जाने क्रम बढेपछि मन्त्रालयले उच्च शिक्षा पढ्न जाने विद्यार्थीलाई मात्र अनुमति दिने निर्णय गरेको थियो । यसअघि कक्षा १० उत्तीर्ण गरेका विद्यार्थीलाई पनि भाषा सिक्न, डिप्लोमा तहको अध्ययन गर्न स्वीकृति दिँदै आएको थियो । विदेश पढ्न जाने विद्यार्थीलाई सम्बन्धित देशको पैसा साट्न र अध्ययन स्वीकृतिका लागि नो अब्जेक्सन लेटर आवश्यक पर्छ ।"
"मिलेमतोमा भ्रष्टाचार भयो, छानबिन होस्","कटहरिया, यमुनामाई, गौर, गरुडा, फतुवा विजयपुर, देवाही गोनाहीलगायत स्थानीय तहमा प्रमुखउपप्रमुखबीच टकराव छ । देबाही नगरपालिकामा अहिलेसम्म परिषद् हुन सकेको छैन । मेयर धर्मेन्द्र पटेल र उपमेयर परनिया देवीले दिनहुँजस्तो आफ्ना मानिस जम्मा गरेर नगरपालिकामा शक्ति प्रदर्शन गरिरहेका छन् । यो नगरपालिकाको झन्डै ३५ करोड रकम फ्रिज हुने अवस्थामा छ ।"
पढाउने भन्दै बालबालिका बेपत्ता पारिँदै,"को हुन् जयबहादुर ?स्थानीयका अनुसार तिलागुफा९, चिल्खायाका २५ वर्षीय जयबहादुरले स्थानीय शिवालय माविबाट एसएलसीसम्म पढेका छन् । त्यसपछि उच्च शिक्षाका लागि काठमाडौं गएका उनले त्यहाँ मार्केटिङ कम्पनीमा काम गरे । पछिल्लो समय उनले गाउँबाट सोझासिधा अभिभावकलाई प्रलोभनमा पारेर बालबालिका काठमाडौं ओसारे । ती बालबालिकालाई उनी अवैध रूपमा चलाएको कर्णाली होस्टेलमा राख्थे ।"
गाउँपालिकाका सबै वडा सचिवविहीन,"विषयगत शाखा पनि रित्तैगाउँपालिकाका शिक्षा, महिला तथा बालबालिका र प्रधानमन्त्री स्वरोजगार कार्यक्रमजस्ता विषयगत शाखामा पनि कर्मचारी छैनन् । पशु शाखामा एक अधिकृत र एकजना जेटीए मात्रै छन् । कृषिमा एक जना जेटीए छन् । प्रधानमन्त्री स्वरोजगार कार्यक्रमका लागि एक जना अधिकृत संयोजक तोकिएर आए पनि उनी एक दिनमात्रै हाजिर गरेर गएपछि फर्केनन् ।"
नाटकमा दर्शकको लर्को,"भरत गुरागाईंको लेखन रहेको नाटकमा निर्देशक बरालकै मञ्च परिकल्पना, सुरज माझीको प्रकाश, प्रज्वल काफ्लेको ध्वनि संयोजन रहेको छ । शुक्रबार मञ्चन गरिएको उज्वल शर्मा भण्डारीको प्रस्तुति अमरसिंहको खोजीमा ले भने देशभक्ति र राष्ट्रियताको कथा पस्किएको थियो ।"
गुगल स्मृतिमा अमरिश,"बुबाले भूमिकालाई जुन तरिकाले निर्वाह गर्नुहुन्थ्यो, त्यस्तो त आजसम्म सायद कसैले पनि गर्न सकेको छैन । उहाँको जस्तो भिलेनका लागि प्रयोग आजसम्म कसैले गर्ने हिम्मत गरेको छैन, छोरा राजीवले एक अन्तरवार्तामा भनेका छन् । नसिब, अन्धा कानुन, अर्धसत्य, गदर जस्ता फिल्मबाट त पुरीले खलनायकका रूपमा यस्तो छाप छोड्न सफल रहे कि दर्शकको मनमा उनीप्रति सधैं एकखाले डर कायम रहन्थ्यो । राजीवलाई भने आफ्नो बुबाका आठ फिल्म विरासत, घातक, कोयला, त्रिदेव, विश्वात्मा, मिस्टर इन्डिया, गदर र नागिन सबैभन्दा मन पर्नेमा पर्दा रहेछन् । पुरीले छोरालाई भने कहिल्यै बलिउडमा ल्याउन चाहेनन् । उनी फिल्म क्षेत्रमा खास भविष्य नरहेको ठान्थे । तर यतिबेला पुरीका नाति हर्षवर्धन भने सहायक निर्देशकका रूपमा बलिउडमा क्रियाशील छन् ।"
कलामा सम्पदा,"उनका अनुसार मानिसको जीवन, डुंगा र हाम्रा सांस्कृतिक सम्पदा उस्तै रूपमा आएका छन् । डुंगा खिइँदै गएजस्तै मानिसको जीवन पनि सकिँदै जान्छ । मानिसको जीवन सकिएजस्तै पुस्तापिच्छे नै हाम्रो सांस्कृतिक धरोहर पनि मासिँदै गएका छन् । पोखराबाट काठमाडौंको पहिलो यात्रामा नै परियारलाई उपत्यकाभित्र मासिएका र अतिक्रमण भएका प्राचीन सांस्कृतिक सम्पदाले तानेको थियो । ती सबैलाई स्मरणमा राखेर एकत्रित गर्दै उनले एक्रेलिक, पेन एन्ड इन्कका माध्यमबाट चित्र कोरेका हुन् । काठमाडौं उपत्यकामा सडक विस्तारकै क्रममा अतिक्रमण भएका प्राचीन अस्तित्व बोकेका विभिन्न मूर्तिलाई डुंगाहरूमा राखेर डोजरको चित्रसहितका द गार्जियन अफ टाइम शीर्षकको चित्र कोरेका छन्, यो अहिलेको विकासे समयप्रतिको सबभन्दा ठूलो व्यंग्यझैं लाग्छ । त्यस्तैगरी होयर आर वी हेडिङ ?, द फ्लो अफ टाइम, माई गड इन अ प्राइभेट कलेक्सन जस्ता शीर्षकमा नेपालबाट हराएर गएका कतिपय मूर्तिहरू, भूकम्पले क्षति पुर्याएका सांस्कृतिक सम्पदा, रानीपोखरीको बालगोपालको मन्दिरजस्ता सम्पदालाई अर्थपूर्ण रूपमा डुंगामा राखेर उतारेका छन् उनले । द वर्ल्ड एक्जिस्टेन्ट शीर्षकको कलामा आफ्नै पोट्रेट बनाई हत्केलामा इँटाहरू राखेर त्ससमाथि लाखे नाचेको क्यानभासले पनि मन छुन्छ ।"
लोक स्टार बिहीबारदेखि,"प्रतियोगितामा प्रथमले ५० लाख रुपैयाँ र द्वितीय, तृतीयले क्रमशः २५ लाख र १० लाख रुपैयाँ पुरस्कारसहित तीनै विजेतालाई एल्बमको सम्झौता दिइने छ । नेपाल लोक स्टार छनोटका लागि जयनन्द लामा, बीबी अनुरागी, सुनीता दुलाल र रामजी खाँड निर्णायकका रूपमा रहेका छन् ।"
अञ्जुको तिम्रो गीत,"प्रिन्सपन कार्कीको निर्देशनमा तयार भएको उक्त भिडियो उत्सव दाहालले खिचेका छन् हुने भिडियो नवीन निरौलाले सम्पादन गरेका हुन् । नायक आयानले इतिहास, कालापानी लगायतका फिल्ममा अभिनय गरिसकेका छन् ।"
'युद्ध भए इरान ध्वस्त',ओमानको खाडी तेल ट्यांकरहरूको आवतजावत हुने प्रमुख रणनीतिक जलमार्ग हो । इरानी अधिकारीले भने आक्रमणसँग इरानको कुनै सम्बन्ध नभएको बताएका छन् । जापानी स्वामित्वको कोकुका करेजस र नर्वेली स्वामित्वको फ्रन्ट अल्टेअरमा बिहीबार ट्यांकरमाथि आक्रमण भएलगत्तै चालक दलका सदस्यहरूको उद्धार गरिएको थियो । त्यसलगत्तै अमेरिकाले इरानको शत्रुतापूर्ण व्यवहारका कारण खाडी क्षेत्रमा एक हजार सैनिक थप गरिसकेको छ । अमेरिकी राष्ट्रपति डोनाल्ड ट्रम्पद्वारा एकपक्षीय रूपमा सन् २०१५ को इरानी परमाणु सम्झौताबाट अलग हुने घोषणा गरेपछि दुई देशबीच तनाव चर्केको हो । त्यसयता अमेरिकाले इरानमाथि दुई पटक पानीजहाजमा आक्रमणको अरोप लगाइसकेको छ ।
पर्यटक भित्र्याउन दूतावास सक्रिय,"अस्ट्रेलिया (कास) अस्ट्रेलियास्थित नेपाली दूतावासले भिजिट नेपाल २०२० सफल बनाउन व्यवसायी तथा संघसंस्थालाई आग्रह गरेको छ । क्यानबेरास्थित नेपाली दूतावास र दक्षिण अस्ट्रेलियाको अवैतनिक वाणिज्य दूतावासले नेपालमा पर्यटक पठाउन सहयोग पुर्याउँदै आएका अस्ट्रेलियाका पर्यटकीय क्षेत्रमा काम गरिरहेका सरोकारवालासँगको छलफलमा यस्तो आग्रह गरेको हो । अस्ट्रेलियास्थित नेपाली दूतावासकी कार्यवाहक राजदूत द्रुपदा सापकोटाले नेपाल पर्यटकीय क्षेत्रका लागि अहिले पनि उत्कृष्ट स्थान भएको बताउँदै आआफ्नो क्षेत्रबाट सहयोग पुर्याउन आग्रह गरिन् । उनले नेपालमा स्थिर सरकार रहेको बताउँदै सुरक्षाबारे कुनै समस्या नरहेको भन्दै पर्यटक पठाउन सहयोगका लागि आग्रह गरिन् । यहाँस्थित राजनीतिक दलका नेताका साथै अधिकांश विदेशी पर्यटक क्षेत्रका व्यवसायी सहभागी कार्यक्रममा नेपालको पर्यटकीय क्षेत्रबारे जानकारी गराइएको थियो । वाणिज्यदूत दीपक धमलाले व्यवसायी र पर्यटक लक्षित कार्यक्रमले पर्यटकलाई प्रोत्साहन मिल्ने बताए । नेपालको पर्यटकीय विकासमा सहयोग पुर्याउने योजनामा तपाईंहरूको सहयोगको आवश्यकता छ, उनले भने । कार्यक्रमपछि कुराकानी गर्दै सहभागी पर्यटन व्यवसायीले नेपाल भ्रमण गर्ने पर्यटकको संख्या बढाउन लागिपर्ने बताए । गतवर्ष करिब २५ हजार अस्ट्रेलियालीले नेपाल भ्रमण गरेका थिए । कार्यक्रममा स्थानीय सांसद रसल वाट्लीले सुन्दर देश नेपालको जनता मिलनसार र मिहिनेती भएको बताए ।"
वन्यजन्तु पाल्न १ लाखसम्म दस्तुर,"अध्ययन, अनुसन्धान वा शैक्षिक प्रदर्शनीका लागि वन्यजन्तु प्राप्त गर्ने संघसंस्थाले आर्थिक वर्ष समाप्त भएको ३५ दिनभित्र विभागमा वार्षिक प्रतिवेदन पेस गर्नुपर्ने हुन्छ । वन्यजन्तु पालन तथा प्रजनन, आखेटोपहार व्यवस्थापन, अध्ययन अनुसन्धान, शैक्षिक प्रदर्शनीमा राखिने वन्यजन्तु, मानववन्यजन्तु द्वन्द्वलगायतका विषयमा सुझाव दिन विभागका उपमहानिर्देशकको संयोजकत्वमा मन्त्रालय, वन तथा भूसंरक्षण विभाग, विभागले तोकेको सम्बन्धित विषयका तीन जना विज्ञ, पशु चिकित्सक, इकोलोजिस्टलगायत रहेको एक प्राविधिक समिति रहने नियमावलीमा छ ।"
चार्ली युनिफर्म हेलिकप्टर खोजिने,त्रिभुवन अन्तर्राष्ट्रिय विमानस्थलमा रहेको खोज तथा उद्धार समन्वय केन्द्रका अनुसार यो दुर्घटनाको खोजी अहिले पनि रोकिएको छैन । त्यतिबेला दुर्घटनास्थल फेला पार्नेलाई २५ हजार रुपैयाँबाट थालिएको पुरस्कार राशिको रकम १ लाख पुर्याइयो । अहिले पनि यो इनाम खुला नै छ । एसियन एयरलाइन्सका तत्कालीन अध्यक्ष आङछिरिङ शेर्पाका अनुसार हराएको हेलिकप्टर खोज्न मात्रै त्यसताका ५६ करोड रुपैयाँभन्दा बढी खर्च भएको थियो ।
प्रदेशको सिफारिस पन्छाउँदै १५ दिने सूचना,"राजमार्ग विस्तार गर्दा हेटौंडा बजारको अस्तित्व मेटिने भएकाले रातोमाटेदेखि राप्तीपुलसम्म र चौकीटोलदेखि कर्रापुलसम्मको खण्डलाई बाइपास गरिनुपर्ने माग स्थानीयले राखेका छन् । मुआब्जा र क्षतिपूर्तिको विषय टुंग्याएर मात्र यस कार्यलाई अगाडि बढाउन जरुरी छ । हेटौंडा बजारको हकमा १५ मिटर सडक विस्तार गर्ने क्रममा मुआब्जा र क्षतिपूर्ति नदिँदा पनि घरधनी तयार हुने अवस्था छ, मकवानपुर उद्योग वाणिज्य संघ तथा हेटौंडा बस्ती संरक्षण समितिका अध्यक्ष कृष्ण कटुवालले भने । राज्यले क्षतिको विवरण पूर्णरूपमा संकलन गरी पीडितको गुनासो सम्बोधन गर्न जरुरी रहेको उनले औंल्याए ।"
परिवारले बुझ्यो पौडेलको शव,"सर्लाही (कास) प्रहरी कारबाहीमा तीन दिनअघि मारिएका नेत्रविक्रम चन्द समूहका सर्लाही जिल्ला इन्चार्ज कुमार पौडेलको शव शनिबार परिवारले बुझेको छ । पौडेलको वाग्मती नदीमा दाहसंस्कार गरिएको छ । बिहीबार दिउँसो प्रहरीको गोली लागेर ४७ वर्षीय पौडेलको मृत्यु भएको थियो । जिल्ला अस्पतालमा शनिबार शव बुझ्न जाँदा क्षतविक्षत अवस्थामा देखेको भन्दै आफन्तले रोष प्रकट गरेका थिए । घटना घटिसकेको छ, मृतक फर्केर आउँदैन तर अस्पतालले पोस्टमार्टमको बहानामा शवलाई क्षतविक्षत बनाइदिएको थियो, मृतक पौडेलका भाइ हरिकृष्णले भने, जिउँदोमा गोली ठोके, मृत्युपछि पनि छाडेनन् ।"
कुवेतमा नेपालीको शव अलपत्र,काठमाडौं (कास) झापाकी ४१ वर्षीया सुमित्रा जबेगुको शव कुवेतको अस्पतालमा अलपत्र छ । गत मे २८ मा कुवेतको अस्पतालमा मृत्यु भएकी उनको आफन्त सम्पर्कमा नआउँदा शव अलपत्र रहेको हो । कुवेतस्थित नेपाली दूतावासका अनुसार जबेगुका आफन्तको खोजी गर्दा सम्पर्क हुन नसकेको हो । उनी सन् २०१३ मा श्रम स्वीकृति लिएर घरेलु कामदारका रूपमा कुवेत पुगेकी थिइन् ।
एटीएमबाट रकम चोर्ने पक्राउ,काठमाडौं (कास) तीन रोमानियाली नागरिकसँग मिली राष्ट्रिय वाणिज्य बैंकको काठमाडौं उपत्यकास्थित विभिन्न एटीएम बुथबाट अवैध रूपमा २० लाख रुपैयाँभन्दा धेरै रकम निकालेको आरोपमा राजकुमार पाण्डे पक्राउ परेका छन् । प्रहरीको केन्द्रीय अनुसन्धान ब्युरोले बारा पिपरानी गाउँपालिका७ घर भई शंखमूल बस्ने पाण्डेलाई उच्च अदालत पाटनबाट ७ दिनको म्याद थपी अनुसन्धानका निम्ति हिरासतमा राखेको छ । ब्युरोका अनुसार पाण्डेले करिब सात महिनाअघि तीन रोमानियालीसँग मिलेर अवैध एटीएम कार्ड बनाई रकम निकालेका थिए ।
कानुन व्यवसायीकोशुद्धीकरण अभियान,"काठमाडौं (कास) न्यायालयमा विकृतिविसंगति बढेको भन्दै कानुन व्यवसायीको समूहले सातबुँदे घोषणापत्रसहित शुद्धीकरण अभियान घोषणा गरेको छ । स्वतन्त्र राष्ट्रिय कानुन व्यवसायी अभियानले शुद्धीकरणका लागि चरणबद्ध कार्यक्रम गर्न लागेको हो । न्यायपालिका सञ्चालन गर्ने न्यायाधीश गैरराजनीतिक एवं स्वतन्त्र हुनुपर्छ, अभियानका संयोजक नारायणप्रसाद दुवाडीले पत्रकार सम्मेलनमा भने, गैरराजनीतिक एवं स्वतन्त्र न्यायपालिका चलाउन भाइभतिजा र राजनीतिक कार्यकर्ता भर्ती गरेर विडम्बनापूर्ण अवस्थामा पुर्याइएको छ । यस्तो प्रवृत्ति अन्त्य हुनुपर्छ । २०६३ सालको अन्तरिम संविधानले न्यायपरिषद्मा न्यायाधीशको संख्या घटाएर राजनीतिक सदस्यको बाहुल्य गराएपछि परिषद् व्यावसायिक हुन नसकेको उनले बताए । अवधारणापत्रमा समेत न्यायपरिषद्ले बारम्बार विवादास्पद सिफारिस र निर्णय गरेको भन्दै यसको संरचना परिवर्तन गर्नुपर्ने माग गरिएको छ ।"
मुख्यमन्त्री केन्द्रित अर्ब बढीका योजना,"यस्तै मुख्यन्त्रीका लागि सवारी साधन खरिद गर्न २ करोड ५० लाख रुपैयाँ छुट्याइएको छ । प्रदेश सरकार भनेको मुख्यमन्त्री केन्द्रित नै हुने हो, आर्थिक मामिला तथा योजनामन्त्री इन्द्रबहादुर आङबोले भने, मुख्यमन्त्री पदलाई स्थापित गर्न र संघीयतालाई बलियो बनाउनका लागि पनि केही कार्यक्रम ल्याउनु आवश्यक छ ।"
छरियो बीउ उम्रियो घाँस,"बाँकेमा ५२ हजार २ सय ३८ हेक्टर जग्गामा खेती हुँदै आएको छ । तीमध्ये १५ हजार हेक्टर जग्गामा मात्रै सिँचाइ सुविधा छ । जिल्लामा आकाशे पानीको भरमा खेती हुँदै आएको छ । सुक्खा नलागे बाँकेमा करिब १ लाख ३८ हजार ७ सय टन धान उत्पादन हुँदै आएको छ । पानी अभावमा क्षेत्रीय कृषि अनुसन्धान केन्द्र, खजुराले सुक्खा धान सिफारिस गर्दै आएको छ । सुख्खा धान १, २, राधा ४, सवसाँवालगायतका धान किसानका लागि सिफारिस गरिएको छ । यहाँ राधा चार, जानकी, मन्सुली, सावित्री र मकवानपुर जातका धानको खेती हुने गरेको छ ।"
पश्चिम सर्यो किबी,किसानले मुलुकको पूर्वमा राम्रो फल्ने र कमाइ हुने सुनेका थिए । पश्चिमी पहाडमा त्यस्तो देखिएको थिएन । यसको व्यावसायिक खेती सुरु गर्दा सफल भइने ठिमुरेका बगालेले बताए । विश्व बजारमा समेत किबीको माग अत्यधिक छ । परीक्षणकै लागि ओलेसमा लगाइएको एउटा बोटबाट २३ सयसम्म फल लागेको छ । यही देखेर अन्य किसानसमेत आकर्षित भएका हुन् । किबी खेती विस्तारका कृषि ज्ञान केन्द्रले भने कुनै सहयोग नगरेको ओलेसका किसान रानाले बताए । गाउँपालिका र वडा कार्यालयले पनि यसका विषयमा ध्यान दिएका छैनन् । किबी पुसमाघ महिनामा रोपिन्छ । बगनासकाली गाउँपालिकाको सहयोगमा नर्सरी पनि राखेका छन् ।
सेयर बजारमा सम्पत्ति शुद्धीकरण निर्देशन जारी,"संस्थाले जोखिमलाई उच्च, मध्यम, न्यूनवर्गमा वर्गीकरण गर्नुपर्नेछ । संस्थाले जोखिमको आधारमा आफूसँग कारोबार गरिरहेका तथा गर्ने ग्राहकको पहिचानसम्बन्धी सूचना तथा विवरण राख्ने व्यवस्था लागू गर्नुपर्नेछ, निर्देशनमा उल्लेख छ, एक दिनमा पटकपटक वा एकैपल्ट १० लाख रुपैयाँभन्दा बढीको कारोबारको जानकारी वित्तीय जानकारी इकाईमा दिनुपर्नेछ । उल्लिखित व्यवस्था पालना नगर्नेनगराउने संस्था, कर्मचारी तथा पदाधिकारीलाई १० लाखदेखि ५ करोड रुपैयाँसम्म जरिवाना तथा संस्थाको दर्ता खारेजसम्मका कारबाहीको व्यवस्था निर्देशनमा छ ।"
दुई अर्बको कारोबार,यसअघि लगानीकर्ताले उत्पादनमूलक र जलविद्युत् अन्तर्गतका कम्पनीमा लगानी बढाएका थिए । पछिल्ला सातामा त्यो प्रवृत्ति बिस्तारै घट्दै गएर बजार सामान्य अवस्थामा आएको हो । यस साता नेपाल स्टक एक्सचेन्जको कारोबार कक्ष नियमित कारोबारका लागि पाँच दिन खुला रह्यो ।
हुलाकी मार्ग डिजाइनअनुसारै बनाऊ,"प्रजिक भट्टराईले स्थानीयले हालकै डिजाइनअनुसार मार्ग निर्माणको माग गरेको बताए । हालकै मार्गमा कुनै परिवर्तन नभएकाले त्यसमा केही बोल्नु आवश्यक छैन, उनले भने । सडक निर्माणमा ढिलाइ भइरहेको सम्बन्धमा आफूले ठेकेदार कम्पनीलाई सोध्ने प्रतिबद्धता भट्टराईले जाहेर गरे ।"
नेपाल बैंकको घरदैलो,पर्वत (कास) निजी बैंकसँग प्रतिस्पर्धा गर्न चुनौती देखिएपछि सरकारी स्वामित्वको नेपाल बैंकले घरदैलो अभियान सुरु गरेको छ । कार्यालयबाट मात्रै सेवा दिँदै आएका बैंक कर्मचारी गाउँ पुगेर वित्तीय साक्षरतासँगै घरदैलोमै खाता खोल्न थालेका छन् । हरेक नागरिकलाई बैंकको पहुँचमा पुर्याउने सरकारी अभियानलाई सहयोग पुर्याउन कुस्मा शाखाले कुस्मा१३ खौलालँकुरीमा वित्तीय साक्षरता कक्षा सञ्चालन गर्यो ।
एनआईबीएलमा जेबिल्स फाइनान्स,काठमाडौं (कास) नेपाल इन्भेस्टमेन्ट बैंक लिमिटेड (एनआईबी) ले जेबिल्स फाइनान्सलाई प्राप्ति गर्न विशेष साधारणसभा आयोजना गरी प्रस्ताव पारित गरेको छ । शुक्रबार आयोजित सभामार्फत विशेष प्रस्ताव पारित गरेको हो । हाल बैंकको चुक्ता पुँजी १२५९ अर्ब रुपैयाँ छ । जेबिल्स फाइनान्सको चुक्ता पुँजी ०८४ अर्ब रुपैयाँ छ । जेबिल्स फाइनान्सको १ सय रुपैयाँको एक सेयर बराबर ३३ रुपैयाँ प्रदान गर्ने प्रस्ताव पारित भएको बैंकले जनायो । जेबिल्स फाइनान्स प्राप्तिपछि बैंकको चुक्ता पुँजी १२८७ अर्ब रुपैयाँ पुग्नेछ । बैंकको कुल निक्षेप १ सय ४७ अर्ब र कुल कर्जा १ खर्ब ३२ अर्ब रुपैयाँ रहनेछ । जेबिल्स प्राप्तिपछि पनि बैंकमा संस्थापक पक्षको स्वामित्व ६९ प्रतिशत र सर्वसाधारणको ३१ प्रतिशत रहने बैंकले जनाएको छ ।
नेपाल जर्मन चेम्बरमा मल्ल,"काठमाडौं (कास) नेपाल जर्मन चेम्बर अफ कमर्स एन्ड इन्डस्ट्रिजको अध्यक्षमा अनुपबहादुर मल्ल चयन भएका छन् । साधारणसभाबाट मल्लको अध्यक्षतामा ११ सदस्यीय केन्द्रीय कार्य समिति चयन गरिएको हो । संघका सदस्यमा ज्ञानेन्द्रलाल प्रधान, सन्तोषचन्द्र कुँवर, नरेशलाल श्रेष्ठ, कवीन्द्रनाथ ठाकुर, उत्तम भट्टराई, समिकविक्रम शाह, भक्तबहादुर हमाल, एलेक्सलाल मोक्तान, प्रमोदराज सत्याल, ताइजे ससुन्दरलाल कक्षपति र सुवासिस थपलिया चयन भएका छन् ।"
मकालुमा जताततै पहिरो,"क्षति विवरण संकलन हुँदैनुम र हेदान्नाका प्रहरीको सक्रियतामा बाढीपहिरोको क्षति विवरण संकलन थालिएको हो । मकालु गाउँपालिका ५ को पेपुवा, सवाङ, सेक्तेमानेडाँडा, सोक्देम्मालगायत गाउँमा प्रहरीले क्षतिको विवरण संकलन गरिरहेको जिल्ला प्रहरीका डीएसपी मिमबहादुर लामाले बताए । विवरण संकलनका लागि इलाका प्रहरी कार्यालयका प्रहरी नायब निरीक्षक टीकाराम राई र इलाका प्रहरी हेदान्नाका प्रहरी नायब निरीक्षक अशोककुमार सिंहको टोली घटनास्थल पुगेको छ । टोलीले रुक्छोङ र पेपुवामा पनि क्षतिको विवरण संकलन गरिरहेको लामाले जानकारी दिए ।"
असारे घुमघाममा जनप्रतिनिधि र कर्मचारी,वडा ५ का जनप्रतिनिधि र कर्मचारीले एक वर्षमा दुईपटक अवलोकन भ्रमण गरेका छन् । उक्त वडाले २ लाख अवलोकन भ्रमण खर्चमध्ये १ लाख पेस्की लिएको छ । केही वडाले भ्रमणका लागि पेस्की दिन नगरपालिकासँग माग गरेका छन् । भ्रमणको बजेट नसकिँदासम्म अवलोकन जारी रहने स्रोतले बतायो । वडा ६ ले १ लाख ५० हजार रकम भ्रमणबापत पेस्की लिएको छ ।
आयोगमा राजनीतिक भागबन्डा नगर्न चेतावनी,सर्वोच्चको आदेशअनुसार ऐन संशोधन गर्न र पीडितमैत्री प्रक्रियाबाट आयोगको पुनर्गठन गर्न चौतारीले समितिलाई आग्रह गरेको छ । दलीय प्रभाव र दबाबबाट मुक्त भएर मानव अधिकार तथा संक्रमणकालीन न्यायका क्षेत्रमा विज्ञता भएका व्यक्तिलाई आयोगमा नियुक्त गर्नुपर्ने उनीहरूको माग छ ।
भारतले खतरा टार्यो,मोहम्मद सामी ४४०युजभेन्द्र चाहल २३६
लायनप्रति बोर्डरको विश्वास,"बोर्डरकै कप्तानीमा अस्ट्रेलियाले इंग्ल्यान्डलाई पराजित गरी सन् १९८७ को विश्वकप जितेको थियो । आरोन फिन्चको अस्ट्रेलिया पनि यसपालि राम्रै लयमा देखिएको छ । लर्ड्समा हुने क्रिकेटको पुरानो प्रतिद्वन्द्वितालाई हेर्न आफू व्यग्र रहेको बोर्डरले जनाए । देव्रेहाते तीव्र गतिका बलर मिचेल र्स्टाक प्रतियोगिताको संयुक्त उच्च विकेट लिने खेलाडी हुन् । अस्ट्रेलियाबाट अहिलेसम्म प्रतियोगितामा नखेलाइएका एकमात्र खेलाडी अफ स्पिनर लायनलाई खेलाइएमा पाँचपल्टको विजेता टोलीको बलिङ अझ सन्तुलित हुने बोर्डरको विश्वास छ । मैदानमा अझै शतप्रतिशत देखिएको छैन, त्यही भएर नाथन लायनलाई बाँकी यी केही खेलमा हेर्नुपर्छ, बोर्डरले आईसीसीको मिडियामा भनेका छन्, उनी विकेट लिने खेलाडी हुन्, उनलाई ब्याट्सम्यान कसरी आउट गर्नुपर्छ भन्ने थाहा छ । निश्चय पनि टेस्ट बलिङ फरक हो । तर लायन आक्रामक बलर हुन् र उनमा विविधता छ । लायनको स्थानमा अर्का स्पिनर एडम जाम्पालाई खेलाइएको थियो । उनले त्यसमा ६ ओभरमा ५० रन खर्चन पुगेका थिए । बंगलादेशसँग उनले ६ ओभरमा ६८ रन खर्चेर १ विकेट लिएका थिए । जाम्पा नखेलाउँदा अस्ट्रेलियाले ग्लेन म्याक्सवेललाई अलराउन्डको भूमिकामा उतारिरहेको छ ।"
प्लेयर्स टु वाच,"चार खेलमा एकमात्र जित पाएको पाकिस्तानका लागि मोहम्मद अमिरमात्र यस्ता खेलाडी हुन्, जसले अहिलेसम्म शतप्रतिशत प्रदर्शन गरिरहेका छन् । १३ विकेट लिइसकेका अमिर कुनै खेलमा पनि विकेटविहीन हुनुपरेको छैन । दक्षिण अफ्रिकाका शीर्षक्रमका ब्याट्सम्यानहरूका लागि अमिर घातक हुन सक्छन् । उनले अस्ट्रेलियाको ५ र पछिल्लो खेलमा भारतको ३ विकेट लिएका थिए ।"
भारतसँग हार्दा मनोवैज्ञानिक विचलन,"शुक्रबार श्रीलंकाले इंग्ल्यान्डमाथि रचेको २० रनको जितबाट पाकिस्तानले प्रेरणा लिनेछ । किनभने त्यस खेलले विश्वकपको सेमिफाइनल सम्भावना अन्य टिमका लागि पनि खोलिदिएको थियो । प्रतियोगिता अझै पनि सबैका लागि खुला छ, हामीलाई पनि अवसर छ । हामी एकपछि अर्को खेलमा केन्द्रित हुनेछौं र दक्षिण अफ्रिकाविरुद्ध जितको आस गर्छौं, सरफराजले भने ।"
पाकिस्तानी लक्ष्य सुधारिएको प्रदर्शन,सन् २०१८ को जुलाईपछि लर्डसमा पहिलोपल्ट एकदिवसीय क्रिकेट खेल हुँदै छ । आइतबारको मौसम आंशिक बदली रहने अनुमान गरिएको छ । सुख्खा पिचमा स्पिनरहरू प्रभावशाली हुन सक्छन् ।
टाइम्स र पुलिस च्याम्पियन,विजेता टाइम्सले २ लाख र आर्मीले १ लाख रुपैयाँ पुरस्कार पाए । महिला विजेता पुलिसले ५० हजार र उपविजेता समृद्धि गोरिल्लाजले २५ हजार जिते ।
गोलाप्रथाबाट एपीएफ विजेता,अखिल नेपाल कबड्डी संघले आयोजना गरेको प्रतियोगिता विजेता एपीएफले एक लाख रुपैयाँ पुरस्कार पायो । दोस्रो हुने प्रदेश ५ ले ५० हजार पायो । प्रदेश ३ र प्रदेश २ ले २५२५ हजार रुपैयाँ पाए । विजेतालाई प्रतिनिधिसभा अर्थ समितिका सभापति कृष्णप्रसाद दाहालले पुरस्कार वितरण गरे । कबड्डी नेपालको पुरानो खेल भए पनि बिच कबड्डीको राष्ट्रिय स्तरको प्रतिस्पर्धा पहिलो पटक भएको संघकी अध्यक्ष तुलसा थापाले बताइन् ।
एपीएफलाई उदयपुर गोल्डकप,सर्वोत्कृष्ट खेलाडी एपीएफका राजेन्द्र रावल घोषित भए । उनले ५० हजार प्राप्त गरे । तीन गोल गरेका रूपन्देहीका फोफना सर्वाधिक गोलकर्ता घोषित भए । उत्कृष्ट फरवार्डमा एपीएफका नवीन लामा चुनिए । उत्कृष्ट गोलरक्षकमा एपीएफकै अमृत चौधरी भए । उत्कृष्ट डिफेन्डरमा रूपन्देहीका पेपे ट्राउरे घोषित भए । उत्कृष्ट मिडफिल्डर रूपन्देहीकै नितिन थापा घोषित भए । उत्कृष्ट प्रशिक्षकमा एपीएफका सुदीप श्रेष्ठ घोषित भए । उत्कृष्ठ सबैले समान १५ हजार पुरस्कार पाए ।
प्रदेश १ र २ विजयी,आइतबारको सुदूरपश्चिम र प्रदेश ५ तथा गण्डकी प्रदेश र एपीएफबीच प्रतिस्पर्धा हुनेछ ।
बिचमा विभागीय वर्चस्व,"कोपिला उप्रेती र नीता शाहको पुलिस ए टिमले प्रदेश १ ए का प्रियंका राजवंशी र समिता सार्कीको जोडीलाई २१८, २१११ को सेटमा पराजित गर्यो । पुरुषतर्फ शनिबार लिग चरणका खेल भए । गण्डकी ए ले प्रदेश १ ए लाई २११४, २११५ ले हराएर क्वाटरफाइनल सम्भावना बलियो बनायो । एपीएफ ए ले प्रदेश १ ए लाई २१९, २११६ को सेटमा हरायो । एपीएफ बी ले सुदूरपश्चिम ए लाई २११०, २६२४ को सेटले पाखा लगायो । आर्मी टिम कर्णाली प्रदेश ए लाई २११०, २११२ ले हराउन सफल भयो । पुलिस ए ले प्रदेश १ ए लाई २११८, २१११ को सेटले पराजित गर्दै विभागीय वर्चश्वलाई कायम राख्यो । आर्मी बी ले एपीएफ बी लाई २२२०, २११५ सेटले पन्छायो । कर्णाली प्रदेश ए ले सुदूरपश्चिम बी लाई १७२१, २१११, १५६ ले र गण्डकी ए ले सुदूरपश्चिम बी लाई २११०, २११६ को सेटमा हराए ।"
धादिङ लिग सुरु,धादिङ (कास) जिल्ला फुटबल संघ धादिङ र धादिङ समाजको आयोजनामा शनिबार आठौं धादिङ जिल्ला लिग फुटबल सुरु भएको छ । पहिलो दिन धादिङबेंसी खेल मैदानमा पहिलो दिन धादिङ समाज र न्यु स्टार क्लब विजयी भएका छन् । समाजले अरुणोदय युवा क्लबलाई ३० ले हरायो । अर्को खेलमा न्यु स्टारले सिम्लेको पञ्चकन्या फुटबल क्लबविरुद्ध २१ को जित पायो । जिल्ला समन्वय समिति धादिङका सभापति जगन्नाथ नेपालले उद्घाटन गरेको लिगमा १४ टोलीको सहभागिता छ ।
जुनियर खेलाडी ढाकातिर,"काठमाडौं (कास) आईटीएफ एसिया यू१२ टिम च्याम्पियनसिपमा नेपालका ६ खेलाडीले भाग लिने भएका छन् । बंगलादेशको ढाका जुन २३२८ सम्म हुने स्पर्धामा पुरुषतर्फ आरभसम्राट हाडा, प्रणव मानन्धर र सक्षमविक्रम शाह तथा महिलामा इभा अधिकारी, प्रशंसा मोक्तान र जेनी खड्काले भाग लिने छन् । प्रशिक्षकमा कृष्णराज घले र आत्माराम कार्की छन् । टोली शनिबार गएको छ ।"
बच्चा कोरल्न सल्लाह,"नजिकै चितुवा, बाघ, भालुलगायत जन्तु आउन लागे पहिल्यै कराएर अग्रिम जानकारी दिन्छ । यसले सम्भावित आक्रमणबाट बच्न मानिसलाई सघाउँछ ।"
काफल बेचेर पढाइ खर्च,"रिब्दीकोट, माथागढी र रैनादेवी छहरा गाउँपालिकाका ५० बढी बालबालिका सिजनको फल काफल बेच्ने गर्छन् । कतिपय बालबालिका विद्यालय पोसाकमै देखिन्छन् । बालबालिकाले वर्ष दिनका लागि कापी, किताब, कलम किन्ने खर्च यसबाटै जुटाउँछन् । कालिका मावि मुझुङमा पढ्ने सरोज र सोमहर आधारभूत विद्यालय फेकमा पढ्ने प्रदीप पनि काफल बेच्दै गरको भेटिए । बाटोमै भेटिएकी पार्वती बम्रेलले कापीकलम किन्न साथीहरूसँग मिलेर काफल बेच्ने गरेको बताइन् । बुटवल, भैरहवा र काठमाडौं जाने यात्रुले मौसमी फलका रूपमा काफल किन्छन् । सिद्धार्थ राजमार्गको आर्यभन्ज्याङदेखि भालुखोलासम्म काफल बिक्री गर्ने बालबालिका भेटिन्छन् । माधव अर्यालपाल्पा"
आमा,"दीप्ति थापाकक्षा५, मदरल्यान्ड उच्च मावि, पोखरा"
जन्मभूमि,अरुणबहादुर खत्री नदीकाठमाडौं
रेल आयो छुकछुक,अमृता अनमोलबुटवल
टीभीको रिमोट,"आमाबाबाले बल्ल कुरा बुझ्नुभयो । मनस्वीलाई समस्या परेको रहेछ । बाबाले भन्नुभयो, ल, छोरी, भोलि नै म टीभी किनेर ल्याउँछु । तर तिमीले तिम्रो पढाइमा असर नपर्ने गरी टीभी हेर्नुपर्छ । हामीलाई पनि टीभी हेर्न मन नभएको कहाँ हो र, तिम्रो ध्यान टीभीमा मात्रै जाला भनेर पो टीभी नल्याएको त । अनि उताबाट ल्याएको रिमोट के गर्छ्यौ नि ? मनस्वीले भनिन्, बाबा, भोलि बिहानै रिमोट झोलामा हालेर लान्छु । त्यहाँ पुगेपछि खोजेजस्तो गर्छु । ई, यहाँ रहेछ भनिदिन्छु । हुँदैन ? बाबाले भन्नुभयो, अहिलेलाई यो जुक्तिले काम गर्ला । तर सधैँ यस्तो जुक्तिले काम गर्दैन नि छोरी, यस्तो काम कहिल्यै पनि नगर्नू है ।मनस्वी हाँसिन् । उनले भनिन्, अब म यस्तो काम पनि गर्दिनँ नि बाबा ।भोलिपल्ट बिहानै मनस्वी रिमोट पुर्याउन हिँडिन् । उनले कसैले नदेख्ने गरी, रिमोट भेटिएको अभिनय कसरी गर्छिन् होला ? माधव सयपत्री"

शीर्षक,विवरण
सातै प्रदेशका सांसदलाई कुस्त बजेट,"तस्बिरहरू :बजेट प्रस्तुत गर्ने क्रममा आर्थिक मामिला तथा योजनामन्त्रीहरू प्रदेश १ का इन्द्रबहादुर आङबो, प्रदेश २ का विजयकुमार यादव, प्रदेश ३ का कैलाशप्रसाद ढुंगेल, गण्डकीका किरण गुरुङ, कर्णालीका प्रकाश ज्वाला, सुदूरपश्चिमका झपटबहादुर बोहरा र प्रदेश ५ मा उक्त मन्त्रालयको समेत जिम्मेवारी सम्हालेका मुख्यमन्त्री शंकर पोखरेल ।"
उफ् गर्मी,"नवलपुर क्षेत्रको तापक्रम ३५ देखि ३८ डिग्री हाराहारी मापन गरिएको छ । अधिक गर्मीका कारण अस्पतालमा छाला, झाडापखाला र आँखाका रोगी बढेका छन् । दैनिक ५० देखि ६० जना उपचारका लागि आउने जिल्ला अस्पताल मध्यविन्दु कावासोतीमा एक्कासि बिरामी बढेका छन् । बजार क्षेत्रमा विभिन्न होटल तथा रिसोर्टमा रहेको स्विमिङ पुल तथा ग्रामीण क्षेत्रमा तालतलैयामा पौडी खेल्नेको भीड लाग्न थालेको छ । शीतल खोज्दै चौतारी र रूखका फेदमा जम्मा भएर सर्वसाधारण गफिएका छन् । त्यसैगरी हेटौंडा सामुदायिक विद्यालय पाँच दिनका लागि बन्द गरिएको छ । हेटौंडामा तीन दिनदेखि ४० डिग्री सेल्सियस हाराहारी तापक्रम मापन भएको छ । हेटौंडा उपमहानगरले आइतबार सूचना जारी गरी असार २ गते सोमबारदेखि असार ६ गते शुक्रबारसम्म विद्यालय बन्द गर्न निर्देशन दिएको हो । विद्यार्थी बिरामी हुने क्रम बढेपछि विभिन्न विद्यालयबाट आएको अनुरोधलाई मध्यनजर गर्दै पाँच दिनका लागि बन्द गर्न पत्राचार गरेका छौं, शिक्षा विकास महाशाखाकी शाखा अधिकृत सरस्वती कोइरालाले वर्षे बिदामा कटौती हुने गरी बिदा दिइएको बताइन् । भूकम्पपछि पुनर्निर्माण भएका विद्यालयमा जस्तापाता तात्ने र विद्यार्थी बेहोस हुने क्रम बढेपछि बाध्य भएर बन्द गर्ने निर्णय गरेका हौं, मेयर हरिबहादुर महतले भने । उपमहानगरभित्र १ सय १५ सामुदायिक विद्यालय छन् ।"
'गुठी विधेयकका गल्ती सच्याउँछौं',"काठमाडौं (कास) प्रधानमन्त्री केपी ओलीले प्रस्तावित गुठी विधेयकमा गल्ती भए सच्याइने बताएका छन् । गुठीका नाममा कतिपय ठाउँमा गरिबमाथि शोषण भएको पनि ओलीले बताए । ऐतिहासिक, सांस्कृतिक एवं धार्मिक गुठी अनेक छन् । यी सांस्कृतिक परम्परा र धरोहरसँग जोडिएका गुठीको कुरा अलग हो, आठदिने युरोप भ्रमणबाट फर्किने क्रममा त्रिभुवन अन्तर्राष्ट्रिय विमानस्थलमा आइतबार पत्रकारसँगको भेटमा उनले भने, विधेयकले कहींकतै यस प्रकारका गुठीमा धक्का पुग्ने रहेछ भने त्यसलाई सरकारले सच्याउनेछ । यसै विषयलाई लिएर आन्दोलन गराउने र जनता भाँड्न पक्ष सही नरहेको उनले बताए । त्यस्ता व्यक्तिले यो कुरामा ठूलै चान्स पाएँ भन्ठानेका छन् भने त्यो गलत हो, उनले भने, चान्स छैन, जनतालाई उछाल्दैमा केही हुनेवाला छैन । कुनै पनि कमजोरी देखिए सरकारले सच्याइहाल्छ । प्रधानमन्त्री ओलीले ब्रिटिस गोर्खा सैनिकबारे नेपालभारतबेलायत सन्धि पुरानो भइसकेको उल्लेख गर्दै तत्कालीन स्थितिमा भारतमा रहेका गोर्खा सैनिकका हकमा त्रिपक्षीय सन्धि अपरिहार्य भए पनि अहिले यसको अर्थ नरहेको प्रस्ट्याए ।"
'ऐनविपरीत विज्ञापन रद्द गर्न भनियो',"समितिको निर्देशनअनुसार लोकसेवाको विज्ञापन रद्द गर्ने या नगर्नेबारेमा आयोगका पदाधिकारीबीच नबोल्ने सहमति भएको मैनालीले जानकारी दिए । विज्ञापनका विषयमा छलफल गर्न मंगलबार सर्वोच्च अदालतमा रिट निवेदक, सरकार र हामीलाई बोलाइएको छ, उनले भने, अदालतको निर्णय नआएसम्म केही बोल्दैनौं ।"
गुठी विधेयकमा नेकपाभित्रै विवाद,"काठमाडौं बाहिर भने धेरै भूमिसँग गुठीको समस्या जोडिएको छ । यो विषयमा पश्चिम क्षेत्रका नेकपाकै सांसदहरूले संसद्मा कुरा उठाएका छन् । आइतबार प्रतिनिधिसभाको बैठकमा नेकपाकी सांसद शान्ता चौधरीले विधेयकमा सबै कुरा समेटेर परिमार्जन गर्न आवश्यक रहेको बताइन् । कसैले अधिकार माग्दा अर्को कसैको अधिकार हनन नहोस्, उनले भनिन्, विधेयक फिर्ताभन्दा यसलाई सुधारेर समस्या समाधान गर्नुपर्छ । उनले विधेयक भूमिहीन किसानको पक्षमा रहेको बताइन् । सांसद नारदमुनि रानाले गुठी विधेयक समयसापेक्ष नै रहेकाले विवादित बनाउन नहुने धारणा राखे । सांसद गंगा चौधरी सत्गौवाले विधेयक अघि बढाउन माग गरिन् ।"
कांग्रेसको ऐक्यबद्धता,"विरोधसभामा कांग्रेस केन्द्रीय सदस्य गगन थापा, भीमसेनदास प्रधान, ध्यानगोविन्द रन्जित, सांसद राजन केसी, काठमाडौं कांग्रेसका सभापति सबुज बानियाॅ, काठमाडौं महानगरपालिकाको मेयरमा कांग्रेसका तर्फबाट उम्मेदवार रहेका राजुराज जोशीलगायतले गुठी विधेयकको विरोधमा कांग्रेसले सडक र सदन संघर्ष अघि बढाउने बताएका थिए । त्यसअघि वसन्तपुरबाट सुरु भएको र्याली, लगनखेल, नरदेवी, असन हुँदै इन्द्रचोकमा पुगेर विरोधसभामा परिणत भएको थियो ।"
फिर्ता गर्ला गुठीले जग्गा ?,"०३२ अघिसम्म मुस्ताङमा पर्ने कटुवालथर, भगवती, पिप्ले, मौवाफाँट गाउँ पञ्चायतले धानचामल र दोवा पञ्चायतले कुतका रूपमा घिउ बुझाउँदै आएका थिए । उनीहरूले ०४७ सालमा ७ सय ६६ रोपनी खेत र एक हजार ८७ रोपनी पाखोबारीलाई रैतानी गरिदिएका थिए । तर सरकारले तोकेको कुत बुझाउन नसक्दा यो जग्गा रैकर नभएको हो ।"
जनकपुरका महन्त आन्दोलित,"सुन्दर सदनका महन्त नवलकिशोर शरणले पूर्वमहन्तहरूले पुस्तैनी रूपमा आर्जन गरेको श्रीसम्पत्ति, पूजापाठ, धर्मव्यवहारमाथि हस्तक्षेप गर्न खोजिएको आरोप लगाए । निजी गुठीको जग्गा वा मठमन्दिर निर्माणमा सरकारको के योगदान छ ? हाम्रा पुर्खाले आर्जेको श्रीसम्पत्ति, पूजाअर्चना तथा धर्म व्यवहारमाथिको आक्रमण सह्य हुँदैन । कडा आन्दोलनमा जान्छौं, उनले भने ।जानकी मन्दिरका महन्त रामतपेश्वर दास वैष्णवले विधेयक फिर्ता नलिए मठमन्दिर बन्द गर्ने चेतावनी दिएका छन् । उनले भने, गुठी विधेयकले महन्तलाई गुलाम बनाउन खोजेको छ । सनातन धर्मसंस्कृतिमाथि प्रहार गरेको छ । यो फिर्ता लिनुपर्छ ।"
स्थानीयले संरक्षण गरे ढिकी,"ढिकी जाँतो र ओखल विस्थापित भएपछि मानिसमा शारीरिक कसरत कमी भएकाले उनीहरू योग र मर्निङवाक गर्न बाध्य भएका देखिन्छन् । ढिकीमा कुटेको मीठो र पोसिलो हुनुका साथै धार्मिक दृष्टिकोणले समेत पवित्र मान्ने गरिन्छ । बतासे खानेपानी आयोजना र स्थानीयको श्रमदानसहित डेढ लाख लागतमा दामगाडेमा सामुदायिक ढिकी स्थापना गरिएको हो । हराउन लागि सकेको आफ्नो मौलिक प्रविधि पुनर्स्थापना भएकामा स्थानीयहरू हर्षित छन् । ढिकीबाट आफ्नो सिंगो गाउँको पहिचान बढेको नब्बे वर्षीय समाजसेवी ताराबहादुर राउत बताउँछन् । गाउँमा ढिकी स्थापना भएपछि उनीहरूले ढिकीमा चामल कुटेर रोटी पकाई विधिपूर्वक ढिकीको पूजा गरे । स्थानीयले खुसीले नाचगान गरेर हर्ष मनाएका थिए । ढिकी शुभारम्भ कार्यक्रममा वयोवृद्धदेखि किशोरकिशोरी समेतको जमघट थियो । विवाह, व्रतबन्ध र अन्य शुभकार्यमा अब यही ढिकी प्रयोग गरिने बतासे खानेपानी आयोजनाकी अध्यक्ष सानुमाया राउतले बताइन् । आफ्नो परम्परा, संस्कृति, पहिचान र रैथाने प्रविधिलाई जगेर्ना गर्न दामगाडेका स्थानीयको अभियानलाई सबैले अनुसरण गर्नु उपयुक्त देखिने नगर प्रमुख भीम ढंगानाले बताए ।"
खण्डहर बन्यो कारागार,सबै सरकारी कार्यालय गएपनि उक्त कारागार सारिएको थिएन । राणाकालीन कारागारमा कैदीबन्दीलाई साँघुरो भएको भन्दै विनपा १ ढुंगेस्थित साविक कृषि विकास कार्यालयको जग्गा बनाउने मन्त्रीपरिषदले निर्णय गर्यो । ०६० सालमा ११ रोपनी भन्दा बढी जग्गा लिएर नयाँ कारागार बनाउन थालियो । ०६ भदौमा कैदीबन्दीलाई ढुंगेमा राख्न थालिएको हो । उक्त कारागार ५० कैदीबन्दीलाई भनेर बनाइएकोमा अहिले अहिले १ सय ५८ कैदीबन्दी छन् । विनपा ६ मा चण्डीपोखरीमा ७ हजार भन्दा बढी कैदीबन्दी राख्ने गरी राष्ट्रियस्तरको सुविधा सम्पन्न कारागार निर्माण भैरहेको छ ।
खानेपानी लिन राति,"चर्पी पनि 'सिजनलउक्त बस्तीका अधिकांश घरमा चर्पी बनाएको छ । यी चर्पी पनि सिजनल छन् । सुक्खायाममा पानीको अभावले गर्दा प्रयोगमा आउँदैनन्, वर्षायाममा भने प्रयोगमा आउने गरेका छन् । पानी अभावले गर्दा सुक्खायाममा चर्पी पनि प्रयोगमा आउँदैन, स्थानीयवासी धर्म वाइबाले भने, बस्ती समथर भएर के गर्ने पानीकै समस्या छ । पानी अभावले गर्दा यस क्षेत्रका बासिन्दाले पशुपालन पनि गर्न सकेका छैनन् भने अर्कातिर करेसाबारीमा समेत तरकारी लगाएका छैनन् । चितवन भण्डाराको चेपाङ मार्ग हुँदै थाकलटारबाट सिलिङे सिलाधुनी भएर महांकाल र टोड्केसम्म मोटरबाटो भर्खरै पुगेको छ । प्रदेश३ को सरकारले उक्त गाउँमा पुग्न कृषि सडक बनाएको छ । अहिले जोखिम मोलेर साना सवारीसाधन टोड्केसम्म पुग्न थालेका छन् ।"
पाङसाङमा भ्यु टावर प्रस्ताव,"पाल्दोर आधार शिविर र पाङसाङ पासमा राष्ट्रिय योजना आयोगका पदाधिकारीले स्थलगत अवलोकन गरेका हुन् । आयोग उपाध्यक्ष कँडेल नेतृत्व टोलीले स्थलगत अवलोकन गरेको हो । अध्ययन भ्रमणमा आयोग सदस्य रामकुमार फुयाल, धादिङ क्षेत्र २ का सांसद खेमप्रसाद लोहनी र पर्वतारोहण संघका महासचिव कुलबहादुर गुरुङलगायत थिए । पर्वतारोहण संघ र ट्रेकिङ एजेन्सिज एसोसिएसन नेपालले यसअघि पाल्दोर पिकमा विभिन्न दातृ निकायसँग मिलेर प्रारम्भिक अध्ययन गरिसकेका छन् । उक्त अध्ययनपछि नै सांसद लोहनी र संघको मागमा सरकारले बजेट विनियोजन गरेको छ ।"
सुरु भयो स्मार्ट पार्किङ,गत वर्षकै नीति तथा कार्यक्रममा स्मार्ट पार्किङ राखिए पनि यस वर्षको अन्त्यमा मात्र कार्यान्वयनमा आएको हो । गत वर्ष बहुतले भवनमा पार्किङ मात्र हुने खालको पार्किङ निर्माण गर्ने भनिए पनि अहिलेसम्म त्यो भएको छैन । प्राविधिक कारणले सुरुहुन नसकेको महानगरले जनाएको छ । एक कार्यक्रमबीच महानगरका मेयर विद्यासुन्दर शाक्यले स्मार्ट पार्किङको उद्घाटन गरे । मेयर शाक्यले पीओएस भन्ने उपकरणबाट क्यू आर कोड सहितको बिल प्रिन्ट गरेर यसको उद्घाटन गरेका हुन् । उनले महानगरभित्र तत्कालको आवश्यकता पूर्तिका लागि मात्र यसको सुरुवात भएको तर दीर्घकालीन रूपमा भने भूमिगत वा बहुतले पार्किङ नै उपयुक्त विकल्प रहेको बताए ।
चोभारमा मञ्जुश्रीको प्रतिमा,"यो पार्क तथा सामुदायिक वनभित्र १ सय १७ वर्ष पुरानो झोलुंगे पुल, साढे १२ सय मिटर लामो गुफाका साथै मौसम सफा भए हिमाल पनि देख्न सकिन्छ । वरपर आदीनाथ, जाल्पादेवी, विष्णुदेवी मन्दिरजस्ता संरचनाले धार्मिक पर्यटक पनि तान्ने र प्रतिमा निर्माणपछि पर्यटक बढ्ने अपेक्षा राखेको अध्यक्ष महर्जनको भनाइ छ ।"
चरक्क गर्मी,"बढ्दै गएको गर्मीले आम मानिसको स्वास्थ्यमा विभिन्न समस्या देखिन थालेको रश्मि पोलिक्लिनिक थापाथलीका डा रामहरि श्रेष्ठले बताए । गर्मीको समयमा शरीर आलस्य हुने, टाउको दुख्नेजस्ता समस्या देखा पर्न थालेको छ, उनले भने, यस्ता समस्याबाट छुटकारा पाउन प्रशस्त मात्रामा पानी र झोल पदार्थ पिउने र बाहिर निस्कँदा छाता ओढेर हिंड्ने गर्नुपर्छ । गर्मीमा रक्तचापमा परिवर्तन देखा पर्ने भएकाले खानामा कार्बोहाइड्रेटयुक्त खानेकुरा खानुपर्ने उनको सुझाव छ ।"
तीव्र गतिमा सवारी हाँक्ने नियन्त्रणमा,"मनोहरा पुलसूर्यविनायक ६ लेन र सूर्यविनायकसाँगा चोकसम्मको २ लेन सडकमा सवारी दुर्घटना बढेकाले दुर्घटना न्यूनीकरणका लागि सवारी गतिको सीमा तय गरिएको प्रहरीले जनाएको छ । प्रधानका अनुसार मनोहरा पुलदेखि साँगा चोकको मुख्य ट्र्याकमा सवारी गुडाउनेले अधिकतम ५० को गतिमा गुडाउनुपर्नेछ । सवारीको गति जाँचका लागि १ रडारगन र १ लेजरगनको ल्याएको उनले बताए । तोकिएको गतिभन्दा बढी गतिमा सवारीसाधन चलाएको पाइएमा सवारी तथा यातायात व्यवस्था ऐन २०४९ को परिच्छेद १० को दफा १६४ (६) बमोजिम कारबाही हुने प्रहरीले जानकारी दिएको छ । उक्त दफामा चालक अनुमतिपत्र, बाटो इजाजतपत्र (रुट परमिट) वा यातायात सञ्चालन अनुमतिपत्र खारेज गर्न सक्ने उल्लेख छ ।"
सूचना रोकतोक विधेयक,"आफ्ना उपभोक्ताले गैरकानुनी काम गरेको शंका लागेकै भरमा उनीहरूले त्यसलाई बन्द गर्न सक्नेछन् वा त्यसविरुद्ध उजुरी दिनेछन् । कुनै निजी कम्पनीले आफ्ना उपभोक्ताको निगरानी गर्नु संविधानले दिएको गोपनीयताको हकविरुद्ध हुनेछ । आलोचनात्मक चेत राख्ने नागरिक, पत्रकार, पेसाकर्मी, कलाकार, राजनीतिज्ञ सबैले असुरक्षित महसुस गर्नुपर्ने अवस्था आउनेछ ।"
गुठी मास्न खोज्नु निन्दनीय,"यसैले सरकारले जुन रणनीतिले गुठी विधेयक ल्याउन लागेको छ, त्यो ठीक छैन । गुठीहरूलाई खारेज गरे कुनै पनि धार्मिकमौलिक चाडपर्वको अस्तित्व रहन सक्दैन । सरकारले यस्तो निन्दनीय कदम नचाल्नु नै श्रेयस्कर हुन्छ । गोविन्द चापागाईं, कागेश्वरी मनोहरा, काठमाडौंसरकार बलियो भयो भने त्यसको असर सीधै आम नागरिकमा पर्न जाने रहेछ, जसको प्रमाण यति बेला भेटिएको छ । संसदमा पेस गरिएको हरेक विधेयकमा नागरिकदेखि लिएर सत्तासीन दलकै सांसदले प्रश्न उठाउनु परेको छ । सरकारले छुनै नपर्ने विषयलाई गिजोलेर विवाद उब्जाएको छ । परम्परादेखिको गुठीलाई अहिले आएर कोट्याउनपर्ने कारण के थियो ? सरकारले दुईतिहाइकै बल देखाएको हो । प्रतिपक्षी दलले मात्र सरकारको विरोध गरेको भए त्यसलाई राजनीतिक धर्मको पालनाका रूपमा लिन सकिन्थ्यो । तर अहिले सरकारको हरेक कुरामा प्रतिपक्षी दल मात्रै होइन, आम नागरिक र स्वयं सत्तारूढ दलकै मानिसले विरोध जनाउन थालेका छन् । अब सत्तारूढ दलकै सांसदबाट मन्त्रीको राजीनामा माग्नुपर्ने दिन आएपछि सरकारको आयुबारे प्रश्न उठ्न थालेको छ । सुजन देवकोटा, पालुङटार४, गोरखा"
कोटेश्वरको जाम र विकल्प,"बाँकी यातायातका साधन, जसलाई कोटेश्वर चोक क्रस गर्नुपर्छ, २०३० सेकेन्डको रेड लाइटबाट कोटेश्वर चोकबाटै पठाउने । जेरी खत्री, काठमाडौं"
नेपाली कांग्रेसमा आँट छ ?,"सरकारको गतिविधि हेर्दा आशावादी हुने ठाउँ कतै छैन । गणतन्त्र र संघीयता आएको अनि दुई तिहाइको बहुमत पाएको नै आफ्नो हात जगन्नाथ गर्नलाई पो रहेछ भन्ने भान भइरहेछ । सत्ता उन्मादको यो बेला, सरकार आफू सच्चिएला भन्ने आशा पनि छैन । यही अवस्था रहिरहे भविष्यमा यो सरकारको विकल्प भनेको उही पुरानै पार्टी कांग्रेस नै हुने हो भन्नेमा दुईमत नहोला । तर संगठन, रणनीति र जनमत आफूतिर ढाल्न सक्ने कलामा पोख्त नभएसम्म कांग्रेसले वर्चर्स्व कायम गर्ला भन्ने लाग्दैन । शक्तिशाली सरकारका अलोकप्रिय कदमका विषयमा र जनहितकारी विधेयक छिटो ल्याउनुपर्ने विषयलाई लिएर सदनमा उसले दह्रो प्रस्तुति दिन सकेकै छैन । भर्खरै जनजागरण अभियानको पहिलो चरण समाप्त भयो, तर यसले स्थानीय स्तरसम्म कुरा बुझाउन सकेन । आम नागरिकले कांग्रेससँग आशा गरेको कुरा उसले यो संघीयताको नाममा नेतालाई विलासी सुविधा दिएर राजनीतिलाई पेसा बनाउने प्रणालीको अन्त्य गर्ने सम्बन्धमा देशव्यापी स्वर उरालोस् । गरिबीको रेखामुनि रहेका तर बोल्न नसक्नेहरूको आत्माको आवाज हो यो । यसका लागि पहिला आफू उदाहरण बन्न सक्नुपर्यो । के त्यो आँट र त्याग कांग्रेसमा छ ? इन्द्रकुमार श्रेष्ठ, कमलाकुञ्ज, ओखलढुंगा"
उपकुलपति हटाउन छुट्टै विधेयक,"१ उपकुलपतिलाई सजिलै पदबाट हटाएर आफ्ना मान्छे नियुक्त गर्ने मनसायले राष्ट्रिय सभामा एउटा विधेयक दर्ता भएको छ । त्यसलाई नियमित शिक्षा ऐन वा उच्च शिक्षा ऐन छलेर केही नेपाल ऐन संशोधन विधेयकभित्र पारिएको छ, ताकि आम जनताले शंका नगरून् ।२ पदबाट हटाउन सक्ने भनी राखिएको उक्त बुँदाको प्रावधान हुबहु पास भए विश्वविद्यालय राजनीतिक युद्धभूमिमा परिणत हुने पक्का छ ।३ सहकुलपतिले निर्देशन दिन सक्ने भन्ने बुँदाले त झन्, विश्वविद्यालयलाई शिक्षा मन्त्रालयले नियन्त्रण गर्ने मनसाय लुकेकाले, विश्वविद्यालयको स्वायत्तता नै खत्तम गर्ने लक्ष्य बोकेको प्रस्ट हुन्छ । ४ सबै विश्वविद्यालयमा प्रधानमन्त्री र शिक्षामन्त्री नै हावी हुनुपर्ने ऐन बनाएकाले गर्दा, उनीहरूले टीको लगाएका मात्रै उपकुलपति र अन्य उच्च पदाधिकारी हुन पाउने कुव्यवस्थाका कारण नै आज नेपालको उच्च शिक्षा दलीय राजनीतिको सिकार बनेको हो भन्ने अख्तियारमा विचाराधीन त्रिवि सेवा आयोगको हर्कतले नै बताउँछ ।५ वर्षको एक पटक दीक्षान्त समारोहमा जान, अर्को एक पटक वार्षिक कार्यक्रम र बजेट पास गर्नसमेत समय अभावका कारण जान नभ्याउने प्रधानमन्त्री र शिक्षामन्त्रीलाई अब पनि विश्वविद्यालयले काँधमै बोकेर हिँंड्नुपर्छ भन्ने जरुरी छैन ।६ त्यसैले सबै विश्वविद्यालयले स्वायत्त रूपमा काम गर्ने वातावरण बनाउन प्रत्येक विश्वविद्यालयमा बोर्ड अफ ट्रस्टिज गठन गर्दै त्यसैमार्फत सभाको कामसमेत सञ्चालन गर्ने गरी विश्वविद्यालयभित्र दलीय हस्तक्षेप बन्द गर्ने कानुन बनाउनु आजको आवश्यकता हो ।७ बोर्ड अफ ट्रस्टिज गठन भैसकेपछि विश्वविद्यालयका उच्च पदका पदाधिकारीको नियुक्ति र खारेजीको अधिकार पनि उसैको हुनुपर्छ । यसो गरे मात्रै बल्ल विश्वविद्यालयले प्राज्ञिक नेतृत्व पाउने बाटो खुल्न सक्छ ।८ उच्च पदका पदाधिकारी मनोनयन गर्ने प्रथा रहेसम्म उच्च शिक्षाबाट दलीय राजनीति निस्तेज पार्न सकिन्न ।९ प्रादेशिक र केन्द्रीय विश्वविद्यालयको सूचक निर्माण गर्ने मानित र पूर्ण विश्वविद्यालयको आधार तय गर्ने ठूला क्याम्पसलाई मानित विश्वविद्यालयमा रूपान्तरण गर्नुपर्छ । देशमा खुलेका ११ विश्वविद्यालय तथा ७ स्वास्थ्य प्रतिष्ठानलाई नियमन गर्ने हिसाबले उच्च शिक्षाको नयाँ ऐन आजको आवश्यकता हो, न कि उच्च शिक्षाको अस्मिता नै लुट्ने गरी केही नेपाल ऐन संशोधनका नाममा बवन्डर मच्चाउनु ।१० यो विधेयक खारेज गरी नयाँ उच्च शिक्षा ऐनको पहल गर्नु बुद्धिमानी मात्रै हैन, उच्च शिक्षाको दिगो विकासका लागि पनि सहायक सिद्ध हुनेछ । मनप्रसाद वाग्ले, मीनभवन, काठमाडौँ"
विकासको विध्वंस मोडल,"प्रस्तुत बजेटमार्फत सहकारीको औचित्य स्थापित गर्न दिलोज्यानले कोसिस गरेको सरकारको झन्डै सहकारिताकै सिद्धान्तमा परम्परादेखि सञ्चालित गुठीहरू मास्ने अभिष्ट किमार्थ असल छैन । गुठीका आफ्नै धार्मिक, सांस्कृतिक आयाम छन् । तिनको महत्त्वबारे चर्चा स्वाभाविक र आवश्यक छ । साथमा, यो विधेयक प्रकरणलाई संविधानले दिएको अधिकारसमेत प्रादेशिक सरकारहरूलाई अभ्यास गर्न निषेध गर्न खोजेको कोणबाट बढी गम्भीर ढंगले हेरिनुपर्छ । जहाँसम्म नेपालको विकास मोडललाई मिश्रितको संज्ञा दिने र त्यसमा सहकारीहरूको भूमिकालाई अति महत्त्वका साथ प्रस्तुत गर्ने जुन अस्वाभाविक कसरत भएको छ, त्यसले नेपालको प्रगतिको अपेक्षालाई पटक्कै सघाउँदैन । त्यसका कारणहरू छन् । अहिले क्रियाशील भनिएका मुलुकभरका २५ हजार सहकारी संस्थामध्ये करिब दुई तिहाइ बचत तथा ऋण सहकारी छन् । तिनले परिचालित गर्ने कोषमा लाग्ने २५ देखि ३० प्रतिशत उच्च लागत (कष्ट अफ फन्ड) का कारण कुनै दिगो आर्थिक उत्पादकत्व, नाफा वा उल्लेख्य रोजगारी सिर्जना हुन असम्भव छ । मूलतः उत्पादनसँग सम्बन्धित बाँकी सहकारीको व्यवस्थापन र प्रभावकारिता अत्यन्तै सीमित छ । नयाँ पुस्ता कृषि उद्यममा पटक्कै आकर्षित छैन । र कृषि उत्पादनको मूल्य अभिवृद्धि (भ्यालु एडिसन) र बजारीकरण गर्न ती सहकारीहरूसँग पर्याप्त आर्थिक एवं मानव स्रोत, प्रविधि र बजार सम्पर्क छैन । जीवन निर्वाहमा वा सामाजिक गर्जो टार्न सहायक भए पनि यी सहकारीहरू नै फराकिलो आर्थिक विकासको मूल उत्प्रेरक वा अंश बन्ने अवधारणा नै अपरिपक्व हो । सेवामा आधारित गुठी मासेर सुदखोरीमा लिप्त सहकारीको महिमामण्डन आफैंमा कम ध्वंसक वृत्ति होइन । समग्रमा तदर्थवादी र अक्सर बद्नियतपूर्ण शैलीमा सञ्चालित विकास मोडलले सिर्जनात्मकभन्दा बढी ध्वंसात्मक परिणाम दिने संकेत पर्याप्त देखिएका छन् । नेपालमा एमए उत्तीर्ण गरेपछि शारीरिक श्रमका लागि कोरिया वा जापान दौडिन मरिहत्ते गर्ने युवा पुस्तालाई हेरेर निष्कर्ष निस्कन्छ रेमिटान्स निर्भर यो विध्वंसात्मक मोडल मुलुकका विकास आवश्यकताहरूलाई सम्बोधन गर्न असक्षममात्र छैन, यसले नेपालको भविष्यप्रतिको अपेक्षा मानक (एक्सपेक्टेसन बार) लाई नै अस्वाभाविक रूपले तल खसालिदिएको छ ।"
सञ्जालमा बुलिङ,"पुरुषको कथित मर्दानगी विकसित हुनमा घरपरिवार, इस्टमित्र, स्कुल, कलेज, सञ्चारमाध्यम, धर्म, राजनीति सबैको भूमिका छ । यो शक्ति जुन शारीरिकभन्दा बेसी मानसिक छ, जसका कारण कुनै गुरु वा विद्यार्थी वा सामाजिक सञ्जालमा भेटिने जोसुकैले कहिल्यै नभेटिएकी महिलालाई समेत पौरुष को आड लिएर सहजै आक्रमण गर्ने हिम्मत जुटाउँछ । महिलाको लडाइँ पुरुषसँग नभई हैकमवादी सोच जन्माउने, हुर्काउने र विकास गर्ने सामाजिक प्रवृत्ति, सिकाइ, संस्कारसँग हो । व्यावहारिक रूपमै विभेद हटाउन परम्परादेखिका महिलाकेन्द्रित लाञ्छना, आरोप, मान्यता तथा दृष्टिकोण हटाउन जरुरी छ । अमिल्दा मान्यता, हामी पुरुषसरह हुन सक्दैनौं भन्ने सोच डिलिट गरिहालौं ।"
आसेपासे रोक्न लोकसेवा,"प्रदेश र स्थानीय तहमा कर्मचारी अभावका कारण सहज ढंगले काम नभएकोप्रति समितिले चासो र सरोकार देखाउनु निकै सराहनीय हो । अहिले पनि केन्द्रमा अनावश्यक कर्मचारी राखिएका छन्, तिनलाई कुनै जिम्मेवारी दिइएको छैन ।लोकसेवा आयोगबाट कर्मचारी आप्र्तूि नहुन्जेल समितिले संघीय सरकारलाई संघबाट स्थानीय तह र प्रदेशमा कर्मचारी खटनपटन गर्न निर्देशन गरेको भए बढी सान्दर्भिक हुन्थ्यो । समितिको निर्णय परिपक्व र कानुनसम्मत ढंगले आएको पनि मानिन्थ्यो । प्रतिनिधिसभाका १० विषयगत समितिमध्ये महत्त्वपूर्ण मानिएको राज्यव्यवस्था तथा सुशासन समितिले गर्ने छलफल र निर्णयले राष्ट्रको मुलुकी प्रशासनको नीतिनिर्माण र कार्यान्वयनमा दीर्घकालीन असर र प्रभाव पार्छ भन्नेमा कुनै विमति छैन । तर, यसले आज गरेको निर्णयले भावी पिढीको भविष्य सुनिश्चित गर्छ कि गर्दैन भनेर सोच्नुपर्छ । अग्रगमन यसको प्राथमिकताको विषय हुनुपर्छ र योग्यता प्रणालीलाई नेपालको राजनीति र प्रशासनमा स्थापित गराउन जोड दिनु महत्त्वपूर्ण हुन्छ । लुट प्रणाली अपनायौं भने हामी अझै सय वर्षपछाडि धकेलिन सक्छौं ।"
शिवपुरीनागार्जुन काठमाडौंको जीवन,"स्थानीय युवायुवतीलाई नेचर गाइडका माध्यमबाट रोजगारी सिर्जना गरी उनीहरूको माध्यमबाट निकुञ्जको जैविक विविधता र धार्मिकस्थलको ज्ञान वितरण गर्ने उपायका रूपमा पनि हो । नेचर गाइडसँगै जानेहरूले जथाभावी निकुञ्जभित्र फोहोर नफाल्ने हुँदा खानेपानीको मुहानलाई प्रदूषणमुक्त बनाउने मनसाय पनि हो । ४० जना स्थानीय युवालाई तीन वर्षदेखि प्रकृति पथप्रदर्शकको तालिममार्फत उनीहरूलाई देशमै स्वरोजगारको व्यवस्था गरिएको छ । यसबाट रोजगारी मात्र सिर्जना भएको छैन, उनीहरूको माध्यमबाट निकुञ्जको महत्त्व र आवश्यकताबारे स्वदेशी तथा विदेशीलाई जानकारी प्रवाह गर्ने र फोहोररहित निकुञ्ज बनाउने अभियान सञ्चालन भएको छ ।लेखक शिवपुरीनागार्जुन राष्ट्रिय निकुञ्जका पूर्वचिफ वार्डेन हुन् ।"
विज्ञापन रद्द गर्ने निर्देशनविरुद्ध रिट,"लोकसेवा आयोगले गरेको खुला प्रतिस्पर्धाको विज्ञापनलाई रद्द गरी संविधान तथा कानुनले नदिएको अधिकार प्रयोग गरेर करारमा कर्मचारी पदपूर्ति गर्नु भन्ने विधायिकी अंगको निर्देशनले सीधै दलीय कार्यकर्तालाई सार्वजनिक प्रशासनमा भर्ना गर्न खोजिएको स्पष्ट भएको छ, रिटमा छ, संविधान र ऐनले नदिएको अधिकार प्रयोग गरी अनधिकृत तबरबाट करारमा कर्मचारी भर्ना गर्न निर्देशन दिनु लज्जाको विषय हो । समावेशी पद्धति नअपनाएको भन्दै राज्यव्यवस्था समितिले विज्ञापन रद्द गर्न सरकार र लोकसेवा आयोगलाई निर्देशन दिएको थियो । समितिले स्थायी पदपूर्ति नभएसम्म करारमा कर्मचारी भर्ना गर्न पनि संघीय मामिला तथा सामान्य प्रशासन मन्त्रालयलाई निर्देशन दिएको थियो ।"
श्रम समझदारी कार्यान्वयन कठिन,"समझदारी कडाइसाथ लागू गर्न वैदेशिक रोजगार विभाग र दूतावासको भूमिका महत्त्वपूर्ण रहने श्रम सम्झौतामामाथि अनुसन्धान गरिरहेका जीवन बानियाँले बताए । हाम्रो अनुगमन गर्ने संयन्त्र नै कमजोर देखियो । सरकारले जस्तो नीति लिएको हो, त्यस्तै कार्यसम्पादन गर्ने संयन्त्र छैनन्, उनले भने । श्रम, रोजगार तथा सामाजिक सुरक्षा मन्त्रालयले भने यो सम्झौतालाई विगतको अभ्याससँग तुलना गर्न नमिल्ने बताएको छ । पछिल्लो एक वर्षदेखि वैदेशिक रोजगारको भर्ना प्रक्रियालाई पारदर्शी बनाउनेदेखि कामदारका अधिकार र संरक्षणका लागि मन्त्रालयले आफूलाई केन्द्रमा राखेर काम गरिरहेको छ । परराष्ट्र, गृह र श्रम मन्त्रालयबीचको समन्वय बलियो छ, श्रम सहसचिव रामप्रसाद घिमिरेले भने, यो सम्झौतामा सबैका भूमिकालाई प्रस्ट बनाइएको छ । यसको प्रभावकारी कार्यान्वयन हुन्छ भन्नेमा हामी विश्वस्त छौं ।"
गौतम रिहा,गौतमले युट्युब च्यानल मिम नेपालमा चलचित्रको भिडियो समीक्षा गरेका थिए । फिल्म राम्रो छैन भनेर समीक्षा गर्दैमा विद्युतीय अपराध जस्तो गम्भीर प्रकृतिको अभियोग लगाएको भन्दै प्रहरी र निर्देशकको समेत चर्को विरोध भएको छ । हिरासतमा आफूलाई यातना नदिइएको उनले बताए । भविष्यमा स्ट्यान्डअप कमेडियन कै रूपमा मनोरञ्जन तथा जनचेतना जगाउने काममा प्रतिबद्ध रहने उनको भनाइ छ । फिल्म उत्पादनको लक्ष्य भए पनि त्यसका लागि आफूसँग स्रोत नभएको उनले बताए ।
जनप्रतिनिधिलाई नै छोइछिटो,"प्यूठानका ९ स्थानीय तहका ६४ वडा सदस्यको अवस्था यस्तै रहेको तुलसाले बताइन् । कुप्रथा हटाउनुपर्छ भनेर जनप्रतिनिधि भइयो, उनले भनिन्, दोषारोपण गर्नुभन्दा विभेदविरुद्ध सचेतनाका कार्यक्रम लिएर गाउँ पुग्ने सोच बनाएकी छु । प्यूठान नगरपालिकाअन्तर्गत कार्यपालिकाकी सदस्य कमला नेपालीले छुवाछूत प्रथा कायम रहेको बताइन् । घरमा आएका कथित उपल्लो जातकालाई उपल्लो जातकै घर खोजेर खानेबस्ने व्यवस्था गरिँदै आएको उनको भनाइ छ । गाउँमा बिहे, भोज गर्दा अझै छुट्टाछुट्टै भान्सा गराउने चलन छ । लामो समयसम्म मान्दै आएको कुरा एक्कासि तोड्न गाह्रो हुँदो रहेछ, उनले भनिन् । गाउँघरमा जातीय विभेद ज्युँका त्युँ रहेको रोल्पास्थित सुनिल स्मृति गाउँपालिका १, घोडागाउँकी वडा सदस्य राधा नेपालीले बताइन् । हामीले जातीय एवं लैंगिक विभेद बढी बेहोरिरहेका छौं, उनले भनिन्, यस्तो चलन हटाउनुपर्छ । गाउँघरमा छुवाछूत, सहभोज र बिहेवारीको विभेद कायम रहेको उनले बताइन् । काम, अवसर र राजनीतिक सहभागितामा केही राहत अनुभव गरे पनि सामाजिक हैसियतमाथि प्रश्न गर्ने गरिएको उनको भनाइ छ । रोल्पा नगरपालिका ८ की वडा सदस्य मनकुमारी विश्वकर्मालाई जनप्रतिनिधिका हैसियतमा कार्यक्रममा बोलाइन्छ । त्यहाँ छुवाछूत र भेदभाव सहनुपर्दा उनको मन दुःख्छ । चिनजान भएको गाउँमा छुवाछूत र जातीय विभेद भोग्नुपर्छ, ४८ वर्षीया विश्वकर्माले भनिन्, चिनेजानेकाले भेदभाव गर्छन् । दलितलाई गरिने विभेद र छुवाछूत हटाउन राजनीतिक एवं सामाजिक चेतनाले मात्र सम्भव नहुने जिल्ला समन्वय समिति सदस्य कर्मलाल परियारले बताए । आर्थिक अवस्थाको मापनले दलितमाथि विभेद हुने गरेको उनले तर्क गरे । देखिने गरी गर्न नसके पनि भित्री रूपमा विभेद अनुभूति हुने गरेको दाङको राजपुर गाउँपालिका २ की सदस्य शान्ता परियारले बताइन् । गाउँमा विभेद व्यापक छ, उनले भनिन्, हामी जनप्रतिनिधिलाई समेत महसुस हुने गरी विभेद व्याप्त छ । घोराही उपमहानगरकी कार्यपालिका सदस्य पवित्रा विकले दलितका सवाललाई बेवास्ता गरिएको बताइन् । दलितका मुद्दामा धेरै चासो दिइँदैन । पेलेर अगाडि बढ्ने गरिन्छ, उनले भनिन्, परम्परादेखि दलित समुदायलाई दबाउँदै आएकाले अहिले पनि त्यही सोच देखिन्छ । सोचमा परिवर्तन आउन सकेको छैन । जति आवाज उठाए पनि सुनुवाइ नहुने उनले बताइन् । हामी दलित महिला एकजुट भएर आवाज उठाए पनि सुनुवाइ हुँदैन, उनले भनिन्, वर्षौंदेखि हालीमुहाली गर्दै आएको वर्गले अहिले पनि उस्तै गर्न चाहन्छ । जति तालिम, गोष्ठी, छलफल भए पनि नीतिनियमको कुरा हलमा मात्रै सीमित हुने गरेको उनले बताइन् । तुलसीपुर उपमहानगरपालिकाकी कार्यपालिका सदस्य युवा कराराले पनि जनप्रतिनिधिलाई विभेद हुने गरेको स्विकारिन् । दलितका सवालमा खासै ध्यान नदिने, बजेट र कार्यक्रममा महत्त्व नदिने जस्ता समस्या रहेको उनको भनाइ छ । दलितका आवाज सुनुवाइ गराउन लागिपरेको बंगलाचुली गाउँपालिका३ का वडाध्यक्ष शोभाराम विश्वकर्माले बताए । योजना छनोट र बजेट विनियोजनका क्रममा दलित समुदायका आवाज समेट्न निकै मिहिनेत गर्नुपर्छ, उनले भने, निरन्तर लाग्नुपर्छ । सामाजिक संरचनाका कारण विभेदको सोचाइ घटेको छैन । काम नपाएपछि यार्चा टिप्नपूर्वी रुकुमको सिस्ने गाउँपालिका ७ बाट निर्वाचित रिता विक जिल्ला समन्वय समिति सदस्य हुन् । उनी समन्वय समितिमा निर्विरोध चुनिएकी हुन् । समितिमा निर्वाचित भएदेखि नै आफ्नो भूमिकाबारे उनी अन्योलमा छिन् । जिम्मेवारी र कामबारे जानकारी गराइएको छैन । निर्णय प्रक्रियामा सहभागी गराइँदैन । अर्की समन्वय समिति सदस्य आस्था विक केही दिनअघि डोल्पा पुगेर फर्किइन् । यार्चागुम्बा टिप्न गएकी उनी बच्चा बिरामी भएपछि तत्काल फर्किनुपर्यो । समिति सदस्यको हैसियतमा कुनै जिम्मेवारी नपाएपछि उनी यार्चा टिप्न पाटन लागेकी थिइन् । सल्लाह एवं समन्वय अभावमा समन्वय समिति गुज्रिरहेको उनको भनाइ छ । निर्णय थाहा नहुँदा गाउँलेले गरेको अपेक्षासमेत पूरा गर्न सकिन्न, उनले भनिन्, सल्लाह नगर्ने तर सही गराउने चलन छ । समन्वय समितिमा पुगेपछि आफ्नो वडाले कुनै वास्ता नगरेको उनले बताइन् । उपयुक्त वातावरण बनेन, आस्थाले भनिन्, त्यसैले यार्चा टिप्न गएँ । गाउँमै रहेका बेला टोलमा सञ्चालन हुने काममा जोडिने गरेको उनको भनाइ छ । वडाबाट जिल्ला समन्वय समिति पुगेपछि धेरै गर्न सक्छे भन्ने आस गरेकाहरू पनि निराश हुनुभएको छ, रिताले भनिन्, न माथिको समन्वय हुने भयो, न वडामा, समस्यामै छौं ।जिल्लाका तीन गाउँपालिकाका ३१ वडामा ३० दलित महिला सदस्य निर्वाचित छन् । एक सदस्यको निर्वाचनलगत्तै हत्या भएको थियो । वडा, गाउँपालिका तथा जिल्ला समन्वय समितिमा संविधानमा गरिएको व्यवस्थाअनुसार दलित महिला सदस्य निर्वाचित भए । तर जिम्मेवारी पाएका छैनन् । संविधानमै बाध्यकारी व्यवस्था भएपछि निर्वाचित भए तर भूमिका पाएका छैनन्, अधिवक्ता रचना मल्लले भनिन्, कतिपय अवस्थामा भूमिका दिन तयार भएको पाइएको छैन, कतिपयले भूमिका लिन नचाहेको पनि देखिन्छ । दलित महिला सदस्य आफू पनि अधिकार र जिम्मेवारीका लागि सक्रिय हुनुपर्ने र सक्रिय बनाउनका लागि सम्बन्धित सरकारले पनि वातावरण बनाइदिनुपर्ने भनाइ उनको छ । पुथाउत्तरगंगा १४ की जीवन नेपाली वडा सदस्य हुन् । उनी लामो समयदेखि जिल्लाबाहिर छन् । निर्वाचनका बेला बनाइएको घोषणापत्र र वाचाअनुसार भूमिका नपाएपछि उनी विरक्तिएकी हुन् । यसबीचमा म दुर्घटनामा पनि परें, उनले भनिन्, उपचार भइरहेकाले जिल्लाबाहिरै छु । समस्या समाधान हुनै बाँकी रहेको प्रतिनिधिसभा सदस्य कमला रोकाले बताइन् । योजना बनाउने, कार्यान्वयन गर्नेजस्ता कुरामा समस्या देखिने गरेको उनको भनाइ छ । भूमिका पाएनौं, हाम्रा योजना प्राथमिकतामा परेनन् भन्ने गुनासा नआएका होइनन्, रोकाले भनिन्, सबैतिर होइन, कतै कतै समस्या छन् । भोजमा बहिष्कारपाल्पाको रिब्दीकोट गाउँपालिका १, ख्याहाकी दलित महिला सदस्य गीता कौशलले स्थानीय शारदा माविको वार्षिकोत्सवमा विभेद सहनुपर्यो । उनलाई मञ्चमा बोलाइयो । सबैले मन्तव्य राख्न पाए । उनले पाइनन् । सबैलाई कुरा राख्न दिइयो, उनले भनिन्, दलित भएकाले मलाई बोल्न नदिइएको हो । कार्यक्रमलगत्तै प्रधानाध्यापक कृष्णप्रसाद पाण्डेयसँग यस विषयमा कुरा राखिन् । उल्टै प्रधानाध्यापक पाण्डेयले उनलाई भने, तिमी बोलेर के हुन्छ र ? के सन्देश दिन्छौ ? त्यही भएर बोल्न नदिएको हो । उनले आफू अन्यायमा परेको बताउन छाडेकी छैनन् । सबैको नाम राखेर मेरो मात्र हटाउनुको अर्थ के ? उनले भनिन्, म दलित भएकाले भेदभाव गरेका हुन् । पाल्पाको पूर्वखोला गाउँपालिका २ जल्पाकी मनिसरा नेपाली (राना) ले दलित भएकाले सामाजिक कामका साथै भोजबाट समेत वञ्चित गरिएको गुनासो गरिन् । श्रीमान् विदेशमा बस्ने र आफू मात्र गाउँमा रहेकाले भोजमा नमिसाएको उनको गुनासो छ । हामीलाई सामाजिक कार्यमा समेत संलग्न गराउँदैनन्, उनले गुनासो गरिन्, मलाई कुटपिटसमेत गरियो । हामीले चलाएको मिलमा समेत गाउँलेले कुटानीपिसानी गर्न छाडे । उनले मगर युवासित बिहे गरेकी हुन् । यस विषयमा आफूले जिल्ला प्रशासनमा निवेदन दिएको उनले बताइन् । प्रशासनले गाउँपालिकाको न्यायिक समितिमा निवेदन पठाएको छ । मेरो कुरा सुनुवाइ नै भएन, मनिसराले भनिन्, गाउँपालिकामा जबर्जस्ती मिलाउने काम भएको छ । सबैको दबाबमा जबर्जस्ती कागज गराएको उनको दाबी छ । टाठाबाठाकै हालीमुहाली पश्चिम नवलपरासीस्थित स्थानीय तहका वडामा निर्वाचित दलित महिला सदस्यले भूमिकाविहीन भएको गुनासो गरेका छन् । आफ्ना कुरा वडा र केन्द्रले सुनुवाइ नगरेको रामग्राम नगरपालिका १८ की सदस्य तारा नेपालीले गुनासो गरिन् । वडामा सञ्चालन हुने योजनाको रकम वडाध्यक्षसहित सदस्यले हस्ताक्षर नगरी फर्स्योट नहुने व्यवस्था छ । उनलाई योजना सञ्चालन र अनुगमनका बेला खबर नै गरिँदैन । हस्ताक्षर गर्ने बेला मात्र जानकारी गराइन्छ । हामीलाई नीतिगत कुरा थाहा हुँदैन । अझै सिक्दै छौं । केही कुरा जानिसक्यौं, उनले भनिन्, वडामा सञ्चालन हुने योजना र कार्यक्रममा अझै पनि टाठाबाठाकै हालिमुहाली छ । हामीले माइन्युटमा हस्ताक्षर गर्ने मात्र काम भएको छ । पाल्हीनन्दन गाउँपालिका न्यायिक समितिकी सदस्य अनामिका हरिजनको गुनासो पनि उस्तै छ । स्नातक तहसम्म अध्ययन गरेकी उनलाई सुरुमा कामको जिम्मेवारी दिन आनाकानी गरिएको थियो । पछि निर्वाचित दलको कार्यकर्ताभन्दा माथि उठेर काम गर्न थालेपछि सेवाग्राहीले उनलाई खोज्न थाले । दलित भन्नेबित्तिकै केही नजान्ने जस्तो व्यवहार भइरहेको छ, उनले भनिन्, भूमिका दिन नखोजेपछि आफैंले काम गर्छु भन्दै समितिमा बसेर ज्ञान र सीप सिकेकी छु । जिल्लास्थित ७ वटा स्थानीय तहका दलित महिला सदस्यले भूमिका र अवसर नपाएको गुनासो गरे । बैठकमा आउने र भत्ता बुझ्नेबाहेक वडाध्यक्ष र कार्यपालिकाले उनीहरूलाई कुनै जिम्मेवारी दिएको छैन । नेपालगन्ज उपमहानगरपालिकाअन्तर्गत विभिन्न वडाका दलित महिला सदस्यले आफूहरू जिम्मेवारीविहीन भएको गुनासो गरेका छन् । वडाध्यक्षले आफूहरूलाई जिम्मेवारी नदिएको उनीहरूको गुनासो छ । नेपालगन्ज १२ की सदस्य ईश्वरी परियारले निर्वाचित भएको २ वर्ष पूरा भइसक्दासमेत काम र जिम्मेवारी नपाएको बताइन् । कहिल्यै वडा कार्यालयमा बोलाउनुहुन्न । जानकारी पाउँदा आफैं जान्छु, उनले भनिन्, धेरै गुनासो गरेपछि एकपटक वडाबाट प्रतिनिधित्व गरेर कार्यक्रममा सहभागी भएँ । उपमहानगरमा २३ दलित वडा सदस्य निर्वाचित छन् । उनीहरूले पनि आफ्नो भूमिका देखाउन नपाएको प्रतिक्रिया दिए । कोहलपुर नगरपालिका२ की सदस्य गीता सुनार एक वर्षदेखि वडा कार्यालय गएकी छैनन् । उनी वडा कार्यपालिका सदस्य पनि हुन् । वडाध्यक्षभन्दा धेरै मत पाएर दलित महिला सदस्यमा निर्वाचित भएकी थिइन् । वडाका गतिविधिबारे जानकारी नपाएको उनले बताइन् । बोलाउँदा नि बोलाउनुहुन्न, उनले भनिन्, जाँदा पनि जान्नँ । अध्यक्षले आमन्त्रित सदस्यका रूपमा आफूलाई परिचित गराएदेखि खल्लो महसुस भएको उनको भनाइ छ । कोहलपुर१४ की शान्ति सुनारले भूमिका देखाउन नसकेको स्विकारिन् । पहिलो पटक दलित महिला राज्यको नीति निर्माण तहमा पुगेका छन् । दलित महिला संघ बाँकेकी अध्यक्ष निर्मला सुनारले नगरभित्रका दलित महिला सदस्य अधिकारबारे बेखबर रहेको बताइन् । यो दलित महिलाका लागि इतिहास बदल्ने अवसर हो, उनले भनिन्, उनीहरूले स्थानीय तहमा आफ्नो भूमिका देखाउनबाट पन्छिनु हुँदैन । क्षमता देखाउन चुक्नु हुँदैन । गिरुप्रसाद भण्डारी (प्यूठान), काशीराम डाँगी (रोल्पा), दुर्गालाल केसी (दाङबाट), हरि गौतम (पूर्वी रुकुम), माधव अर्याल (पाल्पा), नवीन पौडेल (परासी) र रूपा गहतराज (नेपालगन्ज)"
भाषा आयोगको बजेट घट्यो,"आयोगले लोपोन्मुख कुसुन्डा, बराम र तिलुङ भाषाको ६० घण्टे कक्षा सञ्चालन गरेको छ । साथै तिलुङ र कुसुन्डा भाषाको वृत्तचित्रसमेत निर्माण गरिएको छ । कुसुन्डा भाषाको दुई जनामात्र वक्ता छन् । आयोगले कुसुन्डा भाषाका वक्ता ज्ञानीमैया कुसुन्डा र कमला सेनलाई मासिक ३ हजार रुपैयाँ भाषिक वृत्ति प्रदान गर्दै आएको छ । २५ गाउँपालिका र नगरपालिका तथा ६ वटा क्याम्पससँग सम्झौता गरी स्थानीय भाषाहरूको अध्ययन, अनुसन्धान, अभिलेखीकरणको काम भइरहेको आयोगका अधिकृत मनोज पौडेलले बताए । बजेट घटे पनि आउँदो आर्थिक वर्षमा लिपि विकासलगायतको केही नयाँ कार्यक्रम समावेश गरेका छौं, उनले भने ।"
'शान्ति प्रक्रियाविरुद्ध चलखेल',"काठमाडौं (कास) सत्तारुढ नेकपाका प्रमुख सचेतक देव गुरुडले शान्ति प्रक्रियाका बाँकी काम टुंगिन नदिन पश्चिमा शक्तिले चलखेल गरिरहेको आरोप लगाएका छन् । उनले यही मुद्दालाई लिएर सरकार अदलबदल गर्ने प्रयास भइरहेको पनि बताएका छन् । प्रतिनिधिसभाको आइतबारको बैठकमा कानुन मन्त्रालयअन्तर्गतको विनियोजन विधेयकमाथिको छलफलमा गुरुडले सत्यनिरूपण तथा मेलमिलापमा भइरहेको विलम्बप्रति आक्रोश पोखे । शान्ति प्रक्रियाको मुद्दा हल गर्न बाँकी रहेकाले नेपालको राजनीतिक कोर्स कता जान्छ भन्न सकिँदैन, उनले भने, सत्यनिरूपणसम्बन्धी कानुन संशोधन हुन नदिनुको पछाडि बाह्य शक्ति राष्ट्रको हात छ । गुरुङले नौवटा मुलुकसँग मिलेर संयुक्त राष्ट्रसंघले समेत कूटनीतिक मर्यादा नाघेर नेपालको शान्ति प्रक्रियाबारे विज्ञप्ति निकालेको टिप्पणी गरे । नेपालमा जसरी पनि द्वन्द्व मच्चाउने र त्यसका नाममा विदेशी सेना ल्याएर छिमेकी राष्ट्रविरुद्ध कसरी प्रयोग गर्ने भन्ने खेल भइरहेको छ, उनले भने ।"
चुचुरोमा ४३ देशका आरोही,"सर्वाधिक आरोहण गर्ने विदेशीमा भारतीय ६१, चिनियाँ ५४, अमेरिकी ४२, बेलायती २९, क्यानडेली तथा नर्वेली ७७, जापानी ६, हङकङका ५, लेबनानी ५, आयरल्यान्डका ४ जना छन् । यस सिजनमा ८ आरोहीको मृत्यु भएको छ भने एक जना हराइरहेका छन् । विभागले मृत्युको कारण हाई अल्टिच्युट, प्रतिकूल मौसम, मौसमको सीमित अनुकूलता, अचानक मूर्च्छा पर्ने र आरोहीको शारीरिक कमजोरीलाई औंल्याएको छ । आरोहण दल व्यवस्थापन गर्ने एक्सपिडिसन एजेन्सी र आरोहण दलमा खटिने सरकारी सम्पर्क अधिकृतले विभागमा पेस गरेको प्रतिवेदनमा यस्तो उल्लेख छ । यस सिजनमा सगरमाथासहित ल्होत्से, मकालु, कञ्चनजंघालगायत हिमालमा मृत्यु हुनेको संख्या १७ पुगेको छ । विभागले ३२ वटा हिमालका लागि १ सय १६ आरोहण दललाई अनुमति दिएको थियो । यसबापत ४९ करोड ६४ लाख रुपैयाँ सलामी दस्तुर संकलन भएको थियो । सरकारले ४ सय १४ हिमाल आरोहणका लागि खुला गरेको छ ।"
भूमे नाचका २२ वर्ष,"वर्षाको समयभर पन्थ र भूमिले बाढी, पहिरो र भूक्षय रोकोस्, धनजन र बालीनाली क्षति हुनबाट बचोस् भनेर बल पूजा गर्ने गरेको खलंगामै बसोबास गर्दै आएका तेजेन्द्र खाममगरले बताए । जेठ १ गते सामान्य विधि गरेर बल पूजा नाचको शुभारम्भ गरिन्छ । त्यसपछि चौतारामा पुगेर हरेक दिन आफ्नै वेशभूषामा भुम्या नाचिन्छ । केटाकेटी, युवायुवती र वृद्धवृद्धा एउटै तालमा एउटै बाजामा नाच्ने गर्छन् । यसरी नाच्दा देउता खुसी हुने र अनिष्ट हुनबाट जोगिने जनविश्वास छ । जेठ मसान्तको दिन लेकको देउता अर्थात् पन्थ्यौलीको पूजाआजा गर्न पन्थ (लेक) पुग्ने गरिएको उनी बताउँछन् । त्यहाँ पुगेर पन्थ्यौली देउतालाई धार, धूप, ध्वजा, अक्षताले पुजिन्छ । पूजासँगै भेडाको बलि दिने प्रचलनसमेत छ ।"
सुमन बनिन् मिस इन्डिया,मिस इन्डियाको ताज जितेपछि रावले डिसेम्बर ७ मा थाइल्यान्डमा आयोजना हुने मिस वर्ल्डका लागि भारतको प्रतिनिधित्व गर्दै प्रतिस्पर्धा गर्ने भएकी छन् । प्रतियोगितामा फस्ट रनरअप उत्तर प्रदेशकी शिनता चौहान बनिन् भने सेकेन्ड रनरअप तेलंगनाकी सन्जना विज बनेकी थिइन् ।
नीतु मिस नेवा,"प्रतियोगिताका क्रममा विभिन्न पहिरनको फेसन शोसमेत प्रस्तुत गरिएको थियो । निर्णायक मण्डलमा भने गायक प्रवेशमान शाक्य, बैंकर भाइराजा तुलाधर, नेपाल क्युकोसिन सिसन कराँते एसोसिएसनका अध्यक्ष अशोककुमार श्रेष्ठ, बुटिक एसोसिएसनका अध्यक्ष उज्ज्वलकृष्ण श्रेष्ठ, सञ्चारकर्मी विजयरत्न तुलाधर, मेकअप आर्टिस्ट मञ्जु कार्की पाण्डे थिए । प्रतियोगिताले नेवार कला, संस्कृति, गीत, संगीत, नृत्य, रीतिरिवाज, रहनसहन, खानपिन प्रवर्धन गर्दै आएको आयोजक नेप्लिज फेसन होमकी अध्यक्ष हेमा मानन्धरले बताइन् ।"
थाङ्का कलामा आधुनिकता,"नेपाल ललितकला प्रज्ञा प्रतिष्ठान मूर्तिकला विभाग र परम्परागत शिल्पकला विभागसँगको सहकार्यमा सेलो फाउन्डेसनले गरेको प्रदर्शनीमा तामाङ समुदायमा प्रचलित परम्परागत मूर्तिकला पनि राखिएको थियो । लामो समयदेखि काष्ठकलामा काम गर्दै आएका सिन्धुपाल्चोक लिसंखुका पासाङ दोण्डुप लामा गाउँमै निर्मित मुकुन्डोकला लिएर आइपुगेका थिए । उनका अनुसार पहिले पहिले गाउँमा गुम्बा सजाउन, लामा नृत्य गर्न र जात्रा निकाल्न मात्रै मुकुन्डो प्रयोग हुन्थ्यो । अहिले यो बजारमा राम्रो पैसामा बिक्री हुन्छ । विशेष गरी बौद्ध, स्वयम्भू, पाटन दरबार स्क्वायर, भक्तपुर र ठमेलमा यसको ठूलो बजार छ । मनग्गे आम्दानी भए पनि नयाँ पुस्ता यतातिर तानिन सकेको छैन, उनले भने, सरकारी क्षेत्रबाट पनि यतातिर ध्यान पुर्याउनुपर्छ । तामाङ अन्तर्राष्ट्रिय इन्डिपेन्डेन्ट फिल्म फेस्टिभलको समेत सन्दर्भ बनाइएको प्रदर्शनीमा पेमा ग्याम्जो लामा, अजय लामा, वाङ दोर्जे मिप्चन, कुन्छाङ लामा, मुन्ना लामा र प्रदीप पाख्रिनले ढलौट, माटो र काठ माध्यमका मूर्तिकला राखेका थिए भने टुल्कु मोक्तान, कर्म लामा, कान्छामान लामा, ज्ञानबहादुर तामाङ, रमिता तामाङ, दीपक योञ्जन, कुमार घिसिङ, पदम लामा, राजेन्द्र लामा र राजु लामाले थाङ्का चित्र राखेका थिए ।"
स्यु रु मा मामाचेला र फुपूचेली,२०५२ मा पातें (माइली) र न्हाम्स्यो न्होंरी (कुहिरोभित्र) निर्माणसँगै गुरुङ फिल्म बन्न थालेका हुन् । मौलिक संस्कृति र संस्कारका साथै भाषालाई जोगाउने भन्दै सुरुवात गरिएका गुरुङ फिल्म पछिल्लो समय व्यावसायिक बन्दै गएको छ । गुरुङ फिल्म एसोसिएसन नेपाल (जिफान) का अनुसार हाल वर्षमा एक दर्जन गुरुङ फिल्म बन्छन् । जिफानका संस्थापक अध्यक्ष माओत्से गुरुङका अनुसार पछिल्लो समय गुरुङ फिल्मको भीआईपी शोमा रेड कार्पेट ओछ्याउन थालिएको छ ।
हतुवागढीमा साहित्यिक रौनक,"कार्यक्रममा गायिका लीला राईले आफ्नो चर्चित गीत भेटैमा भयो सोल्टीज्यू राम्रै छ खबर, धरान धनकुटा भेडेटार सोल्टीज्यू जोडौं न घरबार लगायत गीत प्रस्तुत गरिन् । गायक बाबुराम प्रधान, हिरन राई, नृत्यकार प्रतिभा राईलगायतले पनि प्रस्तुति राखेको अध्यक्ष कृपालसिं राईले बताए ।"
हङकङमा रोकिएन प्रदर्शन,"सन् १८४१ देखि बेलायतको उपनिवेशका रूपमा रहेको हङकङ १९९७ मा स्वतन्त्र भएको हो । त्यसयता चीनको एक देश, दुई व्यवस्था अन्तर्गत सञ्चालित हङकङमा छुट्टै न्यायिक स्वतन्त्रता, संसद् र अर्थव्यवस्था छ । चीनले हङकङलाई विशेष प्रशासकीय क्षेत्र बताउने गर्छ ।"
चिकित्सकसँग झुक्यो बंगाल सरकार,चिकित्सक र स्वास्थ्यकर्मीको सुरक्षालाई लिएर बारम्बार प्रश्न उठेपछि केन्द्रीय स्वास्थ्यमन्त्री हर्ष बर्धनले त्यस्तो क्रियाकलापमा संलग्नमाथि तत्काल कडा कारबाही गर्न भन्दै सबै मुख्यमन्त्रीलाई पत्र लेखेका छन् ।
भारतले अमेरिकी सामानमा कर बढायो,भारतले अमेरिकी सामानमा १२० प्रतिशतसम्म करवृद्धि गरेको छ । आगामी जुन २८ र २९ मा जापानको ओसाकामा हुने २० औद्योगिक राष्ट्रहरूको सम्मेलनका क्रममा पनि करवृद्धिबारे भारत र अमेरिकी नेताबीच छलफल हुने अनुमान गरिएको छ ।सरकारी तथ्यांकअनुसार भारतसँग अमेरिकी वस्तु तथा सेवाको व्यापार सन् २०१८ मा करिब १ खर्ब ४२ अर्ब अमेरिकी डलर बराबर भएको थियो । भारतसँग अमेरिकी व्यापार घाटा करिब २४ अर्ब अमेरिकी डलर छ ।
मलेसियामा गैरकानुनी आप्रवासीलाई कडाइ,सरकारी तथ्यांकअनुसार यस वर्षको जनवरीयता गैरकानुनी आप्रवासीविरुद्ध ७ हजार ९ सय ४० धरपकड अभियान सञ्चालन गरिसकिएको छ भने २३ हजार २ सय ९५ पक्राउ परिसकेका छन् साथै २६ हजार १ सय १६ लाई उनीहरूकै देश फिर्ता पठाइएको जनाइएको छ । तीमध्ये हजारौं नेपाली छन् ।
मनसुन बंगालमै रोकिँदा अत्यधिक गर्मी,दक्षिण एसियाली जलवायु दृष्टिकोण मञ्च (सास्कोफ) को डेढ महिनाअघि काठमाडौंमा भएको सम्मेलनले यस वर्ष नेपालमा पूर्वी भागमा औसतभन्दा कम मनसुनी वर्षा हुने आकलन गरेको छ । मध्य र पश्चिमी भागमा भने औसत वर्षा हुने अनुमान गरिएको छ । मनसुन सुरु हुनुअघि दक्षिण एसिया क्षेत्रका मौसमविद् मनसुनसम्बन्धी साझा दृष्टिकोण बनाउन सन् २०१० देखि भेला हुने गरेका छन् ।
सिपिङ कम्पनीको मनोमानी असुली,"सीआईएफ वीरगन्ज सुक्खा बन्दरगाह हुँदा पनि सिपिङ कम्पनीले नेपाली आयातकर्तासँग भारतको कोलकाता र विशाखापट्टनम बन्दगाहमा लाग्ने टर्मिनल ह्यान्डलिङ चार्जसमेत लिँदै आएका छन् । चीनको सांघाई बन्दरगाहबाट नेपालका लागि ४० फिटे कन्टेनर ढुवानी गर्दा मर्स्कले २ हजार चार सय ५० अमेरिकी डलर शुल्क लिन्छ । वीरगन्ज उद्योग वाणिज्य संघका अध्यक्ष गोपाल केडियाले अतिरिक्त शुल्क असुली गलत भएको बताए । यसको हामी विरोध गर्छौं, उनले भने, मर्स्कको प्रमुख कार्यालयमा समेत यसबारे जानकारी गराएका छौँ ।"
वित्तीय क्षेत्रमा बिमाको हिस्सा बढ्दो,"सञ्चय कोष एउटा संस्था भएर पनि नेपाली वित्तीय प्रणालीमा कर्मचारी सञ्चय कोषको बलियो उपस्थिति रहँदै आएको देखिन्छ । सन् २०१८ मा कुल वित्तीय प्रणालीमा कोषको हिस्सा ६०५ प्रतिशत छ । अघिल्लो वर्षको तुलनामा यस्तो हिस्सा केही घटेको हो । सन् २०१७ मा यस्तो हिस्सा ६१४ प्रतिशत थियो । यस्तै, सन् २०१६ मा कोषको हिस्सा ६२५ प्रतिशत र सन् २०१५ मा ५४ प्रतिशत रहेको राष्ट्र बैंकले जनाएको छ । योगदानका आधारमा वित्तीय प्रणालीमा वाणिज्य बैंक, बिमा, सहकारी र कर्मचारी सञ्चय कोष प्रमुख क्षेत्रका रूपमा देखिन्छ । यस्तै, विकास बैंक, फाइनान्स कम्पनी, लघुवित्तको योगदान केही कम छ । समग्र वित्तीय प्रणालीमा करिब २० प्रतिशत बढी हिस्सा राष्ट्र बैंकको मात्र छ ।"
ढल्केबर सबस्टेसन पुसभित्रै,उक्त बैठकले नेपाल र भारतबीच रहेको अन्य प्रसारण लाइनहरूको स्तरोन्नति र निर्माण अघि बढाउने विषयमा पनि सहमति गरेको थियो । बैठकले १३२ केभी सिंगल सर्किट रक्सौलपरवानीपुर एवम् कटैयाकुशवाह प्रसारण लाइन डबल सर्किटमा स्तरोन्नति गर्ने साथै प्रस्तावित ४ सय केभीको न्यु लम्कीबरेली एवम् नयाँ दुवहीपूर्णिमा प्रसारण लाइनको अध्ययन गर्ने विषयमा प्राविधिक समितिले तयार पारेको प्रतिवेदनलाई अनुमोदन गरेको थियो ।
इन्धनको भाउ घट्यो,"मूल्य समायोजनपश्चात् प्रतिलिटर पेट्रोल १ सय ८ रुपैयाँ, डिजेल र मट्टीतेल प्रतिलिटर ९६५०९६५० रुपैयाँ कायम गरिएको उनले बताए । निगमले हवाई इन्धन र खाना पकाउने एलपी ग्यासको मूल्य भने यथावत् राखेको छ ।"
'चिया बगानलाई मल नदेऊ',"मल नपाएर हैरान भएको छ, राजवंशीले भने ।बुधकरण चिया बगानमा वार्षिक रूपमा १ हजार २ सय बोरा युरिया, १ हजार बोरा पोटास र ८ सय बोरा एसएसपी मल खपत हुने गरेको राजवंशीले जानकारी दिए ।"
सिङ्गो गाउँ कृषिमा,"समूहमै खेती गर्दा पनि उचित सिँचाइको सुविधा नहुँदा दुःख बढी भएको किसान रमेश्वर केवटले बताए । सरकारले कृषकलाई सहज गराउन परियोजनामार्फत सहयोग गरे पनि दुई महिनाको अन्तरालमा ५० लाख रुपैयाँको योजना सम्पन्न गर्न समस्या परेको कृषकको गुनासो छ । खेतमा प्रयोग हुने सामग्री पनि तोकिएका पसलबाट मात्र खरिद गर्ने प्रवृत्ति त्यति उपयुक्त नलागेको सुवासचन्द्र केवटले बताए । ४५ वटा पसलमा बुझा सूचीकृत पसलमा सामग्री महँगै पर्छ, उनले भने, सुविधा दिएपछि कृषकको चाहनाअनुसार सस्तोमा सामग्री खरिद गर्न पाए जाति हुन्थ्यो ।"
हुन्डाई मनसुन योजना,काठमाडौं (कास) हुन्डाई मोटर्सका लागि नेपालको आधिकारिक विक्रेता लक्ष्मी इन्टरकन्टिनेन्टलले मनसुन लक्षित योजना हुन्डाई मनसुन डिलाइट सार्वजनिक गरेको छ । यो योजनाअन्तर्गत ग्राहकले स्क्र्याच कार्डमार्फत १ लाखसम्मको नगदका साथै अन्य छुट प्राप्त गर्न सक्नेछन् । यो योजनाअन्तर्गत एक्सचेन्ज बोनसका साथ लोयल्टी बोनस पनि प्राप्त गर्न सकिने कम्पनीले जनाएको छ । ग्राहकहरूलाई स्पट एक्सचेन्ज र सहज फाइनान्सको पनि सुविधा प्रदान गरिनेछ । सबै हुन्डाई गाडीहरू ४ वर्षको निःशुल्क सर्भिसीङ तथा ३ वर्षको वारेन्टीसहित उपलब्ध छन् ।
कृति अवार्डको फर्म खुल्यो,काठमाडौं (कास) नेपाल विज्ञापन संघको आयोजनामा हुन लागेको ११ औं नेपाल आइस कृति अवार्ड को आवेदन मंगलबारदेखि खुला गरिने भएको छ । असार मसान्तसम्म आवेदन दिने गरी फर्म खुला गरिएको विज्ञापन संघका अध्यक्ष रवीन्द्रकुमार रिजालले जानकारी दिए । ३१ गतेपछि जुरीले ती आवेदनमाथि छानबिन गरी सर्ट लिस्ट गर्ने र भदौ १३ गते अवार्ड वितरण गर्ने जनाइएको छ । २०७५ वैशाख १ देखि चैत ३० गतेसम्म बनेका नेपाली विज्ञापनहरूले तीनवटा समूहमा आवेदन दिन पाउनेछन् । संघले २०६० देखि कृति अवार्ड सुरु गरेको थियो ।
फर्कियो 'रेट्रो रिमिक्स',"काठमाडौं (कास) काठमाडौंमा कपालको सौन्दर्यसम्बन्धी मेगा सो हेयर एन्ड बियोन्ड को नयाँ संस्करण सम्पन्न भएको छ । आर्गन सेक्रेट्स हेयर कलर, क्यान्भोलाइन स्ट्रेटनङ क्रिम र होल्ड एन्ड प्ले स्टाइलिङ शृंखलाजस्ता उत्पादन प्रयोग गरी फेसनप्रति जागरुक महिलाहरूका लागि परिष्कृत गरी रेट्रो रिमिक्सका शृंखला तयार पारिएको छ । यसमा खैरो, सुनौलो र सुनौलो खैरो (ताम्र रङ) का मिश्रण तथा खैरो सेडको मिश्रण प्रयोग गरिएको छ । हाइजिन रिचर्स इन्स्टिच्युटको प्रोफेसनल विभाग प्रमुख रोसेल छाबडाले स्ट्रिक्सका नयाँ संकलन ल्याइएको घोषणा गरेकी थिइन् ।"
सुर्खेत र लम्कीमा सिभिल बैंक,काठमाडौं (कास) सिभिल बैंकले सुर्खेतको वीरेन्द्रनगर नगरपालिका र कैलालीको लम्की चुहा नगरपालिकामा शाखा विस्तार गरेको छ । ती दुई शाखाको छुट्टाछुट्टै कार्यक्रमका बीच उद्घाटन गरियो । वीरेन्द्रनगर शाखाको कर्णाली प्रदेशका मुख्यमन्त्री महेन्द्रबहादुर शाही र लम्की शाखाको लम्की चुहा नगरपालिकाका मेयर महादेव बजगाईंले उद्घाटन गरेका हुन् ।
नाटाएनसीएचएल सम्झौता,काठमाडौं (कास) नेपाल एसोसिएसन अफ टुर तथा ट्राभल एजेन्ट्स (नाटा) र नेपाल क्लियरिङ हाउस (एनसीएचएल) का सदस्य ट्राभल एजेन्ट र तिनका ग्राहकले अब सोझै बैंक खाताबाट अनलाइन भुक्तानी कारोबार गर्न पाउने भएका छन् । त्यससम्बन्धी व्यवस्था गर्न एक सम्झौता भएको छ । उक्त समझदारीमा नाटाका अध्यक्ष सीएन पाण्डे तथा एनसीएचएलका प्रमुख कार्यकारी अधिकृत नीलेशमान सिंह प्रधानले हस्ताक्षर गरेका छन् ।
इजरायलबाट मेगा रेमिट सेवा,"काठमाडौं (कास) मेगा रेमिट सेवालाई विभिन्न देशमा विस्तार गर्ने क्रममा मेगा बैंकले इजरायलबाट पनि रेमिट्यान्स सेवा सुरु गरेको छ । इजरायलको ग्लोबल मनी ट्रान्सफर (जीएमटी) सँगको साझेदारीमा मेगा बैंकले इजरायलमा मेगा रेमिटको सेवा विस्तार गरेको हो । जीएमटीसँगको साझेदारीपछि इजरायलमा रहेका नेपालीहरूलाई नेपालमा रकम पठाउन सहज, सुलभ र प्रभावकारी हुने मेगा बैंकले जनाएको छ ।"
चितवनमा न्यू श्री गणेशमार्फत सामसङ,"काठमाडौं (कास) हिम इलेक्ट्रोनिक्सको चितवनस्थित आधिकारिक डिलर न्यू श्री गणेश इलेक्ट्रोनिक्सले १० वर्ष पुगेको अवसरमा आफ्ना सेवाहरूलाई अझै परिष्कृत गरेको जनाएको छ । चितवनमा सामसङ इलेक्ट्रोनिक्सका टीभी, फ्रिज तथा घरायसी उपकरण बिक्री गर्दै आएको न्यू श्री गणेशले सामसङ ब्रान्डको बढ्दो मागसँगै ग्राहकहरूलाई सुलभ मूल्यमा पूर्ण सुविधा सम्पन्न, नवीनतम तथा उच्च गुणस्तरीय उत्पादन प्रदान गर्न प्रतिबद्ध रहेको समेत जानकारी दिएको छ ।"
'बजेट कनिका छरेझैं',मार्टमा भिटोफले ग्रामीण पर्यटन पत्रकारिता पुरस्कार कान्तिपुर टीभीका पोखरा संवाददाता भूपाल गुरुङ र राससका पोखरा प्रतिनिधि बासुदेव पौडेललाई संयुक्त रूपमा प्रदान गर्यो । कास्कीको ताङतिङ सामुदायिक होमस्टे र स्याङ्जाको पित्लेक देउराली सामुदायिक होमस्टेले उत्कृष्ट गाउँको अवार्ड पाए ।
दमौलीमा हाइटेक नर्सरी,"तनहुँ (कास) जुनसुकै भूगोल र मौसममा रोप्न मिल्ने गरी बिरुवा उत्पादन गर्न डिभिजन वन कार्यालय दमौलीले हाइटेक नर्सरी स्थापना गरेको छ । गण्डकी प्रदेश उद्योग, पर्यटन, वन तथा वातावरण मन्त्रालयद्वारा विनियोजित १५ लाख ८६ हजार रुपैयाँ लागतमा अत्याधुनिक हाइटेक नर्सरी निर्माण गरिएको डिभिजन प्रमुख केदार बरालले बताए । ग्रिन लाइफ एग्रो टेक कम्पनीले करिब २ महिनाको अवधिमा उक्त नर्सरीको निर्माण सम्पन्न गरेको हो । बरालका अनुसार नर्सरीमा ३ प्रविधिको प्रयोग गरिएको छ । तातो हावा बाहिर फाल्ने पंखा, पानीलाई बाफ बनाई सर्कुलेट गर्न मिस्टिङ र पानी बगिरहन दिन कुरिङ प्याड जडान गरिएको छ । हाइटेक नर्सरीको प्रयोगबाट हिमालको चिसोमा उब्जने जडीबुटी र तराईको तातोमा उब्जने वनस्पति उत्पादन गर्न सकिन्छ, बरालले भने ।"
दोहोरो करको गुनासो,रुकुम पश्चिम यहाँका एग्रोभेट व्यवसायीले दोहोरो करको मारमा परेको गुनासो गरेका छन् । कानुनसम्मत व्यवसाय चलाउँदा विभिन्न १० निकायमा कर तिर्नुपरेको भन्दै उनीहरूले व्यवसायीको हितका लागि सहजीकरण गरिदिन स्थानीय सरकार र नेपाल उद्योग वाणिज्य महासंघलाई अनुरोध गरे । यहाँ आयोजना गरिएको छलफल कार्यक्रममा उनीहरूले फरकफरक निकायमा कर तिर्न जानुपर्दा झन्झटिलो र खर्चिलो भएको गुनासो गरेका हुन् ।
प्रदेश ३ मा पूर्वाधारलाई जोड,"यो सरकारको खर्च गर्ने क्षमता दयनीय छ, उनले भने, यो सरकारले पनि गत वर्षकै हबिगत बेहोर्ने निश्चित छ । प्रदेश पूर्वाधार विकासका नाममा बजेट विनियोजन हुनु गलत भएको उनले बताए । राप्रपा प्रजातान्त्रिककी रिना गुरुङले पनि सरकारले कार्यकर्ता भर्ती गर्ने गरी बजेट ल्याइएको प्रतिक्रिया दिइन् । सीमित स्रोतसाधनलाई ध्यानमा राखेर बजेट आएको नीति तथा योजना आयोगका उपाध्यक्ष डा खिमलाल देवकोटाले बताए । आगामी वर्ष पूर्ण कार्यान्वयन हुने उनको भनाइ छ । साउनदेखि नै बजेट कार्यान्वयन हुने र यसले सबै क्षेत्रलाई समेटेको बजेट निर्माणमा संलग्न सांसद डा रामकुमार कार्कीको दाबी छ । बजेट सन्तुलित रहेको उनको तर्क छ ।"
इन्द्रसरोवरमा विद्यार्थी बेपत्ता,हेटौंडा (कास) कुलेखानी जलाशयको इन्द्रसरोवरमा डुबेर एक युवक बेपत्ता भएका छन् । जेभिएर इन्टरनेसनल कलेज काठमाडौमा बीएस डब्ल्यू प्रथम वर्षमा अध्ययनरत करिब २४ वर्षीय स्वराज भेटवाल सरोवरमा बेपत्ता भएका छन् । चार साथीसहित आइतबार दिउँसो सरोवरमा पौडी खेल्ने क्रममा उनी बेपता भएका हुन् । उनको खोजीमा प्रहरी र स्थानीयवासी जुटेका थिए । अँध्यारो भइसक्दा पनि फेला नपरेकाले सोमबार बिहानदेखि खोज्ने प्रहरीले जनाएको छ । गत वर्ष इन्द्रसरोवरमा पौडी खेल्ने २ को मृत्यु भएको थियो ।
गाँजाको विकल्प खोजिँदै,कैलाश गाउँपालिका १० वटै वडाका विभिन्न स्थानमा गाउँपालिकाको सहयोगमा समुदायका लागि विकास संस्था नेपालले गाँजाको विकल्पमा अन्तरक्रिया गरेको छ । गाँजा खेतीबाट उत्पन्न हुने समस्याका बारेमा छलफल भएको छ । कैलाश गाउँपालिकाका विभिन्न वडाका गरेर ५ सय जनालाई गाँजा खेतीको विकल्पका बारेमा जानकारी गराएको संस्थाका कार्यकारी निर्देशक नवीन सुवेदीले बताए ।
भारतको ७ मा ७,विजय शंकर२२२कुलदिप यादव२३२हार्दिक पाण्ड्या२४४
दक्षिण अफ्रिकालाई सबै खेल जित्ने चुनौती,लिगका बाँकी खेलमा दक्षिण अफ्रिकाले अझै अस्ट्रेलिया र न्युजिल्यान्डको सामना गर्न बाँकी रहेको हुँदा उसको यात्रा भने सजिलो हुने छैन । अफगानिस्तान स्वयं भने खेलका सबै चार खेल गुमाएर अन्तिम स्थानमा छ र उसले दक्षिण अफ्रिकाविरुद्ध कुनै प्रकारको चुनौती पेस गर्न सकेन । दक्षिण अफ्रिकालाई जितसम्म पुर्याउन हसिम अमलाले ४१ रन बनाएर नटआउट रहे । यस्तै क्विन्टेन डी ककले ६८ रन बनाए । उनीहरूले पहिलो विकेटमा १ सय ४ रनको साझेदारी गरे ।
प्लेयर्स टु वाच,वेस्ट इन्डिजका कप्तान होल्डर बलिङ अलराउन्डर हुन् । पहिलो खेलमा पाकिस्तानलाई हराउँदा ३ विकेट लिएका होल्डरले अस्ट्रेलियाविरुद्धको हारमा अर्धशतक प्रहार गरेका थिए । वेस्ट इन्डिजका लागि मध्यक्रममा होल्डरको प्रदर्शन निर्णायक हुन सक्छ । एक से एक स्टार खेलाडीले भरिएर पनि अपेक्षित लय भेट्टाउन नसकेको वेस्ट इन्डिजका लागि बंगलादेशलाई हराएर पुनरागमन गर्ने अवसरमा होल्डरको उत्कृष्ट भूमिका अपेक्षित छ ।
बंगलादेश र वेस्ट इन्डिजको महत्त्वपूर्ण खेल,टाउनटनको अवस्था हेर्दा खेल वेस्ट इन्डिजको पक्षमा जाने अनुमान गर्न सकिन्छ । जेसन होल्डर नेतृत्वको टिमविरुद्धको पछिल्लो सफलताले बंगलादेशलाई आत्मविश्वास कायम राख्ने अवसर हुनेछ । दुवै टिमको अहिलेसम्म ४ खेलबाट ३ अंक छ । १० टोली सम्मिलित विश्वकपको राउन्ड रोविन प्रतिस्पर्धाको सेमिफाइनलमा स्थान बनाउनका लागि दुवैलाई जित आवश्यक छ । टाउनटनमा सोमबार बिहानीपख घाम लाग्ने र मध्याह्नपछि बदलीको पूर्वानुमान गरिएको छ । सानो मैदान भएकाले ठूलो स्कोरको खेल हुने अनुमान गरिएको छ ।
बटलर कप्तानी सम्हाल्न तयार,"२८ वर्षीय बटलरले विकेटकिपिङका साथसाथै कप्तानी पनि गर्नुपर्ने दोहोरो जिम्मेवारीबाट कुनै समस्या नहुने पनि बताए । यदि मैले यो जिम्मेवारी पाएँ भने यो मेरा लागि ठूलो सम्मान हो, जुन मैले पूरा गर्नैपर्छ । स्टम्पको पछाडिबाट यसै पनि मैदानभरि नजर लगाउन सहज हुन्छ । क्रिजमा रहेका दुईलाई कसरी आउट गर्ने भन्ने रणनीति बुन्न त्यहाँ बसेर सहज हुन्छजस्तो लाग्छ, बटलरले भने, यो टिम गेम हो र टिमका सबै सदस्यसँग सल्लाह लिन पनि सकिन्छ । जो रुट मेरा लागि सबैभन्दा ठूलो सल्लाहकार हुनेछन् ।"
मेसीलाई हारको चोट,"उनले एसिया कपयता इरानी टिमको जिम्मेवारी छाडेका हुन् । उनले भने, कोलम्बिया एउटा टिमका रूपमा निकै राम्रो खेल्छ । हाम्रो खेल निकै अनुशासित थियो र सबै खेलाडी पूर्णतः खेलमै केन्द्रित थिया । हामीसँग जेम्स रोड्रिगुएज र फाल्को राडमलजस्ता अब्बल दर्जाका खेलाडी छन् । उनीहरूको उपस्थितिले पनि टिमलाई फाइदा पुग्छ । उनले आफ्ना खेलाडीले मेसीको प्रभावलाई नियन्त्रण गर्न सफल रहेकोमा पनि बधाई दिए । उनका अर्जेन्टिनी समकक्षी लियोनल स्कालोनीले दुवै टिमले मौका सिर्जना गरे पनि कोलम्बिया निर्णायक मोडमा सफल रहेको माने । यसअघि समूह ए मा भेनेजुएला र पेरुबीचको खेल भने गोलरहित बराबरीमा टुंगियो । यस समूहको उद्घाटन खेलमा ब्राजिलले बोलिभियालाई हराएर विजयी सुरुआत लिएको थियो ।"
बजेट ५ अर्ब २६ करोड,उक्त बजेट पुस्तक ग्रहण गर्दै मन्त्री सुनारले १३ औं साग खेलकुद राष्ट्रको प्रतिष्ठासँग जोडिएको भन्दै सबै पक्षबाट सहयोगको अपिल गरे । उनले प्रतियोगिताका लागि बजेट महत्त्वपूर्ण भएको भन्दै निर्धारित बजेटको स्वीकृतिका लागि पहल सुरु गरिने बताए । १३ औं साग खेलकुदको तयारी तथा व्यवस्थापन समितिको बैठकले वैशाख २६ गते तिम्सिनाको संयोजकत्वमा बजेट निर्माण कार्यदल गठन गरेको हो । सरोकारवाला सबै क्षेत्रका विज्ञहरूसँग छलफल गरी निर्माण गरिएको कार्यदलका संयोजक राखेप उपाध्यक्ष तिम्सिनाले जानकारी दिए ।
आर्मीको रोमाञ्चक जित,अन्तिम क्वाटरमा आर्मीले १७ अंक जोड्यो भने टाइम्सले १५ । आर्मीको जितमा घोताने पनि १५ अंकको योगदान गरे । टाइम्सका कप्तान सदीश प्रधान र विजय बुर्जाले १४१४ अंक जोडे । तीन खेलको क्वालिफायरको दोस्रो खेल सोमबार हुनेछ । लगातार दोस्रो खेल जित्न सके आर्मी सिधै फाइनलमा पुग्नेछ भने टाइम्सले दोस्रो खेलमा सफलता हात पार्न सके क्वालिफायर विजेताको टुङ्गो तेस्रो खेलबाट लाग्नेछ । क्वालिफायरमा पराजित हुने टिमले फाइनल प्रवेशका लागि इलिमिनेटरको विजेताविरुद्ध खेल्नेछ ।
स्याङ्जाबाट प्रशिक्षक टमाटा केन्द्रीय प्रतिनिधि,"समितिले राष्ट्रिय प्रशिक्षक जगतबहादुर टमटालाई केन्द्रीय प्रतिनिधि तथा प्रदेश प्रतिनिधिको रूपमा दिवाकर थापा, दीपक पोख्रेल (दीपानु), अर्जुनकुमार थापा, सोनेय तिवारी गरी ४ जना सदस्यलाई सर्वसम्मत मनोनयन गरेको छ । वीरबहादुर गुरुङ र अनिल रानालाई आन्तरिक कार्यसमितिको निर्णयबाट अन्तरिम अवधिका लागि जिल्ला टिमको नेतृत्व तथा व्यवस्थापनका लागि जिम्मा दिइएको छ ।"
पूजाको १० गोल,"समूह ए को प्रतिस्पर्धामा राष्ट्रिय टिमकी गोलपिकर अञ्जना रानामगरले पनि दुई गोल गर्न भ्याइन् । उनले फ्रिकिकमार्फत ६८ औं मिनेटमा व्यक्तिगत पहिलो गोल गरेकी थिइन् । गोलपोस्ट छाडेर अघि बढेकी उनले ड्रिब्लिङ गर्दै अघि बढाएको बललाई ७५ औं मिनेटमा पोस्टको दिशा दिंदै व्यक्तिगत दोस्रो गोल गरेकी थिइन् । बासगढीकी नानुमाया क्षत्रीले पनि इन्ज्युरी समयमा एक गोल गरिन् । यसअघि दिनको पहिलो खेलमा घोराही तुलसीपुर उपमहानगरपालिकाले वालिङमाथि ५० को जित हासिल गर्दै तीन अंक जोड्यो । त्यसमा अस्मिता रनपालले दुई तथा शान्ता नेपाली, सरस्वती हमाल र मनमाया दमाईले एकएक गोल गरे ।"
बुटवलमा कभर्डहल निर्माण सुरु,"श्री ३ महारानीको तबेला राखिएको जग्गा भन्दै १६ घरपरिवारले कब्जा गरेको भैरवटोलको २ कठ्ठा ८ धुर जग्गा खाली गरेर कभर्डहल निर्माण थालिएको हो । अघिल्लो महिना जितगढी क्षेत्रमा अभ्यास खेलका लागि निर्माण गरिएको तेक्वान्दो डोजाङ उपमहानगरपालिकाले भत्काएको थियो । तेक्वान्दो प्रशिक्षक रामु वरुणले डोजाङ भत्काएपछि उपमहानगरले त्यसको सट्टामा आधुनिक कभर्डहल निर्माण गरिदिन लागेको बताए । संरचना अभावले खेलाडीले अभ्यास गर्न र राष्ट्रिय प्रतियोगिता गर्न नपाएका बेला कभर्डहल निकै सहयोगी हुनेछ, उनले भने ।"

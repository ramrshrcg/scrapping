शीर्षक,विवरण
"मन्त्रालयमा प्रश्न, ट्वीटमा जवाफ","कार्कीले नेपाल र चीनबीच आशंका उब्जाउने गतिविधिलाई ध्यानपूर्वक हेर्नुपर्ने बताए । चीनबाट ल्याउने रेलका विषयमा पनि राजदूतलाई नकारात्मक प्रश्न गरियो भन्ने कुरा आयो, उनले भने, यसमा बाह्य शक्तिको चलखेलको संकेत हुन सक्छ । सम्बन्ध बिगार्ने प्रयास पनि हुन सक्छ । सत्तारूढ नेकपाका एक वरिष्ठ नेताले ऊर्जामन्त्री पुन र चिनियाँ राजदूत याङचीबीचको कुराकानी विज्ञप्ति बनाएर सञ्चारमाध्यममा प्रेषित गर्नु गलत भएको टिप्पणी गरे । कुनै पनि राजदूतसँग अनौपचारिक कुराकानी हुन सक्छ । त्यहाँ प्रश्न आदानप्रदान पनि हुन सक्छन्, ती नेताले भने, चिनियाँ राजदूतलाई सिधा प्रश्न सोधेको कुरा सञ्चारमाध्यममा पठाउनु हुँदैनथ्यो ।"
भारतीय फिल्म प्रवर्द्धन गर्न १ अर्ब,"भारतीय फिल्मी बजारको प्रवर्द्धनमा आयोजक बनेको सरकारले भोलि भारतीय फिल्म निर्माणमा लगानी नगर्ला भन्न नसकिने भनी व्यंग्य गर्दै खडकाले कान्तिपुरसँग भने, यसरी सिंगै राज्य आयोजक भएर विदेशी चलचित्रको स्वागत गर्नु आफैंमा लज्जास्पद कुरा हो । यसरी यो तहमा नेपाली चलचित्र उद्योगप्रति सरकार अनुत्तरदायी बन्नेछ र खिल्ली उडाउनेछ भन्ने मैले ठानेको थिइनँ ।"
विधेयक निर्माण प्रक्रियामै त्रुटि,"संसद्मा दर्ता हुनासाथ विधेयकमाथि सुरु हुने विरोधले संसद् प्रक्रियामै असर पार्ने संसद् र कानुन निर्माणको प्रक्रियामा लामो समय जोडिएका संसद् सचिवालयका पूर्वसचिव मुकुन्द शर्माको भनाइ छ । विधेयकलाई लिएर पहिला पनि विरोध हुन्थ्यो तर यतिविधि हुँदैनथ्यो । अघिल्लो संसद्मा पनि यस्तो थिएन, उनले भने, विधेयक निर्माण गृहकार्य एकदमै कमजोर भएको देखिन्छ । विधेयक निर्माणको प्रारूप तयार भएपछि सरोकारवालासँगै विषयगत समितिका सांसद तथा आफ्नै संसदीय दलमा पनि छलफल गराइदियो भने विरोधको गुन्जायस कम हुन जान्छ ।"
स्वैच्छिक मृत्युवरण अधिकार माग,सुन्दा नमीठो लागे पनि ज्येष्ठ नागरिकले यस्तो इच्छा व्यक्त गर्ने गरेको पाइएको उनले उल्लेख गरे । रिसालले विश्वका कतिपय मुलुकमा निको नहुने तर बढी पीडा हुने रोग लागेका ज्येष्ठ नागरिकले चाहेमा स्वैच्छिक मृत्युवरण गर्न पाउने कानुनी व्यवस्था रहेको तर्फर् समेत समितिको ध्यानाकर्षण गराए । उनले ज्येष्ठ सासूससुरालाई राम्रोसँग स्याहार गर्ने बुहारीमध्येबाट उत्कृष्टलाई पुरस्कार दिने कानुनी व्यवस्था गर्नसमेत समितिलाई सुझाव दिए । यस्तो कानुनी व्यवस्थाले ज्येष्ठ नागरिकहरूको हेरचाहका लागि सामाजिक रूपमै जागरण ल्याउने विश्वाससमेत उनको थियो । समितिको बैठकमा राष्ट्रिय ज्येष्ठ नागरिक महासंघका अध्यक्ष एवं वरिष्ठ कलाकार मदनदास श्रेष्ठले ज्येष्ठ नागरिकहरूलाई वृद्धाश्रममा नभई घरमै पालनपोषण गर्ने बाध्यकारी कानुनी व्यवस्था गर्न समितिलाई आग्रह गरे । उनले ज्येष्ठ नागरिकलाई निःशुल्क स्वास्थ्य बिमा गर्ने व्यवस्था विधेयकमा राखिएकामा खुसीसमेत व्यक्त गरे । विधेयकमा वृद्ध बाबुआमालाई पालनपोषण नगर्ने छोराछोरीलाई ३ लाख जरिवाना र ५ वर्षसम्म जेल सजाय दिने प्रावधान राखिएको छ । श्रेष्ठले ज्येष्ठ नागरिकको पालनपोषणका लागि नैतिक शिक्षाको उचित व्यवस्था गर्नसमेत समितिलाई आग्रह गरे ।
युवतीलाई तिखो वस्तुले घोच्ने व्यक्ति पक्राउ,'धर्तीमाता' पक्राउ प्रहरी परिसर काठमाडौंले आफूलाई धर्तीमाता बताउँदै कथित बोक्सी उतार्ने नाममा सर्वसाधारणमाझ भ्रम फैलाउने र कुटपिट गर्ने विष्णु कुँवरलाई पक्राउ गरेको छ । विष्णुले असार ५ मा भद्रकाली मन्दिर परिसरमा एक युवतीलाई कुटपिट गरेको भिडियो युट्युब र सामाजिक सञ्जालमार्फत भाइरल भएपछि प्रहरीले उनको खोजी सुरु गरेको थियो । बुटवल बस्ने विष्णु यसअघि पनि यस्तै विवादमा परेकी थिइन् । आफूलाई माता बताउँदै भविष्य बताउने दाबी गर्ने कुँवर यसअघि भक्तजनमाथि खुकुरी प्रहार गरेको घटनामा मुछिएकी थिइन् । गत वर्ष मंसिरमा उनले आफ्नो आश्रममा आएका दुई महिलामाथि धारिलो हतियारले प्रहार गरेकी थिइन् । प्रहरीले कुँवरमाथि थप अनुसन्धान गर्नका निम्ति जिल्ला प्रशासन कार्यालयबाट सात दिन थुनामा राख्न म्याद लिएको छ । प्रहरीले उनीमाथि सार्वजनिक स्थानमा अभद्र व्यवहार प्रदर्शन गरेको आरोपमा मुद्दा चलाउने तयारी थालेको छ ।
महान्यायाधिवक्ताले मुद्दा चलाउने अधिकार संविधानमै,"ढकालले भने संविधानमा जे प्रावधान छ, विधेयकमा समेत त्यही राख्न खोजिएको दाबी गरे । कसैलाई हामीले बनाएको संविधान नै त्रुटिपूर्ण छ भन्ने लाग्छ भने मेरो भन्नु केही छैन, उनले भने । संवैधानिक सर्वोर्च्चता र कानुनको शासनप्रति सरकार सचेत रहेको उनले बताए । विकसित मुलुकमा जे प्रावधान छ त्यो नै सबै ठाउँमा नमिल्न पनि सक्छ, ढकालले भने, सम्पन्न र ठूला मुलुकले मानवअधिकार उल्लंघन गर्दा उसलाई चुनौती दिन नसकिने अवस्था छ । उनले नेपाल मानवअधिकारका अन्तर्राष्ट्रिय मूल्य मान्यताभन्दा कमजोर हुने गरी अघि नबढ्ने बताए । मानवअधिकारका विषयमा कतिपय प्रावधान आफ्नो मुलुक अनुकूल हुने उनको भनाइ छ । संयुक्त राष्ट्रसंघीय विकास कार्यक्रम (यूएनडीपी) का अन्तर्राष्ट्रिय सल्लाहकार केभिन डेभेक्सले मानवअधिकारसम्बन्धी संसदीय समितिको भूमिकाका विषयमा अन्य मुलुकको अभ्यासबारे जानकारी गराएका थिए । उनले संसदीय समितिको संरचना सबै मुलुकमा एउटै नहुने भन्दै अमेरिकामा मानवअधिकारसम्बन्धी संसदीय समिति नरहेको र कुनै समस्या परे अदालतले नै समस्या निर्क्योल गर्ने बताए । कुनै मुलुकको संसदीय समितिमा नै सर्वसाधारणबाट मानवअधिकार हनन घटनाको उजुरी लिएर हेर्ने चलन रहेको उनले जानकारी दिए । कार्यक्रममा मानव अधिकार रक्षाको ग्यारेन्टी गर्न संसदीय समितिको भूमिका के हुने भन्नेमा छलफल भएको थियो । सांसदहरूले नेपालमा भएका मानवअधिकारका राम्रा अभ्यास विदेशमा पनि लगिदिन केभिनलाई आग्रह गरेका थिए । समिति सभापति कृष्णभक्त पोखरेलले नेपालमा मानवअधिकारको ग्यारेन्टीका लागि भएका संवैधानिक व्यवस्थाका विषयमा जानकारी गराएका थिए । उनले समितिले अन्तर्राष्ट्रिय अभ्यास र मान्यता आत्मसात् गर्दै उपयुक्त प्रावधानलाई सिकाइका रूपमा लैजाने बताए ।"
नाडी छाम्दै तीन नेता,स्रोतअनुसार यो एक साताको घटनाक्रमले प्रधानमन्त्री ओली अहिले तत्काल दस्तबेजमा जनताको बहुदलीय जनवाद राखिहाल्ने अडानबाट केही ब्याक भएका छन् तर कुनै पनि बेला यो विषय उठ्न सक्छ । प्रधानमन्त्री अहिले सरकार पार्टीका काममाथि समीक्षा गर्दै अघि बढ्नेतर्फ केन्द्रित छन् । बजेट पारित भइसकेपछि सरकारको कामलाई पनि नयाँ ढंगले अघि बढाउन मन्त्रिपरिषद् हेरफेरसम्म गर्ने उनको योजना छ तर मन्त्रिपरिषद् हेरफेर भइहाल्ने भन्ने अभिव्यक्ति पुष्पकमल दाहालले दिएपछि भने ओलीले यो योजनालाई केही लम्ब्याउन सक्नेछन् किनभने भित्र भएको तयारी बाहिर दाहालले भन्दै हिँडेको कुरालाई ओलीले रुचाएका छैनन् ।
प्रक्रिया छिटो टुंग्याऊ,"प्राधिकरणका महानिर्देशक राजन पोखरेलले विमानस्थलको मोडालिटी प्रस्ट नभएको बताए । उनले भने, लगानीकर्ता आउँदा पनि हाम्रो तयारी देखाउन सक्नुपर्छ । रुख कटान, बिरुवा रोप्ने ठाउँ, आयोजनाको मोडालिटी सबै देखाउन सक्नुपर्छ । पब्लिक प्राइभेट पार्टनरसीप (पीपीपी) मोडेलमा जाने कि सरकार आफैंले बनाउने भन्नेमा कुरा अगाडि नबढेको उनले बताए । रूख काट्न र पन्छाउन मात्र तीन वर्ष लाग्छ । यसका लागि राज्यका सबै निकायले सघाउन जरुरी छ, उनले भने । २०७३ मा गरिएको प्रारम्भिक अनुमानमा आयोजना निर्माणका लागि करिब १ खर्ब २० अर्ब लाग्ने भनिएको थियो । जति ढिलो भयो, त्यति लागत बढ्ने प्राविधिक बताउँछन् ।"
हरेउको डसाइमा फरक औषधि,"हरेउकै विषको प्रतिविष नेपालमा हरेउले टोक्दा हरेउको विष नमिसिएको प्रतिविष अर्थात् एएसभी दिने चलन रहे पनि विदेशमा यस्तो छैन । अनुसन्धानकर्ता पाण्डेका अनुसार नेपालमा हरेउले टोकेको एकजना विदेशीले आफ्नै देश गएर प्रतिविष लिएका छन् । सन् २०१३ को अक्टोबर पहिलो हप्ता एकजना अष्ट्रेलियन नागरिकलाई पोखरामा हरेउले टोक्यो । उहाँ आफ्नै देश फर्केर एएसभीबाट उपचार गराउनुभयो, पाण्डेले भने । टोकेको एक हप्तापछि उनले थाइल्यान्डमा बनेको हरेउको विष भएको प्रतिविष सुरुमा दुई भायल लगाएको र टोकेको १० दिनपछि मेक्सिकोमा बनेको आठ भायल एएसभी लगाएको पाण्डेले सुनाए । विदेशीहरू यति सजग छन् तर हामीले ख्यालै राखेका छैनौं । ७२ घण्टापछि आए एएसभी दिन नपर्ने कुरा चिकित्सक नै बताउँछन् । एक त हरेउका लागि उपयुक्त एएसभी नै छैन । अर्को उपचार पद्धति नै ठिक भएन, पाण्डेले भने ।"
१५ वर्षदेखि उत्कृष्ट सामुदायिक,"आधुनिक माविको अनुशासन र शैक्षिक अवस्थामा मात्र होइन, विद्यालयभित्रको वातावरण पनि रमणीय छ । विद्यालयको भित्रको चौर सबै हरिया रुखले ढाकेको छ । विद्यालयभित्र पस्नेबित्तिकै प्राकृतिक वातावरण नै लोभलाग्दो छ । खेलकुदलगायत अन्य अतिरिक्त क्षेत्रमा पनि स्कुल अग्रस्थानमा छ । विद्यार्थी र शिक्षकहरूको प्राथमिक उपचार गर्न र स्वास्थ्य चेतना दिनका लागि प्रदेश३ सरकारले उक्त विद्यालयमा औषधिसहित नर्सको व्यवस्था गरेको छ ।"
भरतपुरका संस्थापक मेयर चुकेको निधन,"नारायणगढबाट देखिने नारायणी किनारको सुन्दर नगर वन चुकेकै देन भएको स्थानीय बताउँछन् । चुके बीपी कोइराला मेमोरियल क्यान्सर अस्पताल भरतपुरमा स्थापना गर्नका लागि गठन भएको तदर्थ समितिका संयोजक थिए । उनैको सक्रियतामा यज्ञपुरी फार्मको जग्गा अस्पताललाई प्राप्त भएको थियो । अहिले भरतपुर महानगरको कार्यालय रहेको जग्गा चुकेकै कार्यकालमा प्राप्त भएको हो । व्यापार व्यवसायमा संलग्न चुकेले चामल तथा तेल मिल, छापाखाना, चितवन टाइगर बस कम्पनी सञ्चालन गरेका थिए । चितवनको पहिलो सिनेमा घर गणेशचित्र मन्दिर चुकेले नै स्थापना गरेका हुन् । चुकेको श्रीमती, एक छोरी र तीन छोरा छन् ।"
कान्तिपुर करोडपतिले दुर्गममा उत्साह,दोलखा (कास) दुर्घटना बिमासहित कान्तिपुर करोडपति योजना दोलखाको दुर्गम गाउँमा उत्साह देखिएको छ । कान्तिपुर करोडपछि सिजन ३ कार्यक्रम उत्तरको दुर्गम गाउँ सिंगटी बजारमा उत्साह देखिएको हो । यसअघिका वर्षहरूमा जिल्ला सदरमुकाम चरिकोटमा बढी प्रभावकारी देखिएको उक्त योजना यस वर्ष दुर्गम बजार र गाउँपालिका केन्द्रहरूमा उत्साह देखिएको कान्तिपुर वितरण विभागका धीरेन्द्रकुमार साहले बताए । उनका अनुसार पहिले ग्राहक नहुने उक्त बजारमा ८० भन्दा बढी वार्षिक ग्राहक भएका छन् ।
च्याउ खाँदा किशोरीको मृत्यु,अति दुर्गम गाउँ र स्वास्थ्यचौकी पनि नजिक नभएकाले एकै परिवारका तीन जना चेपाङलाई उपचारका निम्ति हेलिकप्टरबाट भरतपुर लगिएको थियो । दिगो विकासका लागि एकता नेपाल र लिसा हिमालयको सहयोगमा काठमाडौंबाट हेलिकप्टर ल्याएर बिरामीको उद्धार गरिएको हो । भरतपुर अस्पतालमा उनीहरूको उपचार भइरहेको छ । बिरामी परेकाको अवस्था सुधारोन्मुख छ । दीपलाल र बुद्धिलालले बिहीबार दिउँसो जंगलबाट च्याउ ल्याई पकाएका थिए ।
फड्केबाट खसेर निधन,दोलखा (कास) फड्केबाट चिप्लिएर खोलामा खस्दा बिहीबार ७२ वर्षीय सार्की थामीको मृत्यु भएको छ । बिगु गाउँपालिका आलम्पुका थामी खोलापारि चिलङ्खा गोलेपामा रहेको गाईगोठतर्फ जाँदै थिए । उनको शव पुलबाट तीन सय मिटर तल भेटिएको छ ।
वडालाई ५ लाखसम्मका योजना,गाउँपालिकाले कुनै पनि योजनाहरूमा ठुला मेसिन औजार नलगाउने नीतिसमेत अख्तियार गरेको छ । ठूला मेसिन औजार नभै कामै गर्न नसक्ने कारण जनाई प्राविधिक प्रतिवेदन आएको खण्डमा मात्र त्यस्तो स्थानमा अनुगमन गरी मेसिन प्रयोग गर्ने प्रमुख प्रशासकीय अधिकृत विष्णुप्रसाद सुवेदीले बताए । सुवेदीका अनुसार विगतमा सरकारले यसबारेमा निर्देशन दिए पनि कार्यान्वयनमा समस्या परेको थियो ।
'रोक्नु भन्दाभन्दै ड्राइभरले हुइँकायो',"सवारी तथा यातायात व्यवस्था ऐन, २०४९ को परिच्छेद १० को दफा १६१ मा ज्यान मारेमा हुने सजायसम्बन्धी व्यवस्था छ । यसको उपदफा १ मा कसैले सवारी चलाई कुनै मानिसलाई किची, ठक्कर दिई वा कुनै किसिमले सवारी दुर्घटना गराइएका व्यक्ति तत्कालै वा २१ दिनभित्र मरेमा त्यस्तो कार्य ज्यान मार्ने मनसाय लिई गरेको ठर्हछ । र त्यसरी सवारी चलाउने व्यक्तिलाई जन्म कैद हुनेछ । कसैले ज्यान मार्ने मनसाय लिई त्यस्तो कार्य गरेकोमा भने चालकलाई ५ देखि १२ वर्षसम्म कैद हुने कानुनी व्यवस्था छ । उपदफा (२) मा कसैको ज्यान मर्न सक्छ भन्ने अवस्था देखिँदादेखिँदै पनि अपनाउनुपर्ने सतर्कता नअपनाई सवारी चलाएबाट किची, ठक्कर दिई मानिसको दुर्घटनाको कारणबाट तत्कालै वा २१ दिनभित्र मरेमा चालकलाई ३ देखि १० वर्षसम्म कैद र ३० हजार रुपैयाँदेखि १ लाख रुपैयाँसम्म जरिवाना हुने छ । उपदफा ३ मा कसैको ज्यान मर्न सक्छ भन्नेजस्तो नदेखिएको अवस्थामा कसैले कुनै सवारी चलाउँदा दुर्घटनामा गरी मृत्यु हुन गएमा चालकलाई एक वर्षसम्म कैद वा २ हजार रुपैयाँसम्म जरिवाना वा दुवै सजाय हुने प्रावधान छ ।"
फुटपाथमै बाइक पार्किङ,सडकमा हिृवलचियर अट्ने गरी १५ मिटर चौडाइ भएको फुटपाथ निर्माण गर्नुपर्ने मापदण्डमा उल्लेख छ । त्रिपुरेश्वर बस स्ट्यान्डदेखि फुटपाथ देखिए पनि करिब सय मिटर हिँडेपछि फुटपाथ नै सकिन्छ । दुवैपट्टिको सडकखण्डमा फुटपाथ भए पनि साँघुरा पार्किङ गरेर ढाकिएका छन् । जसले पैदलयात्रुलाई बाटो हिँड्न कठिनाइ हुन्छ । फुटपाथलाई व्यापार गर्ने ठाउँ र पार्किङ स्थल बनाउन नपाइने काठमाडौँ महानगरका प्रवक्ता ईश्वरमान डंगोलको भनाइ छ । यस वर्षको बजेटमा फुटपाथ पनि समेटिएकाले फुटपाथको समस्या अन्त्य हुने उनले बताए ।
"निवास, यात्रा र कांग्रेस","नेपालमा अहिले कोही पनि यात्रा गर्दैनन्, न विचारमाथि न भूतलमाथि । अहिले अस्थायी थलाहरूमा सकेसम्म कसेर आफ्नो नाम र दाम राख्ने होड चलेको छ । त्यसैले यस देशका स्थापित संस्कृति, जीवनशैली र यथार्थ उपेक्षित हुँदै गएका हुन् । मैले बाल्यकालदेखि किसानको शक्ति, संस्कार र समय देखेंँ । भन्छौं, नेपालको यात्रा विपन्न किसान र निमुखा नरनारीको मुक्तिविना सम्पन्न हुँदैन । त्यसैले सुन्दरीजलदेखि समाजवादी कोइरालाको निवाससम्म पुगेर भूमि चुम्नेहरूको यात्रा प्रतीकात्मक हो, कविता हो, जसको सन्देश कांग्रेस पार्टीका मानिसले बुझुन् ।"
आकाशको फल आँखा तरी मर,"खेतीपातीको समयमा मल पाइँदैन । चाडवाडको अवसरमा अति आवश्यकीय वस्तु लुकाएर कालोबजारीलाई बढावा दिने प्रचलनै भइसक्यो । मुलुकभित्र सबै रोजगारीका सम्भावना तहसनहस बनाई युवालाई विदेश धकेल्ने नीति समेतले योजनाकार, सत्ताधारीलाई ३० वर्षदेखि गिज्याएको अवस्था छ । ३ दशक त निरर्थक बनिनै सक्यो । एक्काइसौं शताव्दीभरि विकास मोडल अन्धाले हात्ती छामेजस्तो नहोला भनी कुन आधारमा भन्ने ? भुवनेश्वर शर्मा, चन्द्रागिरि२, काठमाडौं"
प्रतिपक्षको कमजोरी,"सत्ताका दुई पाटा हुन्छन् । एउटा सत्ता पक्ष र अर्को प्रतिपक्ष । सत्ता पक्षले राज्य सञ्चालन गर्ने काम गर्छ भने प्रतिपक्षले सरकारले गरेको गलत कामको विरोध गर्छ । सत्ताले गरेको अधुरो कामलाई पुरा गराउने काम प्रतिपक्षको हो । प्रतिपक्षलाई पूरक पक्ष पनि भन्ने गरिन्छ । प्रतिपक्ष भन्ने बितिक्कै विरोधी पक्ष जस्तो देखिने परिपाटी र चलनले सत्त्ता पक्षले गरेको जस्तोसुकै राम्रो कामलाई पनि विरोध गर्नु प्रतिपक्षको दायित्व र धर्म हो भन्ने भ्रमले जरा गाडेको छ । गतसाता प्रधानमन्त्री केपी शर्मा ओलीले संसदमा सम्बोधन गर्न खोज्दा प्रतिपक्षमा रहेको नेपाली कांग्रेसले विरोधस्वरुप संसद अवरूद्ध गर्यो । जुन संसदीय आचरण प्रतिकूल थियो । सत्ता पक्षको संवैधानिक परिषदको बैठकमा प्रतिपक्ष दलको नेताको उपस्थिति नै हुँदैन । संसदमा प्रतिपक्ष दलका सांसदहरूले बोलेका कुरा अहिलेसम्म हेर्दा बाझिने गरेका छन् । दुईटा वाइडवडी विमान खरिदमा लगभग ६ खर्ब भन्दा बढीको भ्रष्टाचार विरुद्ध प्रतिपक्षले संसदमा सशक्त आवाज उठाउन सकेन । भाषणमा संसदीय व्यवस्थाको हिमायती भने पनि व्यवहारमा प्रतिपक्षले त्यस्तो देखाउन सकेको छैन । तसर्थ प्रतिपक्षले सत्ता पक्षको विरोध गर्नुभन्दा आफ्नो कमजोरी सच्याउनु नै संसदीय व्यवस्था स्थायित्वको निम्ति हितकर हुन्छ । तिलप्रसाद न्यौपाने, माछापोखरीचोक, काठमाडौं"
सर्वोच्चको सर्वोच्चता,"विद्यार्थी, आमनागरिक तथा नेताहरूको विचारमा २ भाग देखिन्छ । त्यस्तै सर्वोच्चमा पनि मिश्रित रिट परेका छन् । सर्वोच्चले आफ्नो सर्वोच्चतालाई ठेस लाग्नेगरी भोलिवादको बाटोमा हिँडेर विलम्ब गरी ४ लाख विद्यार्थीलाई रनभुल्ल नपारोस् । सर्प पनि मर्ने लाठी पनि नभाँचिने गरी सबैलाई जितजितको अवस्थामा पुग्नेगरी निर्णय आओस् । सुरेन्द्रकुमार सिंह, जयपृथ्वी नपा, बझाङ"
पैसा सोस्ने अस्पताल,"मधेसका देहाती ढौआसोखामा परे पनि उपचार र औषधि पाउँछन् । तर विकट पहाडका मानिस पैसा खर्च गरे पनि औषधि नपाएर मर्छन् । अतः सरकारले शिक्षा र स्वास्थ्यलाई प्राथमिकतामा राख्नु अनिवार्य छ । विकसित देशमा कुल गार्हस्थ उत्पादनको १० प्रतिशतभन्दा बढी स्वास्थ्यमा खर्च गरिन्छ । हामीले त्यति नसके पनि अहिलेको प्रतिशत बढाउनुपर्छ । डाशिवशंकर यादव, छपकैया, वीरगन्ज"
बालबालिका रम्ने वातावरण,"अभिभावकले बालबालिकालाई स्नेह र सम्मानसाथ उनीहरूको कुरा सुन्ने र समय निकालेर उनीहरूसँग मित्रताको व्यवहार गर्ने प्रयास गर्नुपर्छ । जबकि बालबालिकाले हरेक समस्या आफूलाई सहज रूपमा बताउन सकुन् । सैद्धान्तिक ज्ञानभन्दा पनि व्यावहारिक ज्ञानले नै उनीहरूलाई बुझ्न सकिन्छ भन्ने हेक्का आम अभिभावकमा हुनुपर्छ । सिद्धान्तले के भन्छ होइन, व्यवहारले के भन्छ भन्ने विषय मुख्य हुन्छ । हाम्रा लागि गल्ती भएको कुरा बालबालिकाका लागि नयाँ हुनसक्छ । त्यसैले हरेक क्षण, हरेक पल, हरेक अवस्थामा उनीहरूप्रति सकारात्मक भावना राखेर व्यवहार गर्न सकियो भने उनीहरू सही सामाजिकीकरणमा समायोजन हुँदै जान्छन् भन्ने कुरामा विश्वास गर्न आवश्यक छ । बालबालिकालाई हामी भएर होइन, बालबालिका नै भएर रम्ने वातावरण बनाउनु हाम्रो दायित्व हो । गोविन्द विक, कपन, काठमाडौं"
भ्यूटावर र मूर्ति ठड्याउने होड,"यो पर्यटनको अर्थ नबुझेकाहरूको प्रतियोगिता हो । मुर्ति ठड्याउँदैमा तिर्थस्थल हुँदैन । पौराणिक कथासंग्रह, वेद, रामायण, महाभारत, स्वस्थानी लगायत बौद्ध ग्रन्थमा उल्लेख भएका ठाउँहरूको संरक्षण गर्न सके पर्यटन मौलाउँछ । विनय शाक्य,"
भारतीयलाई नेपाली नागरिकता !,५ जनाको नक्कली नेपाली नागरिकता खारेज गरेर ठूलो काम भयो भनेर झ्याली पिट्न उचित लागेन । सरकारी पक्षको यो प्रचारशैली मात्र जस्तो लाग्यो । साँच्चै कारवाही नै गरेको हो त ? नागरिकता दिन संलग्नहरूलाई खै त कारवाही ? मङ्गल नौवागनागरिकताधारिलाइ मात्र कारावही ? बितरण गर्नेलाई खोइ कारवाही ? अनि भारत र नेपाल दुबैतिरको नागरिकता लिई सभासद र नेता पद धारण गरी बसेकालाई के हुन्छ नि ? झारा टार्ने काम मात्र जस्तो लाग्यो । नवीन गुरुङटुप्पा छाँटेर मात्र किन मख्ख पर्ने ? नक्कली नागरिकता दिने र दिलाउने लगायत सहयोगी समेतलाई कठघरामा ल्याऊँ । तब हुन्छ काम गरेजस्तो । डमरुबल्लभ पौडेल५ लाख भारतीयले नेपाली नागरिकता लिए होला र ? हाम्रै सरकारले ५ जना भारतीयको नागरिकता खारेज गरेछ । हाँसेरै मरिन्छ कि जस्तो भयो यो नाटक हेर्दा । सविन अधिकारी
सामुदायिक वनमा हस्तक्षेप,"हरियो वन नेपालको धन भनेर मात्र हुँदैन । त्यसका लागि संरक्षणको पनि आवश्यकता छ । बिरुवा रोपेर मात्र भएन त्यसको संरक्षण पनि हुनुपर्यो । वन विभागका कर्मचारीहरूले वन सुरक्षित गरेको पाइएन । राजधानी लगायतका ठाउँमा बेलाबेला जंगली जनावरले दुःख दिएको समाचार आएको छ । जनावर बस्ने घर जंगल नै नाश गरेपछि तिनीहरू गाउँ नपसे कहाँ जाऊन् त ? भएका वनजंगल सबै अतिक्रमणमा परिसके । जति छन्, त्यसलाई पनि अनेक विधि लगाएर मास्ने षड्यन्त्र गर्दैछन् । सामुदायिक वन भनेको पनि सरकारकै हो । त्यसैले यसमा हस्तक्षेप नगरौं । पुरुषोत्तम घिमिरे, जोरपाटी, काठमाडौं"
अन्तरिक्षमा अन्तर्मनको यात्रा,"मलाई मेरो देशले जापानमा लगेर जन्मायो, अमेरिकाबाट प्रक्षेपण गर्यो । अब मैले नेपाल सम्बन्धी सूचनाहरू जापानमा पठाउनुछ । हरे मेरो भाग्य । पुर्पुरोमा हात लगाएर बस्छु । तैपनि हाम्रा देशका प्रधानमन्त्री शानले भन्छन्, हाम्रो देश अन्तरिक्ष युगमा प्रवेश गर्यो । पृथ्वी एकपटक घुम्दा लगभग तीन मिनेटजति मात्रै नेपाल देख्छु । दिनमा चारपटक पृथ्वी घुम्न पाइन्छ । सोझो हिसाबले म एकदिनमा जम्मा १२ मिनेट नेपाल देख्छु । जे देखेँ, त्यो आफ्नै देशमा पठाउन पाए पनि आँत अघाए जस्तो हुँदो हो । म खाली पेट भौँतारिरहेको मानिसजस्तो आफैँलाई बेकम्मा ठानेर पृथ्वीको चक्कर लगाइरहन्छु । न कोही चिनेजानेका छन् न कोही नातागोता । यो जुनी यस्तै रहेछ । तीन वर्षका लागि ल्याएको यो जीवन अनन्त आकाशमा केवल काल पर्खेर बित्ने भो । म छोटो जीवनमा अन्तर्मनको यात्रा गर्दै मर्ने दिन कुरेर बसिरहेछु । लेखक दूरसञ्चारमा विद्यावारिधि गर्दैछन् ।ट्वीटर :"
विविधता : हाम्रो विशिष्ट चिनारी,"राज्य सञ्चालनमा रहेका ताल्लुकदारहरूले गुठी लगायत रैथाने समुदायका परम्परागत तथा प्रथाजन्य संस्था र सम्पदा भनेका स्वायत्त हुन्, त्यसका संरचना र सञ्चालन रैथानेहरूको समुदायगत आन्तरिक मामिला हुन्, त्यस्तोमा राज्यपक्षको कुनै खाले हस्तक्षेप अनुचित हुन् । अन्तर्राष्ट्रिय सन्धिसम्झौता तथा अन्य मुलुकहरूका अनुभवहरूले यस्ता रैथाने प्रथाजन्य संस्था तथा सम्पदालाई स्वायत्तता प्रदान गरिनुपर्छ ।"
अध्यागमन नियम फेर्दै बेलायत,"ब्रेक्जिट जनमतसंग्रह हुनु करिब ३ साताअघि जुन २०१६ मा पनि जोन्सन, प्रीति पटेल, माइकल गोभलगायत नेताले अस्ट्रेलियन सिस्टमको समर्थन गरी विज्ञप्ति निकालेका थिए । त्यतिबेला ब्रेक्जिट पक्षधरले अर्को आमनिर्वाचनसम्म पोइन्टमा आधारित अस्ट्रेलियन अध्यागमन प्रणाली अवलम्बन गर्ने बताउँदै ईयू नागरिकहरूको निर्बाध रूपमा बेलायत बस्न र काम गर्न पाउने अधिकारसहित ईयूले बेलायतको सामाजिक सुरक्षा प्रणालीमा जमाएको नियन्त्रण अन्त्य हुने जिकिर गरेका थिए । बेलायत सरकारको अहिलेको नीतिमा ब्रेक्जिटपछि दक्ष कामदारहरूले रोजगारदाताबाट स्पोन्सरसिपसहित वार्षिक न्यूनतम ३० हजार पाउन्ड तलब हुनुपर्ने प्रावधान छ । न्यून सिप भएका कामदारलाई पनि बेग्लै स्किम छ तर उनीहरूका लागि एक वर्षको मात्र भिसा हुने जनाइएको छ । बेलायत ईयूबाट बाहिरिनुपर्ने अभियान (लिभ क्याम्पियन) को प्रमुख मुद्दा नै अध्यागमन नियन्त्रण थियो । कन्जरभेटिभ नेतृत्वको सरकारले सन् २०१० देखि नै खुद आप्रवासन (मानिस बेलायत आउने र छाड्नेबीचको अनुपात) बर्सेनि एक लाखमा झार्ने प्रतिबद्धता व्यक्त गर्दै आएको छ । यद्यपि, सरकारको यस योजना सोचेजस्तो भएन । बेलायत सरकारले ब्रेक्जिटपछि ईयू नागरिकलाई अहिले जस्तो बेलायत आउन र काम गर्न बन्देज लगाउने यसअघि नै घोषणा गरिसकेको छ । ब्रेक्जिट संक्रमणकाल सन् २०२१ पछि दक्ष कामदारहरूका लागि कस्तो अध्यागमन प्रणाली ल्याउने भन्नेबारे पनि परामर्श भइरहेको छ ।"
भाजपाविरुद्ध विपक्षी गुहार्दै ममता,"भाजपाको यस्तो दवाबले बनर्जी निक्कै सकसमा छिन् । उनले भाजपासित लड्न कंग्रेसलगायत अन्य दलले तृणमूललाई साथ दिऊन् भन्ने चाहेको बताइन् । बंगालका सबै गैर भाजपा दलहरूलाई हाम्रो साथमा आइदिने अपिल गर्छु, उनले सदनमा बारम्बार भनिन्।भाजपा नेता मुकुल रोय भन्छन्, २०२१ मा बंगालमा भाजपाको सरकार बन्ने छ । बनर्जी यसैले आत्तिएकी हुन् । ममताको गुहारले हामीलाई फरक पर्दैन । सदनमा उपस्थित विपक्षका विधायकलाई सम्बोधनमा राख्दै ममता बनर्जी भनिरहेकी थिइन्, भाजपाले सबै संवैधानिक संस्थानलाई लत्याएको छ । देशमा धार्मिक असहिष्णुता फैलाउँदै छ । बंगालमा धर्मको नाममा राजनीति सुरु गरेको छ । यसलाई रोक्न हामी एक बनौं ।"
अस्ट्रेलियामा फ्लुको महामारी,फ्लुले महामारीको रूप लिएपछि गतवर्षको तुलनामा निकै बढी बिरामीहरू अस्पतालको आपत्कालीन सेवामा भर्ना भएका उनले जनाइन् । भिक्टोरियाका कार्यकारी स्वास्थ्य अधिकृत एन्जी बोनले फ्लुबाट बच्न आवश्यक सामान्य सुरक्षाका उपाय अपनाउन आग्रह गरिन् । यहाँका स्वास्थ्य अधिकारीहरूले इन्फ्लुएन्जा अन्य सामान्य चिसोबाट हुने रुघाखोकीभन्दा फरक रहेको र यो घातक हुने भन्दै सर्वसाधारणलाई सचेत रहन आग्रह गरेका छन् । अस्ट्रेलियन मेडिकल एसोसिएसनका अध्यक्ष डा रिर्चाड किडले फ्लुका विरुद्ध लगाइने खोप लगाउन सर्वसाधारणलाई आग्रह गरेका छन् ।
माइन्ड डाइटले स्मरणशक्तिमा सुधार,"यसमा १५ भन्दा बढी खाद्यवस्तु छन् जस्तै हरियो पात भएको सब्जी, अनाज, जैतुनको तेल र कम मात्रामा रातो मासु इत्यादि । अस्ट्रेलियाको न्यु साउथवेल्स विश्वविद्यालयका अनुसन्धानकर्ताहरूका अनुसार यो मानिएको छ कि मेडिटेरियन डायटमा मुटुको स्वास्थ्य र अन्य रोगलाई निको पार्ने गुण हुन्छ । यो अनुसन्धानअनुसार स्मरणशक्तिको लागि यो फाइदाकारी हुन्छ र बूढापाकामा अल्जाइमर्स र डिमेन्सियाको प्रभावलाई कम गर्न प्रभावकारी छ ।"
पाको उमेरकामा व्यायाम राम्रो,सातामा तीन दिन ३५ मिनटसम्म पैदल हिँड्नाले वा साइकल चलाउनु र स्वस्थ आहार लिनाले बूढापाकाहरूको मस्तिष्कीय क्षमतामा सुधार आउने एक अध्ययनले देखाएको छ । न्युरोलजी मा प्रकाशित यो अध्ययनअनुसार दिनहुँ व्यायाम गर्ने र स्वस्थ आहार लिनाले मुटु स्वस्थकर रहन्छ भने न्युरोकागिनटिव फंसन मा समेत सुधार देखिन्छ । उच्च रक्तचाप र मुटु रोगले ग्रस्त १६० वयस्क सहभागी यो अध्ययनअनुसार व्यायाम गर्नाले मस्तिष्कसँगै मुटु स्वास्थ्यमासमेत सुधार आउँछ ।
मुस्कानले खुसीको अनुभव,"मेटा एनालसिस प्रविधिको उपयोग गरेर अनुसन्धानकर्ताहरूले १३८ अध्ययनको तथ्यांकलाई मिलाए जसमा विश्वभरिको ११ हजार सहभागीलाई परीक्षण गरियो । अध्ययन परिणामअनुसार अनुहारको भाव, भावनामा अलि असर पार्छ ।"
गर्भावस्थामा देखिने डिप्रेसन,"अनुसन्धानकर्ताहरूले अध्ययनअन्तर्गत गर्भवती महिलाहरूलाई गर्भावस्थाको समय उनीहरूको शारीरिक आकार, तौल बढ्नेसम्बन्धी चिन्ता र गर्भावस्थाको समय हुने शारीरिक समस्याको बारेमा सोधिएको थियो । अनुसन्धानमा के पाइयो भने, गर्भावस्थाको समय आफ्नो शारीरिक परिवर्तनप्रति बढी सकारात्मक कुरा सोच्ने महिलामा उनीहरूको साथीसँग राम्रो सम्बन्ध हुने सम्भावना बढी रहन्छ ।"
खानाअघि गुलियो खाए स्वास्थ्य राम्रो,चिज केक खाने ७० प्रतिशत व्यक्तिले स्वास्थ्यका लागि राम्रो मुख्य डिसको चुनाव गरे । तर फल खाने मात्र एक तिहाइ व्यक्तिले यस्तो गरे । चिज केक खानेहरूले फल खानेको दाँजोमा २५० क्यालोरी कम लिए । अध्ययनअनुसार यदि तपाईं गह्रौं खाना रोज्ने गर्नुहुन्छ भने तपाईं स्वस्थकर विकल्पतिर जानुहुन्छ । मिठाइ दिनहुँ खानु हुँदैन र ताजा फलसँगै खाना समाप्त गर्नु राम्रो हो ।
पढाइबालगृह को धन्दादिने प्रलोभन देखाउँदै असुली,"अदानचुली गाउँपालिका, पाल्साका बालकुमार बोहराका ७ सन्तान छन् । उनले बालबच्चाको लालनपालन र शिक्षादीक्षाको बोझ कम होस् भनेरै २ छोरालाई गाउँकै एक भाइका साथमा काठमाडौं पठाएका थिए । उसले अवैध बालगृहमा बिजोग बनाएर राखेको रहेछ, छोरासँग पुनर्मिलनपछि उनले भने, अहिले दुवै छोरालाई सिमकोटकै स्कुलमा हालेको छु । अब घरकै सिस्नो र रोटी खुवाएर पढाउने उनले प्रण गरे ।पछिल्लो समय जिल्ला बालकल्याण समितिबाट बालबालिकालाई बाहिर लान सिफारिस दिँदैन । स्थानीय तहले भने सिफारिस गरिरहेका छन् । सिमकोट गाउँपालिका २ का वडाध्यक्ष नर भण्डारीले आर्थिक अवस्था कमजोर भएका, पिछडिएका र संरक्षणको आवश्यकता भएका बालबालिकाका लागि सिफारिस मागेपछि दिने गरिएको बताए ।"
स्वदेशमै आत्मनिर्भर बन्ने मन छ,"कोरिया जाने सीमित कोटाका लागि भाषा परीक्षा दिनेहरू बर्सेनि बढिरहेका छन् । कोरियामा विदेशी कामदार ल्याउने १६ देशमध्ये कामदार संख्याका आधारमा कम्बोडियापछि नेपाल दोस्रोमा पर्छ । राजनीतिक अस्थिरता, सरकारले घोषणा गरेका रोजगार कार्यक्रम पनि झारा टार्ने खालका छन्, जसले सामान्य परिवार धान्नै मुस्किल भएकाले कोरिया रोज्ने गरेको बुंगल, देउलीकोट बझाङका २३ वर्षीय जनक विष्टले बताए ।"
छात्राको नतिजा खस्कँदो,"निजीको तुलनामा सामुदायिक विद्यालयमा छात्राहरूको संख्या धेरै छ । सामुदायिकभन्दा बोर्डिङको नतिजा सन्तोषजनक रहेकाले छात्राहरू कमजोर देखिएको त्रिभुवन विश्वविद्यालयकी प्राध्यापक सुशन आचार्यले बताइन् । जति कक्षा चढदै गयो, छात्राको शैक्षिक स्तर घटदो देखिन्छ, उनले भनिन्, उमेरसँगै बालिकाहरूलाई घरेलु कामको जिम्मेवारी बढ्दै गएकाले पनि पढाइमा अब्बल हुन नसकेका हुन् । प्राविधिक धारतर्फ त छात्रभन्दा छात्राको संख्या नै झन्डै ५० प्रतिशतले कम छ । ६ हजार १ सय छात्र र ३ हजार ५ सय छात्राले प्राविधिक समूहबाट एसईई दिएका थिए । २ सय २७ छात्रा र ४ सय ७१ छात्रले उच्च समूहको जीपीए ल्याएका छन् । घरपरिवारदेखि नै हुने छोराछोरीबीचको विभेदले पनि शैक्षिक स्तरमा फरक पार्ने आचार्यको तर्क छ । पढ्नका लागि छोरीहरूले घरबाटै सहयोग पाउँदैनन्, उनीहरूको इच्छाशक्ति मर्दै जान्छ, उनले भनिन्, विद्यालयले पनि वातावरण बनाउन सक्दैन, त्यसको असर रिजल्टमा देखिन्छ ।"
अपांगताले छेकेन पढाइ,"खगेन्द्र नवजीवन विशेष शिक्षा मावि नारायणटारका प्राध्यापक राघव दवाडीका अनुसार एसईईमा सहभागी २६ मा १० जना भिन्न क्षमता भएका थिए । त्यसमा छात्रा ५ र छात्र ५ सहभागी थिए । फरक क्षमताका विद्यार्थीलाई उचित शिक्षाको वातावरण र खेलकुदको अवसर प्रदान गर्न २०२६ सालमा यो विद्यालय स्थापना भएको हो, दवाडीले भने, यसबाट विद्यार्थीमा भविष्यमा केही गर्न सक्छु भन्ने आत्मविश्वास बढेको छ ।"
तीन जनाविरुद्ध मुद्दा,काठमाडौं (कास) अख्तियार दुरुपयोग अनुसन्धान आयोगले प्रधानाध्यापकसहित तीन जनाविरुद्ध शुक्रबार विशेष अदालतमा भ्रष्टाचार मुद्दा दायर गरेको छ । सुनसरीको इनरुवा७ स्थित ज्याउल हल आधारभूत विद्यालय (मदरसा) का तत्कालीन व्यवस्थापन समितिका अध्यक्ष इसुन मियाँ र प्रधानाध्यापक कुरचलाल चौधरीविरुद्ध मुद्दा दायर गरेको छ । मियाँ र चौधरीले विद्यालयमा शौचालय निर्माण र छात्रवृत्तिका लागि प्राप्त सरकारी अनुदान रकममध्ये ४ लाख ६० हजार रुपैयाँ अनियमितता गरेकाले उनीहरूविरुद्ध मुद्दा दायर गरिएको अख्तियारले जनाएको छ । मियाँले आफ्नो कार्यकालको लेखा परीक्षण नगराई विद्यालयको स्रेस्ता नै नष्ट गरेकाले उनीमाथि भ्रष्टाचार निवारण ऐनबमोजिम थप कारबाही गर्नसमेत अख्तियारले अभियोगपत्रमा माग दाबी गरेको छ । यस्तै रौतहटको हजमिनियास्थित सशस्त्र प्रहरी बलको नम्बर ११ गणका जवान अरुण झाविरुद्ध पनि मुद्दा दायर गरेको छ ।
७ कलेजलाई अस्थायी स्वीकृति,"कसमस कलेज अफ म्यानेजमेन्ट एन्ड टेक्नोलोजीले ब्याचलर अफ आर्किटेक्चरमा ४८, स्कुल अफ इन्जिनियरिङ एन्ड टेक्नोलोजी विराटनगरलाई बीई सिभिल इन्जिनियरिङमा ९६, रिज कलेज अफ इन्जिनियरिङ एन्ड म्यानेजमेन्ट बालकुमारीले बीई सिभिल इन्जिनियरिङमा ४८ र मदन भण्डारी स्मृति प्रतिष्ठान उर्लाबारी मोरङले सिभिल इन्जिनियरिङमा ४८ र कम्प्युटर इन्जिनियरिङमा ४८ जना पढाउन अनुमति पाएका छन् ।"
सर्वोच्चले कारण माग्यो,"यसविरुद्धमा अधिवक्ता भट्टराईले सर्वोच्चमा रिट दायर गरेका हुन् । सांसदलाई विकास बजेट खर्च गर्न दिँदा संघ, प्रदेश र स्थानीय सरकारहरूको काम तथा अधिकारमाथि हस्तक्षेत्र भएको भन्दै भट्टराईले रिट दर्ता गराएका हुन् । उनले नेपालको संविधानको धारा १, ४, ५६ र ५७ सँग बाझिएको रिटमा उल्लेख गरेका छन् ।"
राजस्व चुहावट आरोपमा तीनजनाविरुद्ध मुद्दा दायर,"काठमाडौं (कास) राजस्व अनुसन्धान विभागले भन्सार चुहावट गरेको आरोपमा तीनजनाविरुद्ध ४ करोड ६४ लाख रुपैयाँ बिगो मागदाबी गरी जिल्ला अदालत काठमाडौंमा मुद्दा दायर गरेको छ । राजस्वले सागर एन्ड साधना बिजनेस प्रालिका दुई जना सञ्चालक र एक अर्कालाई प्रतिवादी बनाएको हो । विभिन्न खालका ख्यातिप्राप्त ब्रान्डका सामानलाई कमसल भनी राजस्व चुहावट गरेको आरोप उनीहरूमाथि छ । राजस्व अनुसन्धान विभागले बिगो र त्यसको दोब्बर जरिवानाका साथै आरोपितहरूलाई तीन वर्ष कैद सजायको मागदाबी गरेको हो ।सागर एन्ड साधना बिजनेस प्रालिले मेची भन्सार कार्यालयमा चीनबाट सामान ल्याएको बताएपछि छानबिनका क्रममा ती सामान इन्डोनेसिया,भियतनाम लगायत मुलुकका रहेको विभागले जनाएको छ ।"
नाकामै बिग्रियो ३ करोडको फलफूल,"जानकारका अनुसार समितिबाट खुद्रा पसलसम्म आइपुग्दा यी वस्तुहरूको मूल्य थप बढी पर्छ । बजार मूल्य नियन्त्रण तथा अनुगमन गर्ने दायित्व आपूर्ति व्यवस्थापन तथा उपभोक्ता हित संरक्षण विभागको हो । फलफूल तथा तरकारीको मूल्य अकासिँदा पनि यी क्षेत्रमा अनुगमन हुन सकेको छैन । विभागका महानिर्देशक योगेन्द्र गौचनले आन्तरिक उत्पादन नहुँदा केही बढ्नु स्वाभाविक भएको बताए । फलफूलको आन्तरिक उत्पादन छैन । त्यसैले फलफूलमा बढेको छ । बढ्नु स्वाभाविक नै हो, उनले भने, स्वदेशी उत्पादनमा पनि केही बढ्नुको कारण माग बढेर हो । मिलेमतोमा बढ्नु भएन । त्यो पत्ता लगाउँछौं । तथ्यांकअनुसार आयातितसँगै स्वदेशमै उत्पादन भएको तरकारीको मूल्य पनि बढेको छ । सेतो मुलाको मूल्य ५५ बाट बढेर ७५ रुपैयाँ, ५५ रुपैयाँ पर्ने भान्टा लाम्चो बढेर ६५ रुपैयाँ, ६५ रुपैयाँ पर्ने तिते करेला ७५ रुपैयाँ, २०५ रुपैयाँ पर्ने लसुन हरियो २२५ रुपैयाँ पुगेको छ । यस्तै काँक्रो ८५ रुपैयाँबाट बढेर ९५ रुपैयाँ, खुर्सानी हरियो ८५ बाट बढेर ९५ रुपैयाँ, गाजर ८५ रुपैयाँबाट बढेर १०५ रुपैयाँ पुगेको समितिको तथ्यांकमा छ ।"
पेट्रोल पम्प खोल्न प्रदेशको छुट्टै मापदण्ड,"पम्प स्थापनाका लागि मन्त्रालय मातहत रहेका जिल्ला तहका सडक डिभिजन कार्यालय, ट्राफिक प्रहरी कार्यालय, नापी कार्यालयको नक्सा, घर, पर्खाल, हाइटेन्सन तार र जंगल नभएको जग्गाको विवरण र भाडाको जग्गा भए १५ वर्षे करार सम्झौतासहित निवेदन दिन सक्ने मापदण्डमा उल्लेख छ । विद्युतको २३०४०० भन्दा माथिको भोल्टेज भएका हाइटेन्सनको ५० मिटर वरपर पनि पम्प खोल्न पाइने छैन ।"
भन्सारमा अलकत्रा रोकिएपछि रक्सौलमै अनलोड,"यसमा भन्सारका कर्मचारीले समेत सहयोग पुर्याएको आरोप लागेको छ । आयातित सामानको भौतिक परीक्षण गरेको भए पहिलो लटमै आयातकर्ताको चोरी समातिन्थ्यो, एक भन्सार एजेन्टले भने, यहाँ त व्यापारीको मुख हरेर कागजात मात्रको आधारमा जाँचपास हुने गरेको छ ।"
इलामका चिया उद्योग बन्द,नगरपालिकाका तर्फबाट आर्थिक विकास समिति संयोजक एवं वडा ९ का वडाध्यक्ष देवेन्द्र शर्माले भारतीय बजारको भरपर्दा पहिलेदेखि नै यस्तै समस्या खेप्नुपरेको बताए । समस्याको समाधान छलफलबाट हुने भन्दै असार १४ गते शनिबारलाई अर्को छलफल बोलाइएको छ । कृषकहरूले आफूहरूलाई थप मार पर्ने कार्य कसैले गर्न नहुने बताउँदै आएका छन् । नगरपालिकाले कृषकसँग गरेको छलफलमा पनि तोकिएको मूल्यलाई यथावत् राख्नुपर्ने अडान किसानले राखेको नगरपालिकाको भनाइ छ ।
भ्रमण वर्षको लोगो सार्वजनिक,"काठमाडौं (कास) नेपाल भ्रमण वर्ष २०२० को लोगो सार्वजनिक गरिएको छ । भ्रमण वर्ष २०२० राष्ट्रिय कार्यक्रम सचिवालयले शुक्रबार साँझ लोगो सार्वजनिक गरेको हो । राष्ट्रिय कार्यक्रमका संयोजक सुरज वैद्य, संस्कृति, पर्यटन तथा नागरिक उड्ययन सचिव मोहनकृष्ण सापकोटा, पूर्वमन्त्री मीनेन्द्र रिजाललगायतले संयुक्त रूपमा लोगो सार्वजनिक गरेका हुन् । नेपालीको जीवनशैली, संस्कृति, परम्परा, प्रमुख गन्तव्य, उपलब्ध स्रोत साधनलगायत सबै विषय ध्यानमा राखेर लोगो सार्वजनिक भएको हो । नेपाल लेखिने लोगोमा पहेंलो र रातो रङ मुख्य रहनेछन् । अबदेखि नेपाल लेख्ने र त्यसलाई ब्रान्डिङ गर्ने विभिन्न नमुनाहरू पनि प्रस्तुत गरिएको छ । त्यसका मापदण्ड र तरिका समेटिएको एक पुस्तक संयोजक वैद्यले सचिव सापकोटालाई हस्तान्तरण गरेका छन् । यो लोगो लाइफ टायम एक्सपेरियन्स हुनेछ, वैद्यले भने, यसमा प्रत्येक नेपालीको साथ र सहयोग आवश्यक छ ।"
गच्छदारलाई मागेभन्दा बढी सदस्यता,"पूर्वलोकतान्त्रिक फोरमको ६३ जिल्लामा रहेका २० हजार क्रियाशील सदस्यलाई कांग्रेसको मौजुदा विधान र नियमावलीबमोजिम लोकतान्त्रिक फोरमले सिफारिस गरेको नामावलीबमोजिम सदस्यता प्रदान गर्न चालु केन्द्रीय समितिको बैठकबाट निर्णय गरी निर्देशन गर्न प्रस्ताव गर्दछु, गच्छदारको पत्रमा उल्लेख छ । समिति बैठकले गच्छदारबाट ०७५ चैत २८ मा प्राप्त भएको सूची भन्दै २५ हजार ४ सय ६८ जनालाई क्रियाशील सदस्यता दिलाउने गरी छानबिनका लागि सम्बन्धित जिल्लामा नामावली पठाउने निर्णय गरेको हो । क्रियाशील सदस्यता नामावलीको छानबिनका लागि बैठकले समितिसमेत बनाएको छ । छानबिन समितिमा जिल्ला सभापति, साविक निर्वाचन क्षेत्रका क्षेत्रीय सभापति, तत्कालीन लोकतान्त्रिक फोरमका जिल्ला सभापति तथा निर्वाचन क्षेत्रका क्षेत्रीय सभापति रहनेछन् । तत्कालीन लोकतान्त्रिक फोरमका जिल्ला सभापति वा क्षेत्रीय सभापति जिल्लामा नभएको खण्डमा उपसभापति गच्छदारले तोकेको प्रतिनिधिले बैठकमा प्रतिनिधित्व गर्ने व्यवस्था मिलाइएको छ । निधि संयोजकत्वको समितिले सबै क्रियाशील सदस्यताको सूची सम्बन्धित जिल्लामा पठाइसकेको छ ।"
प्राधिकरणको महानिर्देशकमा पोखरेल,कानुनमा स्नातक र व्यवस्थापनमा एमबीए गरेका पोखरेल एयर ट्राफिक कन्ट्रोलर पृष्ठभूमिका हुन् । ०४७ मंसिरमा हवाई सेवा विभागमा प्राविधिक अधिकृत (एटीसी) पदबाट सेवा प्रवेश गरेका बर्दियाका उनी उडान सुरक्षा नियमनमा दख्खल राख्छन् । प्राधिकरणमा रहेका ५ उपमहानिर्देशकमध्ये उनी वरिष्ठ थिए । अन्तर्राष्ट्रिय नागरिक उड्डयन संगठन (आईकाओ) को नेपालका लागि उनी उडान सुरक्षा अडिट संयोजकसमेत हुन् । उनकै संयोजकत्व रहेको अवधिमा नेपाललाई आईकाओले गम्भीर सुरक्षा चासो (एसएससी) सूचीबाट हटाएको थियो । यो अवधिमा नेपालले अन्तर्राष्ट्रिय उड्डयन मापदण्ड तथा सिफारिसको परिपालना दर ६७ हाराहारी पुर्याएको थियो । आईकाओले निर्धारण गरेको यसको औसत दर ६० हो ।
५ जनालाई देवकोटा पुरस्कार,"सरकारले एक दशकदेखि कविता, निबन्ध, आख्याननाटक, बालसाहित्यलोकसाहित्य र भाषासाहित्य विद्यामा एकएक जना स्रष्टालाई पुरस्कार प्रदान गर्दै आएको छ ।"
'घोस्ट ट्रेल' पछ्याउँदै अमेरिका,"५ असारमा जिल्ला अदालत काठमाडौंले प्रतिवादी टोपलाई १५ लाख धरौटीमा छाड्ने आदेश थियो । अदालतको आदेशबाट आफू अचम्ममा परेको घटनाको अनुसन्धानमा खटिएका एक अनुसन्धान अधिकारीले बताए । कैयौं महिना यातना खेपेर, बल्लतल्ल जोगाएर छोरा फर्कियो, मायाकी आमाले भनिन्, हाम्रो उठीबास भयो तर न्याय पाइएन ।"
१२ सय जना हजयात्रामा साउदी जाँदै,विगतभन्दा कम रकममा हज गराउने प्रयास भए पनि साउदी सरकारले हजयात्रीको खर्च बढाएकाले समस्या भएको समितिका अध्यक्ष मियाँ बताउँछन् । उनले हजयात्रीको सहज व्यवस्थापनका लागि अनुदान रकम उपलब्ध गराउन सरकारसँग माग गरिएको बताए । यस वर्ष नेपाली रुपैयाँको तुलनामा साउदी रियालको भाउ बढेकाले प्रतिहाजीको कुल खर्चमा झन्डै ५ हजार रुपैयाँ बढेको जानकारी समितिले दिएको छ । यसपटक साउदी सरकारलाई प्रतिहाजी स्थानीय यातायात खर्च १५ हजार १ सय ८० रुपैयाँ बुझाउनुपर्छ ।
बेरिस्टोभोन जुहारी,"दुई खेल जित्यौं भने सेमिफाइनलमा हुन्छौं । यस्तो नकारात्मक र दयनीय मानसिक अवस्थाबाट चाहिँ म चिन्तित छु । तीन खेल हार्नु मिडियाको कमजोरी होइन, भोनले थपे । इंग्ल्यान्डले अहिलेसम्म विश्वकप जितेको छैन । प्रमुख दाबेदारको रूपमा यस विश्वकपमा प्रवेश गरेको इंग्ल्यान्डको बलियो ब्याटिङक्रम पछिल्लो दुई खेलमा नराम्ररी ध्वस्त भएको थियो । आयोजक टोली अंकतालिकामा चौथो स्थानमा छ । सेमिफाइनल दौडमा इंग्ल्यान्डसँगै पाकिस्तान र बंगलादेशले पनि दबाब बढाइरहेका छन् ।"
प्लेयर्स टु वाच,"विश्वकपको सेमिफाइनल अभियान सफल बनाउन जित्नैपर्ने खेलमा पाकिस्तानका ओपनर उल हकबाट धेरै अपेक्षा गरिएको छ । अस्ट्रेलियाविरुद्ध अर्धशतक प्रहार गरे पनि अन्य खेलमा उनी त्यति प्रभावकारी हुन सकेका छैनन्, जति पाकिस्तानलाई आवश्यक छ । निश्चित रूपमा सुरुआती प्रदर्शनले मध्यक्रमलाई दबाब कम हुन्छ । त्यसका लागि उनले क्रिज छाड्ने हतारो गर्नुहुन्न । उनले ६ इनिङ्समा १ सय ६९ रन प्रहार गरेका छन् ।"
स्तब्ध पार्ने भारतको तयारी,"पछिल्लो समयको उत्कृष्ट लय बर्मिङ्घममा पनि देखिने विश्वास छ, राहुलले थपे ।उनले फरक परिस्थितिमा त्यसैअनुसार खेल्नसक्ने भारतीय टिमको विशेषता नै सफलताको आधार रहेको दाबी गरे । विशेषतः हाम्रो ब्याटिङक्रम निकै लामो र विश्वासिलो देखिएको छ, उनले भने, इंग्ल्यान्डविरुद्धको खेलमा मौसम र परिस्थिति फरक हुनसक्छ, त्यसैले हामी त्यसैअनुसार खेल्न तयार छौं । खासमा हाम्रो टिम फरक परिस्थितिमा आफूलाई अनुकूल बनाउन सक्षम छ । उपाधि दाबेदार मानिएको भारतले त्यो छवि कायम राख्दै एक वासआउट खेलबाहेक बाँकी सबै ५ खेल जितेको छ ।"
भविष्यप्रति आशावादी रोच,"प्रतियोगितामा हेट्मेर र साइ होप दुवैले २२ अर्धशतक बनाइसकेका छन् । त्यस्तै तीव्र गतिका बलर थोमसले ७ विकेट लिइसकेका छन् । रोचले भारतजस्तो माथिल्लो स्तरको टिमसँग खेल्दा वेस्ट इन्डिजले प्राप्त गर्ने भनेकै शिक्षा रहेको बताए । उनले भने, भारत टिमजस्तो टिमविरुद्ध खेल्नु भनेको आफू कहाँ र कुन स्थितिमा छ भनेर बुझ्नु पनि हो । सन् २००९ मा डेब्यू गरेयता ८८ एकदिवसीयमा १ सय २० विकेट लिइसकेका भेट्रान रोचले थपे, प्रतियोगिताका बाँकी खेलमा हाम्रो उद्देश्य सकारात्मक रहनु हुनेछ । सोमबार चेल्टरलीस्ट्रिटमा हुने खेलमा वेस्ट इन्डिजले श्रीलंकाको सामना गर्नेछ ।"
ब्राजिललाई पेनाल्टी सहारा,"निर्धारित ९० मिनेट गोलरहित टुंगिएपछि क्वाटरफाइनलको प्रतिस्पर्धा सिधै टाइब्रेकरमा पुगेको थियो । अतिरिक्त समय आवश्यक परेमा फाइनलमा मात्र खेलाइने छ ।गोलकिपर एलिसनले पाराग्वेको पहिलो प्रहारमै गुस्ताभो गोमेजको बल रोकेको थिए । रोबर्टो फिर्मिनोले बल बाहिर प्रहार गरेपछि पाराग्वे बराबरी अवस्थामा फर्किएको थियो । तर तत्कालै डेरलिस गोन्जालेजले पनि बल पोस्टमा प्रहार गरेनन् । त्यसपछि ग्याब्रियल जेससले गोल गर्दै घरेलु टिमलाई अन्तिम चारमा पुर्याए ।हामीले कडा मिहिनेत कायम राख्नुपर्छ । यो टिम आजको यस नतिजाका लागि योग्य थियो, एलिसनले पाराग्वेको रणनीतिले भने, यो खेल बराबरी भयो तर हामीले काउन्टर अट्याकमात्रै खेल्न चाहेका थिएनौं । समूहका कुनै पनि खेल नजिते पनि अन्डरडग को रूपमा पाराग्वे गोल अन्तरका आधारमा क्वाटरफाइनललाई छनोट भएको थियो । उसलाई बाल्बुएना बाहिरिएपछि गाह्रो भएको थियो ।"
क्रिकेट सिक्दै दृष्टिविहीन,प्रशिक्षण गराइरहेका रामप्रसाद पौडेलले सुरुमा सिकाउन धेरै समस्या भए पनि अहिले भने रमाइलो अनुभव भइरहेको बताए । उनले दिनप्रतिदिन खेलाडी खेलमा रमाउन थालेको र त्यसले गर्दा प्रशिक्षण गराउन समेत सहजता भएको बताए ।
अब कोलम्बियाअर्जेन्टिनामा,"प्रतियोगितालाई दुई समूहमा विभाजन गरिएको छ । कोलम्बिया, ब्राजिल, भेनेजुएला, इक्वेडर र पेरुले उत्तरी क्षेत्रमा प्रतिस्पर्धा गर्नेछन् भने अर्जेन्टिना, उरुग्वे, चिली, बोलिभिया र पाराग्वे दक्षिण क्षेत्रमा खेल्नेछन् । कोपामा पहिलोपल्ट सहभागी हुन लागेको अस्ट्रेलिया र एसियाली च्याम्पियन कतारलाई हालसम्म कुनै पनि क्षेत्रमा छुट्याइएको छैन । दुवै क्षेत्रका शीर्ष चारचार टिम क्वटरफाइनलका लागि छनोट हुनेछन् । अर्को वर्षको प्रतियोगिता पाँच वर्षयता हुन लागको कोपा अमेरिकाको चौथो संस्करण हुनेछ ।"
रोशन र असिम भिड्ने,नेपाल आर्चरी संघद्वारा आयोजित प्रतियोगिताको महिला व्यक्तिगत स्ट्यान्डर्डमा अन्नपूर्णकी अनुशा गुरुङले आर्मीकी कल्पना अधिकारीलाई ६० र बेस्टकी आश्ना लामाले आर्मीकी मन्जु बज्गाईंलाई ६२ ले पराजित गर्दै फाइनलमा स्थान पक्का गरे । पुरुष स्ट्यान्डर्ड टिममा अन्नपूर्णले थसाङ स्पोर्ट्स क्लबलाई ५३ तथा आर्मीले हिमालयनलाई ६२ ले पाखा लगाउँदै फाइनल यात्रा तय गरे । स्ट्यान्डर्ड मिक्समा अन्नपूर्णका राजकुमार छन्त्याल र अनुशा गुरुङको जोडीले एपीएफका लक्षुमन तामाङ र गीता खत्रीको जोडीलाई ६० तथा बेस्टका प्राण्जल राई र आश्ना लामाको जोडीले आर्मीका कमल दानी र मन्जु बजगाईंको जोडीलाई ६४ ले हराउँदै फाइनल भिडन्त पक्का गरे । शनिबार सकिने प्रतियोगिताको १९ महिलासहित ६६ खेलाडीले ८ विधामा प्रतिस्पर्धा गरेका छन् ।
क्विक्स कप फुटबल सुरु,"एन्फाले खेलकुद मन्त्रालयको सहयोग र चौधरी ग्रुपको प्रायोजनमा आयोजना गरेको प्रतियोगिता ५२ जिल्लामा भइरहेको छ । काठमाडौं क्षेत्रमा २९ विद्यालयले मार्चपासमा सहभागिता जनाए । देशभर १५ सय विद्यालयले भाग लिने एन्फाको विश्वास छ । जिल्लामा छनोट भइसकेपछि प्रदेशस्तरीय प्रतियोगिता हुनेछ । प्रदेशबाट छनोट १६ स्कुलबीच राष्ट्रिय प्रतियोगिता हुनेछ । विजेताले ५ लाख, उपविजेताले ३ लाख र तेस्रो हुनेले २ लाख रुपैयाँ पाउने छन् । १६ वर्षमुनिका खेलाडीले खेल्न पाउने प्रतियोगिताको शुक्रबार युवा तथा खेलकुद मन्त्रालयका सचिव कृष्णप्रसाद देवकोटा, एन्फा अध्यक्ष कर्माछिरिङ शेर्पा, चौधरी ग्रुपका सहायक महाप्रबन्धक लालबाबु प्रसाद लगायतले उद्घाटन गरे ।"
मोर्गनको सुरुआत,काठमाडौं (कास) आयोजक मोर्गन कलेजले मोर्गन कप यू१८ बास्केटबलमा शुक्रबार दोहोरो सफलता पाएको छ । घरेलु कोर्टमा ब्वाइजतर्फ मोर्गनले इन्फ्यान्टलाई ४६३७ ले हरायो । मोर्गनका सुमन कार्कीले १४ स्कोर गरे । गर्ल्समा प्रजिता कार्कीको १५ स्कोरमा मोर्गनले बर्नहार्टलाई ४६२५ ले हरायो । ब्वाइजमै हेराल्डले बर्नहार्टमाथि ३८२७ को जित निकाल्यो । हेराल्डका प्रशान्त गुरुङले १० स्कोर जोडे । असार २२ सम्म चल्ने प्रतियोगिताको ब्वाइजमा १२ र गर्ल्समा ६ टिमले भाग लिएका छन् ।
कराँतेलाई केल्मेको प्रायोजन,"काठमाडौं (कास) १३ औं दक्षिण एसियाली खेलकुद (साग) का लािग विशेष प्रशिक्षणमा रहेको कराँते टोलीलाई केल्मे नेपालले पोसाक प्रायोजन गरेको छ । केल्मेले विशेष प्रशिक्षणमा रहेका २१ खेलाडी, २ प्रशिक्षक र १ व्यवस्थापकसहित २४ सदस्यीय टोलीको सामान खरिदमा २ लाख रुपैयाँ प्रायोजनवापत छुट दिएको हो । सामान खरिदमा महालक्ष्मी पेन्ट्स, गोदावरी नगरपालिका, आठौं साफका स्वर्णधारी रवि महर्जन र सम्झना ल्याबले आर्थिक सहयोग गरेका थिए । खरिद गरिएको ५ लाख २८ हजार ६ सय रुपैयाँबराबरको सामग्रीमा केल्मेले २ लाख छुट दिएको प्रशिक्षक कुशल श्रेष्ठले जनाएका छन् ।"
तेक्वान्दोलाई खेल सामग्री,काठमाडौं (कास) नेपाल तेक्वान्दो संघ प्रदेश ३ ले आफ्नो मातहतका १३ जिल्लालाई खेल सामग्री प्रदान गरेको छ । लगभग १३ लाख रुपैयाँबराबरको सामग्री प्रादेशिक संघका उपाध्यक्ष दीपक मल्होत्राले प्रायोजन गरेका हुन् । सामग्री हस्तान्तरण गर्दै मल्होत्राले नेपाली तेक्वान्दोको गर्विलो इतिहास दोहोर्याउन शुभकामना व्यक्त गरे । नेपाल तेक्वान्दो संघका महासचिव दीपराज गुरुङले नेपाली तेक्वान्दोमा मल्होत्राको प्रवेश महत्त्वपूर्ण भएको बताए ।
संकटमा हिटी,"त्यसरी पानी प्राप्त गर्न पुर्खाहरूले प्रयोग गरेको ढुङ्गेधारा भने आज न मृत्यु न जीवनको बीचमा अलपत्रिएको छ । रुद्रमति (धोबीखोला), विष्णुमति, बद्रीमति, मनुमति (मनोहरा), वाग्मति, सुवनुमति, हनुमानमति (हनुमन्ते), इच्छुमति (तुकुचा) जस्ता अनेकन मति (नदी, खोला) हरू काठमाडौंवासीको जीवनको अभिन्न हिस्सा थियो । पानीको मुख्य स्रोत पनि यिनै थिए, कुनै समय । आठ, नौ दशक उमेर निचोरिएका रैथानेहरू जीवितै भेटिए उनीहरूसँग उपत्यकाका यी तमाम खुसीमतिहरूमा नुहाएको, पौडी खेलेको, लुगा धोएको, पानी पिएको अनुभव भेटिन्छ । तर अब न त मानिसहरूमा विकासको मति चढेर यी पानी बग्ने मतिहरू ढलमतिमा बदलिएका छन् भने परम्परागत सांस्कृतिक सम्पदाका रूपमा रहेका हिटीहरू अति लोपोन्मुख सम्पदामा बदलिएका छन् ।"
नेयमर नामबदनाम,गत सिजन च्याम्पियन्स लिगमा अफिसियललाई दुर्व्यवहार गरेपछि तीन खेलमा निलम्बनमा परे । उनले फ्रान्समा लिग कपको फाइनल हारेपछि दर्शकलाई मुक्का प्रहार गरे । पेरिसमा बलात्कार गरेको आरोपमा मुद्दा पनि पर्यो । त्यसमा उनलाई केटीले थप्पड हानेको भिडियो भाइरल नै भयो । विवादित भएपछि उनलाई केही ठूला व्यावसायिक कम्पनीले पनि छाडेका छन् । बलात्कार गरेको प्रमाणित भएमा उनको करिअर र कमाइ दुवै चौपट हुन सक्छ । नेयमर पीएसजी पुगेयता राम्रोभन्दा पनि बढी गलत कार्यले चर्चामा आइरहेका छन् । त्यसैले पनि उनी घर (बार्सिलोना) फर्कन चाहेको हुन सक्छ ।
एक भाइरस कवि,"कवि चिन्तक धर्मेन्द्र नेम्बाङ दर्शनको तीन स्रोत छ भन्छन् । ती वस्तु, आत्मा र रंग हो भन्छन् । उनी वस्तु निरपेक्ष हुन्छ भन्छन् । आत्मसापेक्ष हुन्छ भन्छन् । त्यस्तै रंग सान्निध्य हुन्छ भन्छन् । यी तत्त्वहरूले विचारको समन्वयकारी भूमिका खेल्छन् पनि भन्छन् । कुनै पनि विचारसँग आग्रही नभई सहअस्तित्व, समन्वयको मूलमर्मलाई आत्मसात गर्दै आदर्श राज्य अर्थात् गाउँ इन्द्रेणी गाउँ मा पुर्याउन यी तत्त्वहरूको प्रभावकारी भूमिका हुन्छ पनि भन्छन् । हामी साँच्चै खण्डित छौं । हामीलाई खण्डित पार्ने अनेक तत्त्व छन् । हामीमा अझै विसंगति छ । विश्रृंखलता छ । विभेदको फेहरिस्त पनि लामै छ । धर्मेन्द्रको कवितामा झैँ हामीलाई इतिहास संशोधन गर्ने समय घर्किसक्यो । हाम्रो हातमा वर्तमान छ । वर्तमानले भविष्यको इतिहास निर्माण गर्ने हो । युटोपिया सही हामीलाई इन्द्रेणी गाउँ निर्माण गर्नु छ । आशा गरौं, कवि धर्मेन्द्र नेम्बाङको काल्पनिक स्वर्ग यथार्थमा परिणत होस् । किनकि इतिहास विचारले निर्माण गर्छ ।"
बाह्र सिङ मेरा,"यसले बाटो खोजेको कि बाघ ? मैले सोधें ।बाघै होला ।होला र ? मैले अत्तालिएर सोधेँ बोहोरालाई । उनी मेरा छेउमा बसेर अरू धेरै कुरा बताइरहेथे, भालेपोथीसँगै आउँदा दुइटै घाइते होइन्छ । तिमी गएर बाघ काँ बस्छ पत्तो लाऊ । अनि म सिङले रोपेर त्यसलाई माटोमा पुर्याउँछु भनेर बाह्रसिंगे यो मुडुलीलाई पठाएको होला । बोहोराले बिस्तारैभन्दा अरूहरू हाँसे । तर म हाँस्न सकिनँ । मलाई मुडुलीको पीडाले छोइरह्यो छोइरह्यो । उत्तरको फाँटा नाघेर हामी पश्चिमतिर लाग्यौं । निकै दगुरेपछि एउटा अलिक होचो मचानमा पुगेर गाडी फेरि उत्तरतिर लाग्यो ।यो हात्तीसार हो, ओहो गजब ठाउँमा पुगेछौं हामी । बोहोरासँग म गाडीबाट झरेँ । घना पट्टेर घरभित्र त ३४ घर रहेछन् । एउटा अलिक ठूलो तिनको छाप्रोमा २ वटा बडेमानका हात्ती साङ्लाले बाँधिएका थिए । बाहिर आँगनमा एउटा सानो हरिणको बच्चो मसँगै आएका साथीहरूसँग लुटुपुटु भइरहेथ्यो । अर्को एक मान्छे अग्लो नीलगाई सबैसँग थुतुनो जोतेर खानेकुरा मागिरहेको थियो । हत्तेरिया रित्तै आइयो, सबैका मुखमा चैँ थियो । चकलेट, बिस्कुट, बदाम नबोकेको पीडा सबैका मुखमा । नीलगाई सबैका हात, कुइनेटो र भुँडीमा मुख दलेर पापा मागेको मागेकै थियो । मानिससँग रत्तिएको जंगली पशुलाई नि मायाकै खाँचो पर्दोरहेछ ।अघि गएकै बाटो गरी हामी फर्कियौं । गोधूलिमा शुक्लाफाँटा झन् लोभलाग्दो देखिएथ्यो । हरियो र उज्यालोको चमक औधी शान्तपूर्ण थियो । काँसे घाँसे निकै छिचोलेपछि वन आयो । सालघारी, पानीका दह र कमिलाका काटे ढिस्कापछि पोथ्राहरू पट्टेर घारी नाघ्न निकै समय लाग्यो ।निकुञ्जको आँगनमा आइपुग्दा झमक्कै साँझ परेथ्यो । करिब ५५ किलोमिटर वनको बाटो, गोरेटो, ताल, चौर, फाँटा र नर्कटेघारी छिचोलेथ्यौं हामीले ।बाघले पञ्जा चाटेजत्तिकै भयो, गाडी रोक्दै शंकर बोले । बाघको दाहिने हत्केलाको कापमा एउटा रस रसाइरहने रहेछ । त्यै हत्केला चाटेर उसले आफ्नो शक्ति सञ्चार गरिरहँदो रहेछ बेलाबेलामा । बिहानदेखि दगुरेका शंकरलाई यो बिसाउनीले काम गरेको होला । हामी पनि मस्तले गलेका थियौं । पूरा ४ घण्टा हाम्रा आँखा, कान, खुट्टा, मन र नाक पूरै सक्रिय भएथे । सबै इन्द्रियमा जंगलको स्वाद, रूप र स्वरले हजारौंचोटि आइजाइ गरेकै थिए ।निकुञ्जको अतिथि कक्षमा पसेर तातो चिया सुर्काउँदा मलाई बल्ल रातिको बास धनगढीमा हुने ज्ञान भयो । किनभने जहाँबाट आएथ्यौ त्यही पुगेर मात्र गाँस, बास र कपासको परिचय मिल्ने सूचना मलाई थियो । शुक्लाफाँटाबाट बाहिरिँदा अँध्यारो झन् बढ्यो । तर त्यो अँध्यारोमा मन भने उज्यालिएको थियो बेस्सरी । मैले त्यो कृतज्ञता र हर्षको एक अँजुली उज्यालो सुन्थे कोकिला र रामेश्वर कार्कीलाई । जसको अथक प्रयास र कुशल संयोजन प्रतिफल शुक्लाफाँटा पुग्न पाएको थिएँ म ।मनमा बाह्रवटा सिङ उम्रेछन् खुसी, हर्ष, रमाइलो, गद्गद्, आनन्द, सन्तोष, उल्लास, प्रफुल्ल, उमंग, फुरफुर, भरिभराउ, ज्ञानवान । गह्रुँगो थिएँ म बाह्रसिंगेजत्तिकै । मेरा लागि अत्यन्तै सार्थक दिन थियो असोजको २१, २०७५ ।"
'द कम्युनिस्ट',"जोसे मार्टी अन्तर्राष्ट्रिय विमानस्थलको गेटमा पुग्दा कम्युनिस्टको आशा पोखियो, म राम्रो कुक गर्छु, रिटायर्ड भएपछि मलाई तिम्रो देशमा बोलाऊ । म नेपालीलाई माछा पकाएर खुवाउँछु । उसको आग्रहमा मैले हाँस्दै जवाफ दिएँ, पहिला तिमी रिटायर्ड त होऊ । कम्युनिस्टलाई आफू रिटायर्ड हुने दिन गन्न लगाई सुटुक्क उसको हातमा १५० कुक थमाउँदै मैले भ्रमित मुस्कुराहटमा सोधें, कम्युनिस्ट तिमी हौ कि कास्त्रो ? ऊ मुस्कुराउँदै हात हल्लायो र मन्द स्वरमा गुनगुनायो, नोयल आई एम लिभिङ इन द अनोदर प्लानेट । के तपाईंलाई थाहा छ ? उत्तरी अमेरिकाको चन्द्रमा मात्र होइन क्युबा त सबैभन्दा ठूलो क्यारेबियन टापु पनि हो । चिनी, सिगार, संगीत, रम र प्रेमले मात्र नभई कास्त्रो र एल चेको मित्रताको नामले चिनिने प्रसिद्ध देश हो क्युबा ।"
मीठो मसिनो,चैत यस महिनाको मध्यसम्म चैतेधान रोप्ने काम हुन्छ । यसै महिना चैतेदसैं पर्छ । चैतेदसैं पनि मीठो मसिनो खाने अवसरकै रूपमा लिइन्छ । जुम्लामा चैत १२ गतेभित्र परदेश गएको व्यक्ति ब्याड राख्न घर फर्केन भने जुम्ली मरेको वा बिरामी परेको सम्झिने परम्परा छ ।
'विवादले विचलित बनाउँदो रहेछ',प्रस्तुति : गोकर्ण गौतम
त्रिशूलीमा र्याफ्टिङ रहर,"त्रिशूली र्याफ्टिङका लागि प्रसिद्ध छ । काठमाडौं, चितवन र पोखराको पायक पर्ने भएकाले र्याफ्टिङ गर्नेको फ्लोमा पनि कमी हुँदैन । त्रिशूलीमा र्याफ्टिङ सुरु हुँदा बढीजसो विदेशी हुन्थे । पछिल्लो समय नेपालीहरू बढी हुन्छन् । अचेल २५ प्रतिशत जति मात्रै विदेशी हुन्छन् । उनीहरू साता, १५ दिनको ट्रिप मा आउने गरेको र्याफ्टिङ सञ्चालकहरूले बताए ।"
मन परेको कविता,"मानुषी कवितालाई नारीवादी कविताको रूपमा मात्रै व्याख्या गरिनु यसले बोकेको ऐतिहासिक र समकालीन दुवै तथ्यका गुरुत्वलाई इन्कार गर्नु हो । तीसचालीसको दशकमा यति बुलन्द कविता लेखियो ! आज धेरै कविहरूले लैंगिक प्रभुत्व र हिंसाको राजनीतिमाथि कठोर रूपले कलम चलाइरहेका छन् । मलाई लाग्छ, ती सबै कविता मानुषी कै सन्तान हुन् !"
मानुषी,"त्यहाँ, जहाँ तिमीलाईमैलेसभ्यताको आदिकालमा पुर्याइसकेकी थिएँ ।"
राजनीतिभन्दा उताको आख्यान,"फातसुङ ले सोधिरहेको सवालहरू, फातसुङका कथाका पात्रहरूले भनिरहेका अनुभूतिहरू गोर्खाल्यान्डभित्रकै धेरै मानिसको अनुभूति हो भने, के गोर्खाल्यान्डभित्र केही विशेष विचार अथवा अनुभूतिले मात्र प्रवेश पाउँछ ? यदि होइन र गोर्खाल्यान्ड गणतान्त्रिक पनि छ भने, फातसुङ गोर्खाल्यान्ड नामको आस्थाको सबैभन्दा उन्नत अनुहार हो । छुदेनको फातसुङ भाग १ मात्र होजस्तो लागिरहेछ यतिखेर मलाई । यो उपन्यास त सिरिज उपन्यास हुनुपर्ने । हामीले रुनुसहित हाँस्नुपर्ने जीवित पात्रहरू अरू धेरै छन् । यस अर्थमै फातसुङ मेरा निम्ति हाम्रो कथा, गोर्खाल्यान्डको कथा हो । अनि गोर्खाल्यान्ड संघर्षको कथानक लिएर अहिलेसम्म लेखिएका धेरै कथाहरूभन्दा अलग र सुन्दर ढंगमा लेखिएको एक श्रेष्ठ कृति हो । यदि यो गोर्खाल्यान्डको कथा होइन भने कुन कथा हुन सक्छ गोर्खाल्यान्डको ?"
युनानको रोबोट,"कृषिदेखि शिक्षासम्म र रेलदेखि रोबोटसम्मलाई व्यापारिक जीवन दिएको चीनको चमकधमक जता गए पनि छताछुल्ल हुन्थ्यो युनानमा । पश्चिमा समाजले समृद्धिले मात्रै नभएर भाषा र सम्यताले पनि संसार जितेका बेला त्यसलाई परास्त गर्ने तहमा पुगेर चीनले गरेको यो तरक्कीको आखिर राज के हो ? मौका मिल्यो कि यसबारे दक्षिण एसियाली पत्रकारहरू छलफलमा जुटहाल्थे । साँझ तलाउको छेउमा बियर पिउँदै यसबारे थप विमर्श गर्थे भारतीय मित्रहरू । सन् १९४९ पछि चीनमा छाएको शान्ति, राजनीतिक स्थिरता र योग्य नेतृत्व नै यसको मूल कारण हो भन्ने निचोड उनीहरू निकाल्थे । :"
तीन विद्रोह,"विद्रोह तीन : योगमायाको धर्मराज्य माग राणा शासनको समय हो । राज्यमा व्यापक अन्याय, अत्याचार, थिचोमिचो, असमानता थियो भनेर भनिराख्नु पर्दैन । अहिले पनि फरक रूपमा सही अत्याचार, थिचोमिचो, असमानता नभोग्ने कमै छन् । योगमायाले समाज सुधारका लागि समाजभित्रैबाट आन्दोलन गरिरहेकी थिइन् । समाजका जो योगमायाको पक्षमा छैनन् उनीहरू सरकार पक्ष वा समाजका धनाढ्य वर्ग वा माथिल्लो जात भनिएकाहरू हुन् । सामन्ती व्यवस्था हो । दुईमत छैन ।समाज सुधारका लागि पत्र लेखेर पटक पटक आफ्ना दूत मार्फत सरकारसमक्ष कुरा पुर्याइन् योगमायाले । केही नलागेपछि आफैं सरकारलाई भेट्न गइन् । आश्वासन पाइन् तर समाजमा न्याय स्थापित भएन । उनका माग सुन्न छोडेर दुःख दिन थाले ।सामन्तीहरूको रजाइँ ज्यूँका त्यूँ थियो । अनेकौं कोसिस गर्दा पनि योगमायाको धर्मराज्य माग सुनुवाइ हुँदैन । योगमाया अग्निमा आत्मदाहका लागि तयार भइन् । उनीसँग उनका २४० जना समर्थकहरू पनि तयार भए । सरकारले उनीहरूलाई कैद गर्यो । उनीसँग विधवा, दलित, दासदासी, गरिबहरूको साथ थियो । भएको सारा सम्पत्तिमा आगो लगाएर योगमायालाई साथ दिने पनि थिए । योगमायाले समाजका विस्थापित वर्गमा जागरण ल्याएकी थिइन् । तर सामन्ती पितृसत्ताले उनको जागरण अभियानलाई नकारात्मक रूपमा लियो । चार सहिदको हत्यापछि उनको पनि हत्या गर्ने योजना थियो भन्ने पनि कतै सुनिन्छ ।कैदमुक्त भएपछि कसैलाई थाहा नदिईकन योगमाया जलसमाधिका लागि तयार भइन् । उनका समर्थकहरू पछि लागे । सरकारले सुइँको पाउनुअगाडि नै योगमायासँगै उनका समर्थकले जलसमाधि लिए । जब योगमायाको जलसमाधिको दृश्यमा संगीत बजाउन थाल्छु एकोहोरो हुन्छु । आफूले गरिरहेको काम व्यर्थ भइरहेझैं लाग्छ । किन महिलाको कुरा सुनिँदैन भन्ने प्रश्नले गहिरो खाडल बनाउँछ ! तीनवटै नाटकको अन्त्य वियोगान्त भयो । तीनवटै नाटकमा महिलाहरूले विद्रोह गरे । विद्रोहको बीज पुरुषकै कारण रोपिएको हो ।हामीलाई किन वियोगान्त अन्त्य उचित लाग्छ ? सन्देश सुधारको तर अन्त्य वियोगको ! के साँच्चै वियोगात्मक अन्त्यले सकारात्मक सन्देश दिन्छ ? पाठकले वियोगान्त अन्त्य नै रुचाउने हुन् ? म निर्देशक भएर फरक अन्त्य सोच्न सक्थें तर केही कारणवश त्यसो भएन । यो आफ्नै कामको अनुभूति हो । पुरुषवादी वा पुरुषहरू असहमत हुने ठाउँ प्रशस्तै छन् । पुरुषहरूलाई पीडित देख्न पनि सक्छन् । पितृसत्तात्मक राज्यमा पुरुष आफैं पीडित भएँ भन्नुको के औचित्य ! मेरो आफ्नै घर, कार्यालय सबैतिर माधवी, चित्रलेखा र योगमायाहरूसँग दिनहुँ जम्काभेट भइरहन्छ । यिनीहरूको बाटो सहज छैन । महिलाको बाटोमा मुख्य बाधक पुरुषहरू हुन् । राष्ट्रपति पनि पुरुषहरूले स्थापना गरेको मूर्ति हुन् । महिलाहरू आफैं घरबाहिर निस्किनु जरुरी छ । सबै महिलाहरू माधवी, चित्रलेखा, योगमाया जति साहसी हुँदैनन् । उनीहरूमा पितृसत्तासँग टक्कर दिने आँट हुँदैन । यो समाजले महिलालाई सजिलै निर्मला पन्त बनाइदिने हैसियत राख्छ ।"
धोती,"हेपाइ तीनयतिखेरचाहिँ यी दुई गाडीहरू यसरी रोकिएका थिए कि हाम्रो छतका दाहिनेपट्टि खुट्टा झुन्ड्याएर बसेकाहरूले उनीहरूका छतका देब्रेपट्टि खुट्टा झुन्ड्याएकाहरूलाई हातले छुन नै सक्थे । आमनेसामने । हेप्नेहरूले हेपिनेहरूलाई यति नजिकबाट पहिले कहिल्यै देखेका थिएनन् । नजिक हुँदैमा हेपाइ हराएन । नजिक हुँदैमा आफ्नो हुन्न । अब त झन् सबैले आफू अगाडि जो छ उसैलाई हेर्दै चिच्याउन थाले ।हौसिएर मैले पनि भनेँ धोती ! तर मैले बोलिसक्दा नसक्दै अर्को छतमा मेरै आँखाअगाडि मैले उसलाई देखें । उसका गालाको छाला कालो थियो । कम्मरको धोती सेतो थियो । निधारमास्तिरको कपाल कालो लामो थियो । निधारमुन्तिरका आँखा राता थिए, अजय देवगनका जस्ता । ती आँखाहरू मेरा आँखामा आँखा जुधाएर हेरिरहेका थिए । ती आँखाले मैले भर्खरै धोती भनेर गिज्याएको सुनेका थिएँ । ऊ र म यति नजिक थियौँ कि उसले चाहँदा मेरा गाला सुम्सुम्याउन पनि सक्थ्यो वा मेरा आँखा थुतेर फ्याँकिदिन पनि सक्थ्यो । तर ऊ हल्लिएन । त्यतिखेरसम्ममा उसको छतका अरू सबैले टाउको अर्कोतिर फर्काइसकेका थिए । कि त सहन नसकेर कि त बुद्धिहीनलाई माफ गरिदिएर । ऊ एक्लो थियो जो सहिरहेथ्यो । अब ऊ एक्लो थियो जसलाई हेरेर सारा छत धोती धोती भनिरहेथ्यो । ऊ भने नहल्लिईकन मेरा आँखामा हेरिरहेको थियो । उसको कपाल हल्लियो र उसको भाग्य लेखिएको निधार छोप्यो । उसका आँखा देखेर अलिअलि डराए पनि म उसका कपाल हल्लिँदा रोमाञ्चित भएँ किनकि मेरो कपाल पनि लामो नै थियो । मेरो कपाल पनि हल्लिन थालेको थियो । त्यतिखेर म एउटी केटीलाई मन पराउँथें । अत्ति मन पराउनुको मात्रै कारण नहुने हो, मन पराउनुको कारण हुन्छ । त्यो केटी मेरो कपाल खुब मन पराउँथी । उसैलाइ मन पर्छ भनेर म तोरीको तेल हालेर कपाल सिलिक्क बनाइरहन्थेँ । आफूलाई मन पर्ने मान्छेलाई मन पर्ने काम गर्न पाउनुजस्तो मन पर्ने कुरा अरू केही हुन्न । जबजब हावाले मेरो कपाल हल्लाउँथ्यो म जहाँ भए पनि उसले देखिरहेकी हुन्छेजस्तो लाग्थ्यो । जब आफूलाई मन पराउने मान्छेले आफूलाई जहाँ हुँदा पनि देख्छजस्तो लाग्न थाल्छ तब मान्छे जतिखेरै आफूलाई राम्रो बनाइराख्छ । त्यसैले त प्रेम सुरु भएसँगै मान्छेहरू अलिअलि शृंगार सुरु गर्छन् । त्यो छतमा ऊ पनि मैसँग मेरै छेउमा छेजस्तो लाग्यो । मेरो हल्लिरहेको कपाल छुन खोजिरहेकी छे जस्तै लाग्यो । तर म एक्कासि डरले हल्लिएँ किनकि मेरो आँखाअघिको त्यो मान्छेको कपाल हल्लिँदा म उसलाई मैजस्तो देख्न थालेँ । ऊ मलाई त्यसरी हेरिरहेको थियो, मानौँ ऊ ऐना हेरिरहेछ । म आत्तिइसकेको थिएँ । मैले सोचेँ कि ऊ जहाँबाट आएको हो, त्यहाँ उसकी पनि त मेरीजस्तै उसलाई मन पराउने केटी होली । त्यो केटी पनि त उसको कपाल खुब मन पराउँछे होली । उसैलाई मन पर्छ भनेर ऊ पनि त तोरीको तेल हालेर कपाल सिलिक्क बनाइरहन्छ होला । जबजब हावाले उसको कपाल हल्लाउँछ, तब ऊ जहाँ भए पनि उसलाई पनि उसकीले देखिरहेकी हुन्छेजस्तो लाग्छ होला । त्यो छतमा उसलाई पनि उसकी केटी ऊसँग उसकै छेउमा छेजस्तो लाग्यो होला । उसको हल्लिरहेको कपाल छुन खोजिरहेकी छेजस्तै लाग्यो होला । हे भगवान् उसले मन पराएकी केटी यदि यही छतमा छे भने त यो सारा छतले उसलाई यत्रोबेरदेखि धोती इन्डियन ! भनेर गिज्याइरहेको पनि त देखिरहेकी होली । आफ्नीले यो सब देखेको देखेर उसलाई कति पोल्यो होला ?बल्ल बुझेँ ऊ मलाई ऐनामा हेरेजसरी किन हेरिरहेथ्यो ।यति सोच्नेबित्तिकै पछुतोले भतभती पोल्न थाल्यो । त्यतिखेर माफी माग्ने आँट पनि आएन । तर, आज आँट छ । मैजस्तो देखिने मेरो साथी !त्यो दिनदेखि आजसम्म म तिमीसँग माफी माग्न नसकेको पछुतो बोकेर बूढो भइरहेको छु । पछुतोले झन् छिटो बूढो बनाउँदो रैछ, यार । त्यतिखेर थाहा नपाएर गल्ती गरेँ । आज थाहा पाएर माफी माग्दै छु । माफी देऊ यार । गल्तीले पोलेर माफी माग्नेलाई सजाय हैन माफी दिनुपर्छ ।टोपी क्या नै सुन्दर छ ! हाकुपटासी क्या नै सुन्दर छ ! दौरासुरुवाल, बख्खु, सुटपाइन्ट सबै आफ्नो ठाउँमा खुब सुन्दर छन् । तर, भत्भती पोल्ने गर्मीमा पोखरीको पानीमा दौरासुरुवाल लगाएर को पस्न सक्छ हँ ?भत्भती पोल्ने गर्मीमा पोखरीको पानीमा बख्खु लगाएर को पस्न सक्छ हँ ?भत्भती पोल्ने गर्मीमा पोखरीको पानीमा सुटपाइन्ट लगाएर को पस्न सक्छ हँ ?भत्भती पोल्ने गर्मीमा पोखरीको पानीमा  लगाएर को पस्न सक्छ हँ ?साथी अब मिलेर बुझाउनुपर्छ :भत्भती पोल्ने गर्मीमा पोखरीको पानीमा वास्तवमा के लगाएर पस्नुपर्छ !केही वर्षअघि एक दिन तिमीलाई फेरि खुब सम्झेथेँ । कीर्तिपुरमा मास्टर्स डिग्री पढ्दा मैले अशोककुमार यादव भन्ने भाइलाई भेटेँ । ऊसँग आफ्नो कोठाभाडा तिर्ने पैसासमेत पुर्याउन धौधौ हुन्थ्यो तर त्रिभुवन विश्वविद्यालयमा कसैलाई साह्रो गाह्रो पर्यो भने, अर्काको मोटरसाइकल मागेर आफ्नो गोजीबाट पैसाले तेल हालेर त्यो अप्ठ्यारोमा परेको मान्छेलाई उद्धार गर्थ्यो । उसको जति उज्याला आँखा मैले कसैको देखेको थिइनँ । मेरा लागि मधेसी भनेको अशोककुमार यादव थियो । तिमी ऐले अशोकजस्तै भयौ होलाजस्तो लागिरह्यो ।केही वर्षअघि एक दिन तिमीलाई फेरि खुब सम्झेथेँ । नयाँ बुट्टे मफलर लगाएर अफिस गएको थिएँ । कपाल अजय देवगनको जस्तो कोरेको थिएँ । कसैले मफलरको तारिफ गर्ला भन्ने आसले मख्ख पर्दै अफिस पुगें । तर अफिसको एक उच्च पदको मान्छेले मेरो मन चुँडिने गरी भन्नुभयोछ्या ! तपाईंलाई त मदिसेजस्तै देखियो !छ्या तपाईंलाई सुहाएन भनेको भए ठीक थियो । छ्या मलाई मन परेन भनेको भए पनि ठीकै थियो ।तर, उहाँले भन्नुभयो छ्या तपाईंलाई त मदिसेजस्तै देखियो !साथी, मैले उहाँको आँखामा ऐनामा हेरेजसरी हेरेँ । तिमीलाई सम्झिएँ । अशोक भाइलाई सम्झिएँ । र, घरमा पुगेर लेखेँ"
सेल्फी,आजभोलि म एउटा गज्जबको खबर सुन्दै छुमेरो तराईलेसेल्फी खिच्न सिकिसकेछ !

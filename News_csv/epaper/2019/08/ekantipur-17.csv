शीर्षक,विवरण
गाँठो फुक्यो,विभाग प्रमुख टुंगो लगाउने सहमतिसँगै नेता गौतमलाई उपाध्यक्ष बनाउने प्रस्तावसमेत सचिवालयमा छिरेपछि वरिष्ठ नेता झलनाथ खनालले आफ्नो पनि वरीयता माथि लैजानुपर्ने माग दोहोर्याएका छन् । एकताक्रममा अध्यक्षद्वयपछि तेस्रो स्थानमा माधव नेपाललाई राखिएपछि खनाल असन्तुष्ट थिए । एकता हुँदा खनाल चीन भ्रमणमा थिए । नेपालभन्दा आफूले पहिले पार्टीको नेतृत्व गरिसकेको र पुरानो सदस्यता भएको व्यक्ति भन्दै खनाल असन्तुष्ट छन् । तत्कालीन एमालेमा नेपालभन्दा अगाडि नै उनको वरीयता थियो । एकताका क्रममा नेपाललाई खनालभन्दा अगाडिको पोजिसनमा राखिएको थियो । पार्टीको सचिवालय बैठकमा खनालले आफ्नो वरीयता घटाएको असहमति नै दर्ज गरेका थिए । त्यो विषय अहिले पुन: सचिवालयमा प्रवेश भएको छ ।
"म बिरामी होइन, २०२५ वर्ष बाँच्छ भन्छन्",ओली गत सोमबार सिंगापुरबाट फर्केका हुन् । त्यसयता नियमित भेटघाटमा रहेका उनलाई बिहीबार अकस्मात् ज्वरो आएपछि पार्टीको सचिवालय बैठक सारिएको थियो । पार्टीको बैठकमै सहभागी हुन नसक्ने भएपछि प्रधानमन्त्रीको स्वास्थ्य निकै गडबड भएको हो कि भन्ने आशंका बढेको थियो । १२ वर्षअघि मृगौला प्रत्यारोपण गरेका ओलीको स्वास्थ्यमा समस्या रहेको भन्दै चिकित्सकहरूले विदेश नै जान सुझाव दिएपछि १० दिन सिंगापुर बसेर फर्केका थिए । ओलीले आफ्नो स्वास्थ्यबारे आफैं बोले पनि उनका निजी चिकित्सकहरूले अवस्थाबारे केही बोलेका छैनन् । उनको हेल्थ रिपोर्ट औपचारिक रूपमा सार्वजनिक भएको छैन ।
गौतम रिझाउन उपाध्यक्ष पद,"ओलीले भने उपचुनावमा उठ्नुस् नेता गौतमले कास्की२ मा हुने उपचुनावमा उठ्न प्रधानमन्त्री तथा अध्यक्ष ओलीले आफूलाई आग्रह गरेको बताएका छन् । तर त्यसमा आफू जाने योजना अझै नबनेको उनको भनाइ छ । अहिले जम्मा एउटा सिट खाली छ, कास्कीको क्षेत्र नम्बर २ मा । त्यहाँ मैले अहिलेसम्म जान्छु भनेको छैन, गौतमले भने, अध्यक्ष ओलीलगायत धेरै साथीले जानुपर्छ भन्नुभएको छ ।"
चेपाङ ठग्न घर सपना,"१ सय ७ परिवार गाउँले झन्डै ठगिएको खबर पाएपछि शुक्रबार बिहानै वडा नम्बर १३ का अध्यक्ष सूर्यबहादुर प्रजा काठमाडौं आए । हाम्रो गाउँको गरिबीलाई झन्डै ठगी खाने भाँडो बनाएनछन्, उनले भने । गरिब चेपाङको घर सपनालाई ठगले मजाक बनाएको भन्दै उनले दुखेसो गरे । प्रहरीले पक्राउ परेकाहरूबाट प्रदेश नं ३ एकता समाज, दक्षिण कोरिया लेखेको लेटर प्याड र देश विकास एकता समाज लेखिएको फारम र संस्थाको छाप बरामद गरेको छ ।"
क्षेत्राधिकार नाघेर 'दरबार हत्याकाण्ड' सम्मको व्याख्या,"पूर्वमहान्यायाधिवक्ता महादेवप्रसाद यादवले जाँचबुझ आयोगका कार्यदेशसम्बन्धी विभिन्न सीमा र क्षेत्र भए पनि आफूले प्रतिवेदन नहेरी केही बोल्न नसक्ने बताए । जाँचबुझ आयोग गठन गर्दा सीमा र दायरा तोकिएको हुन्छ, उनले भने, तर तराईमधेस र थरुहट आन्दोलनसम्बन्धी आयोगको प्रतिवेदन नहेरी प्रतिक्रिया दिन सकिँदैन । यादव २०५१ मंसिर २६ देखि २०५२ भदौ २७ र २०६१ साउन २२ देखि २०६१ माघ २२ सम्म २ पटक महान्यायाधिवक्ता भएका थिए ।अधिवक्ता वीरेन्द्र ठाकुरले बहकिएर प्रतिवेदनमा अन्य विषय समावेश गरिनु गलत भएको टिप्पणी गरेका छन् । म्यान्डेट एकातिर र प्रतिवेदनका सामग्री अर्कोतिर हुँदा यसको औचित्य पुष्टि हुँदैन, उनले भने, अधिकारका विषय वा विभेदका एजेन्डा नेचुरल फ्याक्ट हुनुपर्छ, सन्दर्भ एकातिर र विषय अर्कोतिर जाँदा कसैलाई फाइदा पुग्दैन ।"
सडकजस्तै अलपत्र आश्वासन,"मुलुकभर अन्य आयोजना र डिभिजन कार्यालयका प्रमुखलाई पनि उहाँले परिवर्तन गरेको गर्यै हुनुहुन्छ, मन्त्रालयका ती अधिकारीले भने, उहाँसँग काम गर्न गाह्रो छ, मन्त्री डिभिजन र आयोजना कार्यालयमा प्रमुख बनाउनका लागि मान्छे विचार गर्नुहुन्छ, आफूसँग फाइदा हुने खालको नभेटदासम्म पठाउनुहुन्न, जो पठाउनुहुन्छ, ती पनि धेरै टिक्दैनन् । मन्त्री महासेठले भने आफ्नो कार्यकालमा विकासनिर्माणका काममा कुनै पनि असर नपरेको दाबी गरे । विकास भएकै छ, कहीं, कतै कमजोरी भएको होला, त्यसलाई धेरै ठूलो रूपमा नलिँदा हुन्छ, उनले कान्तिपुरसँग भने, सर्वोच्च अदालतको फैसलाले गर्दा सडक विस्तार रोकिएको छ, पुनरावलोकनका लागि पनि सरकारले निवेदन दियो, पुनः त्यही आदेश दियो । जहाँको जग्गा खाली छ अर्थात् भौतिक संरचना छैनन्, त्यहाँ कालोपत्रे गर्ने तयारीमा छौं । नयाँ मेसिनका लागि टेन्डर आहवान गरेर अब दैनिक ७८ लाख स्मार्ट कार्ड प्रिन्ट गरिने उनले बताए । होइन गुणस्तरीय स्मार्ट कार्ड छपाउने मेसिन ल्याउँदैछौं, उनले भने, पहिलेको मेसिनमा केही त्रुटि देखिएकै हो, अब त्यस्तो हुँदैन ।"
शिक्षक बनेर आइन् नर्स,"यही कार्यक्रमलाई पछ्याउँदै केन्द्र सरकारले स्थानीय तहसँग समन्वय गरेर ३० विद्यालयमा नर्स राख्ने तयारी गरिरहेको छ । यसका लागि कार्यविधि बनिसकेको स्वास्थ्य सेवा विभागको नर्सिङ तथा सामाजिक सुरक्षा महाशाखाकी निर्देशक रोशनी तुइतुइले बताइन् । बच्चाहरूले धेरै समय स्कुलमै बिताउँछन् । स्वास्थ्य शिक्षा व्यावहारिक बनाउन स्कुलमा नर्स राख्ने अभ्यास अघि सारिएको हो, उनले भनिन्, रोग लाग्नै नदिने विषयलाई व्यावहारिक बनाउन पनि विद्यालय नर्स कार्यक्रम प्रभावकारी हुन्छ । स्वास्थ्य नीति २०७६ ले विद्यालय स्वास्थ्य कार्यक्रमलाई शिक्षासँग समन्वय गर्न प्रत्येक उच्च माविमा न्यूनतम एकजना स्वास्थ्यकर्मीको दरबन्दी सिर्जना गर्ने उल्लेख छ । स्थायी दरबन्दी कार्यान्वयन भइनसकेकाले अहिले करारमा लिएर विद्यालयहरूलाई नर्स उपलब्ध गराइएको छ । २०१६ को स्वास्थ्य तथा जनसांख्यिक सर्वेक्षणले १५ वर्षमुनिका ३४ प्रतिशत किशोरकिशोरीले विद्यालयमा छन् ।"
पाँचपोखरीमा ५ हजार पर्यटक,"पदमचाल, ठूलोओखती, सुनापाती, भोटेधुपी, लेकाली दुबोजस्ता हिमाली जडिबुटीले घेरिएको पाँचपोखरीमा गएर नुवाए सबै पाप मेटिने जनविश्वास छ । बिहान (६ देखि ९ बजेसम्म) तीन घण्टा मात्रै प्रस्ट देख्न सकिने पाँचपोखरीमा अस्थायी होमस्टेको व्यवस्था गरिएको प्रमुख हृयोल्मोले जनाए । काठमाडौंबाट मेलम्ची हुँदै पाँचपोखरीको थाङपालधाप, थाङपालकोट हुँदै भोताङको छिम्ती बजारसम्म यात्रुबस सहज छ । सदरमुकाम चौताराबाट रमणीय ओखरेनी, खस्रेबाट लाङटाङ राष्ट्रिय निकुञ्ज हुँदै पैदल मार्ग जान सकिन्छ । भोताङको मनिगाउँ हुँदै छिम्ती बजारपछि २२ किलोमिटर पदमार्ग पैदल पार गर्नुपर्छ । नोस्याम, तप्खर्क, तोरपुलीजस्ता दर्जनौं स्थानमा बास र खानपानका लागि व्यवस्था गरिएको पाँचपोखरी ३ का अध्यक्ष निमा छिरिङ लामाले बताए । बाटोमा लौरीविनायक, भुमेदेवको भीरको कलात्मक द्वारले स्वागत गर्दै हिमशृंखला नियाल्न सकिन्छ, उनले भने ।"
रसुवागढीमा चिनियाँ चासो,"उक्त ड्राफटउपर सीमावर्ती जिल्लाका सुरक्षा अधिकारीहरू दुई पटक बैठक बसेर छलफलसमेत गरिसकेका छन् । चीनको संघीय सरकारले समझदारी पत्रमा हस्ताक्षर गर्न सीमावर्ती जिल्लाको सुरक्षा प्रमुखलाई अनुमति दिइसकेको छ । नेपालतर्फ भने समझदारी पत्रको ड्राफट गृह मन्त्रालय हुँदै परराष्ट्र मन्त्रालय पुगेको छ । माथिबाट अनुमति आउनासाथ समझदारी पत्रमा हस्ताक्षर हुने प्रमुख जिल्ला अधिकारी भण्डारीले बताए । त्यस्तै, केरुङ सीमा तथा अध्यागमन प्रशासनले रसुवा जिल्लाको प्रहरीलाई उद्धार तथा सुरक्षा सामग्री हस्तान्तरण गरेको छ । नाकामा रहेका प्रहरीलाई मजबुत बनाउन विभिन्न ११ प्रकारका सामग्री दिएको हो । सामग्री हस्तान्तरण पत्रमा दुवै देशका सुरक्षा अधिकारीहरूले हस्ताक्षर गरेका छन् ।"
गाईजात्रामा सापारु गीत,कसैकसैले बालकलाई जोगीको भेष धारण गराएर छत्र ओढाई बाजागाजासाथ नगर परिक्रमा गराएका थिए । कीर्तिपुरको पाँगामा भने देवताको मुकुट लगाएर नगर परिक्रममा गराएर विषेश रूपमा जात्रा मनाएका छन् । राजा प्रताप मल्लभन्दा पहिले १४ औं शताब्दीका राजा जयस्थिति मल्लको पालामा लेखिएको गोपालराज वंशावलीमा नै सा याः (गाईयात्रा) भन्ने उल्लेख भएको पाइन्छ । यसले गाईजात्रा प्रताप मल्लभन्दा अघि नै सञ्चालन भएको जनविश्वास छ ।
मनाइयो ढाङकुमो,"ढाङुमोको अर्थ प्रकृति भन्ने हुन्छ, जुन वर्षाऋतुको अन्ततिर पर्दछ, प्रकृति र पितृलाई आभार व्यक्त गर्ने परम्पराबारे कोशकार अविनाथ राई भन्छन्, मकै, कागुनोजस्ता बर्खे अन्नबाली पाकेपछि प्रकृति र पितृको पूजा आरम्भ गर्ने महत्त्वपूर्ण चाड हो । संयोगले जनैपूर्णिमा तिथिमा परेको मात्र हो । मौलिक संस्कार संस्कृति हुनु महत्त्वपूर्ण हुन्छ । जति महत्त्वपूर्ण हुन्छ, त्यत्तिकै त्यसको संरक्षण, विकास र सम्वर्द्धन गर्दै सकुशल रूपमा पुस्तान्तरण गर्नु पनि उत्तिकै महत्त्वपूर्ण हुन्छ । अन्नबालीलाई मूलदेवता लिब्जु, भुम्जु र दिभुज, देवीदेवता, सिकारीबेखारीलाई चढाउने परम्परा छ । उँबुगाउँको शिरमा रहेको अग्लो पहाड लिब्जु र दिभुजु र त्यसैको ठीक दूधकोसी पारि खोटाङतर्फको भुम्जु पहाडलाई इष्टदेवताको रूपमा पूजा गर्ने गरिन्छ । किम्वदन्तीअनुसार उहिले लिब्जु देवतालाई माले गोरु बलि दिइन्थ्यो । उक्त बलिको प्रसादलाई चारचौरासका सबैलाई बाँडेर ग्रहण गरिन्थ्यो । अहिले राँगाको बलि दिने चलन रहेको छ । कुलपितृ पुर्खाहरूलाई सामूहिक थलोमा बोलाएर उनीहरूको भाग दिने, चित्त बुझाइदिने गर्दछ । नदीनाला, वनजंगल, सिकारीबेकारी सबैलाई बोलाउने गर्दछ । उनले उनीहरूको चित्त बुझाइदिने, सुख, शान्ति, समृद्धिका निम्ति काम गर्ने गर्दछ । ढाङकुम दुई दिनसम्म चल्ने चाड र मेला हो । सामूहिक पूजासँगै महिला र पुरुषले चाम्दो परम्परागत लोकभाका गाउने र नाच प्रदर्शन गर्ने गर्दछन् । प्रकृतिलाई धन्यवाद र पितृको पूजाआजा गर्ने अनि आनन्दपूर्वक छोरीचेली, माइतीचेली, बूढापाका महिला र पुरुष गाउने र नाच्ने गर्दछन् । चाम्दो नाच तथा गान दसैं पूर्णिमासम्म चल्छ ।"
दिवंगतको सम्झनामा ताहामचा,"दिवंगत भएका आफन्तको सम्झनामा दूध, फलफूल, रोटी, चिउरा, दहीका साथै अन्न र द्रव्य दान गर्ने परम्परा छ । जात्रा समापनको क्रममा साँझ परालबाट बनेको ताहमाचा र त्यससँगै भैरव नाचसमेत निकालिने प्रचलन छ । तौमढीस्थित भैरव मन्दिरबाट निकालिएको ताहमाचा, यसपछि सोही टोलभरिबाट निकालिएको अन्य ताहमाचा र सबभन्दा पछि नकिङजु अजिमाको ताहमाचा निकाली वंशगोपाल हुँदै विभिन्न ठाउँमा परिक्रमा गरी दरबार स्क्वायर चोकमा तीनपटक परिक्रम गरेपछि पर्वको पहिलो दिनको जात्रा सम्पन्न हुने गर्दछ । आठ दिनसम्म लगातार भक्तपुरमा घिन्ताङघिसी नाचसँगै हनुमान नाच, माक प्याखं (बाँदर नाच), लाखे नाच, भैरव नाच देवीदेवताका नाचसमेत टोलटोलमा प्रदर्शन गरिन्छन् ।"
तेस्रोलिंगीको महान् पर्व,"साथै, यौन अल्पसंख्यक समुदायसहितका अन्य सिमान्तकृत समुदायको संरक्षण, सशक्तीकरण वा विकासका लागि विशेष व्यवस्था गर्न सकिने उल्लेख छ । त्यस्तै धारा ४२ मा लैंगिक तथा यौनिक अल्पसंख्यक समुदायसमेत समेटेर समावेशी सिद्धान्तका आधारमा राज्यको सम्पूर्ण निकायमा सहभागिताको हक हुने व्यवस्था छ ।"
बिचौलिया,"यतातिर पार्टी र सरकारको कुरा मिलिरहेको छैन भन्ने कुरा बाहिर आएको छ । यो कुरा बाहिर आइसकेपछि मैले झट्ट समातेर एक पार्टीको कमरेडसँग सोधेंँ, के तपाईंहरूका सरकारसँग कुरा मिलिरहेको छैन कमरेड ?कुन सरकार ? उनले पनि मसँग झट्ट सोधे ।तपाईंहरूकै सरकार, अरु कुन सरकार ?म आफैं सरकारमा छु । उनको निधार खुम्चियो, मेरो मसँग कुरो किन मिल्दैन ?कमरेड भर्खरै मन्त्री बनेकाले मसँग यस्तो चुक हुनगयो । तर मन्त्री पनि पार्टीकै हुन् नि ! अनि पार्टीसँग कुरो किन मिलिरहेको छैन त ? त्यसैले मैले म अघि उभिएका मन्त्रीसँग भनेंँ, तपाईहरूका पार्टीसँग कुरो मिल्दैन मन्त्रीज्यू ?के कुरा गर्नुभएको ? उनले मेरो कुराको आशय बुझ्न खोजे ।मेरो कुरा स्पष्टै छ नि, सरकार र पार्टीको कुरो किन मिलिरहेको छैन ?वास्तवमा कुरो के हो भने हामीले यो कुरा बुझ्नसकेको छैन, पार्टीको कुरो के हो ? उनले गम्भीर भएर भने, जब कुरा नै बुझिँदैन भने कुरो कसरी मिल्छ ?त्यसो भए, पार्टीको कुरो कसरी बुझ्ने त मन्त्रीज्यू ?यसको जवाफमा सरकारका तर्फबाट सरकारी मन्त्रीले म सम्मुख जेजे कुरा गरे, त्यो कुरा मैले बुझ्न सकिन । त्यसउसले कुरा बुझ्नैपर्यो भनेर मैले एक वरिष्ठ पार्टी कमरेडसँग कुरा गरेँं, आखिर कुरो के हो कमरेड ?के कुरा ? उनले उल्टै मसँग नै सोधे ।पार्टी र सरकारको कुरो के हो ? के पार्टी र सरकारको कुरा ?सरकार र पार्टीको कुरो किन मिलिरहेको छैन कमरेड ? मैले कुरा स्पष्ट पार्न खोजेँं, कुरो के हो ?यसमा कुरो नै यही हो कि सरकारसँग हाम्रो कुरो मिलिरहेको छैन, अरु कुरो के छ ?तर सरकारका मानिसहरू भनिरहेका छन्, पार्टीको कुरो नै बुझिएको छैन, कुरो के हो ?जब सरकार हाम्रो कुरा नै बुझ्दैन भने अरु कुरा के गर्ने र ? वरिष्ठ पार्टी कमरेडले एउटा लामो सास फेरेर भने, असलमा कुरो यही हो ।मलाई पार्टी र सरकारको कुरा गजब लाग्यो । सरकार एउटा कुरा गर्छ र यसको जवाफमा पार्टी अर्को कुरा । जब दुवैका कुरा नै बेग्लाबेग्लै छ भने त्यो कुरा कसरी मिल्छ त ? यो कुरा मिलाउन पार्टी र सरकारले एउटै कुरा गर्नुपर्यो, अनि कुरा त्यसै मिल्नेछ । यसमा गाह्रो कुरा के छ ? अब सरकार र पार्टीले दुई थरीका कुरा गरेर मिलेन भन्न मिल्छ त ? त्यो कुरा त मिल्दैमिल्दैन नि ! अँ, एउटा कुरा, असलमा कुरो के हो भने मैले भेटेको वरिष्ठ पार्टी कमरेडको पनि मन्त्री बन्ने कुरा चलिरहेको छ । यस्तो हुने हो भने त सरकारसँग कसो कुरा नमिल्ला ? तर यो पनि आंशिक समाधान हो ।ठूलाठूला सरकारी ठेक्का लिने ठेकेदार र सरकारको कुरा मिलाउने एक बिचौलियासँग मेरो भेट भयो । अचेल उनी पार्टी र सरकारको कुरा मिलाउन लागिरहेका छन् । मलाई पनि पार्टी र सरकारमा दिलचस्पी लिएको देखेर उनी मुस्कुराए, तपाईं कुरै बुझ्नुहुन्न ।के कुरा बुझिन मैले ? साँच्चिकै कुरा नबुझेर भनेंँ मैले ।यो अरुका कुरामा नचाहिँंदो इन्ट्रेस्ट लिने व्यंग्यकारस्यंग्यकारले बुझ्ने कुरै होइन ।के कुरा ?मैले सरकारसँग कत्रोकत्रो ठेक्काको कुरा मिलाइसकेँं भने यो के कुरा हो र ? उनको स्वरमा आत्मविश्वास थियो, म भोलि नै बालुवाटार जाँदैछु । सम्माननीय प्रधानमन्त्रीज्यू पार्टीका अध्यक्ष पनि होइनन् र ? मलाई चुपचाप टोलाइरहेको पाएर उनले थपे, तपाईंहरू कुरै बुझ्नुहुन्न ।के कुरा ? मेरो बक फुट्यो ।हेर्नोस्, पार्टी अध्यक्ष रहेका सम्माननीय प्रधानमन्त्रीज्यूसँग कुरा मिले सबै कुरा मिलेन त ? उनले हाँसेर भने, पार्टी र सरकारको कुरा जरुर मिल्नेछ ।"
अर्गानिक खेतीको अर्थ,"मानव सुरक्षाका लागि खेतीमा फोहोरमैला प्रशोधन केन्द्रबाट आउने पानी वा मल, सिवेज वा सल्ज मलको रूपमा हालिएको, आयोनाइज रेडिएसन प्रयोग गरिएको, जिन इन्जिनियर गरिएको बिउ प्रयोग भएको, कृषि उपजको तेल वा रस निकाल्न रासायनिक घोल आदि प्रयोग हुनुहुँदैन । अर्गानिक खेती फ्रणालीमा यस्ता कुरा स्वीकारिँदैन ।लेखक क्यानाडा निवासी खाद्य वैज्ञानिक हुन् ।"
सहरी छाउसँगको संघर्ष,नौ वर्षअघि दबिएका ती प्रश्नलाई आज पनि समाज हरेक पल दबाउने चेस्टा गर्छ । सुदूर पश्चिमका व्यथा र ग्रामीण परिवेशका चलनचल्तीलाई औँल्याउँदै गर्दा मानिस आज आधुनिकताको व्याख्यामा अझै प्रचलित कन्क्रिट छाउगोठलाई समावेश गर्न बिर्सिन्छ । स्वतन्त्रतालाई निमोठेर लैङ्गिक विभेदलाई ऊर्जा दिने कुरीतिलाई मानिस च्वाट्ट छोड्न डराउँछ । देवीको पूजा गरेर घरकी सजीव देवीलाई रातो अविरले रङ्गाउन अनगिन्ती मानिस आज पनि समाजको स्वीकृति पत्रको पर्खाइमा बस्छन् । बनेका नियमलाई चुनौतीस्वरुप छाउगोठको प्रचलनलाई नियमितता दिँदै सृष्टिकर्ताको मृत्युको तमासा हेर्ने समाजले कुन हदसम्मको अमानवीयताको परिचय दिँदैछ ? आधुनिकताको मुकुट लगाएर सहरी छाउपडीलाई ऊर्जा दिने मानसिकतामा परिवर्तन ल्याउन तपार्इँको भूमिका के ?
मदन दाइको शताब्दी यात्रा,"मदन दाइको विषयमा जानकारी राख्ने अच्युतरमण अधिकारीले निकालेको उन्नयन पत्रिकाको मदनमणि विशेषाङ्क (२०५१ माघचैत) लाई मैले उपयुक्त प्रकाशन मानेको छु । कमलराज रेग्मीको माथि उल्लेखित किताबका दुई अध्याय अत्यन्त पठनीय छन् । उनले लेखेका कृतिहरूका परिचय विष्णु प्रभातले सम्पादन गरको एकेडेमीको साहित्यकारकलाकार परिचय कोश (२०७०) मा राखिएको छ । कार्यक्रम सकिएपछि म मदन दाइको छेउमा गएँ । उनले मलाई जे भने त्यसले म अहिलेसम्म तरङ्गित छु । अस्ति जेठको कुरा हो । मदन दाइले भने, तपाईंले कला र साहित्यलाई एक ठाउँमा राखेर जुन प्रस्तुति गर्नुभो, त्यो अत्यन्त राम्रो र आवश्यक कुरा हो । मेरो माधवीको आजको युगको सापेक्षतामा व्याख्या गर्नुभएको धेरै राम्रो लाग्यो । यी शब्दहरू अहिले मेरो मनमा सङ्गीत भएका छन् । मैले आफ्नो साहित्य र कला हेर्ने पद्धतिलाई मदन दाइले दिएको समर्थन मेरोनिम्ति धेरै ठूलो शक्ति हो । उनी खगेन्द्र भाइले भनेजस्तै लेख्दै अनि साहित्यलाई जीवनका अनुरागले भरेर बुझ्दै र बुझाउँदै गए । श्रद्धाञ्जी, मदन दाइ ।"
हङकङ : १७७ वर्षमा फर्केको खोलो,"झन्डै सात पुस्ताको फरकमा हङकङमा सिर्जित यो विरोधाभासले नागरिक स्वतन्त्रतासहितको उदारवादी राजनीतिक व्यवस्थाबारे केही बोल्छ ः एसियामा यसका जरा युरोपमा झैं गड्न नसके पनि प्रभाव र प्रताप अझै बाँकी छ । कथित चिनियाँ वा सी मोडलको अधिनायकवादी व्यवस्था पक्षधर चीनले हङकङमा उठिरहेका विद्रोहको आवाज भोलि निर्ममतापूर्वक कुल्चन सक्ला, तर यस्तै खाले विद्रोह र प्रदर्शनको सम्भावनासम्मले पनि त्यहाँका तानाशाहहरूलाई चैनको निद्रा सुत्न दिने छैनन् । हङकङमा चलेको प्रदर्शनको यो सन्देश चीनको छिमेकका अधिनायकवादआकांक्षीहरूका लागि पनि हो ।"
बोर्नियो इन्डोनेसियाको राजधानी प्रस्ताव,"मुलुकको राजधानी अब बोर्नियो द्वीपमा सारौं । यसमा आम इन्डोनेसियाली जनताको समर्थन र आशीर्वाद चाहन्छु, उनले भने, बोर्नियोमा राजधानी सार्ने कार्यले समानता र आर्थिक न्याय पनि प्रदर्शित हुन्छ । यो अग्रगमनमा रहेको इन्डोनेसियाको दूरदृष्टि पनि हो । बोर्नियो द्वीपमा नयाँ राजधानी सहर बसाउनेबारे धेरै वर्षअघिदेखि योजना सारिएका छन् । राष्ट्रपति विडोडोले गत अप्रिलमा जकार्ताबाट जाभा द्वीपमा स्थानान्तरण गर्ने गरी एक योजनालाई स्वीकृत गरेका थिए । उनले बोर्नियो द्वीपको कुन स्थानमा नयाँ राजधानी सहर राख्ने भन्नेबारे खुलाएका छैनन् । एसियाकै ठूलो सहर मानिने जकार्ता पछिल्ला वर्षमा चौतर्फी अव्यवस्थाबाट गुज्रिरहेको छ । बाढीले हरेक वर्ष जलमग्न हुने जकार्ताको भूमिगत पानी अत्यन्त प्रदूषित छ भने नदी प्रणाली फोहोरको डंगुरमा परिणत भएको छ । जकार्ताको अव्यवस्थाका कारण उत्पन्न समस्याले अर्थतन्त्रमा करिब ६ अर्ब अमेरिकी डलर नोक्सान भइरहेको छ । हामी अलग्गै राजधानी होस् भन्ने चाहन्छौं र जकार्तालाई व्यवसाय तथा आर्थिक केन्द्रका रूपमा स्थापित गर्न पनि चाहेका छौं, उनले भने, हामी जाभामा सबै रकम केन्द्रित नहोस् भन्ने चाहन्छौं । मुलुकको स्रोतसाधन अन्यत्र पनि विस्तार होस् भन्ने हाम्रो योजना हो । यसैबीच, विकास योजना मन्त्री बामबाङ ब्रोजोनेगोरोले नयाँ राजधानीका लागि करिब ३० हजारदेखि ४० हजार हेक्टर जमिन आवश्यक पर्ने बताए ।"
सुडानको प्रधानमन्त्रीमा अब्दल्लाको मनोनयन,"सन् २०१८ सेप्टेम्बरमा अब्दलालाई पूर्वराष्ट्रपति ओमार अलबासिरले अर्थमन्त्रीका रूपमा प्रस्ताव गरेका थिए । तर, उनले बासिरको उक्त प्रस्तावलाई अस्वीकार गरि दिएका थिए । विपक्षी गठबन्धन र संक्रमणकालीन सैनिक परिषद् (टीएमसी) ले शनिबार विशेष कार्यक्रमबीच राजनीतिक एवं संवैधानिक व्यवस्थाबारे घोषणा गर्दै छ । आगामी सोमबार सम्झौताबमोजिम नयाँ सरकारले शपथ ग्रहण गरेसँगै संक्रमणकालीन सैनिक परिषद् विघटन हुने छ । आगामी अगस्ट २० मा प्रधानमन्त्रीको नियुक्त हुने र त्यसको भोलिपल्ट शपथ ग्रहण कार्यक्रम रहेको छ । अगस्ट २८ मा नयाँ सरकारका मन्त्रीको नाम सार्वजनिक गरिने कार्यक्रम छ । संविधानबमोजिम गठन हुने सार्वभौम परिषद्मा ११ जना सदस्य रहे छन् । पाँच जना नागरिक तहबाट, पाँच जना सैनिक र एक जना मनोनीत हुने छन् । मन्त्रिपरिषद् २० जनाको हुने छन् । रक्षा र गृहमन्त्रीबाहेक फ्रिडम एन्ड चेन्ज एलायन्सबाट मनोनीत गरिने छन् । यी दुई मन्त्रालयको जिम्मेवारी सेनाले लिने छ ।"
अफ्रिकालाई लगानीको आग्रह,त्यस अवसरमा राष्ट्रपति मागुफुलीले आफ्नो मुलुकको प्रचूर सम्भावनायुक्त पर्यटन क्षेत्रमा लगानी बढाउन र बढीभन्दा बढी अफ्रिकी पर्यटकलाई स्वागत गर्न आफ्नो मुलुक तत्पर रहेको बताएका थिए । दक्षिण अफ्रिकामा बर्सेनि एक करोड पर्यटक आउँछन् भने तान्जानियामा करिब १५ लाख पर्यटकले भ्रमण गर्छन् । हाल तान्जानियामा उत्पादित निकासीयोग्य सामग्रीमध्ये करिब ७० प्रतिशत दक्षिण अफ्रिका निकासी हुन्छ । पछिल्ला वर्ष यी दुई मुलुकबीचको व्यापार वृद्धि बढ्दै गएको छ ।एक तथ्यांकअनुसार सन् २०१८ मा दुई मुलुकबीचको व्यापार करिब एक अर्ब अमेरिकी डलर थियो । दुई राष्ट्रपतिको वार्ताका क्रममा दक्षिण अफ्रिकी राष्ट्रपति रामाफोसाले तान्जानियामा हाल २२८ वटा अफ्रिकी कम्पनी कार्यरत रहेका र त्यहाँ २१ हजारभन्दा बढीले रोजगारी पाइरहेको बताए । उनले तान्जानियामा दक्षिण अफ्रिकी लगानी बढाउन आफूले सक्दो पहल गर्ने बताउँदै तान्जानियाका लगानीकर्तालाई पनि दक्षिण अफ्रिकामा लगानीका लागि आमन्त्रण गरे । तान्जानियाले पछिल्ला वर्षमा खाद्य उत्पादनमा गरिरहेको प्रगति निकै सन्तोषजनक रहेको चर्चा गर्दै राष्ट्रपति रामाफोसाले तान्जानियाबाट खाद्य सामग्री खरिदलाई निरन्तरता दिइने बताए ।
सुँगुरको वीर्य तस्करलाई जेल,"एक तथ्यांकअनुसार अस्ट्रेलियाले वार्षिक रूपमा ३ लाख ६० हजार टन सुँगुरको मासु उत्पादन गर्छ । तीमध्ये ८ प्रतिशत विदेशमा निर्यात हुँदै आएको छ । अस्ट्रेलियाली सुँगुरको मासु मुख्य गरेर चीन, जापान, ताइवान र कोरियामा खपत हुने गर्छ । साथै अस्ट्रेलियाले सुँगुरको मासु उत्पादन गर्ने कृषकहरूका लागि विभिन्न नियमनसमेत कार्यान्वयनमा ल्याएको छ । अदालतकी न्यायाधीश टोर्य स्विनीले विदेशी लगानीकर्ताहरूको आग्रहको प्रभावमा तस्करहरू परेको बताइन् । उनले यो कार्य गम्भीर भएको समेत जनाइन् । अधिकारीहरूले वीर्यमा रहेको केशलगायतलाई अनुसन्धान गरी तस्करी गरिएको पत्ता लगाएका थिए । अस्ट्रेलियाकी कृषि मन्त्री बिज्रेट म्याकन्जिले यो घटनाले २ हजार ७ सय बढी अस्ट्रेलियाली सुँगुर पालक कृषकलाई अनादर प्रतिक्रिया दिएकी छन् ।"
कारबाहीमा तालिवान कमान्डर मारिए,"अफगानिस्तान अफगानिस्तानको लोगारमा भएको एक सैन्य कारबाहीका क्रममा तालिवानका प्रमुख कमान्डर मवलावी क्युद्रातुल्लाह मारिएका छन् । तालिवानको कमान्डर क्युदरातुल्लाह लोगार प्रान्तमा भएको कारबाहीको क्रममा मारिएका हुन् । लोगार प्रान्तको प्रान्तीय राजधानी पुल ए अलामको बाहिरी इलाकामा रहेको पादखाव जिल्लामा अफगान विशेष बलले गरेको एक कारबाहीका क्रममा ती कमान्डर मारिएको जारी विज्ञप्तिमा उल्लेख छ । यसैबीच, गोर प्रान्तमा अफगान सुरक्षा बलले करिब एक महिनासम्म गरेको सुरक्षा कारबाहीका क्रममा ६० जना तालिवान लडाकु मारिएका छन् । कारबाहीका क्रममा सुरक्षा बलले सयभन्दा बढी गाउँ पुनः कब्जामा लिएको प्रान्तीय प्रहरी प्रमुख वाहिदुल्लाह शुक्रबार बताए ।"
आत्महत्या यसरी रोक्न सकिन्छ,"उपचार प्रक्रिया आत्महत्याको संकेत दिने वा भावना आउने व्यक्तिलाई सबैभन्दा पहिले साइकियाट्रिस्टसमक्ष उपचार सहयोगका लागि लानुपर्छ । आत्महत्याको प्रयास गरेकाहरूलाई उपचारअन्तर्गत अस्पतालमा भर्ना गरी औषधि र काउन्सेलिङ गरिन्छ । कहिलेकाहीँ धेरै कडा परिस्थितिका बिरामीहरूलाई काउन्सेलिङ, औषधिसँगै शक समेत दिनुपर्ने डाथापा औंल्याउँछन् । आत्महत्या गर्ने संकेत दिएका व्यक्तिको उपचार गर्दा सफलताको दर धेरै राम्रो छ ।"
एचआईभी संक्रमणले बढ्छ कार्डियाक अरेस्ट र हर्ट अट्याक,अनुसन्धानअनुसार एचआईभीपीडितमा मुटुको चाल रोक्नु र हृदयाघात हुने खतरा क्रमशः २७ गुणा र ३२ गुणा बढी देखियो । अध्ययनअनुसार उच्च रक्तचाप र धूम्रपानजस्तो जोखिम कारकमा नियन्त्रण गरेर एचआईभी पीडितमा मुटु रोगको प्राथमिक रोकथाम गर्न सकिन्छ । एचआईभीमा शरीरले संक्रमणसँग लड्ने क्षमता गुमाउँदै जान्छ । जब शरीरमा प्रतिरोधक क्षमता यति कम हुन्छ कि त्यसले संक्रमणको रक्षा गर्न सक्दैन र एड्स हुन्छ । एचआईभी संक्रमणलाई एड्ससम्म पुग्नमा ८ देखि ९ वर्ष लाग्छ ।
बढी एसपीएफ भएको सनस्क्रिन राम्रो,"यसै वर्षको सुरुमा अमेरिकी खाद्य तथा औषधि विभागले सनस्क्रिनमा प्रयोग गरिने १६ मध्ये १४ रासायनिक तत्त्वहरूलाई सुरक्षित र राम्रो तत्त्व को सूचीबाट हटाएको थियो । त्यसपछि त सनस्क्रिनबारे झनै आशंका बढेको छ । धेरैले भन्न थालिसकेका छन्, के सनस्क्रिन सुरक्षित छन् त ? बीबीसीका अनुसार भारतको सर गंगाराम अस्पतालका चर्मरोग विशेषज्ञ रोहित बत्राका अनुसार सनस्क्रिन सुरक्षाका लागि आवश्यक भए पनि ठीक मात्रामा यसको प्रयोग गर्नुपर्छ । उनी भन्छन्, हिजोआज बजारमा जुन सनस्क्रिन बिक्री भइरहेका छन् ती फिजिकल मात्रै हुन् । यसमा जिंक अक्साइड या टाइटेनियम अक्साइडको प्रयोग गरिएका हुन्छन् । यी धातुजन्य पदार्थ हुन् । यसले छालामा एउटा तह बनाउने गर्छ । पछि पहिना या नुहाउँदा यो पखालिए जान्छ, छालाभित्र छिर्दैन । उनका अनुसार सनस्क्रिनकै कारण भारतमा छालाको क्यान्सर भएको रिपोर्ट अहिलेसम्म सार्वजनिक भएको छैन । तर यसमा पछिल्लो समय प्रयोग गरिने कडा खालको रसायनले छालालाई हानि पुर्याउने कुरालाई बिर्सनु हुन्न, उनले भने, त्यसैले सनस्क्रिन प्रयोग गर्दा सही उत्पादन छनोट गर्न ध्यान दिनुपर्छ । म्याक्स सुपर स्पेसियलिटी अस्पतालकी अन्कोलजी विभागकी डा मीनु बालियाका अनुसार सनस्क्रिन खरिद गर्ने बेला छालाको बचाउ गर्ने कुरामा ध्यान दिनु जरुरी छ । उनी भन्छिन्, सनस्क्रिन खरिद गर्ने बेला एसपीएफ (सन प्रोटेक्सन फेक्टर) हेर्न बिर्सनु हुन्न । सामान्यतः एसपीएफ १५ भएको क्रिम सजिलै प्राप्त गर्न सकिन्छ तर एसपीएफ ३० भएको क्रिमको छनोट सबैभन्दा राम्रो हो । योभन्दा बढी एसपीएफ भएको क्रिम झनै राम्रो भए पनि त्योभन्दा कम भएको खरिद गर्नुहुन्न । बजारमा पाइने हरेक सनस्क्रिनमा एसपीएफको मात्रा लेखिएको हुन्छ । सूर्यको हानिकारक किरण परावैजनीलाई रोक्ने जति बढी एसपीएफ हुन्छ, त्यति नै राम्रो मानिन्छ ।"
भिटामिन ए ले घटाउँछ छालाको क्यान्सर,अनुसन्धानमा एक लाख २३ हजार श्वेत व्यक्तिलाई सामेल गरिएको थियो जसको पछिल्लो पुस्तामा क्यान्सरको कुनै संकेत थिएन । ती व्यक्तिमा छालाको क्यान्सरको खतरा अन्यभन्दा बढी हुने गर्छ । अनुसन्धानमा संलग्न एक हजार नौ सय ७८ व्यक्तिमा स्क्वैमस सेल कार्सिनोमा (क्यान्सर) को मामिला देखियो । यो छालाको क्यान्सरको एउटा प्रकार हो । जसमा क्यान्सरको कोषिका यति तीव्र गतिले बढ्छन् कि नियन्त्रण गर्न मुस्किल हुन्छ ।
नियुक्ति मापदण्ड बदल्न दबाब,"आयोगले खुला प्रतिस्पर्धाबाट कन्ट्र्याक्टमा आधारित छनोट प्रक्रियामार्फत प्राज्ञिकमध्येबाट विश्वविद्यालयको प्रेसिडेन्ट छनोट गर्न सुझाव दिएको थियो । अधिकारसम्पन्न प्रेसिडेन्टले रजिस्ट्रार नियुक्त गर्ने र प्रतिस्पर्धाको आधारमा डिन, डाइरेक्टर, विभाग प्रमुख, क्याम्पस प्रमुख आदि नियुक्ति गर्नुपर्ने प्रतिवेदनमा उल्लेख छ । सरकारले भने यसलाई बेवास्ता गर्दै सहकुलपतिको सिफारिसमा सर्च कमिटीका नाममा भागबन्डाअनुसार पदाधिकारी नियुक्त गर्न थालेको हो । स्रोतका अनुसार नेकपाभित्रका पूर्वएमाले र पूर्वमाओवादी निकटका पदाधिकारीलाई भागबन्डाका आधारमा यी विश्वविद्यालयको पदाधिकारी नियुक्त गर्ने तयारी छ । कांग्रेस निकट केही प्राध्यापकले पनि रेक्टर, रजिस्ट्रारलगायत पदमा लबिइङ गरिरहेका छन् ।"
वाणिज्य बैंकहरू नाफामा,निजी क्षेत्रका वाणिज्य बैंकहरूमध्ये नबिल बैंक सबैभन्दा अघि छ । गत वर्ष यो बैंकले ४ अर्ब २९ करोड रुपैयाँ नाफा आर्जन गरेको छ । अघिल्लो वर्षको तुलनामा नबिलको नाफा करिब ८ प्रतिशतले मात्र बढेको हो । नबिलपछि दोस्रोमा एनआईसी एसिया बैंक छ । अघिल्लो वर्षको तुलनामा गत वर्ष यो बैंकको मुनाफा करिब १ सय २९ प्रतिशतले बढेको वित्तीय विवरणमा उल्लेख छ ।अघिल्लो वर्ष १ अर्ब ३३ करोड रुपैयाँ रहेको बैंकको मुनाफा गत वर्ष ३ अर्ब ५ करोड रुपैयाँ पुगेको छ । बैंकको समग्र व्यवसाय नै बढेकाले नाफा वृद्धिदर पनि उल्लेख्य देखिएको बैंकले जनाएको छ । सोही अवधिमा नेपाल इन्भेस्टमेन्ट र सेन्चुरी बैंकको मुनाफा घटेको छ । अघिल्लो वर्षको तुलनामा गत वर्ष ती बैंकको खुद मुनाफा करिब साढे ६ र साढे ५ प्रतिशतले घटेको चौथो त्रैमासको वित्तीय विवरणमा उल्लेख छ ।
श्रमिकको पारिश्रमिक बैंक खाताबाट,"मन्त्रालयले श्रमिक आपूर्तिकर्ता कम्पनीलाई श्रमिक आपूर्ति गर्दा कानुनतः श्रमिकले पाउने न्यूनतम पारिश्रमिकलागत अन्य सुविधाभन्दा कम नहुने गरी मात्र मुख्य रोजगारदातासित सम्झौता गरी काममा लगाउनसमेत आग्रह गरेको छ । श्रमिकले न्यूनतम पारिश्रमिक र अन्य सुविधा प्राप्त नगर्ने अवस्था आएमा श्रमिक आपूर्ति गर्ने गरी भएको सम्पूर्ण सम्झौता स्वतः रद्द गरिने चेतावनीसमेत मन्त्रालयले दिएको छ । मन्त्रालयले श्रम कानुनको इमानदारीपूर्वक कार्यान्वयन गर्न र श्रम ऐन, २०७४ र श्रम नियमावली २०७५ मा भएको व्यवस्थाको पूर्ण प्रत्याभूति गराउन सम्पूर्ण प्रतिष्ठानलाई सचेत गराएको छ । श्रम कानुनमा भएका व्यवस्था कार्यान्वय भएनभएका सम्बन्धमा मन्त्रालय, श्रम तथा व्यवसायजन्य विभाग र श्रम तथा रोजगार कार्यालयबाट नियमित अनुगमन गरिनेसमेत सूचनामा उल्लेख छ ।"
सुन किन्नेभन्दा बेच्ने धेरै,"व्यवसायीलाई चोरीको डरबहुमूल्य सामग्री चोरीको भय हुने गरेको व्यवसायी राजेन्द्र विश्वकर्मा बताउँछन् । सुन मात्र होइन बिलसमेत चोरी हुने डर छ, उनले भने । यहा आयोजित सचेतनामूलक कार्यक्रममा बोल्दै एसपी ओम अधिकारीले व्यवसायीको सुरक्षामा कुनै कसुर बाँकी नराख्ने प्रतिबद्घता जनाए । यो व्यवसायमा सीसी क्यामेरा जडान अति आवश्यक छ, सक्नुहुन्छ भने सामूहिक रूपमा सेक्युरेटी गार्ड पनि राख्नुस्, उनले भने, कुनै थ्रेटको महसुस गर्नुभयो भने हामीलाई भन्नुस् सुरक्षा दिन तयार छौं । सुनचाँदीका गरहना खरिद गर्दा भने सावधानी अपनाउन उनले सुझाव दिए । चोरी गरेर तपाईंलाई बिक्रीका लागि ल्याएको पनि हुन सक्छ, उनले भने, कस्ता व्यक्तिले बिक्रीका लागि ल्याए, जानीजानी यस्ता सामग्री किन्ने नियत राख्नु गलत हो ।"
जुट मिल्समा छानबिन,"मिल्सको भौतिक, आर्थिक, जग्गा फिर्तालगायतका पाटोमा छानबिन केन्द्रित रहेको र हरेक पाटोबाट छानबिन गरेर तथ्य कारणसहित सरकारलाई समयमै प्रतिवेदन बुझाउने गरी काम गरिरहेको पाण्डेले बताए । मिल्सको विराटनगरस्थित ६७ बिघा र दमकलगायतका ठाउँमा गरी कुल ६८ बिघा जग्गा छ । नयाँ र पुरानो गरी दुईवटा मिल र संसारमा तीनवटा मात्रै रहेको दुर्लभ जेनेरेटरमध्येको एउटा मिल्सको पावर हाउसमा छ ।"
"निर्यात ठप्प, आयात अत्यधिक","मूल भन्सार राजापुर, छोटी भन्सार ताराताल र गुलरियामा छ । कोठियाघाट र पडेरिया, गणेशपुर र पश्चिम छेदापुर, धनौरा, कोठियाघाट र ईश्वरीगन्ज नाकामा रहेका छोटी भन्सार अन्यत्र सारिए । जमुनीस्थित पडेरिया नाका पनि अहिले बन्द छ । बन्द गरिएका नाकाबाट पनि छिटफुट रूपमा सीमावर्तीका सर्वसाधारणले भारतबाट दाल, चामललगायतका खाद्यान्न ल्याउने गरेका छन् ।नेपालगन्ज र राजापुरको मूल भन्सारबाट दैनिक करोडौंको खाद्यान्न नेपाल भित्रिने गरेको हो । त्यससँगै जिल्लाको पूर्वी क्षेत्रका सयौं सर्वसाधारण खाद्यान्न लिन नेपालगन्ज नाका हुँदै भारतको रूपैडिहा पुग्छन् । यो नाकाबाट मात्रै भारतबाट दैनिक सात करोड रुपैयाँको खाद्यान्नलगायतका वस्तु आयात हुने गरेको छ । हाम्रो पालामा भारतीय बजारमा गएर धान, गहुँ, मकै बिक्री गर्थ्यौं । अहिलेको पुस्ता खेती गर्न छोडिसकेकाले भारतको भर पर्नुपरेको हो, धान बिक्री गर्न बुबासँगै भारतको रूपैडिहासम्म पुगेका बाँसगढी नगरपालिका माछागढका भोमप्रसाद थारूले भने, खेती किसानी गर्ने चलन करिब हट्न थाल्यो । त्यही भएर यो अवस्था आएको हो ।"
सहकारी रकम हिनामिना गर्ने अध्यक्ष पक्राउ,बचतकर्ताहरूले सहकारीमा बचत भइरहेको ठाने पनि उनीहरूले बचत गरेको रकम सहकारीमा जम्मा नगरी अध्यक्ष कृष्णले सुनचाँदी पसलमा जम्मा गर्न पासबुक दुरुपयोग गर्दै आएको स्रोतले जनाएको छ । बुटवलमा पक्राउ परेका कृष्णको साथबाट करिब १४ तोला सुनका गहना र २४ तोला चाँदीका गहना बरामद गरेको धरानस्थित इलाका प्रहरी कार्यालयका प्रहरी नायब उपरीक्षक (डीएसपी) ढुण्डीराज न्यौपानेले बताए । यसअघि असार २४ गते उनका छोरा मोहनले बाबु कृष्ण हराएकाले खोजतलास गरिपाउँ भनी इलाका प्रहरी कार्यालय धरानमा निवेदनसमेत दिएका थिए ।
"फिल्डबुकमा सरकारी, लालपुर्जामा निजी","मायादेवी गाउँपालिका४ का वडा अध्यक्ष धर्मपाल लोधले कित्ता नं ५२ को २०७५ भदौ १७ गते तिरो बुझेर असोज २८ गते चौकिल्लासमेत प्रमाणित गरिदिएका छन् । जग्गाधनीले मालपोत कार्यालयबाट २०७४ मा लिएको नक्कल उतारका आधारमा उनले तिरो बुझेर चौकिल्लासमेत प्रमाणित गरिदिएको बताए तर उनले आफूलाई वडासचिवले झुक्काएर फसाएको दाबी गरे । मैले त वडासचिव रिंकु हरिजनले सबै प्रमाण पुगेको छ भनेपछि सही गरिदिएँ, उनले भने, आफूले सबै नबुझ्दा गल्ती भएछ । खाल्डो भएकै कारण ०२७ सालको नापीले फिल्डबुकको जग्गाधनी महलमा गडडा उल्लेख गरेको थियो । त्यतिबेलाको प्लट रजिस्टरले पनि जग्गा सरकारी देखाएको छ । त्यो जग्गा ०६२ असारमा दुई कित्तामा विभाजन भएको छ । निर्माणाधीन भैरहवालुम्बिनी सडकले जग्गाधनीलाई मुआब्जा दिएर सडक आफ्ना नाममा गराउने क्रममा समेत जग्गाको मुआब्जा माग्न कोही व्यक्ति आएको देखिँदैन । ५२ नम्बरबाट कित्ताकाट भएर अहिले ६७३ र ६७४ कायम भएको छ । दुई कित्तामध्ये ६७३ डिभिजन सडक कार्यालय बुटवलका नाममा १ कट्ठा १६ धुर क्षेत्रफल कायम भएको छ । ६७४ नेपाल सरकारकै नाममा २ बिघा १ कट्ठा १० धुर क्षेत्रफल कायम भएकाले पनि जग्गा सरकारी नै भएको नापी कार्यालय भैरहवाका प्रमुख अजित कुँवरले बताए ।"
रवि लामिछानेसहित तीन जना हिरासतमा,"थपलिया रिहाइको मागमहासंघले सञ्चारकर्मी खेम थपलियाको रिहाइ माग गरेको छ । महासंघका सदस्य, लेखक तथा साहित्यकार थपलिया साउन २५ मा राजधानीको बागबजारस्थित जलजला मासिकको कार्यालयबाट समातिएका थिए । महासंघका महासचिव रमेश बिष्टले शुक्रबार विज्ञप्ति जारी गरी थपलियालाई हालसम्म रिहा नगरिएकामा आपत्ति जनाएका छन् । आफ्नो आस्था र विचार प्रकट गरेकै आधारमा थपलियालाई पक्राउ गरी झूटा मुद्दा लगाउन खोज्नुले प्रेस तथा अभिव्यक्ति स्वतन्त्रता उल्लंघन हुन पुगेको महासंघको प्रतिक्रिया छ ।"
कार्यान्वयन भएन गुरुयोजना,"एक साताअघि सरकारले योगेश भट्टराईलाई पर्यटनमन्त्री नियुक्त गर्नेबित्तिकै कोषका उपाध्यक्षसहितका पदाधिकारी बधाई दिन काठमाडौं पुगे । त्यस क्रममा पदाधिकारीले प्रधानमन्त्री ओलीसित भेट गरे । बिहीबार यहाँ आएका पर्यटनमन्त्री भट्टराईले रूपन्देही, कपिलवस्तु र पश्चिम नवलपरासीमा रहेका बौद्धस्थलको स्थलगत भ्रमण गरे । स्थानीय सरोकारवालाले लुम्बिनीको भन्दा व्यक्तिगत स्वार्थमा काम गर्ने प्रवृत्ति हाबी रहेको बताएका छन् ।"
विराज टोली बाहिर,"जोहोर दारुलविरुद्ध खेल्ने नेपाली टिमगोलकिपर : विकेश कुथु, एलन न्यौपाने, विशाल श्रेष्ठडिफेन्स : सरोज दाहाल, अजित भण्डारी, दिनेश राजवंशी, अनन्त तामाङ, देवेन्द्र तामाङ, रजिन धिमाल, सुमन अर्यालमिडफिल्ड : सुनील बल, रवि पासवान, अञ्जन विष्ट, सुजल श्रेष्ठ, हेमन गुरुङ, विक्रम लामा, तेज तामाङ, सन्तोष तामाङ, विशाल राईफरवार्ड : विमल घर्तीमगर, विमल राना, अभिषेक रिजाल, नवयुग श्रेष्ठ ।"
पिच निर्माणबारे अख्तियारको छानबिन,उपभोक्ता समितिले समयमै काम सम्पन्न गर्न नसकेको भए पनि पुनः काम गर्ने बताउँदै आएको छ । तर पिच निर्माणका लागि सम्झौता भएको रकममध्ये १५ लाख रुपैयाँ खर्च हुन नसकी फ्रिज भएको छ । अब उक्त शीर्षकमा बजेट नभएको सामाजिक विकास मन्त्रालयका सचिव हरिप्रसाद दाहालले यसअघि नै बताएका छन् ।सम्झौताअनुसार उपभोक्ता समितिले ४३ लाख बजेटमा पाँच वटा पिच बनाउनुपर्ने थियो । पाँचवटा पिच बनाउन २० लाख बढी खर्च हुने अन्तर्राष्ट्रिय अम्पायर तथा क्युरेटर शिरीष उपाध्यायले बताए । मैदान मिलाउनेदेखि माटो पुर्नेलगायत अरु धेरै काम गर्नुपर्ने भएकोले फिर्ता भएबराबरको रकमले पिच बन्नसक्ने अवस्था छैन ।
जिदानको दोस्रो युग,स्पेनी ला लिगाशनिबारसेल्टाभिगोविरुद्ध रियल म्याड्रिड२०ः४५ बजेभ्यालेन्सियाविरुद्ध रियल सोसिडाड२२ः४५ बजेमालोर्काविरुद्ध इबर२३ः४५ बजेआइतबारलेगानेसविरुद्ध ओसासुना००ः४५ बजेभिलारियलविरुद्ध ग्रानडा००ः४५ बजेअल्भेसविरुद्ध लेभान्टे२०ः४५ बजेस्पान्योलविरुद्ध सेभिया२२ः४५ बजेसोमबाररियल बेटिसविरुद्ध रियल भालाडोलिड००ः४५ बजेएट्लटिको म्याड्रिडविरुद्ध गेटाफे०१ः४५ बजे
सुमन र मञ्जु च्याम्पियन,"तेस्रो पाँचपोखरी हाफ म्याराथनमा जिल्लाको पुरुषतर्फ गणेश ठकुरीले विजेता हुँदै १५ हजार जिते । दोस्रो भएका अनिल तामाङले १० हजार र सन्च तामाङले तेस्रो हुँदै ५ हजार पाए । महिलातर्फ नितु तामाङ, प्रिया तामाङ, अनिता तामाङले शीर्ष तीन स्थानमा रहँदै क्रमशः १५, १० र ५ हजार जिते । तीन वर्षर्देखि भइरहेको पाँचपोखरी हाफ म्याराथन भव्यसाथ सकिएको पाँचपोखरी थाङपाल गाउँपालिकाका प्रमुख टासी लामा ह्योल्मोले बताए । नेपाल भ्रमण वर्ष २०२० लाई साथ दिन कार्यक्रम आयोजना गरिएको उनले प्रस्ट्याए । म्याराथन दौडमा कीर्तिमानी पूर्वधावक वैकुण्ठ मानन्धरले खेलाडीलाई परामर्श दिँदै उत्साह बढाए । पूर्व कानुनमन्त्री शेरबहादुर तामाङ, प्रदेश ३ का सामाजिक विकासमन्त्री युवराज दुलाल, युवा नेता सरल सहयात्री पौडेलसहित विदेशी खेलाडी दौडिए ।"
टाइब्रेकरमा मोरङको सफलता,९० मिनेटपछि रेफ्रीले अतिरिक्त समय नथपी सिधै पेनाल्टी शुटआउटमा लगेका थिए । साँझ पर्न लागेको र समय पर्याप्त नभएका कारण टाइब्रेकरमा निर्णय लिनुपरेको रेफ्रीले जनाए ।म्यान अफ द म्याच बेलबारीका कप्तान सूर्य श्रेष्ठ भए । उनले ५ हजार रुपैयाँ पाए । सदरमुकाम फुङलिङस्थित भानुजन माविको मैदानमा शनिबार फिदिम स्पोर्टिङ क्लब पाँचथर र रेडहर्स क्लब इलामबीच प्रतिस्पर्धा हुनेछ ।
पोखरामा मिडियाबीच फुटसल,"पोखरा (कास) पोखराका मिडियाबीच फुटसल प्रतियोगिता हुने भएको छ । पोखरा मिडिया कप शीर्षकमा जक्सन डटकम र सिक्स्टिन प्रोडक्सनले भदौ १० र ११ मा प्रतियोगिता गर्न लागेका हुन् । बिग एफएमको प्रस्तुतिमा हुने स्पर्धा गणेशटोलस्थित स्पोर्ट्स क्यासल मा हुने छ । कुल ३० टिमको सहभागिता रहने आयोजकको अनुमान छ । हामीले पहिलोपल्ट यस्तो प्रतियोगिता गर्दै छौं । यसमा सम्पूर्ण मिडियाको साथ चाहन्छौं, जक्सनका अरुण गिरीले भने, हामीले निकै मिहिनेतसाथ तयारी गरिरहेका छौं । विजेताले ३५ हजार र दोस्रोले २० हजार रुपैयाँ प्राप्त गर्नेछन् ।"
गजुरमुखी र थापाथली फाइनलमा,"काठमाडौं (कास) तुल्सीलाल अमात्य स्मृति पाँचौं राष्ट्रिय क्लब टिम चेस च्याम्पियनसिपको फाइनलमा थापाथली चेस पार्क र गजुरमुखी चेस क्लब इलाम फाइनल पुगेका छन् । शुक्रबार सेमिफाइनलमा थापाथलीले लुम्बिनी इभेन्ट म्यानेजमेन्ट रुकुमलाई ४० ले हरायो । थापाथलीका आशिष फुँयालले मिलन लामा, रुपेश जैसवालले विवेक श्रेष्ठ, क्षितिज भण्डारीले सुश्रुत दाहाल र सुमित पन्तले मिलन रोकालाई हराए । गजुरमुखीले गोल्डेनगेटलाई २५१५ अंकले हरायो । गजुरमुखीका मनीष हमाल र प्रकाश नेपालले भूपेन्द्र निरौला र मदनकृष्ण कायस्थलाई स्तब्ध पारे भने गोल्डेनगेटका केशव श्रेष्ठले रिजेन्द्र राजभण्डारीलाई हराए पनि सुरवीर लामा र कृष्ण थापाबीच बराबरी हुँदा गजुरमुखीे फाइनल पुग्यो ।"
मोर्गन र साइपाल भिड्ने,ब्वाइजमा सीसीआरसी र टाइम्स उपाधिका लागि भिड्ने छन् । सीसीआरसीले ट्रिनिटीलाई ५१३८ ले हरायो । विजेताका अनमोल खत्रीले २८ स्कोर जोडे । टाइम्सले ज्ञान निकेतनलाई ५६३६ ले हराउँदा पेम्बा शेर्पाले २७ स्कोर गरे ।
'युनिभर्सिटी क्रिकेट आयोजना गर्नुस्',"काठमाडौं (कास) राष्ट्रिय खेलकुद परिषद्का सदस्यसचिव रमेशकुमार सिलवालले नेपाल विश्वविद्यालय खेलकुद संघलाई युनिभर्सिटी अन्तर्राष्ट्रिय क्रिकेट प्रतियोगिता आयोजनालाई पहल गर्न सुझाएका छन् । नेपाल विश्वविद्यालय खेलकुद संघले शनिबार आयोजना गरेको सम्मान कार्यक्रममा सदस्यसचिव सिलवालले उक्त धारणा राखेका हुन् । तत्काललाई दक्षिण एसियाकै टिम बोलाएर भए पनि सुरुआत गुर्नस् । यसले राम्रै सन्देश जान्छ, उनले भने, परिषद्ले पनि सक्दो सहयोग गर्छ । यसलाई कसरी अगाडि बढाउन सकिन्छ आउनुस बसेर छलफल गरौं । हामीले सुरु गरेको देखेर अरुले पनि सुरुआत गर्न सक्छन् । संघका अध्यक्ष प्रदीपराज जोशीले सदस्यसचिव सिलवाललाई मायाको चिनो प्रदान गरे ।"
गाउँ फेरि बौरिएला ?,"यी तमाम कारणहरू विघटित भएको गाउँको गति फेरि बौराउन व्यवस्थित बस्ती बसाल्नेदेखि, आधारभूत सुविधाहरू संकेन्द्रित गरेर ग्रामीण क्षेत्रलाई प्राथमिकता नदिए पूर्व पश्चिमसम्म फैलिएको मध्यपहाडी भेग अबको केही दशकभित्रै मानवरहित पाखाहरूमा परिणत हुनेछ । बदलिँदो समयमा गाउँले विकल्प नदिएपछि सुविधाको खोजीमा गाउँ छोडेर सहर सर्ने मानव समाजको नियमित अभ्यास नै देखिन्छ विश्वभर नै । देहातका गाउँहरू नै पनि खुम्चने र राजमार्ग वरपरका बस्तीहरूमा थामिनसक्नुको चाप बढ्नुको कारण पनि त्यही नै हो । तसर्थ, हाम्रा गाउँहरूलाई फेरि बौराउन आवश्यक छ कि छैन ? त्यसको सम्भावना नै छ कि छैन ? छ भने हामीले गर्नुपर्ने कार्यहरूबारे विमर्श थाल्न ढिला भयो कि ! :"
"एक कालीचरण, अर्का कालुराम","यो जीवन भन्नु स्मृतिको तरेली हो कि छायाको लस्कर ? एकाएक दृष्टिहीन बनेपछि अनेक खालका छाया बनेर आँखामा आइरहने लस्करहरू सम्झँदा कालुराम खम्बू कहिले उदास बन्छन्, कहिले अलिक एकान्तिक । एक दशकअघि एकाएक आँखाको ज्योति हराएपछि दौडधुप गर्दै उनी भारतको चेन्नई पुगेका थिए । त्यहाँको अस्पतालले पनि अब दृष्टि फर्काउन सकिन्न भनेपछि उनी बरालिंदै कसैको सहारा लिएर नजिकै मेरिना बीच पुगेका रहेछन् । मेरो आँखामा छाया पर्यो भन्ने बोध त थियो नै । अनि, एकाएक कवि उत्रिएका रहेछन्, जीवनमा एक पटक, एक दिन मात्रै ।दुई थोपा आँसु जलविन्दु बनीखसेछ आँखामाइन्द्रेणीभित्र बिलायो घामयो जिन्दगानीमा !"
नेपाली मार्क्सवादीको चलचित्र चेत,"कठिन मिहिनेत र कलात्मक अन्तरसंघर्षवाट सिर्जना भएका संवेदनशील चलचित्रहरू मानविय सभ्यताको प्रतिनिधित्व गर्ने सशक्त माध्यम हुन् । कुनै पनि समाजमा निहित मानवीय संवेदनाको निर्देशकीय सोचले कुँदेर कलात्मक तरिकाले श्रव्यदृश्य माध्यममा अभिव्यक्ति गर्न सकिने एक साझा थलो चलचित्रका पर्दा नै हुन् । वर्तमानका विसंगतिहरूलाई नयाँ शिराबाट प्रश्न गर्दै समाजमा प्रेम र करुणाको माध्यमबाट ज्ञान, पुनरमिलन न्यायपूर्ण शक्ति आर्जनका लागि उत्प्रेरणा दिन सक्ने सामर्थ्य चलचित्र निर्देशकमा हुनुपर्छ । तर यथार्थमा मानवीय भावनाहरूको उजागर गर्नेभन्दा पनि नाफा कमाउन र स्वार्थसिद्धिका लागि बनाइएका कमसल श्रव्यदृश्य सामग्रीहरूको प्रभावले आम जनजीवन आक्रान्त हुँदै गएको देखिन्छ । यस अवस्थामा सिर्जनशील निर्देशकले नै चलचित्र मार्फत मानवीय अस्तित्व प्रविधिको दास मात्र नभई विचार, भावना र कलाले बनेको समष्टि हो भन्ने सत्यको उजागर गराउन सक्छ । त्यस्तै, आँखाले देखिने दृश्यहरू मात्र नभई मानवसँग निहित अन्य चक्षुहरू पनि जीवन, जगत् र प्रकृतिको महत्त्व चलचित्र मार्फत समाजलाई अनुभूत गराउन सक्छ । भावनात्मक रूपले संवेदनशील र कलात्मक रूपले बेजोड चलचित्रहरूले नै हरेक समाजभित्रको अन्धकार र असहनशीलतालाई पहिचान गर्दै सामाजिक सद्भाव र सहअस्तित्वको भावनालाई फैलाउने जमर्को गर्न सक्छ । तसर्थ, चलचित्र चेत नै निर्देशकीय चेतको प्रतिफल भएको हुनाले युगचेतनाको मनन गरेर आफ्नो अस्तित्वको खोजी गर्नु नै सिर्जनशील निर्देशकहरूको काँधमा वर्तमान समयले गहन कलात्मक अभिभारा र वैचारिक चुनौती सुम्पिएको छ ।"
तिलिचोमा एक रात,"बाहिर चिसोले बरफ जमिसकेको थियो । करिब आधा घण्टामा तारामण्डलको टाइम ल्याप्स फोटो खिच्न क्यामरा सेटअप गरियो । डाउन ज्याकेट लगाई स्लिपिङ ब्यागभित्र बसेर हातमा पञ्जा अनि टाउकोमा टोपी लगाउँदा पनि थुरथुर कमाउने चिसो थियो । हेर्दा हेर्दै चन्द्रमा पनि बिस्तारै झुल्किन थाल्यो । नेपाली पात्रो हेर्दा थाहा भयो, त्यो दिन त इन्द्र दहमा स्नान गर्ने, पूर्णिमा रहेछ । कुनै बेलाको एक दिन यस्तो पनी हुँदो रहेछ । उच्च स्थानको ठूलो तालको किनारमा बास होस्, आकाश छ्यांग खुलेको होस् अनि त्यही दिन पूर्णिमा पनि परोस् सम्झिँदैन यस्तो दिनलाई । मेरा लागि एक एक जुगमा आएको एक दिन थियो त्यो । यसरी तिलिचो ताल, तिलिचो हिमाल, तारामण्डलले भरिएको आकाशको तस्बिर खिच्दै क्यामरामा हेर्दै गर्दा कति बेला रात बित्यो पत्तै भएन । बिहानपख एकै छिन मात्र सुतिएछ । उठ्दा सूर्योदयको समय हुँदै थियो । जुरुक्क उठेर बाहिर हेर्दा आँखैअगाडिको तिलिचो पिक बिस्तारै बिहानीको घामले रंगिँदै गयो र तालमा रंगीन छाया भरिँदै गयो । त्यही रंगीन समयलाई मेरो मन अघाउने गरी क्यामरामा कैद गरेर म काठमाडौं फर्किएँ ।"
बीपीबारे फाटफुट सम्झना,"हाम्रो यस्तो पढाइ अनुसन्धानको गतिविधि, चर्चापरिचर्चालाई विश्वेश्वरप्रसादजस्ता प्रतिभाशाली व्युत्पन्न व्यक्तिले नसुन्ने, नबुझ्ने, नपढ्ने कुरै थिएन । त्यसमा पनि उनकै अध्यक्षतामा खुलेको नेपाल सांस्कृतिक परिषद्बाट प्रकाशित हाम्रा दुई ठूलै पुस्तक ऐतिहासिक पत्रसंग्रह र जयरत्नाकर नाटक त उनले अवश्य हेरेका पढेका थिए । प्रतिभाशाली बीपीले मलाई चिन्ने जान्ने साधन यिनै मेरा पुस्तकपुस्तिकाहरू नै थिए ।"
"नयाँ कवि, पुरानै कविता","नयाँ कविहरूले क्षणिक आत्मरति गरिरहने हो भने राम कार्कीहरूले फेरि पनि भनिरहनेछन्, कविता लेखे पो पढ्नु ! कसैको व्यक्तिगत कुण्ठा किन पढ्नु ?"
वर्तमानको प्रतिविम्ब,धनप्रसाद सुवेदी
दर्शनको दर्शन,"केही मन नपरेको वा सुधार गरेको भए हुन्ने भन्ने केही छ ?विल र एरियल डुरान्टले जीवनभर लगाएर लेखेको यी पुस्तकमा मैले मन नपाउने केही कुरा त भएन । तथापि विविध विषय, लामो ऐतिहासिक कालखण्डबारे लेखिएको पुस्तकको शृंखला भएकाले जतिजति पढ्यो त्यति त्यति धेरै बिर्सिएजस्तो लाग्छ । भविष्यमा पनि यो पुस्तक शृंखलाको विभिन्न भाग र विषयहरूमा छानेर फुर्सदिलो समय मिलाएर अझ गहिरो अध्ययन गर्ने इच्छा छ । रुसो, उनको जीवनको दारुण कथा र अविचलित आस्थाको संघर्षले अत्यन्त प्रभावित छु ।"
पौवाचित्र र बेइजिङका छ्याओ,"नेपालप्रति उनको सद्भाव चुलिँदै गएको परिणाम हो, उनले बेलाबेलामा नेपाल सम्बन्धित गतिविधि गरिरहँदा रहेछन् । गत वर्ष नेपालचीन दौत्य सम्बन्धको ६३औं वार्षिकोत्सवका बेला उनले बेइजिङमै नेपाली खाना महोत्सवको संयोजन गरेका रहेछन् । चीनको राजकीय होटलमा भएको सो महोत्सवमा खाना खाएपछि जापानका पूर्वप्रधानमन्त्री युकियो हातोयामाले चिकेन करी को खुलेर तारिफ गरेका थिए । नेपालप्रतिको यो हार्दिकता दिगो बनाइराख्न छ्याओ दाजु सदैव नेपालको कला संस्कृतिमा चुर्लुम्म डुबिरहन चाहन्छन् । नेपालमा २०७२ को भूकम्पमा उनी मानवीयताको छाती लिएर सकेको सहयोग गरेर फर्किएका रहेछन् । नेपालप्रति उनको सदाशयता झन्झन् गहिरो बन्दै गएको रहेछ । फर्किने बेलामा छेवैमा भएकी अर्धाङ्गिनीलाई इंगित गर्दै उनले भने, तिमीहरूको भाउजूले खुब मीठो खाना पकाउँछिन् । बेलाबेलामा आउँदै गर्नू, हामी एउटै परिवारको दाजुभाइजस्तो हो नि ।लेखक ः चिनियाँ अन्तर्राष्ट्रिय रेडियो, बेइजिङमा कार्यरत छन् ।"
संन्यास लहर,अन्तर्राष्ट्रिय क्रिकेट परिषद्ले पाँच दिने क्रिकेटलाई अझै लोकप्रिय बनाउन ९ देशबीचको विश्व टेस्ट च्याम्पियनसिप लिएर आएको छ । निलम्बनमा रहेको जिम्बावेसहित नवआगन्तुक टेस्ट राष्ट्र आयरल्यान्ड र अफगानिस्तान भने च्याम्पियनसिपमा छैनन् । अगस्टबाट सुरु भइसकेको टेस्ट च्याम्पियनसिप २ वर्ष चल्नेछ । २०२१ को जुनमा यसको फाइनल खेल हुनेछ । यस बीचमा यी टोलीले एकआपसमा दुईपक्षीय शृंखला खेल्नेछन् । यसअघि टेस्ट क्रिकेट एउटा शृंखलाको हिसाबमा मात्र थियो । अब एउटा प्रतियोगिताजस्तै हुनेछ । अर्थात् हरेक टेस्टपछि अंक जोडिनेछ । यसले टेस्ट क्रिकेटमा कस्तो प्रभाव हेर्न बाँकी नै छ । यो प्रभावविहीन भएमा आफ्नो जीवनको उत्कृष्ट समयमा खेलाडी टेस्ट संन्यास लिन बाध्य हुनेछन् ।  :
"मेरो उचाइ, मेरो गौरव","हरेक मान्छे आफू जे जस्तो छ, त्यही रूपमा खुसी र सन्तुष्ट नभएसम्म व्यक्तिभित्र आत्मविश्वास जाग्दैन । यसका लागि उसको आफ्नै सोचाइबुझाइसँगै समाजको परम्परागत धारणा पनि बदलिनु जरुरी छ । हिँडाइ र प्रस्तुतिमा स्मार्टनेस बढेको महसुसका साथ म हिल जुत्ता खुब प्रयोग गर्थे । अहिले लाग्छ, आफूले प्रयोग गर्ने हरेक कुरा सुविधाजनक भयो भने स्मार्टनेस आफ् से आफ बढ्छ । त्यसैले आफूभन्दा अग्ली छोरीले हाई हिल लगाएरसँगै हिँड्दा पनि मलाई फ्लाट लगाउन मन लाग्छ । छोरीभन्दा आमा कति सानी ? यस्तोखाले लुगा लगाए अलि अग्ली देखिन्छ यस्ता टिप्पणी र सुझावले झन् हर्षित तुल्याउँछन् । आफूले चाहेको कुनै काम गर्न जिन्दगीमा उचाइले कुनै बाधा गरेन, बरु जे जति भए पनि फाइदै गरेको छ । त्यसैले निर्धक्क भन्छु मेरो उचाइ मेरो गौरव जीवनपर्यन्त अविचलित रहिरहनेछ ।"
सरकारी जग्गा !,"सामान्यतया एउटा व्यक्तिको जग्गा अर्कोको नाममा सार्नै पनि सजिलो छैन । सरकारी जग्गा त झन् व्यक्तिका नाममा सार्न असम्भव हुनुपर्ने हो । तर भूमाफियाको चंगुलभित्र मुलुकको राजनीतिक नेतृत्वदेखि उच्चपदस्थ अधिकारीहरुसमेत परेकाले प्रधानमन्त्री निवास बालुवाटारकै जग्गा सुरक्षित रहेन । सरकारी र सार्वजनिक जग्गा असुरक्षित हुने यसै प्रवृत्तिका कारण हुन सक्छ काठमाडौंको कमलादी नजिकैको सरकारी जग्गामा भूमि व्यवस्था मन्त्रालयको साइनबोर्ड नै राखिएको छ । बालुवाटारभित्रैको सरकारी जग्गा हडप्नेजस्ताका लागि यस्तो उपायले छेक्लानछेक्ला, थाहा छैन । जनताका जग्गाको त के कुरा !"

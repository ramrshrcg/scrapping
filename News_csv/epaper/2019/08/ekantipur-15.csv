शीर्षक,विवरण
सम्पत्ति शुद्धीकरणमा कठोर रणनीति,यस कामका लागि आवश्यक जनशक्ति तथा मानव साधनस्रोतबारे अध्ययन गरी एकीकृति प्रतिवेदन पेस गर्न समिति बनाइनेछ । समिति गठन गरी आउँदो मंसिरसम्ममा पेस गरिसक्नुपर्ने समयसीमा छ । उक्त प्रतिवेदनका आधारमा जनशक्ति र साधनस्रोत व्यवस्थापन गर्ने उल्लेख छ । वित्तीय अपराधको सुनुवाइ गर्न विशिष्टीकृत अदालतको व्यवस्था गरिनेछ ।
प्रदेश अधिकार मिच्दै प्राधिकरण विधेयक,"विधेयक अली भिन्न ढंगले आउनुपर्थ्यो, उपत्यकामा मात्रै सीमित हुँदा अधिकारका कुरा जोडिन्छन् । अधिकार क्षेत्रमा हस्तक्षेपको प्रश्न उठ्छ, उनले भने, यो विधेयक अन्तरप्रदेशीय प्राधिकरणको नाम भएर आइदिएको भए राम्रो हुन्थ्यो कि ? त्यसले कार्यक्षेत्र फराकिलो बनाउँथ्यो । कांग्रेस सांसद जितेन्द्रनारायण देवले विधेयक संविधानको कुन धारासँग जोडिएर ल्याइएको भन्दै प्रश्न गरेका थिए । उनले संघ सरकारले यातायातसम्बन्धी कानुन ल्याउन खोज्दा राष्ट्रियस्तरको विषय मात्रै आकर्षित हुने उल्लेख गरे ।"
पक्राउको डरले बस्तीभरि ताला,"वडाध्यक्ष झेडीमगर भने फँडानीमा आफ्नो संलग्नता नभएको बताउँछन् । गाउँलेले विद्युतीकरणका लागि बजेट जुटाउन काटेको भन्ने शंका छ । बुझदै छु, उनले भने, रातारात बाहिरबाट आएकाले काटेको भन्ने पनि हल्ला छ । वन समितिका सचिव जयबहादुर बाह्रघरे र सदस्य हुमबहादुर दर्जी हरेक दिन रूख काटिएको स्थानबाट सर्दिबजार आउजाउ गर्छन् । त्यत्रा रूख काटिँदा नकाट भनेको नसुनिनु र वन कार्यालयमा पनि जानकारी नदिइएकाले स्थानीयले कर्मचारी र वन पदाधिकारीको मिलेमतोको आशंका गरेका हुन् । सबडिभिजन वन कार्यालय सर्दीका प्रमुख अमृत ज्ञवालीले अरू गाउँलेले जानकारी दिएपछि निरीक्षणमा जाँदा फँडानी भएको भेटिएको बताए । रूख टुक्राटुक्रा पारेर केही बिक्री गरिसकेको देखिएको छ । वन फँडानीको अनुसन्धान सुरु गरेको जनाएको डिभिजन वन कार्यालयले संलग्नको खोजी भइरहेको दाबी गरेको छ । गाउँपालिका अध्यक्ष डम्बर जीसीले काठ कटान गरिएको जानकारी पाएपछि आफू स्थलगत निरीक्षणमा जाँदा अनियमितता भेटेको र त्यसो गर्न नदिन गाउँलेलाई सम्झाएको दाबी गरे । डिभिजन वन अधिकृत पूर्णेश्वर सुवेदीले अनुसन्धान थालिएकाले दोषीलाई कारबाही गरिने बताए ।"
चीनका २२ सय कामदारलाई स्वीकृति,काठमाडौं (कास) श्रम विभागले २ हजार २ सय ४ जना चिनियाँ कामदारलाई श्रमस्वीकृति दिएको छ । गत वर्ष ७७ महिलासहित १ हजार ३ सय १७ जनालाई स्वीकृति दिइएको थियो । नेपालमा निर्माणाधीन हाइड्रो प्रोजेक्टमा चिनियाँ कामदार रहेको विभागको भनाइ छ । गृह मन्त्रालयको कार्यसहमतिका आधारमा विदेशी कामदारलाई श्रमस्वीकृति दिने गरिएको छ । श्रम ऐन २०७४ अनुसार नेपालमा दक्ष कामदार नभए मात्रै विदेशी कामदारलाई श्रमस्वीकृति दिइन्छ । विदेशी कामदारको श्रमस्वीकृतिका लागि ६ महिनासम्म रोजगारदाताले १५ हजार र त्यसभन्दा बढीका लागि २० हजार रुपैयाँ शुल्क तिर्नुपर्छ । एक पटकमा एक वर्ष नबढ्ने गरी श्रमस्वीकृति दिने व्यवस्था छ । नेपालमा श्रमस्वीकृति पाउने कुल कामदारको संख्या ३२ सय ९८ छ ।
कतारका नेपालीमाथि सांघातिक आक्रमण,काठमाडौं (कास) कतारको दोहास्थित जैदा पार्कमा मंगलबार राति भएको सांघातिक आक्रमणमा एक नेपाली कामदारको मृत्यु भएको छ । पाँच जना घाइते भएका छन् । कतारस्थित नेपाली दूतावासद्वारा बुधबार जारी विज्ञप्तिअनुसार सुनसरीका तवरेज अन्सारीको मृत्यु भएको हो । पाँच घाइतेमध्ये गम्भीर उमर अन्सारीको हमाद अस्पतालको सघन कक्षमा उपचार भइरहेको छ । अरूको पनि त्यहीँ उपचार भइरहेको छ । घाइतेमध्ये इब्राहिम अन्सारी र नौसाद अन्सारी खतरामुक्त अवस्थामा रहेको दूतावासले जनाएको छ । घटनापछि पक्राउ परेका दुई नेपाली घाइते अकवर मियाँ र महसुद अन्सारीलाई दूतावासको पहलमा प्रहरीबाट हिरासतमुक्त गराइसकिएको समेत दूतावासले जनाएको छ । दूतावासले घाइते सबै सुनसरी जिल्लावासी भएको जनाएको छ ।
योजना न संयन्त्र,"यी सहयोगहरू नेपालले चीनसँग बीआरआई र पारवहन प्रोटोकलमार्फत नजिकिनुअघि पनि पाउँदै आएको थियो, सुवेदी भन्छन्, बीआरआईमा संलग्न भएपछि ठूलो परिमाणको लगानीको आशा थियो । त्यसलाई लिन हामीसँग इच्छाशक्ति र संयन्त्र छैन ।"
नेकपा अध्यक्षबीच छलफल तीव्र,"काठमाडौं (कास) सत्तारूढ नेकपाका विभाग नेतृत्वको विवाद मिलाउन अध्यक्षहरू केपी ओली र पुष्पकमल दाहालले छलफल तीव्र पारेका छन् । उनीहरूले सचिवालयमा रहेका नेतासँग पनि परामर्श गर्न थालेका छन् । अध्यक्ष ओलीले मंगलबार पूर्वएमाले पक्षका नेताहरूसँग अनौपचारिक छलफल गरेका थिए । बुधबार दुई अध्यक्षबीच बालुवाटारमा कुराकानी भएको छ । विभागको नेतृत्वका आकांक्षीले अडान नछोडेका कारण नेताहरू निष्कर्षमा पुगेका छैनन् । विशेषगरी नेकपाको स्कुल विभागमा कुरा नमिलेपछि नेताहरूले १५ दिनको समय राखेर बैठक लम्ब्याएका थिए । अध्यक्षद्वयको विदेश यात्रा अवधिभर महासचिव विष्णु पौडेलले नेताहरूको रुचि पहिचान गर्न छलफल गरेका थिए । त्यसमा पनि शीर्ष नेताले स्कुललगायत केही विभागको नेतृत्व नछोडने अडान लिएपछि साझा प्रस्ताव तयार हुन सकेको छैन । यसबीचमा नेताहरूलाई मिलाउनका लागि प्रधानमन्त्रीले व्यक्तिगत कुराकानी पनि गरिरहनुभएको छ, उनीनिकट एक नेताले भने । अध्यक्ष ओलीले मंगलबार सचिवालय सदस्य वामदेव गौतमसँग एक्लै कुराकानी गरेका थिए । अन्य केही विभागको नेतृत्वका विषयमा पनि तत्कालीन एमालेभित्रै मिलाउनुपर्ने अवस्था छ । विशेषगरी मजदुर, युवा, विद्यार्थीलगायत विभागको नेतृत्वमा आकांक्षी धेरै छन् । नेताबीच गृहकार्य सकेर मात्रै बैठक बस्ने भनिएकाले बुधबार तय भएको सचिवालय बैठक बिहीबारका लागि सारिएको छ ।"
'ओलीदेउवा भेटपछि मिडिया विधेयक अघि बढ्छ',"काठमाडौं (कास) राष्ट्रिय सभाका अध्यक्ष गणेशप्रसाद तिमिल्सिनाले प्रधानमन्त्री केपी ओली र प्रमुख प्रतिपक्षी नेता शेरबहादुर देउवाबीच छलफल भएपछि मिडिया काउन्सिल विधेयक सहमतिमा अघि बढ्ने बताएका छन् । छलफलका लागि दुवै नेतालाई अनुरोध गरेको र विधेयक संसदमा प्रवेश गराउन पहल भइरहेको उनले जानकारी दिए । नेपाल पत्रकार महासंघद्वारा मंगलबार राजधानीमा आयोजित छलफलमा अध्यक्ष तिमिल्सिनाले सञ्चारमन्त्री गोकुलप्रसाद बाँस्कोटा, सत्तापक्ष र प्रतिपक्षी नेताहरू विधेयक सच्याएर लैजान सहमत भइसकेको बताए । राष्ट्रिय सभा उपाध्यक्ष शशिकला दाहालले सरोकारवालासँग छलफल नगरी विधेयकका प्रावधान पारित नहुने बताइन् । राष्ट्रिय सभाका सत्तापक्षीय नेता दीनानाथ शर्माले मिडिया विधेयकमा अब समस्या नरहेकाले विश्वकै उत्कृष्ट कानुन बनाएर देखाउनुपर्ने बताए । राष्ट्रिय सभामा प्रमुख प्रतिपक्षी नेता सुरेन्द्र पाण्डेले प्रेस नियन्त्रण गर्न खोज्नु सरकारको निरंकुश सोच भएको बताए । पत्रकार महासंघका पूर्वअध्यक्ष तारानाथ दाहालले विधेयकलाई सरोकारवालासँग छलफल नगरी सरकार स्वेच्छाचारी ढंगले चल्न खोजेको बताए । पत्रकार महासंघ अध्यक्ष गोविन्द आचार्यले विधेयकमा उल्लिखित प्रावधान परिवर्तनको माग गरेका थिए ।"
प्रदेश १ मा ३ हजार डेंगु संक्रमित,"मोरङ (कास) धरानबाट सुरु भएको डेंगु संक्रमण नियन्त्रण हुन नसकेर प्रदेशभरका जिल्लामा फैलिँदै गएको छ । पहाडी जिल्लामा समेत डेंगु संक्रमित भेटिन थालेका छन् । प्रदेश १ का सामाजिक विकासमन्त्री जीवन घिमिरेका अनुसार प्रदेशमा ३ हजार १ सय ५२ जनामा डेंगु संक्रमण देखिएको छ । सुनसरीमा मात्र ३ हजार २५ जनामा संक्रमण भेटिएको छ, उनले बुधबार प्रदेशसभा बैठकमा भने, पाँचथरमा २, संखुवासभामा १, ताप्लेजुङमा २, इलाममा २, धनकुटामा ५, उदयपुरमा १, भोजपुरमा ४, मोरङमा ८१ र झापामा २९ जना संक्रमित छन् । उनका अनुसार प्रदेशभरमा डेंगुबाट हालसम्म एक जनाको मृत्यु भएको छ । संघीय सरकारको स्वास्थ्य तथा जनसंख्या मन्त्रालय, रोग नियन्त्रण महाशाखा, प्रदेश १ को सामाजिक विकास मन्त्रालयले डेंगु नियन्त्रणका लागि अभियान चलाइरहेको भए पनि नियन्त्रणमा आउन नसकेको मन्त्री घिमिरेले बताए । सर्वसाधारणमा जनचेतना अभिवृद्धि नहुन्जेल डेंगु नियन्त्रण कठिन हुन्छ, उनले भने ।"
श्रीलाई अन्तर्राष्ट्रिय उडान अनुमति,"काठमाडौं (कास) निजी क्षेत्रको श्री एयरलाइन्सले अन्तर्राष्ट्रिय उडान अनुमति पाएको छ । संस्कृति पर्यटन तथा नागरिक उड्डयन मन्त्रालयले भारतको दिल्ली, कोलकाता, बैंग्लोर, अहमदाबाद तथा बंगलादेशको ढाकामा नियमित उडानका लागि अनुमति दिएको हो । मन्त्रालयबाट अनुमति प्राप्त गर्यौं, अब बाँकी प्रक्रिया सकेर चाँडै नियमित उडान गर्नेछौं, श्रीका प्रबन्धक अनिल मानन्धरले भने । क्यानेडियन बम्बार्डियर कम्पनीका सीआरजे जेट विमानबाट ६ वटा आन्तरिक रुटमा उडान भर्दै आएको एयरलाइन्सले ६ महिनाअघि चार्टर उडान अनुमति पाएको थियो । दुई वर्षदेखि काठमाडौंबाट भद्रपुर, विराटनगर, राजविराज, भैरहवा, नेपालगन्ज र धनगढीमा व्यावसायिक उडान गर्दै आएको श्रीले सोमबार मात्रै काठमाडौंबनारस परीक्षण उडान गरेको थियो ।"
जंगलमा बम विस्फोट,सुर्खेत (कास) गृहजिल्ला कालिकोटको एउटा कार्यक्रममा कर्णाली प्रदेशका मुख्यमन्त्री महेन्द्रबहादुर शाही पुगेका बेला नजिक जंगलमा बम विस्फोट भएको छ । शाही पचालझरना गाउँपालिकाको गाउँसभालाई बुधबार खार्दुमा सम्बोधन गरिरहेका बेला कार्यक्रमस्थलदेखि करिब एक किलोमिटर पर दुईपटक बम विस्फोट भएको हो । घटनामा कुनै पनि क्षति छैन । विस्फोट नेत्रविक्रम चन्दका कार्यकर्ताले गराएको हुन सक्ने शंका प्रहरीको छ । यसअघि गत जेठमा पनि शाही कालिकोटको पलाता गाउँपालिकामा पुगेका बेला चन्द समूहले बम विस्फोट गरेको थियो ।
जंगली च्याउ खाँदा बालकको मृत्यु,"जाजरकोट (कास) जंगली च्याउ खाएर बिरामी परेका एक बालकको बुधबार मृत्यु भएको छ । बारेकोट गाउँपालिका ८, बन्डालाका १३ वर्षीय यभराज कुमाईको उपचार क्रममा मेडिकल कलेज नेपालगन्जमा मृत्यु भएको हो । यसअघि यभराजकी आमा मनमायाको उपचारका लागि नेपालगन्जतर्फ लैजाँदै गर्दा मंगलबार सुर्खेतको मेहेलकुनामा मृत्यु भएको थियो । तीन दिनअघि च्याउको तरकारी खाएर उनीहरू बेहोस भएका थिए । जंगलबाट ल्याएको च्याउको तरकारी खाएर बन्डालामा एकै परिवारका ३ जना बिरामी परेका थिए । बिरामीमध्ये १ जनाको भने घरेलु उपचारपछि सन्चो भएको थियो ।"
संसदीय समितिमा पूर्वप्रधानमन्त्री नेपालले भने 'परराष्ट्रका कर्मचारी नै लुकाउँछन् कागजात',"अहिले सम्पूर्ण अधिकार स्थानीय सरकारमा गएको र बालुवा, गिट्टी निकासीका लागि उनीहरूले नै अनुमति दिने भएकाले संघले अनुगमन पनि गर्न नमिलेको भन्दै चुरे दोहनमा तत्काल कडाइ नगरे भविष्यमा झन् ठूलो क्षति बेहोर्नुपर्ने बताए । उनले तराईका बाढी प्रभावितका लागि गरिने उद्धार, राहत र पुनर्निर्माण तथा पुनःस्थापनाको काममा संघ, प्रदेश र स्थानीय सरकारबीच समन्वय आवश्यक रहेको उल्लेख गरे । परराष्ट्रसचिव शंकरदास बैरागीले सीमा क्षेत्रमा हुने डुबान समस्या हेर्नका लागि दुई देशका प्रतिनिधि सम्मिलित स्थायी प्रकृतिको संयन्त्र नै बनेको र त्यसले दिएको प्रतिवेदनका आधारमा सुझाव कार्यान्वयनका लागि लेखी पठाइएको जानकारी गराए । सुस्ता र कालापानीलगायत सीमा हेर्नका लागि गठित प्रबुद्ध व्यक्तिहरूको समूहले दुवै सरकारलाई प्रतिवेदन बुझाएपछि मात्रै त्यसबारे निर्णयमा पुग्न सकिने उनले जानकारी दिए ।"
भारतले सके नेपाललाई सिक्किम बनाउँछ,"कांग्रेस सांसद प्रदीप गिरिले नेपालको कूटनीति कमजोर भएको उल्लेख गर्दै भारतले सकेको दिन नेपाललाई सिक्किम बनाउन सक्ने बताए । सबभन्दा ठूलो विफलता भनेको कूटनीतिक विफलता हो । यो सही कुरा हो, हिन्दुस्तानले सकेको दिन नेपाललाई सिक्किम बनाउँछ, सकेको दिन भुटान बनाउँछ, यो तथ्य हो, उनले भने, चीनले तिब्बत बनायो, हिन्दुस्तानले कश्मीर खायो । गिरिले विपक्षीमा भएका बेला जनताको वाहीवाही पाउन जे पनि बोल्न नहुने बताए । उनले तत्कालीन माओवादीले सुरुङ युद्ध, सीमामा काँडेतार लगाउने कुरा गरेको उल्लेख गर्दै तिनै कुरा गर्ने प्रधानमन्त्री हुँदा किन पूरा नगरेको भन्दै प्रश्न गरे । कूटनीतिकको पहिलो सूत्र त्यो हो कि विपक्षीमा रहँदा कहिल्यै पनि त्यस्ता मागहरू उठाउन हुँदैन, जुन सत्तामा गएर कार्यान्वयन गराउन नसकियोस्, सांसद गिरिले भने ।"
कांग्रेसले १२ सयलाई कारबाही गर्दै,"कांग्रेसले जिल्लास्थित प्रशासन कार्यालय तथा अन्य सरकारी, अर्धसरकारी तथा गैरसरकारी कार्यालय, संघसंस्थाले पनि कांग्रेसको आधिकारिक जिल्ला कार्यसमिति र मातहतका निकायसँग मात्रै दलगत सम्बन्ध कायम राख्न र गतिविधि गर्न जानकारी गराएको छ ।"
प्रदेशसभा सरकारको छायामा,प्रदेशसभामा विपक्षी सांसद २९ जना छन् भने सत्ता पक्षका ८० । सांसद हरिशरण लामिछानेको निधन भएपछि प्रदेश तीनमा एकजना सांसद पद रिक्त छ । संख्यात्मक रूपमा बलियो भएपछि सभामुख पेलेरै जाने मनस्थितिमा देखिएका छन् । प्रदेशसभामा प्रस्तुत हुने कार्यसूची सभामुखको अधिकार क्षेत्रको विषय हो । सभामुखले पनि प्रदेश सरकारलाई सजिलो हुने विषय मात्रै अघि सार्दै आइरहेका छन् ।
सूचना आयोग नहुने,सूचनाको हक प्रभावकारी कार्यान्वयनका लागि पुनरावेदन समितिले काम गर्न नसक्ने भन्दै स्वायत्त प्रदेश सूचना आयोग गठनको माग चौतर्फी उठेको थियो । छलफलमा आयोग नभएर समिति नै राख्ने विधेयकको प्रावधान नै पास भएको संशोधनकर्ता छिरिङ दोर्जे लामाले बताए ।
आयोगले छानबिन थाल्यो,"सार्वजनिक र वन क्षेत्रको जग्गा बिक्री र प्लटिङ भएको प्रकरणमा सरकारी, सार्वजनिक र गुठी जग्गासम्बन्धी जाँचबुझ आयोगले छानबिन थालेको छ । कान्तिपुर दैनिकलगायतका सञ्चारमाध्यममा सार्वजिक भएपछि आयोगले चासो दिँदै सोसम्बन्धी कागजपत्र बुझेको छ । मालपोत र नापी कार्यालय काभ्रेले घटनासँग सम्बन्धित फाइल आयोगलाई दिएका छन् । वन क्षेत्र मासिएको भन्दै डिभिजन वन कार्यलय काभ्रेले पनि अधिकृत हेमबहादुर थापालाई जिम्मेवारी दिएर अनुसन्धान थालेको छ ।"
संक्रमित आमाका स्वस्थ बच्चा,"महिला आफ्नो ख्याल नराखे अरूले राख्दैनन् भन्ने सोचेर औषधि खान सजिलै विश्वस्त हुनुहुन्छ, खनालले भनिन्, पुरुषलाई परिवार सदस्यले साथ नदिने हो भने औषधिसमेत खान मान्नु हुन्न । सन् २००७ मा स्थापना भएको केन्द्रमा हालसम्म १ हजार ७ सय २९ संक्रमित सम्पर्कमा आएका छन् ।"
मालपोतमा ढिलाइ सेवाग्राही मर्कामा,"भूमिसुधार तथा मालपोत कार्यालयले इन्टरनेट प्रणालीबाट कामकारबाही थालेको करिब २ वर्ष भयो । आइतबारदेखि इन्टरनेटमा समस्या देखिएको र इन्टरनेटको समस्याका कारण सेवाग्राहीको काममा ढिलासुस्ती भएको कार्यालयले स्वीकार गरेको छ । इन्टरनेट नभएपछि केही काम हुँदैन, उनले भने, लिखत अनलाइन रजिस्टेसनको सम्पूर्ण काम इन्टरनेट प्रणालीबाट हुने हो । विभागले मूलुकभर अनलाइन सेवा विस्तार गर्दै लगेको र डाढाहरू अपडेट गर्दै जाँदा भक्तपुर मालपोतमा मात्र नभई मुलुकभरको कार्यालयमा जीआईडीसीमा समस्या आएको उनले बताए । मालपोत कार्यालयमा दिनहुँ एक हजारभन्दा बढी सेवाग्राही आउने गर्दछन् । सर्भर तथा इन्टरनेट समस्यासँगै जनशक्तिसमेत अपुग रहेको मालपोत भक्तपुरले जनाएको छ । दरबन्दीकै कर्मचारीसमेत अपुग छ, प्रमुख मालपोत अधिकृत कोइरालाले भने, ४ कम्प्युटर अधिकृतको दरबन्दी छ, जसमध्ये २ समायोजनमा गएको र १ ले राजीनामा गरेकाले १ जना कम्प्युटर अधिकृत मात्र हुनुहुन्छ । कार्यालयले करारमा कर्मचारी राखेर कार्य गराएको छ । ६ मालपोत अधिकृतको दरबन्दीमा ४ पूर्ति, १८ सुब्बाको दरबन्दीमध्ये १६ पूर्ति, ८ खरिदारको दरबन्दीमध्ये २ रिक्त, १३ कार्यालय सहयोगीको दरबन्दी मध्ये १ अख्तियारले छानबिनका लागि लगेको र १ राजीनामा गरी २ रिक्त रहेको प्रमुख मालपोत अधिकृत कोइरालाले बताए । मालपोत र भूमिसुधार कार्यालय समायोजन भएपछि भक्तपुरमा दुईतिर कार्यालय भएकाले समेत कर्मचारी दुईतिरको काममा व्यस्त हुँदा जिम्मेवारी थपिएको उनले बताए ।"
ट्राफिकको गाडीले ठक्कर दिँदा मृत्यु,काठमाडौं (कास) महानगरीय ट्राफिक प्रहरी महाशाखाको गाडीले ठक्कर दिँदा कोटेश्वरमा एक जनाको मृत्यु भएको छ । मंगलबार राति बालकुमारीबाट कोटेश्वरतर्फ आइरहेको महाशाखाको बा१झ ७८६६ नम्बरको गाडीले आकाशे पुलमुनि एक जनालाई ठक्कर दिएको थियो । घाइते व्यक्तिलाई तुरुन्तै ट्रमा सेन्टरमा पुर्याइएकोमा बुधबार बिहान मृत्यु भएको हो । प्रहरी परिसर काठमाडौंका डीएसपी होबिन्द्र बोगटीले मृतकको पहिचान हुन नसकेको बताए ।
मापदण्डविपरीत कलेज,कलेजले २०७५ सालमा विद्यार्थी भर्ना गर्न सीटीईभीटीईसँग अनुमति माग्दा सय बेडको अस्पतालको व्यवस्था गरेर मात्र विद्यार्थी भर्नाको अनुमति दिन सकिने जानकारी दिइएको अध्यक्ष ताम्राकारले जानकारी दिए । त्यसपछि कलेजले सय बेड भएको गणेशमान अस्पताल एन्ड रिसर्च सेन्टरसाग सम्झौता गरेर सीटीईभीटीमा पेस गरेको अध्यक्ष ताम्राकारले बताए । कलेजले सीटीईभीटीविरुद्ध उच्च अदालतमा मुद्दा दायर भएको र अदाललते परिषद्को सम्बन्धन रद्द गर्ने निर्णय बदर गरी कलेजलाई निरन्तर सञ्चालन हुन दिन भनी फैसला गरेको उनले जानकारी दिए ।
अस्पतालमा अलपत्र,सरकारले शान्तिवार्ताको पहलद्वारा अनावश्यक हिंसाको मारमा पर्नबाट नागरिकहरूलाई जोगाउन सक्नुपर्छ । विप्लव माओवादीको ज्यादतीको मोहरीमा सामान्य नागरिक पर्ने अवस्था चिन्ताजनक छ । सर्वसाधारण नागरिकको जीउधनको सुरक्षा गर्नुका साथसाथै तिनलाई आपत्विपत् पर्दा उद्धार गर्न र अप्ठ्यारो पर्दा सहायता उपलब्ध गराउनु सरकारको कर्तव्य हो । संगठित शक्ति सिर्जित वा लक्षित घटनाबाट प्रताडित कोही नेपाली यसरी अनाहकमा अस्पतालमै अलपत्र पर्नुपर्ने अवस्था लोकतान्त्रिक सरकारका लागि अशोभनीय हो ।
'कार्यकालको कुरो मिलेन',"सम्पादकलाई चिठी स्तम्भमा २०७६ साउन २६ गते प्रकाशित पाठक पत्रप्रति ध्यानाकर्षण भएको छ । उक्त पत्रमा प्रेमसिंह बस्न्यात, बाँसबारी, काठमाडौंका नामबाट प्रेषित पत्रमा न्यायालयको अन्याय शीर्षकमा खिलराज रेग्मी प्रधानन्यायाधीश र मन्त्रिपरिषद अध्यक्ष भई दुवै पदको शक्तिमा भएका बेला पुरातत्त्व विभागलाई सर्वोच्च अदालतको मोटर ग्यारेज बनाउन सर्वोच्चबाट सुटुक्क निर्णय गराएका थिए । त्यसबारे पुरातत्त्व विभागलाई समेत एक वचन किन नसोधेको ? भन्ने उल्लेख भएको पाइयो । सर्वोच्च अदालतको भवन निर्माणका लागि जग्गा उपलब्ध गराउने सम्बन्धमा मन्त्रिपरिषदका पूर्व अध्यक्षका हैसियतले खिलराज रेग्मीको कार्यकालमा कुनै पनि निर्णय भएको छैन । २०७० माघ २८ गते निर्वाचित प्रधानमन्त्रीले पदबहाली गरिसकेपश्चात् मन्त्रिपरिषदबाट अलग भई सर्वोच्च अदालतमा पदाधिकार रहेको प्रधान न्यायाधीशको पदबाट समेत सोही दिन राजीनामा दिई उहाँ सेवानिवृत्त हुनु भएको हो । त्यसको करिब तीन महिनापश्चात् अर्थात २०७१ वैशाख २५ को मन्त्रिपरिषद बैठक संख्या ४०७१ को निर्णयबाट मात्र सर्वोच्च अदालतलाई जग्गा उपलब्ध गराउने सम्बन्धमा सरकारले निर्णय गरेको हुँदा पाठक पत्रमा उल्लेख गरिएको जस्तो उहाँको कार्यकालमा निर्णय नभएको व्यहोरा आम जनसमुदायलाई सूचित गराउन र उक्त पाठक पत्रको खण्डन गर्न चाहन्छु । रजेन्द्रप्रसाद पाण्डेय, मन्त्रिपरिषदका पूर्व अध्यक्षको निजी सचिवालय, पुरानो बानेश्वर, काठमाडौं"
राजनीतिको पञ्जामा विद्यार्थी,"कुण्ठित बन्दै गएको शिक्षा क्षेत्रमाथि चिन्तनमनन गर्दै प्रस्तुत गरिएको अंग्रेजी, गणित र विज्ञान विषयक सम्पादकीय लाखौं विद्यार्थीको भूत, वर्तमान र भविष्यसँग केन्द्रित छ । कुरूप राजनीतिक पञ्जाले गाउँ, सहर कुनै ठाउँका विद्यार्थीलाई ङ्याक्न छाडेको छैन । जस्तो हालै मुलुकको दुर्गम जिल्ला जुम्लामा नेकपा र कांग्रेसको पौंठाजोरीले निरीह बालबालिकामा जहर भरिदिएको छ । राजनीतिको र सम्म नजान्ने निर्विकार विद्यार्थीलाई दुई कित्तामा बाँडेर आआफ्नो पक्षमा तान्न नेताहरू लागिपर्दा राजनीतिक लडाइँबाट तर्सेर भागाभाग गर्दै विद्यार्थी टाढाको स्कुलमा जान बाध्य भएको सन्दर्भ दुर्भाग्यपूर्ण हो । मुलुकभर यस्तै झुटनीति, हुल्लडबाजी हावी हुँदा नेताले कहिल्यै सामुदायिक विद्यालयमा अध्ययनरत विद्यार्थी अंग्रेजी, गणित र विज्ञान विषयमा किन कमजोर भए ? निराकरणका उपाय केके हुन सक्छन् भन्ने विषयमा सोचेको देखिँदैन । एसईई र १२ कक्षाको नतिजामा अधिकांश विद्यार्थी उक्त विषयमा कमजोर देखिनु, गतवर्ष एसईईमा सम्मिलित ४ लाख ७५ हजार परीक्षार्थीमध्ये ५० प्रतिशत विद्यार्थीले न्यून अंक प्राप्त गर्नुले लामो समयदेखि यही हालत रहँदासमेत प्रशासक, नेतृत्व कानमा तेल हालेर बसेका छन् । मुलुकभरका २७ हजार ९ सय १४ वटा सामुदायिक विद्यालयमध्ये ७० वटामा मात्र गणित, विज्ञान र अंग्रेजीको पूरै दरबन्दी भएका विद्यालय हुनु, दुर्गम क्षेत्रमा ध्यान पुग्न नसक्नु, अदक्ष शिक्षकले बाध्य भई यस्ता विषय पढाउनु, अधिकांश विद्यालयमा शिक्षक र विद्यार्थीको अनुपात नमिल्नु जस्ता सन्दर्भ निमुखा विद्यार्थीको निम्ति घातकसिद्ध भएका छन् । भुवनेश्वर शर्मा, चन्द्रागिरि२, काठमाडौं"
ताप्के नताती बिँड तातेपछि,"अहिलेसम्मको अवस्थालाई नियाल्दा संस्थापन पक्षबाट देउवाको प्रतिद्वन्द्वी अरु कोही देखिएको छैन । तर संस्थापन इतरबाट कोइराला परिवारमा नै एकमत छैन भने वरिष्ठ नेता रामचन्द्र पौडेल, पूर्व महामन्त्री कृष्णप्रसाद सिटौला पनि सभापतिका लागि तम्तयार देखिएका छन् । उनीहरू तेह्रौं महाधिवेशनमै सभापतिमा उठेर पराजित भएका हुन् । महाधिवेशन हुन पार्टी सभापति तात्नुपर्ने हुन्छ । तर सभापतिले अप्र्रत्यक्ष रूपमा पार्टीको आगामी महाधिवेशनको कार्यकाल एक वर्ष तन्काउने छनक दिइसकेका छन् । कुनै जटिल परिस्थितिको सिर्जना नभए विधानमा तोकिएकै समयमा महाधिवेशन गराउनुपर्ने हो । तर अरुको पेलानलाई देउवाले सुनेका छैनन् र सुन्ने सामर्थ्य पनि राख्दैनन् । त्यसैले सो पार्टीमा अहिले अरू जति तातेर उचालिए पनि सभापतिको चाहना बेगर महाधिवेशन हुने छैन । अहिलेको अवस्था भनेको ताप्के नतातीकन बिँड तात्नु भनेजस्तो मात्रै हो । सुजन देवकोटा, पालुङटार४, गोरखा"
के समृद्धि दमकमा मात्र चाहिन्छ ?,"सामुदायिक विद्यालयको अवस्था लथालिङ्ग छ, त्यसलाई सुधार गर्ने योजना खोइ ? गाउँगाउँका भित्री खोलाहरूमा पुल नभएर वारपार गर्न सास्ती भोग्नु परिरहेको छ, ती खोलामा पुल बनाउने योजना खोइ ? त्यसैले अहिले बुद्धमूर्ति, भ्युटावर भन्दा पनि प्राथमिकताका आधारमा विकास गर्नु जरुरी छ । प्रधानमन्त्री भनेको देशको प्रधानमन्त्री हो, दमकको मात्र प्रधानमन्त्री होइन । गोविन्द विक, बुनपा१२, कपन, काठमाडौं"
विश्वविद्यालय नेतृत्वको नियुक्ति,"सात, विश्वविद्यालयमा नियुक्तिका लागि त्रिविका प्राडाभन्दा बाहिर पनि हेरौं । त्रिविका प्राडाहरूको रोलमोडल त्रिवि नै भएकाले तिनले नयाँ विश्वविद्यालयलाई त्रिविकै कमजोर प्रतिलिपिमा रूपान्तरण गरेको विगतको अनुभव छ । त्यसमाथि स्वार्थ बाझिने भएकाले प्रतिस्पर्धी विश्वविद्यालयलाई नयाँ उचाइमा पुर्याउन तिनलाई कुनै इन्सेन्टिभ छैन । त्यसैले साँघुरो चित्त नराखी ठूलो पुल मा नेतृत्व खोजौं । अहिले देशभित्रै पनि र बाहिर विश्वका विभिन्न विश्वविद्यालयमा अध्ययन, अनुसन्धान र अध्यापन गरिरहेका नेपालीहरू छन्, जो अवसर पाएमा नयाँ भिजनसाथ नेतृत्व गर्न तत्पर हुन सक्छन् । लेखक मार्टिन चौतारी सम्बद्ध अध्येयता हुन् ।"
कम्युनिस्ट ट्रमा सेन्टर,"रसिला शान्तिकालमा माओवादीको पन्जाबाट उम्किन् । त्यसपछि घरपरिवारसँग भारत गइन् र उतै औषधि गरिन् । उतै सानोतिनो काम गरेर बसिन् । यता लाल बडामहाराजाधिराजहरू सिंहदरबारमा सत्तासीन भए । रसिलाले जीवन के हो भनी सोधे अचेल भन्दी हुन्, बैकिनी भनेको ओखल हो । रातासेतापेंला जै मुुसलले कुटे पनि हुने ! यिनै मुसलको विरुद्ध आगो हुनुपर्छ । उनी यस्ती जीवित पात्र हुन्, जो आफ्ना लागि आफै आवाज बनिन् । बहुलाही भइनन्, सद्दे रहिन् ।यो सन्दर्भमा, महिलामुक्तिलाई आफ्नै जीवनमा लागू गर्ने नृत्याङ्गना इजाडोरा डङ्कनको भनाइ सम्झना हुन्छ, आशा सारै कठिन समयमा पनि बाँच्ने वृक्ष हो । यसका हाँगाबिँगा झर्छन्, सुक्छन्, मुर्झाउँछन्, तैपनि यो वृक्ष नयाँनयाँ रूपमा फेरि पलाउँछ । हुन पनि हो, यसो नहुँदो हो त पितृसत्ताको साइनाइड खाएर पनि स्त्री कसरी बाँचिरहन्छे ? कसरी महिलामुक्तिका लागि आवाज उठाउँछे ? कसरी मनुष्यत्वका लागि ऊ लडिरहन्छे ? यो आशाको वृक्ष नहुँदो हो त न स्त्री रहन्थे, न सृष्टि रहन्थ्यो । न रसिला कम्युनिस्ट ट्रमा सेन्टरझित्र बाँचिरहन्थिन् !"
पहाड उक्लिने राजनीति,"पहाड उक्लिने चाहना सराहनीय छ । यो नारा कर्णप्रिय पनि छ । तर, विगतमा तराईकै कुनै समुदायलक्षित चुरे कटा देंगे नारा दिएकामा वा कुनै समुदायको पलायन हुँदा मौन बसिएकामा क्षमा माग्नु त्यसको पूर्वसर्त हो । एकीकरणमार्फत नेताविशेषले आफ्नो राजनीतिक सुरक्षाको दाउ राख्नु भएन । दल बलियो बनाउने चाहना हो भने त्यसै अनुरूप दलीय संरचना समावेशी बनाउनु पर्यो । यी दुइटै दलको शीर्ष नेतृत्वमा, मधेसको कोणबाट, पूर्वीयाहरूको वर्चस्व छ । दल भनेको राजनीतिक चौतारी हुनुपर्छ । यसरी हेर्दा मधेसका दलहरूले साँच्चिकै राजनीतिक चरित्र आत्मसात् गर्नै सकेका छैनन् । त्यही भएर सामूहिक नेतृत्वको विकल्प छैन । आन्दोलन र सत्तामा हिस्सेदारी दुई फरक कुरा हुन् । सत्तामा पुग्ने गणितको जोहोमा लागेर कोही मधेसी प्रधानमन्त्री बन्न सक्ला, तर आन्दोलनले तार्किक अवतरण नपाउन सक्छ । वर्चस्वशाली भर्सेस सीमान्तीकृतको लडाइँका निम्ति पहिला स्वयं मधेसमा खुट्टा राखेको शक्ति प्रस्ट हुनुपर्यो । त्यसै गरी साझा न्यूनतम लक्ष्यका निम्ति अन्य वञ्चित समूहलाई हातेमालो गर्नुपर्यो । नेकपा र कांग्रेसभित्र पनि सार्थक सङ्घीयताका लागि दबाब समूह खडा गर्नुपर्यो । सीमान्तीकृतका लागि शक्तिशाली संगठन निर्माण गर्न समावेशिता, सामञ्जस्यता र संवादको सूत्र प्रयोग गर्दै अगाडि बढ्न सकिन्छ । यो अवसर र चुनौती दुइटै हो । यो काम सत्तामा बसेर सम्भव हुँदैन ।"
होचा हिमाल चढेपछि मात्र सगरमाथा,"पर्यटन विभागका महानिर्देशक डन्डुराज घिमिरे, उपसचिव मीरा आचार्य, नेपाल पर्वतारोहण संघका अध्यक्ष सन्तवीर लामा र टानका अध्यक्ष नवराज दाहाल सदस्य रहेको कार्यदलले पर्वतारोहणका कार्यमा संलग्न ट्रेकिङ एजेन्सीको सञ्चालक वा व्यवस्थापक पर्वतारोहणसम्बन्धी ज्ञान भएको हुनुपर्ने भनी सिफारिस गरेको छ । आरोहण व्यवस्थापन गर्ने एजेन्सीले उद्धारसम्बन्धी व्यवस्थित योजना, तालिम प्राप्त उद्धार टिम र कम्तीमा एक जना यससम्बन्धी डाक्टर सेवाको प्रबन्ध मिलाएको हुनुपर्नेछ । एजेन्सीहरूले आरोहणका लागि प्रयोग गरिने औजार, अक्सिजन तथा अन्य बन्दोबस्तीका सामान अन्तर्राष्ट्रिय गुणस्तरको अनिवार्य प्रयोग गर्नुपर्नेछ । मन्त्री भट्टराईले प्रतिवेदनको सिफारिस चाँडै लागू गरिने बताए ।"
खाडलमा पर्दै छन् श्रमिक,धादिङको गल्छी र गजुरी गाउॅपालिकामा पर्ने त्रिशूली नदी खण्डका विभिन्न स्थानमा रातिको समयमा ठूला मेसिन प्रयोग गरेर बालुवा झिक्ने गिरोह नै सक्रिय रहेको र त्यस्ता गिरोहलाई समात्न प्रशासन मौन बसेको उनीहरूले बताउँछन् । नदीजन्य पदार्थको जिल्ला अनुगमन समिति संयोजकसमेत रहेका जिल्ला समन्वय समिति संयोजक जगन्नाथ नेपालले प्रदेश सरकारले यससम्बन्धी कानुन पारित गर्न ढिलाइ गरेकाले बेथिति बढेको बताए । कानुन बन्न ढिला भएकाले बालुवा उत्खनन्मा बेथिति बढेको छ उनले भने ।
किन सार्वजनिक गरिएन रिपोर्ट ?,"प्रधानमन्त्री ओलीको १२ वर्षअघि मृगौला प्रत्यारोपण गरिएको थियो । उनले पछिल्लो समय सैनिक अस्पताल छाउनीमा परीक्षण गराउँदा केही समस्या बढेपछि चिकित्सकहरूले विदेशमा जान सल्लाह दिएका थिए । त्यही आधारमा ओली सिंगापुर गएका हुन् । प्रधानमन्त्रीका प्रेस सल्लाहकार कुन्दन अर्यालले भने विरोधका लागि विरोध गर्ने शैलीबाट मात्र प्रधानमन्त्रीको उपचारको विषय उठाइएको बताए । प्रधानमन्त्रीले पहिले पनि त्यहाँ उपचार गराउनुभएको थियो । त्यसैले अहिले एकपटक त्यहीं जाने भन्ने चिकित्सकहरूको सल्लाहअनुसार जानुभएको हो, उहाँले म ठीक छु, स्वस्थ छु भनेपछि योभन्दा थप स्पष्ट पार्नुपर्ने के छ र ? अर्यालले भने, उपचारको खर्च व्यक्तिगत रूपमा गरिएको हो । उनले यो विषय कुनै अपारदर्शी नभएको दाबी गरे ।"
बालिका बेचबिखन आरोपमा बालमन्दिरकै निर्देशक पक्राउ,"प्रहरीले स्मिथले कसरी वडा कार्यालयबाट जन्मदर्ताको कागजात बनाइन्, त्यसका निम्ति ककसले कसरी सहयोगी भूमिका खेल्यो भन्नेबारे पनि अनुसन्धान अगाडि बढाएको छ । प्रहरी परिसर काठमाडौंका एक अधिकारीले काठमाडौंस्थित बेलायती दूतावासले कसरी बच्चाको राहदानी बनाइदियो भन्नेबारे पनि बुझ्ने काम थालिएको बताए । काठमाडौंस्थित बेलायती दूतावासले अन्ना बेला लक्ष्मी स्मिथ श्रेष्ठको नाममा बालिकाको राहदानी बनाएको जनाएको छ । अध्यागमन विभाग स्रोतका अनुसार काठमाडौंस्थित बेलायती दूतावासले स्मिथको प्रकरणमा शंकास्पद चासो देखाएको बतायो । स्रोत भन्छ, स्मिथलाई बच्चा लिएर नेपालबाट जाने काममा सहजीकरण गरिदिनका लागि दूतावासले अध्यागमनलाई पत्र नै लेखेको छ । बालिकालाई अहिले कान्ति बाल अस्पतालमा राखिएको छ ।"
जापानमा गर्मीले २३ को मृत्यु,टोकियोमा मात्रै १४ सय ६५ जना अस्पताल पुगेका थिए भने सैतामाका ९ सय ७७ जना बिरामी थिए । अस्पतालमा उपचार गराउन पुगेका बिरामीमध्ये ५५ प्रतिशतभन्दा बढी ६५ वर्षभन्दा बढी उमेरका रहेको अस्पतालले जनाएको छ । जापानी मौसम विज्ञान विभागका अनुसार यो वर्षकै सबैभन्दा धेरै गर्मी बुधबार महसुस गरिएको छ । यो वर्ष धेरै गर्मी भएको स्थानमा तापक्रम ४०३ सेल्सियस पुगेको छ ।
'पाठ सिकाउने समय आइसक्यो',विज्ञहरूका अनुसार पाकिस्तानका पछिल्ला निर्णयले भारतमाथि कुनै दबाब सिर्जना हुने छैन । यसै साताको सुरुमा पाकिस्तानी प्रधानमन्त्री खानले भारतको कदमविरुद्ध अन्तर्राष्ट्रिय जगत्ले खुलेर समर्थन नगरेकामा आपत्ति जनाएका छन् । अगस्ट १९४७ मा बेलायतको शासनसत्ता ढलेसँगै भारत र पाकिस्तानको उदय भएको थियो । दुई मुलुकको विभाजनका क्रममा भड्किएको हिंसामा परेर लाखौं मानिस मारिएका थिए ।
नेपालीबारे सुरक्षा चासो,"मोदी सरकारले गत सोमबार जम्मुकश्मीरले उपभोग गर्दै आएको संविधानको धारा ३७० र धारा ३५ (क) खारेज गरे पछि त्यहाँको परिस्थिति तनावपूर्ण बनेको हो जम्मु र लेहलद्दाक क्षेत्रमा परिस्थिति केही सहज भए पनि कश्मीर उपत्यकाभित्र त्यसमा पनि श्रीनगरको स्थिति भने अझै असहज रहेको छ । ईदका लागि आइतबार सुरक्षा व्यवस्था केही खुकुलो बनाइएको भए पनि बुधबार स्वतन्त्रता दिवसलाई ध्यानमा राख्दै पुनः कडाइ गरिएको छ । जसका कारण विशेषगरी श्रीनगर र आसपासका जिल्लामा रहेका नेपालीलाई दैनिक उपभोग्य सामान किन्न पनि कडाइ भएको धारणा दूतावासमा भएको छलफलमा सहभागी प्रवासी नेपाली संगठनका प्रतिनिधिहरूले राखेका थिए । साथै, जम्मुकश्मीरमा देखिएको तनावपूर्ण स्थितिले त्यहाँको पर्यटन क्षेत्रमा ठप्प भएको हुँदा त्यस क्षेत्रमा काम गर्ने नेपालीको रोजगारी नै संकट परेको समेत उनीहरूले बताएका थिए । साथै आफूहरूले जम्मुकश्मीरमा रहेका नेपालीको अवस्था बुझ्न दूतावास र प्रवासी संगठनहरूको प्रतिनिधिहरू सम्मिलित संयुक्त टोली पठाउनका पहल गर्नसमेत दूतावासलाई आग्रह गरेको समेत उनले जानकारी दिए ।"
भारतको केरलामा बाढीको चेतावनी,"केरलामा गत वर्ष पनि भीषण बाढीले सताएको थियो । सन् २०१८ मा भारतमा बाढीका कारण करिब ४ सय ५० जनाको मृत्यु भएको थियो । हाल केरलामा भीषण बाढीका कारण ९५ व्यक्तिको मृत्यु हुनका साथै अन्य ५९ व्यक्ति बेपत्ता रहेको केरला प्रहरीले बुधबार एएफपी समाचार समितिलाई जानकारी दिएको छ । यसैगरी, केरलाको छिमेकमा पर्ने कर्नाटक राज्यमा बाढीका कारण ४८ व्यक्तिको मृत्यु भएको छ । सो राज्यमा करिब ६ लाख ७७ हजार जनालाई उद्धार गरिएको अधिकारीले जानकारी दिएका छन् । पश्चिमी राज्य गुजरात र महाराष्ट्रमा बाढीका कारण ६६ व्यक्तिको मृत्यु हुनुका साथै लाखौं व्यक्तिलाई उद्धार गरिएको स्थानीय सञ्चारमाध्यमले जानकारी दिएको छ ।"
राहुल र मल्लिकबीच जुहारी,"राहुल र थरुरको जवाफले अप्ठ्यारोमा परेका गभर्नर मल्लिकले व्यक्तव्य नै निकालेर आफूले राहुललाई पूर्वसर्तहरू राखेर भ्रमणका लागि आउन नभनेको दाबी गरेका छन् । साथै, उनले राहुलको आग्रहलाई स्थानीय प्रहरी र प्रशासनलाई आवश्यक प्रक्रियालाई जिम्मा लगाएको समेत बताएका छन् । राहुल गान्धीले स्थानीय सर्वसाधारणका लागि थप स्थिरता र समस्या सिर्जना गर्न विपक्षी नेताहरूको प्रतिनिधिमण्डलाई ल्याउँछु भनेर विषयलाई राजनीतीकरण गर्दै हुनुहुन्छ, मल्लिकले भनेका छन् ।"
रंगीचंगी राखी,"रक्षाबन्धनको नाममै रक्षा भन्ने शब्द जोडिएकाले यसलाई सकारात्मक रूपमा ग्रहन गर्नुपर्ने संस्कृतिविद् हरिराम जोशी बताउँछन् । भारत हुँदै तराई र पहाडमा बिस्तारै छाउँदै गएको यो संकृतिबारे पहिले ज्ञान नभएरै मानिसले यसप्रति चासो नदेखाएको उनको अनुमान छ । अहिले पहाडका मानिसमा यसबारे ज्ञान भयो र मान्न थाले । यसलाई नराम्रो भन्न मिल्दैन, उनी भन्छन् ।"
प्रकोपविरुद्ध भित्तेकला,"चित्रकार सुमित्रा रानाले प्रकृति र मान्छेको सम्बन्ध देखाएकी छन् । प्रकृतिको संरक्षण गरे मात्र मानव जातिको अस्तित्व बचाउन सकिने उनका चित्रमा वर्णन छन् । सुदर्शन पन्थ, अन्कित गुप्ता, डोलबहादुर आले, कुलदीप थापा, सन्तोष गुरुङ र सन्तोष न्यौपानेले प्रकोपले बिचल्ली ल्याएका चित्र कोरेका छन् । जिया थापा, राजु खड्का, हरि थापा, अमर क्षत्री र रिंकी नेपालीले प्राकृतिक विपत्ति आउन नदिन अपनाउनुपर्ने सावधानीबारे चित्र उतारेका छन् । दिनभर भित्ते कला कोरेका उनीहरूले साँझ परेपछि सडकमा नेपालको चित्र बनाए । चित्रमा मैनबत्ती बालेर विपत्तिमा ज्यान गुमाएका प्रति श्रद्धाञ्जली दिए ।"
मीनालार्ई साथ,"डकुमेन्ट्रीमा उनले कोरियोग्राफर र ब्युटिसियन बन्ने तीव्र इच्छा रहेको भए पनि आर्थिक अभावमा पूरा हुन नसकेको बताएकी थिइन् । यति बेला उनका शुभचिन्तकहरूले सहयोगी हात अघि बढाएका छन् । दुतबहादुर गर्बुजा पुन मगरको संयोजनमा बेलायतबाट संकलित ३ लाख ७१ हजार १ सय ४५ रुपैयाँ बुधबार हस्तान्तरण गरियो । चलचित्रकर्मी सञ्जोग लाफा मगरले आत्मनिर्भर अभियान चलाए पनि उनकै पहलमा सहयोग जुटेको हो । बीएफबीएस रेडियो कार्यक्रममा उनै सञ्जोग र विनोद खड्काले रकम हस्तान्तरण गरे । मिगिन थापा मगरको संयोजनमा अमेरिकामा पनि आर्थिक संकलन भइरहेको सञ्जोगले बताए । दुई महिनाअघि बुबाको मृत्यु भएपछि आमा, बहिनी घर सम्हाल्नुपर्ने बाध्यतासँगै काठमाडौंमा आत्मनिर्भर बन्न उनी कोरियोग्राफर र ब्युटिसियन तालिम लिइरहेकी छन् ।"
ठडिए पारस,पारसमणिले नेपालका धरणीधर कोइराला र सूर्यविक्रम ज्ञवालीसित मिलेर दार्जिलिङमा साहित्य र शिक्षाका लागि सुरुवाती संघर्ष गरेको भन्दै भरतमणि प्रधान र उदयमणिले परिवारको दृष्टिमा पारस शीर्षकमा आफ्ना अनभूति सुनाए ।
वरिष्ठ सहसचिवलाई प्रदेश पठाइँदै,"सात प्रदेशमा इन्जिनियरिङ समूहका एकएक जना गरी सात मन्त्रालयमा ७ जना सचिवको दरबन्दी छ । केन्द्रमा इन्जिनियरिङ क्लस्टरका तीन सचिव पद हालै रिक्त भएका छन् । वरिष्ठ सहसचिवमध्येबाट प्रदेशमा सचिव बनाउने हो भने इन्जिनियरिङका सातै जना केन्द्रको सचिवका लागि दाबेदार हुने र बढुवा हुन संघीय राजधानी आएर दौडधुप गर्ने अवस्था आउँछ र त्यसले मन्त्रालय नै प्रशासनिक नेतृत्वविहीन हुने अवस्था आउन सक्ने प्रशासनविद्ले औंल्याएका छन् । एक सचिव बढुवाका लागि तीन वरिष्ठ सहसचिवको नाम सिफारिस हुने कानुनी व्यवस्था छ । सामान्य प्रशासन, कानुन र वन तथा कृषि क्लस्टरको सहसचिवमा समेत यही प्रवृत्ति लागू हुने भएकाले वरिष्ठलाई प्रदेशको सचिव बनाउने प्रस्तावित व्यवस्थाबारे पुनर्विचार गर्नुपर्ने ती प्रशासनविद् सुझाउँछन् । प्रदेशको निजामती प्रशासनलाई स्थिर बनाउन कानुन संशोधन गरी प्रदेशमा कम्तीमा एक वर्ष सचिव भएको सहसचिव मात्र केन्द्रको सचिवमा बढुवा हुन पाउने र प्रदेशको प्रमुख सचिव भएर कम्तीमा एक वर्ष निजामती प्रशासनको नेतृत्व गरेको सचिव मुख्यसचिवमा पदोन्नति हुने व्यवस्था गर्नुपर्ने सुझाव ती प्रशासनविदको छ । कानुनमै व्यवस्था गर्ने हो भने प्रदेशको सचिव र प्रमुख सचिवमा जान हानाथाप हुन्छ । प्रदेशको निजामती प्रशासन स्थिर हुन्छ, उनले भने, प्रदेशमा हासिल गरेको अनुभवका कारण त्यस्तो व्यक्तिले केन्द्रीय मन्त्रालय र मुख्यसचिवमा समेत राम्ररी नेतृत्व गर्न सक्छ ।"
आफ्नै फैसलामा सर्वोच्चको प्रश्न,तर एनसेलले सेयर बिक्री र त्यसबापत हुने पुँजीगत लाभकरको विवरण बुझाएको छैन । ठूला करदाता कार्यालयले दफा १०१ बमोजिम संशोधित करसमेत निर्धारण गर्न सक्ने व्यवस्था छ । त्यही व्यवस्थाअनुसार एनसेलले यसअघि नै आय विवरण बुझाएकाले ठूला करदाता कार्यालयले संशोधित कर निर्धारण गरेको हो । एनसेलले दफा ९९ अनुसार आफूले आय विवरण नबुझाएकै अवस्थामा कर निर्धारण भएको दाबी गरेको छ । जबकि यो अवसर उसले ४ वर्षअघि गुमाइसकेको छ । कर कार्यालयमा पेस भएको आय विवरणमाथि शंका लागेमा परीक्षण गरी कर प्रशासनले संशोधित कर निर्धारण गर्न सक्ने व्यवस्था छ । एनसेलले आफूमाथि संशोधित कर निर्धारण गरिएकामा आपत्ति जनाएको हो ।
बढी भ्रमण गर्नेमा महानगरका मेयर,"धेरै पदाधिकारी आयोजकको खर्चमा जाने गरेको पाइएको छ । पदाधिकारीले चीनमा १८ पटक, अमेरिकामा १५ पटक, जापान र दक्षिण कोरियामा सातसात पटक भ्रमण गरेका छन् । मन्त्रालयले स्थानीय तहका पदाधिकारीको वैदेशिक भ्रमणलाई व्यवस्थित र मितव्ययी बनाउन विदेश भ्रमणसम्बन्धी निर्देशिका२०७५ र स्थानीय तहका कर्मचारीको विदेश भ्रमणसम्बन्धी निर्देशिका २०७५ जारी गरेको छ ।निर्देशिकामा आयोजकले खर्च नबेहोर्ने तर स्थानीय तहका लागि अत्यावश्यक प्राविधिक, वस्तुगत सहायता उपलब्ध गराउने खालका कार्यक्रममा बढीमा दुई जनासम्मको टोली बनाएर भ्रमणका लागि मात्र सहमति दिने गरिएको जानकारी मन्त्रालय स्रोतले दिएको छ ।"
निजामती विधेयकमा सहमति जुटेन,"क्षमता र व्यवस्थापन परीक्षण गरिने राजपत्रांकित प्रथम श्रेणीका निजामती कर्मचारीलाई कुनै मन्त्रालय वा विभागको नेतृत्व दिन उसको क्षमता परीक्षण गरिने भएको छ । आवश्यकताअनुसार क्षमता देखिए मात्र त्यस्ता कर्मचारीलाई विभागीय प्रमुख बनाइनेछ । कुन तहको कर्मचारी हो त्यसभन्दा माथिल्लो तहको नेतृत्वमा बन्ने समितिले यस्तो परीक्षण गर्ने व्यवस्था संघीय निजामती विधेयकमा राखिएको छ । राज्य व्यवस्था समितिमा सांसदले कर्मचारीको नेतृत्व क्षमता र व्यवस्थापन परीक्षण गर्ने व्यवस्था राख्न सहमत भएका भएपछि यो प्रावधान राखिने भएको हो । साथै राजपत्रांकित प्रथम श्रेणीका कर्मचारीले नेतृत्व गरेको विभाग वा मन्त्रालयमा भएको आन्तरिक व्यवस्थापनको पनि परीक्षण गरिनेछ । यस्तो परीक्षणबाट उत्पन्न सवै परिणामको जिम्मेवार पनि कार्यालय प्रमुख नै हुनेछ, यो एक प्रकारको लेखा परीक्षण जस्तै हो, सचिव कोइरालाले भने, कार्यालयको फर्निचरदेखि खरिद प्रक्रियासम्मको विषयलाई हेरेर उसले व्यवस्थापन सही गर्यो कि गलत भन्ने हेरिन्छ । कोइरालाले परीक्षण गर्दा कसैमाथि अन्याय नहोस् भन्नाका लागि बुँदागत रूपमा प्रावधानहरू राखिएको उल्लेख गरे । यो कार्यसम्पादन मूल्यांकनभन्दा फरक प्रसंग भएको उनले जानकारी दिए ।"
श्रममन्त्रीको अनुपस्थितिले अनिर्णीत,सांसदहरूले घरेलु कामदारबारे मन्त्रालयको धारणा माग गर्दै उनीहरूको सुरक्षा ग्यारेन्टीबारे प्रश्न गरेका थिए । सचिव दाहालले पहिला श्रमस्वीकृति लिएर गएका घरेलु कामदारलाई पुनः श्रमस्वीकृति दिने बताउँदै नयाँ घरेलु कामदार गन्तव्य देशसँग सम्झौता र सुरक्षा ग्यारेन्टी नभएसम्म पठाउन नसकिने बताए । समिति सभापति विमलप्रसाद श्रीवास्तवले मन्त्रीलाई बोलाएर छलफल गरेपछि समितिले राय दिने बताए । बैठकमा सांसदहरूले घरेलु कामदारका विषयमा श्रम मन्त्रालय र सरकारले आफैं निर्णय गर्न नसकेर समितिलाई पन्छाउन खोजेको आरोपसमेत लगाएका थिए ।
प्राधिकरणको सेयर जारी गर्ने तयारी,"प्राधिकरणका अनुसार पछिल्लो तीन वर्षमा विद्युत् चुहावट १० दशमलव ४६ प्रतिशतले घटेको छ । अहिले प्राधिकरणको प्रणालीमा १५ दशमलव ३२ प्रतिशत चुहावट छ । तीन वर्षअघि चुहावट २२ दशमलव ९० प्रतिशत थियो । १० वर्ष अघि प्राधिकरणको प्रणालीमा करिब २९ प्रतिशत चुहावट थियो ।प्राधिकरणले भर्खरै सेयर निष्कासनका लागि प्रक्रिया सुरु गरेको भए पनि प्राधिकरणअन्तर्गतका कम्पनीहरूले भने सर्वसाधारणका लागि सेयर जारी गरिसकेका छन् । प्राधिकरणअन्तर्गतका माथिल्लो तामाकोसी जलविद्युत् कम्पनी, सान्जेन जलविद्युत् कम्पनी, रसुवागढी हाइड्रोपावर कम्पनी, चिलिमेजस्ता कम्पनीले सर्वसाधारणका लागि सेयर निष्कासन गरिसकेका छन् ।"
सहुलियत कर्जा ३४ अर्ब,"राष्ट्र बैंकले भने बैंक तथा वित्तीय संस्थाले बिस्तारै कर्जा विस्तार गरिरहेको दाबी गरेको छ । ती क्षेत्रमा कर्जा विस्तार गर्न बैंक तथा वित्तीय संस्थालाई बाध्यकारी व्यवस्था नभएकाले राष्ट्र बैंकले दबाब दिन नसक्ने प्रवक्ता लक्ष्मीप्रपन्न निरौलाले बताए । बैंकले सबैभन्दा पहिला जोखिम हेर्छ, उनले भने, बैंकले कर्जाको समयमै ब्याज पाउँछु कि पाउँदिन हेर्ने हो । सबै मापदण्ड पूरा भएका पीडितलाई बैंक तथा वित्तीय संस्थाले जसरी भए पनि ऋण दिने भएकाले समस्या नभएको उनका भनाइ छ ।"
पहुँचमा छैन महिला उद्यमी कर्जा,सहुलियतपूर्ण कर्जा अनुदानसम्बन्धी कार्यविधि २०७५ अनुसार महिला उद्यमीलाई नेपालमा नै व्यवसाय गर्न सहज र आकर्षित गराउने उद्देश्यले सरकारले सहुलियतपूर्ण कर्जा ल्याएको हो ।
'ईयूको बन्देजमा कारण छैन',मन्त्री भट्टराईले अन्तर्राष्ट्रिय विमानस्थलमा सुधार भइरहेको जानकारी गराउँदै विमानस्थललाई थप सुधार गर्दै लगिने बताए । भट्टराईले अध्यागमन छिट्टै स्मार्ट बनाउँदै यही वर्षको डिसेम्बरसम्म गौतम बुद्ध अन्तर्राष्ट्रिय विमानस्थल सञ्चालनमा ल्याउने गरी काम भइरहेको बताए । कार्यक्रममा नेपाल चेम्बर अफ कमर्सका अध्यक्ष राजेशकाजी श्रेष्ठले युरोपियन युनियनले लगाएको बाधाले नेपालमा पर्यटनमा असर परेको बताएका थिए । उनले भाडामा कार्टेलिङ भएकाले हवाई टिकट महँगो भई चिनियाँ पयर्टक उल्लेख्य संख्यामा आउन नसकेको बताए । उनले २०२० पर्यटन भ्रमण वर्ष सफल बनाउन सबै पर्यटकलाई भिसा शुल्क कम गर्न र पर्यटन आगमनको संख्या बढाएर त्यसबाट राजस्व वृद्धि हुने सुझाव दिए । कार्यक्रममा चेम्बरको लेटरहेडमा पर्यटन भ्रमण वर्ष २०२० को लोगो राखेर सार्वजनिक गरिएको थियो ।
दूधको मूल्य बढाउन समिति गठन,"दूधको उत्पादनमा मौसमी प्रभाव विश्लेषण (फ्लस र ड्राई सिजन), दूधको गुणस्तर (परिमाणत्मक, गुणात्मक) आन्तरिक तथा बाह्य बजारसँग प्रतिस्पर्धा, मुद्रास्फीति दर र विगत २ वर्षको बजार मूल्य वृद्धि विश्लेषण गर्ने उल्लेख छ ।"
अर्थ समितिले देखायो चासो,बैंकलाई सहायक कम्पनीमार्फत ब्रोकर सञ्चालन गर्न पाउने व्यवस्था राष्ट्र बैंकले गरेपछि करिब डेढ दर्जन बैंकले आफ्नो प्रवन्धपत्र नियमावली संशोधन गरिसकेका छन् । तीमध्ये केहीले ब्रोकर लाइसेन्सका लागि नेपाल स्टक एक्सचेन्ज (नेप्से) मा आवेदनसमेत दिइसकेका छन् । उपसमिति गठन भए पनि विधि र प्रक्रिया पूरा गरेका बैंकका सहायक कम्पनीलाई ब्रोकर लाइसेन्स वितरण गर्न समस्या नहुने अर्थ समिति स्रोतले बतायो । यसअघि नेपाल धितोपत्र बोर्डले बैंकका सहायक कम्पनीलाई धितोपत्र दलालको लाइसेन्स प्रदान गर्न नेपाल स्टक एक्सचेन्जलाई प्रचलित कानुनअनुसार सिफारिस गर्न भनेको थियो ।
दूध किसानलाई आधा मूल्य,"तीनै तहका सरकारले किसानलाई ठगिन नदिन सरकारीमार्फत उत्पादन र बजारीकरणको योजना अगाडि सारेका छन् । कतिपय नाम चलेकै सहकारी किसानमैत्री छैनन् । केही जान्नेबुझ्नेले दूधको मूल्य तय गर्ने र किसानलाई ठग्ने गरेका छन् । यसले गर्दा दूध किसान मर्कामा परेका हुन् ।सैनामैनाको रामापुरका दूध उत्पादक किसान नारायण पौडेलले सहकारी सञ्चालक प्रत्यक्ष रूपमा दूध उत्पादनमा सहभागी नभएका हुँदा दूध उत्पादक सहकारीबाटै पनि किसान ठगिएको बताए । धेरै सहकारी व्यापारी र बिचौलियाको जिम्मामा छन्, उनले भने, यसमा सुधार्न सके किसान ठगिनबाट बच्नेछन् । दूधमा कति फाइदा लिने ? यसको स्पष्ट सरकारी नीति छैन । प्रदेश ५ को भूमि व्यवस्था, कृषि तथा सहकारी मन्त्रालयका पशुपन्छी शाखा प्रमुख डा प्रदीप शर्मा पौडेलले किसानबाट किनेको दूधको १० प्रतिशतभन्दा धेरै फाइदा राख्न नहुने बताए ।"
विषादी प्रयोगबारे कृषकमा जानकारी कम,"विषादीको अत्यधिक प्रयोगले क्यान्सर, स्नायु विकासमा असर, छालामा समस्या, गर्भपतन, विकलांग बच्चा जन्मने, बच्चाको वृद्धि विकासमा अनियमितता, वातावरणीय असर पुर्याउने भएकाले सरकारले विभिन्न १४ कडाखाले विषादी प्रयोग गर्न पूर्ण प्रतिबन्ध गरेको छ । प्रतिबन्धित विषादी जमिनमा लामो समयसम्म रहने र त्यसले विभिन्न असर पार्ने विभिन्न अध्ययनले देखाएका छन् ।नेपालमा क्लोरोडेन, टोक्साफेन, डीडीटी, बीएचसी, डाइअल्ड्रिन, लिण्डेन, इन्डिन, फस्मामिडन, अल्ड्रिन, मिथायल पाराथायन, हेप्टाक्लोर, अर्गेनो मर्करी क्लोराइड, मिरेक्स र मेनोक्रोटोफसलगायत विषादी पूर्ण प्रतिबन्ध गरिएको छ ।"
एनआईसी एसियाको चाडवर्प लक्षित उपहार,काठमाडौं (कास) एनआईसी एसिया बैंकले ग्राहकलाई मध्यनजर गर्दै एनआईसी एसिया रेमिटको चाडपर्व योजना बुधबारबाट सञ्चालनमा ल्याएको छ । यस योजनाअन्तर्गत रेमिटबाट नेपालभित्र एकपटक रक्म पठाउँदा अर्को पटक सित्तैमा पठाउने व्यवस्था बैंकले गरेको प्रेस विज्ञप्तिमार्फत जनाएको हो । उक्त विप्रेषण रकम बैंकका देशभर फैलिएको २९५ शाखा कार्यालयहरूमा ९ हजारभन्दा बढी सहायक प्रतिनिधिहरूमार्फत सरल र सहज रूपमा भुक्तानी पाउनेछन् ।
एसबीआई र भ्रमण वर्ष सचिवालयबीच सम्झौता,सम्झौताअनुसार बैंकले जारी गर्ने कार्डहरूमा उक्त लोगो प्रयोग गरी नेपाल भ्रमण वर्ष २०२० लाई आफ्ना ग्राहक वर्गहरू तथा अन्य विभिन्न माध्यमहरूबाट प्रवर्द्धन गर्ने विषय प्रेस विज्ञप्तिमा जारी छ । बैंकका प्रमुख कार्यकारी अधिकृत अनुकुल भटनागर र सचिवालयका राष्ट्रिय कार्यक्रम संयोजकक सुरज वैद्यले हस्ताक्षर गरेका थिए ।
मेगा बैंकको मुनाफा ९२ प्रतिशत वृद्धि,बैंकले हासिल गरेको यो मुनाफा ३० दशमलव ५१ प्रतिशतले वृद्धि भएको जनाएको छ । आर्थिक वर्ष २०७५७६ को अन्तयसम्ममा बैंकले कर्जा तथा व्याज असुलीमा गरेका प्रभावकारी कार्यबाट निष्क्रिय कर्जाको अनुपातमा उल्लेख्य सुधार ल्याई उक्त अनुपातमा ० दशमलव ८६ प्रतिशत कायम राख्न सफल भई उल्लेख्य वितरणयोग्य मुनाफा हासिल गरेको जानकारी दिएको छ ।
इसेवा र यूके एडबीच सम्झौता,वित्तीय सेवाहरूमा आमनागरिकहरूको पहुँच वृद्धि गनुूका साथै सम्पूर्ण सेवा पाएकहरूका लागि नवीन डिजिटल वित्तीय सेवाको पहुँच बढाउने कार्यलाई प्रवर्द्धन गर्नु यसको उद्देश्य रहेको जनाइएको छ । इसेवा फोन पेका कार्यकारी अधिकृत सुभास सापकोटा तथा यूके एडको सक्षमका टिम लिडर निर्मल दाहालले सम्झौता पत्रमा हस्ताक्षर गरेका हुन् ।
अशोक लेल्यान्ड र पोखरा फाइनान्सबीच सम्झौता,काठमाडौं (कास) आईएमई ग्रुपअन्तर्गत सञ्चालित आईएमई मोटर्स प्रालिद्वारा प्रवर्द्धित अशोक लेल्यान्ड र पोखरा फाइनान्स लिमिटेडबीच बुधबार कर्जासम्बन्धी सम्झौता भएको छ । सम्झौताअनुसार आईएमई मोटर्सबाट सिफारिस पाएका ग्राहकहरूले अशोक लेल्यान्डको साधनहरूमा सहज रूपमा ७० प्रतिशतसम्मको कर्जा सुविधा पोखरा फाइनान्सबाट पाउने प्रेस विज्ञप्तिमा उल्लेख छ । आईएमई मोटर्सका भाइस प्रेसिडेन्ट इमरान ए खान र फाइनान्सका प्रमुख कार्यकारी अधिकृत रविचन्द्र गुरुङले सम्झौतामा हस्ताक्षर गरेका थिए ।
१० गतेदेखि तीज मेला,"काठमाडौं (कास) डीईसीसी नेपालको आयोजनामा भदौ १० देखि १४ गतेसम्म काठमाडौंको त्रिपुरेश्वरस्थित युनाइटेड वर्ल्ड ट्रेड सेन्टरमा १२ औं तीज तथा अन्तर्राष्ट्रिय व्यापार मेला हुने भएको छ । मेलाको तयारी पूरा भएको इभन्ट म्यानेजर इन्ट्रोडक्सन ट्रेड सो नेपाल प्रालिले प्रेस विज्ञप्तिमार्फत जानकारी दिएको छ । तीजको अवसरमा आयोजना गरिएको मेलामा १ सयभन्दा बढी कम्पनी, संघसंस्थाहरूको सहभागिता हुने र ५० हजारभन्दा बढीले अवलोकन गर्ने अपेक्षा छ ।"
ललितपुरमा प्राइम बैंकको शाखा,"काठमाडौं (कास) प्राइम कमर्सियल बैंक लिमिटेडले ललितपुरको महालक्ष्मी नगरपालिकामा बुधबारबाट शाखा सञ्चालनमा ल्याएको छ । स्थानीय उद्योगी, व्यवसायी, शिक्षक, समाजसेवी तथा विभिन्न पेसाकर्मीहरूको उपस्थितिमा बैंकको उद्घाटन गरिएको प्रेस विज्ञप्तिमा उल्लेख छ । बैंकले निक्षेपकर्ता तथा ग्राहकहरूलाई प्रदान गरिने सेवालाई थप गुणस्तरीय बनाउने बताएको छ ।"
सनराइज र नेपाल बैंकबीच सम्झौता,काठमाडौं (कास) सनराइज बैंक र नेपाल बैंकिङ इन्स्टिच्युटबीच तालिम तथा विकाससम्बन्धी सम्झौता भएको छ । बुधबार भएको सम्झौताअनुसार नेपाल बैंकिङ इन्स्टिच्युटले सनराइज बैंकका कर्मचारीलाई व्यक्तित्व तथा सीप विकासको प्रशिक्षणमा सहभागी हुने अवसर प्रदान गर्नेछ । वार्षिक ५० लाख रुपैयाँ बराबरको प्रशिक्षण गराइने उक्त सम्झौता प्रेस विज्ञप्तिमा उल्लेख छ । सनराइज बैंकका प्रमुख कार्यकारी अधिकृत जनक शर्मा पौड्याल र नेपाल बैंकिङ इन्स्टिच्युटका प्रमुख कार्यकारी अधिकृत सञ्जीव सुब्बाले सम्झौतापत्रमा हस्ताक्षर गरेका थिए ।
सिद्धार्थको शाखा धादिङमा,"काठमाडौं (कास) सिद्धार्थ बैंकले बुधबारदेखि धादिङबेंसीमा नयाँ शाखा सञ्चालनमा ल्याएको छ । बैंकले उक्त क्षेत्रका सर्वसाधरण तथा उद्यमीमाझ सबै प्रकार निक्षेप, कर्जा कारोबार सुविधा, रकम भुक्तानीलगायतका सम्पूर्ण बैंकिङ सेवा पुर्याउने उद्देश्यले शाखा सञ्चालनमा ल्याइएको प्रेस विज्ञप्तिमा बताइएको छ । बैंकले बैंकिङ प्रणालीलाई थप प्रविधिमैत्री बनाउन इन्टरनेटको माध्यमबाट आफ्नो रोजाइको बचत खाता खोल्न सकिने सुविधासमेत प्रदान गर्दै आएको छ ।"
मुख्य मन्त्रीको जिल्लामा ७९ सडकलाई बजेट,"सरकारका प्रवक्ता एवं भौतिक पूर्वाधार विकासमन्त्री चौधरीले सरकारले समावेशी रूपमै बजेट वितरण गरेको दाबी गरे । उनले प्रदेश संगठन संरचनाका कतिपय कार्यालय एउटा जिल्लामा रहेर त्यसले अन्य जिल्ला पनि हेर्ने भएकाले एकै जिल्लामा धेरै योजना र बजेट परेको जस्तो देखिए पनि समग्रमा बजेट समानुपातिक नै रहेको बताए । अलिअलि तलमाथि त भइहाल्छ, उनले भने, सरकारले सकेसम्म बजेट सबै जिल्लामा समान विकासको अवधारण र आवधिक योजनालाई आधार बनाएर ल्याएको छ ।"
"पानी परेन, रोपाइँ भएन",जिल्लामा पर्याप्त पानी नपरेर वर्षायाम नाम मात्रको भएको छ । जिल्लामा बढी धान फल्ने मुख्य समथर फाँटमा पानी अभावले रोपाइँ हुन नसकेको हो । असारको पहिलो सातासम्म लगातार वर्षा भए पनि त्यसयता जमिन भिज्ने गरी वर्षा भएको छैन । सातादिन बिराएर फाट्टफुट्ट परेको वर्षाले मूल नफुटदा धान रोप्न नपाइएको किसानले बताएका छन् ।
हात्तीसारमा विद्यार्थी आन्दोलित,सुनसरी (कास) धरानको केन्द्रीय प्रविधि क्याम्पस हात्तीसारमा माइक्रोबायोलोजीमा अध्ययरत विद्यार्थी बुधबार हातमा कालोपट्टी बाँधेर कक्षामा गए । नेपाल स्वास्थ्य व्यवसायी परिषद् (एनएचपीसी) ले माइक्रोबायोलोजी अध्ययन गरेका विद्यार्थीलाई विभेद गरेको भन्दै सांकेतिक विरोधमा कालोपट्टी बाँधेका हुन् । परिषद्ले नौ वर्षदेखि माइक्रोबायोलोजी अध्ययन गरेकालाई दर्ता प्रक्रियाबाट वञ्चित गरेको भन्दै विद्यार्थी आन्दोलित छन् । परिषद्को दर्ता नभएपछि मेधावी भए पनि माइक्रोबायोलोजी पढेकाहरू प्रतिस्पर्धा गर्नबाट वञ्चित छन् ।
संगीता र सञ्जु उत्कृष्ट लिफ्टर,सिनियर र जुनियर महिला तथा पुरुष गरी ४० तौल समूहमा प्रतिस्पर्धा भएको थियो । नयाँ राष्ट्रिय कीर्तिमान बनाउने खेलाडीले जनही १ हजार रुपैयाँ पाएका थिए । महिला विधामा मात्र २३ राष्ट्रिय कीर्तिमान स्थापित भएका थिए ।
कर्पोरेट क्रिकेट हुने,ईपीएलको पहिलो सिजनमा किंग्स प्लेअफमा पुग्न असफल रहेको थियो । गत सिजन दासको प्रशिक्षणमा टोली तेस्रो भएको थियो ।
स्किब्समा बास्केटबल,"काठमाडौं (कास) स्किब्सको आयोजनामा पाँचौं स्किब्स अन्तरस्कुल थ्री बाइ थ्री बास्केटबल प्रतियोगिता साउन ३२ देखि हुने भएको छ ।प्रतियोगितामा तीन विधामा ६९ टिमको सहभागिता रहने स्किब्सले जनाएको छ । सिनियर ब्वाइजमा २९, जुनियर ब्वाइजमा १६ र सिनियर गर्ल्समा २४ टिमले लिगकम नकआउट आधारमा प्रतिस्पर्धा गर्ने छन् । सिनियरमा होप भ्याली, जुनियरमा महामञ्जुश्री र गर्ल्समा निम्स साबिक विजेता हुन् ।"
न्युजिल्यान्डलाई टेलरले उकासे,विश्व टेस्ट च्याम्पियनसिपमा श्रीलंका र न्युजिल्यान्ड दुवैको यो पहिलो खेल हो । वर्षाका कारण २२ ओभरको खेल हुन सकेन ।
पिचबारे संसदीय समितिको प्रश्नै प्रश्न,"मन्त्रीको जवाफसामाजिक विकासमन्त्री घिमिरेले संसद्मा क्रिकेट पिच निर्माणमा अनियमितता भएको विषयमा सांसद नवोदिता चौधरीले उठाएको प्रश्नमा जवाफ दिएका थिए । उनले असल मनसायले काम गर्दा पनि गलत आरोप लगाउनु उचित नभएको बताए । सही काम र राम्रो काम गर्नेलाई प्रोत्साहन गर्नुपर्ने हो, उनले भने, क्रिकेट पिच निर्माणमा कहींकतै अनियमितता भएको हो भने कारबाही गर्नबाट पछि हट्दैनौं । उनले प्रदेश सरकारको कुनै पनि काममा गलत गर्नेलाई छुट नहुने प्रतिबद्धता जनाए । उनले क्रिकेट पिच निर्माणमा सञ्चारमाध्यमले गलत प्रचार गरेको भन्दै आक्रोश पोखे । उनले समाचारकै आधारमा सांसदहरूले कुनै पनि विषयमा आफ्नो धारणा बनाउनु उचित नभएको बताए ।"
सुगठन टोली बैंकक जाने,अगस्ट १६ देखि १८ सम्म हुने प्रतियोगितामा पुरुष ६५ केजीमा समिर श्रेष्ठ तथा पुरुष फिटनेस फिजिकमा राजु राई तथा महिला मोडेल फिजिकमा मल्लिका शाक्यले प्रतिस्पर्धा गर्नेछिन् । तीनै खेलाडी साउन पहिलो साता काठमाडौंमा भएको १२ औं दक्षिण एसियाली शारीरिक सुगठन प्रतियोगिताका पदक विजेता हुन् । समिर र मल्लिकाले स्वर्ण तथा राजुले रजत जितेका थिए । टोली प्रमुखमा नेपाल शारीरिक सुगठन तथा फिटनेस संघका उपाध्यक्ष दिनेश राजभण्डारी छन् ।
ताप्लेजुङ र इलाम भिड्दै,"हरेक दिन म्यान अफ द म्याचका लागि ५ हजार र म्यान अफ द फाइनलले १० हजार रुपैयाँ प्राप्त गर्नेछन् । सर्वोत्कृष्ट खेलाडी, उदीयमान खेलाडी, उत्कृष्ट स्ट्राइकर, मिडफिल्डर, डिफेन्डर र प्रशिक्षक जनही ६ हजार रुपैयाँ पाउने छन् ।"
थापाथली चेस अगाडि,"च्यासलस्थित तुल्सीलाल स्मृति प्रतिष्ठानमा भएको खेलमा गोल्डेनगेट ८ अंकसाथ दोस्रो स्थानमा छ । गोल्डेनगेटले पाँचौं चरणमा च्यासल युवा क्लबलाई ३१ अंकले हरायो । सुरवीर लामाले फिडेमास्टर विलमलाल श्रेष्ठ, मदनकृष्णले जनार्दन श्रेष्ठलाई हराए भने पुरुषोत्तम र बद्रीलाल नेपाली तथा भूपेन्द्र र सजिन महर्जनबीचको खेल बराबरी भयो ।स्विस लिग ७ चरणको प्रतियोगितामा उत्कृष्ट ४ टिम नकआउट चरणमा जानेछन् । त्यसमा गजुरमुखी चेस क्लब इलाम, मखन चेस क्लब, भक्तपुर जिल्ला बुद्धिचाल संघ र रौतहट जिल्ला बुद्धिचाल संघ समान ७ अंकसहित नकआउट चरणमा पुग्ने प्रयासमा छन् ।"
"क्रिकेटकी खेलाडी, फुटबलकी रेफ्री","आफैं खेल्दा होस् या खेलाउँदा धेरथोर कमाइ भइरहेको छ, उनले भनिन्, यसमै खुसी छु । खेलबाहेक केही सोच्न नसक्ने उनले सुनाइन् । फागुनमा बुटवलस्थित एन्फा एकेडेमीमा रेफ्री तालिम सञ्चालन भयो । उक्त तालिम लिएपछि उनले रेफ्री लाइसेन्स पाएकी हुन् । त्यसपछि अन्तरस्कुल छात्रछात्रा फुटबलमा सेन्ट्रल रेफ्री बनेर खेलाइन् । खेलाडीलाई खेलाउन पाए अझ रमाइलो हुन्छ, उनले भनिन् । लिगामेन्टको समस्याले गर्दा रेफ्रीतिर होमिएकी उनले भनिन्, यो पनि मेरा लागि ठूलो उपलब्धि हो ।"
आयोजक र रुपिज विजयी,काठमाडौं (कास) आयोजक बौद्ध स्कुल र रुपिज स्कुल चौथो बीआईबी अन्तरस्कुल बास्केटबलको सिनियर ब्वाइजतर्फ बुधबार क्वाटरफाइनल पुगेका छन् । बौद्धले इस्टपोललाई ४३३० स्कोरले हरायो । बौद्धका अर्जुन क्षेत्री र दावा शेर्पाले १३१३ स्कोर गरे । आदित्य गुरुङको १३ स्कोरमा रुपिजले बुद्ध एकेडेमीलाई ७७७१ स्कोरले हरायो । अर्बिटले छहारीलाई ३०१७ ले पन्छायो । गर्ल्समा अक्षराले कान्जिरोवालाई २०९ र डाफोडिलले बुद्ध एकेडेमीलाई १६९ ले पन्छाए । अक्षराकी प्रतिष्ठा कटवालले ९ रडाफोडिलकी आङ डिक्की शेर्पाले ५ स्कोर गरे ।

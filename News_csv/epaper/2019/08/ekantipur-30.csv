शीर्षक,विवरण
कहाँ छन् ३३०० ?,ल्याटिन अमेरिकामा बेपत्ता पारिएका व्यक्तिहरूको परिवार मिलेर संगठन खोलेको दिन (सन् १९८१ अगस्ट ३०) को सम्झनामा हरेक वर्ष राष्ट्रसंघले अन्तर्राष्ट्रिय बेपत्ता दिवस मनाएर दण्डहीनताविरुद्ध आवाज उठाउँदै आएको छ । नेपालमा बेपत्ताका परिवारले यस वर्ष देशभर दीप प्रज्वलन गरेर आफन्तलाई सम्झने कार्यक्रम बनाएका छन् भने सरकारलाई तत्काल न्याय दिन अपिल गरेका छन् ।
कांग्रेसको राजनीतिक प्रस्ताव भन्छ 'स्वतन्त्रता खुम्च्याइयो',यो प्रस्ताव कांग्रेसले जारी बैठकबाट पास गर्नेछ । बैठकमा भ्रातृ संगठनहरूको विधानसम्बन्धी प्रस्ताव पनि पेस भएको छ । नेताहरूले बोल्ने क्रम जारी छ ।
मिडिया काउन्सिल विधेयक पेस,"नेपाल पत्रकार महासंघले विधेयकमा माग गरेका संशोधनका मुख्य विषय प्रस्तावनामै काउन्सिल स्वायत्त र स्वतन्त्र संस्था हुने लेखिनुपर्ने । काउन्सिल स्थापनाको उद्देश्यमा स्वस्थ र मर्यादित पत्रकारिताको विकासका लागि एक स्वतन्त्र र स्वायत्त नियमनकारी निकायका रूपमा प्रेस काउन्सिलको स्थापना गरिएको लेखिनुपर्ने । आमसञ्चार माध्यममा स्वनियमन र स्वमूल्यांकनको पद्धतिलाई प्रोत्साहन गर्नुपर्ने । काउन्सिलको अध्यक्ष र सदस्य नियुक्तिका लागि राष्ट्रिय सभाका अध्यक्षको संयोजकत्वमा सञ्चारमन्त्री, प्रतिनिधिसभाका सञ्चारसम्बन्धी समितिका सभापति, समावेशी आयोगका अध्यक्ष र त्रिवि पत्रकारिता विभागका प्रमुख रहेको सिफारिस समिति बनाइनुपर्ने । काउन्सिल अध्यक्षमा सर्वोच्चका पूर्वन्यायाधीश, न्यायाधीश हुन योग्यता पुगेका वरिष्ठ अधिवक्ता वा २५ वर्षभन्दा बढी अनुभव हासिल गरेर पत्रकारिता क्षेत्रमा विशिष्ट योगदान पुर्याएका व्यक्ति हुनुपर्ने । काउन्सिल सदस्यमा प्रतिनिधिसभा र राष्ट्रिय सभाका एकएक जना सदस्यसहित पत्रकारिताका विभिन्न विधा, सञ्चार उपभोक्ता र विज्ञापनदाताको प्रतिनिधित्व हुनुपर्ने दण्डजरिवाना र क्षतिपूर्तिको प्रावधान हटाउनुपर्ने ।"
कवाडीलाई शोधपत्र,"साथी दिलीप उपाध्यायसमेतको कागजपत्र लिएर म आफैं एडमिसन गर्न आएकी थिएँ, उनले भनिन्, धेरै भीड भएकाले प्रशासन शाखा प्रमुख राजकुमार परियारलाई दुवैको एडमिसन गर्न लाग्ने शुल्क र शैक्षिक प्रमाणपत्रको फोटोकपी दिएर रसिद नलिई फर्केकी थिएँ । परियारले दुवै जनाको एडमिसन हुनेमा ढुक्क हुन आग्रह गरेको उनले सुनाइन् । क्याम्पस प्रशासनले यो आफूहरूकै त्रुटि रहेको र चाँडै समाधान हुने बताएको उनले सुनाइन् । अञ्जनाका अनुसार क्याम्पसले परिचयपत्र बनाउँदा पनि रोल नम्बरबिनाकै कार्ड दिएको थियो ।क्याम्पसको लेखा फाँट स्रोतका अनुसार प्रशासन प्रमुख परियारले अञ्जनाको शुल्क नबुझाएका कारण उनको विवरण अभिलेखमा दर्ता नभएको हो । परियारले क्याम्पसबाटै त्रुटि भएको स्विकार्दै चाँडै समाधान हुने बताए ।"
हेलो गरेको कि मन्त्रिपरिषद् बैठक ?,प्रमुख प्रतिपक्षी कांग्रेसकी सचेतक पुष्पा भुसाल गौतमले आफ्नो पार्टीका नेता कृष्णप्रसाद भट्टराईको पालामा मोबाइललगायत सूचना प्रविधिको विकास सुरु भएको प्रसंग जोडदै प्रविधिको प्रयोगमा आफूहरूको विरोध नभएको बताइन् । उनले प्रधानमन्त्रीले हेलो मात्र गर्न मन्त्रिपरिषदको कार्यविधि किन परिवर्तन गरियो भन्दै मन्त्री बाँस्कोटालाई प्रश्न सोधेकी थिइन् । कांग्रेस सांसद प्रकाश रसाइलीले एउटै क्याबिनेटमा दुई प्रधानमन्त्री कसरी हुन्छ भन्दै प्रश्न गरेका थिए । उनले कन्फरेन्सको विषयमा सञ्चारमन्त्री बाँस्कोटाले सरासर ढाँटेको बताए । सांसद सरिता गिरीले हेलो हेलो गरेर कार्यवाहक प्रधानमन्त्री हटाउने व्यवस्था गरेको हो कि क्या हो ? भन्ने प्रश्न गरिन् । सांसद प्रेम सुवालले क्रान्तिकारी नेताहरू सत्तामा पुगेपछि विगत बिर्सने गरेको भन्दै कार्यवाहक प्रधानमन्त्री भएपछि भिडियो कन्फरेन्स किन भनी प्रश्न गरेका थिए ।
बायोमेडिकलमा संस्था थप्न सहमत,"सरकारलाई मलेसियामा पुनः कामदार पठाउन बाटो खुलेको वैदेशिक रोजगार व्यवसायी संघका अध्यक्ष रोहन गुरुङले बताए । मलेसियाले मापदण्ड पुग्ने स्वास्थ्य संस्थालाई स्वीकार गर्ने भनेपछि अब सरकारले मलेसिया खोलेर विश्वासको वातावरण बनाउनुपर्छ, संघका अध्यक्ष गुरुङले भने, नयाँ संस्था छनोट गरी प्रणालीमा जोड्न अझै समय लाग्छ । यता अनुगमन र निरीक्षण हुँदै जान्छ । यी विषयमा अल्झन नगरी कामदार पठाउने प्रक्रिया सुरु गर्दा हुन्छ । सूचीकृत नयाँ संस्थाको अनुगमन गराउन संघ र नेपाल स्वास्थ्य व्यवसायी महासंघले सामूहिक पहल गर्नुपर्नेमा उनले जोड दिए । सरकारले नीतिगत व्यवस्था गरेपछि बाँकी जिम्मेवारी सम्बन्धित संस्थाले पनि निर्वाह गर्नुपर्छ, उनले भने ।"
गुप्तालाई १० वर्ष कैद,सात वर्ष जेल सजाय तोकिएका गुप्ता ३ वर्ष ६ महिनामै जेलमुक्त भएका थिए । उनको ३ वर्ष ६ महिना कैद सजाय मिनाहा भएको हो । २०६८ माघमा व्यापारी पवनकुमार संघाई अपहरणका मुख्य योजनाकार गुप्ता फिरौतीबापत ८५ लाख रुपैयाँ लिने अभियुक्त हुन् । डिल्लीबजार कारागारमा रहँदा पनि उनी गैरकानुनी गतिविधिका कारण विवादमा पर्दै आएका थिए ।
त्रिपाठी नेकपा सांसद कि स्वतन्त्र ?,"संसद्मा नेकपाको ह्वीप लाग्ने अवस्था आइपर्यो भने के गर्नुहुन्छ ?अहिलेसम्म सामान्य बहुमतकै विषय छ, दुई तिहाइको विषय नभएकाले ह्वीपको कुरा उठेको छैन । त्यस्तो अवस्था आएछ भने ह्वीप मान्नेनमान्ने मेरो कुरा हो, मेरै विरुद्ध भयो भने त ह्वीप मान्दिनँ ।"
अंकुश कायमै,"सांसदहरूको जिज्ञासाको जवाफमा मन्त्री बाँस्कोटाले विज्ञापनलाई प्रेससँग नजोड्न आग्रह गरे । यो उत्पादन वितरण, उपभोग र आम नागरिकलाई प्रभाव पार्ने विषय भएको उनको भनाइ छ । बोर्डले निष्पक्ष रुपमा काम गर्ने उनले दाबी गरे । यो विधेयकमा अभिव्यक्ति र प्रेस स्वतन्त्रता नजोडिने उनले बताए । बोर्डले स्वतन्त्रतापूर्वक काम गर्ने र त्यसमा राज्यले पक्षपातपूर्ण व्यवहार नगर्ने उनले सुनाए ।"
समितिको निर्देशन अटेर,"प्रदेशसभा बैठकमै पनि सरकार गम्भीर रूपमा प्रस्तुत हुन सकेको छैन । प्रदेशसभामै नीतिको उल्लंघन र अटेरी बढ्दो छ । समितिका सदस्य विधेयक अध्ययन नै नगरी समिति बैठकमा प्रस्तुत हुने गरेका छन् । सामाजिक विकास समितिका सभापति दीर्घनारायण पाण्डेयले सरकारले नै समितिको निर्देशन अटेर गरेर संसदीय मर्यादा भुलेको बताए । पटकपटक निर्देशन गर्यौं, उनले भने, सरकारले नै संसदीय समितिको अपमान र अवमूल्यन गरेको छ ।"
लाभग्राहीले रुचाएनन् प्रबलीकरण,"मकवानपुरमा १२ हजार ९ सय ४६ प्रबलीकरणका लाभग्राही छन् । तीमध्ये ७ हजार ३ सय २७ लाभग्राहीले अनुदान सम्झौता गरेर पहिलो किस्ता लगेका छन् । दोस्रो किस्ता लैजानका लागि ३० जना लाभग्राहीले प्रक्रिया सुरु गरेका छन । ७ हजार २ सय ९७ लाभग्राहीले दोस्रो किस्ता लैजानका लागि प्रबलीकरणको काम पनि सुरुवात गरेका छ्रैनन् । निजी आवास पूर्ण क्षति भएर लाभग्राही सूचीमा परेका भन्दा अर्ध क्षति भएको प्रबलीकरणको लाभग्राहीमा परेकाले प्रबलीकरणतर्फ चासो नै दिएका छैनन्् । प्रबलीकरणको अनुदान रकम अत्यन्त न्यून भएकाले लाभग्राहीहरूले रकम लिन चासै देखाएका छैनन््, इन्जिनियर पाठकले भने, प्रबलीकरण गर्न अनुदान रकम कम भएकाले होलाजस्तो लाग्छ । प्रबलीकरण अत्यन्त सुस्त गतिमा बढेको छ ।"
मल्लकालीन शैलीमा बन्दै थन्थु दरबार,"नगरपालिकाको तथ्यांकअनुसार ०७२ वैशाखको भूकम्पका कारण भक्तपुर नगरको ६७ सम्पदा पूर्ण क्षति, ४९ आंशिक क्षति गरी १ सय १६ सम्पदामा क्षति पुगेको छ । जसमध्ये, ४१ मन्दिर, २६ सत्तल, ३१ पाटी, २ ढुंगेधारा, २ प्रवेशद्वार र ६ भवनमा क्षति पुगेको नगरपालिकाको तथ्यांकमा उल्लेख छ । आर्थिक वर्ष ०७५७६ सम्ममा १७ मन्दिर, ६ सत्तल, ३४ पाटी, ५ ढुंगेधारा, २ प्रवेशद्वार, ४ द्यो छें, ५ पोखरी, ५ इनार र अन्य गरी ८३ सम्पदा पुनर्निर्माण भएको सम्पदा शाखा प्रमुख इन्जिनियर श्रेष्ठले बताए ।"
पूर्वाधार विकासमा जोड,प्रदेशको नीति तथा योजना आयोगको उपाध्यक्ष पद रिक्त रहेकै अवस्थामा महत्त्वपूर्ण कार्यक्रमको आयोजना गरिएको हो । नीति तथा योजना आयोगकै आयोजनामा आवधिक योजनालाई पूर्णता दिने तयारी सुरु गरिएको छ । तत्कालीन उपाध्यक्ष खिमलाल देवकोटाको अग्रसरतामा तयार गरिएको प्रथम आवधिक योजनालाई अहिले पूर्णता दिने तयारी प्रदेश सरकारले गरेको हो । देवकोटाको राजीनामा स्वीकृत भइसकेपछि हालसम्म आयोग नेतृत्वविहीन छ ।
राजनीतिक नियुक्तलाई आर्थिक अधिकार,"उक्त विधेयकले विधिको शासनको खिल्ली उडाएको भन्दै विवेकशीलका सांसद रमेश पौडेलले गलत नजिर बस्ने बताए । सरकार कर्मचारी ल्याउन अक्षम भएको स्पष्ट भएको छ, पौडेलले भने, राजनीतिक नियुक्ति पाएका व्यक्तिलाई आर्थिक अधिकार दिनु कानुनसम्मत हुँदैन । यसले गलत नजिर बस्ने छ । कांग्रेसकी विजया श्रेष्ठ केसीले प्रशासनिक नजिर बिग्रने भन्दै आर्थिक पारदर्शिता कायम हुनेमा आशंका व्यक्त गरिन् । राप्रपा संयुक्तकी रिना गुरुङले प्रणाली नै मिचेर सरकार अघि बढ्न खोजेको आरोप लगाइन् ।"
वृद्धवृद्धालाई सहयोग,"काठमाडौं (कास) तीज पर्वका अवसरमा एभरेस्ट बैंकले तीनकुनेस्थित निःसहाय सेवा सदनमा रहेका वृद्धवृद्धालाई लत्ताकपडा तथा खाद्यान्न वितरण गरेको छ । सेवा सदनको वृद्धाश्रममा ३८ वृद्धवृद्धा छन् । तीज पर्वका अवसरमा सामाजिक सद्भाव र सदासयता दर्साउन जेष्ठ नागरिकलाई सहयोग गरिएको एभरेस्ट बैंक, प्रदेश ३ का मुख्य प्रबन्धक विष्णु ज्ञवालीले जानकारी दिए ।"
संवैधानिक आयोगमा बेवास्ता,"तर पदाधिकारीहरू नहुँदा यी आयोगहरू केवल दैनिक प्रशासनमै अलमलिन बाध्य छन् । अध्यक्ष मात्र तोकिएका आयोगहरूले पनि नीतिगत निर्णय लिन सकेका छैनन् । थारू आयोगले पाँचवर्षे रणनीतिक कार्ययोजना बनाए पनि सदस्य नहुँदा पारित गर्न सकेको छैन । अध्यक्ष एक्लैले नीतिगत निर्णय लिन सकेका छैनन् । कानुनतः अध्यक्ष हुँदा नीतिगत निर्णय गर्न समस्या नभए पनि दीर्घकालीन नीतिबारे निर्णय गर्न अध्यक्षहरूमा दकस देखिन्छ, जुन स्वाभाविक पनि हो । यी आयोगहरूलाई बजेट पनि पर्याप्त छैन, पदाधिकारी र कर्मचारीको तलबमै ठिक्क हुने जति छ । यस्तै, सबै प्रदेश, स्थानीय तह र केन्द्रको प्राकृतिक स्रोत राजस्व बाँडफाँटलगायतको काम गर्ने गरी संविधानमै व्यवस्था गरिएको राष्ट्रिय प्राकृतिक स्रोत तथा वित्त आयोगले पनि पूर्णता पाएको छैन । अध्यक्षमा बालानन्द पौडेल नियुक्त भए पनि चार जना सदस्य रिक्त छन् । संविधानतः यी पदहरूमा संवैधानिक परिषद्को सिफारिसमा राष्ट्रपतिले नियुक्त गर्ने व्यवस्था छ । परिषद्को अध्यक्ष प्रधानमन्त्री हुने भएकाले यसको सक्रियता सरकारी इच्छाशक्तिमा भर पर्छ । त्यसै त, सरकारमाथि संघीयता कार्यान्वयन गर्न कन्जुस्याइँ गरेको आरोप छ । त्यसमाथि संघीयता कार्यान्वयन र पहिचानसित जोडिएका आयोगहरू अपूर्ण छन् । यसरी पछाडि परेकाहरूलाई मूल प्रवाहीकरणमा सघाउन बनाइएका आयोगहरू स्वयंलाई पछाडि छाड्नु उदेकलाग्दो छ । यसले न्यायपूर्ण समाजको पर्खाइमा रहेका आम समुदायमा सही सन्देश दिएको छैन । तसर्थ सरकारले अविलम्ब आयोगहरूलाई पूर्णता दिई प्रभावकारी काम गर्ने अवसर दिनुपर्छ । संविधानले देखेको बाटोतर्फ मुलुकलाई डोर्याउने वातावरण बनाइनुपर्छ ।"
सरकारले विश्वास गुमाउँदाको परिणाम,"सञ्चारकर्मी रवि लामिछानेका पक्षमा जनलहरको अर्थ आआफ्नै ढंगले सबैले निकाल्न सक्छन् । आत्महत्या दुरुत्साहन कसुरमा प्रहरी हिरासतमा रहेदेखि चितवन जिल्ला अदालतको आदेशानुसार धरौटी बुझाएर छुटेपछि बुधबार काठमाडौँ फर्कने दिनसम्म उनका पक्षमा देखिएको जनलहरको अर्थ नागरिकको मनमा गढेको भयको अभिव्यक्ति हो । यस बाहेक आफ्नो भन्ने कोही नहुँदाको अवस्थामा दुःखकष्टबाट बच्न गुहार माग्न सकिने सरल पहुँच भएका व्यक्ति पनि रवि हुन् भन्ने मानिसको विश्वास हो । ज्यान मुद्दाजस्तो विषयमा कतिपय अहं सवालको यकिन नहुँदै प्रहरीबाट एकैचोटी लामिछाने लगायतलाई जसरी पक्रियो, आम नागरिकको बुझाइमा नगरेको अपराधमा पनि राज्यले आफूलाई जुनसुकै बेला प्रताडित गर्नसक्ने कुराको विरोधमा उनको समर्थन देखिनु स्वाभाविकै हो । मनोगत रूपमा रुग्ण भएको व्यक्तिले बाँच्न नचाहेर आत्महत्या गर्नलाग्दा दुईचार कुरामात्र स्पष्ट उल्लेख नगरी फेहरिस्त नै तयार गरी भिडियो रेकर्ड छाडेर आत्महत्या गरेको ठान्नु कतिपय दृष्टिकोणबाट जटिल अनुसन्धानकै विषय हुन जान्छ । तर शालिकराम पुडासैनीको आत्महत्या प्रकरणमा जसरी रवि लामिछाने लगायतलाई आत्महत्या दुरुत्साहनको कसुरमा अभियुक्त बनाइयो । यसबाट सुसाइड नोटमा आफ्नो अभिष्ट पूरा हुने हिसाबले तयार गर्न लगाई कुनै तेस्रो पक्षले कसैलाई मृत्युवरण गर्न बाध्यात्मक अवस्था सिर्जना गरी आत्महत्याको आवरण दिने खेल रच्न उत्प्रेरित गरेर आत्महत्या दुरुत्साहन कानुनको नाजायज लाभ लिन सक्नेतिर पनि सबै पक्षले सोच्न आवश्यक छ । महेशप्रसाद ढुंगाना, नयाँवानेश्वर, काठमाडौं"
बाँचुन्जेल हाँसिरहने र नाचिरहने,"हाम्रो समाजमा विवाह लगायत उत्सवमा मौलिक नाचगान, संगीतको आयोजना हुने प्रचलनले प्रत्येक समारोह उत्कृष्ट बन्ने गर्छ । केही वर्षदेखि तीज पर्वलाई धुमधामसँग मनाउने उद्देश्यबाट झन्डै एक महिनासम्म चल्ने नाचगान इतिहासमै लामो बन्न पुगेको छ । यो विषयलाई लिएर अनेक टिकाटिप्पणी गर्नेहरूको पनि कमी छैन । भडकिलो शैली र उत्ताउलो प्रकारका नृत्य समाजमा पाच्य बन्न सकिरहेका छैनन् । देउडा, घाटु, रोदी, मारुनी, धाननाच जस्ता धर्म, संस्कार, परम्परा बोकेका नाचगान हाम्रो जीवनशैली बनेको बेला पूर्व मेचीदेखि पश्चिम महाकालीसम्म मनाइने तीज पर्वले समाजलाई एकढिक्का बनाउन सहयोग पुर्याएको यथार्थ हो । सञ्चार माध्यमको सहायताले सातै प्रदेशसँग सम्बन्धित चाडपर्व, सांगीतिक क्रियाकलाप आजभोलि सहजै थाहा पाउन सकिन्छ । शारीरिक र मानसिक तन्दुरुस्ती बढ्ने, अल्पनिद्रा, अनिद्रा, मोटोपना लगायत अनगिन्ती अन्तरनिहित समस्याबाट छुटकारा पाउन नाचगानको अहम् भूमिका हुनसक्छ । डान्स थेरापी अर्थात् नृत्य चिकित्सा पद्धति विभिन्न देशमा लोकप्रिय बनेका बेला नेपालमा पनि यसबारे चासो बढ्नुलाई अन्यथा मान्न सकिँंदैन । पश्चिमी देशहरूमा हप्ताको दुई दिन चल्ने युवा केन्द्रित डिस्को नाचले स्वास्थ्यमा सकारात्मक प्रभाव पारेको भन्ने छ । हामी त्यो पद्धतिभन्दा धेरै माथि छौँ । हाम्रा आध्यात्मिक समारोहले केटाकेटीदेखि वृद्धवृद्धासम्मलाई मन फुकाएर नाच्ने अवसर प्रदान गरेको हुन्छ भने तीज पर्वमा पनि दुःखपीडा बिर्सेर सबै उमेरका महिला नाचगानमा रमाउन उत्प्रेरित बनेका हुन्छन् । तडकभडक विनाको बाजागाजा र नृत्यकलालाई प्राथमिकता दिँदा दीर्घजीवनको सम्भावना बढ्छ । भुवनेश्वर शर्मा, चन्द्रागिरि२, काठमाडौं"
टेलिप्रिजेन्स बैठकको औचित्य,"प्रधानमन्त्री केपी शर्मा ओलीले निर्वाचनका बेला संविधानमा व्यवस्था नभएर मात्रै हो, भएको भए प्रधानमन्त्री पनि दुईजना भएर देखाइदिन्थेम् भनेका थिए । अप्रत्यक्ष रूपमा उनले त्यो पनि पूरा गरिछाडे । ओलीले नयाँ प्रयोग गर्न खोजेका हरेक कुरामा विवादमात्रै सिर्जना भएको छ । त्यस्तो किन भइरहेको छ ? किनकि उनले जे कुरामा नयाँ प्रयोग गर्न खोजेका छन्, त्यसमा जनताको प्रत्यक्ष सरोकार नै रहँदैन । जुन कुरामा नागरिकको दैनिकीको साइनो गाँसिएको हुन्छ, त्यो कुरामा भएको परिवर्तनले मात्रै आम नागरिकको सम्बोधन गर्न सक्छ । कार्यपालिकाबाट भएका क्रियाकलापको देखासिकी अन्यत्र पनि प्रयोग हुनसक्छ । त्यसको असर व्यवस्थापिका र न्यायपालिकामा पनि पर्यो भने भोलि त्यसले कस्तो नतिजा निकाल्ला ? प्रविधिको विकासलाई पछ्याउनु नराम्रो होइन । तर त्यसलाई कसरी कुन ठाउँमा कस्तो तरिकाले प्रयोग गर्ने भन्ने कुरा प्रधान हो । हाम्रा प्रधानमन्त्रीले जुन ठाउँमा त्यसको प्रयोग गरे, त्यो ठाउँ उचित थिएन । सुजन देवकोटा, पालुङटार४, गोरखा कार्यवाहक प्रधानमन्त्री नै तोकेर विदेशमा उपचाररत प्रधानमन्त्रीले भिडियो सम्पर्कका माध्यमबाट मन्त्रिपरिषद बैठक सम्पन्न गरेको विषयलाई प्रतिपक्ष, केही सांसद र आफ्नै दलका नेताले पनि गलत भएको प्रतिक्रिया दिए । उच्चतम प्रविधिको उपयोग गर्नु गौरवको विषय हो । समय परिस्थिति र परिवेश अनुसार यसको उपयोग गर्नुलाई अन्यथा मान्नु उचित छैन । हो, गोपनीयताको हकमा यो विषय संवेदनशील हो । यसको वैधता र विश्वसनीयतामाथि प्रश्न गर्ने जबर्जस्त ठाउँ नहोलान् भन्न सकिन्न । तर यसको ग्यारेन्टी रहेको अवस्थामा भने विदेशबाटै मन्त्रिपरिषदको काम, गतिविधि, कार्यप्रगति तथा देशको समसामयिक राजनीतिक, आर्थिक आदि विषयमा छलफल र अन्तरक्रियासमेत गर्नुहुन्न भन्नुचाहिँ विरोधमै रमाउने मनोवृत्ति हो भन्ने लाग्छ । अहिले सारा बैँकिङ कारोबार, तिनका ऋण दिने र लिने, बैठक बस्ने र निर्णय कार्यान्वयन गर्ने कार्यसमेत पेपरलेस छन् । प्यान नम्बरमार्फत गरिने कारोबार, जग्गापास, नक्सापास, राष्ट्रिय परिचयपत्र, चालक अनुमतिपत्र आदिसमेत प्रविधिमै निर्भर छन् । यस्तो अर्थव्यवस्था, भूमि व्यवस्थादेखि राष्ट्रियतासँग जोडिएका सवाल प्रविधिमैत्री बन्दै गएका बेला प्रधानमन्त्रीले विदेशबाटै मन्त्रिपरिषद बैठक सञ्चालन गर्ने कार्यलाई हाउगुजीको विषय बनाउनुभन्दा यसलाई अझै सुरक्षित र भरपर्दो बनाउँदै लैजान कसरी सकिन्छ भनी छलफल गर्ने कि ? धनपति कोइराला, कावासोती, नवलपुर"
भूराजनीतिक चपेटामा कश्मीर,"भारत त कश्मीरको सम्पूर्ण भूभाग आफ्नै हो भन्ने दाबीमा अडिग छ । तर उसको अगाडि चुनौतीको पहाडै छ । भारतले पनि अफगानिस्तान हुँदै मध्य एसिया, रूस र युरोप पुग्न उत्तरदक्षिण यातायात करिडोर योजना थालनी गरेको छ । तर यो योजनाको समस्या भन्नु नै अफगानिस्तान पुग्न पनि भारतलाई जलमार्गद्वारा इरानको चाभार बन्दरगाह हुँदै त्यहाँबाट सडक यातायातबाट अफगानिस्तान त्यसपछि मध्य एसिया पुग्न समयको साथै खर्चिलो हुनेछ । जुन पाकिस्तान र चीनलाई हुने छैन । त्यसैले पनि कश्मीरको भूराजनीतिक महत्ताको कुरा गर्दा भारतको निम्ति सर्वधाम महत्त्वपूर्ण क्षेत्र पाकिस्तान अधीनस्थ कश्मीर हुन आउँछ । जहाँबाट अफगानिस्तान भूमार्गबाटै सिधै सम्पर्कमा आउन सक्छ । र त्यसरी नै मध्य एसियाली मुलुकहरूसित आर्थिक कारोबारमा सहभागी हुन सकिन्छ । त्यसैले पाकिस्तानसित मैत्रीपूर्ण सम्बन्ध भारतको निम्ति ज्यादै महँगो परेको छ । गिल्गिटवाल्टिस्तान क्षेत्र त्रिदेशीय स्वार्थमा गाँसिएकाले भारतले युद्ध लडेर पनि उक्त क्षेत्र आफ्नो पक्षमा पार्नु असम्भव छ । तसर्थ उक्त क्षेत्रमा आफ्नो स्वार्थ निहितार्थ भारतले चीनसितको सम्बन्धमा अटुट विश्वसनीयता कायम गरी पाकिस्तानसित सम्पर्क र सम्वादद्वारा त्यहाँको परिस्थिति अनुकूल पार्न कूटनीतिक अग्रसरता लिनुपर्छ । तर भारतका रक्षामन्त्री राजनाथ सिंहले दाबी गरेझैं पाकिस्तानसित पाकिस्तान अधीनस्थ कश्मीरबारे मात्र कुरा हुनसक्छ । भनाइले कश्मीरको मुद्दालाई वार्ताको टेबलमा राख्न भारत अनिच्छुक भएको छ । यसले भूराजनीतिक समस्या अझै बल्झनेछ । भारत कश्मीर झमेलामै फस्नेछ ।"
कहाँ छन् हाम्रा आफन्त ?,"आयोगले यी र यस्ता कथाहरूको यत्रो वर्षसम्म दस्तावेजीकरण त गर्न सकेन, न्याय त कताकता ! नगमा सोध्छिन्, दिदी, बेपत्ता आयोग फेरि बन्दै छ रे । पहिलेका आयुक्तहरूले अति उत्कृष्ट प्रदर्शनी गरेकोले उनीहरूलाई नै पुनः नियुक्त गर्दै छन् रे, हो ? यो प्रश्न पंक्तिकारलाई भए पनि राज्यलाई हो । हामीलाई राजनीतिक षड्यन्त्रले भरिपूर्ण जवाफ होइन, हाम्रो घाउमा मल्हम लगाउने विश्वास चाहिएको छ । आज अगस्ट ३० । संसारभरका बेपत्ता पारिएका व्यक्तिका परिवारले आफन्त खोजी गर्दै दीप प्रज्वलन गर्ने दिन । संयोगले आज नेपाली पात्रो अनुसार बुबाको मुख हेर्ने दिन पनि । बहिनीले नगमालाई एक दिन भनेकी थिइन्, मेरो स्कुलमा सबै साथीले बुबाको मुख हेर्ने दिन बाबाको लागि कार्ड बनाउँछन्, म के गरूँं ? नगमाले भनेकी थिइन्, तिमी पनि कार्ड बनाऊ । बाबा आउनुहुन्छ अनि दिऔंला । अनि बहिनीले प्रत्येक वर्ष बाबाका लागि भनेर बनाएका सुन्दर कार्डहरू भित्तामा टाँस्न थालिन् । कार्डहरूले त्यो भित्ता भरियो, तर बाबा आउनुभएन । यो वर्ष पनि उनको उपहार भित्तामा मात्र सजिनेछ ।लेखक द्वन्द्वपीडित राष्ट्रिय सञ्जालकी अध्यक्ष हुन् ।"
राज्यको चेत खुलोस्,भागीराम चौधरीलेखक द्वन्द्वपीडित साझा चौतारीका अध्यक्ष हुन् ।
अफवाहको अँध्यारो,"सन् १९९५ देखि २०१५ सम्म बीस वर्ष लगातार गार्जियन पत्रिकाको सम्पादक भएका एलेन रसब्रिजले एक वर्षअघि ब्रेकिङ न्युज ः द रिमेकिङ अफ जर्नलिजम एन्ड ह्वाई इट म्याटर्स नाउ किताब लेखेर सत्यले बेहोरेको संकटबारे चिन्ता व्यक्त गरेका छन् । उनी भन्छन्, अफवाह र झुट जताततै छन्, सही सूचना सानो समूहमा सीमित छ । सही सूचनालाई अफवाहसँग भिड्न असाध्यै कठिन हुँदै छ । पछिल्ला केही घटना हेर्दा र रसब्रिजको किताब पढिसक्दा लाग्छ, जिम्मेवार पत्रकारिताको खाँचो झन् टड्कारो भएको छ । तमाम चुनौती चिरेर असल पत्रकारिताको सम्बर्धन गर्न सकिएन भने लोकतन्त्र धुमिल इतिहास बन्नेछ । वासिङ्टन पोस्टले केही समयअघि उद्घोष गर्यो लोकतन्त्रले अन्धकारमा मृत्युवरण गर्छ । त्यो अन्धकार अफवाह, झुट र खराब सूचनाले सिर्जना गर्ने अन्धकार हो ।"
३० किलो चामलको ७ हजार,"रड, सिमेन्टलगायत बोक्न अप्ठेरो हुने सामानको भाडा नौ रुपैयाँसम्म छ । यहाँबाट कञ्चनजंघा बेस क्याम्पसम्म खच्चड जान्छ । खच्चडले घुन्सासम्म गत वर्ष चामल प्रतिकिलो ५५ रुपैयाँमा बोकेको थियो । घुन्सादेखि भने किलो र दिनको हिसाबले पनि बोक्छ । पाङपेमा, ओक्ताङसम्मको भाडा ५० रुपैयाँ प्रतिकिलो लाग्छ । चिसोले खच्चड र धपाउनेलाई समेत असर पुर्याउने र हिमाली क्षेत्रमा हिँड्न कठिन हुने भएकाले ढुवानी शुल्क बढी लाग्ने गरेको हो । एउटा खच्चडले एक पटकमा ६० किलोसम्म बोक्छ । खोलाको गडतरै गडतरको बाटो भएकाले प्रत्येक वर्ष बर्खामा खोलाले पैदलमार्ग बिगार्ने गरेको छ । नदी, खोलामा पानी घटेपछि गाउँले र खच्चड धनीले मर्मत गरेर चलाउने गरेका छन् । यसका लागि असोजसम्म पर्खनुपर्छ । हिउँदका तीन महिना बस्ती छोड्नुपर्ने र हिउँबाट जोगाउन कठिन हुने भएकाले गोदाम गर्न समस्या रहेको प्रधानाध्यापक गुरुङ बताउँछन् । मौसमले साथ दिए चैतवैशाखमा धेरै सामान ढुवानी गर्न सकिन्छ । तर पर्यटक आउने ठाउँमा पुरानो गोदामले हुँदैन, नुपुले भने, कम्प्लेन नआउने गरी राम्रो र नयाँ सामान उपलब्ध गराउनुपर्ने हुन्छ ।"
विद्यालयमा टिक्दैनन् दलित,"के छ उपाय ?जिल्लाका करिब सय विद्यालय दरबन्दीविहीन छन् । त्यस्ता विद्यालयले बालबालिकाको दिवाखाजा, छात्रवृत्तिलगायतमा गएको रकम शिक्षकको तलबमा खर्च गर्ने गरेका छन् । राष्ट्रिय शिक्षक संगठनका जिल्ला अध्यक्ष दीपबहादुर शाहीले बालबालिकालाई आकर्षित गर्न सरकारले दिने पैसा अन्यत्र खर्च हुँदा विद्यार्थी संख्या न्यून हुने गरेको बताए । दलित र सीमान्तकृत समुदायका बालबालिकालाई दिवाखाजा र छात्रवृत्तिमा जोड दिने सके उपस्थिति दर बढाउन सकिन्छ, उनले भने, सबै तहका सरकारले यसबारे सोच्नुपर्छ । अभिभावकलाई पनि आयआर्जनको व्यवस्था गर्नुका साथै चेतनशील बनाउनुपर्ने सरोकारवालाको भनाइ छ । समुदायलाई आर्थिक रूपमा बलियो बनाउन सकियो भने विद्यार्थीलाई विद्यालयमा टिकाउन सहज हुन्छ, शिक्षा विकास तथा समन्वय इकाई देवकोटाले भने, यसको लागि सरकारले राष्ट्रिय नीति बनाउन आवश्यक छ । विद्यालयमा विद्यार्थी अनुपातमा शिक्षक, भौतिक पूर्वाधारलगायतमा पनि जोड दिइनुपर्ने उनले बताए । अहिले सरकारले दलित समुदायका बालबालिकाको लागि वार्षिक ४ सय रुपैयाँ छात्रवृत्ति दिने गरेको छ । त्यो पनि दामासाहीको दरले बाँड्ने गरिन्छ ।"
कुकुरलाई शौच गराउँदा होसियार,"कुकुरले गर्दा आउने गुनासो पनि कम भएको सापकोटाले बताइन् । पहिले होहल्ला गर्यो, दुर्घटना भयो भन्ने गुनासो आउने गरेको थियो, उनले भनिन्, हाल समुदाय तथा वडामा नयाँ कुकुर देखा परे मात्र गुनासो आउँछ । मनुमित्रको अध्ययनको सुरुतिर काठमाडौंका सडकमा प्रतिकिलोमिटर १४ कुकुर फेला पर्ने गरकोमा अहिले त्यो संख्यामा कमी आएको मनुमित्रले जनाएको छ । सामुदायिक कुकुरको भन्दा घरपालुवा कुकुरको संख्या काठमाडौंमा बढी रहेको तथ्यांकले देखाउँछ । काठमाडौंमा घरपालुवा कुकुर मात्र ८४ हजार रहेको मनुमित्रले जनाएको छ । कुकुरको दिसापिसाबबाट हुक वर्म, टेप वर्म, राउन्ड वर्म लगायत जुकाका अण्डालगायत विभिन्न रोगका जीवाणु मानिसमा सर्न सक्छ । कुकुरको टोकाइबाट रेबिजलगायत विभिन्न रोग लाग्न सक्छ । मानिस कुकुरसँग बढी घुलमिल हुने हुँदा कुकुरको र्यालबाट पनि रोग सर्ने गरेको पशु चिकित्सक डा विकास श्रेष्ठले बताए । सार्वजनिक स्थलमा कुकुरको दिसापिसाब जथाभावी हुने हुँदा मानिसमा विभिन्न रोग संक्रमणको सम्भावना बढी हुने उनले बताए ।"
सौराहा क्षेत्रका घरको मापदण्ड तोकिँदै,"सौराहामा अहिले १ सय १५ होटल रहेको उनले जानकारी दिए । अढाइ तलाभन्दा माथिका होटल पनि सौराहा क्षेत्रमा प्रशस्तै बनेका छन् । नयाँलाई मापदण्ड लगाउँदा पुरानाहरूलाई के गर्ने भन्ने प्रश्न उठ्ने पर्यटन व्यवसायी बताउँछन् । पर्यटन व्यवसायी र संरक्षणकर्मीसमेत रहेका चितवन निकुञ्जको मृगकुञ्ज मध्यवर्ती उपभोक्ता समितिका अध्यक्ष वासु ढुंगाना दुईवटा कुराबाट मापदण्डको सुरुवात हुनुपर्ने बताउँछन् । सौराहामा जेजसरी घर होटल बनेका छन्, नयाँ मापदण्ड बनाएर कार्यान्वयनमा जाँदा जटिलता आउन सक्छ, ढुंगानाले भने ।"
'आस मरेको छैन',"बर्दियाको ठाकुरबाबा नगरपालिका सूर्यपटुवा क्षेत्रको डल्लागाउँ र आसपासका गाउॅबाट २० व्यक्ति राज्य पक्षबाट बेपत्ता पारिएका छन् । स्थानीय गोपाल चौधरीका अनुसार द्वन्द्वका क्रममा गाउँ नै खाली हुने गरी त्यहाँका युवालाई बेपत्ता पारिएको थियो । बेपत्ता आयोगमा खोजीका लागि उजुरी दिएकै हो । सुनुवाइ भएन, उनले भने, यस्ता दिवसले बेपत्ता पारिएका व्यक्तिका आफन्तको पीडा बल्झाउने काम मात्रै गरेको छ । सशस्त्र द्वन्द्वका क्रममा मुलुकै सबैभन्दा बढी व्यक्ति हत्या र बेपत्ता पारिने सूचीमा बर्दिया पर्छ । अधिकारवादी संस्थाको अभिलेखअनुसार बर्दियाका २ सय २० जना बेपत्ता पारिएका छन् । ३ सय २२ को हत्या भयो । ३५ जना अंगभंग भए । एउटै परिवारका दाजुभाइको हत्या भएको र बेपत्ता पारिएका घटना थुप्रै छन् । बढैयाताल गाउँपालिका ५, जगतियाकी बुद्धिमाया सापकोटालाई तत्कालीन सुरक्षा फौजले बेपत्ता पारेको एक दशकभन्दा बढी भइसक्यो । बुबा घनश्याम सापकोटा छोरीको खोजीका लागि अहिलेसम्मै दौडधुपमा छन् तर छोरीको अवस्थाबारे जानकारी नपाउँदा दुःखी छन् ।"
१७ वर्षदेखि सन्तानको पर्खाइ,"हामी स्कुल गएका थियौं, साँझ अबेरसम्म बुवा फर्केनन्, खोजी गर्दा प्रहरीले लिएर गएको रहेछ, सनमले भने, अहिलेसम्म सास वा लासको पत्तो छैन । तीन भाइमध्ये सनम जेठा हुन् । सबै भाइको उमेरमा २३ वर्ष अन्तर छ । आमा राम विदेशनी चौधरीले ज्याला मजदुरी गरेर तीनै छोराको पालनपोषण गरेकी हुन् । सशस्त्र द्वन्द्वका बेला जिल्लामा सबैभन्दा बढी व्यक्ति बेपत्ता भएका ठाउँमध्ये कृष्णपुर पनि एक हो । कृष्णपुरबाट त्यतिबेला ९ जना बेपत्ता भएका थिए । तीमध्ये पनि अधिकांश बालुवाफाँटाकै छन् । यसैगरी बेलौरी नगरपालिकाको श्रीपुर क्षेत्रबाट पनि ९ जना बेपत्ता भएका छन् ।"
ठक्कर दिएर ज्यान लिए जन्मकैद,"विद्युत् विधेयकको प्रतिवेदन पेसप्राकृतिक स्रोत तथा पूर्वाधार विकास समितिले विद्युत् सम्बन्धमा व्यवस्था गर्न बनेको विधेयक २०७५ माथि दफावार छलफलपछि बिहीबार संसद्मा प्रतिवेदन पेस गरेको छ । समिति सभापति सर्वध्वज साँवा लिम्बूले विधेयकमा दफावार छलफलपछि सर्वसम्मतिले निर्णय गरी प्रतिवेदन पेस गरिएको बताए । विधेयकको नाम प्रदेश विद्युत् ऐन, २०७६ रहने सर्वसम्मति भएको उनको भनाइ छ । संघीय सरकारले विद्युत् ऐन नल्याएको तर यहाँ ल्याइहाल्नुपर्ने भएकाले धेरै दफामा तोकिएबमोजिम हुने व्यवस्था गरिएको लिम्बूले बताए ।"
डेंगु रोक्न एकसाथ अभियान,"लमजुङमा पनि बिरामीलमजुङमा पनि डेंगुका बिरामी भेटिएका छन् । स्वास्थ्य कार्यालयका प्रमुख केशवप्रसाद चापागाईंले २ जनामा डेंगु देखिएको जानकारी दिए । स्वास्थ्य तथा जनसंख्या मन्त्रालय, स्वास्थ्य विभागको इपिडिमियोलोजी तथा रोग नियन्त्रण महाशाखाले उनीहरूमा डेंगु देखिएको विवरण पठाएको उनले बताए । जिल्लामा यसको परीक्षण गर्ने ल्याब मेसिन छैन ।"
सेना परिचालनको संकेत,"काठमाडौं (कास) उपप्रधानमन्त्री एवं स्वास्थ्यमन्त्री उपेन्द्र यादवले डेंगु नियन्त्रणका लागि सेना, प्रहरीसम्म परिचालन गर्न सकिने संकेत दिएका छन् । डेंगु नियन्त्रण गर्न सबैको सहभागितामा अभियान चलाउनुपर्ने उनले बताए । स्वास्थ्य मन्त्रालयद्वारा बिहीबार आयोजित अन्तर्क्रियामा उनले भने, आवश्यक परे प्रहरीसेना सबै मिलेर डेंगुलाई परास्त गर्नुपर्छ । खेत, बारी, गमला आदिमा झुल लगाउन सकिँदैन त्यसैले डेंगुका लार्भा नष्ट गर्न जनचेतना फैलाउनुपर्छ । स्वास्थ्य मन्त्रालयका प्रवक्ता महेन्द्रप्रसाद श्रेष्ठले यसअघि पनि व्यापक रूपमा डेंगु देखिएपछि सेना परिचालन गरिएको बताए । देशैभरि डेंगु फैलाउने लामखुट्टे पुगेको उनले जानकारी दिए । स्वास्थ्य राज्यमन्त्री सुरेन्द्र यादवले डेंगुको लार्भा खोजेर नष्ट नगरेसम्म यो समस्या समाधान गर्न नसकिने बताए । स्वास्थ्य सचिव डा पुष्पा चौधरीले आमव्यक्तिसँगै राज्यका सबै निकाय मिलेर मात्रै यसलाई नियन्त्रण गर्न सकिने बताइन् । इपिडिमियोलजी तथा रोग नियन्त्रण महाशाखा (ईडीसीडी) का भेक्छरवोर्न डिजिज कन्ट्रोल सेक्सनका प्रमुख घनश्याम पोखरेलले घरमा रहेका डेंगुका लार्भा र प्युपा नष्ट नगर्नेलाई दण्डित गर्न कानुन आवश्यक रहेको बताए ।"
चन्द कार्यकर्ताले गरे आत्मसमर्पण,"बागलुङ (कास) नेत्रविक्रम चन्द समूहको सदस्यमा रहेर विध्वंसात्मक कार्यमा संलग्न भएको आरोपमा समातिएका एक युवाले जिल्ला प्रशासनमा आत्मसर्मपण गरेका छन् । ढोरपाटन नगरपालिका १ का हरिबहादुर कुँवरले बिहीबार आत्मसमर्पण गरेर स्वतन्त्र व्यवसाय गर्ने बताए । एनसेलको टावर आक्रमणपछि चन्द समूहमा संलग्न भएको आशंकामा उनलाई प्रहरीले तीन साताअघि पक्राउ गरेको थियो । विध्वंसको राजनीति नगर्ने, प्रचलित कानुन मान्ने र स्वतन्त्र व्यवसाय गरेर बस्ने लिखित प्रतिबद्धता जनाएपछि उनलाई रिहा गरिएको छ, प्रमुख जिल्ला अधिकारी लुकबहादुर क्षेत्रीले भने, शान्तिसुरक्षा कायम राख्ने काममा पनि साथ दिन्छु भनेका छन् । उनी बुर्तिबाङ बजारमा व्यवसाय गर्दै आएका छन् । राष्ट्रिय जनमोर्चाको राजनीतिमा लागेका कुँवर नेकपा माओवादी, वैद्य समूह हुँदै चन्द समूहमा लागेका थिए ।"
उदितले गाए नेपालभाषाको गीत,"शाक्यका अनुसार यसअघि ३५ वटा भाषामा गीत गाइसकेका उदितले सबैभन्दा बढी भाषामा गीत गाएर गिनिज बुकमा नाम लेखाउने इच्छा राखेका छन् । लेखक तथा निर्देशक सुरेन्द्र तुलाधरले चलचित्रको छायांकन मंसिर पहिलो साता सुरु हुने बताए । चलचित्र विश्वरत्न तुलाधर, गोविन्द महर्जन र ह्वाइटहाउस बैंक्वेट्सको निर्माणमा तयार हुन लागेको हो ।"
गरिबको लासमाथि महाभोज,"मञ्चमा तीन पुस्ताका कलाकारलाई समेटिएको छ । रमेश बुढाथोकी, विप्लव प्रतीकदेखि राजन खतिवडा, सोमनाथ बराल, विजय बराल, बुद्धि तामाङ, सृजना सुब्बा, शेखर चापागाईं, राज न्यौपाने, विकास जोशी, आर्जेस रेग्मी, सुषमा निरौला, सपना चौधरी, उमेश तामाङ, प्रमिला खनाल, सिके विष्ट, रञ्जना ओली, रिजन परियार, सविन घलान, सागर दाहाल, सन्दिप श्रेष्ठलगायतको अभिनय रहेको छ । नाटकले भ्रष्ट नेताका कारण विद्रुप राजनीति र खराब सिस्टमविरुद्ध लड्न हिम्मत भएका निःसहाय र निर्बल आम मान्छेको छटपटी, आक्रोश र निराशाको गम्भीर गाथा पस्कने प्रयास गरेको छ । महाभोज उपन्यासलाई दुई घण्टा लामो समयमा बुनेर पनि दर्शकलाई चुस्त प्रस्तुतिमार्फत् नाटकबाट टसमस हुन नदिनु निर्देशक बरालको खुबी मान्न सकिन्छ ।नाटक शनिबारदेखि नियमित मञ्चन हुँदै छ ।"
बुबा उत्कृष्ट लघुफिल्म,"फिल्मबारे बोल्दै कलाकार मदनकृष्ण श्रेष्ठले व्यस्त बन्दै गइरहेको समयमा लामो कथाभन्दा छोटा कथा छोटै समयमा बुझिने हुँदा यस्ता फिल्मी सिर्जनाहरू बन्नुपर्ने धारणा राखे हरिवंश आचार्यले छोटो समयमा कथा भन्नु सक्नु भिन्नै खुबी रहेको भन्दै प्रशंसा गरे । प्रतियोगितामा ७० वटाभन्दा बढी सर्ट फिल्महरू आएको कार्यक्रममा बताइयो । निर्णायकमण्डलमा चलचित्र उद्यमी नकिम उदिन, निर्देशक आसिफ शाह र सञ्चारकर्मी विद्या चापागार्इं रहेका थिए ।"
नगरकोटीका कविता,"आख्यानकार सापकोटाले नगरकोटीका कविता अर्थपूर्ण र मनछुने रहेको दाबी गरे । समालोचक अधिकारीले आजको समय र चेतना संग्रहभित्रको कवितामा पाइने बताइन् । कार्यक्रममा नगरकोटीले सन्नाटाको लय, ढुकढुकीको आवाज र मार्च ८ मा बाको सम्झना सुनाए । २८ कविता समेटिएको संग्रहलाई शाब्दिक बुकले छापेको हो ।"
भट्टराईको नयाँ कृति,"डायमनशमशेर राणा, गोविन्द गोठाले, बालकृष्ण पोखरेल, फणीन्द्रराज खेताला, कमलमणि दीक्षित, कृष्णचन्द्रसिंह प्रधान, पुण्यरश्मि खतिवडा, बुलु शर्मा, देवी शर्मा, सुन्दरप्रसाद शाह दुःखी, शिव रेग्मी, जगदीशशमशेर राणा, शिव रेग्मी, जगदीश घिमिरे, दैवज्ञराज न्यौपाने, प्रेमा शाह, मनु ब्राजाकी, कृष्णभूषण बल लगायतसँगको संस्मरण र शब्दचित्र प्रस्तुत गरिएको लेखक भट्टराईले जनाए । यसअघि भट्टराईका मौलिक र सम्पादित गरी एक दर्जन कृति प्रकाशित छन् ।"
संसद् स्थगनको चर्को विरोध,"ईयूसँग सम्झौता गरी ब्रेक्जिट गर्ने भन्ने बेलायती प्रतिपक्षीहरूले प्रधानमन्त्री जोन्सनको ब्रेक्जिट नीतिको सामना कसरी गर्छन् भन्ने चुनौती आगामी दिनहरूमा देखिने छ । यसले गर्दा बेलायतको राजनीति थप अस्थिरतातर्फ धकेलिएको छ । संसद् निलम्बन गर्ने सरकारको निर्णयलाई युरोपमा भने बेलायतको आन्तरिक विषयका रूपमा हेरिएको छ । युरोपेली आयोगलगायतले भने हालसम्म यसबारे कुनै प्रतिक्रिया जनाइसकेका छैनन् । यद्यपि, अमेरिकी राष्ट्रपति डोनाल्ड ट्रम्पले जोन्सनको समर्थन गर्दै ट्वीटरमा सन्देश लेखेका छन् । उनले सरकारविरुद्ध अविश्वास प्रस्ताव ल्याउन विपक्षी नेतालाई कठिन हुने ट्रम्पको दाबी छ ।"
कश्मीरबारे सर्वोच्चले सुनुवाइ गर्ने,नयाँदिल्ली भारतको सर्वोच्च अदालतले जम्मुकश्मीर राज्यको विशेषाधिकार खोस्ने केन्द्र सरकारको निर्णयविरुद्ध परेका निवेदनको सुनुवाइ गर्ने जनाएको छ । नरेन्द्र मोदी नेतृत्वको सरकारले गत अगस्ट ५ मा जम्मुकश्मीरको विशेषाधिकार खोस्ने निर्णय गरेको थियो । उक्त कदमपछि कश्मीर अझै समान्य बन्न सकेको छैन भने पाकिस्तानसँगको सम्बन्धसमेत थप बिग्रेको छ । भारत प्रशासित कश्मीरको विशेष संवैधानिक मान्यता खोस्ने निर्णयविरुद्ध हालसम्म १४ मुद्दा परिसकेका छन् । सर्वोच्चले ती मुद्दाको सुनुवाइ अक्टोबर पहिलो साताबाट सुरु गरिने जनाएको छ । सर्वोच्चका ५ न्यायाधीशको संवैधानिक इजलासले ती निवेदनबारे सुनुवाइ गर्ने भारतीय सञ्चारमाध्यमले जनाएका छन् ।
बर्सेनि बग्छ करोडौंको सडक,बडिगाडको सोरखोरे जाने सडक खन्दा खसेको पहिरोले वडा ६ को खालबजारमा दर्जन घर जोखिममा परेका छन् । पहिरोले गंगाबहादुर सार्कीको छाप्रो दुई पटक भत्काइसकेको छ । खालबजारमा बडिगाड बढेर बगाउने र पहिरो खसेर मिच्ने खतरा बढेको स्थानीयको भनाइ छ । पहुँचवालाले भने लोकमार्गको मापदण्डलाई बेवास्ता गर्दै जग्गाको प्लटिङसमेत गरेका छन् । बडिगाड ५ को नुवार नजिकै कालोपत्रे सडकसम्मै डोजर लगाएर घडेरी प्लटिङ गरेपछि पहिरो खसेको छ । कालोपत्रे सडक र ग्याबिन पर्खाल भत्किएपछि सडक एकतर्फी भएको छ । यहाँ लोकमार्गले दायाँबायाँ कम्तीमा २५ मिटर मापदण्ड तोकेको छ । घर बनाउनेले छाड्ने जग्गा र सेडब्याकसमेत गर्दा ३१ मिटर नजिक घर बनाउन पाइँदैन । यहाँको झन्डै २४ रोपनी जमिनमा प्लाटिङ गर्दा १२ रोपनी जमिन लोकमार्गको मापदण्डमा परेको छ । प्लटिङकै कारण सडक खसेको हो ।
९७२ स्थान पहिरोको उच्च जोखिममा,"मन्त्रालयले विपद् पूर्वसूचना प्रणाली स्थापनाका लागि १ करोड रुपैयाँ छुट्याएको छ । उद्धार अभ्यास, उद्धारकर्मीका लागि तालिम, विपद् व्यवस्थापन सामग्री खरिद र सुरक्षाकर्मीका लागि विपद् सामग्रीका लागि मन्त्रालयले ९० लाख रुपैयाँ विनियोजन गरेको छ । दैवी प्रकोप विपद् कोष शीर्षकमा भने बजेट छुट्याएको छैन ।"
"बाढीपहिरोमा १३३ को मृत्यु, ३७ बेपत्ता","प्रमुख प्रतिपक्ष कांग्रेस सांसद देव तिमिल्सिनाले एयरपोर्टमा भारतीय राजदूतसँग भेट हुँदा उनले बाढीपहिरोबाट जोगिन नेपालले पनि बाँध बाध्नुपर्ने भनी सुझाएको सुनाए । मैले तपाईंहरूले डुबाइदिनुभयो भनेँ, उहाँले तपार्इंहरूले पनि बाँध बाँध्नुस् अनि जोगिन्छ भन्नुभयो, तिमिल्सिनाले गृहमन्त्रीसँग प्रश्न गरे, हामीकहाँ जनताले १ सय मिटरको पुल माग्दा प्राविधिकले १२ मिटरको बनाइदिन्छन् अनि कसरी समस्या हल हुन्छ ? गृहमन्त्री थापाले भारतले बनाएको बाँधमा निकास दिनभन्दा ढोका नखोलिदिएको भन्दै कूटनीतिक पहलबाट हल गरिने बताए । भारतले जो बाँध बनाएको छ, त्यसको ढोका खोलिदिनुपर्छ तर खोल्दैन, उनले भने, हामीले कूटनीतिक पहलबाट हल गर्नुपर्छ ।"
मन्दिरको जग्गा हडप्नेलाई कारबाही माग,"प्रमुख जिल्ला अधिकारी रमेशकुमार केसीले मन्दिरको जग्गामा खेल भएकोबारे जानकारी प्राप्त भएको बताए । जिल्ला प्रशासन मोरङमा मन्दिर सञ्चालक समिति दर्ता हुनु अगाडि नै मन्दिरको जग्गा भाडामा लिइएको छ, उनले भने, मन्दिर समितिमा नेपाल सरकारका उच्च पदस्थ कर्मचारी रहेकाले हामीले पटकपटक पत्राचार गरेर बोलाए पनि आएका छैनन् ।"
न्हू पोखरीको पुनर्निर्माण सुरु,काठमाडौंको रानीपोखरीलाई पनि न्हू पुखु भनिन्छ । न्हूको अर्थ नेपालभाषामा नयाँ भन्ने बुझिन्छ । तत्कालीन समयमा नयाँ भएकाले पोखरीको नाम न्हू पुखु रहेको हुन सक्ने वडाध्यक्ष श्रेष्ठको भनाइ छ । लगनखेलको न्हू पुखु १६औं शताब्दीमा सिद्धिनरसिंह मल्लको समयमा निर्माण भएको मानिन्छ । यहाँ राजकुलोबाट पानी भरिन्थ्यो । पाटनका लागि टीकाभैरव राजकुलोबाट बगेर आउने पानीले पाटनका पोखरी भरिन्थे ।
विद्यालय जोगाउनै सकस,"०५२ सालतिर यो स्कुलमा ८ सय विद्यार्थी थिए । भर्ना लिन परीक्षा लिनुपर्थ्यो, शिक्षक रामदेव साहले भने, यही स्कुल अहिले विद्यार्थी नभएर जबर्जस्ती चलिरहेको छ । उनले विद्यालय टिकाइराख्न नगरपालिकाले विशेष सहयोग गर्नुपर्ने माग गरे । नगरपालिकाले जिम्मेवारी लिएर केही परिवर्तन गरे अझै पनि विद्यार्थी संख्या बढाउन सकिन्छ, उनले भने । नगरपालिकाले वास्ता नगरेकै कारण विद्यालयप्रति आकर्षण बढाउन नसकिएको प्रअ विकले बताए । विद्यार्थी अभाव झेल्दै आएका विद्यालयका लागि ठोस निर्णय लिन नसकिएको नगर शिक्षा अधिकृत दाहालले बताए । उनले भने, हामी अहिले नगरको स्वीकृत दरबन्दी कति हो भनेर पर्खिरहेका छौं । माथिबाट स्पष्ट भएर आएपछि समस्या झेल्दै गरेका विद्यालयको हकमा कस्तो निर्णय गर्ने भन्ने निष्कर्षमा पुग्छौं । उनले समस्यामा परेका विद्यालय जोगाउन स्थानीय जुट्नुपर्ने धारणा राखे ।"
भेटिँदैनन् कर्मचारी,कोइरालाले आफनो कार्यालय समयमा सेवाग्राहीको काममै व्यस्त रहने गरेको बताए । अन्य समयमा योजना र बैठकका क्रममा बाहिर जानुपरेको उनको भनाइ छ । प्रशासकीय अधिकृत कोइराला भदौ १० गते मन्त्रालयको काम भन्दै काठमाडौं लागेका थिए । स्पष्ट रूपमा कार्यालयमा कुनै जानकारी र कुनै निमित्त प्रशासकीय अधिकृत नतोकी नै काठमाडौं गएको उपमेयर मेरिका राईले बताइन् ।
अखिलको एउटै कार्यालय,"काठमाडौं (कास) नेकपाअन्तर्गतका दुई विद्यार्थी संगठन एकीकृत भएको तीन महिनापछि एउटै कार्यालयमा बसेका छन् । पूर्वएमाले निकट अनेरास्ववियु र पूर्वएमाओवादीनिकट अखिल (क्रान्तिकारी) ले जेठमा एकता घोषणा गरेका थिए । घोषणासँगै संयोजक ऐन महर र सहसंयोजक रञ्जित तामाङ तोकिएका थिए । एकतासँगै संगठनको नाम अनेरास्ववियु राख्नेसमेत निर्णय भएको थियो । एकतापछि कार्यालय उद्घाटन, संयोजक र सहसंयोजकको पदभार ग्रहण कार्यक्रम गरेका छौं, अनेरास्ववियु नेता सुरेन्द्र बस्नेतले भने ।"
पहिलो उडानमै १ करोड घाटा,निगमको वाइडबडी विमान जापानको ओसाका उडेसँगै सातवटा मुलुकमा निगमका नौ वटा अन्तर्राष्ट्रिय रुट पुगेका छन् । जहाज अभावलगायत व्यवस्थापकीय कमजोरीका कारण निगमले ०६३ चैत २९ पछि ओसाका उडान स्थगन गरेको थियो । यसअघि निगमले ०५१ कात्तिक १३ गते काठमाडौंबाट चीनको सांघाईमा अवतरण गर्दै जापानका लागि (इनडाइरेक्ट) उडान गरेको थियो ।
सुस्ताए विद्यार्थी संगठन,"विद्यार्थी संगठनको नेतृत्व गर्दै पार्टीको जिम्मेवारीमा रहेका नेताहरूले समेत संगठनको औचित्यमाथि औंला ठड्याउने गरेका छन् । केही समयअघि कांग्रेस नेता भीमसेनदास प्रधानले विद्यार्थी संगठनले आफ्नो एजेन्डाभन्दा गुट, उपगुटको नेतृत्व गर्ने भएकाले औचित्य सकिएको बताएका थिए ।"
विद्यार्थी संगठनबारे पार्टीले सोच्नुपर्छ,"पार्टीको सांगठनिक संरचना छ । त्यसमा महिला, तरुणजस्तै नेपाल विद्यार्थी संघ पनि एउटा हो । देशमा राजनीतिक परिवर्तन संवाहक शक्तिका रूपमा विद्यार्थी रहेका छन् । विद्यार्थी संगठन संरचना कसरी निर्माण गर्ने भन्नेबारे पार्टीभित्र राम्रोसँग छलफल गर्नुपर्ने बेला आएको छ । त्यसो गर्न नसक्दा हजारौं विद्यार्थी युवामाथि हामीले अन्याय गर्दै छौं । विद्यार्थीकाल सीमित अवधि मात्र हुन्छ । उमेरका हिसाबले १८ देखि २५ वर्षसम्म हुन सक्छ । पाँचसात वर्ष मात्र विद्यार्थी संगठनमा रहेर जीवनमा आवश्यक पेसा, व्यवसाय रोज्नुपर्छ तर हामीले बीसौं वर्षको संरचना बनायौं । त्यसैले अब विद्यार्थी संघसंगठनको संरचनाबारे पार्टी गम्भीर हुनैपर्छ । क्याम्पसभित्र स्ववियु हुनुपर्छ । स्वतन्त्र विद्यार्थीले स्ववियुको नेतृत्व गर्न जरुरी छ तर दलको प्रतिनिधिका रूपमा होइन । अब पूर्णकालीन विद्यार्थी राजनीति आवश्यक छैन ।"
स्ववियु अझ बलियो हुनुपर्छ,"विद्यार्थी आन्दोलनको उपलब्धि देशले गर्व गर्ने विषय बनेको छ । विद्यार्थी संगठनहरू विगतभन्दा अझ बढी औचित्य पुष्टि गर्ने गरी आउन जरुरी छ । वर्तमान राज्यव्यवस्थालाई बलियो बनाउन जरुरी छ । त्यसका लागि स्ववियुको आवश्यकता टडकारो छ । राष्ट्रिय स्वाधीनता, शैक्षिक आन्दोलन र जनजीविकाको आन्दोलन औचित्यपूर्ण छ । समाजवादको मुद्दा उठाउने विद्यार्थी नै हुन् । तर अहिले विद्यार्थी संगठनको औचित्य सकिए जस्तै भएको छ, जुन दुःखद पक्ष हो । यसो हुनु हुन्न । भ्रष्टाचारविरुद्धको आन्दोलनमा विद्यार्थी आन्दोलन आवश्यक छ । वर्तमान आन्दोलनलाई सक्रिय, जिम्मेवार एवं रूपान्तरण गर्दै परिवर्तित बनाउन जरुरी छ ।"
कामदार भिसामा विद्यार्थी,"उक्त स्कुलको वैधानिकतामा पनि प्रश्न उठेको छ । स्कुल कहाँ, कसरी दर्ता भएर सञ्चालन भएको छ भन्नेबारे केही थाहा नभएको घोराही उपमहानगरपालिकाका शिक्षा शाखा प्रमुख विनोद गौतमले बताए । स्कुल खुलेको हामीलाई थाहा छैन । अब यसको वैधानिकताबारे खोजी हुन्छ, उनले भने, यसरी विद्यार्थीबाट पैसा लिएर विदेश पठाउन पाइँदैन । स्कुलका प्रिन्सिपल श्याम थापालाई धेरै पटक फोन गर्दा उनी सम्पर्कमा आउन चाहेनन् । सुरुमा फोन उठाएनन् । पछि स्विच अफ गरिदिए । ल्यान्डलाइन नम्बरमा फोन गर्दा महिला कर्मचारीले थापा सर व्यस्त भएकाले फोनमा आउन नसक्ने जानकारी दिइन् । स्कुलको साइनबोर्डमा राखिएका तीनवटा मोबाइल नम्बरमध्ये एउटा हाललाई बन्द गरिएको छ भन्छ भने अरू दुईवटा स्विच अफ छन् । काठमाडौंमा विद्यार्थी विदेश पठाउन कम्पनीका तर्फबाट सहजीकरण गरिरहेका सुमन धितालले धेरै पटक फोन गर्दा पनि उठाएनन् ।"
रारामा बढ्दै चहलपहल,"मन्त्रालयका सचिव धीरेन्द्रकुमार प्रधानले काठमाडौंको छलफलमा पर्यटन प्रवर्द्धन समितिले विभिन्न कार्ययोजना पारित गरेका बताए । उनका अनुसार जतिसक्दो छिटो पर्यटकीय गन्तव्यको विकास गर्ने प्रदेश सरकारको तयारी छ । उनका अनुसार भ्रमण वर्षका लागि प्रदेश सरकारले ४० वटा गन्तव्य छनोट छ । सुर्खेतको काँक्रेविहार, बुलबुले ताल, पञ्चपुरी सर्किट र विद्यापुर, दैलेखमा राकम कर्णाली, पञ्चकोसी सर्किट, जाजरकोटमा भेरी नदी, नादाइगढ, कुशे ठाकुरजीको गढलगायत क्षेत्रलाई पर्यटकीय गन्तव्यका रूपमा छनोट गरिएको उनले जानकारी दिए । त्यस्तै जुम्लामा चन्दननाथ, गुठीचौर पाटन, पातारासी हिमाल, सिंजा भ्याली, कालिकोटमा पचालझरना, चुलीमालिका, कोट दरबार र पञ्चा दरबार, हुम्लामा लिमी भ्याली, रेलिङ बाराडेउ, दुधेदह र खार्पुनाथलाई गन्तव्य घोषणा गरिएको हो । मुगुको रारा, छायानाथ, सल्यानको कुपिण्डे, छायाक्षेत्र, खैराबाङ, रुकुम पश्चिममा सिस्ने हिमाल, स्यार्पु ताल, डिग्रे मन्दिरलगायत गन्तव्यको सूचीमा परेको मन्त्रालयले जनाएको छ । मन्त्रालयका अनुसार डोल्पाको अप्पर डोल्पा, शे फोक्सुन्डो, भिजेर, धो ताराप, त्रिपुरासुन्दरी र छलामष्टालाई उत्कृष्ट गन्तव्यमा समेटिएको छ ।"
"भवन बन्यो, कार्यालय खारेज",महिला विकास कार्यालयले स्थानीय तहलाई सघाउ पुर्याउँदै आए पनि कार्यालय विस्थापित गरिएको भट्टराईले गुनासो पोखिन् । विगतमा ५० दरबन्दी रहेको विभागमा हाल १९ जना मात्र कार्यरत छन् । विभागसमेत रहने नरहने भन्ने अन्योल रहेको उनले बताए ।
भारतको चाहना बिप्पाको सट्टा बीआईटी,सर्वोच्च अदालतको अन्तरिम आदेश अनि संसद्बाट समेत विप्पा अनुमोदन हुन नसकेको अवस्थामा सन् २०१६१७ मा भारतले नेपालकै कारण बिप्पा कार्यान्वयन हुन नसकेको औंल्याउँदै पत्र पठाएको थियो । उसले त्यसको औचित्य सकिएकाले अब नयाँ ढंगले द्विपक्षीय लगानी सम्झौताको तयारीमा आफूहरू रहेको भनी प्रस्ताव गरिसकेको छ । उक्त प्रस्तावसहितको चिठी परराष्ट्र मन्त्रालयलगायतका निकायबाट महान्यायाधिवक्ता कार्यालयमा पत्राचार भएको थियो । त्यही पत्रमा उल्लेखित व्यहोरा अनि सम्झौता लागू हुन नसक्ने अवस्था औंल्याउँदै त्यसलाई खारेज गर्न रिट जारी हुनुपर्ने अवस्था नरहेको भन्दै निवेदन खारेज गरेको हो ।
नवीकरण शुल्कले नाफा कम,अनुमति पत्र नवीकरण दस्तुर र कर समायोजनले गर्दा बढेको खर्च तथा प्रविधिगत चुनौतीका बाबजुद पनि कम्पनीले सरकारी कोषमा बुझाएको राजस्व अघिल्लो आर्थिक वर्षभन्दा ४ अर्बले बढेको टेलिकमले जनाएको छ ।
कहिले गुड्ला रेल ?,"पुराना इन्जिनधनुषाको खजुरी स्टेसनमा देवीदेवताको नामबाट नामकरण गरिएका सीता, राम, गुह्येश्वरी, चन्द्र, सूर्य, महावीर, गोरखनाथ रेल्वेका पुराना इन्जिन अलपत्र छन् । ब्रिटिस सरकारले महोत्तरीको बिजलपुरा जंगलबाट सालका काठ ढुवानी गर्ने उद्देश्यले विक्रम संवत् १९९२ मा जनकपुरजयनगर रेल्वेका लागि बैदेही र खजुरीमा कारखाना स्थापना गरेको थियो । कारखानामा रेल्वे इन्जन थन्किएका हुन् । जंगल सखाप भएपछि रेल्वेलाई राणाकालीन प्रधानमन्त्री जुद्धशमशेरले यात्रु सेवामा परिणत गरेका थिए । रेल्वे इन्जिन मर्मतका लागि स्थापना गरिएको कारखानामा देवीदेवताको नामबाट नामकरण गरिएका रेल्वे इन्जिन कबाडमा परिणत भएका छन् । डिजेल र स्टिम इन्जिनहरू संरक्षणको अभावमा घामपानीले नासिँदै छन् ।"
सिलिगुडीकाठमाडौं बस सेवा,स्थानीय व्यवसायी डिल्लीराम घिमिरेले यो बस सेवा स्थानीय व्यवसायीको हितविपरीत रहेको बताए । उनले काठमाडौंदिल्ली सोझो बस सेवा सञ्चालन भए पनि काठमाडौंले भारतका साना सहरसँग बस सेवा सञ्चालन गर्न नहुने तर्क राखे । सिलिगुडीबाट सञ्चालन हुने बस नेपाली बसको तुलनामा गुणस्तरीय हुनेछन् । एयरकन्डिसन हुनेछ । बसले १८ घण्टामा काठमाडौं पुर्याउने दाबी गरिएको छ । नेपाली २ हजार तिर्दा ६५० किमि लामो यात्रा तय गर्न सकिनेछ । निःशुल्क वाइफाई सुविधासमेत भएको र टिकट अनलाइनबाट काट्न सकिने जनाइएको छ ।
अटो मेलामा दैनिक भीड,"मेला संयोजक निराकर श्रेष्ठका अनुसार आयातकर्ता, डिलर, वितरक र उत्पादकहरूको सहभागिता मेलामा छ । अवलोकनकर्ताले मेला अवधिभर सवारीसम्बन्धी सहज रूपमा जानकारी र त्यसका मोडलहरू हेर्न पाएका छन् । प्रदर्शनीमा टिकट काटेर आउनेमध्ये एकजनालाई पुरस्कारको व्यवस्था गरिएको छ । टिकट काटेर मेला अवलोकन गर्नेहरूमध्ये लक्की ड्रमार्फत जीपीएक्स जेन्टलमेन्ट २ सय सीसीको मोटरसाइकल पाउने संयोजक श्रेष्ठले बताए । मेला आइतबारसम्म चल्नेछ । मेलाको पाँच वर्षयताको तथ्यांक हेर्दा यो वर्ष मेलामा सहभागिता जनाउने चारपांग्रे ब्रान्डको पनि संख्या बढेको छ ।"
साढे ७३ लाखको बाइक,"यो इटालीबाट आउने हो । उनका अनुसार मेलामा एमभी अगुस्टा ब्रान्डका ४३ लाख ९० हजारदेखि ७३ लाख ९० हजार मूल्यसम्मका बाइक राखिएको छ । नाडा मेलामा यो बाइकका लागि अफर दिएका छौं, उनले भने, ३ वर्ष वारेन्ट र ३ वर्ष सर्भिसिङ फ्री गरेका छौं । उनका अनुसार यो मेलामा दिइएको अफर हो । मेलामा एमभी अगुस्टा ब्रान्डका बाइक ६ सय ४२४ सीसीदेखि १ हजार सीसीसम्मका बाइक राखिएको छ । मोक्तानका अनुसार यो लिमिटेड इडिसनमा आएको बाइक हो ।"
सुजुकीको जिक्सर २५० र १५० सिरिज नेपालमा,"काठमाडौं (कास) नेपालका लागि सुजुकी मोटरसाइकल तथा स्कुटरको आधिकारिक आयातकर्ता तथा बिक्रेता भीजी अटोमोबाइल्सले जिक्सर २५० र १५० सिरिज सार्वजनिक गरेको छ । नवीनतम प्रविधि तथा उच्चतम गुणस्तरले सुसज्जित २५० सीसीका जिक्सर मोटो जीपी, एस एफ, र नेकेड भर्जनका साथै १५० सीसीमा पनि मोटो जीपी, जिक्सर एस एफ, र नेकेड भर्जन गरी ६ वटा भेरिएन्टमा ल्याएको छ । यी बाइकहरू उच्चतम प्रविधिले सुसज्जित रहेको दाबी कम्पनीको छ ।"
जिपको क्षमता परीक्षण गर्न क्याम्पजिप,"काठमाडौं (कास) ऐतिहासिक विरासत बोकेको अमेरिकी एसयूभी मेकर जिपले आफ्ना एसयूभीहरूको क्षमता परीक्षण (क्यापाबिलिटी टेस्ट) गर्न चारदिने क्याम्पजिपको सुरुवात गरेको छ । नेपालका लागि जिपको आधिकारिक वितरक एमएडब्लू लाइफले बिहीबार क्याम्पजिपमा अटो मिडियाकर्मी र एसयूभी इन्थुजियास्ट हरूलाई आमन्त्रण गरेको थियो । जसमा उनीहरूले काठमाडौं बग्गीखानास्थित साल्ट ट्रेडिङमा बनाइएको कृत्रिम अफरोड ट्रायलमा भर्खरै सार्वजनिक भएको जिप कम्पास ट्रायल हक र जिप कम्पास लिमिटेड प्लसको क्षमता परीक्षण गरे । यो कृत्रिम अफरोड ट्रायलमा जिपको क्षमता जाँच्न रक क्लाइम्बिङ, आर्टिकुलेसन, म्यानुराबिलिटी, ठाडो उकालो र ओरालो तथा बलौटे अवरोधहरू राखिएका थिए । एमएडब्लू इन्टरप्राइजेजका प्रबन्ध निर्देशक विष्णुकुमार अग्रवालले आफैंले यी ट्रायलमा जिप कम्पास ट्रायल हक हाकेर क्याम्पजिपको उद्घाटन गरेका थिए ।"
जापानमा खेल्ने आस,"राष्ट्रिय टिमको खेललाई पनि फाइदा पुर्याउने छ । विराज महर्जन टिममा स्थान बनाउन असफल भएपछि सम्भावित कप्तानको प्रतिस्पर्धामा रहेका उनले विश्वकप छनोटबारे बोले, तीन महिनायता निरन्तर भइरहेको ट्रेनिङमा सबैले राम्रो गरिरहेका छन् । त्यसैले कुवेत र ताइपेईविरुद्ध राम्रो नतिजाका लागि प्रतिस्पर्धा गर्नेछौं ।"
किरण र रोहित फर्किए,"नेपाली टिम (कुवेत र चाइनिज ताइपेईविरुद्ध)गोलकिपर ः किरण चेम्जोङ, विकेश कुथु, विशाल श्रेष्ठ, डिफेन्स ः सरोज दाहाल, अजित भण्डारी, दिनेश राजवंशी, अनन्त तामाङ, देवेन्द्र तामाङ, रजिन धिमाल, सुमन अर्याल मिडफिल्ड ः सुनील बल, रवि पासवान, अञ्जन विष्ट, सुजल श्रेष्ठ, हेमन गुरुङ, विक्रम लामा, तेज तामाङ, सन्तोष तामाङ, विशाल राई, रोहित चन्द, फरवार्ड ः विमल घर्तीमगर, अभिषेक रिजाल, नवयुग श्रेष्ठ ।"
सागलाई क्रिकेटको प्रारम्भिक टोली,कप्तान पारस र प्रशिक्षक उमेश पटुवालसम्मिलित छनोट समितिले प्रारम्भिक टोली चयन गरेको नेपाली टोलीको मिडिया व्यवस्थापनमा नियुक्त भएका सुरज शाक्यले विज्ञप्तिमार्फत जनाएका छन् । सागका लागि नेपाली टोलीको बन्द प्रशिक्षण आइतबार सुरु हुनेछ ।
सुवासको उच्च स्कोर,जुनियरको सेमिफाइनलमा रेडियन्टले स्वर्णिमलाई २३१० ले हरायो । रेडियन्टका सुवास गौतमले ६ स्कोर गरे । रेडियन्टले उपाधिका लागि सेबविरुद्ध खेल्नेछ । सेबले महामञ्जु श्रीलाई १९१५ ले हराउँदा विकास डंगोलले ७ स्कोर बटुले । सिनियर गर्ल्सको उपाधि भिडन्त द चाँदबाग र निम्सबीच हुनेछ । चाँदबागले एलआरआईमाथि १६१२ को जित दर्ता गर्यो । चाँदबागकी रोजी राईले ६ स्कोर गरिन् । निम्सले इनोभेटिभलाई २७१५ ले पन्छायो । निम्सकी डोल्मा तामाङले १७ स्कोर जोडिन् । फाइनल शुक्रबार हुनेछ ।
समर्थकको उत्साह बढ्दो,"हामीले ३०४० हजार डलर लाग्ने अनुमान गरेका छौं र उक्त रकम जुटाउनका लागि नेपाली राष्ट्रिय टोलीको जर्सी अस्ट्रेलियामा ल्याएर बिक्रीदेखि अन्य कार्यक्रम गर्ने योजना बनाएका छौं, संघका अध्यक्ष बिजेन बाटाजुले भने । उनले अहिले संघसँग १ हजार ३ सय बढी खेलाडी सदस्यका रूपमा जोडिएकाले नेपाली राष्ट्रिय टोलीलाई पुर्याउने सबै सहयोग जुटाउन आफूहरू तयार रहेको समेत जानकारी दिए । एनआरएन अस्ट्रेलियाले समेत नेपाली राष्ट्रिय टोलीलाई आवश्यक सहयोग पुर्याउने जनाएको छ । एनआरएन प्रवक्ता ज्ञानेन्द रेग्मीले नेपाली राष्ट्रिय टोलीलाई कसरी सहयोग पुर्याउन सकिन्छ भन्ने छलफल चलिरहेको र यसबारे कार्यक्रम सार्वजनिक गरिने बताए । फुटबल फेडेरेसन अफ अस्ट्रेलिया (एफएफए) र क्यानबेरा सरकारले केही समय पहिल्यै प्रतियोगिताको तयारीबारे जानकारी गराइसकेको छ । अस्ट्रेलियाली टिमको यसपल्ट मार्क मिलिघनले कप्तानी गर्दैछन् भने अस्ट्रेलियाली टोलीका दुई स्टार खेलाडी टिम काहिल र मिले जेडिनाकलेसंन्यास लिइसकेका कारण उनीहरू नेपालसँगको खेलमा हुने छैनन् ।"
छानिए ३२ खेलाडी,"महिला ५५ केजीमा एपीएफकी मनीषा चौधरीले प्रदेश ३ की सुस्मिता वाइबा, ६१ केजीमा प्रदेश ४ की अनु गुरुङले प्रहरीकी एस्टर राई, ६८ केजीमुनि प्रहरीकी सुनीता महर्जनले आर्मीकी सनी तामाङ र ६८ केजीमाथि पुलिसकी अुनपमा मगरले आर्मीकी रीता कार्कीलाई पन्छाउँदै छनोट भए । सागका लागि कराँतेको १८ पुरुष र १४ महिला गरी ३२ खेलाडी छानिएका छन् ।"
धम्बोजी प्रदेश लिग च्याम्पियन,"प्रदेश ५ का ६ टिमको सहभागिता रहेको प्रतियोगितामा रूपन्देही दोस्रो भएको छ । रोल्पालाई ६१ ले हराउँदै रूपन्देहीले दोस्रो स्थान पक्का गरेको हो । रूपन्देहीले एक लाख प्राप्त गर्यो । तेस्रो स्थानका लागि बिहीबार नवलपरासीलाई ३१ ले पराजित गर्दै बर्दियाले सफलता पायो । विजेतालाई प्रदेश ५ का भौतिक योजना तथा पूर्वाधार मन्त्री बैजनाथ चौधरीले पुरस्कृत गरे । गोलकिपरमा नवलपरासीका सन्दिप चौधरी, डिफेन्डरमा बाँकेका अतिश बिक उत्कृष्ट भए भने रूपन्देहीका जितेश गुरुङ उत्कृष्ट खेलाडी र बाँकेका भद्रसिङ थापा उत्कृष्ट प्रशिक्षक भए । रोल्पाका प्रविन पुनले उदीयमान खेलाडीको पुरस्कार पाए ।"
नेपाल तेस्रोपल्ट फाइनलमा,छैटौं संस्करणको पहिलो खेलमै ठूलो अन्तरले हारेपछि नेपालले श्रीलंकालाई २० ले हराएर आफ्नो सम्भावना जोगाएको थियो । त्यसपछि बंगलादेशलाई ४१ र भुटानलाई ६० ले पराजित गर्दै नेपाल साफ यू१५ मा तेस्रोपल्ट पुगेको हो । यो उमेर समूहमा पहिलोपल्ट च्याम्पियन हुने दाउमा रहेको नेपालले आइतबार हुने फाइनलमा दुईपल्टको विजेता भारतको सामना गर्नेछ ।
लिभरपुलको समूहमा नेपोली,"लिभरपुललाई छैटौंपल्ट च्याम्पियन्स लिगको उपाधि दिलाउन प्रमुख भूमिका खेलेका सेन्टर ब्याक भर्जिल भान डाइक यूईएफए वर्षको पुरुष फुटबलर भएका छन् । उनले बार्सिलोनाका लियोनल मेसी र युभेन्ट्सका क्रिस्टियानो रोनाल्डोलाई पछि पार्दै उक्त उपाधि जितेका हुन् । महिलातर्फ लुकी ब्रोन्जले यो उपाधि हात पारिन् । उनले लियोनलाई महिला च्याम्पियन्स लिगको उपाधि दिलाउन महत्त्वपूर्ण भूमिका खेलेकी थिइन् भने विश्वकपमा इंग्ल्यान्डलाई सेमिफाइनल पुर्याएकी थिइन् । नेदरल्यान्ड्सका कप्तान भान डाइकले युरोपको वर्षको उत्कृष्ट रक्षकको उपाधि पनि पाए । त्यस्तै लिभरपुलका एलिसन बेकर उत्कृष्ट गोलरक्षक, अयाक्सका फ्रान्क डी जोङ उत्कृष्ट मिडफिल्डर र बार्सिलोनाका मेसी उत्कृष्ट फरवार्डमा चुनिएका थिए ।"
सेरेना र फेडेररको गति,"फेडेररले आफ्नो पहिलो खेलमा पनि भारतका क्वालिफायर सुमित नागलविरुद्ध पहिलो सेट गुमाएका थिए । खेलपछि उनले भने, यसरी खराब प्रदर्शन गर्दा निराशा हुन्छ नै । जति बेला लगातार भूल हुन थाल्छन्, त्यति बेला पनि दुःख हुन्छ । तर खेलमा प्रत्येक समय सुधारको अवसर हुन्छ । अबको चरणमा मैले पक्कै पनि आफ्नो खेलमा सुधार गर्नुपर्ने हुन्छ, फेडेररले भने । वर्षको अन्तिम ग्रान्ड स्लामको बुधबारको खेलमा वर्षाका कारण २२ खेल पछि सारिएका छन् । जापानका सातौं वरीयताप्राप्त केई निसिकोरीले अमेरिकी ब्राडली क्लेनलाई ६२, ४६, ६३, ७५ ले हराए । निसिकोरी २०१४ को यूएस ओपन रनरअप हुन् । युक्रेनी पाँचौं वरीयताकी एलिना स्भिटोलिनाले सातपल्टकी ग्रान्ड स्लाम विजेता तथा सेरेनाकी दिदी भेनसलाई ६४, ६४ ले हराइन् । पूर्व यूएस ओपन रनरअप अमेरिकन मेडिसन किज विजयी रहिन् ।"
नेपाली यू१९ विजयी,"पवन सर्राफलाई पहिलो ओभरमै गुमाएको नेपाल यू१९ बाट रित गौतमले ७६ रन बनाए । १ सय २६ बल खेलेका उनले ४ चौका प्रहार गरे । हरिबहादुर चौहानले ७८ बलमा ५६ रन बनाउनेक्रममा २ चौका र १ छक्का प्रहार गरे । सन्दीप जोरा २४, भीम सार्की १०, कप्तान रोहित पौडेल ३, खडकबहादुर बोहरा २ रनमा आउट भए । बादुरालिआका मालिन्दा करुणारत्ने, अभिष्का लकसन र थिलिना चामाथले २२ विकेट लिए । बादुरालिआबाट थेभिन्दु डिकवेलेले ३१ र लकसनले २१ रन बनाउनु बाहेक अन्यले दोहोरो स्कोर बनाउन सकेनन् । सागर ढकालले ५१ ओभरमा १८ रन खर्चेर ५ विकेट लिए । पवन र कमलसिंह ऐरीले २२ तथा कुशल मल्लले १ विकेट लिए । श्रीलंकामा सेप्टेम्बर ५ देखि १४ सम्म हुने यू१९ एसिया कपको तयारीक्रममा रहेको नेपालले शुक्रबार यही मैदानमा चिलाव मारियन्ससँग खेल्नेछ ।"
बर्नहार्ट विजयी,"काठमाडौं (कास) आयोजक काठमाडौं बर्नहार्ट कलेजले नवौं बर्नहार्ट कप अन्तरकलेज बास्केटबलको ब्वाइजतर्फ बिहीबार विजयी सुरुआत गरेको छ ।घरेलु कोर्टमा बर्नहार्टले आइडियल मोडेललाई ३८२४ ले पराजित गर्दा प्रमोद श्रेष्ठले ११ स्कोर जोडे । न्यु जेनिथ, ज्ञान निकेतन, समृद्धि, मोर्गनर एलआरआई विजयी भए । गर्ल्समा डिफेन्डिङ च्याम्पियन जेभियरले मोर्गनलाई ४६४० स्कोरले हरायो ।"
आयुष्मान भवः,"राष्ट्रवादको गफ र खोक्रा कमेडीको बीचमा मनोरञ्जक सिनेमालाई जोगाउने काम अहिले बलिउडमा आयुष्मानजस्ता अभिनेताले नै गरिरहेका छन् । जसका फिल्ममा आजको समाज र आजका युवाको समस्या पनि हुन्छ, साथमा मनोरञ्जक पनि हुन्छन् । यसैले त समीक्षकहरूले नयाँ आउने अभिनेताहरूलाई भन्न थालेका छन् आयुष्मान भवः ।"
न आवाज न धूवाँ,यो कोरियाली कम्पनीको दुई वटा विद्युतीय कार छन् । कोना इभी ३९२ किलोवाट र लङ रेन्ज ६४ किलोवाटको छ । ३९२ किलोवाटवालाको ५५ लाख ९६ हजार पर्छ । ६४ किलोवाट भएको कारको ६५ लाख ९५ हजार रहेको छ । ३९२ किलोवाटको कार फुल चार्ज हुँदा ३१२ किमिसम्म कुद्छ । लङ रेन्जवाला ६४ किलोवाटको कार ४८२ किमिसम्म कुद्छ । दुवै कारको ग्राउन्ड क्लियरेन्स १५८ मिलिमिटर छ । ब्याट्री वारेन्टी ८ वर्ष दिइएको छ । ३९२ किलोवाटको कार ६ घण्टा र अर्को ८ देखि १० घण्टामा फुल चार्ज हुन्छ । यसमा भेन्टिलेटर भएको लेदर सिट छ । यो मोटरबाट चल्छ । यसको नेपालमा १८ स्थानमा चार्जिङ स्टेसन छ ।
टिकटकमा समाचार,:
ह्वाट्सएपमा पनि बुमर्याङ,ह्वाट्सएप म्यासेजिङ एपको रुपमा चर्चित छ र सबैले यसलाई कल वा म्यासेज गर्नको लागि प्रयोग गर्छन् । केही समय अघि ह्वाट्सएपले स्टाटस राख्न मिल्ने फिचर ल्याएर प्रयोगकर्तालाई अचम्मित पारेको थियो । ह्वाट्सएपमा भने केही समयपछि प्रयोगकर्ताले बुमर्याङ पनि राख्न मिल्ने भएको छ । ईन्स्टाग्राममा छोटो र छिटो भिडियोको लागि लोकप्रिय बुमर्याङ ह्वाट्सएपमा पनि आउन लागेको हो । यसबाहेक ह्वाट्सएपलाई एकै पटक एक भन्दा बढी डिभाइसमा पनि प्रयोग गर्न मिल्ने फिचर चाँडै आउने भएको छ । ह्वाट्सएपमा डार्क मोड फिचर पनि आगामी महिना आउन सक्ने अनुमान गरिएको छ ।
हुवावेको नयाँ चिप,हुवावेले हालै आफ्नै अपरेटिङ सिस्टम हर्मोनी सार्वजनिक गरेको थियो । गुगलले हुवावेको स्मार्टफोनमा आफ्नो अपरेटिङ सिस्टम एन्ड्रोइड प्रयोग गर्न दिने कि नदिने भन्ने द्धिविधाका बीचमा हुवावेले आफ्नै अपरेटिङ सिस्टम सार्वजनिक गरेको थियो । उसले हालै विश्वकै शक्तिशाली दाबी गर्दै गरिएको एसेन्ड ९१० प्रोसेसर पनि सार्वजनिक गरेको थियो ।
नयाँ एन्ड्रोइडको नाम के होला ?,"गुगलको अपरेटिङ सिस्टम एन्ड्रोइडको विशेषता के भने यसको हरेक संस्करणमा अनेक नाम राखिएका छन् र ती सबै नाम कुनै न कुनै चकलेटबाट लिइएको छ । अर्को महिना गुगलले आफ्नो अपरेटिङ सिस्टमको नयाँ संस्करणको घोषणा गर्दैछ र यसै वर्षदेखि यो अपरेटिङ सिस्टम प्रयोगकर्ताले चलाउन पाउनेछन् । तर, गुगलले भने ब्लगपोस्ट जारी गर्दै नाममा रहेको रमाइलो नरहने संकेत गरेको छ । एन्ड्रोइड ए बाट सुरु भएको नाम यात्रामा अबको पालो अंग्रेजी अक्षरको क्यू को हो । तर, अब भने एन्ड्रोइडको नाम चकलेटबाट नभएर अरू नै राख्ने गुगलले ब्लगमार्फत जानकारी गराएको छ ।"

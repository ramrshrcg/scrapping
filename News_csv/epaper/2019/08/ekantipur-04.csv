शीर्षक,विवरण
खुम्चिँदै चारकोसे,"बजार व्यवस्थापन समितिका अध्यक्ष लिम्बूका अनुसार यो बस्तीका सबैले घर र जमिन बिक्री गर्दा समितिलाई जानकारी दिन्छन् । फलानाले भोग गरेको जमिन फलानाको अधीनमा रहेको भन्ने अभिलेख समितिले राख्छ, उनले भने, त्यसबापत खरिदबिक्रीको रकमअनुसार कम्तीमा १ हजार ५ सयदेखि ३ हजारसम्म राजस्व लिन्छ । त्यो रकम बजार व्यवस्थापनमा खर्च हुने उनले बताए । वन क्षेत्र अतिक्रमण गरेर बनाइएको घर र जमिनको तत्कालीन डाँगीहाट गाउँ विकास समितिले कार्ड नम्बर वितरण गरेको थियो । त्यही नम्बरअनुसार बजार व्यवस्थापन समितिले अभिलेख राखेको छ । अभिलेखमा प्रत्येक व्यक्तिले चर्चेको जमिनको चार किल्ला प्रमाणित गरी भोगचलन गर्नेको फोटो टाँसिएको छ । अध्यक्ष लिम्बूका अनुसार त्यो जमिन कसैले बिक्री गरे अभिलेखबाट उसको नाम र फोटो हटाएर नयाँ खरिदकर्ताको नाम र फोटो राखिन्छ । त्यही अभिलेखका आधारमा जमिन र घर खरिदबिक्री भइरहेको लिम्बूले बताए ।"
मिच्नेलाई नै पुर्जा,"विधेयकमा सरकारले पुनः आयोग बनाएर सुकुम्बासीलाई जग्गा बाँड्ने प्रस्तावसमेत गरेको छ । सरकारले विधेयकमा भूमिहीन, सुकुम्बासी वा अव्यवस्थित बसोवासीलाई यसअघि सुकुम्बासी र मुक्त कमैयालाई दिएकै बराबर जग्गा दिने प्रावधान छ । विधेयकमा भूमिहीनलाई कति जग्गा दिने भनेर सरकारले तोक्ने व्यवस्था राखिएको छ । भूमिसम्बन्धी ऐन संशोधन विधेयक र वनसम्बन्धी विधेयकका प्रावधान बाझिएका छन् । वन विधेयकमा कुनै पनि हिसाबबाट प्रयोग गरिएको र व्यक्तिका नाममा दर्ता भएको अतिक्रमित वन क्षेत्र सरकारले फिर्ता गर्ने व्यवस्था छ । तर भूमिसम्बन्धी विधेयकमा अव्यस्थित बसोवासीले उपभोग गरिरहेको वन क्षेत्रको जग्गा एक पटकका लागि उनीहरूकै नाममा लालपुर्जा दिने व्यवस्था छ । यी दुई विधेयकमा बाझिएका दफा मिलाउने काम कृषि, सहकारी तथा प्राकृतिक समितिले गर्ने भएको छ । त्यसका लागि समितिले दुवै मन्त्रालयका अधिकारीलाई बोलाएर छलफल गरी निष्कर्षमा पुग्ने छ ।"
त्रिविमा फेरि भागबन्डा,"प्रधानमन्त्री तथा कुलपति ओलीले शनिबारै त्रिविको उपकुलपति नियुक्ति गर्न नाम सिफारिस समिति गठन गरेका छन् । उपकुलपति तीर्थराज खनियाँको ४ वर्षे कार्यकाल आगामी भदौ ५ गते पूरा हुँदै छ । त्रिविसँगै नेपाल संस्कृत, कृषि तथा वनविज्ञान, पोखरा, पूर्वाञ्चल, मध्यपश्चिम र सुदूरपश्चिमसहित ७ विश्वविद्यालयमा पनि उपकुलपतिको पदावधि सकिँदै छ ।"
हेग कति टाढा ?,"राष्ट्रसंघ, युरोपेली युनियन, अमेरिका, बेलायत लगायतले नेपाललाई संक्रमणकालीन न्याय पीडितमैत्री बनाएर टुंग्याउन, सर्वोच्च अदालत र अन्तर्राष्ट्रिय मानव अधिकार अभिसन्धिअनुसार सत्य निरूपण ऐनलाई संशोधन गर्न र प्रक्रिया पारदर्शी बनाउन दबाब दिएपछि सरकारले गत माघमा ऐन संशोधन गरी आयोगको म्याद दुई वर्षका लागि थप गर्ने र आयुक्तहरूलाई हटाएर नयाँ नियुक्त गर्ने निर्णय गरेको थियो । आयोग पुनर्गठनका लागि सरकारले चार महिनाअघि पूर्वप्रधानन्यायाधीश ओमप्रकाश मिश्रको नेतृत्वमा बनाएको समितिले हालसम्म कुनै नाम सिफारिस गर्न सकेको छैन । सरकारको यो सुस्तताका कारण अन्तर्राष्ट्रिय समुदाय नेपालमा संक्रमणकालीन न्याय असफल भएको निष्कर्षमा पुगेको प्रसाइँ बताउँछन् । विष्ट यसबारे राष्ट्रसंघको सुरक्षा परिषदमा युरोपका दुई देशले यो विषय उठाउन लागेको बताउछन् । मानवअधिकारको विषयमा नेपालले यहाँ जवाफ नदिए पनि बाहिर दिनै पर्छ, हामी न्याय लिएर छाड्छौं, उनले भने ।"
प्रधानमन्त्री सिंगापुर प्रस्थान,ओलीले १२ वर्षअघि भारतमा मिर्गौला प्रत्यारोपण गरेपछि नियमित स्वास्थ्य परीक्षण गराउँदै आएका छन् । यसअघि उनी नियमित स्वास्थ्य परीक्षण गराउन थाइल्यान्ड गएका थिए । प्रधानमन्त्री ओली नियमित स्वास्थ्य परीक्षण गरेर एक सातापछि स्वदेश फर्कने कार्यक्रम छ ।
स्थानीय तहको खर्चमा भ्रमण नगर्न चेतावनी,"मन्त्रालयले स्थानीय तहका पदाधिकारीलाई आयोजक संस्थाबाट आर्थिक, प्राविधिक तथा वस्तुगत सहायता उपलब्ध हुने प्रकृतिका कार्यक्रममा मात्र सानो भ्रमण दलका लागि सहमति माग गर्न सर्कुलरमा उल्लेख गरिएको छ । स्थानीय तहलाई फाइदा पुग्ने कार्यक्रममा भने पदाधिकारीले आफ्नो खर्चमा सानो भ्रमण दल बनाएर विदेश जान सक्ने सर्कुलरमा उल्लेख छ । मन्त्रालयले स्थानीय तहका पदाधिकारीको वैदेशिक भ्रमणलाई व्यवस्थित र मितव्ययी बनाउन विदेश भ्रमणसम्बन्धी निर्देशिका२०७५ र स्थानीय तहका कर्मचारीको विदेश भ्रमणसम्बन्धी निर्देशिका२०७५ जारी गरेको छ ।"
तिर्नुपर्नेलाई किर्ते गरेर उल्टै ऋण,"कुराकानीकै क्रममा शोभाकान्तले आफूले सापटी लिएको रकम मुद्दा मिलाउन खर्चेको जवाफ दिएका छन् । राणाहरूले गरेको मुद्दा सर्वोच्चमा पुग्यो, अख्तियारमा गयो । सबैसँग मुद्दा लड्दा कम हैरान त थेन नि । मैले तपाईंको पैसा ल्याएर उतै बुझाएको हो । पैसा बुझाउने मान्छे जिउँदै छ, सोधे हुन्छ, उनले न्यायाधीशको नाम उल्लेख नगरी भनेका छन्, ए भान्जी, यो पैसा मैले चलाएको त होइन नि । यो पैसा त गएको पो हो त । पैसा मुद्दामा गएको छ । तपाईंको मात्रै होइन, हाम्रो कति पैसा गएको छ । देशभरका न्यायाधीश आफूले चिनेको भन्दै उनले अदालतमा परेका मुद्दामामिलामा कुनै डर नभएको भनी पीडित पक्षलाई धम्क्याएका समेत थिए ।"
प्रमुखउपप्रमुख बोली बाराबार,"विवादको चुरोनेतृत्वमा रहेका धेरै पुरुषले महिलाको क्षमता स्वीकार गर्न नसक्दा विवाद बढेको नेपालगन्ज उपमहानगरपालिकाकी उपप्रमुख उमा थापाले बताइन् । धेरै स्थानीय तहमा प्रमुख र उपप्रमुख, अध्यक्ष र उपाध्यक्षबीच भइरहेको विवादको मुख्य कुरो पुरानो सोच र महिलाको नेतृत्व स्वीकार गर्न नसक्नु नै हो, उनले भनिन् । स्थानीय सरकार सञ्चालन ऐनले स्थानीय राजस्व परामर्श समिति, बजेट तथा कार्यक्रम तर्जुमा समिति र न्यायिक समितिको संयोजकको जिम्मेवारी उपप्रमुख वा उपाध्यक्षलाई दिएको छ । स्रोत अनुगमन तथा बजेट सीमा निर्धारण समितिमा उपप्रमुख सदस्य रहने जिम्मेवारी छ । तर कतिपयलाई बजेट कस्तो बन्दै छ भन्नेसमेत थाहा नहुने अवस्था देखिएको मानव अधिकार र विधिको शासनसम्बन्धी काम गर्दै आएको एडभोकेसी फोरमका प्रदेश संयोजक शिवप्रसाद गौडेलले बताए ।"
पहिरोमा दुई जना बेपत्ता,सदरमुकाम चरिकोटबाट करिब ५० किलोमिटर पूर्वमा रहेको जुँगुमा पहिरोले मुख्य सडकमा पनि क्षति पुर्याएको छ । यसले गर्दा राहत सामग्री वितरण र उद्धार कार्य असहज भएको छ ।
म्यानपावरमा विभागको छापा,"छापा मार्दा म्यानपावरले मलेसियाको वावा सन प्याकेजिङ इन्टरप्राइजेज कम्पनीका लागि कामदार छनोट गर्न अन्तर्वार्ता लिइरहेको थियो । अन्तर्वार्तामा सहभागी हुन करिब १५० युवा पुगेका थिए । विभागको टोलीले अन्तर्वार्ता स्थगन गर्न, राहदानी सम्बन्धित व्यक्तिलाई फिर्ता गर्न र सञ्चालकलाई आइतबार कार्यालयमा उपस्थित हुन निर्देशन दिएको छ ।"
सर्वदलीय बैठकको टुंगो लागेन,बालुवा झिकेको खाल्डोमा पुरिएर १२ वर्षीय बालक अमित रायको मृत्यु भएको विरोध जुलुसमा प्रहरीले गोली चलाउँदा सिंहको मृत्यु भएको थियो । दुवै घटनाको छानबिन गर्न माग गर्दै कांग्रेस र राजपाले संसदीय छानबिन समिति बनाउन माग गरेका हुन् । आफूहरू जुनसुकै बेला वार्तामा बस्न तयार रहेको कांग्रेस प्रमुख सचेतक खाँणले बताए । आफूहरू संसद् अवरोध नहोस् भन्ने पक्षमा रहेको र यसका लागि सत्तापक्ष तयार हुनुपर्ने उनको भनाइ छ । आइतबार बैठक राख्न सभामुखले आन्तरिक पहल गरिरहेको संसद् सचिवालय स्रोतले बताएको छ ।
"६ करोडको क्षति, तीन सातायता ठप्प",माण्डु हाइड्रोपावरले नेपाल विद्यूत प्राधिकरणसंग वर्षायाममा प्रतियुनिट ४ रुपैयाँ ४० पैसामा र हिउँदमा ८ रुपैयाँ ४० पैसामा बिक्री गर्ने सम्झौता गरेको छ । उक्त आयोजनाले विद्युत् उत्पादन गरेर कुलेखानी प्रथमको सबस्टेसन धोर्सिङको राष्ट्रिय प्रशारण लाइनमा जोडेको थियो । आयोजनाको पावर हाउसबाट कुलेखानी प्रथमको सबस्टेसन साढे १३ किमिको दूरीमा रहेको छ । कुलेखानी प्रथमको सबस्टेसनसम्म उत्पादित विद्युत् पुर्याउन ४४ वटा टावर निर्माण गरेको थियो । उक्त आयोजनाको बाँध र सुरुङको निर्माणस्थलको सुरक्षाको निम्ति नेपाली सेनाको बेस क्याम्प पनि दोभानमा राखिएको छ ।
जनप्रतिनिधि सुरक्षा माग्दै सदरमुकाममा,"लिखु तामाकोसी गाउँपालिकाको नागदह, बिजुलीकोट, सैपु र दुरागाउँमा विद्युतीकरण गर्ने अभियानमा पोल, तार र अन्य उपकरणहरू खरिदका लागि गाउँपालिकाले खरिद प्रक्रिया नअपनाएको उपप्रमुख दाहालले बताइन् । उनले विद्युतीकरणका लागि प्रयोग भएका सामान कुन कम्पनीका र कति मूल्यका भन्ने कुरा अध्यक्षबाहेक अन्य कसैलाई जानकारीमा नभएको बताइन् । दुरागाउँमा विद्युतीकरणका लागि ४ वटा उपभोक्ता समिति गठन भएका तर उपभोक्ता समितिका नाममा अध्यक्ष आफैंले काम गर्दै आएको वडा अध्यक्ष निङमर तामाङले बताए ।"
आयोजनाको लागत ७६ अर्ब,हाल वाग्मती आयोजनाबाट सर्लाही र रौतहट जिल्लाका ४२ हजार हेक्टर जमिनमा मात्र सिँचाइ हुँदै आएको छ भने सुनकोसीमरिनडाइभर्सनपछि थप ८० हजार हेक्टर जमिनमा सिँचाइ सुविधा पुग्ने देखिएको छ । यो आयोजना निर्माण सम्पन्न हुन ५ वर्ष लाग्ने जनाइएको छ । निर्माणको ठेक्का प्रक्रिया यसै वर्षबाट सुरु हुने र ठेक्का सम्झौता भएको मितिले ४ वर्षभित्र आयोजनाका मुख्य संरचनाको निर्माण सम्पन्न गर्ने लक्ष्य राखिएको छ ।
एक करोड फ्रिज,"हेटौंडा (कास) भीमफेदी गाउँपालिकालाई प्रदेश सरकारले दिएको एक करोड रुपैयाँ जग्गा अभावका कारण खर्च हुन सकेन । पाँच शय्यासहितको प्राथमिक स्वास्थ्य केन्द्रको भवन निर्माण गर्न प्रदेश सरकारले ०७५०७६ मा भीमफेदीलाई ससर्त अनुदान एक करोड रुपैयाँ उपलब्ध गराएको थियो । पुरानो स्वास्थ्य केन्द्रको भवन पुरातात्त्विक विभागले भत्काउन दिएन, अन्यत्र जग्गा पाइएन, एक करोड रुपैयाँ फ्रिज भयो, गाउँपालिकाका अध्यक्ष हिदम लामाले भने, भीमफेदी बजारस्थित स्वास्थ्य केन्द्र रहेको स्थानमा पुराना भवनहरू छन्, ती भत्काएर त्यहाँ नयाँ भवन बनाउन सकिन्थ्यो तर पुरातत्त्व विभागले पुरानो भत्काउन रोक लगायो । भीमफेदी बजारमा विसं १९६४ मा निर्मित पृथ्वीचन्द्र अस्पताल भवन छ । ०७२ मा भूकम्प जानुअघिसम्म उक्त भवनबाटै स्वास्थ्य सेवा प्रदान दिइँदै आएको थियो । भूकम्पले भवन चिराचिरा बनाएपछि भवनबाट सेवा बन्द गरिएको छ । भवन रहेकै स्थानमा वरिपरिका खाली जग्गामा ससाना टहराहरू बनाएरै भए पनि स्वास्थ्य केन्द्रले सेवा सुचारु राखेको छ । जीर्ण भवन भत्काएर अर्को बनाउन गाउँपालिकाले प्रक्रिया अगाडि बढाइसकेको थियो । तर पुरातत्त्वले गाउँपालिकालाई भवन भत्काउन रोक लगायो । पुरातत्त्व विभागका कर्मचारी गाउँपालिकामै आएर पुरातात्विक भवन भएकाले नभत्काउन अनुरोध गरे, अध्यक्ष लामाले भने, यो भवन नभत्काएसम्म अर्को बनाउने जग्गा भएन, प्रदेश सरकारले दिएको बजेट फ्रिज भयो । पुनर्निर्माण प्राधिकरणले समेत उक्त भवन जोखिमयुक्त भएकाले तत्कालै भत्काउनुपर्ने गाउँपालिकालाई सुझाव दिएको थियो ।"
सडक सुचारु गर्न माग,"नुवाकोट (कास) जिल्ला बाहिरिने तीन नाकामध्ये छोटो दूरीको छहरेगुर्जे भन्ज्याङटोखा सडक वर्षात्मा अवरुद्ध भएयता सुचारु हुन सकेको छैन । सडक तत्काल सुचारु गर्न माग गर्दै नेपाली कांग्रेसले दबाब दिएको छ । शिवपुरी गाउँपालिका ८,७ र ६ हुँदै काठमाडौं टोखानगरपालिका १३ झोर, जगतसम्मको सडक खण्ड तत्काल सञ्चालन गर्न माग गरेको हो । कांग्रेसले शनिबार बिहान एक घण्टा चक्का जाम गर्यो । तीन साताअघि भौतिक पूर्वाधार तथा यातायातमन्त्री रघुवीर महासेठलाई भेटदा ७ दिनभित्रै नुवाकोट आवतजावत गर्ने सडक खण्ड सुचारु हुने बताएका थिए । तर, २० दिनसम्म पनि सडकमा कुनै सुधार नदेखिएपछि विरोध गर्नुपरेको कांग्रेस सभापति जगदीश्वरनरसिंह केसीले बताए । छहरेटोखा सडक २५ किलोमिटर छ । उक्त सडक खण्डमा पर्ने काठमाडौं टोखा नगरपालिका १३ को झोर र जगत बसपार्क ठेकेदारले नबनाएर अलपत्र छ । पर्खाल बनाए पनि सडक हिलाम्मे छ । त्रिशूलीछहरेगुर्जे भन्ज्याङटोखा ४५ किमि रहेको छ । पासाङल्हामुमार्ग त्रिशूलीबालाजु ७० किमि र त्रिशूलीदेवीघाटगल्छीकाठमाडौं ७२ किमि छ ।"
राहत वितरण भएन,"मकवानपुर (कास) बाढीपहिरोबाट मृत्यु भएकाको परिवारलाई राहत र घाइतेलाई उपचार खर्च दिने घोषणा गरेको प्रदेश सरकारले हालसम्म रकम वितरण नगरेकाले तत्काल गर्न प्रतिपक्षी दलहरूले माग गरेका छन् । गत असार २८ को मन्त्रिपरिषद् बैठकले बाढीपहिरोबाट मृत्यु भएकाको परिवारलाई जनही एक लाख रुपैयाँ र घाइतेको उपचारका लागि ३० हजार रुपैयाँ दिने निर्णय गरिएकोमा तीन साता भइसक्दा पनि राहत वितरण प्रक्रिया सुरु नगरेको भन्दै विपक्षी दल नेपाली कांग्रेस, विवेकशील नेपाली दल, राप्रपा, राप्रपा संयुक्तले तत्काल वितरण गर्न माग गरेका हुन् । बाढीपहिरोका कारण उपत्यकाबाहेक प्रदेश३ मा १८ जनाको मृत्यु हुनुका साथै १३ जना घाइते भएका थिए ।"
झोंछेमा एक लाइन पार्किङ,एक लाइन पार्किङ गर्दा हिँड्न सजिलो भएको मजदुरहरूको भनाइ छ । पर्यटकीय क्षेत्र भएकाले सवारीसाधन निषेध गर्न पनि सकिँदैन । त्यसैले एक लाइन पार्किङ गरेको स्थानीय सहदेव थापाले बताए । उनका अनुसार न्युरोड क्षेत्रमा स्मार्ट पार्किङ सुरु गरेसँगै गल्लीगल्लीमा सवारीसाधनको चाप बढेको हो । स्मार्ट पार्किङले सवारी चालकलाई सुविधा दिए पनि त्यहाँका व्यवसायीलाई भने गाह्रो भएको झोँछेका स्थानीयको भनाइ छ । त्यसैले हाल न्युरोड आसपासका गल्ली सवारीसाधनले भरिएको छ ।
विहार जोगाउन आन्दोलन,"वायु गुठीको स्वामित्वमा गएपछि पनि विहार भुइँचालोले क्षतिग्रस्त बनायो । क्षतिग्रस्त भएको विहार बनाइदिन छे भँडेल लार्ई भन्न गए बज्राचार्य परिवार । छे भडेँलले सरकारले नबनाउनले जानकारी दिए । तिमीहरूले भोगचलन गरेको तिमीहरू नै बनाउ भनिदिएछन्, बज्राचार्य भन्छन्, तिमीहरूको सन्तान, दरसन्तानले प्रयोग गर्ने भएकाले बनाउने दायित्व पनि हामीलार्ई नै दिएका थिए । यो आदेश कमान्डर इन चिफमार्फत दिएका थिए । गुठी संस्थानले पछिल्लो सम्झौता २०७० फागुन १ गतेखि लागू हुने गरिगरेको थियो । त्यतिबेलाको सम्झौताअनुसार प्रतिमहिना ५ हजारको भाडा तिर्ने सहमति भएको थियो । चौध परिवारसँगै अलगअलग सम्झौता गरेको छ गुठीले । वर्षमा ७ लाख ८० हजार रुपैयाँ गुठीलार्ई बुझाउने गरेको उनले जानकारी दिए ।"
हनुमन्ते सफाइ अभियान ७५औं हप्तामा,"मध्यपुर थिमिमा सफाइ श्रमशिविरमध्यपुर थिमि नगरको विभिन्न संघसंस्थामा आवद्ध युवाहरूले मध्यपुर थिमि सफाइ श्रमशिविर अभियान थालेका छन् । शनिबारसम्म पाँच सातासम्म नियमित सफाइ श्रमशिविरमा उत्रिएका युवाहरूले ऐतिहासिक विष्णु कुण्डल, विष्णुवीर, बालकुमारीलगायत क्षेत्रमा फोहोर संकलन गरेको छ । श्रमशिविरमा उत्रिएका युवालाई मध्यपुर थिमि नगरप्रमुख मदनसुन्दर श्रेष्ठ र भैरव बहान गुल्म गठ्ठाघरको साथ रहेको स्थानीय विजयकृष्ण श्रेष्ठले बताए ।"
प्रतिबन्धित औषधि बिक्रीवितरण,"भारतबाट नेपालमा आयातित हुने औषधिमाथि तत्काल प्रतिबन्ध लगाउन नसकिने औषधि व्यवस्था विभागका निमित्त महानिर्देशक पानबहादुर क्षेत्रीले बताए । उनले भने, औषधिको प्रयोग र बिक्रीवितरण रोक्ने प्रक्रिया लामो छ । मन्त्रिपरिषद्बाटै निर्णय गरेर राजपत्रमार्फत् औषधि प्रतिबन्ध गर्नुपर्ने हुन्छ । आन्तरिक छलफल र औषधि सल्लाकार समितिको बैठक बसेर मात्रै यो औषधिबारे केही निर्णय लिन सकिने उनले बताए ।"
कति लम्ब्याउने मेलम्ची ?,"खानेपानी मन्त्रालयको नेतृत्व लिएका नाताले मन्त्री मगरको यतिखेरको सबैभन्दा ठूलो प्राथमिकता भनेको जसरी हुन्छ, मेलम्ची आयोजनामा भइरहेको अवरोध खुलाउने र सक्दो छिटो उपत्यकामा स्वच्छ पिउने पानी आपूर्ति सुनिश्चित गर्ने नै हो । त्यसका लागि उनले एकातिर हिजो सीएमसीसँग सहकार्यमा ठेक्का गरेका स्थानीय ठेकेदारलाई उनीहरूले पाउनुपर्ने भुक्तानी नडुब्नेमा आश्वस्त पार्न सक्नुपर्छ भने अर्कोतर्फ बाँकी काम सक्न आफूले जिम्मेवारी सुिम्पएका नयाँ ठेकेदारहरू सक्षम हुन् र उनीहरूले छिट्टै आयोजना सम्पन्न गर्नेछन् भनेर सुनिश्चित गर्नुपर्छ । होइन भने सक्षम ठेकेदारलाई छनोट गरेर निर्माणको जिम्मा दिन कुनै नाइँनास्ति गर्नु हुँदैन । करिबकरिब पूरा हुने चरणमा पुगिसकेको मेलम्ची आयोजना सम्पन्न गर्न जति ढिलाइ हुन्छ, यसले मन्त्री मगरको मात्र हैन, सिंगो सरकारकै साख उति नै गिराउँदै जाने पक्का छ । सँगसँगै उपत्यकावासीको मेलम्ची सपना पनि अनिश्चित समयसम्म सपनै मात्र रहनेछ ।"
करको प्रतिफल खोइ ?,"त्यो करको रिटर्न ब्याक खोइ ? देशमा सडक छैन, दुर्गममा पुल छैन, गरिब पढ्ने स्कुल छैन, भोकमरीले मान्छे मरेका छन् । हामीले तिरेको कर नेता, मन्त्री र तिनका आफन्तको विदेश सयरका लागि हो ? नेतालाई महँगा गाडी किन्न हो ? राजनीतिक दलका कार्यकर्ताले खोलेका गाई फार्म, ब्युटी पार्लर, होटलको उद्घाटनमा जानका लागि हेलिकप्टर चार्टर गर्न हो ? यस्तै हो भने हामीले अबदेखि कर किन तिर्नु ? जवाफ चाहियो सरकार ! रमेश भुजेल 'उदासी',"
सीपको सम्मान,"गुणस्तरहीन जनशक्तिले सम्मान पनि कसरी पाओस् ? त्यस्ता शिक्षालयको स्थापनादेखि उत्पादनसम्म गुणस्तर ख्याल गर्नुपर्छ । प्रवेश परीक्षा, अनुगमन, सुपरीवेक्षण, परीक्षा प्रणालीमा समेत सरकारी र गैरसरकारीको भावना नराखी उत्पादित जनशक्तिले समान अवसर पाउने वातावरण बनाउनुपर्छ । निजी र सरकारी संस्थामा प्रयोग गरिने रसायन, भौतिकी र जनशक्तिको मापदण्ड कदापि फरक पर्नु हुँदैन । १० देखि ४ बजेसम्म खुट्टा हलाउने कार्यलाई रोजगारी बुझ्ने संस्कारको अन्त हुन सके सीपको सम्मान स्वतः हुँदै जान्छ । भगवान झा, केन्द्रीय उपाध्यक्ष, निजी प्राविधिक शिक्षालय महासंघ नेपाल"
तरकारी बजारले असुविधा,"काठमाडौं१६ अन्तर्गत बाइपासदेखि माछापोखरीसम्म फलफूल र तरकारी होलसेल बजार खुलेको पन्ध्र वर्षजति भयो । यसका कारण प्रत्येक बिहान मानिसहरूको भीडभाडले गर्दा सवारी साधनलाई पर्नु समस्या परिरहेको पनि झन्डै त्यति नै समय भयो । नयाँ बसपार्कबाट प्रत्येक बिहान छुट्ने लामो दूरीका यात्रुबसलाई त्यो बाटो काट्न हरबिहान हम्मे पर्ने गरेको छ । अर्कातिर, यही विषयलाई लिएर भित्री भागमा राखिएको तरकारी होलसेल बजार व्यवस्थापन समिति र बाहिर बस्ने कृषक व्यापारीबीच कैयौं पटक झगडा भइसकेको छ । नगर प्रहरी तथा ट्राफिक प्रहरीले तिनलाई पटक पटक चेतावनी दिँदै आइरहे पनि राजनीतिक आड देखाएर अटेर गर्ने गरेका छन् । सर्वसाधारणको यस्तो सास्तीबारे कसले ध्यान दिने ? दोषीलाई तुरुन्त कारबाहीको दायरामा ल्याई आवागमनमा सहजीकरण गरिनुपर्छ । खिमराज गिरी, मध्य नेपाल२, लमजुङ"
उपप्रमुखको अनुकरणीय काम,"नगरपालिकाले एस्काभेटर र टिपर एकएक थान किनको वर्षौं भइसक्दा पनि चालक नियुक्ति गर्न सकेको छैन । नगरपालिका परिसरमै थन्केका ती महँगा साधन खियाले सड्ने सम्भावना बढ्दै गएको छ । स्थानीय ढुवानी एवं निर्माण व्यवसायीको मनपरी भाडादर खेप्दै आएका नगरवासी नगरकै सम्पत्ति उपयोग गर्न नपाउँदा निराश छन् । शववाहनले पनि यस्तै नियति भोग्नुपर्ने हो कि ? सवारीसधानको सञ्चालनसम्बन्धी उचित कार्यविधि बनाउनु अत्यावश्यक भइसक्यो । राज्यको बजेट खर्च गरी ल्याइने यस्ता सवारी साधनलाई बेकामे तुल्याउनु कदापि क्षम्य हुन सक्दैन । यसतर्फ नगरपालिका प्रशासन र कार्यपालिकाको ध्यान पुगोस् । किरण गिरी, पालुङटार३, गोरखा"
गलत जानकारी,"साउन १७ को कान्तिपुरको पाँचौं पृष्ठमा छापिएको ललितपुरको गाः बहालस्थित पूर्णचण्डी पोखरी पुनर्निर्माणको फोटोमा क्याप्सन गलत छापिएको छ । त्यसमा परेको प्रदेश सरकार र ललितपुर महानगरपालिकाको संयोजनमा पोखरी पुनर्निर्माण हुँदै गरेको व्यहोराप्रति पूर्णचण्डी टोलसुधार समितिको आपत्ति छ । यो पोखरी पुनर्निर्माणमा ललितपुर महानगरपालिकाको मात्रै बजेट परेको छ, प्रदेश सरकारको कुनै किसिमको सहयोग र संलग्नता छैन । अशोक श्रेष्ठ, ललितपुर"
"आरक्षणमा जाति होइन, वर्ग","अर्को कुरा, लेखकले भनेजस्तो, हाम्रा कलेज र विश्वविद्यालयबाट पाएको सर्टिफिकेट मात्रै जनशक्ति छनोटको आधार हुन सक्तैन । त्यसैले अब आरक्षण व्यवस्थाको पुनरवलोकन हुनुपर्छ । त्यसमा यसको निरन्तरताको निष्कर्ष निस्क्यो भने पनि अवधि तोक्नुपर्छ र जातका आधारमा गरिने आरक्षण अन्त्य हुनुपर्छ । बाहुनछेत्री सबै सम्पन्न र केही निश्चित जात कमजोर र विपन्न जस्तो आधारहीन तर्क अघि सारेर जातीय आरक्षणलाई निरन्तरता दिइरहनु घोर अन्यायपूर्ण छ । हाम्रो समाजमा असमान आर्थिकसामाजिक अवस्था भएकाहरू जातमा होइन, वर्गमा छन् भन्ने कुरो साधारण ज्ञान र विवेकले पनि पत्तो पाउने तथ्य हो । त्यसैले अबदेखि जुनसुकै जात, धर्म, समुदाय भए पनि कमजोर वर्गलाई लक्षित गरेर मात्रै आरक्षण लागू हुनुपर्छ । शिव अर्याल"
द्वन्द्वमा मेलमिलाप आयोग,"अहिले फेरि द्वन्द्व पुनरावृत्तिको भय बढ्दै छ । विप्लव माओवादीका नाममा विस्फोटन र मार्नेमर्ने घटना बढ्दै छन् । विगतबाट पाठ सिकेर अघि नबढ्ने हो भने हामी अन्त्यहीन द्वन्द्वको शृंखलामा फस्ने सम्भावना बढ्दै छ । यसले आयोगको औचित्यलाई अरू बढाएको छ ।नयाँ पदाधिकारी नियुक्ति हुँदैमा आयोगले थप उत्साह भर्ने अपेक्षा अब गर्न सकिन्न । यसलाई धेरै जटिल र विवादास्पद बनाउनु आवश्यक छैन । हो, राजनीतिको माथिल्लो तहमा द्वन्द्वका छिटा देखिन्नन् । सत्तासुखभोगले ती मेटिइसके तर यत्तिमै शान्ति सम्झौताको उद्देश्य पूरा भयो, मेलमिलाप आयोगको औचित्य सकियो भन्न मिल्दैन । नेताहरूमा विद्यमान दोषी मानसिकताको उपचारका लागि पनि आयोगले काम सम्पन्न गर्नु अपरिहार्य छ । आयोगले कसरी आफ्नो काम सम्पन्न गर्छ, त्यो हेर्न बाँकी नै छ । कर्मकाण्डी नै किन नहोस्, आयोगलाई टुंगोमा पुर्याउन र औपचारिकताका लागि भए पनि एउटा प्रतिवेदन तयार गर्न नेपाल बाध्य छ । अन्यथा, यसले हेगको बाटो खुला गर्नेमा धेरै शंका गर्नु पर्दैन ।"
नदोहोरियोस् भागबन्डा,"देशको दशकौंको शैक्षिक बरबादीका भयावह परिणाम आइसकेपछि अझै पनि आम विद्यार्थी र नागरिकहरूको स्वार्थ नभई परिवार, गुट वा दलको स्वार्थका लागि विश्वविद्यालयलाई भागबन्डाको नियुक्तिमार्फत बन्धक बनाइन्छ भने नागरिकका हैसियतले जस्तोसुकै प्रतिरोधमा उत्रन हामी तयार छौं । त्यस दिशामा सबै शिक्षा र सुशासनप्रेमी नागरिक सतर्क रहन र सरकारलाई निरन्तर खबरदारी गरिरहन जरुरी छ । सरकारले यति विचार गरोस्, हालसम्म विश्वविद्यालयलाई पहुँच र घूस लेनदेनको केन्द्रमा सीमित राख्ने दोषीहरू दण्डित होऊन् अनि देशको उच्च शिक्षालाई नयाँ दिशा दिन सक्ने योग्य पदाधिकारीहरूको नियुक्ति होस् ।"
नबोकौं झन्डा,"कुलपति, रेक्टर, रजिस्ट्रार नियुक्ति गर्न पनि एउटा निष्पक्ष निकाय बनोस् । अनि यसको सिफारिसमा मात्रै नियुक्ति सदर हुन सकोस् । अर्कातिर, अब विश्वविद्यालय थपेर मात्रै हुँदैन, यो झन बरबादीको बाटो हो । भएकालाई सामर्थ्यवान् बनाउनुपर्छ । त्रिविमा जाने भनेको जागिर खान होइन, मिसन हुनुपर्छ । कम्तीमा चार वर्षको भिजन लिएर मिसनमा हिँड्नुपर्छ । विश्वविद्यालयको पर्खालभित्र छिरेपछि फेरि राजनीतिक दल वा नेताको घरतिर फर्केर हेर्नु भएन । कसैको दैलो चहारेर नीति, योजना र प्रस्ताव ल्याउनु भएन । म यतिसम्म गर्न सक्छु भन्ने भिजन राखेर काम गर्नुपर्यो । विश्वविद्यालय भनेकै राजनीतिक विचार मन्थन स्थल हो । तर, यसो भन्दैमा झन्डा बोकेर हिँड्ने ठाउँ चाहिँ होइन ।"
'देश बदल्ने बाटो' मा पुष्पलाल,"अन्त्यमा,पुष्पलालको बुझाइमा कम्युनिस्ट भनेको गरिबको पार्टी हो । जनताले पनि यही बुझेका हुन् । तर सिर्जनशील र उदार प्रधानमन्त्री ओलीले शाही सवारी रोजे । आफू हिँड्ने सडक र आफू उड्ने आकाश खाली गराउने सिर्जनशीलता त्यसै फुरेको होइन । नेताकार्यकर्ता पनि सिर्जनशीलताको उत्कृष्ट उदाहरण प्रस्तुत गर्दै पिर्का, टेबल, कुर्सीमा उक्लेर सलामी खाइरहेकै छन् । अरू के चाहियो, उदार आधुनिक कम्युनिस्ट पार्टी बनाउन ?पुष्पलालको सपना उनैले साकार पारिरहेछन् । जय होस् !"
'अरूका मुद्दा बोकेर कतिन्जेल हिँड्ने ?',"कमजोर लेखा समितिसंसदीय समितिमा पनि कांग्रेसको भूमिका कमजोर देखिन्छ । कांग्रेस सांसद भरत शाह नेतृत्वको लेखा समिति त पछिल्लो समय सुतेजस्तै छ । वाइडबडी घोटला प्रकरणमा आफ्नै पार्टीका सांसद जीवन शाही र जितेन्द्र देवसमेतलाई अप्ठ्यारो पार्ने गरी प्रतिवेदन दिएको भन्दै सभापति देउवाले अनौपचारिक रूपमा उनीसँग असन्तुष्टि जनाएका थिए । शाही र देव तत्कालीन पर्यटनमन्त्री थिए । त्यसपछि अध्यक्ष शाहको क्रियाशीलता घटेको संस्थापनपक्षीय सांसद बताउँछन् । लेखा समितिले सरकारलाई पाइलैपिच्छे रुवाउन सक्नुपर्ने हो, त्यसै समितिमा रहेका एक सांसदले भने, वाइडबडी प्रकरणबारे समितिको प्रतिवेदनको तथ्यमा त्रुटि भेटिएपछि अरू मुद्दामा आँट गर्न सकेको छैन ।"
सरकार निरंकुश बन्दै गयो,"भक्तपुर (कास) कांग्रेस सभापति शेरबहादुर देउवाले दुई तिहाइको आडमा सरकार निरंकुश बन्दै गएको बताएका छन् । शनिबार मध्यपुर थिमिमा दीपेन्द्रराज गिरीको पुस्तक विधाता सार्वजनिक कार्यक्रममा उनले प्रधानमन्त्री केपी शर्मा ओली सबै शक्ति हातमा लिएर निरंकुश बन्दै गएको आरोप लगाए । प्रधानमन्त्रीले सेना, प्रहरीलाई आफूमातहत ल्याउन खोजेको र स्वतन्त्र न्यायालयमा हस्तक्षेप गर्न थालेको उनको आरोप छ । देश र जनताको सेवामा लाग्नुपर्ने सेना, प्रहरी, कर्मचारीलाई सरकारले पार्टीको गुलाम जस्तो बनाउन खोजेको देउवाले आरोप लगाए । देउवाले प्रेस स्वतन्त्रताको महत्त्वपूर्ण जग र नागरिकको महत्त्वपूर्ण अधिकार नै प्रेस भए पनि सरकारले कुण्ठित पार्न खोजेको बताए । सरकारले संविधान मिच्दै जनताका अधिकार कुण्ठित गर्दै गए संसद्मा संघर्षरत कांग्रेस सडकमा समेत उत्रन बाध्य हुने चेतावनी दिए ।"
अभिनयमा आमाहरु,दाहालका अनुसार नाटकमा पूर्वोत्तर भारतबाट लखेटिएर पुर्ख्यौली देश नेपाल आएकाहरूको पीडा समेटिएको छ नाटकमा । पञ्चायती शासन कालमा बर्बरता छ । वैदेशिक रोजगारीका नाममा खाडी तथा इजरायल पुगेका नेपाली महिलाले भोग्ने प्रताडनले मनै चसक्क पार्छ । बिर्तामोडको चारपानेमा साउन १५ देखि मञ्चल सुरु गरिएको नाटक २१ गतेसम्म चल्ने छ ।
वैजयन्तीमा फरक क्षमता,"नाटकमा घटनाकै लागि यस्तो गरिएको जस्तो लागे पनि कुनै समय आफूले घृणा गरेको अवस्थाबाट स्वयं आफैं गुज्रिनुपर्यो भने कस्तो पीडा हुन्छ ? भन्ने अर्थलाई बलियो बनाउन खोजिएको छ । नाटकमा संवाद नै छ, मान्छेले म बलियो छु भनेर अरूलाई कमजोर ठानी भ्रमको खेती गरिरहेको छ । नाटकमा प्रकाश परिकल्पना जीवन बराल, परिचालन निर्मल साउद, संगीत किसन श्रेष्ठ, मञ्च परिकल्पना निर्देशक शर्मा र छिरिङ शेर्पाको रहेको छ । साउन २७ गतेसम्म मञ्चन हुने नाटकमा मञ्जु श्रेष्ठ, सुदीपजंग कार्की, सौभाग्य सिंह (शोभा), चाँदनी शाह, विजय नेपाल, सञ्जु कार्की, हेमन तण्डुकारको अभिनय रहेको छ ।"
कवितामा फर्के मुकारुङ,"आदिवासी जनजाति महिलाका विषय अध्ययन अनुसन्धान गरिरहेकी राईले संग्रहमाथि समीक्षा गर्दै कवितामा जातीय पहिचान र लैंगिक चेत रहेको बताइन् । किराती महिलाको मनोवैज्ञानिक पक्षलाई समेटेर संग्रह तयार भए पनि महिलाको यौवन, शरीर र यौनिकताभन्दा माथि उठेर उनीहरू पछि पर्नुको कारणसहित अलिकति फराकिलो हुँदै लेखन अगाडि बढ्नुपर्ने उनले सुझाइन् । लेखक यज्ञशले कविता संग्रहमा समय, राजनीतिक परिवेशअनुसार वर्ग, पहिचान र विद्रोहको भाव रहेको उल्लेख गरे । यसअघि मुकारुङको सेतो आरोहण, प्रारम्भ प्रक्षेपण, मिथक माया लगायतका कविता संग्रह प्रकाशित छन् ।"
नेटफ्लिक्सको भारतमा नजर,केही जानकारहरू अब नेटफ्लिक्सले स्थानीय विषयवस्तुमा आधारित सामग्री दिनुका साथै क्षेत्रीय भाषाहरूमा पनि हुनुपर्ने औंल्याएका छन् भने ग्रामीण भेगका जनतालाई पनि आकर्षित गर्नुपर्ने ठान्छन् । त्यसो त नेटफ्लिक्सले यतिबेला भारतीय १३ नयाँ फिल्म र नौ सिरिज उत्पादन गरिरहेको छ । भारतमा नेटफ्लिक्सलाई अमेरिकाको दाँजोमा उत्पादन लागत ज्यादै कम पर्ने भएकोले भारत लक्षित उसको कदम मुनाफामूलक हुने देखिन्छ । अमेरिकामा डिज्नी र एचबीओजस्ता निर्माण कम्पनीसँग कडा प्रतिस्पर्धा गर्न परिरहेको नेटफ्लिक्सले वैकल्पिक बजारको रूपमा भारतलाई रोजेको हो । एजेन्सी
मिस इंग्ल्यान्ड प्रतिष्ठा सेकेन्ड रनरअप,अल्डरसट निवासी २६ वर्षीया प्रतिष्ठा भूपू गोर्खा प्रकाश राउतकी छोरी हुन् । हङकङमा जन्मिएकी प्रतिष्ठा ५ वर्षको उमेरदेखि बेलायत बस्छिन् । उनले १६ वर्षमै मोडलिङ थालेकी थिइन् । युनिभर्सिटी अफ ब्राइटनबाट इन्टेरियर आर्किटेक्चरमा ब्याचलर उत्तीर्ण प्रतिष्ठा पेसाले प्लोर प्लान आर्किटेक्ट हुन् । उनले गतवर्ष बेलायतको चर्चित फार्नबोरो एयर सोको फलोर प्लान पनि गरेकी थिइन् ।
'चीनलाई समेटेर नयाँ सन्धि',"सन्धिको अस्तित्व सकिनुमा पूर्णरूपमा रूस जिम्मेवार छ, अमेरिकी विदेशमन्त्री पोम्पियोले शुक्रबार जारी गरेको विज्ञप्तिमा उल्लेख छ । फेब्रुअरीमा ट्रम्पले अमेरिका र नेटोको माग अनुसार रूस नचले परमाणु सन्धिबाट अलग हुने भन्दै अगस्ट २ को समयसीमा तोकेका थिए । त्यसको केही समयमै रूसी राष्ट्रपति भ्लादिमिर पुटिनले पनि सन्धिप्रति आफ्नो देशको नैतिक तथा कानुनी दायित्व अन्त्य भएको प्रतिक्रिया जनाइसकेका छन् । सन् १९८७ मा भएको आईएनएफ सन्धिले छोटो तथा मध्यम दूरीका परमाणु हतियार निर्माण रोक्ने व्यवस्था गरिएको थियो । सन्धिमा अमेरिकी राष्ट्रपति रोनाल्ड रेगन र तत्कालीन सोभियत संघका नेता मिखाइल गोर्भाचोभले हस्ताक्षर गरेका थिए । विश्लेषकहरूले सन्धिको अन्त्यसँगै अमेरिका, रूस र चीनबीच हतियारको दौड सुरु हुने चिन्ता व्यक्त गरेका छन् । सन्धिको अन्त्य भइसकेको छ । हामीले अब हतियारको विकास नै विकास देख्ने छौं, रूसी सैन्य विश्लेषक पाभेल फेल्गेनहृवेरले भने, रूस पहिले नै तयार छ ।"
रूसी विपक्षी नेता पक्राउ,गत साता गरिएको प्रदर्शनका क्रममा प्रहरीले करिब १४ सय जनालाई नियन्त्रणमा लिएको थियो । प्रदर्शनमा सयौं पत्रकारसमेत सहभागी थिए । निर्वाचन आयोगका अधिकारीले आवश्यक हस्ताक्षर बुझाउन नसकेको भन्दै ३० जना उम्मेदवारलाई चुनाव लड्न अयोग्य घोषित गरेका थिए ।प्रदर्शनमा सहभागी विपक्षी नेता एलेक्सी नाभाल्नी गत साता पक्राउ परेका थिए । उनले ३० दिने काराबास सजाय काटिरहेका छन् । नाभाल्नी रूसी राष्ट्रपति भ्लादिमिर पुटिनका कट्टर विरोधी हुन् । निष्पक्ष चुनाव माग गर्दै दुई साताअघि पनि करिब २२ हजार मानिस प्रदर्शनमा उत्रेका थिए । अधिकारीहरूले गैरकानुनी रूपमा विरोध र्याली निकाल्ने हजारौंलाई पक्राउ गरिसकेका छन् । यसअघिका प्रनदर्शनका क्रममा अनावश्यक बल प्रयोग गरिएको भन्दै रूसस्थित अमेरिकी दूतावासले आपत्ति जनाएको थियो ।
अमेरिका जिम्मेवार बन्नुपर्छ,"उनले हङकङ, सिन्च्याङ, तिब्बत तथा ताइवान समस्या उछालेर चीनको आन्तरिक मामिलामा हस्तक्षेप गर्ने छुट कुनै पनि मुलुकलाई नहुने भन्दै यसबारे अनर्गल प्रचार रोक्न अमेरिका र उसका सहयोगी राष्ट्रहरूलाई आग्रह गरे । हङकङ समस्या समाधान गर्न कानुनको सहारा लिइने उनको भनाइ छ ।"
अपांग कोषलाई बजेट पुगेन,"राष्ट्रिय अपांग महासंघका अध्यक्ष मित्रलाल शर्माले कोषले गैरसरकारी संस्थाले जति पनि काम गर्न नसकेको बताए । कोषले सेवासमेत विस्तार गर्न सकेन, उनले भने । शर्माले अपांगताको समस्या समाधान गर्न प्रत्येक प्रदेशमा पुनःस्थापना केन्द्र बनाउनुपर्ने बताए । अपांगता भएकाहरूको स्थानीय तह र प्रदेशमा समेत राजनीतिक प्रतिनिधित्व सुनिश्चित गर्दै शारीरिकसँगै सामाजिक, आर्थिक र राजनीतिक पुनःस्थापना पनि गर्नुपर्ने उनको सुझाव छ । २०६८ को जनगणनाअनुसार अपांगता भएकाको संख्या एक दशमलव ९४ प्रतिशत अर्थात् झन्डै ५ लाख १४ हजार छ ।"
जग्गा किन्दा गैससलाई कर,"केबलकारलाई वनबुटवलका केही व्यवसायीले नुवाकोट डाँडासम्म केबलकार सञ्चालनको योजना बनाएका छन् । त्यसको अगुवाइ पनि समितिका अध्यक्ष नेपालले गरिरहेका छन् । निजी कम्पनीका लागि मन्त्रिपरिषद् बैठकले वन क्षेत्र दिने निर्णय गरेको छ । नुवाकोटको टुँडिखेल क्षेत्रमा ९८ रोपनी जंगल क्षेत्र दिने निर्णय मन्त्रिपरिषद्ले गरेको हो । अहिलेसम्म यसको सम्झौता नभएको डिभिजन वन कार्यालय प्रमुख मोहन पौडेलले बताए । जग्गा दिने भन्ने निर्णय भए पनि सट्टा जग्गाका विषयमा थाहा भएन, डिभिजन प्रमुख पौडेलले भने, यस विषयमा अन्य जानकारी कार्यालयमा आइसकेको छैन । रूपन्देहीको जितगढी क्षेत्रबाट नुवाकोटसम्म केबलकार सञ्चालनका लागि काम अगाडि बढिसकेको छ । केबलकारको माथिल्लो स्टेसन टुँडिखेलमा छ । २ अर्ब रुपैयाँ लगानीमा सिद्धार्थ केबलकारले काम अगाडि बढाएको हो । उक्त जग्गा उपभोगका लागि वन विभागसँग ३० वर्षको सम्झौता भएको समितिको दाबी छ ।"
बक्यौता तिर्न नेपाल स्याटलाइटको सर्त,"यूटीएलले फ्रिक्वेन्सी दस्तुरबापत ५३ करोड २० लाख, रोयल्टीबापत २३ करोड, नवीकरण दस्तुरको अग्रिम किस्ताबापत १० करोड रुपैयाँ बुझाउन बाँकी छ । विभिन्न सेवा प्रदायकले असार मसान्तसम्म प्राधिकरणलाई ४ अर्ब ३१ करोड ६७ लाख रुपैयाँ तिर्न बाँकी छ । यो बक्यौता रकम असुल्न संसदको अर्थ समितिले पनि प्राधिकरणलाई निर्देशन दिएको थियो । अर्थ समितिले माघ २७ गते सञ्चार तथा सूचना प्रविधि र प्राधिकरणलाई १ महिनाभित्र बक्यौता असुल्न निर्देशन दिएको थियो ।"
बैंकका सहायक कम्पनीलाई ब्रोकर खुला,"पहिलो पटकमा धेरै कम्पनीलाई एकै पटक सिफारिस गर्न सकियोस् भन्ने उद्देश्यले १५ दिन समय अवधि तोकिएको साउदले बताए । हामीले सजिलो बनाउन मात्र खोजेका हौं, उनले थपे, तर, बैंकले आफ्नो अनुकूलतामा आवेदन दिन सक्नेछन् । बैंकको सहायक कम्पनीलाई ब्रोकर लाइसेन्स दिने चर्चा धेरै पुरानो हो ।"
प्रतिव्यक्ति विद्युत् खपत बढ्यो,सरकारले केही साताअघि मात्रै तीन सय विद्युतीय बस खरिदका लागि साझा यातायातलाई ३ अर्ब रुपैयाँ दिँदै विद्युतीय सवारीलाई प्रोत्साहन गर्ने संकेत गरेको छ । प्रतिव्यक्ति विद्युत् खपत बढे पनि मन्त्रालयले तय गरेको विद्युत् उत्पादनको लक्ष्य भने पुरा भएको छैन । मन्त्रालयले गत आर्थिक वर्षमा २४ सै घण्टा उपलब्ध हुने विद्युत् आपूर्ति १ हजार ८ सय ३३ मेगावाट पुर्याउने लक्ष्य लिएको थियो । गत आर्थिक वर्षको सुरुमा नेपालमा उत्पादन हुने विद्युत् परिमाण १ हजार ७३ मेगावाट थियो । मन्त्रालयले एक वर्षमा ७६० मेगावाट विद्युत् थप्ने लक्ष्य राखेको भए पनि यसको करिब १० प्रतिशत मात्रै प्रगति भयो । मन्त्रालयका अनुसार गत आर्थिक वर्षमा ७८ मेगावाट विद्युत् राष्ट्रिय प्रणालीमा जोडिएको थियो । ७८ मेगावाट विद्युत् मात्रै राष्ट्रिय प्रणालीमा जोडिए पनि गत आर्थिक वर्षमा १९५ मेगावाट विद्युत् उत्पादनका निर्माण सकिएको छ । बाँकी १ सय १७ मेगावाट विद्युतको परीक्षण हुने क्रममा रहेको मन्त्रालयले सार्वजनिक गरेको प्रगति विवरणमा उल्लेख गरिएको छ ।
प्रधानमन्त्रीको क्षेत्रमा पार्कलाई स्वीकृति,"झापाको दमक, लखनपुर गौरादह नगरपालिकामा नेपालचीन मैत्री औद्योगिक पार्क निर्माणका लागि लगानी स्वीकृत गरिएको हो । चीनको सरकारी स्वामित्व भएको कम्पनी ल्हासा इकोनोमिक एन्ड टेक्नोलोजी डेभलपमेन्ट जोन जिङपिङ ज्वाइन्ट क्रिएसन कन्स्ट्रक्सन प्रोजेक्ट डेभलपमेन्ट कर्पोरेसन लिमिटेडले पार्क निर्माण गर्न लागेको हो । बोर्ड बैठकले विस्तृत परियोजना प्रतिवेदन तयार पार्न दमक क्लिन इन्डस्ट्रियल पार्क प्रालिलाई अनुमति दिएको छ । बोर्ड कार्यालयका प्रवक्ता बलराम रिजालले औद्योगिक पार्कभित्र विभिन्न सेवामूलक व्यवसाय र प्रतिष्ठानहरू रहने जानकारी दिए । उनका अनुसार पार्क निर्माणकर्ताले पनि विभिन्न व्यवसाय र प्रतिष्ठान स्थापना गर्नेछ । पार्क निर्माणका लागि हालसम्म करिब हजार बिघा जमिन अधिग्रहण भइसकेको छ । पार्क निर्माणका लागि करिब २१ सय बिघा जमिन आवश्यक पर्ने अनुमान छ ।"
दुई सय हेक्टरमा केरा खेती विस्तार,"यस वर्ष कञ्चनपुरको वेदकोट नगरपालिकामा पनि केरा खेती विस्तार भएको छ । कृषकहरूले आफ्नै जमिनमा र भाडामा लिएर समेत केरा रोपेका छन् । एउटै कृषकले ५७ बिघासम्ममा खेती गरेका छन् । केरामा थोपा सिंँचाइ प्रविधिको प्रयोग पनि राम्रो भइरहेको छ, कृषि अधिकृत भट्टले भने, यसले लागत घटाउनुका साथै उत्पादन वृद्धि गर्छ । थोपा सिँचाइले कामदार खर्चमा कटौती हुन्छ । यसैगरी मलखाद तथा सिँचाइको लागत पनि घटाउँछ । एकनासले मलखाद तथा सिँचाइ हुने भएकाले बिरुवाका वृद्धि विकास तीव्र रूपमा हुन्छ । यसले उत्पादन वृद्धि गर्न मद्दत पुर्याउँछ ।"
मल लिनै सास्ती,"साल्ट ट्रेडिङले आफ्नो ३० प्रतिशत मल समयमै बेचेको लहान शाखा प्रमुख जितेन्द्र साहले बताए । अहिलेसम्म ३८ हजार बोरा डीएपी मल बिक्री गरेको प्रमुख साहले जानकारी दिए । साल्टको लहान शाखालाई डीएपी मल २८ हजार बोरा बिक्री गर्ने लक्ष्य दिइएको थियो । मल अभाव भएपछि विराटनगरबाट समेत ल्याएर बिक्री गर्यौं, उनले भने । साहले कृषि सामग्रीले मल नमगाउँदा किसानले मल अभाव झेल्नुपरेको बताए । कृषि सामग्रीले पनि मल मगाउने हो भने जिल्लामा मल अभाव हुँदैन, उनले भने । सिरहामा धान खेतीका लागि ६४ हजार ४ सय ७० हेक्टर खेतीयोग्य जग्गामा बर्सेनि ७२ हजार ३ सय टन धान उत्पादन हुँदै आएको छ । सिरहाका कृषकहरूले स्थानीय जातको बासमती, सोना मन्सुली, मिथिला, हर्दिनाथ, राधा११ तथा सावित्री जातका धान खेती गर्दै आएका छन् ।"
दूध उत्पादन घट्यो,"जिल्लामा दूध खानेका उपभोक्ताको संख्या बढेकाले यो वर्ष मागअनुसार दूध पुर्याउन गाह्रो परेको छ, ऋतिका दूध डेरीका सञ्चालक योगेन्द्र चिमरियाले भने, अहिले हामी दैनिक १५ हजार लिटर दूध आपूर्ति हुँदा पनि बजारलाई पुगेको छैन ।"
तरकारी बीउ उत्पादनमा कमी,"हामी दुर्गम गाउँमा तरकारीको बीउ उत्पादन गर्छौं । बीउ व्यापारी सहरको हुन्छ । विभिन्न अल्झनबीच बीउ पुर्यायो, व्यापारीले तौल पुगेन, माग छैन, मूल्य छैन, बिक्री भएको छैन भन्दाभन्दै वर्ष दिनसम्म भुक्तानी रोक्छन् । कहिले त बीउ बेच्ने बेलामा व्यापारीले उठाउनै मान्दैनन्, अन्नपूर्ण गाउँपालिका ६ खिवाङको लालीगुराँस तरकारी बीउ उत्पादन कृषि समूहका प्रेमबहादुर गर्वुजाले भने, व्यापारीले सहज उठाउने र समयमै भुक्तानी गरे बीउ उत्पादनमा राम्रो मूल्य छ ।"
खसी व्यापारीलाई जरिवाना,उनका अनुसार व्यवसायीले हचुवाको भरमा मासु बिक्री गर्दै आएका छन् । मूल्यसूची पनि थिएन । व्यवसायीहरू भने आयात कम भएकाले मूल्य बढेको बताउँछन् । किसानबाट खरिद गर्दा बिल दिन सम्भव नभएको उनीहरूको दाबी छ । कलंकीस्थित खसी बजारमा ४३ वटा व्यवसायी छन् । यहाँबाट उपत्यकाको मागको ४० प्रतिशत मासु आपूर्ति हुँदै आएको छ ।
भ्रमण वर्षलाई सघाउन कार्यनीति,"एनआरएनएसँग नेपालीहरूले ठूलो अपेक्षा राखेको र त्यो पूरा गर्न सामूहिक लगानी गर्न उनले गैरआवासीयले अनुरोध गरे । मेरो देश मैले बनाउनुपर्छ, मेरो देश अहिले नै बनाउनुपर्छ भन्ने प्रतिज्ञा लिनुस्, उनले भने, नेपालीहरूले नेपाल बनाउने क्षमता बनाइसकेका छन् । अब पर्खनु पर्दैन । देशको स्थायित्व राजनीतिक स्थिरताले मात्रै हुने हैन, आर्थिक विकास गर्नु छ । हाम्रा लागि ऐतिहासिक समय हो । नेपालको विकासका लागि एक्लो गैरआवासीय नेपालीबाट मात्रै सम्भव नहुने पूर्वअध्यक्ष जीवा लामिछानेले बताए । हामीले एउटा विशाल मञ्च निर्माण गर्न सफल भएका छौं । एक्लै हुँदा कमजोर छौं तर विश्व कहीँ पनि नभएको ड्यासपोराको सामूहिक शक्ति नेपालसँग छ, उनले भने, अब औपचारिकभन्दा पनि कार्यमुखी भएर परिणाम दिन जरुरी छ । नेपाल सरकारले गैरआवासीय नेपालीले उठाउँदै आएका धेरै कुराहरूलाई सकारात्मक रूपमा लिएको छ । गैरआवासीय नेपाली नागरिकतालाई नेपालको संविधानमा उल्लेख गरी कानुनमार्फत सुविधा दिन लागेकामा उनले खुसी व्यक्त गरे ।"
लघुवित्तको सेयर कारोबार बढ्यो,यो साता सेयर बजारमा ४० लाख कित्ता सेयर सूचीकृत भए । सो अवधिमा एक कम्पनीको डिबेन्चर र ३ कम्पनीको बोनस सेयर सूचीकृत भएको हो । यो साता नेपाल स्टक एक्सचेन्जको कारोबार कक्ष नियमित कारोबारका लागि पाँच दिन खुला रह्यो । विगतमा जस्तै यो साता पनि ऋणपत्रतर्फ संस्थागत तथा सरकारी ऋणपत्रको कारोबार भएन ।
सुपरदोर्दी ख अनिश्चित,"आयोजनामा करिब ८ सयजना कामदार कार्यरत थिए । उनीहरू अहिले अलमलमा छन् । अधिकांश कामदार बिदामा गइसकेका छन् । कामदार यहाँ भएर के गर्नु ? काम छैन । धेरैजना आफ्नो घर गइसकेका छन् । ठेकेदारसँग सल्लाह गरेर पछि आउने भन्दै गए । कोही फर्किन्छ या फर्किंदैन थाह छैन, आयोजनाका एक कर्मचारीले भने । बाढीले क्षति पुर्याएपछि आयोजनाको लागत बढ्ने देखिएको छ । साढे ८ अर्ब रुपैयाँमा निर्माण प्रक्षेपण गरिएको उक्त आयोजनामा बाढी र पहिरोका कारण लागत बढ्ने भएको हो । लागत कति बढ्ने भन्ने विषय अहिले नै आकलन गर्न नसकिए पनि बाढीपहिरोबाट भएको क्षति समेत जोडदा र बढी समय आयोजना निर्माणमा लाग्दा लागत स्वतः बढ्ने आयोजनाले बतायो । यस्तै दोर्दी गाउँपालिका ६ ढोडेनी र ७ फलेनीबीच बग्ने दोर्दीखोलामा निर्माणाधीन उक्त अयोजनामा बाढीले पुर्याएको क्षतिबारे चासो राख्दै गण्डकी प्रदेशका मुख्यमन्त्रीसहितको टोलीले समेत अघिल्लो साता निरीक्षण गरेको थियो ।"
खेतान समूहको जग्गा कब्जा प्रयास,"जग्गा खनजोत गर्न र भागबन्डा गर्न आउनेलाई हटाइएको हो, पूर्वी नवलपरासीका प्रहरी प्रमुख एसपी मोहनप्रसाद पोख्रेलले भने, जग्गामा सुरक्षा दिइएको छ । उनका अनुसार कसैले गैंडाकोटका मेयरले बस्नू भन्ने आदेश गरेको र कोहीले चन्द समूहले जोतभोग गर्नु भन्ने संकेत गरेको बताएका छन् । हामी अनुसन्धान गरिरहेका छौं, उनले भने । गैंडाकोटका मेयर छत्र पौडेलले जग्गा खनजोत गरेको जानकारी पाएर शुक्रबार आफूले स्थलगत निरीक्षण गरी कब्जा गर्न हुँदैन भनेर सम्झाएको बताए । जग्गा जोतिएको ठाउँमा शनिबार भेटिएका खेतान समूहका कर्मचारी विकास थापाले जग्गा कब्जा गर्न उक्साउनेलाई कारबाही गर्नुपर्ने बताए । तारबार भत्काएर र रूख फाँडेर ठूलो क्षति गरेका छन्, उनले भने । तत्कालीन गोर्खा ब्रुअरीका सञ्चालक मोहनगोपाल खेतानले २०५१ सालमा स्थानीयबाट जग्गा खरिद गरेका थिए । रोजगारी पाउने आसमा सस्तैमा जग्गा बिक्री गरेका थियौं, स्थानीय रामु दमैले भने । उनका अनुसार करिब ४० घरपरिवारले त्यति बेला खेतान समूहलाई जग्गा बेचेका थिए ।"
अस्ट्रेलियाको झिनो अग्रता,शनिबारको खेलमा भोजनअगाडि ४ रनको अन्तरमा ३ विकेट गुमाउँदा इंग्ल्यान्ड ३००८ को स्थितिमा पुगेको थियो । नवौं विकेटमा क्रिस वोक्स र ब्रोडले ६५ रन जोडे । आफ्नो वारविकसायरको गृहमैदानमा वोक्स ३७ रन बनाई अविजित रहे । ब्रोड २९ रनमा आउट भए । तीव्र बलर प्याट कुमिन्सले ३३ ओभरमा ८४ रन खर्चेर ३ विकेट लिए । नाथन लायनले ४३५ ओभरमा १ सय १२ रन खर्चेर ३ नै विकेट लिए ।
जावलाखेलमा चुनावी होड,"केसी समूहबाट उपाध्यक्षमा शेखर श्रेष्ठ, समिर केसी र प्रभातकुमार पौडेल, महसचिवमा राजकुमार केसी, सचिवमा प्रवीण श्रेष्ठ, कोषाध्यक्षमा मौसम कार्की तथा सदस्यमा प्रदीप तण्डुकार, नरेश थापा, प्रवीण खड्का, किरण खडा र कृष्णहरि थापा छन् । क्षेत्री प्यानलबाट उपाध्यक्षमा उज्वल कर्माचार्य, किरोजमान सिंह बस्नेत, विष्णु खड्का, महासचिवमा पवन गिरी, सचिवमा कविर बस्नेत, कोषाध्यक्षमा महेशचन्द्र महत तथा सदस्यमा रवि खड्का, राजु बोगटी, दिपेश कार्की, निरज खड्का, विकास कार्की, सुनील केसी र सहन हमालले उम्मेदवारी दिएका छन् । उपाध्यक्षमा अनिल भण्डारी तथा सदस्यमा नामग्याल छिरिङ लामाले स्वतन्त्र उम्मेदवारी दिएका हुन् । अध्यक्षका उम्मेदवार क्षेत्रीले लिगमा शीर्ष तीनभित्र पर्ने टोली बनाउने आफ्नो योजना रहेको बताए । केसीले फुटबललाई प्रमुख प्राथमिकतामा राख्दै क्लबलाई सामाजिक कार्यमा क्रियाशील बनाउने प्रतिबद्धता जनाए ।"
लेखा समितिले लियो बयान,समितिका अध्यक्ष गनगाईले तेह्रथुमको टिमलाई जबरजस्ती षडयन्त्रपूर्वक खेलबाट किन बाहिर निकालेको प्रश्न राईलाई गरेका थिए । तेह्रथुम टिमले भत्ता बुझेर गइसकेको तीन दिनपछि आएर अनियमित तरिकाले प्रतियोगिताबाट बाहिर निकालेको उजुरी गरेकाले समस्या भएको राईले बताए । प्राविधिक टोलीले अनियमित रूपमा प्रतिवेदन दिएको उजुरी एन्फा नियमअनुसार तेह्रथुमका टिम भोलिपल्टै १० हजार धरौटीसहित निवेदन दिनुपर्नेमा त्यस्तो नगरेकाले समस्या भयो । समितिले जिल्ला लिगका लागि एन्फाले ११ जिल्लामा दिएको ३३ लाखको समेत बिलभर्पाइ माग गरेको थियो तर राईले उक्त रकम एन्फाले आफैं जिल्ला संघलाई उपलब्ध गराएकोले आफूसँग सरोकार नभएको जवाफ दिए ।
आहाराराको बचत घट्यो,"क्लबले प्रतियोगिताबाट हुने नाफा एकेडेमीमा खर्चिन्छ । यसपल्ट नाफा कम भएपछि अप्ठेरो परिस्थिति सिर्जना भएको क्लबका अध्यक्ष केशव थापाले बताए । सधैं प्रतियोगिताको नाफाबाट एकेडेमी चल्थ्यो तर अब अक्षय कोषको रकम प्रयोग गर्नुपर्ने बाध्यता रहन्छ, उनले भने, अक्षय कोषमा करिब १ करोड २० लाख रुपैयाँ छ । हाम्रो २ करोड बनाउने लक्ष्य थियो ।आयव्यय प्रस्तुत गर्दै क्लबका कोषाध्यक्ष राजु लालचनले १७ औं आहारारा गोल्डकपबाट ७० लाख ७८ हजार ७ सय ८६ रुपैयाँ आम्दानी भएको बताए । प्रतियोगिता सम्पन्न गर्न ६९ लाख २९ हजार ४ सय ६० रुपैयाँ खर्च भएको क्लबले जनाएको छ । गेट टिकटबाट १५ लाख ५० हजार २ सय ६५ रुपैयाँ आम्दानी भएको छ । ब्यानर तथा आर्थिक सहयोगबाट १८ लाख ५५ हजार ४ सय ५० रुपैयाँ आम्दानी भएको लालचनले जनाए ।"
'दफा २५ अव्यावहारिक',"अखिल नेपाल फुटबल संघका उपाध्यक्ष उपेन्द्रमान सिंहले ऐनमा भएको व्यवस्था अव्यावहारिक रहेको भन्दै संशोधन हुनुपर्ने माग गरेका छन् । हामी राष्ट्रिय तथा अन्तर्राष्ट्रिय खेलाडी संघसमेत मन्त्रीज्यूलाई भेटेर यसबारे कुरा राखेका छौं, पूर्व राष्ट्रिय कप्तान सिंहले भने, २० वर्ष फुटबलमा लागेको मैले जानेकै फुटबलमात्र हो । आफ्नो क्षमता फुटबलमै खर्च गर्छु भन्न पनि नपाउने ? फुटबलको मर्म र भावना मैलेभन्दा बढी फुटबलभन्दा बाहिरको मान्छेले त बुझ्दैन होला ? ऐन लागू भएर दुईमध्ये एक छाड्नुपर्ने अवस्था आयो भने के गर्नुहुन्छ ? भन्ने प्रश्नमा सिंहले भने, हामी पूर्व खेलाडीहरू छलफल गरेर निर्णय लिनेछौं ।तेक्वान्दो प्रशिक्षक दीपक विष्टको प्रतिक्रिया पनि सिंहको भन्दा फरक छैन । एउटा खेलको प्रशिक्षकले अर्को संघको आवद्धता भएमा यस्तो व्यवस्था ठीकै हुन्छ । तर लामो समयदेखि त्यही खेललाई योगदान दिएको व्यक्तिले संघको जिम्मेवार पदमा रहेर योगदान गर्न खोज्दा रोक्नुहुँदैन, विष्टले भने ।"
मेसीलाई प्रतिबन्ध,मेसीको यस प्रतिबन्धले अर्जेन्टिनालाई खासै असर पर्ने छैन । यसबीचमा उसले केही मैत्रीपूर्ण खेलमात्र खेल्ने तालिका छ । सन् २०२२ को कतार विश्वकपका लागि दक्षिण अमेरिकी छनोट २०२० को मार्चबाट सुरु हुनेछ । त्यसअघि अर्जेन्टिनाको कुनै ठूलो प्रतियोगितामा सहभागिताको तालिका छैन । चिलीसँगको खेलमा रातो कार्ड पाएका उनले यसै पनि एउटा खेल गुमाउने नै थिए । अर्जेन्टिनाले सेप्टेम्बरमा चिली र मेक्सिकोसँग अमेरिकामा मैत्रीपूर्ण फुटबल खेल्नेछ भने अक्टोबरमा जर्मनीसँग खेल्दैछ । मेसीले यी तीन खेल गुमाउने छन् र नोभेम्बरदेखि उनी राष्ट्रिय टोलीमा फर्कने छन् ।
तेक्वान्दोको विशेष तालिम,नेपाल तेक्वान्दो संघको आयोजनामा भएको तालिमको उद्घाटन महासंघका अध्यक्ष चुङवोइ चोइ र खेलकुदमन्त्री जगतबहादुर विश्वकर्माले गरेका छन् । मन्त्री विश्वकर्मालाई शनिबार तेक्वान्दोको मानार्थ सातौं डान प्रदान गरियो ।
हिमालयनलाई उपाधि,शनिबार हिमालयनले प्रभु बैंकलाई ३२ ले हरायो । फाइनलमा पुग्न उसले सिभिल बैंकको चुनौती ३२ ले पन्छाएको थियो । एनआईसी एसियालाई ५४ ले पराजित गरेको ग्लोबल आईएमईले सेमिफाइनलमा मेगा बैंकविरुद्ध ५० को जित निकालेको हो ।
दाङमा आईटीएफ तेक्वान्दो हुँदै,"दाङ (कास) घोराहीमा राष्ट्रिय सिनियर तथा जुनियर आईटीएफ तेक्वान्दो च्याम्पियनसिप हुने भएको छ । असोज ३ देखि ६ सम्म हुने प्रतियोगितामा ७ प्रदेश, २ विभागीय र एक आयोजक गरी १० टिम सहभागी हुँदै छन् । दाङ आईटीएफ तेक्वान्दो संघको आयोजना र भरतपुर आईटीएफ तेक्वान्दो डोजाङको सहकार्यमा हुने प्रतियोगितामा देशका ३ सय ५० खेलाडी सहभागी हुनेछन् । त्यसमा महिला र पुरुषको १३१३ विधा रहने दाङ आईटीएफका अध्यक्ष प्रेमबहादुर बुढाले बताए ।"
निर्माण चरणमा तीन रंगशाला,"राप्ती गाउँपालिकामा अन्तर्राष्ट्रिय स्तरको प्रतियोगिताहरू गर्न मिल्ने गरी प्रस्तावित १ सय ७१ विघा जग्गामा डीपीआर निर्माणका लागि अध्ययन भइरहेको मन्त्रालयले जनाएको छ । यीबाहेक संघीय सरकारको ससर्त बजेटको रूपमा प्रदेशले ६ वटा मैदान निर्माणका लागि २५ लाख रुपैयाँका दरले बजेट प्राप्त भएको छ । बुटवल उपमहानगरको कालिका मानव ज्ञान मावि र सिद्धेश्वर माविमा मैदान बन्ने प्रमुख भुसालले बताए । कपिलवस्तुमा मायादेवी खेलमैदान, राप्तीमा पाखापानी क्रिकेट मैदान, प्यूठान खेल मैदान र गुल्मीमा भन्भने खेल मैदान निर्माण हुने उनले जनाए । यी मैदान गाउँपालीका र विद्यालयसँगको समन्वयमा बनाइने छ ।"
बुद्धका पञ्चशील,पाठ्यपुस्तक लेखक तथा शिक्षक निर्मल ढुंगानाले बुद्धशिक्षामा उपदेशसँगै बालबालिकालाई मिहिनेत गर्ने र अनुशासित बन्ने बानीलाई जोड दिएको बताए । यसले किशोर उमेरमा हुने चञ्चलता र कुलतमा लाग्न सक्ने अवस्थाबाट जोगाएको छ । विद्यार्थी मिहिनेती बनेका छन् । आफ्नो काम आफैं गर्न सिकेका छन् । पढाइप्रति लगनशील बनेका छन् । जन्मभूमि र राष्ट्रियतालाई माया गर्न थालेका छन् ।
नागपूजा,शान्ति सापकोटाधोबीघाट ललितपुर
नयन बल्ल खुसी भयो,नयन घर पुगेर टक्क अडियो । उसको मन पीडाले पोलिरहेको थियो । उसले एकछिन टोलाएर पिँजडामा थुनिएको सुगालाई हेर्यो । अनि उसले पिँजडा खोलिदियो । सुगा भुर्र उड्यो । आकाशमा उडिरहेको सुगालाई देखेर नयन बल्ल खुसी भयो । रमायो ।कार्तिकेय

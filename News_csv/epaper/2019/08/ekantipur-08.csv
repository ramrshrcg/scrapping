शीर्षक,विवरण
वन सखाप पारेर ढुंगाखानी,"टीकाभैरवस्थित मधुसूदन डोटेलको निराकार ढुंगाखानी र वीरेन्द्र महर्जनका नाममा दर्ता ढुंगाखानी व्यक्तिगत जग्गा खरिद गरी खानी उत्खनन गरेको भनिए पनि ढुंगा झिक्ने क्रममा सामुदायिक वन क्षेत्रसँग जोडिएको साँधबाट एस्काभेटरले जथाभावी ढुंगा उत्खनन गर्दा भूक्षय भएको देखिन्छ, प्रतिवेदनमा उल्लेख छ । प्रतिवेदनमा देवीचौर क्षेत्रमा केदार तिमिल्सेनाका नाममा दर्ता ढुंगाखानीले व्यक्तिबाट जग्गा खरिद गरी सल्लाघारी सामुदायिक वन क्षेत्र अतिक्रमण गरी एस्काभेटरले जथाभावी ढुंगा उत्खनन गर्दा भूक्षय भइरहेको पाइएको उल्लेख छ ।केन्द्रले वन मन्त्रालय र डिभिजन वन कार्यालय, ललितपुरलाई लेले, टीकाभैरव र देवीचौर क्षेत्रमा तत्काल व्यक्तिगत जग्गा र वन क्षेत्र तथा सार्वजनिक जग्गाको साँध छुट्ट्याउन निर्देशन दिएको छ । केन्द्रले खानी सञ्चालक र सामुदायिक वन उपभोक्ता समितिहरूलाई आआफ्नो साँध प्रचलित कानुनबमोजिम छुट्ट्याउन लगाई वन क्षेत्र संरक्षणका लागि यथाशीघ्र पहल गर्न वन मन्त्रालयलाई निर्देशन दिएको छ । बज्रबाराही सबडिभिजन वन कार्यालयकी सहायक वन अधिकृत प्रेमा थापालगायतको टोलीले समेत नापी विभागबाट अमिन परिचालन गरी वन क्षेत्रको साँध छुट्ट्याउन डिभिजन वन कार्यालय, ललितपुरलाई प्रतिवेदन दिइसकेको तर त्यसलाई बेवास्ता गरिएको केन्द्रले प्रतिवेदनमा उल्लेख गरेको छ ।"
संसदीय समितिको निर्देशन टेरिएन,"प्रमुख जिल्ला अधिकारी प्रेमप्रसाद जोशीले भने अवैध ढुंगाखानी नियन्त्रण गर्ने दायित्व आफ्नो नभएको दाबी गरे । जिल्ला प्रशासनले शान्ति सुरक्षा मात्र हेर्ने हो । बाँकी स्थानीय तह र जिल्ला समन्वय समितिले हेर्छन्, उनले भने । संसदीय समितिले २०६८ सालमा ढुंगा खानी सञ्चालकले खानी सञ्चालनको सर्त पूरा नगरेको, सम्बन्धित निकायले खानी निरीक्षण नगरेको उल्लेख गर्दै तिनलाई बन्द गर्न सरकारलाई निर्देशन दिएको थियो । समितिले खानी सञ्चालन गर्न दिँदा पहिरो र भूक्षण बढ्ने, खानेपानीको स्रोत प्रदूषण हुने, पानीको स्रोत सुक्ने उल्लेख गर्दै ललितपुरको दक्षिणी क्षेत्र भौगोलिक रूपमा समेत खानी सञ्चालन गर्न योग्य नरहेकोतर्फ सरकारको ध्यानाकर्षण गराएको थियो ।"
२० रोपनीभन्दा बढी जग्गै घूस,"सुनिती, शैलजा र रुक्मशमशेरबाट विनिता अधिकारी, सरला गुरुङ अनि सुधीर भट्टराईले यो जग्गा पाएका हुन् । त्यही दिन १२ आना जग्गा यी तीनजनाले उमाकुमारी ढकाल्नीलाई दिएका छन् । सबै कारोबारको हिसाब गर्दा ३४८ आना (२१ रोपनी १२ आना) जग्गा बाँडिएको खुल्छ । त्यसको चार दिनपछि वैशाख ८ गते १८ कित्ता जग्गा राणा परिवारबाट भाटभटेनीका सञ्चालक मीनबहादुरले लिएका छन् । सरकारका नाममा हुनुपर्ने केही जग्गा ६२ जेठ ३ मा सुनितीले पाएकी थिइन् । पछिल्लो कारोबारमा भने किनबेच भएको भनी राजीनामा लेखिएको छ । यो बेलामा बिक्री भएको र बाँडिएको जग्गा रुक्मशमशेरको हकको मात्रै हो ।"
पाकभारत तनाव तीव्र,भारतले जम्मुकश्मीरलाई अलग राज्यको मान्यता खारेज गर्ने निर्णयको पक्षमा समर्थन जुटाउने प्रयासस्वरूप नेपाललाई ब्रिफिङ गरेको हो । भारतले अनुच्छेद ३७० खारेज गर्नेसम्बन्धी प्रस्ताव राज्यसभामा पेस गरेको दिन सोमबारदेखि नै अन्तर्राष्ट्रिय समुदायको समर्थन जुटाउन पहल थालेको थियो । उसले जम्मुकश्मीरको निर्णय आन्तरिक मामिला भएको भन्दै यसमा प्रतिक्रिया नजनाउन अन्तर्राष्ट्रिय समुदायलाई आग्रहसमेत गरेको छ । जम्मुकश्मीरको विषयमा अमेरिका र चीनलगायत मुलुकले औपचारिक प्रतिक्रिया जनाइसके पनि नेपालले अहिलेसम्म कुनै प्र्रतिक्रिया दिएको छैन । अमेरिकाले भारतको निर्णयलाई आन्तरिक भनेको छ भने चीनले विरोध गरेको छ ।
सरकारले पठायो स्वास्थ्य संस्थाको सूची,व्यवसायी भने जेठअघि मलेसियाका कम्पनीलाई कामदार आपूर्तिको अन्तर्वार्ता गर्न दिइसकेको मागपत्रअनुसार कामदार पठाउन पाउनुपर्ने माग गरिरहेका छन् ।
प्रदेश २ मा लोक सेवा विधेयक पारित,सन्तोष सिंह
पोखरीमा हाम्फाल्दै मरे १६ बाँदर,"सिन्धुपाल्चोकका विभिन्न क्षेत्रमा समूह समूहमा राता बाँदर छन् । बाँदर विशेषज्ञ डा मुकेश चालिसे बाँदरले हाम फालेको हुन सक्ने कुरा लगभग असम्भव रहेको बताए । पोखरीमा कुनै खानेकुरा लिने होडमा यो भएको हुन सक्छ, त्यत्तिकै बाँदरले हाम फाल्दैनन्, उनले भने, बाँदर पानीमा मज्जाले पौडन सक्छ । डुबेर मर्दैन । पोखरीमा करेन्ट लगाइएको वा केही कारण हुन सक्छ । अनुसन्धान जरुरी छ ।"
के वन्यजन्तुले आत्महत्या गर्छन् ?,"१० वर्षअघि पनि मरेका थिए बाँदर१० वर्षअघि पशुपतिमा २० देखि ३० वटा बाँदेर मरेका थिए । पशुपतिस्थित एक बिजुलीको पोलमा एउटा बाँदरलाई करेन्ट लागेको थियो । कराउँदाकराउँदै उसको मृत्यु भएपछि अन्य बाँदर उसलाई बचाउन गएका थिए । त्यस क्रममा करेन्ट लागेर सबैको मृत्यु भएको थियो । एउटालाई बचाउन जाँदा त्यसबेला २० देखि ३० वटा बाँदर करेन्ट लागेर मरेका थिए, चालिसेले भने ।"
'राज्यले लगायो उठिबास',"सर्वोच्च अदालतमा न्यायाधीश दामोदरप्रसाद शर्मा र अवधेशकुमार यादवको संयुक्त इजलासले २०६८ साल असोज २ गते माझीले पेस गरेको रिट निवेदनलाई खारेज गरेको थियो । नगरपालिकाले दमकस्थित मालपोत कार्यालयबाट माझीको नाममा कित्ता नम्बर ९९३ अन्तर्गत १० कट्ठा १६ धुर जमिनको स्रेस्ता नदेखिएको भन्दै जवाफी पत्रसमेत झिकाएर कागजी प्रमाण बनाएर राखेको छ । प्रधानमन्त्री केपी शर्मा ओलीको गृहनगर र निर्वाचन क्षेत्रसमेत रहेको दमक नगरपालिकामा बृहत्तर औद्योगिक क्षेत्र निर्माण गर्न विशेष योजना अघि बढिरहेको छ । दमकमै विश्वको अग्लो बुद्धमूर्ति बनाउने भनेर करोडौं रुपैयाँको योजना पनि अघि सारिएको छ । माझीसहितका आदिवासी र जातीलाई संरक्षणसंवर्द्धन गर्ने भनेर सूचीकृत गरिएको प्रमुख जिल्लामा झापा पनि पर्छ । अब मिल्यो भने एकपटक यही हाटखोला छेउकै प्रधानमन्त्री ओलीजीलाई हाटखोलाको आफ्नो जमिन र हामी आदिवासीमाथि भएको राज्यसत्ताको थिचोमिचोबारे सुनाउने मन छ, उहाँ आफैंले पनि हाटखोलामा बस्ने हामी माझीका बारे जानकारी राखेकै हुनुपर्छ भन्न लागेको छ, माझीले अबको अन्तिम आशा र उपायबारे सुनाए ।"
राजनीतिक प्रतिवेदनमा गौतमको असहमति,नेता गौतमले प्रतिवेदनमा यति स्वीकारिसक्दा पनि समाजवादी कार्यक्रम भनेर जान नसक्नुलाई त्रुटिपूर्ण मानेका छन् । उनले राजनीतिक आन्दोलन पूरा भइसकेको अवस्थामा अब शान्तिपूर्ण र वैधानिक बाटोबाट समाजवादी उत्पादन पद्धति निर्माणमा जुट्नुपर्ने बेला आएको उल्लेख गरेका छन् । त्यसैले यस्तो अवस्थामा स्पष्ट रूपमा समाजवादी कार्यक्रमको दिशामा अघि बढ्नुपर्ने गौतमको तर्क छ ।
कर्मचारीको सामूहिक राजीनामा स्वीकृत हुने,"सांसद बडूले पहिलेजस्तो ट्रेड युनियन नभई प्रशासन सेवालाई उत्तरदायी बनाउने खालको संगठन हुनुपर्ने बताए । परिस्थिति फेरिएकाले युनियन खारेज होइन, व्यवस्थित गर्नुपर्छ, उनले भने । आफूहरू अहिलेकै प्रावधानको पक्षमा रहेको उनले बताए ।"
२२ घर पहिरोको जोखिममा,जगत बसपार्कदेखि झोर छिचोल्ने ठाउँसम्म कच्ची सडक औधि हिलो छ । यता पासाङल्हामु सडक खण्ड ठाउँठाउँमा साना ठूला पहिरो गएका छन् । सडक निर्माण ठेक्का लिएका ठेकेदारले त्यतिकै भित्तो काटेर छाडेकाले पहिरो गएको हो ।
बेपत्ताको खोजी जारी,"शुद्ध पानीको अभावले मानिस बिरामी पर्न थालेका छन् । स्वास्थ्य टोली पनि खटाइको छ । संघीय, प्रदेशका सांसाद र स्थानीय तहका जनप्रतिनिधि पनि पहिरो स्थलमा उद्धार र राहत उपलब्ध गराउन खटिरहेका छन् । विस्थापितका लागि सुरक्षित स्थानको खोजीका लागि पनि पहल भइरहेको नेकपाको नेतृ स्थानीयवासी देवी खड्काले बताइन् ।"
इजाजतबिना हवाई टिकेटिङ गरे ५० लाख जरिवाना,"मस्यौदामा होटल, लज, रेस्टुरेन्ट, रिर्सोट वा बारलाई त्यसमा रहेको सुविधाको आधारमा वर्गीकरण गरेर स्तर निर्धारण गर्ने व्यवस्था गरिएको छ । मस्यौदाको दफा ५ मा स्तर निर्धारण गरिएका होटलको सुविधा तथा त्यसमा प्रयोग गरिएको खाद्य पदार्थको निरीक्षण अधिकारीले आकस्मिक निरीक्षण गर्न पाउने व्यवस्था गरिएको छ । पथ प्रदर्शकका लागि इजाजतपत्रको व्यवस्था गरिएको छ । पथ प्रदर्शक र रिभर गाइडको वर्गीकरण गरिएको प्रारम्भिक मस्यौदामा मन्त्रालयले तोकेको तालिम वा परीक्षणमा उत्तीर्ण भएको व्यक्ति मात्रै पथ प्रदर्शक हुन पाउने व्यवस्था गरिएको मन्त्रालयले जनाएको छ । नैतिक पतन देखिने फौजदारी अभियोगमा दोषी प्रमाणित भई कैदसजाय भुक्तान भएको दुई वर्षसम्म पथ प्रदर्शकका लागि अयोग्य मानिने व्यवस्था गरिएको छ ।"
राहत वितरणमा गर्दै प्रदेश सरकार,"हेटौंडा (कास) बाढीपहिरोका कारण ज्यान गुमाएका, घाइते भएका तथा विस्थापित परिवारलाई प्रदेश सरकारले राहत रकम उपलब्ध गराउने निर्णय गरेको छ । गत असार २९ मा बसेको मन्त्रिपरिषद् बैठकले मृतकका परिवारलाई १ लाख र घाइतेलाई ३० हजारसम्म उपचार खर्च दिने घोषणा गरेकोमा एक महिनापछि कार्यान्वयनमा लगिएको हो । प्रदेशको विपद् व्यवस्थापन समितिको मंगलबार बसेको बैठकले बाढीपहिरो, डुवानका घटनामा परी विस्थापितलाई राहत रकम उपलब्ध गराउने निर्णय गरेको हो । समितिका अध्यक्षसमेत रहेका मुख्यमन्त्री डोरमणि पौडेलको अध्यक्षतामा बसेको बैठकले राहत रकमको निर्णय गरेको हो । वर्षाका कारण विस्थापित परिवारलाई प्रतिपरिवार १ लाखका दरले राहत रकम उपलब्ध गराउने निर्णय गरिएको छ । राहत रकम चाँडो उपलब्ध गराउन समितिले कार्यकारी समितिलाई निर्देशन दिएको छ । मकवानपुर, सिन्धुली, दोलखा र ललितपुर जिल्लाका बाढीपहिरो डुवानका घटनाबाट अति प्रभावित स्थानीय तह पहिचान गरिने बताइएको छ । ती स्थानीय तहका भौतिक संरचनाको क्षति विवरण सम्बन्धित जिल्ला विपद् व्यवस्थापन समितिबाट माग गर्नेसमेत निर्णय गरिएको आन्तरिक मामिला तथा कानुनमन्त्री शालिकराम जम्कट्टेलले बताए । साथै जिल्ला विपद् व्यवस्थापन समितिबाट प्राप्त क्षतिको विवरणका आधारमा पुनर्निर्माणका लागि स्थानीय तहलाई अधिकतम ५० लाखसम्म उपलब्ध गराउने पनि निर्णय गरिएको छ । बाढीपहिरोबाट प्रदेश ३ मा (उपत्यकाबाहेक) १८ को मृत्यु र १३ जना घाइते भएका छन् ।"
मेलाभर प्रवेश निःशुल्क,गोसाइँकुण्ड लाङटाङ राष्ट्रिय निकुञ्ज भित्र पर्दछ । मेला अवधिभरका लागि गोसाइँकुण्डमा आउने भक्तजनलाई प्रवेश शुल्क नलिने लाङटाङ राष्ट्रिय निकुञ्जका प्रमुख संरक्षण अधिकृत सुष्मा रानाले बताइन् । मेला साउन यही ३० गतेसम्म लाग्छ । मेलाको समयमा हजारौं तीर्थयात्री आउने गरेका छन् । गोसाइँकुण्डमा प्रत्येक वर्ष गंगा दशहरा र साउन शुक्लपूर्णिमा अर्थात् (जनैपूर्णिमा) गरी वर्षको २ पटक विषेश मेला लाग्ने गर्दछ । यस ठाउँ धार्मिक एवं पर्यटकीय क्षेत्र भएकाले वर्षभरि नै विदेशी तथा स्वदेशी पर्यटकको आगमन भइरन्छ । गोसाइँकुण्डलगायत वरपरका अन्य कुण्ड २०६४ साल असोज ६ मा रामसार साइटमा सूचीकृत भएको छ ।
अनलाइनबाट राजस्व संकलन,"सिन्धुलीमाढी (कास) सिन्धुलीको कमलामाई नगरपालिकामा राजस्व संकलन अनलाइनबाट थालिएको छ । हाल नगरपालिकाका १४ वटै वडामा अनलाइन सेवा सुरु गरिएको हो । नगरप्रमुख खड्गबहादुर खत्रीले साउन ५ गते नगरपालिकाको राजस्व शाखा र नगरका अन्य ५ वटा वडामा अनलाइनबाट राजस्व संकलन सुरु गरेका थिए । त्यसको दुई साता बित्न नपाउँदै अहिले नगरका सबै वडामा अनलाइनबाट राजस्व संकलन सुरु भएको नगरप्रमुख खत्रीले बताए । सुरुमा नगरपालिकाको वडा ६, ७, ९, १३ र १४ मा राजस्व संकलन सुरु भएको थियो । बाँकी ९ वटा वडामा पनि अनलाइनबाटै राजस्व संकलन सुरु भइसकेको छ । नगरपालिकाको कामलाई समयानुकूल बनाउन र नगरलाई सूचना प्रविधिसँग जोड्दै नगरवासीको सहजताका लागि अनलाइन प्रणालीमार्फत् राजस्व संकलन सुरु गरिएको नगरप्रमुख खत्रीले बताए ।"
मेडिकल बोर्डको सिफारिस छानबिन गर्दै अख्तियार,लामो समय केन्द्रीय स्वास्थ्य संस्थामा काम गरेका यी कर्मचारी समायोजन हुँदा स्थानीय र प्रदेश तहमा पुग्ने भएपछि उनीहरूले आफ्नो रोगका बारे बढाइचढाइ गरी रिपोर्ट बनाएर पेस गरी केन्द्रमा बस्ने दाउ गरेको स्रोत बताउँछ ।नेपाल सरकारले गठन गरेको मेडिकल बोर्डले प्रमाणित गरेमा कर्मचारी समायोजन ऐन२०७५ अनुसार कडा रोगका बिरामी तथा गम्भीर र अशक्त कर्मचारीले रोजेको ठाउँमा समायोजन हुन सक्छन् । यही व्यवस्थाको दुरुपयोग गर्दै वीर अस्पतालका केही कर्मचारीले झूटो मेडिकल रिपोर्ट बनाएका छन् ।
पशुपति भण्डारखाल छियाछिया,"बत्सलेश्वरी जात्राको खट यही बाटो भएर सिफल लगिन्छ । सिफल लैजादा यहाँको पर्खालमा तीन पटक ठोकाउने चलन छ । हरेक कोणबाट महत्त्व छ भण्डारखालको, पशुपति क्षेत्र विकास कोष संस्कृति महाशाखा प्रमुख प्रेमहरि ढुंगाना भन्छन्, भण्डारखाललाई सांस्कृतिक केन्द्रका रूपमा विकसित गर्न सकिन्छ ।"
वडा भवनमा किचलो,"यससम्बन्धी मुद्दा पनि सर्वोच्चमा विचाराधीन छ । टुसाल पार्क अतिक्रमणसम्बन्धी मुद्दाको भने फैसला भइसकेको छ । निरु थापा र अनिता थापाले अतिक्रमण गरेका थिए । पार्क २ रोपनी २ आनामा फैलिएको छ । वडाअध्यक्ष विष्टले सरकारको नाममा ल्याउनुपर्ने जग्गा थुप्रो भएको बताए । कतिपय जग्गा खोज्नुपर्ने अवस्थामा छ, उनले भने ।"
दुरुपयोग कि दुरुपयोगको जामा ?,"कानुनका अघिल्तिर सबै समान हुन्छन् । के कार्यकारी के सर्वसाधारण कानुनले कसैलाई विभेद गर्दैन । जो सत्ता र शक्तिमा छ, उसैले नमानेपछि अरूलाई कानुनी सीमामा बस भन्न नैतिकताले दिँदैन । त्यसैले सत्तारूढ नेकपा र प्रतिपक्षी राजपाले आफूलाई कानुनभन्दा माथि राख्ने धृष्टता नगरून् । नैतिकता र कानुनको समेत ख्याल गर्दै आआफ्ना पार्टीका केन्द्रीय कार्यालहरू तत्काल धुम्बाराही र बबरमहलबाट हटाऊन् । भाडामा दिने ती दल निकटस्थ प्रतिष्ठान र मधेसी निजामती कर्मचारी मञ्चलाई सरकारले आवश्यक कारबाही गरोस् । तबमात्र मुलुकमा जसको शक्ति उसैको मात्र मनलागी हुँदैन भन्ने मान्यता स्थापित हुन सक्छ । नेतृत्वपंक्तिमा पनि सरकारी स्रोतसाधन दुरुपयोग गर्ने तर यसबारे प्रश्न उठ्दा जामा लगाइएको ठान्ने प्रवृत्ति तत्काल अन्त्य हुनैपर्छ ।"
"मितहरूको साँठगाँठ, जनताको बिल्लीबाठ","ठेक्का सम्झौता अनुसार काम नगर्दा पनि ठेकेदारमाथि कारबाही नहुनु, पुरस्कारस्वरुप थप काम दिन पछि नपर्नु, वैशाख ३० गते राजपत्रमा प्रकाशित नियमावलीको छैटौं संशोधन अनुसार ठेक्का अवधिको ५० प्रतिशतभन्दा बढी समय थप गर्न नमिल्ने व्यवस्था हेरफेर गरेर जेठ २३ गतेअघि सम्झौता भई काम नसकिएका ठेक्काको म्याद अरु एक वर्ष थप गर्नेगरी सार्वजनिक खरिद नियमावलीमा आठौं संशोधन गरिनुले सत्ताधारीको कालो मन अरु उदाङ्गो बनेको छ । जानीजानी ठेक्काको काम ढिला गर्नेहरूको विगविगी बढेको, कालो सूचीमा राख्न सरकारले मुटु कमाएको, बरु म्याद थपेर लगानी बढाई ठेकेदार र आफ्नो भुँडी भर्ने संस्कारले निरन्तरता पाएको, राजधानी लगायतका स्थानमा बनाएका पुल गुणस्तरहीन देखिएको, भाँचिएर काम नलाग्ने बनेको, सडक, नहरहरूमा पनि त्यस्तै हालत देखिएको विषयलाई मुलुक र जनतामाथि बढेको प्रहार नभनेर के भन्ने ? भुवनेश्वर शर्मा, चन्द्रागिरि२, काठमाडौं"
हेगको भूत,"शान्ति प्रक्रियालाई निष्कर्षमा पुर्याउन गठित सत्यनिरुपण तथा मेलमिलाप र बेपत्ता छानबिन आयोग समयमै काम सम्पन्न नगर्दा अन्तर्राष्ट्रिय मानव अधिकारवादी संस्थाहरूरू विज्ञप्ति निकाल्ने अवसर पाए । नेपालले पीडितलाई न्याय दिन असफल भएको बताए । अहिले आयोग पदाधिकारीविहीन छ । पीडितले न्याय पाउने आशा मार्दैछन् । मुद्दा विस्तारै अन्तर्राष्ट्रियकरण हुँदैछ । कतै आफै त फसिने होइन भन्ने डरले तत्कालीन सत्तापक्ष र विद्रोही पक्षले आफ्नो मान्छे राख्न खोज्दा आयोगको औचित्यमाथि नै प्रश्नचिन्ह उठेको छ । यही अवस्थामा रहे यो मुद्दा अन्तर्राष्ट्रिय अदालत हेगसम्म पुग्न बाटो खुल्ला हुने चिन्ता मानव अधिकारवादी र नागरिक अगुवाले गर्न थालेका छन् । यही सन्दर्भमा तत्कालीन विद्रोही पक्षबाट हस्ताक्षर गर्ने पुष्पकमल दाहाल प्रचण्डले आफूलाई हेग लगिए आफू नै झन् बढी हिरो हुने बताए । तर हेग अथवा अन्तर्राष्ट्रिय अदालत लगे हिरो होइन, अपराधी बनिने भन्दै मानव अधिकारवादी, राजनीतिक विश्लेषकले यो मुद्दा स्वदेशमै टुंग्याएर पीडितलाई न्याय दिलाउन आग्रह गरिरहेका छन् । यो एउटा मानवताको आग्रह हो । जे भए पनि पीडितलाई न्याय दिन र पीडकलाई कारबाही गर्न सहमत नभएसम्म राज्यको ढुकुटीबाट करोडौं खर्च गरेर गठन भएका आयोगको खासै औचित्य रहन्न । र त्यसबेलासम्म हेगको चर्चापरिचर्चा र डरलाग्दो भूतले तर्साइनै रहन्छ । तिलप्रसाद न्यौपाने, माछापोखरी चोक काठमाडौं"
युगान्तकारी निर्णय,"पाकिस्तानले शिमला सम्झौता गरे पनि राष्ट्र संघ गुहार्न छोड्दैन । हाल पनि उसले ट्रम्पलाई गुहार्यो । ट्रम्पले पनि मध्यस्थता गर्ने भनिदिए । चीन त विरोधमा छ नै । बिग्रिएको कुरा सच्याउन धेरै इच्छाशक्ति चाहिन्छ र मूल्य पनि चुकाउनुपर्छ । इच्छाशक्ति भारतीय प्रधानमन्त्री नरेन्द्र मोदीले देखाइदिए । मूल्य के चुकाउन बाँकी छ, त्यो भविष्यको गर्भमा छ । कश्मीरले कम्ती मूल्य चुकाएर यस मुकाममा पुगेको छैन । डराएको राजनेताले केही गर्न सक्दैनन् । राहुल र सोनिया गान्धी चुप छन् । नेहरूको गल्ती सच्याउन उनीसंँग अवसर आएको छ । भारतभरि मिठाइ बाँडिएको छ । युगान्तकारी निर्णय भएको छ । हामीले बचपनदेखि सुन्दै आएको समस्याको समाधान आफ्नो जीवनकालमा नै देख्न पाएका छौं । डाशिवशंकर यादव, छपकैया, वीरगन्ज"
मेलम्चीमा दोषी को ?,"कहिले ७२ बैसाखदेखि त कहिले २०७५ दसैंदेखि उपत्यकावासीलाई पानी खुवाउने वाचा वाचामै सीमित भए । ९७ प्रतिशत काम पूरा भइसकेको अवस्थामा काम गर्दै आएको विदेशी ठेकेदार कम्पनीलाई उसले पाउनुपर्ने रकम दाबी गरेको विषयको विवादलाई आधार बनाएर काम छाडेर हिँड्न बाध्य हुने अवस्था आइपर्नु दुर्भाग्यपूर्ण थियो । यसबाट हुने लाभहानिको विषय ठेकेदार कम्पनी र नेपाल सरकार दुवै पक्षसँग सम्बन्धित हुन् । यद्यपि सरकार भएका नाताले सुझबुझ देखाएर विवाद सल्टाउँदै काम गर्दै आएको कम्पनीबाटै पूरा काम सकाउनेतिर सरकार लागिपरेको भए वेश हुने थियो । उल्टै ठेकेदार कम्पनीले काम छाडेर गएपछि आयोजनालाई विभिन्न खण्डमा टुक्र्याएर दर्जनभन्दा बढी आफू निकटस्थ ठेकेदारहरूलाई खानेपानी मन्त्री विना मगरले काम दिएको देखियो । मन्त्री मगरको यही रवैयाले मेलम्ची आउने कि नआउने अनिश्चित बन्दै गएको छ । महेशप्रसाद ढुंगाना, नयाँवानेश्वर, काठमाडौं"
स्वराजलाई अन्तिम सलाम,"नेपालको आन्तरिक राजनीतिमा उनको हस्तक्षेपबारे पनि प्रतिक्रिया गरिन्छ । मोदीदूत बनेर पटकपटक नेपाल आएकी स्वराजले नाकाबन्दी र भारतको असन्तुष्टिले सिर्जित तनावपूर्ण सम्बन्धलाई आइसब्रेक दिने तारिफयोग्य गृहकार्य गरिन् । ईपीजीको वार्तामा उनको सकारात्मक धारणा थियो । नेपाली राजनीतिमा उनको प्रतिविम्ब सदैव यादगार र स्मरणीय रहनेछ । भारतीय राजनीति जगतकी एक उज्ज्वल ताराको निधनमा भावपूर्ण अन्तिम सलाम ! ऋतिक यादव, सिम्रौनगढ१०, बारा"
'विश्वमै उदाहरणीय',"नेपालको शान्ति प्रक्रिया विश्वका लागि उदाहरण हो भने त्यो अरूले भन्ने कुरा हो । आफैले भन्दा उदाहरणको महत्ता घट्छ कि बढ्छ ? अन्तर्राष्ट्रिय समुदाय को कुरा छाडौं, द्वन्द्वबाट गुज्रेका विश्वका कैयौं ठाउँका मान्छेले अब बढ्दो रूपमा हाम्रो प्रक्रियामाथि प्रश्न सोध्न थालेका छन् संक्रमणकालीन न्याय अब तिमीहरूले छोडेको हो ? कुनै अन्तर्राष्ट्रिय कारबाही गर्न होइन तर साधारण जिज्ञासावश उनीहरू सोध्छन् जनताले खास के पाए शान्ति प्रक्रियापछि ? त्यस्तो प्रश्नमा हामीले भन्ने एउटै जवाफ हाजिर छ हाम्रो शान्ति प्रक्रिया विश्वमै उदाहरण पो हो त ! तर विश्वले सम्मानपूर्वक हेर्ने उदाहरण हामी त्यति बेला मात्र हुन सक्छौं, जब हामीले अभ्यास गर्ने राजनीति र लोकतन्त्र अरूका लागि उदाहरण हुन सक्छ । जब आम रूपमा जनताले सोच्न थाल्छन् द्वन्द्वको त्यत्रो मूल्य जुन हामीले तिरेका थियौं, त्यसको पुरस्कारस्वरूप हाम्रो राजनीतिमा शुद्धीकरण सुरु भयो र लोकतन्त्र अलिकति भए पनि नेताको मात्र नभई जनताको पनि हुन थाल्यो ।"
महिला र आर्थिक सशक्तीकरण,"नेपालको परिवेशमा पनि अधिकांश महिला जागिर रोज्ने तहमा पुग्नै बाँकी छ । यसका लागि आवश्यक शिक्षाप्राप्तिको अधिकार उपभोग गर्ने तहमा समेत धेरै छोरीबुहारी पुग्न सकेका छैनन् । सबै महिलाको शिक्षाप्राप्तिको अवस्था सुधारसँगै आर्थिक सबलीकरणका लागि सरकारको योजना र कटिबद्धता जतिसक्दो छिटो व्यवहारमै देखिनुपर्छ । शिक्षा, चेतना र आर्थिक सबलतापछि लैंगिक विभेदको दूरी घट्दै जान्छ नै ।"
"कश्मीरको दुःख, नेपालीको मुख",:
सत्ताका लागि 'नायक',"मूलभूत रूपमा लोकतान्त्रिक गणतन्त्रमा मुलुकलाई जोड्ने सूत्रहरू यस्ता पात्र विशेष हुन्, जसले नेपालको सशक्तिकरणका लागि आजीवन भूमिका खेले । ससानो कचौरामा पात्र विशेषको तस्बीर राखी राजनीतिक शक्ति खोजी गर्ने मगन्ते शैलीले लोकतन्त्रलाई बलियो बनाउँदैन । तर सत्ता राजनीतिले अहिले यस्तै प्रवृत्तिलाई प्राथमिकतामा राखेको छ ।"
नेपाल एयरलाइन्स सुधार्न कार्यदल,यसैबीच उनले भैरहवामा निर्माणाधीन गौतमबुद्ध क्षेत्रीय अन्तर्राष्ट्रिय विमानस्थल निर्माणको ७३ प्रतिशत काम सकिएको बताएका छन् । यसलाई डिसेम्बरसम्म सञ्चालनमा ल्याउने तयारी भइरहेको उनले जनाए । सञ्चालन मोडालिटीबारे भने यकिन निर्णयमा सरकार पुगिनसकेको उनको भनाइ थियो । पोखरामा निर्माणाधीन अर्को क्षेत्रीय अन्तर्राष्ट्रिय विमानस्थल निर्माण पनि ४५ प्रतिशत सकिएको भट्टराईले बताए ।
तीज गीतको लहर,"लगातार तीज गीत निकाल्नेमध्येकी अर्की हुन् इन्दिरा गैरे । उनले यसपालि शिरफूल बोलको गीत निकालेकी छन् । असार महिनामै सार्वजनिक यस गीतले बजारमा राम्रो चर्चा कमाएको छ । आफ्नो क्षेत्रमा तीज गीत बढी रुचाइने भएकाले पनि निकाल्न मन लाग्छ, उनले भनिन्, नयाँ कलाकारलाई चिनाउन पनि सहयोग गर्छ ।"
बन्यो झमकको घर,"घर अवलोकनपछि बुधबार दिउँसै झमकसँग फेसबुक च्याट गर्ने क्रममा उनले आफू निकै खुसी रहेको बताइन् । तर, विस्तृत प्रतिक्रिया भने काठमाडौं आएर घर हेरेपछि मात्रै दिने जनाइन् । उनी यति बेला धनकुटा कचिडेस्थित जन्मघरमा बस्दै आएकी छन् । सेलेब्राल पाल्सी नामक प्रतिमस्तिकीय रोगबाट पीडित उनी जन्मदेखि नै हात गोडा नचल्ने, उभिन, हिँड्न, बोल्न नसक्ने तर सुन्न र बुझ्न सक्ने अवस्थाबाट गुजि्रँदै आएकी छन् । खुट्टाको ३ औंला मात्र चल्ने उनले तिनै ३ औंलाका भरमा थुप्रै कृति लेखेकी छन् । अचेल उनी खुट्टाका यी तीनवटा औंलाकै सहयताले मोबाइल चलाउँछिन्, फेसबुकमा पोस्ट राख्छिन् र च्याट पनि गर्छिन् । उनका चर्चित कृति जीवन काँडा कि फूल सँगै संकल्प, आफ्नै चिता अग्नि शिखातिर, मान्छेभित्रका योद्धाहरू, झमक घिमिरेका कविताहरू क्वाँटी संग्रह लगायतका कविता कृति छन् । आत्मवृत्तान्त कृति जीवन काँडा कि फूल माथि फिल्मसमेत निर्माण गरिएको छ ।"
ताप्लेजुङको पाथीभरा,काठमाडौं (कास) गायक केशव राईले ताप्लेजुङ पाथीभरा बोलको गीत म्युजिक भिडियोसहित सार्वजनिक गरेका छन् । राजु आङेम्बेको संगीत रहेको गीतमा उनलाई गायिका जुनी खालिङ राईले सघाएकी छन् । विगत दुई दशकदेखि गीतसंगीत क्षेत्रमा सक्रिय खोटाङका यी गायकले अजम्बरी फूल र जुत्ता चाइनाको नामक गीति एल्बम ल्याइसकेका छन् ।
टाँकीका फूलहरू परिचर्चा,स्रष्टाहरू फडिन्द्र अकिञ्चन र लक्ष्मी थापाले गुरुङका लेखनमाथि समीक्षा गरे । १७ वटा कथा समेटिएको पुस्तक केही साताअघि मात्रै राजधानीमा लोकार्पण गरिएको थियो । छोटो समयमै तेस्रो संस्करण बजारमा आइसकेको कार्यक्रममा बताइयो । लामो समय पूर्वाञ्चल क्याम्पसमा प्राध्यापन गरेका संखुवासभाका गुरुङ पछिल्लो समय हङकङलाई कर्म थलो बनाउँदै आएका छन् ।
हाचेकालीको चक्रव्यूह समालोचना,"हाचेकालीको संग्रहलाई सूत्रपरक प्राध्यापकीय, जीवनीपरक, विवरणात्मक र भावपरक समालोचना शैलीको विपक्षमा उभिएको दाबी गरिएको छ । हाचेकालीका अनुसार चक्रव्यूह सञ्चेतनाको जीवनदर्शन पूर्वीय र पाश्चात्य चेतनाको संयोजनबाट निर्मित भएको छ । हाचेकालीका यस बाहेक सीमान्त आमाहरू र पृथ्वी सवाई कवितासंग्रह तथा चक्रव्यूह संचेतनाको सृजनात्मक प्रयोग गरिएको लामो कविता चक्रव्यूह नगरमा अभिमन्यू प्रकाशित छन् । चक्रव्यूह संचेतना अभियानको प्रारम्भिक चरणमा एचबी भण्डारी प्रभात र दुर्गाप्रसाद पोखरेल पनि सक्रिय थिए । भण्डारी हाल अमेरिकाको मेरिल्यान्ड राज्यको विधानसभा सदस्य निर्वाचित भएर हृयारी भण्डारीको नामले अमेरिकी राजनीतिमा सक्रिय छन् भने पोखरेल लन्डनमा रहेर लेख्छन् ।"
रहिनन् भारतीय नेतृ सुषमा,"नेपालको राजनीतिसँग परिचितनेपालको राजनीतिसँग पनि सुषमा राम्रैसँग परिचित थिइन् । उनी पछिल्लो पटक अघिल्लो वर्ष असोजमा १५ औं विमस्टेक शीर्ष सम्मेलनका बेला काठमाडौं गएकी थिइन् । ०७१ मा महाभूकम्पलगत्तै भारतले अघोषित नाकाबन्दी लगाएपछि नेपालमा सुषमा आलोचित बनेकी थिइन् । विशेषगरी राज्यसभामा नाकाबन्दीको बचाउ गर्दै दिएको मन्तव्यका कारण नेपालमा उनको तीव्र आलोचना भएको थियो । त्यही नाकाबन्दी का कारण नेपालभारत सम्बन्ध चिसिन पुगेको थियो । त्यसपछि नेपालसँगको सम्बन्ध सुधारको प्रयासस्वरूप उनी तत्कालीन नेकपा एमाले र माओवादी एकीकृतको गठबन्धनले संसदीय चुनाव जितेपछि नयाँ सरकार गठनपूर्व नै काठमाडौं ओर्लेकी थिइन् । जानकारहरू सुषमाको उक्त भ्रमणले नेपालभारत सम्बन्धलाई सुधारको बाटोमा अगाडि बढाएको ठान्छन् । यसैबीच, सुषमाको निधनप्रति प्रधानमन्त्री केपी ओलीले पनि समवेदना प्रकट गरेका छन् । भारतकी वरिष्ठ राजनीतिज्ञ तथा पूर्वविदेशमन्त्री सुषमा स्वराजको निधनको खबरले अत्यन्त मर्माहत छु, उपचारार्थ सिंगापुर पुगेका ओलीले ट्वीट गर्दै भनेका छन् ।"
सिक्किम ३७१ एफ धाराप्रति आशंका,"पूर्वमुख्यमन्त्री पवन चाम्लिङ नेतृत्वको सिक्किम डेमोक्रेटिक फ्रन्टले सिक्किमको सुरक्षाका खातिर राखिएको धारा ३७१ एफ यथावत् राख्न केन्द्र सरकारलाई आग्रह गरेको छ । पार्टीका राज्यसभा सांसद हिस्से लाचुङपाले राज्यसभा बैठकमा भने, सिक्किमको सुरक्षाका लागि यो धारा महत्त्वपूर्ण छ, कुनै हालतमा खारेज नगरियोस् । सत्तारूढ सिक्किम क्रान्तिकारी मोर्चाले भने यस विषयमा आधिकारिक धारणा सार्वजनिक गरेको छैन ।"
धारा चलाउने साहस छैन,"भारतीय कंग्रेसका नेता भरत बस्नेतले धारा ३७१ एफ सिक्किम राज्यलाई सम्मान गर्ने विशेष प्रावधान रहेको उल्लेख गरे । उनले जम्मुकश्मीरको विशेषाधिक खारेज गर्ने सरकारको नीतिको आलोचना गरे । तर, यो घटनाले सिक्किमलाई भने कुनै असर नपार्ने बस्नेतले दाबी गरे । यसले हामीलाई छुँदैन, त्रस्त बन्नुपर्ने जरुरी छैन ।उनका अनुसार केन्द्र सरकारले सिक्किमको यो धारालाई चलाउन सक्ने हैसियत राख्दैन । सिक्किमकै राजनीतिक पार्टीहरूको कार्यशैलीप्रति भने आशंका गर्न सकिने प्रशस्त सम्भावना छन् । केन्द्र्र सरकारले यो धारालाई चलाउने साहस गर्दैन, बस्नेतले भने, कमजोर बनाउने काम सिक्किमकै विधानसभाले गरेको छ । विधानसभाले सिक्किमका धेरै पुराना कानुन र अधिकारहरू प्रतिस्थापन गरेको बस्नेतको आरोप छ ।"
दार्जिलिङमा उठ्यो एकीकरणको आवाज,"केन्द्रीय गृहमन्त्री राजनाथ सिंहले पूर्वोत्तर राज्यहरूबाट धारा ३७१ नहटाउने बताइसकेका छन्, उनले भने, यो ऐन सिक्किमका लागि विशेष हो, यसैले सिक्किमलाई सुरक्षित गरेको छ । यस्तोमा दार्जिलिङसिक्किमको एकीकरणको मुद्दा नितान्तै अनावश्यक कुरा हो । यो सम्भव छैन । यता गोर्खा जनमुक्ति मोर्चा (विमल गुरुङ समूह) का प्रवक्ता बीपी बजगाईंले दार्जिलिङसिक्किम एकीकरणको मुद्दालाई आफ्नो पार्टीले समर्थन नगर्ने जनाएका छन् ।"
किन पड्किन्छ सिलिन्डर ?,गुणस्तर विभागका अनुसार सिलिन्डरको आयु करिब ४० वर्ष हुन्छ । सिलिन्डर बनेको १० वर्षमा हाइड्रोस्टाटिक टेस्ट गर्नुपर्छ । त्यसपछि प्रत्येक ५५ वर्षमा यस्तो परीक्षण गराइराख्नुपर्छ । तर बजारमा पुगेको सिलिन्डरहरूले त्यस्तो परीक्षण पास गरेको सुनिश्चितता न सरकारी निकायले गरेका छन् न अन्य कसैले ।
आगलागी भए के गर्ने ?,"ग्यास पड्केर वा लिक भएर वा अन्य खालको आगलागी भए पहिलो काम आगो निभाउने नै हो । त्यसपछि जति सक्दो छिटो जलेको कपडा उतारेर शरीर भिजाउनुपर्छ र सुक्खा कपडा बेर्नुपर्छ । त्यसपछि अस्पताल दौडिहाल्नुपर्छ । डा जस्मिन शाक्यका अनुसार ग्यासबाट हुने आगलागीको पोलाइ गहिरो हुनाले अस्पताल नपुगुन्जेल केही मिनेटको अन्तरालमा सामान्य चिसो पानी खन्याइराख्नु राम्रो हुन्छ । पोलेको ठाउँमा फ्रिजको चिसो पानी खन्याउनु भने ठीक हुँदैन, उनले भने, कोठाको तापक्रमको पानी खन्याइराख्दा आगो मासुको भित्री भागमा छिर्न सक्दैन ।"
नियुक्तिमा भागबन्डा नगर : डा केसी,"त्रिवि सेवा आयोगभित्र भ्रष्टाचारको विकराल अवस्था हालसालै सतहमा आएको थियो । फेरि भाबन्डाकै आधारमा नियुक्ति गरिनु लज्जास्पद छ, डा केसीले विज्ञप्तिमा भनेका छन् । उनले विश्वविद्यालयलगायत सार्वजनिक संस्थाहरूमा योग्यता र वरिष्ठताका आधारमा नियुक्ति गर्न सरकारको ध्यानाकर्षण गराएका छन् । दलीय भागबन्डाको मुसादौड रोकेर विश्वविद्यालय तथा प्रतिष्ठानका पदाधिकारी नियुक्तिको मापदण्ड निर्धारण कार्यदलले दिएको प्रतिवेदनलाई तत्काल कार्यान्वयन गर्नसमेत माग गरेका छन् ।"
एनसेल फैसलाको मिति सर्यो,"काठमाडौं (कास) सर्वोच्च अदालतले एनसेलको कर विवादमा फैसला सुनाउने मिति सारेको छ । यसअघि तोकिएअनुसार मंगलबार फैसला हुनुपर्नेमा सर्वोच्चले साउन ३० गतेलाई सारेको हो । सर्वोच्चले यसअघिका प्रधान न्यायाधीश गोपाल पराजुलीको कार्यकालमा अपनाइएको शैली अनुसरण गर्दै मुद्दा पूर्ण इजलासमा पेस गर्न आदेश दिएको थियो । पूर्ण इजलासको फैसला अन्तिम भई पुनरावलोकनमा जाने अवस्था हुँदैन । यसअघि पनि एनसेलको मुद्दा पूर्ण इजलासमा पेस गर्न आदेश दिइएको थियो । आफूमाथि १० प्रतिशत पुँजीगत लाभकरबापत १४ अर्ब ३६ करोड रुपैयाँ कर निर्धारण हुनुपर्नेमा ३९ अर्ब ६ करोड रुपैयाँ निर्धारण गर्नु गलत हुने एनसेलको दाबी थियो । मुद्दा किनारा लगाउने बेलामा व्यक्त हुनुपर्ने रायलाई समेत सुरुमै प्रस्तुत गर्दै न्यायाधीश बमकुमार श्रेष्ठको इजलासले आदेशमा भनेको थियो, यसअघि नै एनसेलले २३ अर्ब ५६ करोड रुपैयाँ दाखिला गरिसकेकाले त्यो घटाएर माग गर्ने भनिएको देखिए तापनि निर्णय हुनुपूर्व नै बुझाइसकेको अग्रिम करको सो अंकलाई एकमुस्ट लाग्ने करमा गणना गरी थप शुल्क लिने गरी भएको निर्णय मनासिब देखिएन । मुद्दा ५ सदस्यीय पूर्ण इजलासले हेरिरहेको छ ।"
ब्याज घटाउने सूत्रमा बैंकको आपत्ति,"बैंकले बिमा (बैंकास्योरेन्स) गर्न नपाउने राष्ट्र बैंकको पछिल्लो निर्देशन परिमार्जन गर्न संघले आग्रह गरेको छ । मुलुकका धेरै मानिस अझै पनि बिमा पहुँचबाट बाहिर रहेको अवस्थामा यसलाई रोक्न नहुने उनीहरूको भनाइ छ । यस्तै अन्तर बैंक कारोबारलाई सीसीडीमा गणना गर्न नपाउने व्यवस्था पनि बैंकहरूलाई चित्त बुझेको छैन । यसअघि तरलता अभावले लगानीयोग्य अभाव भएको समयमा राष्ट्र बैंकले अन्तर बैंक कारोबारलाई पनि सीडीडीमा गणना गर्न पाउने सुविधा दिएको थियो अहिले उक्त सुविधा खोसेको हो । संघले मागेअनुसार राष्ट्र बैंक आफ्नो निर्देशन पुनरावलोकन गर्न तयार भएको हो भन्ने जिज्ञासामा प्रवक्ता लक्ष्मीप्रपन्न निरौलाले भने, बैंकहरूले आफ्नो माग पेस गरेका हुन्, तत्काल कुनै पनि निर्देशन परिमार्जनको सम्भावना छैन । बैंकहरूले स्प्रेड गणनाको नयाँ निर्देशन पालनाका लागि एक वर्ष समय रहेकाले अहिल्यै आत्तिहाल्नुपर्ने अवस्था नरहेको उनले बताए ।"
छिचोलिँदै समस्याग्रस्त विद्युत् आयोजना,काबेली करिडोरमाथिल्लो त्रिशूली 'थ्री ए'कुलेखानी तेस्रो चमेलिया
चार सिमेन्ट उद्योगलाई कारबाही,"चितवन सिमेन्टको पीपीसी उत्पादनमा पनि आईआरको समस्या रहेको इजाजतपत्र रद्द गरिएको छ । पटकपटक परीक्षण र निर्देशन दिँदा पनि सुधार भएन, उनले भने, उक्त सिमेन्टको इजाजत रद्द गरेका छौं । विभागका अनुसार आईआर भनेको मिसावटलाई जनाउँछ । धेरै मिसावट हुँदा बलियो हुँदैन । अम्बुजा सिमेन्टको पनि इजाजतपत्र स्थगन भएको छ । उक्त उद्योगले उत्पादन गर्ने ओपीसी सिमेन्टमा एमजीओको प्रतिशत उच्च फेला परेको थियो । ओपीसीमा एमजीओको अधिकतम मात्र ६ प्रतिशत मात्रै हो । नमुना परीक्षण गर्दा ७३ प्रतिशत फेला पर्यो, महानिर्देशक पुडासैनीले भने, जसले गर्दा इजाजतपत्र स्थगन गरेका छौं । सुनसरीमा रहेको जानकी सिमेन्ट इन्डस्ट्री प्रालिको ओपीसी उत्पादनमा पनि बिक्री वितरण रोक लगाइएको छ ।"
सुन प्रतितोला ७० हजार नजिक,"व्यवसायीका अनुसार न्युयोर्क बजारले २०१९ को अन्तसम्म प्रतिऔंस १५ सय डलर पुग्ने प्रक्षेपण गरेको थियो । यही क्रममा वृद्धि भए एकदुई दिनमै उक्त मूल्य भेट्ने उनीहरूको भनाइ छ । मूल्यमा दैनिक नयाँ रेकर्ड कायम भएपछि सुन बिक्री छैन, व्यवसायीले किन्न पनि सकेका छैनौं, शाक्यले भने, पुँजीले भ्याउने अवस्था पनि भएन । अब व्यवसाय बन्द गर्ने अवस्थामा पुगेका छौं ।"
मनाङमा २८ उद्योग थपिए,"उत्पादनमूलक उद्योग २४, कृषि, वनजन्य उद्योग ८५, पर्यटनमूलक उद्योग १७७ र सेवामूलक उद्योग ४२ वटा दर्ता भएका छन् । लघु, घरेलु तथा साना उद्यमीलाई निःशुल्क रूपमा उद्योग दर्ता गर्दा १७ वटा लघु उद्यमी दर्ता भएको उनले बताए । न्यौपानेका अनुसार महिलाले ५ लाख रुपैयाँसम्म पुँजी राखेर दर्ता वा व्यवसाय सञ्चालन गर्न चाहेमा त्यस्ता उद्योगलाई लघु उद्योगमा दर्ता गरिन्छ । न्यौपानेका अनुसार आर्थिक वर्ष २०७५०७६ मा २८ उद्योग दर्ता भएका छन् । यीमध्ये उत्पादनमूलक २, कृषि वनजन्य १४, पर्यटन मूलक ११, सेवामूलक १ र लघु उद्यम १३ रहेका उनले बताए । घरेलु कार्यालयको तथ्यांक हेर्दा सबैभन्दा बढी पर्यटन उद्योग १७७ दर्ता छन् ।"
दाङबाट दैनिक दुई उडान,"स्थानीय तह निर्वाचनपछि तुलसीपुर उपमहानगरपालिका प्रमुख घनश्याम पाण्डेले विमानस्थल सञ्चालनलाई नै मुख्य मुद्दा बनाएर काम गरे । उनले सुरुमा समिट एयरसँग सम्झौता गरेर उडान सुरु गरे तर यसले निरन्तरता पाउन सकेन । अन्तमा तत्कालीन संस्कृति, पर्यटन तथा नागरिक उडडयनमन्त्री रवीन्द्र अधिकारीलाई विमानस्थलमै राखेर अन्तर्क्रिया भयो । त्यसपछि मन्त्रीकै जोडबलमा नेपाल वायु सेवा निगमले उडान गरेको थियो । धावनमार्ग सानो भएका कारण ठूला जहाज आउन मान्दैनन् । विमानस्थलमा इन्धन डिपो नभएको भन्दै साना जहाजले पनि सहजै उडान भर्न मान्दैनन् । अहिले इन्धन डिपोका लागि पनि तयारी भइरहेको नगर प्रमुख पाण्डेले बताए ।"
२ सय २२ निसान किक्स बजारमा,"काठमाडौं (कास) निसान मोटर्सका आधिकारिक बिक्रेता पायोनियर मोटोकर्पले छोटो अवधिमा २ सय २२ भन्दा बढी निसान किक्स मोटर बिक्री गरेको छ ।नेपाली बजारमा किक्स गाडीको बिक्री प्रारम्भ गरेको छोटो समय अवधिमा नै ग्राहकहरूले निकै रुचाएको परिणामस्वरूप यति धेरै परिमाणमा नेपालको सडकमा निसान किक्स गाडी गुड्न थालेको कम्पनीको दाबी छ । अहिले पनि निसान किक्सको ग्राहकहरू निरन्तर थपिँदै गएको र भविष्यमा यसले नयाँ कीर्तिमान कायम गर्ने विश्वास गरिएको जारी विज्ञप्तिमा छ । किक्स गाडीले ग्राहकलाई विशेष सुविधासहित आरामदायी सेवा प्रदान गरेको, यसको फराकिलो भित्री भाग, आकर्षक बाहिरी बनावट, आरामदायी र सुरक्षित बनावटले गर्दा ग्राहकहरूको रोजाइमा पर्न सफल भएको कम्पनीले जनाएको छ ।"
लेखा परीक्षक समयअनुकूल हुनुपर्यो,"मुलुकभरका विभिन्न जिल्ला तथा प्रदेश समितिले अन्तरक्रिया, सेमिनार, गोष्ठी, रचनात्मक सामाजिक उतरदायित्वका क्रियाकलाप रक्तदान, वृद्घलाई खाना खुवाउने, असहायलाई कपडा र फलफूल वितरणसहित विभिन्न कार्यक्रम आयोजना गरिएको विज्ञप्तिमा उल्लेख छ ।"
म्यादअघि नै अस्पताल भवन हस्तान्तरण,"यसरी समयअघि नै निर्माण सक्ने व्यवसायीले पुरस्कार पाउनेछन्, जुन कुरा ठेक्का सम्झौता गर्ने समयमै उल्लेख गरिएको हुन्छ, उनले भने । उनका अनुसार निर्माण व्यवसायीले सम्झौतामा उल्लेख भएभन्दा बढी काम गरेका छन् । भवन प्रदेशकै नमुना बनेको छ, उनले भने । उक्त भवन आयोजनाले प्रदेश अस्पतालाई हस्तान्तरण गर्नेछ । अस्पतालमा दैनिक बिरामीको चाप छ । बिरामीको भीड नलागेको दिन छैन । अस्पतालका प्रमुख मेडिकल सुपरिटेन्डेन्ट डा डम्बर खडकाका अनुसार अस्पताल सञ्चालनमा आउन चाँडोमा ३ महिना लाग्नेछ । हामीले पछिसम्मलाई हेरेर १ हजार बेडको अस्पताल माग गरेका थियौं, उनले भने, अहिले ३ सय बेड मात्र हुने भएको छ, जनशक्ति ६ सय माग गरेकामा ५ सय मात्र हुने भएको छ । उनका अनुसार बिरामीको चाप भए पनि चिकित्सकको दरबन्दी माग गरेअनुसार छैन । कर्णालीमा चिकित्सक जान मान्दैनन् ।"
२ महिनापछि उदयपुर सिमेन्ट सञ्चालन,उदयपुर सिमेन्ट र हेटौंडा सिमेन्ट उद्योगले सरकारी साख धानिरहे पनि बजारमा सरकारी सिमेन्टको हिस्सा ५ प्रतिशत मात्र छ ।
भारतबाट मल तस्करी,"कृषि सामग्री संस्थान कम्पनी लिमिटेड बर्दियाका प्रमुख नरहरि पोखरेलले मल सकिएको र केन्द्रबाट आउने अनिश्चित रहेको बताए । उनका अनुसार केन्द्रले खरिद गरी साउनको अन्तिमसम्म मल पठाउने तयारी गरेको छ । तर, बर्दियाका किसानलाई भने तत्काल युरिया मल चाहिएको छ । यहाँ असारभित्रै रोपाइँ सकिने भएकाले पनि युरिया मल तत्काल आवश्यक पर्ने गरेको हो । मल साउनको अन्तिमसम्म आउने कुरा छ । किसानले भने दैनिक मल मागेर हैरान गरिसकेका छन्, उनले भने, मल आउने बित्तिकै सहकारीमा पठाउँछौं । त्यहाँबाट किसानले किन्न सक्नेछन् ।"
'मन्त्रीसचिव झगडाले मेलम्ची लम्बियो',खगराज अधिकारीले पानी पिउन पाउने नागरिकको मौलिक हक भएकाले सरकारले मुहान संरक्षण गर्नुपर्ने बताए । राजेन्द्र केसीले खानेपानी स्वच्छ बनाउने योजना ल्याउन माग गरे । पुष्पा भुसालले मुहान संरक्षण गर्नुपर्ने स्वच्छ खानेपानी जनताको जीवनसँग जोडिएको बताइन् । प्रेम सुवालले मेलम्चीको भरपर्नुभन्दा पनि राजधानी उपत्यकाको मुहान संरक्षण गरेमा पानीको समस्या नहुने बताए । विधेयकामाथि उठेको सैद्धान्तिक प्रश्नको उत्तर दिँदै मन्त्री मगरले विधेयक खानेपानी समस्यामा देखिएका विकृति हटाउन उपयुक्त हुने बताइन् ।
सञ्चालकको स्वार्थमा नियमावली,"क्रसर उद्योग नगरपालिका क्षेत्रमा स्थापना गर्न नपाइने, बफर जोनमा वृक्षरोपण, राजमार्ग र खोला किनाराबाट ५५ सय मिटर, शिक्षण, स्वास्थ्य संस्था र धार्मिक, सांस्कृतिक र पुरातात्त्विक महत्त्वका स्थानबाट २२ किमि टाढा हुनुपर्ने कानुनी प्रावधान छ । वन, निकुञ्ज, आरक्षण र घनाबस्तीबाट पनि २२ किमि टाढा हुनुपर्ने भनिएको छ । तर, गोदावरी नगरपालिकाले कानुनी प्रावधानलाई बेवास्ता गरी खोलाबाट ५० मिटर टाढा, न्यूनतम १० रोपनी जग्गा, मालपोतमा कार्यालयमा दर्ता प्रमाणित जग्गाको जग्गाधनी पुर्जा वा जग्गाधनीको लिखित मन्जुरीनामा, वातावरणीय असर नपर्ने प्रतिवेदन र वातावरणीय जोखिम कम गर्ने औजार तथा मेसिनको प्रयोग गर्ने प्रतिबद्धतामा उद्योग दर्ता दिने मापदण्ड तोकेको छ ।"
'चियाबगान स्थानीय तहलाई दिन सकिन्छ',"सांघाई समूहसँगको विवाद समाधान गरेर बगान स्थानीय तहहरूलाई नै जिम्मा लगाए हुन्छ, बुधबार बिहान झापाको चन्द्रगढी विमानस्थलमा उनले कान्तिपुरसँग भने, तर यसका लागि स्थानीय तहले बगान चलाउन सक्ने हैसियत बनाउनुपर्छ । भूमिसम्बन्धी नयाँ ऐन आउन लागेकाले यस विषयमा चाँडै निर्णयमा पुग्ने पनि उनले बताए । खनाल दुई दिनसम्म झापा र इलामको चिया क्षेत्रको अवस्था बुझेर बुधबार फर्किएका छन् । मन्त्री खनालले सांघाई समूहले व्यावसायिक, भूमि र सम्पत्ति कर नतिरेको प्रति संघीय सरकार गम्भीर हुनुपर्ने औंल्याए ।"
२ फिट खाल्डो खन्न २६ लाख !,"समितिले माटो पुर्ने र पिच बनाउने काम गरेको भन्दै रकम भुक्तानी लिइसकेको छ तर पिचका लागि मैदानमा माटो नै लगिएको छैन । हामीलाई कालो, रातो र पहेँलो माटोको जरुरी हुन्छ, अध्यक्ष घिमिरेले भने, कालो र पहेँलो माटो सुनसरीको बर्जु तालबाट ल्याउनका लागि तयारी गरिएको भए पनि भारी वर्षाका कारण ल्याउन सकेनौं । माटो नै खरिद नगरेको समितिले नक्कली बिल भर्पाइ बुझाएर जिल्ला स्वास्थ्य कार्यालयबाट रकम भुक्तानी लिएको देखिन्छ ।"
लन्डनमा नेप्लिज कर्पोरेट क्रिकेट हुने,"प्रतियोगितामा ब्रिगेड अफ गोर्खाज, टेन क्यूओजीएलआर, गोर्खाज कन्सट्रक्सन ह्यारो , डाँफे क्रिकेट क्लब ग्रिनफोर्ड, हिमालयन क्रिकेट क्लब र नवयुवा क्रिकेट क्लबले प्रतिस्पर्धा गर्ने आयोजकले जनाएका छन् ।बेलायतको नेपाली समुदायमा अचेल खेल गतिविधिले पनि तीव्रता पाएको छ । गोर्खा कप यहाँ हुने सबैभन्दा बृहत फुटबल प्रतियोगिता मानिन्छ । इंग्ल्यान्ड फुटबल एसोसिएसनले आउँदो मे ३०, २०२० का दिन इंग्ल्यान्ड सी टिम र नेपाली राष्ट्रिय फुटबल टिमबीच अल्डरसट टाउन फुटबल क्लबमा खेल हुने घोषणा गरिसकेको छ । सन् २०२१ मा इंग्लिस फुटबल टोली नेपाल गएर खेल्ने छ ।"
युथ ब्याडमिन्टन,"काठमाडौं (कास) कीर्तिपुरमा भइरहेको स्कुलस्तरीय काठमाडौं ब्याडमिन्टन च्याम्पियनसिपमा बुधबार यू१४ ब्वाइजतर्फ अभियान कश्यप, उन्नतजंग थापा, गौरव कोइराला, निकेश पोखरेल, निमा दोर्जे तामाङ, डेविड थापामगर, प्रकट अर्याल विजयी भए । सोही उमेर समूहको गल्समा सम्भवी पाठक, अनुष्का नापित, आशिका थापा, समिक्षा तामाङ, निमा शेर्पा, सोफिया महर्जन विजयी भएर अघिल्लो चरण पुगेका छन् ।"
ईस्पोर्ट्सको पुरस्कार घोषणा,"अघिल्लो वर्ष सीएसगोका विजेताले ताइवानमा भएको १० औं विश्व च्याम्पियनसिपमा सहभागिता जनाएका थिए । नेपाली टिमका कप्तान अरुण मिश्रले अन्य फिजिकल खेलभन्दा ईस्पोर्टसको सम्भावना राम्रो भएको दाबी गरे । क्रिकेटबाहेक अन्य फिजिकल स्पोर्टसले नेपालमा राम्रो गर्न नसकिरहेको अवस्थामा नेपालमा इस्पोर्टसलाई प्रवर्द्धन गर्न सके धेरै उत्कृष्ट नतिजा आउने सम्भावना रहन्छ । अन्तर्राष्ट्रिय रूपमा यसको क्षेत्र धेरै फराकिलो भइसकेको छ, मिश्रले भने । गत वर्ष इन्डोनेसियामा सम्पन्न १८ औं एसियाली खेलकुदमा ईस्पोर्टसलाई प्रदर्शनी खेलका रूपमा समावेश गरिएको थियो ।"
यू१५ साफको टोली छनोट,"नेपाली टोलीगोलरक्षक ः ईश्वर गुरुङ, मनोज दाहाल र जेनियस केसी डिफेन्डर ः प्रज्ञान महर्जन, अभिषेक वाइबा, प्रमिश गुरुङ, अजय चौधरी, जान लिम्बु र रोशन थापा मिडफिल्डर ः जन्मजय धामी, नीराजन मल्ल, प्रदीप लम्साल, नितेश श्रेष्ठ, असिम राई, विपिन तुम्सिङ मगर, अमिर हामिद, मोहित गुरुङ, नीराजन खत्री, अनिल चौलागाईंस्ट्राइकर ः किसन अधिकारी यादव, क्रिस सापकोटा, सुगन जिम्मी र शशांक बोहरा ।"
ग्रिनफिल्डको हार,काठमाडौं (कास) विल्सन एकेडेमी र ग्रिनल्यान्ड आठौं ग्रिनफिल्ड अन्तरस्कुल बास्केटबलको गर्ल्समा बुधबार क्वाटरफाइनल पुगेका छन् । विल्सनले आयोजक ग्रिनफिल्डलाई २२९ स्कोरले पराजित गर्दा प्रशंसासिंह ठकुरीले ६ स्कोर गरिन् । सुजाता क्षेत्रीको ४ स्कोरमा ग्रिनल्यान्डले काठमाडौं जेभियरलाई १२१ हरायो । एलआरआईले स्वप्न बाटिकालाई २३८ ले हराउँदा एलआरआईकी सोनिया गुरुङले १४ स्कोर जोडिन् ।
मैत्री तेक्वान्दो चितवनमा,"पुरुषतर्फ ६ तौल समूहमा स्वर्ण जित्ने खेलाडीबीच प्रतिस्पर्धा गराएर ३ विजेता छनोट गरिनेछ । उनीहरूले जनही १ लाख रुपैयाँ पुरस्कार पनि पाउनेछन् । महिलातर्फ ४ तौलसमूहका स्वर्ण विजेताबीच छनोट प्रतिस्पर्धा हुनेछ । विजेता २ खेलाडीले पनि जनही १ लाख पुरस्कार पाउनेछन् । पुरुषको ५४, ५८, ६३, ६८, ७३ र ८० केजी तौलका विजेताबीच ओलम्पिक नियमअनुसार सर्वोत्कृष्ट छनोट गरिनेछ । महिलाको ४६, ४९, ५३ र ५७ केजीमुनि तौलका स्वर्ण विजेताबीच प्रतिस्पर्धा गराइने छ ।आईओएफसीका निर्देशक दिवाकर महर्जनले विभिन्न संघसंस्थालाई ३ लाख ७५ हजार रुपैयाँ सहयोग प्रदान गरेका थिए ।"
फोर्लानको संन्यास,उरुग्वेका लागि फोर्लानले सन् २०११ मा कोपा अमेरिकाको उपाधि जिते । उनले उत्कृष्ट खेलाडीका रूपमा गोल्डेन बल पाए । सन् २०१० को फिफा विश्वकपमा उरुग्वेलाई सेमिफाइनलसम्म पुर्याउन उनको ठूलो योगदान थियो । स्वारेज र पेरिस सेन्ट जर्मेनका इडिन्सन काभानीपछि फोर्लान उरुग्वेका लागि सर्वाधिक गोलकर्ता स्चूीमा तेस्रोमा छन् । उनले १ सय १२ खेलमा ३६ गोल गरेका छन् । सन् २०१५ मै उनले अन्तर्राष्ट्रिय फुटबलबाट भने संन्यास घोषणा गरिसकेका थिए ।
गोविन्द र सविना उत्कृष्ट,"रोल्पा उत्कृष्ट जिल्ला संघ चुनियो । वर्ष २०७५ मा उक्त जिल्लाले प्रदेशस्तरीय रेफ्री सेमिनार, प्रोफेसनल तेक्वान्दो र प्रदेशस्तरीय प्रतियोगिता आयोजना गरेको थियो । अवार्ड रोल्पाका अध्यक्ष विक्रम पाठा मगरले थापे ।"
प्रशिक्षक आर्थर निराश,"पाकिस्तानी क्रिकेट बोर्ड (पीसीबी) ले बर्खास्तगीको घोषणालगत्तै उनले एएफपीलाई भने, म दुःखी र निराश छु ।गत विश्वकपको समाप्तिसँगै आर्थरको पीसीबीसँगको अनुबन्ध सकिएको थियो । तर आर्थरले आफ्नो अनुबन्ध दुई वर्ष बढाउन अनुरोध गरेका थिए । पीसीबीका प्रमुख इशान मणिले आर्थरसँगै उनका प्रशिक्षणका सहायक ग्रान्ट फ्लावर र अजर मोहम्मदलाई हटाइएको बताएका छन् । प्रमुख आर्थरसँगै ब्याटिङ प्रशिक्षक फ्लावर र बलिङ प्रशिक्षक मोहम्मदसँगको अनुबन्ध नदोहोर्याउने निर्णय गरेको छ, बोर्डद्वारा जारी विज्ञप्तिमा भनिएको छ ।"

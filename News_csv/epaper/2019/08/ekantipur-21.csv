शीर्षक,विवरण
'राज्य प्रणालीमाथि प्रहार',"मेरो स्वास्थ्यमा गम्भीर जटिलता छैन ः ओलीप्रधानमन्त्री ओलीले आफ्नो स्वास्थ्यमा बाहिर हल्ला भइरहेको जस्तो गम्भीर प्रकृतिको जटिलता नभएको बताएका थिए । मृगौला प्रत्यारोपण गर्नुपर्ने र गरिसक्यो भन्ने दुवै हल्ला सत्य नभएको भन्दै आफ्नो स्वास्थ्यमा गम्भीर प्रकृतिको जटिलता नदेखिएको प्रस्ट पारेका हुन् । स्वास्थ्यमा ठूलो समस्या होइन । औषधि मिलाउनुपर्ने भएकाले म फेरि जान लागेको हुँ । त्यसका लागि ७८ दिन सिंगापुर बसेर फर्कन्छु, ओलीको भनाइ थियो । ओलीले थप एउटा औषधिको डोज थप्नु र मिलाउनुपर्ने भएकाले जान लागेको बताएका थिए ।"
नेपालको चाहना ओलीलाई एक पद मात्रै,उनले गुटगत स्वार्थकै कारण अनावश्यक रूपमा लम्बाएर पार्टी एकतालाई निरुत्साहमा बदल्ने काम भएको बताएका छन् । अमुक व्यक्तिलाई छनोट गर्ने चाहना राख्दा एकताका काम लम्बिएको उल्लेख गरेका छन् । अहिले पोलिटब्युरो गठनमा त्यसकै कारण ढिलाइ भइरहेको नेपालको आरोप छ ।
यी हुन् इच्छुक कम्पनी,"मुख्य समस्याका रूपमा रहेको रूख कटानको विषयमा छलफल जारी रहेको उनले बताए । वातावरणीय प्रभाव मूल्यांकन (ईआईए) भइसकेको छ । रूख कटान तथा वातावरणसँग सम्बन्धित अन्य विषय र ईआईएमाथि प्रश्न उठिरहेको छ । वनको विषयमा केही समस्या समाधान हल गर्नुपर्ने छ । २४ लाख रूख काट्ने हल्ला मात्रै हो । एकदमै न्यून संख्यामा रूख कटान हुनेछ, उनले भने, कटान भएअनुसारका रूख सिन्धुली, मकवानपुर, सर्लाही, सप्तरीलगायत क्षेत्रका केही स्थानमा रोप्ने गरी ठाउँ पहिचान गरिसकेका छौं । आयोजना फैलने क्षेत्रफलको वस्तीको विषयमा भूमि व्यवस्था, सहकारी तथा गरिबी निवारण मन्त्रालयसंग छलफलको काम पनि भइरहेको मन्त्री भट्टराईले जानकारी दिए । यो आयोजना ८० वर्ग किलोमिटर क्षेत्रफलमा फैलिने छ । उनका अनुसार यसभित्र पर्ने निजी क्षेत्र तथा वस्तीको व्यवस्थापनबारे छलफल अघि बढीसकेको छ । भूमि व्यवस्थापनको विषयमा स्थानीय तह र दुई नम्बर प्रदेश सरकारसंग पनि समन्वय गरेर टुग्याउने छौ, उनले भने, यो आयोजना जहाँ बनाउने भनेका छौ, त्यहि नै बन्छ । यसको अर्को विकल्प खोजिने छैन । अर्को उपयुक्त ठाउँ छैन भन्ने अध्ययनहरूले पनि देखाइसकेका छन् ।"
मन्दिरको जग्गा व्यक्तिका नाममा दर्ता,"समितिले भने अनुगमन र चल, अचल सम्पत्ति खोज्न सकेको छैन । अदालतले दिएको आदेश कार्यान्वयन हुने हो भने मन्दिरको चल, अचल सम्पत्ति छिट्टै सार्वजनिक भइसक्थ्यो । तर ध्यान दिइएन, अधिवक्ता शाहले भने, मन्दिरको सम्पत्ति खोज्न हामीले निकै पहल गरेका हौं । अहिले मन्दिरमा चढ्ने दैनिक भेटी पनि पारदर्शी नभएको भन्दै प्रश्न उठ्न थालेको छ । मन्दिरमा चढाइने भेटी महन्तले लिने गरेको भन्दै त्यसलाई व्यवस्थापन समितिमा राख्नुपर्ने आवाज उठिरहेको हो । दुई जना मूल महन्तले १५१५ दिनको पूजाबापत प्राप्त भेटी लिने अनौपचारिक सम्झौता छ । यहाँ दैनिक हजारौं रुपैयाँ भेटी जम्मा हुन्छ । भक्तजनले नगद र सुनचाँदीका मूर्ति चढाउने परम्परा छ । त्यसको अभिलेखसमेत समितिसँग छैन । चैते दसैं, शिवरात्रिलगायत पर्वमा हजारौं भक्तजनले भेेटी चढाउँछन् । सबै भेटी महन्तले आफूखुसी गर्दै आएको स्थानीयका गुनासो छ ।"
साढे ५ रोपनी हडपियो,"नगरपालिका, दुई निजी क्षेत्रका अमिन र नापी कार्यालयको भन्दा फरक र सार्वजनिक जग्गा व्यक्तिको नाममा पार्ने गरी आएको भन्दै स्थानीयले उक्त प्रतिवेदन नस्विकार्ने सर्जिमिन गरेका छन् । गिरीले स्थानीयले आफ्नो २ रोपनी जग्गामा डोजर लगाई लुटपिट गरेको भन्दै उजुरी दिएका थिए । गिरीले आफ्नो लालपुर्जा अनुसारको जग्गा पाउनुपर्ने भन्दै सार्वजनिक जग्गा नमिचेको दाबी गरे । लालपुर्जामा भएको जग्गा मैले पाउनुपर्यो, मैले सार्वजनिक जग्गा मिचेको छैन, उनले भने, नगरपालिका र नापी कार्यालयका सर्भेक्षकले नापेको चित्त नबुझेकाले अदालत गएको हुँ । स्थानीयले नगरपालिका र नापी कार्यालयको रेकर्ड र प्रतिवेदनअनुसार डोजर लगाएको दाबी गरे । उनीहरूले सार्वजनिक जग्गा संरक्षण गर्न पुनः नापीका लागि नगरपालिका, मालपोतलगायत कार्यालयमा उजुरी दिएका छन् ।"
अल्झेका मुद्दालाई प्राथमिकता,"बैठकमा तीन वर्षअघि भारतले गरेको नोटबन्दीका कारण नेपालसँग रहेका पुराना पाँच सय र हजार दरका भारु नोटसम्बन्धी विषय पनि नेपालले उठाउने भएको छ । भारतका विभिन्न सरकारी मेडिकल कलेजमा अध्ययरनत नेपाली विद्यार्थीले निर्वाह भत्ता (स्टाइपेन्ड) नपाएको विषय पनि नेपाली पक्षको एजेन्डामा छ । दिल्लीको अल इन्डिया इन्स्टिच्युट अफ मेडिकल साइन्स (एम्स), चन्डीगढको पोस्ट ग्य्राजुएट इन्स्टिच्युट अफ मेडिकल एजुकेसन एन्ड रिसर्च (पीजीआईएमईआर) र पोन्डिचरीस्थित जवाहरलाल इन्स्टिच्युट अफ पोस्ट ग्य्राजुएट मेडिकल एजुकेसन एन्ड रिचर्स (जेआईपीएमईआर) मा गरी १ सय ५० भन्दा बढी नेपाली विद्यार्थी अध्ययनरत छन् । लामो समयदेखि थाती रहेको नेपाली प्रहरी प्रतिष्ठानको निर्माणको ढिलासुस्तीबारे पनि नेपालले सरोकार जनाउँदै छ ।"
सुरक्षा र लगानीमा चासो,"यस्ता घटनाप्रति दिल्ली कति गम्भीर छ भन्नेमा नेपाल पनि संवेदनशील हुनुपर्छ, नायकले भने । जग्गा अधिग्रहणलगायत कारणबाट आफूले सञ्चालन गरिरहेका परियोजनाको काममा भइरहेको ढिलाइबारे पनि भारतीय पक्षले विशेष जोड दिन सक्नेछ । हुलाकी राजमार्गलगायत परियोजनामा जग्गा अधिग्रहण र प्रशासनिक अवरोधले ढिलाइ भएको भारतीय पक्षको दाबी छ । वीरगन्जरक्सौल रेलमार्गका लागि जग्गा अधिग्रहणका विषयमा पनि भारतले प्रतिबद्धता खोज्ने स्रोतको भनाइ छ ।"
४ अर्ब क्षतिपूर्तिमा भारतीय अड्चन,"भौतिक पूर्वाधार मन्त्रालयका सचिव देवेन्द्र कार्कीले हुलाकी सडक निर्माण सन्तोषजनक रहेको दाबी गरे । काम एकदमै राम्रो भएको छ, उनले भने, सोचेअनुरूप भइरहेको छ । सडक विभागका महानिर्देशक केशवकुमार शर्माका अनुसार यो आर्थिक वर्षमा हुलाकी सडकमा ठेक्का लागिसक्नेछ । आगामी तीन वर्षभित्र निर्माण सम्पन्न गर्ने गरी काम भइरहेको छ, उनले भने, यसका लागि ६ ठाउँमा कार्यालय खडा गरेका छौं ।"
जथाभावी खन्दा सडक भासियो,मिचाहा प्रवृत्तिले विपद्उक्त क्षेत्रमा ०५९६० तिर करिब २० रोपनी सार्वजनिक जग्गा थियो । हाल भिरालो क्षेत्रको करिब १० रोपनी मात्र सार्वजनिकपर्ति जग्गा बाँकी छ । करिब दुई दशक जनप्रतिनिधिविहीन अवस्था रहँदा जग्गाको भाउ अकासिँदै गयो । अव्यवस्थित प्लटिङ गर्ने बढे । मंगलबार राति पहिरो गएको क्षेत्रमा समेत धेरै घरले सार्वजनिक जग्गा मिचेका छन् । सडक र घरको पर्खाल टाँसिएको अवस्था छ । पर्खाल भासिएसँगै घरको प्रवेशद्वारसमेत खस्ने जोखिम छ । प्लानिङ गर्नेले निजी जग्गा संरक्षण गर्दै भिरालो सार्वजनिक जग्गामा माटो भरेर सडक निर्माण गर्दा पहिरोको जोखिम बढेको छ ।
४०० परिवारको खानेपानी आपूर्ति बन्द,"हेटौंडामा बृहत् खानेपानी आयोजना सुरुमकवानपुर करिब १६ करोड रुपैयाँ लगानीमा हेटौंडामा बृहत् खानेपानी आयोजनाको निर्माण कार्य सुरु भएको छ । संघीय सरकारको खानेपानी तथा ढल व्यवस्थापन निकास आयोजनाको ७० प्रतिशत र हेटौंडा खानेपानी व्यावस्थापन बोर्ड र उपमहानगरपालिकाको ३० प्रतिशत सहलगानीमा मंगलबार निर्माण कार्य सुरु भएको हो । करिब दुई वर्षभित्र सम्पन्न गर्ने गरी निर्माण सम्झौता भएको आयोजना प्रमुख नन्दलाल बञ्जाडेले जनाए । उनका अनुसार हेटौंडा१०, टीसीएनमा पानी ट्यांकी र डिप बोरिङ, हेटौंडा५ रुद्रेश्वर, हेटौंडा२ हरिकुञ्ज रोड र हेटौंडा१५ भोर्लेमा ओभर ग्राउन्ड ट्यांकी निर्माण गरिने छ । हेटौंडा उपमहानगरपालिका ७, ८ र १० मा गरी चार वटा डिप बोरिङ गरिने छ । खानेपानी व्यवस्थापन बोर्ड हेटौंडाका कार्यकारी निर्देशक सुदर्शन ढकालका अनुसार चार स्थानको पानी ट्यांकीमा एकपटकमा करिब १९ लाख ५० हजार लिटर पानी जम्मा गर्न सकिन्छ । चारवटा डिप बोरिङबाट २५ लाख लिटर पानी उत्पादन हुने छ । दैनिक हामी करिब सातघण्टा पानी वितरण गरिरहेको छौं । अब भौतिक पूर्वाधारको विकास बढेसँगै हामी पानी वितरण गर्ने समय अझै बढाउने छौं बोर्डका प्रमुख ढकालले भने । उनका अनुसार करिब १७ हजार एक सय ६१ जना ग्राहकले हाल बोर्डबाट सेवा लिइरहेका छन् ।"
किट सकिँदा डेंगुको परीक्षण रोकियो,"प्रमुख जिल्ला अधिकारी आस्मान तामाङले किट सकिएको जानकारी पाएसँगै आफू सक्रिय भएर किट ल्याउन पहल गरिरहेको बताए । प्रदेश जनस्वास्थ्य निर्देशनालयले खरिद गर्ने हामीले विभिन्न स्थानमा निःशुल्क स्वास्थ्य शिविर सञ्चालन गर्ने सहमति भएको थियो । तर, निर्देशनालयले किट किन्न ढिलाइ गर्दा यस्तो समस्या भयो, प्रजिअ तामाङले भने, सम्बन्धित पक्षलाई यस विषयमा जानकारी गराई सकिएको छ । जिल्ला स्वास्थ्य कार्यालयका प्रमुख शशीकान्त सिंहका अनुसार प्रदेश र संघीय सरकारसँग किटको अभाव भएको विषयमा आफूले जानकारी गराइसकेको बताए । मकवानपुरको मनहरी, भीमफेदी, बकैया, वाग्मती गाउँपालिका तथा हेटौंडा उपमहानगरपालिकामा डेंगुका बिरामीहरू भेटिरहेको छ । हेटौंडामा डेंगु किटको अभाव भएसँगै कतिपय बिरामीहरू परीक्षण तथा थप उपचारका लागि चितवन तथा काठमाडौंतर्फ धाइरहेका छन् ।"
वडाध्यक्षहरूद्वारा खर्च विवरण माग,सिन्धुलीमाढी (कास) सिन्धुलीको कमलामाई नगरपालिकाका कांग्रेसबाट निर्वाचित वडा अध्यक्षहरूले नगरपालिकाको सम्पूर्ण खर्च विवरण उपलब्ध गराउन नगरसँग माग गरेका छन् । नगरको वार्षिक समीक्षा बैठकमा उनीहरूले ०७५७६ को मासिक तथा चौमासिक सबै प्रकारका खर्चको विवरण माग गरेका हुन् । नगर बोर्डबाट पटकपटक खर्च विवरण सार्वजनिक गर्न माग गर्दा पनि बेवास्था गर्दै आलटाल गरेको भन्दै यथार्थ विवरण उपलब्ध नभए कानुनको सहायता लिन बाध्य हुने जनाएका छन् ।
विषाक्त खानाले १० बिरामी,"रामेछाप (कास) खानामा विषाक्त परेपछि रामेछापको गेलुमा निर्माणाधीन मनकामना विद्यालयमा काम गर्ने १० जना मजदुर बिरामी भएका छन् । मन्थली नगरपालिका ११ गेलुको उक्त विद्यालयमा काम गर्ने मजदुरले सोमबार अपराहृन भुटेको भात खाएका थिए । उक्त खाना खाएका सबैलाई पखाला लाग्ने, बान्ता हुने, टाउको दुख्ने र ज्वरो आएको थियो । विद्यालयमा काम गर्ने मजदुरहरूलाई मेसमा खानाको प्रबन्ध गरिएको र त्यसैमा विषाक्त मिसिएको अनुमान गरिएको छ ।"
प्रजिअ र सहायक प्रजिअबीच कार्यसम्पादन सम्झौता,"रसुवा (कास) प्रधानमन्त्रीबाट मन्त्री र मन्त्रीबाट सचिव हुँदै थालिएको कार्यसम्पादन सम्झौता जिल्ला तहसम्म आइपुगेको छ । जिल्ला प्रशासन कार्यालय रसुवामा पनि बिहीबार प्रमुख जिल्ला अधिकारी र सहायक प्रमुख जिल्ला अधिकारीबीच कार्यसम्पादन सम्झौतामा हस्ताक्षर भएको हो । प्रमुख जिल्ला अधिकारी अर्जुन भण्डारीले सहायक प्रमुख जिल्ला अधिकारी सपनाकुमारी भट्टराईसँग कार्यसम्पादन सम्झौता गरेका छन् । कार्यसम्पादन सम्झौतामा ५ वटा सर्त उल्लेख गरिएको छ । ०७६७७ मा ५० वटा कामहरूको पहिचान गरी कार्यसम्पादन सम्झौतामा हस्ताक्षर गरिएको प्रजिअ भण्डारीले बताए । वस्तुनिष्ट वैज्ञानिक सूचकांकसहित १०० पूर्णाङ्कलाई आधार मानी कार्यसम्पादन सम्झौता गरिएको छ, सूचकाङ्कको प्रगति आधारमा कर्मचारीको अर्धवार्षिक तथा वार्षिक कार्यसम्पादन मूल्यांकन गरिने छ ।"
नरसिंहले घुमे पाटन,"कुम्भेश्वरका पुजारी माधवश्याम शर्मा भन्छन्, यात्रामा धार्मिक मान्यताअनुसार नरसिंहको कम्मरमा मधु र कैटभ दैत्यको प्रतीकका रूपमा दुई पुतली बाँध्ने गरिन्छ । यसले पाटनबासीलाई भयमुक्त भएको सन्देश दिन दैत्यको प्रतीकको रूपमा राख्ने गरेको छ । नरसिंह विष्णु भगवान्का दसमध्ये चौथो अवतार हो । जात्राका लागि राजोपाध्याय गुरुहरूले चुतर्थी पूजा गरेका थिए । यात्रा पाटन स्वनिमो पिम्बहालबाट सुरु भएर क्वाल्खुकुम्भेश्वरकोबहालमंगलबजारहखाः सौगोलसुन्धाराओकुबहाल टंगल हौगल तिछुगल्लीइखालखुपूर्णर्चण्डीगाबहाल हुँदै पुनः पिम्बहालमा पुगेका थिए । नरसिंह जात्रालाई नेवारीमा उपाकुलं सायाः भनिन्छ । यात्रामा धिमे बाजा, नायखि, धाः बाजा, भजनसँगै तन्त्रमन्त्र गर्ने झाँक्री र लाखे सहभागी थिए । उपाकर्म गुठीको हस्तलिखित ग्रन्थमा नेपाल सम्वत् ८६९ अर्थात् विसं १८०६ देखि जात्रा सुरु भएको अभिलेख पाइन्छ । जात्रामा भक्तपुरबाट धिमेबाजासहित सहभागी भए ।"
गोश्वारा हुलाक सर्दा सेवाग्राहीलाई सास्ती,"नेपालमा हुलाक सेवाविसं १९३५ मा नेपाल हुलाक घर स्थापना भएको हो । त्यसअघि परम्परागत सञ्चारमा सीमित थियो । २०१३ सालमा नेपालले विश्व हुलाक संघको सदस्यता प्राप्त गरेको थियो । त्यसको तीन वर्षपछिबाट नेपालले वैदेशिक चिठी आदानप्रदान सुरु गरेको थियो । हाल सञ्चार तथा सूचना प्रविधि मन्त्रालयअन्तर्गत हुलाक सेवा विभाग रहेको छ । विभागअन्तर्गत गोश्वारा हुलाक, फिलाटेलिक तथा हुलाक टिकट व्यवस्थापन, केन्द्रीय धनादेश कार्यालय र हुलाक प्रशिक्षण केन्द्र रहेका छन् । त्यसैगरी विराटनगर, पोखरा, सुर्खेत र दिपायल गरी चारवटा निर्देशनालय छन् । देशभरिका ७० जिल्लामा हुलाक, ८ सय ४२ इलाका हुलाक र ३ हजार ७४ अतिरिक्त हुलाक कार्यालय छन् । विज्ञान र प्रविधि तथा इन्टनेट सेवाको विकासले चिठीपत्र लेख्ने चलन घटेकाले हुलाक सेवाको आकर्षण घटेको छ । अर्कोतर्फ हुलाक ऐन, २०१९ र नियमावली २०२० समय सापेक्षण संशोधन हुन सकेको छैन । जसका कारण हुलाक सेवा अलोकप्रिय बन्न पुगेको छ । निजी क्षेत्रबाट दिनुपर्ने सेवालाई सरकारले ओगटा समस्या आएको विज्ञले बताउँदै आएका छन् ।"
सम्पदा बनाउन पदयात्रा,"ललितपुर उद्योग वाणिज्य संघका अध्यक्ष कृष्णलाल महर्जनले सबैले साथ सहयोग गरेमा समयमै पुनर्निर्माण सम्पन्न गर्न सकिने बताए । हाम्रो सम्पदा, हामी आफैं बनाऔं भन्ने नाराका साथ पदयात्रा आयोजना गर्न लागिएका छौं । सबैले साथ दिनेमा विश्वस्त छु, उनले भने, सम्पदा पुनर्निर्माण गर्न सरकारको मुख मात्र तोकेर हुँदैन । उनले भीमसेन मन्दिर पुनर्निर्माणले स्थानीयले आफैले आफ्नो सम्पदा पुनर्निर्माण गर्न सक्छ भन्ने दरिलो उदाहरण बन्ने बताए । पत्रयात्राबाट सकलित रहन मन्दिर पुनर्निर्माणमा खर्च गरिने संघले जनाएको छ । पदयात्रामा सहभागी हुने प्रत्येकलाई प्रवेश शुल्क ५ सय रुपैयाँ राखिएको छ । संघले यात्रामा कम्तीमा २ हजार जना सहभागी हुने अनुमान गरेको छ । पदयात्रा पाटन दरबार क्षेत्रबाट सुरु हुने छ । दूरी १९ किमि छ । यात्रामा सहभागीहरूले ग्वार्को, इमाडोल, सानागाउँ लुभू, हरिसिद्धि, धापाखेल, सुनागुठी, बुंमती हुँदै खोकनामा पुगी समापन हुने छ । यसले पर्यटन वर्ष नेपाल भिजिट २०२० लाई समेत प्रचारात्मक अभियानमा टेवा पुर्याउने संघले जनाएको छ ।"
हल्लापान लोकतन्त्रको स्वास्थ्यका लागि खतरा,"कुनै घटना हुनेबित्तिकै आफैं अनुसन्धानकर्मी भएझैं तथ्यभन्दा धेरै भ्रामक खबर, अनुमान र अफवाह फैलाउने प्रवृत्तिले सत्य अन्वेषण र न्याय निरूपणमा सहभागी हुनुपर्ने निकायलाई पनि प्रभावित तुल्याउने खतरा बढ्दै गएको छ । यस्तो प्रवृत्ति अहिलेसम्म मुद्दा र घटनामा मात्रै सीमित छन् । भविष्यमा धार्मिक, साम्प्रदायिकजातीय या राजनीतिक विषयमा पनि दोहोरियो भने त्यसको परिणाम भयावह हुनेछ ।सामाजिक सञ्जालबाट चाहेको लाभ मात्र लिने र दुष्प्रभावबाट बच्ने भरपर्दो उपाय प्रयोगकर्ताको सावधानी हो । आम उपभोक्ताको चेतना वृद्धि हो । विभिन्न सञ्जालले विकास गरेका विधि अपनाएर आफूले उपभोग गरेको सूचना कति विश्वस्त स्रोतबाट आएको हो, जागरुक उपभोक्ताले थाहा पाउन सक्छन् । त्यहीअनुसार आफ्नो धारणा बनाउन सक्छन्, नत्र जे आयो, त्यही पत्याउँछन् । समाज जति सभ्य, आधुनिक र प्रविधिमैत्री बन्दै गयो, त्यति यसलाई सामाजिक सञ्जालका पार्श्व प्रभावबाट जोगाउने चुनौती छ । सामाजिक सञ्जालका गुण र अवगुणबारे साक्षरता र सचेतना जरुरी छ, लोकजागरण नै चाहिनेछ ।"
पार्टी एकता नगरेकै राम्रो,"भदौ १ प्रकाशित एकता नगरेको भए विकल्प रहन्थे कि ? समाचारले यो टिप्पणी गर्नुपरेको हो । पूर्व प्रधानमन्त्री एवं सत्तारुढ दल नेकपा अध्यक्ष पुष्पकमल दाहालले काठमाडौंमा राष्ट्रिय चिकित्सक सम्मेलनमा आफै नेतृत्वको तत्कालीन माओवादी केन्द्रले सबै विकल्प समाप्त पारेर तत्कालीन नेकपा एमालेसित पार्टी एकता गरेको बताएका छन् भने दाहालले सबै विकल्प सकिएकाले एकतालाई सुदृढ गर्नुको विकल्प नरहेको अभिव्यक्ति दिएका छन् । उनले भाषणको अन्तरंगमा पार्टी एकता सुदृढ नभए मुलुक सफल नहुने र कम्युनिष्ट आन्दोलनसमेत असफल हुने दाबी गरे । भाषणकै सिलसिलामा कहिलेकाहीं उनको दिमागमा पार्टी एकता नगरेको भए बरु कहीं न कहीं विकल्प रहिरहन्थे कि भन्ने लागेको भनी अर्को घुमाउरो पाराले आफूतर्फ नेतृत्वको संकेतसहितको असन्तुष्टि जाहेर गरेको लख काट्न सजिलो गराए । सबै विकल्प सकेर पार्टी एकता गर्दा पनि सफलता पाउन नसके कम्युनिष्ट आन्दोलन र राष्ट्रकै भविष्य बर्बाद हुने चिन्ता र अप्ठ्यारोमा पर्दै पार्टी एकता प्रक्रिया टुङ्ग्याउन लागिपरेको बताए । सचिवालय बैठकले पनि त्यस्तै अप्ठ्यारो समाधान गरेको भन्दै आफ्नो बखानमा केन्द्रित दोधारे भाषण सिध्याए । गंगाराज अर्याल, पाणिनि८, अर्घाखाँची"
नामेट सार्वजनिक संस्थान,"सरकारले निजीकरण गरेका ३० संस्थानहरूमध्ये हाल १२ वटामात्रै सञ्चालनमा रहेको तथ्यांक सार्वजनिक भएको छ । दलीय नियुक्ति, अनावश्यक बोनस वितरणले सञ्चालक र कर्मचारीहरू मोटाउँदै गएका छन् । संस्थानहरू निरन्तर टाट पल्टिँदै गएका र रोजगारी पाइरहेका हजारौं अहिले अलपत्र भएको कारूणिक तस्बिर छ । हरेक आर्थिक वर्षको बजेटमा सरकारले रुग्ण उद्योगहरू पुनः सञ्चालन गर्ने दाबी गर्छ । तर औद्योगिक प्रतिष्ठान र स्वामित्वमा रहेको सम्पत्तिसमेत नामेट भइसकेको छ । जनकपुर चुरोट कारखाना, काँचो छाला संकलन तथा बिक्री कम्पनी, नेपाल जुट विकास तथा व्यापार कम्पनी, सुर्ती विकास कम्पनी, नेपाल यातायात संस्थानजस्ता सार्वजनिक संस्थानहरू अस्तित्वमै देखिँदैनन् । भृकुटी पेपर मिल उद्योग ०६७ देखि पूर्णरूपमा बन्द छ । बालाजु कपडा उद्योग स्वामित्व विवादसँगै बन्द गरिएको छ । हरिसिद्धि इँटाटायल कारखानाका व्यवस्थापक सम्पर्कविहीन छन् । कृषि औजार कारखाना बन्द भएको १६ वर्ष भयो । यतिविघ्न उद्योगहरूका जग्गा तथा सम्पत्ति निजी क्षेत्रलाई सुम्पेर खान दिइयो । चासो कसैको देखिएन । ती उद्योग सञ्चालन भए हजारौंले रोजगारी पाउँथे ।चीन सरकारको सहयोगमा सञ्चालित बाँसबारी छाला जुत्ता कारखानाबाट उत्पादित जुत्ता नेपाल र भारतमा समेत लोकप्रिय थिए । ०४९ सालमा निजीकरण भएपछि अहिले उक्त कारखानाको अस्तित्व नै समाप्त भइसकेको छ । उद्योगहरू बन्द हुँदा राज्यलाई कति घाटा लाग्यो, नागरिक कति प्रभावित भए ? यसको लेखाजोखा संस्थान डुबाउनेहरूले जानुन् । सरकारले निजीकरण गरेपछि ती उद्योगलाई बेवास्ता किन गरे ? संस्थानमा भ्रष्टाचार र व्यक्तिगत लाभ उठाउने भन्सार केन्द्रका रूपमा रूपान्तरण गरिनुको औचित्य के ? दधिराम खतिवडा,:"
भारतीय विदेशमन्त्रीलाई १० प्रश्न,"१ सन् १९५० को सन्धि लगायत दुई देशका महत्त्वपूर्ण समस्या समाधान गर्न भनी दुबै देशका विज्ञहरूले तयार पारेको ईपीजे प्रतिवेदन भारतीय प्रधानमन्त्रीले बुझ्न र तत्काल लागू गर्न के भारत तयार छ ?२ हालै नेपालको तराईमधेस क्षेत्रको सिमानामा भारतले लगाएको एकतर्फी उच्च तटबन्ध र सडकको कारण डुबानमा पर्यो । लाखौं नेपाली प्रताडित बने । यसलाई लिएर आम जनताले मात्र होइन, राष्ट्रियसभाले पनि भारतसँग तुरुन्त कूटनीतिक पहल गर्न निर्देशन दियो । के त्यो डुबान समस्या समाधान गर्न यसपालीको वार्तामा ठोस कुरा गर्न भारत तयार छ ?३ भारतसँगको झन्डै ११ खर्बको व्यापार घाटा कम गर्न नेपाली उत्पादनहरू भारतमा सहज ढंगले जान दिने कि नदिने ? नेपालमा उत्पादित बिजुली किन्न र बंगलादेशसम्म विद्युत प्रसारण लाइन तान्न दिन भारत सहमत हुन्छ कि हुन्न ?४ भैरहवा अन्तर्राष्ट्रिय विमानस्थल ६ महिनाभित्र पूरा हुँदैछ । तर भारतले अहिलेसम्म उक्त विमानस्थललाई हवाई रुटको अनुमति दिएको छैन । हवाई रुट नपाए उक्त विमानस्थलको कुनै औचित्य हुने छैन । यसका भारतको के धारणा छ ?५ नेपालमा डम्पिङ भएको भारतीय ठूला नोट लिन भारत तयार हुन्छहुँदैन ?६ नेपालले आफ्नै देशको ग्यास बुलेट चलाउन पाउने कि नपाउने ? पाउने हो भने भारतले सुरक्षाको कारण देखाउँदै वर्षौंदेखि किन रोकिरहेको हो ? कहिलेदेखि नेपाली ग्यास बुलेट चल्न पाउँछन् ?७ खुल्ला सीमा राख्दा दुबै देशमा अपराध लगायतका समस्या बढिरहेको छ । के सीमा नियन्त्रण गर्न भारत तयार छ ?८ नेपालमा झैं भारतमा पनि विवाहित नारीलाई तुरुन्तै नागरिकता दिन भारतले नियम परिवर्तन गर्छ कि गर्दैन ? नेपालमा २ दिनमै त्यस्तो नागरिकता बन्छ भने भारतमा ७ वर्ष लाग्ने गरेको छ ।९ भूकम्पका बेला नेपाललाई दिने भनी कबुल गरिएको १ खर्बको सहायता कहिलेसम्म पाउने हो ? या नपाउने नै हो ? अहिलेसम्म २० करोड मात्र दिएको छ । बाँकी कहिले आउँछ ? भारतले नेपालका ठूला योजनाहरू होल्ड मात्र गरिरहने हो कि त्यो तोकिएको समयमा बनाउने पनि हो ?१०सार्क सम्मेलनबारे भारतको नीति के छ ? सार्कलाई मार्ने वा बचाउने ? गोपाल देवकोटा, चावहिल, काठमाडौं"
प्रचण्डको धमिलो राजनीति,"हालैको एक भाषणमा प्रचण्ड भन्दै थिए, हामीले रोपेको चिज एउटा थियो । उम्रिन अर्कै खोजिराखेको छ । हामीले जनताको घरदैलोमा नागरिकताको समस्या हल गर्ने, प्रशासनको समस्या हल गर्ने, मालपोतसँग सम्बन्धित समस्या हल गर्ने, शिक्षा स्वास्थ्य रोजगारीसँग सम्बन्धित समस्या हल गर्ने संरचनाहरू तलसम्म जाउन भनेको त जिल्लामा भएका कार्यालय पनि प्रदेशमा गएछन् । उनको यो कथनभित्रको असन्तुष्टि बुझ्न कठिन छैन । नेताहरू चाहे केपी हुन्, चाहे प्रचण्ड वा देउवा, यिनीहरू कोही पनि अधिकारलाई संगठित रूपले जनताकहाँ पुग्न दिन चाहँदैनन् ।प्रचण्डको बारेमा यति भने पुग्छ कि कुनै बेला यो दह्रो मानिएको नाममा रहेको आकर्षण र चमक विस्तारै उड्दै गएको छ । उनी जनयुद्धका साहसिक लडाकु, शान्ति प्रक्रियाका अगुवा र परिवर्तनका संवाहकबाट एक्कासी नेपाल कम्युनिस्ट पार्टीका दोस्रो दर्जाको नेतामा ओर्लिएका छन् । उनलाई नेकपाका अध्यक्ष ओलीले कार्यकारी अख्तियारी दिँदैछन् । प्रचण्डका लागि योभन्दा विद्रुप राजनीतिक अनुभव के हुनसक्छ ? उनले राजनीतिक सफलतासँग आउने प्रसिद्धिको वास्ता गरेनन् र सानातिना तिकडमको राजनीतिमा रमाए । वागमतीको कडा पानी पचाउने क्षमताको विकास गरे । उनलाई नामै नचाहिएको त थिएन । तर उनले सायद नामभन्दा धेरै महत्त्वपूर्ण कुरा भेटाए । त्यसैमा उनको ध्यान गयो । उनी काठमाडौं सहरको नेपाली चलनसँग परिचित थिए, राजनीति गर्ने मानिसले नयाँ कोट लगाउनुभन्दा पहिला त्यसलाई कच्याककुचुक पारेर थन्क्याउनुपर्छ । प्रचण्डले त्यसै गरे ।प्रचण्ड अबको समयमा, शब्द मात्रै हो । न उनले परिवर्तनको आँट गर्नेछन्, न जनताले उनीबाट आस गर्नेछन् ।"
प्रदेश र स्थानीय तहमै बढी स्रोत,गणेशप्रसाद तिमिल्सिना
छायामा स्तनपान बहस,बबिता राई
योग्यताको प्रश्न उठेकालाई नै सिफारिस,चिकित्सा शिक्षा आयोगको उपाध्यक्षका लागि ११ जनाले दरखास्त दिएका थिए । तीमध्ये यी तीन जना सिफारिसमा परेका हुन् । आयोगले पहिलो पटकको दरखास्त रद्द गर्दै साउन २० गते दोस्रो पटक दरखास्त मागेको थियो । पहिलो पटकमा ६ जनाले आवेदन दिएका थिए । दोस्रो पटक ११ जनाले दरखास्त दिएकोमा २ जना रद्द भई ९ जना प्रारम्भिक सूचीमा परेका थिए । उनीहरूलाई छान्न लोकसेवा आयोगका अध्यक्ष उमेश मैनालीसहित ३ जनाको समिति बनेको थियो ।
लामिछाने थप ५ दिन हिरासतमा,"फेसबुकमा जथाभावी लेख्ने पक्राउलामिछाने पक्राउको विरोधमा खुकुरी नचाई उच्च तहका राजनेताहरूलाई अश्लील गाली गर्दै भिडियो खिचेर फेसबुकमा पोस्ट गर्ने युवकलाई महानगरीय प्रहरी अपराध महाशाखाले पक्राउ गरेको छ । प्रहरीले बारा, जितपुरका सागर मैनालीलाई इलाका प्रहरी कार्यालय सिमराको सहयोगमा पक्राउ गरी विद्युतीय कारोबार ऐनअन्तर्गत मुद्दा चलाउने तयारी थालेको छ । महाशाखाका एसएसपी सहकुल थापाका अनुसार मैनालीले सोमबार उक्त भिडियो आफ्नै फेसबुकमा राखेका थिए । लामो समय मलेसिया बसेर केही समयअघि मात्रै नेपाल फर्केका मैनालीले नेताहरूप्रति आक्रोश पोख्दै लामिछानेलाई फसाउन खोजिएको दाबी गरेका छन् । लामिछानेलाई समर्थन गर्दै प्रहरी परिसर काठमाडौंका एसएसपी उत्तमराज सुवेदीलाई अमर्यादित शब्द लेखिएको फोटोसहितको सामग्री फेसबुकमा पोस्ट गरेको आरोपमा सोमबार प्रहरीले अछाम मंगलसेनका शंकर विकलाई पक्राउ गरेको थियो । विकले गल्ती गरेको भन्दै माफी मागेपछि प्रहरीले उनलाई कागज गरेर छाडिदिएको छ ।"
धेरै दुर्घटना चालक निदाएर,ट्राफिक प्रहरीको एक अध्ययनले अधिकांश सडक दुर्घटना चालकको लापरबाहीका कारण हुने गरेको देखाएको छ । ७८ प्रतिशत दुर्घटना सवारी चालकको लापरबाहीले हुने गरेको पाइएको छ । गएको ३१ वर्षमा त्रिशूलीमा मात्र २ सय ६९ बस खसेको तथ्यांक छ । महाशाखाका अनुसार आर्थिक वर्ष २०७५७६ मा मुलुकभर ८ हजार ६ सय ११ सडक दुर्घटना भए । यीमध्ये चालकको लापरबाहीका कारण मात्रै ७ हजार ५ सय २९ दुर्घटना भएका छन् । गत आर्थिक वर्षमा भएका दुर्घटनामा परी २ सय ५४ जनाको मृत्यु भएको थियो । ती घटनामा ३ सय १७ गम्भीर घाइते र ५ हजार ८ सय ९० जना साधारण घाइते भएका थिए । मृत्यु भएकामा पुरुषको संख्या १ सय ९६ थियो भने महिला ५८ थिए ।
उपनिर्वाचनका लागि ३९ करोड माग,तीनै तहका लागि ३६ जिल्लाका १ सय ५४ वटा वडामा मतदान हुनेछन् । ती सबै स्थानका करिब ५ लाख मतदाताका लागि ५ सय ५० वटा मतदान केन्द्र रहने खरेलले बताए । जिल्लाजिल्लामा निर्वाचन व्यवस्थापनका लागि ४६ वटा निर्वाचन अधिकृतको कार्यालय खोलिनेछ । एउटै जिल्लामा फरकफरक स्थानीय तहमा निर्वाचन गर्नुपर्ने स्थानमा स्थानीय तहअनुसार कार्यालय खोलिने उनले बताए ।
कश्मीर मुद्दामा ट्रम्पको चासो,अनौपचारिक भए पनि बैठक र त्यसको सुझावलाई भारत र पाकिस्तान दुवै आआफ्नोअनुकूल व्याख्या गरेका थिए । भारतले सुरुदेखि नै धारा ३७० खारेजीको निर्णयलाई आफ्नो आन्तरिक मामिला भन्दै भएको छ र सुरक्षा परिषद्ले पनि त्यससम्बन्धमा कुनै ठोस निर्णय गर्नुले पनि त्यसको पुष्टि भएको उसको दाबी छ । अर्कोतर्फ पाकिस्तानले भने सुरक्षा परिषद्मा जम्मुकश्मीरको विषयमा छलफल हुनुले नै यो विषय भारतको आन्तरिक विषय मात्र नभएको प्रमाणित भएको दाबी गरेको छ ।
'सामाजिक सञ्जालबाट भ्रम',"चीनको उक्त कदमसँगै अमेरिकी राष्ट्रपति डोनाल्ड ट्रम्पले चिनियाँ राष्ट्रपति सी चिनफिङलाई आफैं क्रियाशील भएर हङकङ समस्या समाधान गर्न चेतावनीसमेत दिइसकेका छन् । त्यसैगरी, बेलायतले पनि हङकङका प्रदर्शनकारीको माग पूरा हुनुपर्ने तथा प्रहरी दमनको छानबिन गरिनुपर्ने बताइसकेको छ ।"
नगद कारोबार कडाइ गर्दै अस्ट्रेलिया,"अहिलेको नियमअनुसार बैंकहरू मार्फत् ग्राहकले १० हजारभन्दा माथि नगदको कारोबार गरेको खण्डमा नियमन निकाय अस्ट्र्याकमा जानकारी गराउन पर्ने प्रावधान रहेको छ । नियम अनुसार नगद कारोबारमा सहभागी भएका दुवै पक्षलाई सजाय हुने छ । सरकारको यो नयाँ नियमले आफ्नो आर्थिक दायरा बढ्ने र नगदमा हुने विभिन्न गैरकानुनी कार्यहरूलाई निर्मुल गर्ने विश्वास सरकारले लिएको छ । अस्ट्रेलियाका आर्थिकविज्ञ डा किरण थापा अस्ट्रेलियाली सरकारको आर्थिक नीतिअनुसार यो नियम सामान्य र आवश्यक भएको बताउँछन् । उनी सरकारको मुख्य प्राथमिकता दिगो अर्थतन्त्र भएकाले समेत यसले सरकारलाई सम्भावित आर्थिक मन्दीबाट बचाउने दाबी गरे । यसले करको दायरा बढ्नुका साथै, नगदमा हुने कामलाई सीमित गर्ने र यस नियमले गलत कामबाट संकलन भएको रकमको छानबिन गर्नसमेत सहज पुरयाउने छ । उनी सरकारले यो नियम सफल भएको खण्डमा नगद कारोबारलाई अझ कममा सीमित गर्न सक्नेसमेत बताउँछन् । सरकारको यो नयाँ नियमले भने ग्रामीण भेगमा रहेका साना व्यवसायहरू र कृषकलाई भने कारोबारमा समस्या आउन सक्ने सुनाए । अस्ट्रेलिया नगदविहीन अर्थतन्त्रमा जान खोजेको छ, थापाले कान्तिपुरसँग भने, यसले मुद्रा छपाइमा हुने खर्च कम हुनुका साथै केन्द्र तथा राज्य सरकारको राजस्व संकलनमा उल्लेख्य रूपमा वृद्धि हुन सक्छ ।"
युरोपबाट चीन हुँदै भारतमा सुन तस्करी,"नेपालबाट सुन तस्करी गर्न नपाउँदा अन्तरदेशीय संगठित गिरोहहरूले कहिले नाथुला त कहिले भुटानको फुन्छोलिङ नाकाको प्रयोग गरेर सुन भित्र्याइरहेका छन्, गुप्तचर विभागका एक अधिकारीले भने, नेपालबाट तस्करी गर्न सजिलो थियो, अहिले त्यति सजिलो छैन । अघिल्लो वर्ष जेठ १८ मा चीन हुँदै सिक्किमको नाथुला मार्गबाट भित्रिएको ३२ किलो सुन विभागको टोलीले सिलिगुडीबाट बरामद गरेको थियो । असार १३ गते थप २ किलो सुन सिलिगुडीबाटै पुनः बरामद गरेको थियो । असार २३ मा १० किलो सुनसहित दुई जना सेवोक रोडबाट पक्राउ परे । भदौ ९ मा विभागले बरामद सुनको सूचीमा फेरि २० किलो थप्यो । सुनसहित सिलिगुडी भानु नगरका दाइभाइ निरज र रोहित अग्रवाल पक्राउ परेका थिए ।"
शोषणविरुद्ध एक चिहान,"नाटकलाई परिपक्व बनाउन कलाकारले मिहिनेत गरेका छन् । झन्डै डेढ घण्टा लामो नाटकले दर्शकलाई घरी हसाउँछ, घरी रुवाउँछ । कतै कतै गम्भीर बनाउँछ । नाटकमा जनक पराजुली, प्रमिला तुलाचन, नवराज गिरी, सन्तोष पुन, सुविना श्रेष्ठ, सोनिया खत्री, सुदीप बाँस्तोला, अञ्जु दाहाल, सन्दिप ठाकुर, विष्णु तिमिल्सिना, सुमन तिमिल्सिना, ईश्वरी राना, आसिका केसी, नीतिशा बस्ताकोटीको अभिनय छ । नाटक भदौ १४ सम्म मञ्चन हुने छ । यसअघि राष्ट्रिय नाचघर र विराटनगरको आरोहण गुरुकुलले समेत एक चिहान उपन्यासलाई नाटकमा उतारिसकेका छन् ।"
ट्रेन्डिङमा कृ,"ट्रेन्डिङको तेस्रो स्थानमा अर्को नेपाली फिल्म ऐश्वर्य आएको छ । बुढासुब्बा डिजिटलले पाँच दिनअघि उक्त फिल्मलाई युट्युबमा राखेको थियो । २२ लाख ३० हजार पटक हेरिसकिएको उक्त फिल्मले ३६ सयभन्दा बढी कमेन्टस् बटुलिसकेको छ । कुनै समयका चकलेटी नायकका रूपमा दर्शक रिझाउन सफल रमेश उप्रेती करिअर छोडेर लामो समय विदेशमा बसे । फिल्म चकलेट बाट अभिनेताका रूपमा असफल कमब्याक जनाएका उनलाई आफ्नै निर्माणको ऐश्वर्य ले भने केही राहत दिएको थियो । कुशेन्द्र राई उप्रेतीबारे लेख्छन्, आज धेरै खुसी छु म, पुरानो हिरोको यति प्रगति देख्दा । जे भए पनि पुरानो भनेको पुरानो नै हो । फिल्म पनि राम्रो नै लाग्यो । दिवाकर भट्टराईको निर्देशन रहेको उक्त फिल्ममा रमेशसहित केकी अधिकारी र दीपिका प्रसार्इंको मुख्य भूमिका रहेको छ । फिल्मले बक्सअफिसमा मध्यम व्यापार गरेको थियो । सागर तामाङले भने मध्यान्तरपछि हुने केकीको इन्ट्रीपछि मात्रै फिल्म राम्रो लागेको धारणा राखेका छन् । उनले त्यसअघि भने फिल्म पट्ट्यारलाग्दो लागेको प्रतिक्रिया दिएका छन् । त्यसो त कतिपयले फिल्मभन्दा बढी विज्ञापन आएर झर्कोलाग्दो भएको टिप्पणी पनि गरेका छन् । पवन सिम्खडाले त व्यंग्य नै गरेका छन्, विज्ञापन हेरेको अलिअलि फिल्म पनि रहेछ ।"
"उजाड रुख, दमित महिला","उनका अनुसार थिएटर, साहित्य, चित्रकला जुनसुकै विधा भए पनि सबै कलाकै माध्यम हुन् । सबैले आफ्नै शैलीमा विषयवस्तुहरू व्यक्त गर्छन् । प्रदर्शनी बुधबार सकिने बताइएको छ ।"
विदेशमा तीज रौनक,"अस्ट्रेलियामा एक लाख २० हजारभन्दा बढी नेपाली रहेका छन् । यस वर्ष अस्ट्रेलियामा विगतका वर्षहरूको तुलनामा दोब्बर संख्यामा तीज कार्यक्रम गरिने तयारी रहेको आयोजकहरू नै बताउँछन् । रातो सारी, चुरापोते लगाएर नेपालबाट आएका कलाकारसँगै गीतमा रमाउने मात्र नभई कार्यक्रमका सहभागीलाई दर स्वरुप सेलरोटी अचारसमेत खुवाइने गरिएको छ । तीजमा रमाइरहेकी काठमाडौंकी सोनु न्यौपाने वर्षभरि विदेशमा व्यस्त हुने नारीलाई तीजले एक दिन भए पनि रमाइलो गर्ने बाहना दिने गरेको बताउँछिन् । यस वर्ष अस्ट्रेलियामा नारी निकुञ्ज, नेपाली पाठशालालगायत सामाजिक संस्था मात्र नभई विभिन्न व्यावसायिक संस्थाले समेत तीज कार्यक्रम आयोजना गरेका छन् ।"
पुस्तकमा हिलिहाङ,"ललितपुर (कास) लिम्बूवान्का अन्तिम राजा हिलिहाङबारे पुस्तक हिलिहाङ इन द हिस्ट्री अफ नेपाल (नेपालको इतिहासमा हिलिहाङ) पुस्तक सार्वजनिक भएको छ । हर्कबहादुर योङहाङ लिम्बूद्वारा लिखित पुस्तक नेकपाका अध्यक्ष तथा पूर्वप्रधानमन्त्री पुष्पकमल दाहालले सार्वजनिक गरेका हुन् । नेपाली र अंग्रेजी दुवै भाषामा प्रकाशित पुस्तकको अंग्रेजी अनुवाद अधिवक्ता अम्बिकाप्रसाद मेन्याङ्बोले गरेका छन् । यो पुस्तक राजा पृथ्वीनारायण शाहको नेपाल एकीकरण अभियानका क्रममा लिम्बूवान्मा भएका इतिवृत्तिलाई समेटेर लेखिएको छ । पुस्तकमा किरात इतिहास र सभ्यता, हिन्दु आर्य र नेपाली समाज र हिलिहाङबारे उल्लेख छ । काङसोरे र लिम्बूवान् गोर्खाली युद्ध, जोभानसिंह फागो वनेम, ओझाहाङ योङहाङ, योङहाङका पूर्वज, ऐतिहासिक पितोम्ब्रुङ र आम्दाङ, प्रजातान्त्रिक योद्धा ज्ञानबहादुर याक्थुम्बाबारे पनि चर्चा गरिएको छ ।"
कामना अवार्डको मनोनयन,"काठमाडौं (कास) सिने मासिक कामनाको आयोजनामा सञ्चालित कामना फिल्म अवार्डसो विधागत उत्कृष्ट पाँचको मनोनयन सूची सार्वजनिक गरिएको छ । २६ विधा समावेश गरिएको उक्त अवार्डमा उत्कृष्ट फिल्मका लागि छक्का पञ्जा ३, डमरुको डण्डीबियो, नाइँ नभन्नु ल ५, प्रसाद र साइली प्रतिस्पर्धामा छन् भने अधिकांश विधामा पनि यिनै फिल्महरूको वर्चस्व देखिन्छ । अभिनेताका लागि खगेन्द्र लामिछाने, विपिन कार्की, गौरव पहाडी र निखिल उप्रेतीबीच प्रतिस्पर्धा हुने भएको छ । अभिनेत्रीका लागि दीपिका प्रसाईं, मेनुका प्रधान, नम्रता श्रेष्ठ, पूजा शर्मा र शिल्पा पोखरेल प्रतिस्पर्धामा छन् । नाइँ नभन्नु ल ५ सर्वाधिक १५ विधामा मनोनयनमा परेको कामना फिल्म अवार्डस्मा छक्का पञ्जा ३ र डमरुको डण्डीबियो समान १२ विधामा मनोनीत भएका छन् । त्यस्तै, साइली ११ र प्रसाद १० विधाको मनोनयमा परेका छन् । यस वर्षको राष्ट्रिय चलचत्रिमा सर्वोत्कृष्ट फिल्म र पटकथाको अवार्ड जितेको फिल्म गोपी भने कथा र गीतकारको विधामा मात्र अटाएको छ ।"
वाइडबडीको ओसाका उडान भदौ १२ मै,"यी दुई सहरको सडक यात्रा साढे ७ घण्टा हाराहारीको पर्छ । सातामा तीन दिन हुने उडानका लागि एकतर्फी भाडा ३६ हजार ९ सय ९९ रुपैयाँ कायम गरिएको छ । दसैंअघिसम्मका लागि यो प्रवर्दनात्मक भाडादर हो । मंगलबार, बिहीबार र शनिबार हुने उडानको एकतर्फी हवाई समय साढे सात घण्टा हाराहारीको हुने भनिएको छ ।"
'अलपत्र आयोजनाका गतिरोध चिर्न पहल हुनुपर्छ',"जानकारहरूका अनुसार नेपालभारत सम्बन्धको अर्को महत्त्वपूर्ण पक्ष हो, खुला सिमाना र त्यसले निम्त्याएको सुरक्षा चुनौती । यो चासोलाई सम्बोधन गर्न दुई देशबीच गृह मन्त्रालयस्तरको बैठक बसेर स्थापना गरेको सीमा व्यवस्थापनसम्बन्धी संयुक्त कार्यदल (जेडब्लूजी) र सीमाजिल्ला समन्वय समिति (बीडीसीसीज) छ । सन् १९८१ मा दुवै देशको संयुक्त प्राविधिक समितिले सीमा क्षेत्रको नापी गरेको थियो । सन् २०१४ मा स्थापना भएको सीमा कार्यदल (बीडब्लूजी) ले दुई देशबीचको सीमा क्षेत्रको संरचना निर्माण तथा सीमास्तम्भको पुनःस्थापना गर्ने कामको जिम्मेवारी लिएको छ । कार्यदलले दशगजाको अतिक्रमणको निरीक्षण गरेर सीमास्तम्भको जीपीएस अवलोकन गर्ने भने पनि काम भने अघि बढेको छैन ।"
जनप्रतिनिधिले ठेकेदार बनेर कमिसन लिए,"ॅचिकित्सकको सल्लाहअनुसार प्रधानमन्त्री सिंगापुर स्वास्थ्य तथा जनसंख्यामन्त्री उपेन्द्र यादवले प्रधानमन्त्रीलाई चिकित्सकले बाहिरै उपचार गराउन उचित हुने सल्लाह दिएकाले सिंगापुर जान लागेको बताए । सरकारको प्रयास मुलुकमै सबैको उपचार होस् भन्ने हो, उनले भने, पछिल्लो समय विदेशमा उपचार गर्न जाने क्रम घटेको छ ।"
पिँजडाजस्ता विद्यालय,"नेपालगन्ज उपमहानगरभित्र ३४ वटा सरकारी र ८३ वटा निजी विद्यालय छन् । अधिकांश सरकारी विद्यालय साँघुरो जमिनमा रहेको नगर शिक्षा शाखा प्रमुख गोरखबहादुर थापाले बताए । त्यसको व्यवस्थापनमा नगर शिक्षाले कुनै योजना बनाएको छैन । हामीले स्कुललाई सार्न भनेका छौं, थापाले भने, केही स्कुलले जमिन पाउँदै छन् ।"
विद्यार्थी टिकाउन १६५ ब्याजमा ऋण,"नगरपालिकाले वार्षिक ७५ हजार रुपैयाँ मात्र दिने गरेको शिक्षक गुरागाईंले बताए । उक्त पैसाले भौतिक तथा शैक्षिक खर्च धान्न पुग्दैन, उनले भने । गत वर्ष वडा कार्यालयले वार्षिक एक लाख र चालु वर्षका लागि डेढ लाख रुपैयाँ विनियोजन गरेको वडाध्यक्ष मनोज कार्कीले बताए । विद्यालयको अवस्थामा सुधार आएकाले वडा कार्यालयबाट सकेजति सहयोग गरिरहेको छु, उनले भने ।"
दुई इन्जिनियरसहित १० जनाविरुद्ध मुद्दा,मालपोत अधिकृत पक्राउपोखरा मालपोत कार्यालय कास्कीका अधिकृत अविनाश कुँवर ५९ हजार रुपैयाँ घूससहित पक्राउ परेका छन् । अख्तियार दुरुपयोग अनुसन्धान आयोगको टोलीले मंगलबार साँझ पोखराको मुस्ताङचोकबाट उनलाई नियन्त्रणमा लिएको हो । उनी सेवाग्राहीसँग घूस लिँदालिँदै पक्राउ परेको अख्तियारले जनाएको छ ।
साहले दिए राजीनामा,"धनुषा (कास) नेकपा प्रदेश २ का अध्यक्ष प्रभु साहले राजीनामा दिएका छन् । पार्टी अध्यक्ष पुष्पकमल दाहाललाई मंगलबार उनले जनकपुरमा राजीनामा बुझाएका हुन् । पार्टी एकीकरणपछिको जिम्मेवारी बाँडफाँटप्रति असन्तुष्टि जनाएका उनको स्थायी कमिटीमा आफूलाई नराखिएकामा गुनासो थियो । प्रदेश कमिटीका समस्या समाधान गर्न नेतृत्वले चासो नदिएकाले राजीनामा गरेको उनले बताएका छन् । पार्टीभित्र गन्जागोलको स्थिति छ, प्रदेश २ कमिटीमा समस्या समाधान गर्न केन्द्रीय नेतृत्वले सहजीकरण गर्न चाहेन, उनले भने ।"
बलात्कार आरोपी पक्राउ,गण्डकी (कास) बलात्कार आरोपमा स्याङ्जा प्रहरीले ६८ वर्षीय एक वृद्धलाई पक्राउ गरेको छ । हाडनाताभित्रकै १६ वर्षीया किशोरीलाई विभिन्न बहाना र लोभलालच देखाई फागुन २२ गते बलात्कार गरेको भन्ने पीडितको उजुरीपछि उनी पक्राउ परेका हुन् ।
द्रुतमार्गको डीपीआर स्वीकृत,"राष्ट्रिय गौरव तथा रणनीतिक महत्त्वको द्रुतमार्गको विस्तृत आयोजना निर्माण जिम्मा सरकारले २०७४ वैशाखमा सेनालाई दिएको थियो । तर डीपीआर निर्माणमा ढिलाइ र मुआब्जा वितरणमा विवाद हुँदा काम सुचारु हुन सकेको थिएन । अहिले ललितपुरका सैंबु, बुङ्मती र डुकुछापका स्थानीयलाई मुआब्जा वितरण गरिसकिएको छ । करिब ९७ प्रतिशत मुआब्जा वितरण भइसकेको पाण्डेले बताए । खोकनामा केही बाँकी छ, उनले भने, त्यो पनि चाँडै समाधान हुन्छ । जग्गाको मूल्यांकनमा स्थानीयसँग सहमति नजुट्दा अधिग्रहणको काम अघि बढ्न सकेको छैन । सेनाले पाँच वर्षअघि ललितपुरको खोकनादेखि बाराको निजगढसम्म ट्र्याक खोल्ने कार्य पूरा गरेको थियो । चार लेनको फास्ट ट्र्याकको चौडाइ २५ मिटर रहनेछ । यसअघि ट्र्याक खोल्न ७ देखि १२ मिटर चौडाइ कायम गरिएको थियो । अहिलेसम्म फास्ट ट्र्याकमा १ अर्ब ८० करोडभन्दा बढी रकम लगानी भइसकेको छ । दुई वर्षअघि शिलान्यास भए पनि डीपीआर तयार नहुँदा काम अघि बढ्न सकेको थिएन । २०७४ जेठमा तत्कालीन प्रधानमन्त्री पुष्पकमल दाहालले बारामा शिलान्यास गरेका थिए । रक्षा मन्त्रालयका अनुसार स्वीकृत डीपीआर सेनालाई जिम्मा लगाइसकिएको छ । परामर्शदाताले पठाएको डीपीआर फरक छैन, स्रोतले भन्यो, सेनालाई जिम्मा लगाइसकेका छौं, अब मुआब्जालगायत विवादित विषयमा छलफल गरेर अगाडि बढ्छौं, यसलाई जसरी पनि सम्पन्न गर्नुपर्छ, यो राष्ट्रको गौरवको विषय पनि हो ।"
सिंहदरबारभित्रै कर्मचारीले गरे आत्महत्या,काठमाडौं (कास) सिंहदरबारभित्र योजना आयोगको कार्यालयमा नायब सुब्बा तहका सरकारी कर्मचारी बच्चुराम केसीले आत्महत्या गरेका छन् । मंगलबार बिहान उनी आयोगको बैठक कोठामा मृत अवस्थामा भेटिएका थिए । प्रहरीले उनको छेवैबाट मकै र गहुँमा हालिने विषादी र केरा फेला पारेको छ । मृतकका साथबाट प्रहरीले सुसाइड नोट पनि भेटाएको छ । प्रहरी स्रोतका अनुसार नोटमा पारिवारिक कुरा समेटिएको छ । सुसाइड नोटको सत्यता परीक्षण गर्न प्रहरी प्रधान कार्यालय पठाइएको छ भने उनको शव पोस्टमार्टमका लागि टिचिङ अस्पताल लगिएको छ । सुसाइड नोटमा उनले आफ्नै कारणले आत्महत्या गरेको र यसमा कसैको दोष नरहेको उल्लेख गरेको प्रहरीले बताएको छ । कीर्तिपुर टौदहका केसी अघिल्लो दिन राति घर नगई कार्यालयमै बसेका थिए । त्यसैले उनले राति नै आत्महत्या गरे कि बिहान भन्ने प्रस्ट हुन सकेको छैन । आत्महत्याको स्पष्ट कारण खुलिनसकेको र अनुसन्धान सुरु गरिएको महानगरीय प्रहरी वृत्त सिंहदरबारका डीएसपी कौशल बुढाथोकीले बताए ।
नेप्सेले रोक्यो प्रक्रिया,"अब यो विवाद बैंक र ब्रोकर बिच चल्ने छ, स्रोतले भन्यो, ब्रोकर सञ्चालनका लागि बैंकले ठूलो लगानी गरीसकेका छन, अब उनीहरू लाइसेन्स खुलाउन र ब्रोकरहरू बन्द गराउन लाग्छन । यो क्रम चलिरहन्छ । केही समय बैंकले लाइसेन्स पाउँदैनन् । सरकारले एकातिर पुँजी बजार विस्तार गर्ने भने पनि अर्कोतिर संसदीय समितिले त्यसलाई रोक्ने काम गरेको ती अधिकारीले बताए । बैंकका सहायक कम्पनीलाई लाइसेन्स दिने बेलामा संसदीय समितिले चासो देखाउनुलाई अर्थपूर्ण मान्नुपर्छ, उनले भने । कार्यविधिअनुसार सेयर कारोबार सञ्चालनका लागि स्थापित बैंकको सहायक कम्पनीमा वाणिज्य बैंकको शतप्रतिशत लगानी भएको र न्यूनतम चुक्ता पुँजी २ करोड रुपैयाँ हुनुपर्नेछ । हाल ५० वटा ब्रोकर कम्पनी सञ्चालनमा छन् । राष्ट्र बैंकबाट धितोपत्र व्यवसाय गर्नका लागि वाणिज्य बैंकले सहायक कम्पनीमार्फत धितोपत्र व्यवसाय सञ्चालन गर्ने स्वीकृति लिएको हुनुपर्ने तथा कर चुक्ता प्रमाणपत्र पेस गर्नुपर्ने व्यवस्था कार्यविधिमा उल्लेख छ ।"
कार्यविधि नहुँदा हेजिङ सुविधा कार्यान्वयन भएन,"जुन विनिमय दरमा नेरुमा परिवर्तन गरेको हो, सो दरमा हेरफर वा घटबढ नहुने गरी राष्ट्र बैंकले लक गर्ने छ, नियमावलीमा भनिएको छ, यसरी लक गरिएको विनिमयदरमा सम्झौताअनुसार विदेशी ऋणबापतको रकम फिर्ता पाउने गरी बैंकले लगानीकर्तालाई राष्ट्र बैंकले हेजिङ सुविधा प्रदान गर्नेछ । राष्ट्र बैंकले गत आर्थिक वर्षको मौद्रिक नीतिमा पूर्वाधारका परियोजनामा भित्रिने विदेशी लगानीलाई राष्ट्र बैंकमा छुट्टै कोषमा जम्मा गरी हेजिङ सुविधा उपलब्ध गराउने घोषणा गरेको थियो । सोही घोषणाअनुसार हेजिङ नियमावली तयार गरेको हो । यो वर्षको मौद्रिक नीतिमा पनि राष्ट्र बैंकले हेजिङ व्यवस्था प्रभावकारी कार्यान्वयनका लागि हेजिङसम्बन्धी कार्यविधि तर्जुमा गरिने बताइएको छ ।"
के हो हेजिङ ?,हेजिङले यही जोखिम सुरक्षण गर्ने हो । हेजिङ सुविधा लिएको कम्पनीले विनिमयदरमा जतिसुकै घटबढ भए पनि पुरानै (ऋण ल्याउँदाको) विनिमयदरले विदेशी मुद्रा सटही सुविधा पाउँछ । यसो हुँदा लगानीकर्तालाई नोक्सान हुँदैन । हाल एउटा कम्पनीले मात्र हेजिङ सुविधा लिएको राष्ट्र बैंकले जनाएको छ ।
'नक्कली' भूकम्पपीडितले पैसा फिर्ता गर्न थाले,"अति प्रभावित १४ र कम प्रभावित १७ जिल्लाबाट रकम फिर्ता भएको हो । सबैभन्दा बढी नुवाकोटबाट मात्र २ करोड १७ लाख रुपैयाँ फिर्ता भएको छ । त्यस्तै उपत्यकाका तीन जिल्लामध्ये सबैभन्दा बढी ललितपुरबाट फिर्ता भएको छ । आयोजनाका अनुसार ललितपुरबाट १ करोड ३१ लाख रुपैयाँ फिर्ता भएको छ । ढाँटेर लाभग्राहीको सूचीमा सूचीकृत भएकाहरूले रकम फिर्ता गर्दै छन्, सहप्रवक्ता घिमिरेले भने, यसरी रकम फिर्ता गर्नेको नाम लाभग्राहीको सूचीमा रहने छैन । एउटै व्यक्तिले सुरुमा गैरसरकारी संस्था र सरकार दुवैतर्फबाट सहयोग रकम बुझेका हुन् । नियममा एकतिरबाट मात्र रकम पाउने व्यवस्था छ । गैरसरकारी संस्था र सरकारबाट रकम बुझ्नेहरूले पनि एकतिरको मात्र फिर्ता गरेको उनले बताए । प्राधिकरणका अनुसार अनुदान लिएर घर नबनाउनेहरूले रकम फिर्ता गरेको पाइएको छ । पहिलो किस्ता लगेकामध्ये स्वेच्छाले फिर्ता गर्नेहरू छन्, केन्द्रीय आयोजना कार्यान्वयन इकाई स्थानीय पूर्वाधार तथा अनुदान व्यवस्थापन आयोजनाका प्रमुख गणेशराज वस्तीले भने ।"
बडिमालिकामा केबलकार योजना,"हिउँदका चार महिना बडिमालिका क्षेत्र हिउँले ढपक्क हुन्छ । केबलकार निर्माण हुन सकेमा हिउँ परेका बेला स्केटिङको प्रचुर सम्भावना रहेको अध्ययनकर्ता उपाध्यायले बताए । बडिमालिकामा केबलकार निर्माण गर्न लगानीकर्ताको कमी होला जस्तो छैन, उनले भने, ५ सय किलोवाटको विजुलीसमेत छेवैको कोर्दाली गाढमा उत्पादनको क्रममा रहेकाले झन सजिलो देखिन्छ ।"
लेकाली क्षेत्रमा कृषि अनुसन्धान केन्द्र,यहाँ अहिले दुई कृषिका नायब प्राविधिक सहायकसहित तीन जनाले कृषि र वनको सामान्य अनुसन्धान गरिरहेका छन् । खेती लाउने तथा उत्पादन मापन गर्ने काम गरिरहेको कृषि प्राविधिक रचना सोनीले बताइन् । मारिङमै एक हल गोरु पालिएको छ । वन पैदावारअन्तर्गत स्याउको परीक्षण खेती भइरहेको छ । अघिल्लो र गत असारमा गरी तीन सयभन्दा बढी स्याउका बोट रोपिएको सोनीले जानकारी दिइन् । १० वर्षअघि रोपिएका स्याउका बिरुवा हराएका थिए । भूमे२ का वडाध्यक्ष नरबहादुर बुढा मगरले गाउँपालिकाले लेकाली क्षेत्रलाई सदुपयोग गर्दै अनुसन्धानको काम भइरहेको बताए । उत्पादन गरेर बजार पठाउने र राम्रो उत्पादनलाई बढाउने उद्देश्यले अनुसन्धान केन्द्र बनाइएको उनको भनाइ छ ।
व्यवसायीलाई सेन्चुरीको बैंक ग्यारेन्टी,काठमाडौं (कास) सेन्चुरी कमर्सियल बैंकले विप्रेषणसँग प्रत्यक्ष सम्बन्ध राख्ने वैदेशिक रोजगार व्यवसायीहरूलाई बैंक ग्यारेन्टी सुविधा प्रदान गर्ने निर्णय गरेको छ । बैंकले १ करोड ५० लाख रुपैयाँको बैंक ग्यारेन्टी ५ वर्षका लागि जारी गर्ने जनाएको हो । त्यसमा नगद मार्जिन २० लाख र कमिसन चार लाख मात्र हुने बताइएको छ । साथै बैंकले विदेशी मुद्रा सटहीमा आकर्षक सुविधा दिनुको साथै वैदेशिक रोजगारमा जाने कामदारका लागि विशेष खाता सुविधा पनि रहेको जनाएको छ ।
जीएसएमएको ॅस्टार्टअप कोलाबोरेसन वर्कसप,"काठमाडौं (कास) मोबाइल सेवा प्रदायक कम्पनीहरूको छाता संगठन जीएसएमए (जीएसएमए एसोसियसन) ले एनसेलसँगको सहकार्यमा नेपाली स्टार्टअपहरूका लागि एकदिने स्टार्टअप कोलाबोरेसन वर्कसप आयोजना गरेको छ । नेपालमा स्टार्ट अप कम्पनीहरू र मोबाइल सेवा प्रदायक कम्पनीहरूका बीचमा सहकार्य सुदृढ पार्न कार्यशाला सञ्चालन गरिएको हो । कार्यशाला स्टार्टअपहरूले कसरी मोबाइल सेवा प्रदायकहरूसँग साझेदारी गर्न सक्छन्, त्यसका लागि आवश्यक उपकरण तथा तयारी के कस्तो हुनुपर्छ भन्नेमा केन्द्रित थियो । यसमा ३० वटा स्टार्टअपका ५० भन्दा बढी प्रतिनिधिहरूको सहभागिता थियो ।"
अन्नपूर्णमा थाई फुड फेस्टिभल,"काठमाडौं (कास) दरबारमार्गस्थित होटल अन्नपूर्णमा थाई फुड फेस्टिभल सुरु भएको छ । आइतबारसम्म जारी रहने फेस्टिभलमा तोमयाम सुप, क्रिप्सी फिस सुप, ग्रिन करी, फ्ल्याट नुडल्सलगायत सी फुड राखिएका छन् । यी खान्की बनाउन थाई सेफ पानिती च्यान्टासाकोर्नसहितको टोली रहेको विज्ञप्तिमा उल्लेख छ । यी खान्कीहरू हरेक दिन १२ बजेपछि होटलको अरनिको रुममा उपलब्ध हुन्छन् ।"
ट्रेकिङ गाइडलाई तालिम,काठमाडौं (कास) कोरियाली दूतावास र कोरिया टुर्स एन्ड ट्रेकिङ अपरेटर एसोसियसन अफ नेपालले (किटोन) ले ५५ जना नेपाली ट्रेकिङ गाइडलाई तालिम पर्यटकको उद्धार र उपचारसम्बन्धी तालिम प्रदान गरेको छ । पर्यटन बोर्डमा मंगलबार आयोजना गरिएको तालिममा नेपालमा कोरियन पर्यटकलाई व्यवस्थापन गर्ने टुर तथा ट्रेकिङ कम्पनीका गाइड तथा सहायक गाइड थिए । कार्यक्रममा कोरियाली राजदूत पार्क योङ सिक तथा किटोनका अध्यक्ष अमरबहादुर शाहीले सहभागीहरूलाई प्रमाणपत्र वितरण गरेका थिए । अध्यक्ष शाहीले विगत ५ वर्षको अवधिमा नेपाल भ्रमण गर्ने कोरियाली पर्यटक उल्लेख्य बढेको बताउँदै आगामी भ्रमण वर्षमा अझै बढ्ने बताए ।
बजारमा अस्वस्थकर पानी,"बजारमा बिक्री वितरण भइरहेका यी पानीमा सामान्य पीएचको मात्रा समेत पूरा देखिएन । मानव स्वास्थ्यका दृष्टिकोणले पानीमा हुनुपर्ने फिजिकल पारामिटर, क्यामिकल पारामिटर र माइक्रो बायोलोजिकल पारामिटर मापन गर्ने हो भने कस्तो अवस्था आउँछ होला, पुरीले भने । बजारमा अहिले बिक्री वितरण भइरहेका पानीको नमुना संकलन गरेर चाँडै विराटनगरस्थित ल्याबमा लगेर पानीको गुणस्तर मापन गर्ने उनले बताए । शाश्वत पानी प्रशोधन कम्पनीका सञ्चालक आनन्द आचार्यले आफ्नो कम्पनीको पानीले न्यूनतम पीएचसमेत पूरा नगर्दा अच्चम्मित बनेको बताए । उनले भने, हामीले ६४ पीएचभन्दा कमको पानी बजारमा पठाउँदैनौं । परीक्षणका क्रममा कसरी ५६ पीएच मात्र देखियो । मलाई पनि अच्चम लागिरहेको छ । उनले पानीको गुणस्तर कायम राख्न प्रत्येक ३ महिनामा फिल्टर परिवर्तन गर्ने गरेको दाबी गरे । पानीको पीएच मापन कार्यक्रमलाई संवाद समूह र राष्ट्रिय उपभोक्ता मञ्चले संयोजन गरेको थियो ।"
किसानलाई अनुदान पाउनै सास्ती,कृषि ज्ञान केन्द्रले कृषकको पहुँचमा पुग्ने गरी सूचना जारी नगर्ने किसानको गुनासो छ तर बारम्बार सार्वजनिक सूचना गर्दा पनि निवेदन नपरेको र कार्यविधि नबनेका कारण बजेट फ्रिज भएको केसीको दाबी छ । पहिलो प्राथमिकतामा राखिएको शीर्षकको बजेट पनि खर्च हुन नसक्दा कृषिसम्बन्धी दुई जिल्लाका महत्त्वपूर्ण बजेट फिर्ता भएको थियो ।
टनकपुर ब्यारेज खुलाउन माग,"भारत उत्तराखण्डको चम्पावत जिल्लाका विधायक कैलाशचन्द्र गहतोडीले टनकपुर ब्यारेजसम्म सडक र नहर निर्माणका लागि यसै वर्ष टेन्डर हुन सक्ने बताए । उनले पुल खुलाउने विषयमा पनि आफूले सक्दो पहल गर्ने आश्वासन दिए । नहर निर्माणका लागि यसै वर्ष टेन्डर हुने कुरा सुनिएको छ, उनले भने, नहरसँगै सडक निर्माणको काम पनि अघि बढाइनेछ । उनले टनकपुर ब्यारेज खुलाउन सके ब्रह्मदेवका लागि मात्रै नभई चम्पावतका लागि समेत फाइदाजनक हुने बताए । सुदूरपश्चिम प्रदेशका उद्योग, वन वातावरण तथा पर्यटन राज्यमन्त्री प्रकाश रावलले प्रदेश सरकारले यस विषयमा संघीय सरकारलाई आग्रह गर्ने बताए ।"
रेडस्टार सेमिफाइनलमा,"रेडस्टारले बिहीबार डाँगीहाट मोरङसँग खेल्नेछ । बुधबार रेडहर्स क्लब इलाम र एलेभेन एरोज सुनसरीबीच प्रतिस्पर्धा हुनेछ । सुनसरीले दाउफिन्स क्यामरुनका प्रिसो, यानिक याना, एक्वेम बारथेमेलीलाइ ल्याएको छ भने थ्रीस्टारका विष्णु सुनुवार र रुपेश केसी, एनआरटीका जीवन धामी, मनाङका प्रवेश दनुवारलाई मैदानमा उतार्दै छ ।सरस्वतीका तीर्थ बस्नेतलगायतका खेलाडी छन् । इलामबाट विदेशी खेलाडी फोफना, ट्याम्पी, रोहित राई, निशान राईले खेलेका छन् । सुनसरी दार्जिलिङको यूकेएफसीलाई पराजित गरेर सेमिफाइनलमा पुगेको हो भने इलामले पोमुकेछाङ ताप्लेजुङ र फिदिम स्पोर्टिङ क्लबलाई पराजित गरेर सेमिफाइनल तय गरेको हो । फाइनल भदौ ६ मा हुनेछ । विजेताले ३ लाख ११ हजार र उपविजेताले १ लाख ५१ हजार प्राप्त गर्नेछन् ।"
'आर्चरसँग सचेत रहनू',"उनले हाम्रो तीव्र गतिको बलिङ आक्रामणमा नयाँ आयाम दिएका छन् । उनले पहिलो इनिङ्समा २९ ओभर बलिङ गरेका थिए, त्यसमा अन्तिम आठ ओभरको स्पेलको तीव्र गतिको बलिङ उत्कृष्टमध्ये एक थियो । मैले खेल्न लागेपछि पहिलोपल्ट यस्तो स्पेलको बलिङ देखें, स्टोक्सले भने, अस्ट्रेलियाका मिचेल जोन्सनले पनि विगतमा यस्तै बलिङ गरेकै हुन्, विशेष गरी २०१३ मा । जोफ्राले यसलाई अझ सजिलो जस्तो बनाइदिएका हुन् । मलाई उनको बलको सामना गर्नुभन्दा आफ्नै टोलीमा परेकोमा राम्रो लाग्छ । उनी असाधरण प्रतिभा हुन् ।"
युनाइटेड रोकियो,डानियल जेम्सले पहिलोपल्ट प्लेइङमा खेल्न पाए । सिजनको सुरुआतमा स्वान्सीबाट आएका २१ वर्षे जेम्सले चेल्सीविरुद्ध वैकल्पिक खेलाडीका रूपमा खेल्दै गोल गरेका थिए । चिलीका फरवार्ड एलेक्सिस सान्चेजलाई भने युनाइटेडले कुनै स्थान दिएको थिएन । उनलाई लोनमा लिन इन्टर मिलानले प्रयास गरिरहेको छ ।
माल्दिभ्सविरुद्ध बढ्दो आत्मविश्वास,"प्रशिक्षक हानले किर्गिस्तानसँगको पराजयका क्रममा आफ्ना खेलाडीले कमजोर प्रदर्शन नगरेको बरु उनीहरू अर्कै स्तर भएकाले जित्न नसकिएको दाबी गरे । हामी रिसिभमा त्यति कमजोर पनि होइनौं जति चर्चा भइरहेको छ । तर, २३ जना अग्ला खेलाडीका कारण हामीले ब्लकमा राम्रो गर्न सकेनौं । त्यो विपक्षीको क्षमता पनि थियौं । त्यसले हामीलाई अप्ठ्यारोमा पार्यो । त्यस्ता विपक्षीको सामना गर्दा हाम्रा खेलाडीहरूमा अनुभव र एक्सपोजर अझै आवश्यक पर्दछ । समूह ए मा रहेका माल्दिभ्स र नेपालबीचको खेल बुधबार साँझ ५ बजेदेखि त्रिभुवन आर्मी क्लबको कभर्डहलमा सुरु हुनेछ । त्यसअघि समूह बी अन्तर्गत उज्वेकिस्तान र अफगानिस्तानबीचको खेल ३ बजेदेखि सुरु हुनेछ । बुधबारकै तेस्रो खेलमा साँझ ७ बजे साबिक विजेता तुर्कमेनिस्तान र बंगलादेश भिड्ने छन् ।"
फुटसल प्रशिक्षकहरू असन्तुष्ट,राष्ट्रिय टिमको छनोट समितिमा फुटबल र फुटसलको अनुभव नभएका र त्यससम्बन्धी हुनै आधिकारिक प्रमाणपत्र नभएका प्रकाश परियारलाई राखिएकोप्रति विज्ञप्तिमा आक्रोश प्रकट गरिएको छ । छनोट समितिले सिफारिस गरेका ३२ खेलाडी भए पनि ५ जनाको नाम आफूखुसी थपिएकोमा उनीहरूले विधि मिचिएको दाबी गरेका छन् । सबै नियुक्ति खारेज हुनुपर्ने माग उनीहरूको छ ।
किर्गिस्तान सेमिफाइनलमा,"समूह बी अन्तर्गत लगातार दुई जितपछि उज्वेकिस्तान सेमिफाइनल नजिक पुगेको छ । मंगलबार उज्वेकले तुर्कमेनिस्तानलाई ३० को सेटमा स्तब्ध पारेको हो । पहिलो सेटदेखि नै हाबी रहेको टोलीले २५१८, २५२१, २५१५ को सेटमा जित निकालेको हो । सोमबार उज्वेकिस्तानले बंगलादेशलाई २५१६, २५१६, २५२३ को सोझो सेटमा हराएको थियो । मंगलबारै अर्को खेलमा अफगानिस्तानले बंगलादेशविरुद्ध ३२ को सेटमा रोमान्चक जित हासिल गर्यो । पहिलो सेट अफगानिस्तानले २५२१ ले आफ्नो पक्षमा पारे पनि त्यसपछिका दुई सेटमा बंगलादेश हाबी रह्यो । बंगलादेशले दोस्रो र तेस्रो सेट क्रमशः १९२५, १८२५ ले आफ्नो पक्षमा पारेको थियो । तर बाँकी दुई सेटमा अफगानिस्तानले उत्कृष्ट पुनरागमन गरी सानदार जित निकाल्यो । चौथो सेट २५२२ ले र अन्तिम सेट १५१२ ले आफ्नो पक्षमा पार्दै प्रतियोगितामा पहिलो जित निकाल्यो । समूह बी मा उज्वेकिस्तानले दुई जित निकाल्दा तुर्कमेनिस्तान र अफगानिस्तानले ११ खेल जितेका छन् । दुई खेल खेलेको बंगलादेश अझै जितविहीन छ ।"

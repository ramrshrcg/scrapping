शीर्षक,विवरण
वन समूहबाटै चारकोसे सखाप,"डिभिजन वनले यस्तो विकृतिमा संलग्न लेटाङको सगरमाथा हरियाली, मिक्लाजुङका वरडरा, त्रिवेणी र सिंहदेवी सामुदायिक वनको कारोबार बन्द गरेको पुष्टि गरेको छ । आदेशभन्दा बढी कटान गर्नु र सग्लो सखुवा काटेर टुना सिधै काठ मिलमा पुर्याउनु सामुदायिक वन उपभोक्ता समितिका पदाधिकारीको पहिलो लक्ष्य हुन्छ । एक सामुदायिक वनका निवर्तमान अध्यक्षले भने बढी कटान भएको र कटान भएका रूखका सग्ला टुनाको हिसाब नराख्नु अनि टुनालाई दाउरामा परिणत गर्नु समितिको मुख्य आम्दानी हो ।"
१ महिनामै बिग्रिए ११ गाडी,"उनले प्राविधिक जाँच गरी उपयुक्त देखिएपछि ती गाडी स्वीकृत गरिएको दाबीसमेत गरे । संसद् सचिवालयका प्रवक्ता रोजनाथ पाण्डेले भने गाडी बिग्रेको विषय आफूसम्म नआएको बताए । त्यस्तो भएको हो भने पनि एक वर्षसम्म आपूर्तिकर्ता कम्पनीले मर्मत गर्नुपर्ने हुन्छ, उनले भने ।"
४ दशकदेखि उही खान्की,"महिला माहुतेशुक्लाफाँटा राष्ट्रिय निकुञ्जमा महिला माहुते पनि छिन् । भीमदत्त नगरपालिका १४ की विमला चौधरी दुई वर्षदेखि पुरुष माहुतेसरह हात्ती रेखदेख, चराउने र सफारीसम्मका काम गरिरहेकी छन् । सुरुमा केही गाह्रो भए पनि अब हात्ती राम्ररी हाँक्न सक्ने उनले बताइन् । सुरुमा डर लाग्थ्यो, सिक्दै र गर्दै गएपछि अब सामान्य लाग्छ, उनले भनिन्, अन्य माहुते, फणित र पछुवाले पनि सहयोग गर्छन् ।"
भारत हिटलरबाट प्रभावित,"प्रधानमन्त्री खानले आरएसएसको विचारधाराले भारतमा मुसलमानहरूमाथि दमन हुने र त्यसले विस्तारै पाकिस्तान निसानामा पर्ने दाबी गरेका छन् । उनले यसअघि गत बुधबार कश्मीरका सम्बन्धमा भारतीय निर्णयबारे आफूले विश्वलाई बताउन चाहेको उल्लेख गर्दै भनेका थिए, भारतले कश्मीरमा जातीय हिंसा सुरु गर्न लागेको छ ।"
समायोजन रोज्ने प्रहरीलाई दुई ग्रेड,सांसद रामबहादुर विष्टले प्रदेश कानुन नबनी केन्द्रबाट खटनपटन गर्दा प्रहरीको मनोबल घट्न सक्ने तर्क गरे । उनले पनि ग्रेडभन्दा एक पद बढुवा गर्दा राम्रो हुने बताएका थिए । राष्ट्रिय जनता पार्टी (राजपा) का अध्यक्ष मण्डलका सदस्य लक्ष्मणलाल कर्णले प्रदेशको अधिकार मिचेर केन्द्रले स्थायी रूपमा प्रहरी पठाउने नीति गलत भएको बताए । सांसद दिव्यमणिराज भण्डारीले सबै प्रदेशमा प्रहरी तालिम केन्द्र स्थापना गर्नुपर्ने बताए । सांसद प्रेम सुवालले आफूले एक पद बढुवा गरेर समायोजनमा पठाउन संशोधन प्रस्ताव राखे पनि ख्याल नगरिएको बताए । सांसद प्रदीप यादवले सबै प्रदेशमा एउटै पोसाक उपयुक्त नहुने बताए । सांसद रेणुका गुरुङले समायोजनमा जाने प्रहरीलाई पनि निजामतीसरह सुविधा दिनुपर्ने माग गरिन् ।
तिब्बतीलाई छोरी बनाएर नागरिकता,"नागरिकता ऐन ०६३ अनुसार कुनै विदेशीले नेपाली नागरिक भएको दाबी गरी झूटो विवरण दिएर नेपाली नागरिकता लिएमा १ देखि ५ वर्षसम्म कैद वा ५० हजारदेखि १ लाख रुपैयाँसम्म जरिवाना वा दुवै सजायको व्यवस्था छ । त्यस्तो नागरिकता रद्द हुन्छ । यस्तो नागरिकता दिलाउन सनाखत, सिफारिस गर्नेलाई ६ महिनादेखि ३ वर्षसम्म कैद वा २५ देखि ५० हजार रुपैयाँसम्म वा दुवै सजाय हुने ऐनमा छ । कर्मचारीको हकमा भने विभागीय कारबाहीको व्यवस्था छ ।"
वडाध्यक्षको मिलेमतोमा फर्जी नागरिकता,"पुन विगत ५६ वर्षदेखि व्यापारको सिलसिलामा नलगाड५, कालीमाठीमा बस्दै आएका छन् । कमलले यसअघि दाङ घर बताउने गरेको स्थानीय लवकुश ओलीले बताए । नागरिकता पाउनुअघि कमलले आफ्नो नाम कमल मात्र भन्ने गरेका थिए । नलगाड२ मा कमलको वंशज तथा नातासम्बन्ध कुनै पनि नरहेकाले कसरी नागरिकता बन्यो ? वलीले भने । कमलले नलगाड५, कालीमाठीमा घुम्ती पसल गर्दै आएका छन् । प्रशासनले सम्बन्धित वडा कार्यालयको सिफारिसका आधारमा नागरिकता उपलब्ध गराएको प्रमुख जिल्ला अधिकारी ललितकुमार बस्नेतले बताए । वडा कार्यालयको मुचुल्का, सिफारिस, बाबुआमाको सनाखतलगायत कागजातका आधारमा नागरिकता वितरण गर्ने गरेको उनले वताए । झूटो विवरण पेस गरेर नागरिकता लिने पक्षलाई कानुनबमोजिम कारबाही गरिने प्रजिअ बस्नेतको भनाइ छ ।"
बालक मृत्युमा प्रहरीविरुद्ध उजुरी,"सुर्खेतको भेरीगंगा नगरपालिकास्थित भेरी नदीमा बुधबार शव भेटिएको थियो । उजुरीपछि आयोगले आवश्यक छानबिन र अनुसन्धानका लागि प्रहरीलाई निर्देशन दिएको छ । आयोगको पत्रमा घटनाको प्रकृति, शव परीक्षण र घटनाको अनुसन्धान विषयमा जानकारी माग गरिएको छ ।"
प्रधानमन्त्री आज आउँदै,"काठमाडौं (कास) सिंगापुरमा स्वास्थ्य परीक्षण सकेर प्रधानमन्त्री केपी शर्मा ओली सोमबार स्वदेश फर्कंदै छन् । स्वास्थ्य परीक्षण लम्बिएकाले फर्किने कार्यक्रम सोमबारलाई सरेको प्रधानमन्त्रीको स्वकीय सचिवालयका एक अधिकारीले जानकारी दिए । प्रधानमन्त्रीज्यू सोमबार अपराह्न फर्कंदै हुनुहुन्छ, उनले भने । सिंगापुरको नेसनल युनिभर्सिटी हस्पिटलमा स्वास्थ्य परीक्षणबाट प्रधानमन्त्री ओलीको अवस्था सामान्य पाइएको ती अधिकारीले बताए । नियमित स्वास्थ्य परीक्षणका लागि प्रधानमन्त्री ओली साउन १८ मा सिंगापुर गएका थिए । उनका साथमा पत्नी राधिका शाक्य, मुख्य राजनीतिक सल्लाहकार विष्णुप्रसाद रिमाल, निजी चिकित्सक डा दिव्यासिंह शाहसहित ९ जना छन् ।"
दुई इन्स्पेक्टरविरुद्ध भ्रष्टाचार मुद्दा,काठमाडौं (कास) अख्तियार दुरुपयोग अनुसन्धान आयोगले महानगरीय प्रहरी वृत्त गौशालाका प्रहरी निरीक्षक (इन्स्पेक्टर) द्वय रमेशबहादुर पाण्डे र राजु स्वर्णकारविरुद्ध आइतबार विशेष अदालतमा भ्रष्टाचार मुद्दा दायर गरेको छ । पाण्डे र स्वर्णकारले सार्वजनिक अपराधको मुद्दा मिलाइदिने र थुनामा रहेका आरोपीलाई छुटाइदिने सर्तमा सेवाग्राहीसँग १८ हजार रुपैयाँ घूस लिएको पुष्टि भएकाले उनीहरूविरुद्ध मुद्दा चलाइएको अख्तियारले जनाएको छ । अभियोगपत्रमा दुवै जनालाई कैद सजाय र बिगो बराबर जरिवाना गर्न अख्तियारको मागदाबी छ । मुद्दा दायर भएसँगै दुवै इन्स्पेक्टर सेवाबाट निलम्बनमा परेका छन् । अख्तियारले धनुषाको नगराइन नगरपालिकाका सबइन्जिनियर उमेश मण्डललाई घूससहित पक्रिएको छ । सम्पन्न भएको योजनाको प्रतिवेदन तयार पारी भुक्तानी दिने क्रममा सेवाग्राहीसित लिएको ५५ हजार रुपैयाँ घूससहित मण्डललाई पक्राउ गरिएको अख्तियारले बताएको छ ।
बेवारिस कर्मचारीलाई प्रदेश पठाउने तयारी,"काठमाडौं (कास) उपत्यकाभित्रका स्थानीय तहले समायोजन गर्न नमानेपछि संघीय मामिला तथा सामान्य प्रशासन मन्त्रालयले १ सय २० कर्मचारीलाई प्रदेशमा पठाउने तयारी गरेको छ । गत चैतमै काठमाडौं र ललितपुर महानगरपालिकासहित उपत्यकाभित्रका स्थानीय तहमा समायोजन रोजेका उपसचिव देखि कार्यालय सहयोगीसम्मका १ सय २० कर्मचारीलाई विकल्पका रूपमा प्रदेशमा पठाउन तयारी थालिएको हो । मन्त्रालयबाट समायोजन रोजेर उपत्यकाभित्रका स्थानीय तहमा गएका चार तहदेखि दसौं तहसम्मका कर्मचारीलाई काठमाडौं महानगर, ललितपुर महानगर, भक्तपुर नगरपालिका, शंखरापुर नगरपालिका, कागेश्वरी मनोहरालगायतले हाजिर नगराई फिर्ता पठाएपछि कर्मचारीहरू सिंहदरबारमै बेवारिस बनेका छन् । स्थानीय तहले हाजिर नगराएपछि मन्त्रालयबाटै तलब भत्तालगायत सेवासुविधा बुझदै आएका कर्मचारीलाई साउन १९ देखि मन्त्रालयले पनि हाजिर गराएको छैन । बेवारिस बनेका कर्मचारी व्यवस्थापनका लागि आइतबार मन्त्रालय र कर्मचारीका प्रतिनिधिबीच भएको छलफल पनि निष्कर्षमा पुगेन । संघीय मामिला मन्त्रालयका प्रवक्ता भूपाल बरालले छिट्टै हाजिर हुन नपनाएका कर्मचारीको समस्या समाधान गरिने बताए । संघ, प्रदेश र स्थानीय तह जहाँ विकल्प छ, त्यहीँ समायोजन गरेर समस्या समाधान गर्ने पक्षमा लागिपरेका छौं, उनले भने, कर्मचारीलाई बेवारिस राख्ने सरकारको कुनै मनसाय छैन ।"
कांग्रेसको आन्तरिक संरचना सहमतिमै,प्रदेश निर्वाचन कार्यसमितिमा पनि पुरानै पदाधिकारी तथा सदस्य रहनेछन् । प्रतिनिधिसभा निर्वाचन क्षेत्रीय कार्यसमितिमा यसअघिकै पदाधिकारी तथा सदस्य आआफ्नो प्रदेश निर्वाचन क्षेत्रको क्षेत्रीय कार्यसमितिमा पनि पदाधिकारी तथा सदस्य नै रहनेछन् । नेतृत्वको चयन तोकिएको मापदण्डका आधारमा हुनेछ । बैठकमा कतिपय सदस्यले थप दुई जिल्ला र प्रदेश कार्यसमिति पनि गठन गर्नुपर्ने बताएका थिए ।
"देउवा ढुक्क, अरू दबाबमा",आगामी नेतृत्वको कसरत
सडक खोल्न इन्जिनियरिङ अध्ययन अनिवार्य,"समितिले वर्षाका कारण क्षति पुगेका सडकपुलको दीर्घकालीन समाधानका लागि तत्काल योजना बनाएर काम अघि बढाउनसमेत सरकारलाई निर्देश गरेको छ । केन्द्र, प्रदेश र स्थानीय तहमा वर्गीकरण गरिएका तर बर्खाले क्षति पुगेका सडक र पुल कसले बनाउने भन्ने द्विविधा तत्काल अन्त्य गरेर काम अघि बढाउन सुझाइएको छ । बैठकमा भौतिक पूर्वाधार तथा यातायात मन्त्री रघुवीर महासेठले बाढीपहिरोमा क्षतिग्रस्त सडक र पुल मर्मतलाई प्राथमिकतामा राखेर अघि बढाउने प्रतिबद्धता व्यक्त गरे । उनले वातावरणीय प्रभाव मूल्यांकनका नाममा कुनै पनि पूर्वाधार निर्माणमा विलम्ब गर्न नदिइने उल्लेख गर्दै यस वर्षका भौतिक पूर्वाधार निर्माणका सबै ठेक्का आगामी भदौभित्र सक्ने गरी काम अघि बढाइएको जानकारी गराए । सडक होस् वा अरू पूर्वाधार निर्माण नै किन नहोस्, जसले ठेक्का लिएको छ, उसले नै खनेको ठाउँका खाल्टाखुल्टी पुर्नुपर्छ, कसैले हेलचेक्र्याइँ गर्यो भने उसले पाउने रकमबाट त्यो काम सम्पन्न गर्ने नीतिगत व्यवस्था गरिएको छ, उनले भने ।"
स्वास्थ्य शिक्षण संस्था मापदण्डविपरीत,"परिषद्का अध्यक्ष रामप्रसाद भण्डारीका अनुसार राजधानीमा शिक्षा र स्वास्थ्य सेवाभन्दा पनि व्यापारका लागि खुलेका संस्था बढी विकृत छन् । उनले भने, जति पाए, त्यति स्वास्थ्य शिक्षण संस्था खुलेका छन् । सरकारले नियन्त्रित हिसाबमा मात्रै कलेज खोल्नुपर्ने नीति लिन आवश्यक छ । सरकारले धेरै कलेज खोलेर स्वस्थ जनशक्ति बढाउनुभन्दा थोरै कलेजबाट गुणस्तरीय जनशक्ति उतपादन गर्नुपर्ने नीति लिनुपर्ने बताउँदै उनले थपे, नियन्त्रण हुन नसके बेरोजगारी र स्वास्थ्यमा गलत अभ्यास बढ्ने खतरा हुने देखिन्छ ।"
पहिरो अझै पन्छाइएन,"डिभिजन सडक कार्यालय खुर्कोटले पहिरोले अवरुद्ध सडक साबिककै अवस्थामा सुचारु गर्न अझै केही समय लाग्ने जनाएको छ । उक्त कार्यालयका इन्जिनियर रामबहादुर विश्वकर्माले फेरि पानी थपिएर पहिरो झर्ला भनेर केही समय पर्खिएको बताए । फेरि झर्यो भने दोहोरो खर्च हुन्छ, उनले भने, अब पर्खंदैनौं, फाल्छौं । उनले पहिरो फाल्न इन्धनलगायत जुटाएर अमानतमा काम गर्नका लागि बजेट माग गरेको फाइल विभागमा पुगेको बताए । साउनमा कार्यालयमा मर्मतलगायत पैसा नहुँदा पनि समस्या छ, उनले भने, फाइल कता पुगेको छ, त्यसलाई टुंगो लगाएर अब चाँडै काम गर्छौं ।"
बाँदरबाट बाली जोगाउन हम्मे,धेरै नै सास्ती खेप्नु परेपछि केही वर्ष पहिले पासो थापेर कमलामाई नगरपालिका ३ तारुफेदीमा एक दर्जन बाँदर मारेको स्थानीय बासिन्दा बताउँछन् । बाँदर धपाउन अन्य वैकल्पिक उपाय नभएकाले द्वन्द्वको समयमा माओवादी र सुरक्षाकर्मीले लगेको भरुवा बन्दुक फिर्ता गर्नुपर्ने बाँदरपीडित किसानको भनाइ छ ।
मदिरा बनाउन छाडेर पशुपालन,"घरेलु मदिरा उत्पादनका कारणले खाद्यान्न दुरुपयोग हुने र अर्कोतर्फ गाउँघरमा मदिराकै कारण आपराधिक घटनाहरू हुने भएकाले त्यसलाई नियन्त्रण गर्न गाउँपालिकाले घरेलु मदिरा नियन्त्रण नीति अवलम्बन गरेको गापाको प्रमुख प्रशाकीय अधिकृत भीम परियारले वताए । गाउँपालिकाको हालैसम्पन्न चौथो गाउासभाबाट सामाजिक व्यवहार सुधार ऐन, २०७६ समेत स्वीकृत गरेको छ । जसमा मदिरा ,फजुल खर्च नियन्त्रण तथा जुवातास जस्ता सामाजिक विकृतिहरूलाई नियन्त्रण र निरुत्साहित गर्ने प्रावधानहरू उल्लेख गरिएको छ ।"
९५ सुत्केरी घरमै,"बर्थ सेन्टर नहुँदा धेरै महिला घरमै सुत्केरी हुने गर्छन् । सिन्धुली अस्पताल ल्याउन झन्डै ९ घण्टा लाग्छ । त्यही पनि हिउँदमा मात्र गाडी चल्छ, जसले गर्दा सुत्केरी हुँदा हरिहरपुरगढीका महिलालाई सिन्धुली अस्पताल ल्याउनै सकिँदैन, चौकीका इन्चार्ज विकले भने । आर्थिक अवस्था सबल भएका एकदुई परिवारले सुत्केरी गराउन स्वास्थ्य संस्थामा लैजाँदा पनि काभ्रे जिल्लाको तालढुंगा र मकवानपुरको हेटौंडा जानुपर्छ । यस क्षेत्रका करिब ५ प्रतिशत महिला मात्र सुरक्षित ढंगले सुत्केरी हुन स्वास्थ्य संस्थामा जाने गरेको उनको भनाइ छ । चौकी इन्चार्ज विकले भने, ९५ प्रतिशत महिला भने घरमै सुत्केरी हुने गरेका छन् । स्वास्थ्यचौकीले सामान्य स्वास्थ्य सुविधा दिए पनि बर्थिङ सेन्टर नहुँदा अधिकांश स्थानीय महिला घरमै असुरक्षित ढंगले सुत्केरी हुन बाध्य छन् ।"
एटीएमबाटै बीउ,"सुरुमा महानगरमा दैनिक सेवा लिन आउने १ हजार ५ सय सेवाग्राहीलाई लक्षित गरी कार्यालयमा मेसिन स्थापना गरेको हो । बीउबिजन पाउनका लागि एटीएमको स्क्रिनमा रहेको प्रेस हेयर लेखिएको बटममा थिचेपछि तरकारी तथा पुष्पको तस्बिरसहितको लिस्ट आउँछ । आफूलाई आवश्यक पर्ने वस्तुमा थिचिसकेपछि परिमाणका लागि भेन्ड बटममा थिच्नुपर्छ । त्यसपछि क्यासमा थिचेर मूल्यअनुसारको रकम मिलाएर हालेपछि बीउबिजन झर्छ । मेसिनमा २०, ५० र १०० का नोट छिराइदिएमा रोजेको बीउ प्याकेटमा उपलब्ध हुनेछ । बीउ एटीएम बाट संकलित रकमको २ प्रतिशत हिस्सा महानगरको राजस्वमा संकलन हुनेछ भने बाँकी ट्रेडर्सले प्रयोग गर्नेछ । किसानको परिचयपत्र (कार्ड) वितरण गर्ने महानगरको लक्ष्य छ । अनुदान सबै पत्रमै राखिएको हुन्छ । कार्डबाट मेसिन सञ्चालनमा ल्याउने योजना महानगरको छ । मेसिनको प्राविधिक तथा बीउबिजन व्यवस्थापन भने ट्रेडर्सले गर्ने महानगरको भनाइ छ । कृषि तथा पशुपन्छी मन्त्रालयका सचिव युवकध्वज जीसीले नेपाल कृषिप्रधान देश भएकाले यस्तो कामको सुरुवातीले गौरवान्वित भएको बताए । हाम्रो देशमा बीउबिजन उपलब्ध गराउन एग्रोभेड छन्, जुन तालिम प्राप्त हुन्छन्, उनले भने, यति हुँदाहुँदै पनि बीउ उम्रेन, दाना नलागेका जस्ता कृषकको गुनासो आइरहन्छ । विकसित देशहरू पनि कृषिबाटै आधुनिकीकरणतर्फ बढेको उदाहरण दिँदै उनले पहिलो पटक परीक्षण गरिएको एटीएम मेसिनले किसानको गुनासो र समस्या दुवैलाई समेट्ने बताए । नेपालमा बीउबिजन भण्डारण तथा संकलन गर्ने ठाउँको कमी रहेको उनको अनुभव छ । ललितपुर महानगरका मेयर चिरिबाबु महर्जनले एटीएम मेसिन उपलब्धिमूलक भएमा महानगरका २९ वटै वडामा विस्तार गर्न नीतिगत निर्णय भईसकेको बताए । मेसिनमा हाल पुराना नोट, रगं पोतिएका नोटहरू मेसिनले स्वीकार नगर्ने भएकाले आगामी दिनमा मेसिनलाई थप परिमार्जन गरेर सबै वडामा विस्तार गर्ने महानगरका कृषि शाखाका प्रमुख केशव अधिकारीले बताए ।"
स्मार्ट सिटीको डीपीआर तयार,"खरिपाटीस्थित नेपाली सेनाको ब्यारेकलाई बाहिर पार्दै भक्तपुरको तिखलापखो आयोजना, बोडे, मनोहरा हुँदै पुनः मूलपानी क्रिकेट मैदानलाई समेटिनेछ । दोस्रो स्मार्ट सिटी सूर्यविनायक जंगलको फेदी हुँदै ललितपुरको लामाटार खोला, बालकोट, अरनिको राजमार्ग र कौशलटार भएर पुनः सूर्यविनायकसम्म जोडिनेछ । तेस्रो स्मार्ट सिटीमा खोकना, बुङमती, सैंबु, वाग्मती झोलुंगे पुल, चोभारसम्मको क्षेत्रलाई समेटिएको छ । चौथो स्मार्ट सिटीका लागि तारकेश्वर जाने मूल बाटो सिम्लेश्वर र त्यहाँबाट झोर हुँदै फूलबारीमार्ग, टोखा बाइपाससम्मको क्षेत्र समेटिएको छ । प्रत्येक स्मार्ट सिटीमा बैंक तथा वित्तीय संस्था, खुला चौर, खेलमैदान, ढलपानीको व्यवस्था, ठूला बसको व्यवस्था गरिने प्राधिकरणले जनाएको छ । अत्याधुनिक सहर निर्माण गर्ने हाम्रो अभियान हो, जुन नमुना होस्, र उपत्यकाबाहिरका सहरले पनि त्यसको नक्कल गरून् भन्ने हो, उनले भने ।"
लिफ्टसहितको ज्येष्ठ नागरिक भवन,"करिब २ रोपनी क्षेत्रफलमा बन्न लागेको साढे ४ तलाको भवनमा ८० ज्येष्ठ नागरिक अटाउने उनले बताए । उक्त भवनमा ज्येष्ठ नागरिकले दिनभर भजन गाउने, आराम गर्ने, स्वास्थ्य सेवा निःशुल्क पाउने जनाएको छ । नगरका ज्येष्ठ नागरिकलाई ल्याउने, पुर्याउने व्यवस्था नगरपालिकाको समन्वयमा वडा कार्यालयले गर्ने वडाध्यक्ष ढकाल बताउँछन् । उक्त भवन निर्माणका लागि वडाले ७ करोड रुपैयाँ लागत इस्टमेट गरेको छ ।"
सडक सुरक्षामा लापरबाही,"सवारी चाप बढेको बढ्यै गर्ने, सडक अवस्था उस्तै रहने र चालक पक्षमा ध्यान नपुर्याउने हो भने सवारी दुर्घटना अझ बढी रहन्छ । तसर्थ ठूला घटनामा चासो देखाउने र फेरि उसैगरी भुल्ने चलन अन्त्य गर्नुपर्छ । सडक सुरक्षासित जोडिएका सबै पक्षको सुधार नै दुर्घटना न्यूनीकरणको सर्त हो । यसका लागि अरू कति मुलुकले जस्तै सडक सुरक्षा हेर्ने छुट्टै निकाय गठनतर्फ पनि पाइला चाल्नुपर्छ ।"
संघीयता धरापमा !,"थोत्रो गाडी दिएर अपमान गरिएकाले ल्यान्ड क्रुजर किनेको हुँ भनेर प्रदेश सरकारहरूले गर्व गर्दा आखिर हानि संघीय संरचनामै पर्ने हो । प्रदेश सरकारहरू देशका लागि भार होइन, विकासका संवाहक हुन् भन्ने मान्यता स्थापित गर्नु त कता हो कता, कर्मचारी फिर्ता गर्ने, संघलाई हाँक दिने, प्राकृतिक स्रोतमा खिचातानी गर्ने, दोहोरो कर लगाउने, गाउँपालिका र नगरपालिकाका उपाध्यक्ष र उपप्रमुखलाई समेत गाडी सुविधा दिने जस्ता अनुत्पादक र जनतापीडक काममा अलमलिएका छन् । यसैलाई आधार बनाई अहिले राजावादीहरू सल्बलाउन थालेको स्थितिमा संघीयतावादीहरू बेलैमा सचेत हुनु जरुरी छ । डा धनपति कोइराला, कावासोती, नवलपुर"
ज्युँदो न मर्दाको चिकित्सक सेवा,"पोस्टमार्टम गर्न डाक्टर अभाव शीर्षक समाचारले निकै दुःखित बनायो । सरकारी स्वामित्वको चरिकोट अस्पतालमा सरकारी चिकित्सकले मात्र गर्नुपर्ने काम अर्थात् एउटा पोस्टमार्टम गर्न निजी क्षेत्रका चिकित्सकलाई खटाइएछ । पोस्टमार्टम गर्न सरकारी चिकित्सक नपाएको भनी भीमेश्वर नगरपालिकाले अर्को व्यवस्था नभएसम्मका लागि निजी क्षेत्रका चिकित्सकलाई उक्त अस्पतालको सम्पूर्ण कार्य गर्नेगरी जिम्मेवारी सुम्पेछ । न्याय हेल्थले सम्झौता बमोजिम चिकित्सक व्यवस्था गर्न नसक्दा सेवाग्राही मर्कामा परेका रहेछन् । भीमेश्वर नगरपालिकाको अकर्मण्यताको ज्वलन्त उदाहरण हो यो । स्वास्थ्यसेवाको दायित्व न्याय हेल्थलाई सुम्पिने निर्णयका कारण सरकार र निजी क्षेत्रको भिन्नता, नीतिनियम र कार्यान्वयनबारे धेरै प्रश्न उठेका छन् । त्यसै पनि सरकारी स्वामित्वमा रहेका निकायले निजी क्षेत्रका कर्मचारीलाई सबै जिम्मेवारी सुम्पनै मिल्दैन । अझ स्वास्थ्यजस्तो संवेदनशील सेवा निजी क्षेत्रका चिकित्सकलाई सुम्पिनु भर्त्सनायोग्य छ । अर्कोतिर पोस्टमार्टम गर्न आवश्यक योग्यताभित्र पर्ने सरकारी चिकित्सक चाहिन्न र ? पोस्टमार्टम जस्तो संवेदनशील काम गर्न मेडिको लेगल तालिमको पूर्वाधार चाहिन्न ? अनि निजी क्षेत्रका चिकित्सकलाई लगाउन मिल्छ ? सुदूर पश्चिम र कर्णाली प्रदेशमा त पोस्टमार्टम गर्न कञ्चनपुर, कैलाली, बाँकेबाट सरकारी चिकित्सकलाई खटाइने गरेका निकै उदाहरण छन् । दोलखामा चाहिँ पोस्टमार्टमका लागि रामेछाप, सिन्धुपाल्चोक, काभ्रेपलाञ्चोक वा राजधानीबाट सरकारी चिकित्सक खटाउन सकिन्नथ्यो ? हामी जनताले बाँचुन्जेल चिकित्सकबाट स्वास्थ्यसेवा पाउन त सकिएन नै, मृत्युपछि पनि सरकारी चिकित्सकबाट पोस्टमार्टम गराउन नपाइने नै भयो ? गंगाराज अर्याल, पाणिनि८, पाली, अर्घाखाँची"
बाँदरको सामूहिक मरण,"अध्ययनहरू अनुसार, मानिसमा जस्तै जनावरमा पनि मानसिक समस्या हुने पाइएको छ । लगातार तनावपूर्ण वातावरणमा बस्नुपर्दा विभिन्न जनावरले असामान्य व्यवहार देखाउने गर्छन् । ह्वेल र डल्फिनहरू समुद्रतटमा समूहमा मृत फेला परेका घटना सार्वजनिक भइरहन्छन् । कुनै ह्वेल कमजोर भएर तटमा आउँदा अरू ह्वेल पनि पछ्याउँदै आउने र सामूहिक मृत्यु हुने जस्ता सिद्धान्त पनि अनुसन्धानमा आएका छन् । तर मुख्यतः जीवजन्तुको प्राकृतिक जीवनशैलीलाई मानव क्रियाकलापले झमेला गर्दा तिनले असामान्य व्यवहार गर्ने पाइएको छ । एउटा चिनियाँ फार्ममा भालुले आफ्नो बच्चासहित आफूलाई मारेको पाइएको थियो । केही यस्ता जीवाण पनि हुन्छन्, जसले कुनै जीवलाई संक्रमण गरी व्यवहारै बदलिदिन्छन् । जस्तो टोक्जोप्लाजम गोन्डी नामक जीवाणुले संक्रमित मुसा बिरालोसँग डराउन छाड्छ । जे भए पनि सिन्धुपाल्चोकको सन्दर्भमा अनुसन्धान हुनु आवश्यक छ । सौगात बोलखे, कुशादेवी, काभ्रे"
प्रधानमन्त्री रोजगार कार्यक्रम,"एक महिनामै फेरि बेरोजगार शीर्षक समाचारले प्रधानमन्त्री रोजगार कार्यक्रमको औचित्य र सरकारको प्राथमिकतामै संशय उब्जाएको छ । अर्बौं खर्चेर लाखौंलाई रोजगारी उद्घोष गर्दैगर्दा के यस्ता परिणामले कार्यक्रमको उपयोगिता झल्काउलान् त ? अधिकांश रकम क्षणिक अवसर र मनोरञ्जनात्मक तवरले खर्चिएको यथेष्ट प्रमाण सूचीकृत गराइँदा पनि सरकारले कुनै मूल्यांकनबिना अधिकतम दक्ष जनशक्ति उत्पादनमा अपुग भन्दै अर्बौं वैदेशिक ऋण लिएर तिनैको पक्षपोषण गर्नु सस्तो लोकप्रियता सिवाय केही होइन । समृद्ध नेपाल सुखी नेपाली सरकारको मूल अभिभारा तथा हरेक नेपालीको शुभेच्छा भन्दै गर्दा यसरी अनुत्पादक क्षेत्रमा बारम्बार रजाइँ गर्ने हो भने सरकारबाट आम नागरिकले अपेक्षा गर्ने कि उपेक्षा ? वास्तविक श्रमिकको भावना र आवश्यकता के हो, कसले सुन्ने ? सधैं एउटै प्रवृत्ति दोहोर्याउने मानसिकताले गर्दा आम नागरिकले आधारभूत आवश्यकताको प्रत्याभूति गर्न नसकेको कुरा नेतृत्व तहले कहिले बुझ्छ होला ? सुभाष अर्याल, भीरकोट५, स्याङजा"
अभिलेखालय र सर्वोच्च अदालत,"२ खिलराज रेग्मीले प्रधान न्यायाधीश र सरकार प्रमुख भएका बेला पुरातत्त्व विभागलाई सर्वोच्च अदालतको मोटर ग्यारेज बनाउन सर्वोच्चबाट प्रस्ताव अघि बढाउनुभयो र मन्त्रिपरिषदबाट सुटुक्क निर्णय गराउनु भयो । सोबारे पुरातत्त्व विभागलाई एक वचन सोध्न आवश्यक ठानिएन । किन ? इमानजमान हराएकाहरूका कारण अहिले पुरातत्त्व विभाग र राष्ट्रिय अभिलेखालयलाई सर्वोच्च अदालतले दैनिक टर्चर दिएर उठिबास लगाउन आँटेको छ । जान्नेलाई श्रीखण्ड, नजान्नेलाई खुर्पाको बिँड भनेझैं खिलराज रेग्मी डबल पावर सेन्टर रहेका बेला किन अन्यायमूर्ति बन्नुभयो । हामीलाई सर्वोच्च अदालत थानकोट लगे पनि केही फरक पर्दैन, तर पुरातत्त्व विभागलाई छुन पाइँदैन । अध्ययन, अध्यापन र शोध गर्नेहरूका लागि पायक पर्ने ठाउँ हो त्यो ।३ सरकारले उक्त निर्णय उल्ट्याउन नसक्नुको कारण के हो ? सर्वोच्च अदालतले यस्तो अन्याय गर्न मिल्छ ? किन सार्ने नारायणहिटीमा पुरातत्त्व विभाग ? सरकारले रेग्मीका पालामा भएको निर्णय तुरुन्त खारेज गरोस् । अन्यथा संस्कार, इतिहास, धर्म र संस्कृतिप्रेमीहरूले माइतीघर मण्डलामा धर्ना बस्नुपर्ने हुनसक्छ । यस बारेमा उपत्यकाका नेवार समुदायको पनि ध्यान पुगोस् । डा प्रेम सिंह बस्न्यात, अध्यक्ष, नेपाल म्युजियम एसोसिएसन"
"करारमा सरकार, ठेक्का नै राजनीति","नेपालको सार्वजनिक सेवाको मूल समस्याको रूपमा सार्वजनिक वस्तु र सेवा खरिद ठेक्का वा करार नै रहेको छ । मन्त्री, सचिव वा अन्य कुनै सार्वजनिक पदधारीसँग जस्तो सम्झौता गरिए पनि ठेकेदारी, राजनीति र सार्वजनिक सेवा प्रदाय बीचको यतिखेर मेटिएको पहिचानको सीमालाई पुनःरेखित नगरी यस्ता कुनै पनि करारले परिणाम दिने सम्भावना छैन । उद्योगमन्त्री मातृका यादवले खुलेआम घोषणा गरेका छन् चुनावका बेला चन्दा लिएका कारण खासखास उद्योगहरूलाई आवश्यक कानुनी लगाम लगाउन सकिएन । ठूला ठेकेदारहरू कानुन निर्माणमा प्रत्यक्ष हस्तक्षेप गर्ने पद वा हैसियतमा छन् । उच्च पदमा बस्ने राजनीतिकर्मी र कर्मचारीको विलासी जीवनयापनको स्रोत ठेकेदारहरूबाटै जुट्छ । पार्टी सञ्चालन र चुनाव खर्च जुटाउन राजनीतिले निजी व्यापारीहरूलाई ठेक्कै दिने प्रचलन बनेको छ । मुलुकका महत्त्वपूर्ण आयोजनाका काम समयमा पूरा नहुने मुख्य कारण तिनै आयोजनालाई दोहन गरेर राजनीतिक वृत्त परिचालित हुनु हो । कर्मचारी उसै गरी धनी भएका छन् र केही रकम घुस दिएकै भरमा ठेकेदारहरू जिम्मेवारी पूरा नगर्दा पनि दण्डभागी हुनुपरेको छैन । एक अर्थमा मुलुकको सिङ्गो राजनीति ठेकेदारीमा रूपान्तरण भएको छ । यस्तो परिदृश्यका बीच जुनसुकै तहमा जत्तिवटा कार्यसम्पादन करार गरे पनि अपेक्षित परिणाम आउँदैन । सरकारी जिम्मेवारी पूरा गर्न पनि करार गर्ने यो परिपाटी नै सबै दृष्टिमा अनावश्यक र जनताका आँखामा छारो हाल्ने नियतले मात्र लिएको देखिन्छ । त्यसैले यसबाट कुनै असल परिणामको अपेक्षा गर्नु निरर्थक हो ।"
"सामूहिक चेत, मिथ र इदउल अदा","फरक धर्म र फरक परम्परा भएका आधारमा मुसलमान समुदायलाई धेरैजसोले सन्देहपूर्वक हेर्छन् । जस्तै हिजाव र बुर्का लगाएकै कारण महिलालाई दबाएर राखिएको छ भन्ने अन्य समुदायको धारणा छ । मदरसा शिक्षालाई पनि समाज र अन्य समुदायले सुरक्षा चुनौतीका रूपमा लिने गर्छन् । तर यी चाडबाडमार्फत अन्य समुदायसँगको अन्तरक्रिया बढेसँगै त्यस्तो सन्देह, आशंका र चुनौती शिथिल हुँदै गएको छ ।"
श्रम सम्झौताको नेपाली पाटो,सोम लुइँटेललेखक अधिवक्ता हुन् ।
सैनिक कोषको सम्पत्ति ४४ अर्ब,"कोष र अन्तर्गतका निकायमा ५० करोड २३ लाख ८६ हजार रुपैयाँ बेरुजु रहेकामा अघिल्लो वर्ष ३० करोड ४० लाख ७३ हजार फर्छ्योट भएको दाबी उनले गरे । कोषको मूलधनबाट प्राप्त हुने ब्याजबाट पूर्व र वर्तमान अधिकृत, पदिक र जवानलगायत हिताधिकारी र तिनका परिवारको शिक्षा, स्वास्थ्य, सीप तथा स्वरोजगार र सुविधा तथा सहुलियतमा खर्च हुने गरेको छ ।"
सुविधा लिन काठमाडौं धाउँदै शिक्षक,शिक्षकको सम्पत्ति विवरणकिताबखानाले प्रत्येक शिक्षकको सम्पत्ति विवरण र नयाँ शिक्षकलाई वैयक्तिक नोकरी विवरण (सिटरोल) बुझाउन भनेको छ । उक्त विवरण सम्बन्धित जिल्लाको एकाइमा लिखित रूपमा बुझाउनुपर्ने प्रावधान छ । हरेक शिक्षकले स्थायी भएको तीन महिनाभित्र सिटरोल बुझाइसक्नुपर्छ । सिटरोल बुझाएपछि शिक्षकलाई एसएमएसमार्फत संकेत नम्बर उपलब्ध गराइने कामु महानिर्देशक श्रेष्ठले बताए ।
पौडेलगुरुङ जुहारी,"कालीगण्डकी नदी क्षेत्रको सांस्कृतिक, वातावरण र मानव सभ्यताकै संरक्षणका लागि डाइभर्सन उपयुक्त नहुने विज्ञ डाकुलराज चालिसेले बताए । डाइभर्सन गर्ने होइन, गण्डकी र प्रदेश ५ का ४ जिल्लाका १० स्थानीय तहलाई समेटेर यस क्षेत्रको विकासका लागि कालीगण्डकी उपत्यका विकास प्राधिकरण गठन गर्न संघ सरकारलाई अनुरोध गर्ने यस भेगका स्थानीय तहले निर्णय गरेका छन् ।कालीगण्डकी नदीलाई राम्दी पुलदेखि करिब १ हजार ५ सय मिटर उत्तरवाहिनी क्षेत्रमा बाँध बाँधेर लैजाने योजना छ । डाइभर्सनबाट लगेको पानीको बहावबाट १०४ मेगावाट विद्युत् उत्पादन हुने अनुमान गरिएको छ । आयोजनाका लागि करिब ४० अर्ब लाग्ने अनुमान छ ।"
मृत चौपायामा एन्थ्रेक्सका जीवाणु भेटिए,"के हो एन्थ्रेक्स ? एन्थ्रेक्स प्राणघातक जीवाणु हो । यसलाई पडके पनि भनिन्छ । विशेषगरी घाँस खाने जीवजन्तुको रोग भए पनि तिनै जीवजन्तुबाट मानिसमा पनि सहजै सर्छ । यसको जीवाणु घाँसका माध्यमबाट शरीरमा छिरेपछि रगतको माध्यम हुँदै शरीरभरि फैलिन्छ । शरीरमा फैलिएको ४८ घण्टाभित्र संक्रमितको मृत्यु हुन्छ । एन्थ्रेक्सको संक्रमणपछि बिनालक्षण जनावरमा उच्च ज्वरो आउने, हृदयाघात हुने र एक्कासि मृत्यु हुने महतोले बताए । झारपात वा घाँसको तल्लो भागसम्म खाने पशु तथा जनावरमा जीवाणुको संक्रमण छिट्टै फैलिन सक्ने पशु चिकित्सक बताउँछन् । यसको जीवाणु संक्रमणबाट मरेका जनावर छुँदा, नजिकैबाट श्वासप्रश्वास लिँदा, घाउखटिरा भएकाहरूमा हावा र पानीको माध्यमबाट र संक्रमित क्षेत्रको सागपात तथा फलफूल, तरकारी राम्ररी नपखाली खाँदा मानिसको शरीरमा सर्न सक्ने विज्ञहरू बताउँछन् ।"
द्वन्द्वका बेपत्ता १८ वर्षपछि घर,"पछिल्लो पटक पनि उनी दिल्लीबाट जहाजमा काठमाडौं उत्रिए । त्यसपछि नेपालगन्ज हुँदै मुस्किलले घर पुगेको उनले जनाए । गाउँलेले बनाइदिएको छाप्रामा वृद्ध आमा, भाउजू र दाइका २ छोरा मात्रै थिए । घर घरजस्तो रहेनछ, हेर्ने मान्छे नभएपछि घर कहाँ घरजस्तो हुने रहेछ र ? उमेशले भने, गाउँलेको सहयोगले आमा, भाउजू र २ भतिजाको सास अल्झेको रहेछ । मनकुमारीका ५ सन्तान हुन् । दुई छोरा, तीन छोरी । उमेश कान्छा हुन् । धनबहादुरको उमेश हराएको केही वर्षमै भारत, गौरीकुण्डमा बाढीले बगाएर मृत्यु भयो । कान्छी छोरीे पनि हैजाले बितिन् । शोकमा डुबेकी मनकुमारीले २०४५ सालमै पति पनि गुमाइसकेकी थिइन् ।"
मानविकीमा ४ वर्षे स्नातक,"काठमाडौं (कास) त्रिभुवन विश्वविद्यालयमा यही शैक्षिक सत्रदेखि मानविकी तथा सामाजिकशास्त्र संकायमा स्नातक तहको पठनपाठन ४ वर्षे हुने भएको छ । उक्त संकायअन्तर्गत विद्या परिषदको आइतबारको बैठकले चारवर्षे स्नातक तहको अध्ययनअध्यापन सुरु गने निर्णय गरेको हो । बैठकले नयाँ पाठ्यक्रमसमेत स्वीकृत गरेको डिन कार्यालयले जनाएको छ । यसअघि व्यवस्थापन, शिक्षालगायतका संकायहरूको स्नातकमा ४ वर्षे कोर्स पढाइ हुँदै आएको छ । मानविकी संकायलाई पनि सोहीअनुरूप ४ वर्षे बनाइएको डिन जीवलाल भुसालले जनाए । नयाँ पाठ्यक्रमअनुसार २० विषयको पढाइ हुनेछ ।"
पुस्तकमा बुद्ध जीवनी,"पुस्तक लुम्बिनी आउने पर्यटकलाई निःशुल्क वितरण गरिनेछ । मायादेवी मन्दिरको प्रमुख प्रवेशद्वार शान्ति द्वीपमा स्टल राखेर दैनिक बिहानदेखि साँझसम्म पुस्तक वितरण गरिनेछ । पुस्तक नेपाली भाषामा छ । सारिपुत्त फाउन्डेसन, लुम्बिनीद्वारा प्रकाशित पुस्तकमा ८० प्रतिशतभन्दा बढी चित्र छन् । चित्र बुझाउन क्याप्सन उल्लेख छ । सुरुमा २० हजार प्रति छापिएको छ । ६ महिनापछि एक लाख प्रति छापिने बताइएको छ । लगत्तै चिनियाँ र अंग्रेजी भाषामा प्रकाशन गरिनेछ । भिक्षु महासंघ अध्यक्ष भिक्षु मैत्री महास्थवीरले तीन दशकयता लुम्बिनीमा एउटा राम्रो कामको सुरुआत गर्न पाएकामा गौरवान्वित भएको बताए । लुम्बिनीको महिमा र पवित्रता फैलाउन पुस्तक कोसेढुंगा बनेको छ, उनले भने ।"
समकालीन कलामा युवा,"परम्परागत कलामा शास्त्र र धर्मलाई जोड्नुपर्ने भएकाले धेरै मिहिनेत गर्नुपर्ने कलाकार तथा कला समीक्षक रमेश खनाल बताउँछन् । समकालीन कलामा जस्तो यसमा विचार सम्प्रेषणको पाटो हुँदैन, उनी थप्छन्, पुर्ख्यौली रूपमै यही कला गरिरहेको भए पनि यसमा मौलिक कलाको भित्री इच्छा र समर्पित भाव चाहिन्छ । समकालीन कलामा भन्दा परम्परागत चित्रमा माध्यम पनि कठिन नै रहेको उनको भनाइ छ । परम्परागत कला हाम्रो पुर्खाको मौलिक कला भएको बताउँछन्, नेपाल ललितकला प्रज्ञा प्रतिष्ठानका कुलपति केके कर्माचार्य । अहिले नयाँ विषयवस्तु, रङ, साधन र प्रविधिको अध्ययनसँगै युवा कलाकार आधुनिक समयतिर लागेका छन्, उनी भन्छन्, पुरानो विधिका कला बनाउने मानिसको अभाव र पुरानो प्रविधिबाट बनाइने स्टोन कलर लोप हुँदै गएकाले पनि नयाँतिर युवा लागेका हुन् । उनका अनुसार परम्परागत कला बनाउन सैद्धान्तिक रूपमा पनि कठिन छ । धार्मिक अभिव्यक्ति दिनेखालका कलाकृति पनि कलाभन्दा धार्मिक महत्त्वले हिसाबले बढी बिक्री हुने उनी बताउँछन् । परम्परागत कलामा हाम्रो आफ्नोपन छ, उनी भन्छन्, यसको भिन्न अस्तित्व छ ।"
रोकिए फिल्म सुटिङ,"त्यसअघि बलिउडले उक्त क्षेत्रमा सुरक्षाको कारण देखाउँदै सुटिङ गर्न हच्किने गर्थे तर पछिल्ला सात वर्षमा बलिउड फिल्म रकस्टार, हाइवे, रेस ३, फितुर, हैदर, उरी, कलंक, मनमर्जियाँ, भाग मिल्खा भाग, स्टुडेन्ट अफ द इयर, राजी, जब तक है जान, बजरंगी भाइजान, ट्युबलाइट जस्ता ठूला फिल्मका छायांकन कश्मीर क्षेत्रमा निर्बाध भएका थिए । लद्दाखमा सुटिङ निश्चित गरिसकेको धर्मा प्रोडक्सनले पनि यतिबेला आफ्नो फिल्म शेरशाह को छायांकनलाई उक्त क्षेत्रमा नगर्ने भएको छ । एजेन्सी"
नेसनल अवार्ड जितेको खबर पाएनन्,"बाहिरी दुनियाँबाट सम्पर्क विच्छेदको असर कश्मीरका एक बाल कलाकारलाई परेको छ । गत शुक्रबार घोषणा भएको नेसनल अवार्डमा उर्दू भाषाको उत्कृष्ट फिल्मको अवार्ड हामिद ले जितेको थियो भने यसै फिल्मका मुख्य अभिनेता आठ वर्षीय तल्हा अरशद रेशीले पनि उत्कृष्ट बालकलाकारको अवार्ड जितेका थिए तर अहिलेसम्म पनि अरशदलाई उनको जितको खबर पुग्न नसकेको फिल्मका निर्देशक एजाज खानले बताएका छन् । भने, म शुक्रबारदेखि नै अरशदसँग सम्पर्क बनाउने कोसिसमा छु तर सबै फोन लाइन ठप्प भएकाले सम्पर्क सम्भव भइरहेको छैन । उनलाई नेसनल अवार्ड जितेको खबर भन्न नसक्नु दुःखद कुरा हो । अमीन भट्टको नाटक फोन नम्बर ७८६ मा आधारित हामिद सीमा क्षेत्रको एक बच्चाको कहानीमा आधारित छ । जहाँ बच्चा आफ्नो हराइरहेको बुबाको खोजीका लागि पहल गरिदिन अल्लाहसँग फोन सम्पर्क गर्न खोजिरहेको हुन्छ ।"
पृथ्वी ठूलो खतराबाट टर्यो,"आकाशीय पिण्डहरू पृथ्वीमा ठोक्किँदा प्रलय भएको इतिहास छ । ६६ मिलियन वर्षअगाडि आकशीय पिण्ड खसेकै कारण पृथ्वीमा महाप्रलय भएको थियो, जसका कारण डाइनोसोर जस्ता जीव हराएको वैज्ञानिकहरूको दाबी छ । आकाशीय पिण्ड पृथ्वीमा ठोक्किन सक्ने जोखिमलाई मध्यनजर गर्दै नासाले प्रविधिको विकास गरिरहेको जनाएको छ ।"
जोन्सनको प्राथमिकतामा स्वास्थ्य सेवा,"डा अर्यालका अनुसार नेपालले ब्रिटेनबाट धेरै कुरा सिक्न सक्छ । जस्तो कि नेपालमा स्वास्थ्य क्षेत्रको बजेट बढाउनुपर्छ । जनसंख्या र भूगोलका आधारमा अस्पताल स्थापना र सञ्चालन गरिनुपर्छ, उनको सुझाव छ, जटिल र धेरै मानिसलाई नलाग्ने रोगको उपचार गर्ने जिम्मा ठूला अस्पताललाई दिनुपर्छ । त्यस्तै सबै कर्मचारीको तलबबाट स्वास्थ्य बिमाबापत निश्चित रकम काटेर स्वास्थ्य क्षेत्रमा योगदान गर्नुपर्छ ।ब्रिटेनमा जनरल प्राक्टिसनर (जीपी) स्वास्थ्य सेवाको गेटकिपर का रूपमा छन्, जुन नेपालमा छैन । यहाँ स्वास्थ्य सेवालाई पनि नियमन गरिन्छ र केही वर्षको अन्तरालमा हरेक अस्पतालले पुर्याएको सेवा गुणस्तरीय भएनभएको निरीक्षण तथा अनुगमन गरिन्छ ।"
राहुलले नमानेपछि फेरि सोनिया,"गान्धीको राजीनामासँगै अध्यक्षका लागि पन्जाबका मुख्यमन्त्री क्याप्टेन अमरिन्दर सिंह, सुशीलकुमार सिन्दे, अशोक गेहलोत, मल्लिकार्जुन खार्जे, प्रियन्का गान्धी, शशि थरुर, गुलामनबी आजादको नाम चर्चामा रहे पनि महाराष्ट्रका कंग्रेस नेता मुकुल वासनिक अगाडि देखिएका थिए । यसअघि गान्धी परिवारनिकट नेताहरूले राहुललाई राजीनामा फिर्ता गराउन असफल भएपछि महासचिव प्रियन्का गान्धीलाई नेतृत्वमा अगाडि सार्न खोजेका थिए तर राहुलले आफूले राजीनामा दिएको घोषणा गरेकै बेला प्रियन्काले नेतृत्व लिने सम्भावनालाई ठाडै नकारेका थिए ।"
भिक्षुलाई भिसामा कडाइ,"भिक्षुका कमजोरीबसोबासका लागि भिसा सुविधा लिएका भिक्षुको पनि कमजोरी पाइएको छ । केही भिक्षुले लुम्बिनीमा बसोबासका लागि भिसा सुविधा लिएर अन्यत्रै बस्ने गरेको गुनासो यहाँ छ । म्यानमार र भियतनामका भिक्षुभिक्षुणी अहिले काठमाडौं बस्छन् । उनीहरू मुस्किलले वर्षमा २०२५ दिन लुम्बिनी आएर बस्ने गरेको भियतनाम विहार प्रमुख डा लामको भनाइ छ । कहिलेकाहीँ लुम्बिनीमा आचरणविपरीत काम गर्ने भिक्षु पनि आउँछन् । उनीहरूलाई कारबाही गरेर स्वदेश फिर्ता पठाउनु परिरहेको कोषले जानकारी दिएको छ । केही कमी कमजोरी भए भिक्षुभिक्षुणीलाई नियमन गर्न सकिन्छ, कोषका उपाध्यक्ष अवधेशकुमार त्रिपाठीले भने, तर भिसा नथपेर दुःख दिनुहुँदैन । यसले विदेशमा लुम्बिनीप्रति राम्रो सन्देश नजाने उनले बताए । यो समस्याबारे प्रधानमन्त्रीलाई ध्यानाकर्षण गराएको पनि उनले सुनाए ।"
१ सय २ स्थानीय तहको नाम र केन्द्र परिवर्तन,"स्थानीय कार्यपालिकाको दुई तिहाइ सदस्यबाट पास भई प्रदेश मन्त्रिपरिषद्ले गरेको सिफारिसका आधारमा संघीय मन्त्रिपरिषद्बाट पालिकाहरूको केन्द्र तथा नाम परिवर्तन गरिएको बरालले बताए । स्थानीय कार्यपालिकाको दुई तिहाइ बैठकले अनुमोदन गरेर प्रदेश मन्त्रिपरिषद्ले सिफारिस गरेमा गाउँ तथा नगरपालिकाको केन्द्र र नाम परिवर्तन गर्न सकिने व्यवस्था छ, प्रवक्ता बरालले भने, कतिपय स्थानमा पालिकाका नाम र केन्द्र परिवर्तनमा विवाद देखिए पनि हामीले केही गर्न सक्ने अवस्था छैन । संविधान २०७२ को धारा ५६ अनुसार मुलुकमा संघ, प्रदेश र स्थानीय गरी तीन तहको सरकार हुने उल्लेख छ । सबैलाई छुट्टाछुट्टै कार्यक्षेत्र र अधिकार तोकिएका कारण नाम परिवर्तन स्थानीय सरकारकै अधिकार हो । स्थानीय सरकारले पठाउने सिफारिसलाई संघले वैधानिकता दिने हो ।"
गुणस्तर घटाएर बिक्री गरिँदै सिमेन्ट,"मूल्य तथा बिल बिजकसम्बन्धमा वाणिज्य, आपूर्ति तथा उपभोक्ता संरक्षण विभागले पनि अनुगमन गर्छ । केही साताअघि आपूर्ति विभागले गरेको अनुगमनमा बिलबिजक जारी नगरेको सिमेन्ट उद्योगलाई कारबाही गरेको थियो । उद्योगहरूले बिलबिजक जारी गरेको भेटिएन । अनुगमनका क्रममा करिब सातजनालाई कारबाही गरेका छौं, आपूर्ति विभागका महानिर्देशक योगेन्द्र गौचनले भने, तौलमा पनि ठगी हुन सक्छ । अब तौलको पनि अनुगमन हुन्छ ।"
नयाँ व्यवस्था गर्नु पर्दैन : सेबोन,"त्यसो त पुँजीगत लाभकर गणनाका लागि भारित औसम मूल्य तोक्ने अधिकार धितोपत्र बोर्डलाई पनि छैन । धितोपत्रसम्बन्धी ऐनले करसम्बन्धी कुनै पनि निर्णय गर्ने अधिकार बोर्डलाई दिएको छैन । विवाद चर्किंदै गएपछि बोर्डले कानुन बाधक हुँदाहुँदै पनि बोर्डलाई समस्या समाधान गर्न लिखितमौखिक निर्देशन दियो । सोही निर्देशनअनुसार बोर्ड व्यवस्थापनले प्रतिवेदन तयार गरी (लाभकर गणनाका विविध विधिसहित) सञ्चालक समितिमा पेस गर्यो । सञ्चालक समितिमा एकजना अर्थ मन्त्रालयको सहसचिव र एकजना कानुन मन्त्रालयका सहसचिव पनि सदस्य रहन्छन् । यो विषयमा सबैभन्दा धेरै टिप्पणी तिनै सदस्याबाट आएको बताइएको छ । यसकारण अर्थ मन्त्रालयले दिएको निर्देशन कानुन सम्मत नभएको निष्कर्ष बोर्डले निकालेको थियो । सोही निष्कर्षका आधारमा सञ्चालक समितिले अर्थ मन्त्रालयलाई पत्र पठाउने निर्णय गर्यो, स्रोतले भन्यो, अनि पत्र पठाइयो । सरकारले चालु आर्थिक वर्षको बजेट वक्तव्यमार्फत साउन १ गतेदेखि पुँजीगत लाभकर गणना विधि परिमार्जन गरेको थियो ।"
पर्यटकीय गन्तव्य बन्दै एकीकृत खेती,सहकारीले सामूहिक गाईपालन गरेको छ । संस्थाले माछापालन पनि गरिरहेको छ । किसान महिला दिदीबहिनीलाई स्वरोजगार बनाउन संस्थाले नमुना अचार उद्योग सञ्चालनमा ल्याएको छ । उन्नति परियोजनाको सुगन्धित तेल उत्पादन गर्ने मेसिन पनि सहकारीको कार्यालय परिसरमा राखिएको छ । उक्त मेसिनबाट निस्कने सुगन्धित पानीबाट साबुन बनाउने गरेको चापागाईले बताए ।
किसानले पाएनन् बिरुवा,"केही ठेकेदारले सुर्खेत र नेपालगन्जबाटै कार्टुन बोकेर स्याउ खरिद थालेका छन् । राचुलीका धनकृष्ण कोइरालाले व्यवस्थित सेलार स्टोर नहुँदा कुहिने भएकाले काँचै स्याउ बिक्री गर्न किसान बाध्य भएको गुनासो गरे । ग्रामीण भेकमा फलेका स्याउ ढुवानी समस्याले बजार पुर्याउन कठिन छ, उनले भने, रातदिन पसिना बगाएर बारीमा स्याउ फलाएका कृषक बजारको अभाव, भण्डारण र प्याकिङको समस्याका कारण मारमा परेका छन् । उनले बिक्रीमा सन्तुलन नमिल्दा कृषक सस्तोमा बेच्न र उपभोक्ता महँगोमा खरिद गर्न बाध्य हुनुपरिरहेको जनाए । फाइदा जति बिचौलियाले लिने गरेका छन् । गाउँमा स्याउ बिक्री नभएर कुहिएको कृषकको गुनासो सुनिए पनि सदरमुकाममा भने स्याउको अभाव छ ।"
अशोक लेल्यान्डरिलायन्स सम्झौता,काठमाडौं (कास) आईएमई ग्रुपअन्तर्गत सञ्चालित आईएमई मोटर्स प्रालिद्वारा प्रवर्द्धित अशोक लेल्यान्ड र रिलायन्स फाइनान्स लिमिटेडबीच कर्जा सुबिधा सम्बन्धी सम्झौतापत्रमा हस्ताक्षर भएको छ । आईएमई मोटर्सका भाइस प्रेसिडेन्ट इमरान ए खान र फाइनान्सका प्रमुख कार्यकारी अधिकृत अनिल श्रेष्ठका बीच सम्झौतापत्रमा हस्ताक्षर भयो । सम्झौताअनुसार आईएमई मोटर्सबाट सिफारिस पाएका ग्राहकहरूले अशोक लेल्यान्डका सवारी साधनहरूमा ७० प्रतिशतसम्मको कर्जा सुविधा रिलायन्स फाइनान्सबाट पाउनेछन् ।
ग्लोबल आईएमईको सेवा विस्तार,"काठमाडौं (कास) ग्लोबल आईएमई बैंकले ग्राहकहरूको सुविधालाई ध्यान दिँदै आइतबारदेखि कान्तिपथस्थित शाखाबाट दैनिक १२ घण्टा सेवा दिन सुरु गरेको छ । बिहान ८ देखि बेलुका ८ बजेसम्म शाखा खुला रहनेछ । सरकारी तथा अन्य कार्यालयमा कार्यरत कर्मचारी, व्यापारीलगायतको व्यस्ततालाई मध्यनजर गर्दै साविकको कार्यालय समयअघि र पछि पनि बैंकिङ सेवा उपलब्ध गराउने भएको हो । यो सेवा शनिबार र अन्य बिदाको दिनबाहेक सातामा ६ दिन नै खुला रहने बैंकले जनाएको छ ।"
सीजीले ल्यायो कार्गो भर्सन,"काठमाडौं (कास) सुजुकी मोटर्सको आधिकारिक वितरक सीजी होल्डिङ्सले इको भ्यानको सफलतापछि कार्गो भर्सन बजारमा ल्याएको छ । इको कार्गोमा ठूलो क्याबिन स्पेस, उच्चतम भारवहन क्षमता तथा अझ बढी स्थिरताका लागि प्ल्याट वेडजस्ता विशेषताहरू समावेश गरिएका छन्, जसले ट्रान्जिटका बेला हुने क्षतिलाई कम गर्न मद्दत पुग्ने कम्पनीको दाबी छ । कारको जस्तै सिट भएकाले चालकलाई गाडी चलाउन सहज हुने र भारवहन क्षमतालाई १२ को इन्जिनद्वारा सञ्चालन गरी परीक्षण गर्दा सहजै ६२० केजी ढुवानी गरेको विज्ञप्तिमा उल्लेख छ ।"
दुहबीमा सिभिल बैंक,"काठमाडौं (कास) सिभिल बैंकले सुनसरीको दुहबीमा शाखा सञ्चालनमा ल्याएको छ । सो शाखाको उद्घाटन दुहबी नगरपालिकाका नगरप्रमुख वेदनारायण गच्छदारले गरे । उनले यस क्षेत्रको बढ्दो आर्थिक गतिविधिलाई सिभिल बैंकको शाखाले सम्बोधन गर्ने बताए । उद्घाटन समारोहमा सिभिल बैंकका क्षेत्रीय प्रबन्धक सन्तोषकुमार बुढाथोकी, सो क्षेत्रका राजनीतिक दलका प्रतिनिधि, उद्योगी, व्यवसायी र सर्वसाधारणलगायतको उपस्थिति थियो ।"
वाणिज्य बैंक इपेमेन्ट प्रणालीमा,काठमाडौं (कास) राष्ट्रिय वाणिज्य बैंक नेपाल क्लियरिङ हाउसले सञ्चालनमा ल्याएको कनेक्ट आईपीएस इपेमेन्ट प्रणालीमा गएको छ । सेवा सुचारु भएसँगै बैंकका ग्राहकले अब यस डिजिटल भुक्तानी प्रणालीमार्फत आफ्नो बैंक खाताबाट विभिन्न अनलाइन भुक्तानीे कारोबारहरू गर्न सक्नेछन् । यस प्रणालीमा बैंकका ग्राहकले आफूलाई एकपटक आबद्ध गरी बैंक खातालाई लिंक गराई यसमा उपलब्ध विभिन्न भुक्तानी प्राप्त गर्ने जनाइएको छ ।
तम्घास र कुस्मामा सनराइज,"काठमाडौं (कास) सनराइज बैंकले गुल्मीको तम्घास र पर्वतको कुस्मामा शाखा विस्तार गरेको छ । ललितपुरको सानागाउँमा भने छैठौं एक्सटेन्सन काउन्टर सञ्चालनमा ल्याएको छ । हालसम्म बैंकले देशभर ११९ वटा शाखा, ३८ वटा शाखारहित बैंकिङ सेवा, ६ वटा एक्सटेन्सन काउन्टर र १३७ वटा एटीएममार्फत आफ्ना ५ लाखभन्दा बढी ग्राहकहरूलाई सेवा प्रदान गर्दै आएको जनाएको छ ।"
पञ्चकन्याको प्लास्टिक डिलर मिट,काठमाडौं (कास) पञ्चकन्या ग्रुपअन्तर्गत प्लास्टिक डिभिजनको डिलर मिट सम्पन्न भएको छ । कार्यक्रममा देशभरिका करिब ७० डिलर प्रतिनिधिहरूको सहभागिता थियो । कार्यक्रममा कम्पनीका प्रबन्ध निर्देशक प्रदीपकुमार श्रेष्ठले आगामी दिनहरू चुनौतीपूर्ण रहेकाले सशक्त ढंगले अगाडि बढ्नुपर्ने बताए । गुणस्तरीय सेवालाई अझ सुदृढ गर्नुपर्ने आवश्यकता रहेको कम्पनीका निर्देशक उज्ज्वलकुमार श्रेष्ठको भनाइ थियो ।
ठमेलमा दालभात,"काठमाडौं (कास) नेपाली खानालाई प्रोत्साहन गर्ने उद्देश्यले तीन वर्षअघि लाजिम्पाटमा स्थापना भएको दालभात नेपाली किचनले ठमेलमा शाखा विस्तार गरेको छ । डेढ करोड लगानीमा स्थापना गरिएको दालभात विदेशी पर्यटकलाई नेपाली खान्कीको स्वाद दिलाउने उद्देश्यले स्थापना गरिएको विज्ञप्तिमा उल्लेख छ । यस कम्पनीले नेपाल भ्रमण वर्ष २०२० सँगै राजधानीको जाउलाखेल, बौद्ध, नयाँबानेश्वरलगायतका १० स्थानमा शाखा विस्तार गर्ने जनाएको छ ।"
ह्वासिनलाई जग्गा भाडामा दिने सम्झौता रद्द गर्न निर्देशन,"बेनीघाटरोराङ गाउँपालिकाले आफ्नो कार्यक्षेत्र मिचेर कानुनविपरीत कम्पनीलाई ५० वर्षका लागि १ सय ६९ रोपनी जग्गा लिजमा दिएको थियो । समितिको बैठकले निर्देशन दिनुअघि उद्योग सचिव यामकुमारी खतिवडा र लगानी बोर्डका प्रमुख कार्यकारी अधिकृत महाप्रसाद अधिकारीसँग उद्योगले ल्याएको विदेशी लगानी, सञ्चालनका क्रममा उल्लंघन गरिएका सर्तहरू, वातावरण प्रतिवेदन, स्थानीय रोजगारी, सार्वर्जनिक जमिनको प्रयोग, नदी किनारा निर्माण गरिएको संरचनालगायतका विषयमा जानकारी लिएको थियो । उपसमितिले उद्योगले प्रदूषण न्यूनीकरण, वातावरण संरक्षण, सडक निर्माण, प्रभावितलाई क्षतिपूर्ति एवं रोजगारीलगायतका विषयलाई बेवास्ता गरेर उद्योग दर्ताको समयमा उल्लिखित सर्तहरूलाई पालना नगरेको निष्कर्ष निकाल्दै प्रतिवेदन तयार गरेर गत साउन ५ मा समितिका सभापति भरतकुमार शाहलाई बुझाएको थियो ।"
प्रसारण लाइनमा नयाँ ठेक्का,यस्तै विश्व बैंकको सहयोगमा हेटौंडा११ थाना भर्याङमा प्रसारण लाइनका लागि सबस्टेसनको काम पनि धमाधम भइरहेको छ । हेटौंडाढल्केवरइनरुवा ४०० केभीएका लागि सबस्टेसन निर्माणको काम पनि भइरहेको छ । नेपाल विद्युत् प्राधिकरणका कार्यकारी निर्देशक कुलमान घिसिङले पनि उक्त क्षेत्रका सबस्टेसनको अनुगमन गरेका थिए ।
कृषकलाई परिचयपत्र,"व्यावसायिक कृषकमा कम्तीमा ५ वटा दुधालु गाईभैंसी, ५ वटा बाख्रा वा दस रोपनी जग्गामा व्यावसायिक उत्पादन गर्ने र ५ वटा टनेलमा व्यावसायिक कृषि खेतीमा संलग्न हुने कृषक पर्छन् । व्यावसायिक उन्मुख कृषकमा २ देखि ४ वटा दुधालु गाईभैंसी, २ देखि ५ वटा बाख्रा र तीन रोपनीमा व्यावसायिक खेती गर्ने वा ५ वटा टनेलमा कृषि खेती गर्ने समेटिनेछन् । नगरपालिकाले बनाएको मापदण्डमा साना किसानअन्तर्गत ५ देखि १० वटासम्म दुधालु गाईभैंसी, त्यत्ति नै संख्यामा बाख्रा, एकदेखि ३ रोपनीसम्म व्यावसायिक खेती गर्ने र ५ वटा टनेलमा कृषि खेती गर्ने किसान पर्छन् । निर्वाहमुखी किसानअन्तर्गत ५ वटासम्म दुधालु गाईभैंसी, एक रोपनीभन्दा कम क्षेत्रमा खेती गर्ने र एकदेखि ५५ वटासम्म बाख्रापालन गर्ने किसान प्राथमिकतामा पर्छन् ।"
डाँडा सर्यो कुहिरो,"पहिला कुहिरो लाग्ने ठाउँमा अहिले नलाग्नुको कारण बढदो विश्वव्यापी तापक्रम भएको प्राकृतिक प्रकोप तथा जलवायु अनुकूलनविज्ञ गेहेन्द्र गुरुङको भनाइ छ । कुहिरो बन्न निश्चित किसिमको तापक्रम र सापेक्षिक आर्द्रता चाहिन्छ, उनले भने, तापक्रम बढ्दै जाँदा कुहिरो बन्ने नियमित प्रक्रियामा असर पर्छ ।"
३ नयाँ खेलाडी,"रामेछापका दुर्गाबहादुर खड्काले त्रिभुवन आर्मी क्लबमा आएपछि भलिबलको आधारभूत ज्ञान लिएका हुन् । २०७२ सालमा नेपाली सेनामा आबद्ध भएको २ वर्षपछि मात्रै उनले भलिबल खेल्न थाले । कपिलकिशोर श्रेष्ठ र जगदीश भट्टले भलिबल सिकाएको बताउने २५ वर्षीय दुर्गाले मिडिल ब्लकरको पोजिसनमा खेल्छन् । पहिलो प्रयासमै राष्ट्रिय टोलीमा स्थान बनाउन सकेकोमा उनलाई विश्वास नै लागेको छैन । म टिममा परेँ भन्ने थाहा पाउँदा विश्वास नै लागेको थिएन, राष्ट्रिय खेलाडीले भरिएको आर्मी टिमबाट पनि मैले नियमित खेल्ने अवसर पाएको धेरै भएको थिएन, उनले भने, टिममा परेपछि सुरुआती ६ जनाभित्र पर्ने आशा स्वाभाविक रूपमा हुन्छ । म पनि प्रयास गर्नेछु, प्रशिक्षकले सिकाउनुभएको सीप कार्यान्वयन गर्नेछु ।"
निमेशलाई चीनमा अर्को स्वर्ण,निमेशले १० हजार मिटर ट्र्याक एन्ड फिल्डमा पनि प्रतिस्पर्धा गर्नेछन् । यो विधाको प्रतिस्पर्धा अर्को आइतबार हुनेछ । सिंगापुर पुलिस फोर्समा कार्यरत निमेश सिंगापुरको घरेलु प्रतियोगितामा स्थापित धावक हुन् । सिंगापुरमा हुने मध्यम दूरीका प्रायः प्रतिस्पर्धा जितिसकेका निमेशले त्यहाँको राष्ट्रिय च्याम्पियनलाई समेत पराजित गरिसकेका छन् ।
पहिलो खेल ताप्लेजुङ र इलाम,"भदौ ४ र ५ गते सेमिफाइनल खेल हुनेछन् । नेपाल र भारतका गरी १० टिमको सहभागिता रहेको छ । लाखेजात्रा खेल सञ्चालन समितिद्वारा आयोजित प्रतियोगिताका विजेताले ५ किलो चाँदीमा ३ तोला सुनजडित कपसहित नगद ३ लाख ११ हजार पुरस्कार प्राप्त गर्नेछ । उपविजेताले १ लाख ५१ हजार नगदसहित प्रमाणपत्र र ट्रफी पाउनेछ । म्यान अफ द म्याचलाई ५ हजार र म्यान अफ द फाइनलले १० हजार रुपैयाँ पाउनेछन् । उदियमान खेलाडी, उत्कृष्ट प्रशिक्षक, मिडफिल्डर, रक्षक र स्ट्राइकरका साथै सर्वोत्कृष्ट खेलाडीलाई ६ हजार रुपैयाँ प्रदान गरिने आयोजकले जनाएको छ । दैनिक ५ हजार दर्शकले हेर्न मिल्ने गरी बाँसको प्याराफिट बनाउने काम भइरहेको छ । खेल सञ्चालक समिति अध्यक्ष नारायण थापाका अनुसार साउन २८ गतेसम्म प्याराफिट निर्माण तथा मैदान मर्मतको काम सम्पन्न हुनेछ । खेलाडीलाई बस्नेखाने व्यवस्था सदरमुकामका होटलमा गरिएको छ ।"
पुलिस स्कुल हावी,"काभ्रे (कास) नेपाल पुलिस स्कुल साँगा १३ औं संस्करणको अन्तरविद्यालय ब्याडमिन्टन प्रतियोगितामा हावी भएको छ । ७ विद्यालयका ६६ खेलाडीलाई विभिन्न उमेर समूहमा प्रतिस्पर्धी रहेकामा धेरैमा पुलिस स्कुलका खेलाडीले जिते । आइतबार अन्तिम दुई खेलमा पुलिसकै सविना बजगाईं र लाक्पा तामाङ विजयी भए । १७ वर्षमुनिका छात्रहरूको प्रतिस्पर्धामा काठमाडौं वर्ल्ड स्कुलका आयुष प्रजापति प्रथम र पुलिसका आयुष चन्द दोस्रो तथा १५ वर्षमुनिका छात्रमा पुलिसकै दीप्तिक न्यौपाने प्रथम र जनक कार्की दोस्रो भए । १३ वर्षमुनिका छात्रामा पुलिस स्कुलका याश्री चन्द प्रथम र विद्यासागर स्कुलकी ओसिन क्षत्री दोस्रो भए । ११ वर्षमुनिका छात्रमा पुलिसका खगेन्द्र भण्डारी प्रथम र जिप्रल खत्री दोस्रो, सोही उमेर समूहका छात्रामा पुलिसका प्रकृति शाह प्रथम र स्मृति खडका दोस्रो भए । उदियमान खेलाडी खगेन्द्र भण्डारी र दीप्तिक न्यौपाने घोषित भए । सविना बजगाईं उत्कृष्ट खेलाडी घोषित भइन् ।"
क्युमेडलाई उपाधि,"भक्तपुर (कास) स्तन क्यान्सरपीडितको सहयोगार्थ फुटसल प्रतियोगिता क्युमेड फर्मुलेसन प्रालिलले जितेको छ । असहाय एवं विपन्न स्तन क्यान्सरका बिरामीहरूको सहयोगार्थ शनिबार भक्तपुरमा चिकित्सक, औषधि उत्पादक तथा वितरकहरू बीचको प्रतियोगितामा क्युमेडले मध्यपुर अस्पतालका चिकित्सकहरूको टोलीलाई ४२ गोलले हराएर पहिलो भएको हो । क्युमेडले उपाधिसँगै नगद ७ हजार र उपविजेता मध्यपुरले भने पाँच हजार रुपैयाँ पायो । क्युमेडका हरि थापा ११ गोलका साथ सर्वाधिक गोलकर्ता बने । स्तन क्यान्सर सर्भाइभर समूह नयाँ उमंगद्वारा आयोजित प्रतियोगितामा ६ टिम सहभागी थिए । विजेताहरूलाई भक्तपुर क्यान्सर अस्पतालका पूर्वमेडिकल निर्देशक डा प्रकाशराज न्यौपानले पुरस्कृत गरे । नयाँ उमंगले क्यान्सरसम्बन्धी जनचेतना फैलाउनुका साथै स्तन क्यान्सरका सर्भाइभरहरूलाई एकजुट गर्ने अध्यक्ष अनिता बस्नेतले बताइन् ।"
"क्रिकेट पिच भत्काउँदै, बनाउँदै","उपभोक्ता समितिले वर्षातका कारण काम अधुरै रहेकाले भदौदेखि काम गर्ने बताउँदै आएको छ । तर सचिवले भने, भदौदेखि काम गर्न त बजेट हुनुपर्यो नि त्यो शीर्षकमा ? उपभोक्ता समितिले आफैं गर्छन् भने राम्रो हो ।स्वास्थ्य कार्यालय मोरङका प्रमुख ज्ञानबहादुर बस्नेतले बजेट दिनुअघि रंगशालामा निरीक्षण गरिएको र त्यहाँ कुनै पिच नदेखिएको बताए । भौतिक निर्माणका लागि प्राविधिक कर्मचारी नरहेको स्वास्थ्य कार्यालयका लागि मैदान निर्माणको काम नयाँ भएको उनले बताए । उपभोक्ता समितिले जति काम गरेको बिल भर्पाई पेस गरेको छ, सोहीअनुसार रकम भुक्तानी दिएका हौं, उनले भने, पिच निर्माणको काम त पूरा भएको छैन तर अब बजेट पनि आएको छैन हाम्रो कार्यालयमा । जिल्ला स्वास्थ्य कार्यालयसँग गत जेठ २० गते सम्झौता गरेको थियो । स्वास्थ्य कार्यालयले क्रिकेट मैदानका लागि आएको ८५ लाख रुपैयाँ बजेटमध्ये ४२ लाख रुपैयाँको पिच रोलकर, ग्रास कटरसहितका उपकरण टेन्डरमार्फत खरिद गरेर बाँकी ४३ लाखबाट पिच निर्माण गर्न जिम्मा दिएको हो ।"
एसओएसको जित,काठमाडौं (कास) एसओएसले चौथो बीआईबी अन्तरविद्यालय बास्केटबल प्रतियोगिताको सिनियर ब्वाइजमा आइतबार इस्ट पोललाई २८१८ ले पराजित गरेको छ । विजेता टोलीका लागि अपार गौतमले ११ अंक जोडे । सिनियर ब्वाइजमै टीआईएले अरुणिमालाई ५३१६ तथा न्यु बुद्ध प्रकाशले बूढानीलकण्ठलाई ४५२९ ले हराए । टीआईएका निकेश कार्कीले १४ तथा न्यु बुद्ध प्रकाशका सरोजकुमार तामाङले १८ अंक बटुले ।
मोरङ क्रिकेटसँग स्पष्टीकरण,"उपभोक्ता समितिले जिल्ला खेलकुदलाई पत्र पठाएर पिच निर्माण गर्ने अनुमति मागेको भए पनि समितिले कुनै निर्णय नगर्दै पुरानो पिच भत्काएर नयाँ निर्माणको काम सुरु गरेको उनले बताए । पिच निर्माण गर्नका लागि उपभोक्ता समितिले अनुमति माग्दै पत्र पठाएको थियो, जिल्ला खेलकुद विकास समितिका कार्यालय प्रमुख देवराज कटालले भने, बैठक बसेर निर्णय गर्न नपाउँदै पिच भत्काएछन् । क्रिकेट मैदान र पिच निर्माणका विषयमा आफूहरूलाई आधिकारिक रूपमा कुनै विषयमा जानकारी नभएको र विभिन्न विवाद देखा परेकाले समितिले सात दिनभित्रमा के भएको हो, त्यसको लिखित जवाफ दिन स्पष्टीकरण सोधेको उनले बताए ।"

शीर्षक,विवरण
देउवापौडेल चर्काचर्की,"बैठकमा अन्तरिम संरचना निर्माण गर्दा तत्कालीन फोरम लोकतान्त्रिकसहित अन्य पार्टीबाट कांग्रेस प्रवेश गरेका नेता तथा कार्यकर्तालाई समायोजन गर्ने कि नगर्ने भन्ने विवाद पनि उब्जेको थियो । केन्द्रीय सदस्य महेश आचार्यले पार्टी विधानले पूर्वप्रतिनिधिहरूबाटै अन्तरिम संरचना निर्माणको व्यवस्था गरेकाले १४ औं महाधिवेशनबाट मात्रै समायोजन हुनुपर्ने बताएका थिए । लगत्तै उपसभापति विजय गच्छदारले कांग्रेस र तत्कालीन फोरम लोकतान्त्रिकबीच भएको सहमति पार्टीको विधानलाई हेरेर नभई राजनीतिक निर्णयका आधारमा गरिएको भन्दै समायोजनपछि मात्रै अन्तरिम संरचना निर्माण हुनुपर्ने बताए । यो पार्टीमा मैले पनि धेरै दुःख गरेको छु, विशेष परिस्थितिले पार्टी विभाजित भयो । तर, अहिले यही पार्टीमा फर्किएको छु, गच्छदारको भनाइ थियो, दुई पार्टीबीच एकीकरण राजनीतिक निर्णयबाट भएको हो, विधानले निर्धारण गरेर होइन । विधान देखाएर सम्झौताविपरीतको कुरा उठाउन पाइन्न ।"
भ्यु टावरमा हुन्डी रकम,"टावरबाट पूरै काठमाडौंको दृश्यावलोकन गर्न सकिने सम्झौतामा छ । टावरलाई व्यापारिक केन्द्रका रूपमा विकसित गरिनेछ । टावरमा प्राचीन कला झल्कने विभिन्न किसिमका डिजाइन निर्माण गर्न लगाइनेछ । टावरमा चारवटा मनोरञ्जन हल, बैंक, अस्पताल, रेस्टुरेन्ट, पुस्तकालयसमेत बनाइनेछ । टावरका प्रत्येक तला चौबीसै घण्टा खुला रहनेछन् । पहिलो तीस वर्षसम्म निर्माण कम्पनीले नै टावर सञ्चालन गर्नेछ । त्यसपछि महानगरलाई हस्तान्तरण गर्नेछ । टावर निर्माण गर्न करिब साढे तीन अर्ब रुपैयाँ लाग्ने अनुमान कम्पनीको छ । कम्पनीले प्रत्येक वर्ष जमिनको सत्तरी लाख रुपैयाँ भाडा तिर्ने र भाडादर वर्षैपिच्छे दस प्रतिशतले बढ्ने पहिलो चरणको सम्झौता छ । टावर दुई वर्षभित्र सम्पन्न गर्ने, प्रत्येक वर्ष महानगरलाई २ करोड ३५ लाख राजस्व बुझाउने सम्झौतामा उल्लेख छ ।"
अपर्झट आकस्मिकता,तत्कालीन एमालेको प्रचार विभागमा बसेर पार्टीका प्रकाशन र प्रचारका काममा समेत भूमिका निर्वाह गरिसकेका भट्टराई संसद्भित्र संसदीय सुनुवाइ समिति र शिक्षा समितिमा बसेर काम गरिरहेका थिए । भट्टराईलाई मन्त्री बनाउन पार्टीभित्रबाट सुरुदेखि नै दबाब थियो । पहिलो चरणको मन्त्रिपरिषद् विस्तारकै क्रममा भट्टराईको नाम आए पनि पार्टीभित्रको गुटबन्दीका कारण उनी सूचीमा परेनन् । चुनावका बेला अध्यक्ष ओलीले नै भट्टराईको निर्वाचन क्षेत्रमा पुगेर जितेपछि मन्त्री बनाउने आश्वासन दिएका थिए । चुनाव जितेपछि सरकार बनाउने बेला भट्टराई पार्टीभित्रको आन्तरिक खिचातानीको सिकार बने । उनी नेकपाभित्र माधव नेपाल समूहनिकट हुन् । तत्कालीन एमालेको महाधिवेशनमा नेपाल समूहबाटै सचिव निर्वाचित भएका थिए ।
संसद् अवरोधको गुत्थी,"विपक्षी दलले सर्लाहीको घटनालाई राष्ट्रिय मुद्दा बनाइरहँदा सत्तापक्षले त्यसलाई सामान्य नजरबाटै हेरिरहेको छ । एउटालाई गम्भीर लाग्ने अर्कोलाई लाग्दैन, नेताहरू यहीँनिर क्षमता प्रदर्शन गरेर जान जरुरी छ, उनले भने, एकले अर्कालाई सुन्न र सहमत बनाउन सक्नुपर्छ । सहमतिबाट गयो भने मात्रै परिणाम आउँछ ।"
फेरि रोकियो बैठक,"कांग्रेस सांसद गगनकुमार थापाले संसद् अवरुद्ध नहोस् भन्ने चाहे पनि सभामुखले स्वतन्त्र भएर काम गर्न सक्ने हुन् कि होइन न् भन्ने प्रश्न उठेको बताए । सभामुख आफैंले समिति बनाउने वचन दिएको स्मरण गराउँदै थापाले भने, उहाँले सरकारलाई सोधेपछि सबै कुरा रोकियो । सभामुख संसद्को अभिभावक बन्न नसकेको र सरकारको छायाका रूपमा काम गरेको उनको आरोप छ । राजपाका नेता तथा सांसद राजेन्द्र महतोले सरकारले संसदीय छानबिन समिति बनाउन नचाहेको आरोप लगाए । सरकार निरंकुशतातर्फ उन्मुख भएको भन्दै माग पूरा नभएसम्म विरोध जारी रहने उनले बताए ।"
भेटिँदै डेंगु र स्क्रबटाइफस,"बिरामीलाई निःशुल्क रगतमकवानपुरको एक गाउँपालिकाले बिरामीलाई आवश्यक पर्ने रगतका लागि रकम उपलब्ध गराउने भएको छ । रगत खरिद गर्न नसकेर कसैले पनि समस्या भोग्न नपरोस भनेर वकैया गाउँपालिकाले रकम उपलब्ध गराउने निर्णय गरेको अध्यक्ष दामोदर खनालले वताए । उपचार गर्ने क्रममा अस्पतालमा रगतको अभाव हुने, गाउँलेले रगतको व्यवस्था गर्न नसक्ने र रकमको पनि अभाव हुने भएकाले ब्लड बैंक हेटौंडासँग गाउँपालिकाले सहकार्य गरेको हो । रगतका निम्ति लाग्ने शुल्क गाउँपालिकाले ब्लड बैंक हेटौंडालाई उपलब्ध गराउने नीति छ । रगतको व्यवस्था गर्न नसकेर दुर्गम गाउँका केही बिरामीले ज्यान गुमाएको घटनापश्चात् रगतको व्यवस्था गरिदिने निर्णय गरेको हो, उपाध्यक्ष सरला बोलखेले भनिन् । गाउँका बिरामीले हत्तपत्त रगत नपाउने, पाए पनि पैसा नहुने भएकाले चालु आवदेखि उक्त नीति पारित गरेको उनले सुनाइन् । ब्लड बैंकसँग एक प्रिन्ट रगत खरिद गर्न साढे ८ सय रुपैयाँ पर्छ । बकैयाका बिरामीलाई आवश्यक पर्ने रगत ब्लड बैंकले उपलब्ध गराउने र गाउँपालिकाले भुक्तानी गर्ने सहमति भएको छ ब्लड बैंक हेटौंडाका प्रमुख टंकप्रसाद दाहालले बताए ।"
कांग्रेसले भन्यो प्रदेशसभा तत्काल,"विधेयकमाथि छलफल अगाडि बढेनप्रदेशसभाको बैठक नहुँदा समितिमा पठाइएको विधेयकमाथिको दफावार छलफल पनि रोकिएको छ । प्रदेशसभाको बैठक सञ्चालन भएको समयमा नै समितिको बैठक आहृवान गर्ने गरिएको छ । केही महत्त्वपूर्ण विधेयक समितिमा नै अडकिएको छ । प्रादेशिक व्यापार व्यवसाय सम्बन्धमा व्यवस्था गर्न बनेको विधेयक, मदनकुमार भण्डारी स्वास्थ्य विज्ञान प्रतिष्ठान सम्बन्धमा व्यवस्था गर्न बनेको विधेयक, प्रदेश सूचनाको हक सम्बन्धमा व्यवस्था गर्न बनेको विधेयक, वनसम्बन्धी विधेयकजस्ता महत्त्वपूर्ण विधेयकमाथिको छलफल पनि रोकिएको छ । प्रदेशसभाको बैठकमा नै सांसद आएको बेला समितिको बैठक बोलाइन्छ, प्रदेश मामिला समितिका सभापति माधव पौडेलले भने, अरु बेला समितिको बैठक हुन्न । सांसद प्रदेशसभा बैठक सकिएपछि आफ्नो क्षेत्रमा फर्किने भएकाले पनि बैठक बस्न समस्या हुने गरेको छ । समितिले विधेयकमाथि सरोकारवालासँग छलफल भने गरिरहेको छ ।"
"चेपाङ चाहन्छन् शिक्षा, स्वास्थ्य र रोजगारी","रत्ननगर नगरपालिकास्तरीय संघका अध्यक्ष रिसल्ला चेपाङ नगर क्षेत्रभित्र बस्ने ७० प्रतिशत चेपाङको लालपुर्जा नभएको बताउँछन् । लालपुर्जा नभएपछि नगरभित्र सेवा लिन अनेक अप्ठ्यारा पर्दोरहेछन्, उनले भने, सरकारले दिने सेवा नै लिन नपाइने भएपछि हाम्रा लागि के योजना आए भन्नु ?"
धानमा हाल्ने मलको हाहाकार,"रासायनिक मल खेतमा राख्नुपर्ने चलनले किसान मर्कामा परेको ढकालको बुझाइ छ । किसानलाई मल हाल्ने बानी पारिदिए, उनले भने, नत्र भने पहिला गोठेमल हालेर किसानले धान फलाउँथे । अब त माटो बिग्रीसक्यो नहाली हुँदैन । मकैपछि पछिल्लो धानबाली हो । जिल्लाका अधिकांश किसानले धानमा युरिया मल प्रयोग गर्छन् भने थोरैले मिसाएर डीएपी हाल्छन् ।"
सवारी साधनमा आगजनी,हेटौंडा (कास) नेत्रविक्रम चन्द समूहका कार्यकर्ताले मकवानपुरमा बुधबार बिहान गाडीमा आगजनी गरेका छन् । हेटौंडामा शंकास्पद वस्तु भेटिएको थियो । बन्दको पूर्वसन्ध्यामा मकवानपुरको इन्द्रसरोवर गाउँपालिका४ फाखेल हुमाने भन्ज्याङमा निजी कारमा आगजनी गरेका छन् । हेटौंडाबाट काठमाडौंतर्फ जाँदै गरेको बा १४ च ८२३४ नम्बरको कारमा आगजनी गरेका हुन् । कारमा सवार दुई जनालाई ओरालेर आगजनी गरेको जिल्ला प्रहरी कार्यालय मकवानपुरका प्रहरी नायव उपरीक्षक यज्ञप्रसाद भट्टराईले बताए । कार पूर्णरूपमा जलेको छ । यसैगरी मकवानपुरको मनहरी गाउँपालिका ९ ज्यामिरे खरङ्गामा बा ५ ख १७३९ नम्बरको ट्रकमा आगजनी गरेको जिल्ला प्रहरी कार्यालय मकवापनुरका प्रहरी उपरीक्षक मुकेशकुमार सिंहले बताए । गुडिरहेको ट्रकमा टाढैबाट अज्ञात समूहले पेट्रोल बम प्रहार गरेका थिए । ट्रकको अगाडिको भाग मात्र जलेको छ । शंकास्पद वस्तु नेपाली सेनाको टोलीले डिस्पोज गरेको थियो ।
वडाका कागजात जलाइए,"त्यसैगरी नुवाकोट ककनी गाउँपालिका १ कागतीगाउँमा रहेको वडा कार्यालय भवनमा अज्ञात समूहले पेट्रोल बम प्रहार गरी क्षति पुर्याएको छ । प्रहरीका अनुसार गएराति ४५ जनाको समूहमा आएका व्यक्तिले कार्यालयमा पेट्रोल बम प्रहार गरेका थिए । पेट्रोल बम प्रहारपछि कार्यालयमा रहेका दुई वटा कम्प्युटर, कागजपत्र, फर्निचर, चार थान पंखा जलेको जिल्ला प्रहरी कार्यालयका सूचना अधिकारी एवं डिएसपी राजेश थापाले जानकारी दिए । बम प्रहारवाट आगलागी भएपछि स्थानिय र प्रहरीको सहयोगमा आगो नियन्त्रणमा ल्याइएको थियो ।"
साइबर मुद्दा बढे,"काठमाडौंमा मात्र मुद्दा दर्ता हुने हुँदा साइबर अपराधको न्यायिक पहुँच उपत्यकाबाहिर न्यून छ । उजुरी र न्यायका लागि काठमाडौं आइपुग्नुपर्ने झन्झटले पीडितहरू न्यायबाट टाढै छन् । उपत्यकाबाहिर सेवा प्रवाहका लागि जनशक्ति तथा साधनस्रोतको कमी भएको ब्युरोको भनाइ छ । साइबर अपराधसम्बन्धी प्रस्ट कानुनी प्रावधान छैन । यसबाहेक संस्थागत क्षमता बलियो भइसकेको अवस्था छैन । मुलुक भरका विद्युतीय अपराधसम्बन्धी मुद्दा हेर्ने एकल निकायका रूपमा काठमाडौं जिल्ला अदालत मात्र छ । ०६४ देखि काठमाडौं जिल्ला अदालतलाई साइबर अपराधको क्षेत्राधिकार तोकिएकोमा एउटै मात्र अदालत भएका कारण यसबाट पाइने न्याय ढिलो, खर्चिलो, झन्झटिलो हुनुका साथै सहर पहुँचमा नभएको सरोकारवाला व्यक्तिको गुनासो छ । इन्टरनेट तथा प्रविधिको बढ्दो लोकप्रियतासँगै बढेको साइबर अपराध न्यूनीकरणका लागि प्रयोगकर्ता आफैं सचेत हुनुपर्ने डीआईजी श्रेष्ठको सुझाव छ । आफ्नो पासवर्ड कसैलाई दिनु हुँदैन, समयसमयमा परिवर्तन गरिरहनुपर्छ, उनले भने, इमेलमा काम गरिसकेपछि साइन आउट गर्नुपर्छ । सामाजिक सञ्जालमा अनावश्यक तस्बिर राख्ने, व्यक्तिगत विवरण राख्ने, अपरिचित व्यक्ति वा संस्थाबाट आएको इमेल नखोल्ने, इमेल तथा मोबाइलमा आउन सक्ने आकर्षक उपहार चिठ्ठाको भर नपर्ने, मेल वा मेसेन्जरमा आएको अनावश्यक लिङ नखोल्नेलगायत कार्य गरे मात्र पनि अपराध न्यूनीकरणमा सहयोग पुग्ने उनको भनाइ छ । प्रत्येक कम्प्युटर प्रयोगकर्ताले सेक्युरिटी सफ्टवेयरहरूको प्रयोग गर्नुपर्ने, विद्युतीय उपकरण मार्फत कुनै पनि अश्लील सामग्री आदानप्रदान गर्न नहुने प्रहरीको सुझाव छ ।"
शुक्रबार शैक्षिक मेला,"नेपालमा उच्च शिक्षा लिन चाहाने विद्यार्थीलाई लक्षित गरी शैक्षिक मेला आयोजना गर्न लागिएको हो, आयोजक संस्थाका प्रमुख कार्यकारी अधिकृत जीवन लामा गोलेले बुधबार आयोजित पत्रकार सम्मेलनमा भने, ६ वर्ष अगाडि सुरुवाती कालमा जुन अन्योल थियो, आज त्यो छैन । ढुक्क साथ स्वदेशमै उच्च शिक्षा हासिल गर्न विद्यार्थीलाई भन्न सक्ने भएका छौं । स्तरीय शिक्षा दिने संस्थाहरूमा छन् । स्नातक पढ्न विदेश जानु पर्दैन ।"
क्याफेमै सार्वजनिक शौचालय,मुलुकको केन्द्रीय राजधानी रहेको काठमाडौं महानगरभित्र सार्वजनिक शौचालय अत्यन्त कम संख्यामा छन् । भएका शौचालय पनि सरसफाइ र पानीको अभावले अत्यन्त फोहोर छन् ।
"सभामुख, उपसभामुख संवैधानिक विवाद टुंग्याऊ",विवाद अब न्यायालयमा पुगिसकेकाले यसको छिनोफानो पनि सर्वोच्चबाटै हुनुपर्छ । बरु सम्मानित सर्वोच्च अदालतले संवैधानिक विवादको यो विषयलाई हेर्न नभ्याउने भनेर पन्छिनुको सट्टा सक्दो छिटो छिनोफानो गरिदिनु नै सबैभन्दा श्रेयस्कर हुन्छ ।
किन चाहियो स्कुल विभाग ?,"जब गर्नु अर्कै थोक छ भने स्कुल खोलेर के हुन्छ ? बरु खोल्नुहोस् अखडा, जहाँ छिर्केदाउ लगाउन र आफ्नै कमरेडलाई पछार्न तालिम दिइयोस् । खोल्नुहोस् यस्तो कोचिङ सेन्टर, जसले विचारको हैन, चाकडीको भाषा सिकाओस् । यदि गुटवाद, सत्तावाद, अवसरवाद नै पढ्ने हो भने नेकपालाई स्कुल किन चाहियो ? त्यसका लागि नेताहरूका कोठरी नै काफी छन् । त्यसैले प्रिय कमरेडहरू, स्कुल विभागको लफडामा समय नफ्याँक्नुहोस् । आउनुहोस्, कृपया स्कुल भत्काउनुहोस् र दासशाला बनाउनुहोस् । आजको नेकपाका लागि त्यो नै सही र ऐतिहासिक निर्णय हुनेछ । अन्यथा, नेकपाको वैचारिक पुनर्गठन आजको आवश्यकता हो । नेकपाको सांस्कृतिक पुनर्गठन आजको आवश्यकता हो । यो अर्थमा नेकपाका अगाडि मात्र दुइटा बाटा छन् । पहिलो, सत्ताको मायाजाल नै राजनीतिको सर्वोपरि सत्य हो भन्ने स्थापित गर्ने । त्यही लेख्ने, त्यही पढ्ने, चाकडी र चाप्लुसी पढाउने । मान्छेलाई भुत्ते बनाउने । मानवीय मूल्यमान्यताको तेजोवध गर्ने र पूर्वाग्रहको शिर उठाउने । दोस्रो बाटो छ, राजनीतिका आदर्शहरूलाई पार्टी, राज्यसत्ता र समाजमा स्थापित गर्ने । कमरेडहरू कुन बाटो हिँड्ने ? पहिलो बाटो नै प्रिय छ भने तपाईंहरूले गर्ने स्कुल विभागको पजनी फगत एक थान मठाधीशको आत्मतुष्टि मात्र हुनेछ, जसको राजनीतिमा कुनै अर्थ छैन ।"
हिरोहरू हेग जाँदैनन्,"नेकपाका एक अध्यक्ष पुष्पकमल दाहालको हेग लगे हिरो भन्ने भनाइले सामाजिक सञ्जाल भरिएको छ । दाहाललाई हिरो बनाउन उनकै दल, विपक्षी वा जनताले हेग पुर्याउँछन् वा पुर्याउँदैन्, त्यो समयले बताउला । अहिलेको प्रश्न हाम्रो समाजमा कस्तो संस्कृतिले बढावा पाइरहेको छ भन्ने हो । कसैलाई धेरै भ्रष्टाचार गरेर हिरो बन्ने धोको छ, कसैलाई ज्यादाभन्दा ज्यादा प्रहरी घेरामा बसेर खुल्ला सडकमा सवार हुँदा हिरो बनिने बुझाइ छ । कसैलाई विभिन्न मन्त्रालयको गाडी तानेर धेरैभन्दा धेरै गाडी आफ्नो कब्जामा राख्दै हिरो भएको महसुस छ । विडम्बना, आम जनताको काम गरेर यो राष्ट्रलाई समृद्ध बनाउँदा आफू हिरो बन्ने सपना भने कसैले देखेका छैनन् । कोही जनता के आफ्नो नेता अन्तर्राष्ट्रिय अदालतबाट दण्डित भएको हेर्न चाहन्छन् होला ? तैपनि हाम्रा नेतालाई किन यस्ता काममा सधैं हिरो हुने चाहनाले लखेटिरहेको छ ? अख्तियार वा हेग गएर हिरो हुनुभन्दा बाढीपहिरोका कारण पालमुनि रात काटिरहेका ती नागरिकसँग एकरात बिताएर आए देशको अवस्था थाहा हुन्थ्यो । रामकृष्ण बराल, जोरपाटी २बेलैमा विवेक भन्ने कान्तिपुरमा प्रकाशित सम्पादकीयमा उल्लेख विषयवस्तुले राजनीतिक वृत्तमा एक खालको सनसनी पैदा गरिदिएको छ । कि आफै जान्नु कि अरुले सिकाएको मान्नु भन्ने आहान नेपाली उखान स्मरण गराएको छ । छिट्टै विवेकी होऊ भनेर दर्शाइदिँदा पनि नमान्नेलाई कस्तो विशेषणले सम्बोधन गर्ने ? द्वन्द्वकालीन मानव अधिकार उल्लंघनका पीडितहरूले आजसम्म पनि न्यायको छनक पाएका छैनन् । पीडितहरूका घाउ डाहा हुनेगरी चहर्याइरहेको छ । उक्त घाउमा मल्हमपट्टी लगाउने मनसायले शक्तिशाली आयोग पनि बने । पदावधि सकिएका दुवै आयोगका अध्यक्षहरू नियुक्ति गरी काम चुस्त र प्रक्रिया प्रभावकारी बनाउनुको सट्टा मेरो पक्ष र तेरो पक्ष भन्ने होड चल्नु विडम्बनापूर्ण छ । द्वन्द्वका ज्यादती टुंग्याउन शीर्षस्थ नेताहरू एक नभएसम्म कसैको दाल नगल्ने परिस्थिति छ । देशमा दस वर्षसम्म चलेको सशस्त्र युद्धपछि शान्ति वार्ताका माध्यमबाट आन्दोलनरत दल तत्कालीन नेकपा माओवादी अन्ततः बुलेटलाई विश्राम गर्दै व्यालेटबाट राजनीतिको मजधारमा छ । कहिले आफै सत्तामा र कहिले जोकसैलाई पनि सत्तामा पुर्याउने प्रमुख साझेदारका रूपमा राजनीतिको केन्द्रमा छ । तैपनि विवेक शून्य हुने खेलमा किन मुलुक अघि बढ्दैछ ? श्यामसुन्दर कुइँकेल, हाँडीगाउँ, काठमाडौं"
"बैंक मोटायो, ऋणी दुब्लाए","राष्ट्र बैंकको सहमति नलिई ब्याज बढाउने बैंकहरूमा लगानी गर्ने सरकार र साहुहरू पुरानो समयको जमिनदार बनिरहेका छन् । पुरानो समयमा धनी व्यक्तिहरू भारतबाट मटितेल, नुन र अन्य सामग्री ल्याई गरिबहरूलाई नगद अथवा सादा कागजमा ल्याप्चे लगाई उधारोमा दिन्थे । समयमा उधारो रकम नतिरे जग्गाहरू हडपी जमिनदार बन्थे । अहिलेका बैंकहरू पनि त्यस्तै बन्न खोजेका छन् । व्याजको मारमा धनीधनी बन्दैछन् । गरिब झन् झन् गरिब हुँदैछन् । यसबाट जोगिन नेपाल राष्ट्र बैंकले केही बैंकमार्फत बिना व्याज कारोबार गर्ने बैंक सुरु गर्न उत्तम होला । जस्तै पाँच लाख रुपैयाँभन्दा बढी ऋण माग्नेहरूबाट व्यापारिक योजना लिने र नाफानोक्सान दुवैमा साझा रहनेगरी लगानी गर्ने । हिसाबकिताब दुरुस्त राख्ने व्यवस्था मिलाई त्रैमासिक आयव्यय लिने । यसका लागि आफ्नो दक्ष एकजना कर्मचारी त्यसै व्यापारबाट तलबभत्ता खाने व्यवस्था मिलाउने । यसो गर्नसके जनता व्याजबाट मुक्त भई स्वावलम्बन बन्न सक्थे । धेरैले रोजगारी पनि पाउँथे । हाशिम अन्सारी,राजविराज, सप्तरी"
स्वदेशकै स्तरीय बनाऊ,"प्रधानमन्त्री केपी शर्मा ओली आफ्नो उपचारका लागि शनिबार पुनः सिंगापुरतर्फ जानलागेका छन् । पहिलेपहिले पनि उनी भारत र थाइल्यान्ड जान्थे । अन्य थुप्रै नेता पनि स्वास्थ्य जाँचको लागि विदेश जाने गरेका छन् । केही अघि पुष्पकमल दाहालले पनि पत्नी सीतालाई विदेश लगेका थिए । पूर्व राष्ट्रपति डा रामवरण यादव नेपालमै हुनसक्ने सानो समस्यामा पनि जापान गएको भन्दै आलोचित भएका थिए । नेता, मन्त्री, प्रधानमन्त्रीहरूले निजी पैसामा विदेश गई उपचार गराएमा भन्नु केही छैन । तर नेपालमै उपचार सम्भव रहेको कुरामा समेत गरिब देशका जनताको पसिनाबाट उठाएको राजस्वबाट विदेशमा गई उपचार गर्नु ठिक होइन । नेपालको मेडिकल बोर्डले स्वास्थ्य जाँच गरेर नेपालमा उपचार हुन सक्दैन भनेर रिपोर्ट दिएपछि मात्र उपचारका लागि विदेश जानुपर्छ । त्यसो त यस्तो रिपोर्ट दिने मेडिकल बोर्ड कति स्वतन्त्र रूपमा काम गर्न सक्षम छ भन्ने पनि हो । कुनै उपचार विदेशमा हुनसक्छ, नेपालमा सक्दैन भने त्यसको कारण खोजिनुपर्छ । डाक्टर नभएर हो वा उपकरण नभएर हो ? यसले भोलिको व्यवस्थापनमा सघाउँछ । राम्रो डाक्टर, राम्रो उपकरण भएमा नेपालमै उपचार गर्न सबै लालायित हुनेछन् । नेताहरू पनि हुनुपर्छ । यसका लागि सरकार र निजी क्षेत्र मिलेर वातावरण बनाउनुपर्छ । गोपाल देवकोटा, गोकर्णेश्वर ८ जोरपाटी"
पर्व र बालअधिकार,"भक्तपुरमा गठेमंगल पर्वका अवसरमा राक्षस दहनको आगोमा बालकलाई नघाउँदै गरेको तस्बिर हेर्दा खुसी लागेन । कलिला बालबालिकालाई रुन्चे नलागोस् र बिरामी नहुन् भन्ने मान्यता राखेर गरिने यस प्रकारको कार्यले बालबालिकालाई यातना दिए जस्तो लाग्यो । रुढीवादी मान्याताका आधारमा यसरी कलिला बालबालिकाहरूलाई बल्दै गरेको आगोमा नघाउनु बालअधिकार विरोधी कार्य हो । यसले बालअधिकारको उल्लङ्घन गरेको बुझिन्छ । उक्त तस्बिरमा बालक डराएर रुँदै गरेको कारुणिक अवस्था चित्रित भएको छ । विभिन्न पर्व, धर्म लगायतका मान्यता अन्धविश्वासलाई निरन्तता दिनु समाजका लागि विडम्बना हो । यसरी आगोले बालक आफै डराइरहेको छ, कसरी उसलाई रोग नलाग्ने हुन्छ ? यस किसिमको गलत अभ्यासबाट बालबालिकाहरू प्रताडित भइराखेका छन् । बालबालिकाको कलिलो दिमागमा यसले असर गर्छ । रुन्चे नलाग्ने हैन, आगोको डरले बच्चाको सातो गएको अभिभावकलाई पत्तै हुँदैन । यसरी बालबालिकाहरूलाई परम्परागत मान्यताको आधारमा गलत कार्यमा प्रयोग गर्ने प्रवृत्तिलाई समाजले स्वीकार्नु हुँदैन । बालबालिकालाई अभिभावकले किन यसो गरेको ज्ञान हुँदैन । उनीहरूले यसलाई यातनाका रूपमा लिन्छन् र रुन्छन् डराउँछन् । यस किसिमको गलत अभ्यासको बारेमा स्थानीय सरकार बेखबर भएर बस्न मिल्दैन । समुदायमा मान्दै आएका धर्म संस्कार, रीतिरिवाज, पर्व लगायतका क्रियाकलाप गर्नु स्वाभाविक भए पनि बालबालिकालाई संलग्न गराउनु गलत हो । गोविन्द विक, बुनपा १२, कपन फैका"
थरीथरीका नेवार र आरक्षणको मर्म,"वास्तविकता के भने यो सब तथ्यांकले मात्र उपल्लो नेवार जात जस्तै बौधबाँंडा, (वज्राचार्यशाक्य) वा हिन्दुब्राह्मण (राजोपाध्याय) र ६ थरीक्षत्री श्रेष्ठ (प्रधान, मल्ल, राजभण्डारी, जोशी, अमात्य आदि) को तथ्यमात्र दर्शाउँछ । राजोपाध्याय र ६ थरीहरू त जनैधारण गर्ने, वर्ण अनुसार ब्राह्मणक्षत्री जातहरू हुन् । इतिहास साक्षी छ, यिनै नेवार जातहरूले मात्र देशको सबै सुविधा पाए । यिनैले मात्र राणाकालमा बडाहाकिम, बडाकाजी जर्नेल, कर्नेल भई विर्ता र जागिर पाए । अहिले पनि तथ्यांक हेर्यो भने यिनीहरू नै देशको सुसम्पन्न र शिक्षित वर्गमा पर्छन् । तथ्यांकहरूमा नेवार यति अगाडि उति अगाडि देखाए पनि तिनले गैरसवर्ण नेवार जातहरूको वास्तविकता चित्रण गर्दैनन् । आरक्षित धेरैजसो भाग तिनै उपल्लो नेवारहरूकै हिस्सामा पर्न जान्छ । आरक्षण प्रणालीले माथि बाहेकका अधिकांश नेवारलाई फाइदा पुर्याइरहेको छैन । पोडे वा खड्गी नेवारलाई प्रधान वा राजोपाध्याय नेवारसंँग एउटै मानी दाँज्न मिल्दै मिल्दैन । नत यो कुनै हिसाबले निष्पक्ष हुन्छ । ऐतिहासिक रूपले उत्पीडित र गरिब नेवारको सट्टा नेवारका नाममा कथित उच्च जातले खाइरहने हो भने आरक्षण प्रणालीको मर्म र उद्देश्य के रह्यो त ? यही उदाहरण मधेसको उपल्लो जातिहरूमा पनि लागू हुन्छ । तसर्थ आरक्षण भनेको समाजको ऐतिहासिक दृष्टिकोणले पछाडि पारिएका वर्गको हकहित हेरेर मात्र दिनुपर्छ । नेवार समुदायको उपल्लो जातहरूलाई आरक्षण दिइराख्नुको औचित्य छैन । राजन खड्गी, काठमाडौं"
सीपको सम्मान,"आधारभूत, मध्यमस्तरीय दक्ष प्राविधिक जनशक्ति उत्पादन गरी रोजगारोन्मुख बनाउने उद्देश्यले २०४५ मा स्थापित प्राविधिक तथा व्यावसायिक तालिम परिषद् (सीटीईभीटी) अन्तर्गतका शिक्षालयहरूले सिकाइका माध्यमबाट सीप बाँड्दै आइरहेका छन् । अहिले २९२ स्थानीय तहमा सीटीईभीटीको सेवा उपलब्ध छ । शिक्षालाई रोजगारोन्मुख बनाउने हो भने सिक, कमाउ र तिर को अवधारणा अवलम्बन गरी आयआर्जनबाट निःशुल्क वा न्यून शुल्कमा सिक्ने शिक्षा प्रणालीको विकास गर्न जरुरी छ । लेखक प्राविधिक शिक्षा तथा व्यावसायिक तालिम परिषद्का सदस्यसचिव हुन् ।"
मधेस राजनीतिमा सोन चिरैया,"लालबाबु सरकारको भविष्यमा सङ्घीयताको भविष्य छ भन्नु आधी हकिकत, आधा फसाना हो । इतिहासको गतिलाई सुस्त पार्न सकिँंदो रहेछ, तर रोक्न सकिँंदैन । मधेसलाई तह लगाउन राजा महेन्द्रले सकेनन्, उल्टै जनकपुरमा दुर्घटना बेहोर्नुपर्यो । अरू कसैले पनि सक्छ भन्ने भ्रम पाल्नु व्यर्थ छ । प्रदेश २ को सरकारबारे जतिसुकै नोट छिलेर गन्ती गर्नु जस्ता उखान जन्मिए पनि सार्थक सङ्घीयता र समानुपातिक समावेशी राज्य संरचना बेगर मधेसमा सोन चिरैया स्थापित हुन सक्दैन । नेकपाभित्र मात्र होइन, नेपाली कांग्रेसभित्र पनि सङ्घीयता मन नपराउने कम छैनन् । उनीहरू लालबाबु सरकारको चाल, चरित्र र चेहरा देखाएर सङ्घीयताको चीरहरण गर्न खोज्दै छन् । आदिकालदेखि सङ्घीयता विरोधीहरूको डफ्फा छँदै छ । यस्तोमा समाजवादी पार्टी र राष्ट्रिय जनता पार्टीले केवल माग र दाबीमा नअल्झिकन प्रादेशिक सरकारको प्रभावकारितालाई स्थायी स्वरूप दिन सक्नुपर्छ, ताकि उसको ऐतिहासिक भूमिका स्थापित हुन सकोस् । सङ्घर्षको इतिहासलाई फगत श्रद्धा गरेर हुँदैन, सुव्यवस्थापनको कार्यभारले नै भविष्यका लागि विश्वास खडा गर्छ र वर्तमानमा जुझारुपन जोगाइराख्छ ।"
आरक्षणको संरक्षक अदालत,"लेखक उच्च अदालत, पाटनमा शाखा अधिकृत छिन् ।"
छुवाछूत घटनामा मिल्न दबाब,"घटना भएको ४ महिना बित्दा पनि दोषीलाई कारबाही नभएको भन्दै अधिकारकर्मीले आपत्ति जनाएका छन् । जातीय विभेदमा परेकी पीडितलाई न्याय दिलाउन सरोकारवाला मौन हुनु आपत्तिजनक छ, अधिकारकर्मी अमर सुनारले भने । वडाध्यक्ष लोकबहादुर थापाले लक्षिमाले न्याय पाउने दाबी गरे । आरोपी राजकुमारी फरार रहेकाले खोजी र अनुसन्धानको काम गरिरहेको जिल्ला प्रहरी कार्यालयले जनाएको छ ।"
ठेकेदारलाई कडाइ गर्न निर्देशन,"मेरो र मन्त्रीजीहरूको बीचमा सम्झौतामा हस्ताक्षर भएको छ । अब मन्त्रीजी र सचिवहरूबीचको सम्झौता भएर कामको गतिले तीव्रता लिने विश्वास लिएको छु, प्रधानमन्त्रीले भने । जनताले स्थिरताका लागि बहुमत दिएकाले सरकार जनताप्रति उत्तरदायी भएर काम गर्ने उनले बताए । मन्त्रीहरूले प्रधानमन्त्रीसँग गरेको सम्झौतामा वार्षिक बजेटमा उल्लेखित कार्यक्रम नै छन् । तिनै कार्यक्रम तोकिएको समयमा पूरा गर्ने प्रतिबद्धता सम्झौतापत्रमा छ । कुन काम कहिलेसम्म गरिसक्ने भन्ने मन्त्रालयगत योजना छन् । सम्बन्धित योजनामा कुन अधिकारीको के भूमिका हुने र के काम उसले गर्ने भन्ने तल्लो तहबीचको सम्झौतामा उल्लेख हुनेछ ।कार्यसम्पादन सम्झौताअनुसार काम भएनभएको अनुगमन गर्ने प्रणाली बनाइएको छ । त्यसमा प्रधानमन्त्रीले सिधै र मन्त्रालयबाट अनलाइन पद्धतिबाट पनि अनुगमन हुने खालको संयन्त्र बनाइएको छ । यसबाट कार्यप्रगतिको अनुगमन हुनेछ ।"
चन्द समूहका पोलिटब्युरो र स्थायी कमिटी भंग,सरकारले प्रतिबन्ध लगाएको अवस्थामा इमानदार कार्यकर्ता आवश्यक रहेको उल्लेख गर्दै उनले शुद्धीकरण अभियानबाट पार्टी झन् बलियो हुने दाबी गरे । उनले दर्जनभन्दा बढी कार्यकर्तामाथि निगरानी गरिरहेको जानकारी दिँदै केही दिनभित्रै पार्टी निष्कर्ष पुग्ने बताए ।
प्रदेश सरकारद्वारा कर्मचारी भर्ना तयारी,डिजिटल प्रदेश निर्माणका लागि तत्काल काम थाल्ने मन्त्रिपरिषदको निर्णय छ । सूचना तथा सञ्चार प्रविधि प्रयोगलाई बढावा दिई डिजिटल प्रदेश बनाउने र मुख्यमन्त्री तथा मन्त्रिपरिषद् कार्यालयमा मुख्यमन्त्री ड्यास बोर्डका साथै प्रदेश डिजिटल डेस्क स्थापना गर्ने सरकारले बजेटमा व्यवस्था गरेको छ । केन्द्रबाट आएको महालेखा परीक्षकको वार्षिक प्रतिवेदन २०७५ र प्रदेश मुख्य न्यायाधिवक्ताको वार्षिक प्रतिवेदन २०७५ प्रदेशसभामा पेस गर्ने निर्णय भएको मन्त्री कार्कीले बताए ।
बलात्कारपछि हत्याको पुष्टि,"बालिकाको बुबा ड्युटी बिहान दस बजेदेखि दिउँसो साढे चारसम्म थियो । पहिले आफू बस्ने पीजीको ड्युटी सकेर साँझ छेउकै अर्को पीजीमा उनी जाने गर्थे । उनकी श्रीमती पनि पीजीमा बस्ने विद्यार्थीका लागि खाना पकाउनेलगायतका घरायसी काम गर्थिन् । दुवै पीजीको ठेक्का सोनुले नै लिएका थिए । सँधैझैं घटनाको दिन बुबा करिब दस बजे काममा गएका थिए भने आमा पनि बिहानै सात बजे काममा निस्केकी थिइन् । दिउँसो करिब एक बजे बालिकाका बुबा ड्युटी सकेर आफू बस्ने घरमा आए । कोठामा आउँदै गर्दा उनले अभियुक्त सोनु बाइक निकालेर बाहिरिँदै गरेको देखेका थिए । उनीहरूबीच छोटो कुराकानीसमेत भयो । त्यतिबेलासम्म उनलाई सोनुबाट आफ्नै छोरीमाथि त्यस्तो अपराध गर्ला भन्ने अनुमानसमेत गरेका थिएनन् । तर, जब उनी कोठा छिरे छोरी अचेत अवस्थामा थिइन् । अचेत अवस्थामै नजिकैको अस्पताल पुर्याइएकी लछुलाई चिकित्सकले मृत घोषणा गरेका थिए ।"
भारतमा तीर्थस्थलमा सास्ती,"यहाँ मात्र हैन ठगिनु र सास्ती पाउने भारत क्षेत्रका हरेक तीर्थस्थलको विशेषता बनेको छ । जुनसुकै धार्मिक स्थलमा पुगे पनि अटोवालादेखि, भिखारी, पुजारी, गाइड र सामान बेच्नेसम्मले टाढाबाट पुगेकालाई हैरानी दिन्छन् । बनारस, गयालगायत क्षेत्रमा ठूलो संख्यामा नेपाली तीर्थयात्री पनि पुग्ने गर्छन् । दुःख दिने खालको प्रवृत्तिले उनीहरूले सोचे जति न घुम्न सक्छन् न त धार्मिक कार्य नै । काशीको बोधगया, लक्ष्मीनारायण मन्दिरलगायतमा अगाढ आस्थाका कारण श्रद्धालु पुगेका हुन्छन् । मन्दिरको दर्शनले मन शान्त हुन्छ भनेर छिरेको तर पण्डा र अनेक बहानामा आउनेहरूले दिएको दुःखले असुरक्षित महसुस भयो, केहीअघि गयाको घुमघामबाट फर्किएकी झापा धुलाबारीकी रमा खनालले भनिन् ।"
उत्तर कोरियाद्वारा क्षेप्यास्त्र परीक्षण,"कोरियाली संकट समाधानबारे केहीअघि अवरुद्ध वार्ता पुनः सुरु गर्ने सहमति भएको छ । तर, त्यस्तो वार्ता अझै सुरु हुन सकेको छैन । राष्ट्रसंघीय प्रतिबन्धका कारण मुलुकको अर्थतन्त्र थिल्थिलो भए पनि उत्तरले आणविक र अन्य अत्याधुनिक हतियार निर्माणको कार्यलाई तीव्रता दिँदै आएको छ । उत्तर कोरियाले निर्माण गरिरहेका आधुनिक र लामो दूरीसम्म प्रहार गर्न सक्ने क्षेप्यास्त्रका कारण क्षेत्रीय र विश्व शान्तिमा असर पर्ने खतरा देखिएको अमेरिकी बुझाइ छ ।"
बस बममा ठोक्किँदा ३४ को मृत्यु,"राष्ट्रपतिको चुनाव हुनुअघि नै तालिवान समूहसँग शान्तिसम्झौता गर्ने तयारी अमेरिकाको छ, तर कतारमा महिनौंदेखि जारी अमेरिका र तालिवानबीचको वार्ता अझै निष्कर्षमा पुग्न सकेको छैन ।"
चीनमा योग सिकाउँदै नेपाली,"दुईदिने शिविरमा सहभागी सुन्दरी योगीहरूले योगमा नेपालको योगदान र प्राचीन योग सिकाइ तरिकाबारे सिक्न पाउँदा खुसी लागेको सुनाए । उनीहरूले नेपाल र चीनबीचको सांस्कृतिक सम्बन्ध पनि निकै पुरानो भएको थाहा पाएकोले नेपाल पुग्ने चाहना प्रकट गरे । जतिखेर उनी चीनको दक्षिण क्षेत्रमा पुगेर योगका संवाहक वा प्रशिक्षक गुरूहरूलाई योगले जोड्न खोजिरहेका थिए, नेपालचीन दौत्यसम्बन्ध स्थापनाको पनि ६४औं वर्षगाँठ पुग्दै थियो । दुवै देशबीचको योगिक सम्बन्ध मनभित्रै पुग्ने गरी, आत्मीय सम्बन्ध गहिरो हुने गरी, राष्ट्रिय पर्यटन प्रवर्द्धधनमा इँटा थप्ने गरी पहल गर्नुपर्ने सोचेर योगमार्फत् आफू खटिएको राष्ट्रवादी शैलीमा भन्दै गए उनी । एक्लो प्रयासले मात्रै त थोरै हुन्छ, राष्ट्रको चिन्तन पनि हुनुपर्छ । सिंगो सनातन अभ्यास गर्ने देशलाई जोड्न खोजेजस्तै अध्यात्म मार्गबाट देश चिनियोस् भन्ने विशुद्ध चाहना हो, उनी भावुक भए ।"
"फरक देश, उस्तै दृश्य","अर्का बंगाली चित्रकार सुनन्दा रानी वर्माले प्रकृतिलाई जोडेर सुन्दरतालाई प्रस्तुत गरेकी छन् । कलामा प्रकृतिलाई नै प्राथमिकता दिएकी छन् चित्रकार तैमुर हानले पनि । दुई देशबीचको कलामा समानतासँगै उही भाव र पीडाहरू प्रतिनिधित्व भएको हानले बताए । भने, कलाबाट नै दुवै देशबीचको सांस्कृतिक आदानप्रदान सबैभन्दा प्रभावकारी हुन सक्छ । प्रदर्शनी उद्घाटनपछि कलाकृति अवलोकन गर्दै नेपाल ललितकला प्रज्ञा प्रतिष्ठानका कुलपति केके कर्माचार्यले २३ जना नै उत्कृष्ट काम गरेको दाबी गरे । प्रदर्शनीमा मूर्तिकला पनि राखिएका छन् । बंगलादेशकै कलाकारबाट बनेका म्यान अन द एज शीर्षकको इमाम होसन सुमोनको फाइबर ग्लासमा बनेको मूर्ति, लक्की ओस्मानको साउटिङ शीर्षकको मेटल निर्मित मूर्तिहरू निकै सुन्दर छन् । शुक्रबारसम्म जारी रहने प्रदर्शनीमा सुषमा राजभण्डारी, कान्छाकाजी भासिमा, किशोर नकर्मी लगायतका चित्रकारका कलाकृति पनि राखिएका छन् ।"
बाँसुरीको धुनले,"लोकमान्यताअनुसार उपवास बसेका भगवान् साउन १५ देखि गुफाबाट बाहिर निस्किन्छन् । कालो मैलो, अँध्यारो हट्छ । त्यस दिनदेखि किराती वाम्बुले समुदायमा नयाँ उमंग छाउँछ । अँगेनोको माथि ध्वाँसे बलो अथवा खोल्मो छानोमा सिउरिएर जतनसाथ राखेका बाँसुरी, मुरली झिकेर बजाउँने गर्दछन् । गाउँघर, वनपाखा, खोलानाला, दुधकोसी र सुनकोसी नदी गडतीरमा कुर्लिङकुर्लिङ बाँसुरीको धुन गुन्जिने संस्कृतिकर्मी बताउँछन् । मायाप्रीति या विरह, मनै हर्ने भाकाहरू बजाउँछन् ।"
दुर्गाको माइतीको माया,"काठमाडौं (कास) सांगीतिक क्षेत्रमा साढे दुई दशकयता क्रियाशील दुर्गा गुरुङले तीज कोसेली माइतीको माया ल्याएकी छन् । उनको गीत क्वालिटी फिल्म नेपालको युट्युब च्यानलमा राखिएको छ । समय र परिस्थितिले तीजमा माइती जान नपाउँदा चेलीको मनमा उब्जिने तरंग र वेदनालाई गीतमा उतार्न खोजिएको छ । यसका गीतकार गणेश गुरुङ हुन् । गुरुङ लामो समयदेखि गायन र संगीत क्षेत्रमा सक्रिय छन् । उनी भन्छन्, गीतमा मौलिकता जोगाउने प्रयास गरिएको छ । म्युजिक भिडियोमा गणेश र चन्दा दाहाललगायतको अभिनय देख्न सकिछ । संगीत रामचन्द्र अर्याल, एरेन्ज तेजेन्द्र गुरुङ, सम्पादन सुजन शाही, छायांकन मधुर बस्नेतको छ भने निर्देशन उमेश गुरुङले गरेका हुन् । स्याङ्जामा जन्मेकी दुर्गाको शिरफूल, चेलीको वेदना लगायतका आधा दर्जन बढी तीजका गीत बजारमा आइसकेका छन् । उनले दर्जनौं गीतमा स्वरसमेत भरिसकेकी छन् ।"
आफ्नै धरा आफ्नै आकाश,सुनसरी (कास) नेपाल बैंकको जागिरबाट अवकाश पाएपछि घरी अमेरिका घरी नेपाल गर्दै आएकी धरानकी बिना घलेको तेस्रो कृति आफ्नै धरा आफ्नै आकाश अमेरिकाको सियाटल वासिङ्टनमा अमेरिकाका लागि नेपालका राजदूत डा अर्जुनकुमार कार्की र मिस नेपाल वर्ल्ड अनुष्का श्रेष्ठले संयुक्त रूपमा विमोचन गरेका छन् । अमेरिका बसाइलाई यात्रानुभूतिको रूपमा लेखेको पुस्तकमा नयाँ पुस्तामा अमेरिकी सपना र उनीहरूका अभिभावको मनोवाभनालाई सुन्दर रूपमा समेटेका छन् ।
५० घण्टापछि जंगलमा भेटिइन् बालिका,असार १४ गते आमाले राइनो नामक विष सेवन गरेपछि प्रहरी र स्थानीयले स्ट्रेचरमा बोकेर मेची राजमार्गको गणेशचोकसम्म र त्यसपछि एम्बुलेन्समा लगाएर उपचारका लागि पाँचथरको फिदिम पठाएका थिए । त्यहाँ उपचार सम्भव नभएपछि धरानको घोपा पुर्याइएको छ । उनको अवस्था सुधारोन्मुख छ ।
शिक्षा ऐनमा कानुन मन्त्रालयको असहमति,"प्रधानमन्त्रीले पटकपटक सरकारले निजी लगानीमा सञ्चालित शिक्षण संस्थालाई सरकारले प्रोत्साहन गर्ने अभिव्यक्ति दिँदै आएका छन् । आयोगले सार्वजनिक रूपमा शिक्षण संस्थालाई प्रोत्साहन गर्दै निजीलाई नियन्त्रण र नियमन गर्नुपर्ने औंल्याएका छन् । प्रधानमन्त्री र शिक्षामन्त्रीबीच निजी विद्यालयकै सबालमा एकमत नहुँदा नीति र ऐन प्रभावित बनेको मन्त्रालयका ती सहसचिवले बताए । नीतिमा विश्वविद्यालयहरूको एकीकृत सेवा आयोग, शिक्षाको संघ, प्रदेश र स्थानीय सरकारको अधिकार क्षेत्र बाँडफाँट, प्रारम्भिक बालविकासका शिक्षक, कर्मचारीको दरबन्दी, टिचिङ काउन्सिल, प्राविधिक तथा व्यावसायिक तालिम परिषद्को प्रदेशस्तरीय संरचना, राष्ट्रिय परीक्षा बोर्डलाई नयाँ संरचनामा लैजाने प्रस्ताव समावेश छ । सोहीअनुसार ऐनको मस्यौदा तयार पारिएको छ ।"
कुवेत जान खोज्दा जेल,"सोही अनुसन्धानलाई आधार मान्दै अदालतले उनीहरू मानव तस्करीको चंगुलमा परेको र नक्कली कागजात बनाउन कुनै संलग्नता नदेखिएको भनी निर्दोष साबित गर्दै सफाइ दिएको काउन्सिलर अधिकारीले जानकारी दिए । उनका अनुसार मानव तस्करीमा संलग्न झापाका बराइलीलाई प्रहरीले पक्राउ गरी मुद्दा चलाएको छ । तीनै जना महिला बुधबार काँकडभिट्टा आइपुगे । उनीहरूलाई लिन आफन्त आइपुगेका थिए । मानव तस्करीविरुद्ध सक्रिय गैरसरकारी संस्था भारत, सिलिगुडीको डुवर्स एक्सप्रेस र आफन्त नेपालले प्रहरीको रोहबरमा उनीहरूलाई आफन्तको जिम्मा लगायो । जेल परेपछि बाँचेर फर्किन्न होलाजस्तो लागेको थियो, छोरीलाई अँगालो हाल्दै चिनीमाया भक्कानिइन्, धन्य ! बाँचेर आइयो ।"
खाल्डामा डुबेर दाजुबहिनीको मृत्यु,"जनकपुर (कास) रौतहटको एसके इँटाभट्टाले खनेको खाल्डोमा डुबेर दाजुबहिनीको मृत्यु भएको छ । प्रदेश २ प्रहरी कार्यालय, जनकपुरका अनुसार चन्द्रपुर९ डुमरियामा रहेको इँटाभट्टाको खाल्डोमा नुहाउने क्रममा वर्ष ११ का अनिश साह र वर्ष ८ की कल्पना साहको मृत्यु भएको छ । प्रदेश प्रहरीका प्रवक्ता ज्ञानकुमार महतोले खाल्डामा डुबेर अचेत भएका दुवैलाई उपचारका लागि अस्पताल नपुर्याउँदै मृत्यु भएको जानकारी दिए ।"
उपसचिवविरुद्ध भ्रष्टाचार मुद्दा,काठमाडौं (कास) अख्तियार दुरुपयोग अनुसन्धान आयोगले जलस्रोत तथा सिँचाइ विकास डिभिजन कार्यालय भोजपुरका सिनियर डिभिजनल इन्जिनियर (उपसचिव) मोहनबाबु यादवविरुद्ध बुधबार विशेष अदालतमा भ्रष्टाचार मुद्दा दायर गरेको छ । यादवले भोजपुरको षडानन्द नगरपालिका१३ बोयामा रहेको छाँगे खोला सिँचाइ कार्यक्रमको रनिङ बिल पास गरिदिन सेवाग्राहीसँग १ लाख ८० हजार रुपैयाँ घूस लिएको पुष्टि भएकाले मुद्दा दायर गरिएको अख्तियारले जनाएको छ ।
दुई कर्मचारी घूससहित पक्राउ,"काठमाडौं (कास) अख्तियार दुरुपयोग अनुसन्धान आयोगले नापी कार्यालय इनरुवा, सुनसरीका दुई कर्मचारीलाई बुधबार घूससहित पक्राउ गरेको छ । सर्भेक्षक मागैन महतो र लेखापढी व्यवसायी रामनारायण पोदारलाई सेवाग्राहीसँग लिएको ११ हजार रुपैयाँसहित समातिएको अख्तियारले जनाएको छ । अख्तियारद्वारा जारी विज्ञप्तिअनुसार उनीहरूले जग्गाको नक्सा सुधार गरिदिन्छु भनेर सेवाग्राहीसित घूस लिएका थिए । दुवै जनालाई अख्तियारको हिरासतमा राखी अनुसन्धान अघि बढाइएको छ ।"
वैद्यखानामा मन्त्रीको छड्के,"काठमाडौं (कास) उपप्रधान एवं स्वास्थ्यमन्त्री उपेन्द्र यादवले बुधबार सिंहदरबार वैद्यखानाको छड्के अनुगमन गरेका छन् । ४७ जना कर्मचारी रहेको वैद्यखानामा मन्त्री पुग्दा १५ जना मात्रै उपस्थित थिए भने ४ महिला कामदार मात्रै काम गरिरहेका थिए । उनीहरू शिलाजित प्याक गर्दै थिए । वैद्यखानाका कुनै पनि मेसिन चलेका थिएनन्, धेरै जडीबुटी कुहिएका र बोरामा थन्किएका थिए । डाबर इन्डियाको आयुर्वेदिक औषधिमा आर्सेनिकलगायत हेभी मेटल पाइएको समाचार बिहान कान्तिपुरमा पढेपछि मुलुकको एक मात्र सरकारी आयुर्वेदिक औषधि निर्माणशालाको जानकारी लिन मन्त्री यादव त्यहाँ पुगेको उनका निकटले बताए । मन्त्रीले कर्मचारीको उपस्थिति र कामप्रति असन्तुष्टि जनाएका थिए । दुरवस्था देखेपछि उनले वैद्यखानाका अधिकारीलाई प्रगति विवरण र नयाँ कार्ययोजना पेस गर्न निर्देशन दिए ।"
भुटानी शरणार्थीलाई नागरिकता,खोटाङ (कास) बेलडाँगी क्याम्पका एक भुटानी शरणार्थीले स्थानीयको छोरा बनेर नागरिकता लिएको खुलेपछि छानबिन सुरु भएको छ । दिक्तेल रुपाकोट मझुवागढी नगरपालिका८ का रत्नबहादुर कठायतको छोरा भएर पूर्णबहादुर कठायतका नाममा नेपाली नागरिकता लिएका हुन् । २०६२ पुस १७ मा जिल्ला प्रशासन कार्यालय खोटाङले दिएको नागरिकतामा पूर्णबहादुरको जन्ममिति २०३४ साउन १५ रहेको रेकर्डमा छ । उनी शरणार्थीकै रूपमा डेनमार्क पुगेको खुलेको छ । आफ्ना पिताले अरूलाई नागरिकता दिलाएको भन्दै रत्नबहादुरका छोरा महेन्द्र कठायतले उजुरी दिएपछि छानबिन सुरु भएको हो । गत असार २२ गते रत्नबहादुर र उनकी छोरी भक्ति कठायत दाहाललाई प्रहरीले इनरुवाबाट पक्राउ गरी खोटाङ ल्याएको थियो ।
प्रमुख सचिव निजामतीअन्तर्गतको माग,"मोरङ (कास) प्रदेशको प्रमुख सचिव र सचिव पद प्रदेश निजामती सेवाअन्तर्गत कायम राख्न कर्मचारीहरूले ध्यानाकर्षण गराएका छन् । प्रदेश र स्थानीय तहमा समायोजन भएका निजामती कर्मचारीले प्रदेश १ का मुख्यमन्त्री शेरधन राईलाई बुधबार ज्ञापनपत्रमार्फत ध्यानाकर्षण गराएका हुन् । समायोजन ऐन २०७५ को दफा ११ को १ मा कर्मचारी समायोजन प्रयोजनका लागि मात्र प्रदेश सरकारको प्रमुख सचिव र मन्त्रालयका सचिव पद संघीय निजामती सेवाको पद मानिने उल्लेख छ, ज्ञापनपत्रमा भनिएको छ, संघीय सरकारले ल्याउन लागेको संघीय निजामती सेवा ऐनमा प्रमुख सचिव र सचिवको पद सधैंका लागि संघीय निजामती सेवामा राख्न लागेकाले प्रदेश सरकारको ध्यानाकर्षण गराएका छौं । तलबसुविधा समायोजन तहमा पूर्वनिर्धारित तहगत स्केलबमोजिम समायोजन गर्न कर्मचारीले ज्ञापनपत्रमार्फत माग गरेका छन् ।"
लाभकर विवाद टुंग्याउन आग्रह,सोही सहमतिअनुसार सरकारले चालु आर्थिक वर्षको बजेटमा उक्त विषय समेटेको हो । नयाँ व्यवस्थाअनुसार लगानीकर्ताले प्रमाणसहित आफ्नो सेयरको भारित औसत मूल्य निर्धारण गर्नुपर्छ । यदि प्रमाण दिन नसकेको अवस्थामा लाभकर गणना गर्दा सेयरको अंकित मूल्य (एक सय रुपैयाँ) लाई नै आधार मान्नुपर्ने व्यवस्था छ ।
१ लाख ८० हजार हेक्टर रोपाइँ क्षेत्र घट्यो !,"विवरणअनुसार सबैभन्दा बढी रौतहटमा २४ हजार ७ सय ८१ हेक्टर, दोस्रोमा मोरङमा २० हजार ३ सय हेक्टर रोपाइँ हुने क्षेत्रफल घटेको छ । झापामा १८ हजार २५ हेक्टर, सर्लाहीमा १७ हजार ३ सय ११ हेक्टर, चितवनमा ११ हजार ६ सय १४ हेक्टर, धनुषामा ७ हजार ४ सय २८ हेक्टर घटेको छ । अन्य जिल्लामा पनि यसैगरी रोपाइँ हुने क्षेत्रफल घटेको मन्त्रालयको विवरणमा छ । अर्थविज्ञ आचार्यका अनुसार भारतमा मल, बीउ, ऋण, बिजुली, ढुवानी सेवामा समेत अनुदान दिइएको छ । बजारको पनि जोखिम छैन । किसानले उत्पादन गरेपछि राम्रो मूल्यमा बिक्री हुन्छ । लागत पनि सस्तो पर्छ, आचार्यले भने, नेपालको हकमा त्यो सुविधा छैन । मल, सिँचाइ छैन । उत्पादन लागत नै बढी हुँदा किसानलाई नाफा हुँदैन । जसले गर्दा खेती गरेर खान पोसाउँदैनन् ।"
दसकपछि सकियो काबेली करिडोर,"१३३३ किलोमिटर लम्बाइ भएको तेस्रो खण्डमा पर्ने ४० वटा टावरको निर्माण सकिएको छ । आयोजना असारको दोस्रो साता सम्पन्न गर्ने लक्ष्य राखिएको भए पनि एक महिना ढिला गरी सम्पन्न भएको हो । ३७६ मेगावाटको काबेली ए, २५ मेगावाटको काबेली बी१, १० मेगावाटको रैराङलगायत निजी क्षेत्रले निर्माण गरिरहेका जलविद्युत् आयोजनाहरूको विद्युत् तेस्रो खण्डमा जोडिनेछ । काबेली करिडोर प्रसारण लाइन निर्माण करिब १० वर्षअघि सुरु गरिएको थियो । ठेकेदारको ढिलासुस्ती, प्रसारण लाइनको राइट अफ वे मा स्थानीयको अवरोध, रूख कटान स्वीकृतिमा भएको ढिलाइ लगायतले आयोजनाको काम ढिलाइ भएको हो । ३ करोड १० लाख अमेरिकी डलर अनुमानित लागत रहेको आयोजना नेपाल सरकार तथा विद्युत् प्राधिकरणको लगानी र विश्व बैंकको सहुलियतपूर्ण ऋणमा निर्माण भएको हो ।"
सेलपे सेवा सञ्चालनमा,यो एक किसिमको डिजिटल कार्ड भएको विज्ञप्तिमा जारी छ । यो एप्स स्मार्टफोनमा गुगलप्लेस्टोर वा एप्पस्टोर वा सेलपेको वेबसाइटबाट डाउनलोड गर्न सकिनेछ । सेलपेका प्रयोगकर्ताहरूले रकम स्थानान्तरण गर्दा २ रुपैयाँदेखि २० रुपैयाँसम्म शुल्क भुक्तानी गर्नुपर्नेछ ।
सिद्धार्थको शाखा धापासीमा,"काठमाडौं (कास) सिद्धार्थ बैंकले बुधबारबाट काठमाडौंको धापासीमा नयाँ शाखा सञ्चालनमा ल्याएको छ । बैंकले उक्त क्षेत्रका सर्वसाधारण तथा उद्यमीमाझ सबै प्रकारका निक्षेप तथा कर्जा सुविधा, रकम भुक्तानी लगायतका सम्पूर्ण बैंकिङ सेवा पुर्याउने उद्देश्यले शाखा सञ्चालनमा ल्याएको प्रेस विज्ञप्तिमा भनिएको छ ।"
एनबी बैंक र सुक्खा बन्दरगाह सम्झौता,काठमाडौं (कास) नेपाल बंगलादेश बैंक र तातोपानी सुक्खा बन्दरगाह भन्सार कार्यालय सिन्धुपाल्चोकबीच बुधबार सरकारी कारोबार सञ्चालन गर्ने सम्झौता भएको छ । बैंकका प्रमुख कार्यकारी अधिकृत ज्ञानेन्द्रप्रसाद ढुंगाना र भन्सार कार्यालयका महानिर्देशक रामेश्वर डंगालबीच सम्झौतापत्रमा हस्ताक्षर भएको थियो । सम्झौताअनुसार बैंकको बाह्रबिसे शाखा अन्तर्गत एक्सटेन्सन काउन्टर खोली सरकारी कारोबारअन्तर्गत सो कार्यालयको राजस्व संकलन गरी जम्मा गर्न सरकारी कारोबार गर्ने अनुमति भएको प्रेस विज्ञप्तिमा उल्लेख छ ।
एनआईसी एसिया सेलपे सम्झौता,काठमाडौं (कास) एनआईसी एसिया बैंकले डिजिटल फाइनासन्सियल पार्टनरहरूसँगको सहकार्यलाई अघि बढाउँदै सेलपे सर्भिससँग सम्झौता गरेको छ । सेलपे सर्भिसमा ग्राहकहरूले पूर्ण रूपमा सुविधा उपभोग गर्न पाउने गरी मंगलबारबाट बैंकले सम्झौता गरेको हो । बैंकका सहायक प्रमुख कार्यकारी अधिकृत सन्तोषकुमार राठी र सेलपेका प्रबन्ध निर्देशक पवन प्रधानबीच सम्झौतापत्रमा हस्ताक्षर भएको थियो । बैंकका ग्राहकहरूले छिटोछरितो रूपमा डिजिटल बैंकिङको प्रयोगतर्फ आकर्षण र सक्रियता बढ्ने विश्वास रहेको प्रेस विज्ञप्तिमा भनिएको छ ।
सिटिजन्स र भेनस सम्झौता,काठमाडौं (कास) सिटिजन्स बैंक इन्टरनेसनल लिमिटेड र मध्य बानेश्वरस्थित भेनस हस्पिटलबीच बैंकका ग्राहक वर्गलाई अस्पतालको सेवा शुल्कमा विशेष छुट दिने सम्झौता भएको छ ।यस सम्झौतापछि सिटिजन्स बैंकका डेबिट तथा क्रेडिट कार्डवाहक तथा कर्मचारीहरूले भेनस हस्पिटलमा उपचार गराउँदा विशेष छुट पाउने विज्ञप्तिमा उल्लेख छ ।
एडीबी र लक्ष्मी बैंकबीच कर्जा सम्झौता,नेपालका लागि एडीबीका इन्भेस्टमेन्ट स्पेसलिस्ट एन्ड रिलेसनसिप म्यानेजर ज्यानेत हाइड र लक्ष्मी बैंकका प्रमुख कार्यकारी अधिकृत अजय विक्रम शाहबीच सम्झौतापत्रमा हस्ताक्षर भएको हो । यस सम्झौताबाट अन्तर्राष्ट्रिय बजारमा ग्राहकहरूले फाइदा लिन सक्ने प्रेस विज्ञप्तिमा उल्लेख छ
हुन्डाई एक्सचेन्ज सुरु,"यस कार्यक्रममा स्पोट एक्सचेन्ज एन्ड भ्यालुएसन, इजी फाइनान्स एन्ड इन्स्युरेन्स, नगदमा छुट, १५ हजार रुपैयाँ बराबरको लोयल्टी बोनस तथा १ लाख ५० हजार रुपैयाँको एक्सचेन्ज बोनस तथा चार वर्षसम्मको फ्री सर्भिस र ३ वर्षको वारेन्टीसमेत रहेको छ । यो अफर नेपालभरको हुन्डाई डिलर नेटवर्कबाट उपलब्ध छ ।"
मेलम्ची र द्रुतमार्गको संसदीय निगरानी,"समितिका सचिव रोजनाथ पाण्डेका अनुसार महिनाभित्र भाडादर निर्धारण गरेर टेन्डर गर्न, बक्यौता रकम उठाउन निर्देशन दिने निर्णय भएको छ । उनले भने, कोषले २१ करोडभन्दा बढी रकम उठाउनुपर्ने देखिन्छ । सुन्धारा भवन २०६२ सालदेखि १५ वर्षका लागि भाडामा दिने निर्णय गरिएको थियो । तर भाडामा लिनेहरूले विभिन्न बहानमा तोकिएको समयमा रकम नबुझाएपछि समस्या जटिल बनेको हो । भाडामा लिनेसँगको सम्झौता तोडिए पनि फेरि टेन्डर नगरी सञ्चायकोषले आफूखुसी भाडामा लगाएको छ । आफूखुसी भाडामा लगाउँदा कर्मचारीले मिलेमतो गरेको शंकामा लेखा समितिले छानबिन सुरु गरेको थियो । भाडा दर नतोकी आफूखुसी नगर्न र प्रतिस्पर्धा गर्ने गरी टेन्डर गर्न समितिले निर्देशन दिएको हो । पाण्डेले भने, ठूलो विवाद सुन्धाराको भए पनि ललितपुर र ठमेलको भवनको भाडा पनि कोषले तोक्नुपर्ने निर्देशन दिएका छौं ।"
आयात कोलकाताबाट विशाखापटनम सर्दै,सिर्सिया सुक्खा बन्दरगाह सञ्चालक कम्पनी हिमालयन टर्मिनल्सका सीईओ विष्णुकान्त चौधरीले आफूहरू जुनसुकै बन्दरगाहबाट सेवा दिन तयार रहेको बताए । तर उनले नेपाली आयातकर्ताले भारतमा पाउने सेवासुविधा लिन आफैं बढी चनाखो हुनुपर्ने सुझाए ।नेपाल उद्योग वाणिज्य महासंघका सदस्य अशोककुमार टेमानीले कोलकातामा रहेका समस्या समाधान हुँदै गए नेपाली आयातकर्ता पुनः कोलकाता फर्कन समय नलाग्ने तर त्यसका लागि पोर्ट ट्रस्ट गम्भीरता साथ लाग्नुपर्ने बताए ।
मल अभावले रित्तै फर्किए किसान,"केन्द्रले मल खरिद गरी पठाउन नसकेका कारण बर्दियामा मलको हाहाकार भएको हो । भारतमा पाइने रासायनिक मल ल्याउन रोक लगाइएको र नेपाली मल खरिद गर्न नपाउॅदा किसान समस्यामा परेका हुन् । भारतीयभन्दा नेपाली मलको मूल्य बढी छ । कृषि सामग्रीका अनुसार केन्द्रबाट मल खरिद गरेर नपठाउँदासम्म अभाव भइरहनेछ । लिमिटेडले कृषि सहकारीलाई बिक्री गर्ने र सहकारीले किसानलाई मल उपलब्ध गराउँदै आएका छन् । यस वर्ष बर्दिया कृषि सामग्रीले प्रतिबोरा युरियाको ८ सय १, डीएपीको २ हजार २ सय ५१ र पोटासको १ हजार ४ सय ४५ रुपैयाँ मूल्य तोकेको छ । सहकारीहरूले भने केही नाफा र यातायात ढुवानी खर्च लिएर किसानलाई बिक्री गर्दै आएका छन् । बर्दियाका ९५ सहकारीले मल बिक्री गर्ने अनुमति पाएका छन् ।"
'एक महिना भित्र ठेक्का',जापान सरकारले ४० वर्षका लागि ऋण दिएको हो । पहिलो १० वर्षसम्म ऋणको ब्याज तिर्नुपर्ने छैन र ३० वर्षको मात्र ब्याज तिर्नुपर्ने आयोजना प्रमुख खरेलले बताए । सुरुङ निर्माण गर्न लागिएको खण्डमा दैनिक सवारी जाम हुन्छ । सुरुङमार्ग निर्माणपश्चात् जाम कम हुने आयोजनाको दाबी छ । जामलाई मध्यनर गर्दै सुरुङमार्ग निर्माण गर्ने योजना अघि सारिएको हो ।
निस्दीमा पाँच सय प्रकारका कर,"प्रमुख प्रशासकीय अधिकृत बस्यालका अनुसार सम्पत्ति कर भने स्वःघोषणा गरेर यस वर्षदेखि उठाउने निर्णय भएको छ । गाउँपालिका अध्यक्ष मुक्तबहादुर सारूले कार्यपालिकाको बैठकले अघिल्लो वर्ष निर्धारण गरेको करको दरलाई परिवर्तन नगरेको बताए । आर्थिक ऐनअनुसार नै वर्षभरि कर लिइनेछ, उनले भने, अन्य स्थानीय तहले जे गर्छन्, हामी पनि सोहीअनुसार गर्नेछौं ।"
चिकित्सा आयोगमा ११ जनाको दरखास्त,मान्यताप्राप्त शिक्षण संस्थाबाट चिकित्साशास्त्रसम्बन्धी विषयमा कम्तीमा स्नातकोत्तर गरी २० वर्षको कार्यअनुभव र चिकित्सा शिक्षासम्बन्धी क्षेत्रमा १० वर्ष काम गरेको व्यक्तिले आवेदन दिन सक्ने सूचना आयोगले जारी गरेको थियो । चिकित्सा शिक्षा ऐनको दफा ५ बमोजिम गठन हुने चिकित्सा शिक्षा आयोगमा यस क्षेत्रमा विशिष्ट योगदान पुर्याएका मध्येबाट एक जना उपाध्यक्ष हुने प्रावधान छ । समितिले दरखास्त दिएका योग्यमध्ये ३ जनाको नाम नियुक्तिका लागि सरकारसमक्ष सिफारिस गर्नेछ । आयोगका कुलपति तथा प्रधानमन्त्रीले सिफारिस भएका मध्येबाट १ जना आयोगको उपाध्यक्ष नियुक्त हुने प्रावधान छ ।
बन्द प्रशिक्षणको चटारो,"चीनको सहयोगमा सातदोबाटोमा निर्माण भएको सुटिङ रेन्ज ठेकेदारले हस्तान्तरण नगरेका कारण सुटिङको बन्द प्रशिक्षणमा भने असर परेको छ । टिमलाई आर्मीको रेन्जमा साताको २ दिन प्रशिक्षण दिने गरिएको छ भने बाँकी समयमा फिजिकल ट्रेनिङमात्र हुने गरेको छ । यति ठूलो प्रतियोगिताका लागि जस्तो तयारी हुनुपर्ने थियो । त्यो नभएकाले हामीलाई समस्या भएको छ, सुटिङकी प्रशिक्षक शकुन्तला श्रेष्ठले भनिन्, राम्रो ठाउँमा प्रशिक्षण गर्ने चाहना खेलाडीले पनि राखेका छन् ।राखेपले १३ औं साग खेलकुदमा समावेश २७ मध्ये २६ खेलको खेल आयोजनास्थल पनि टुंगो लगाएको छ । फेन्सिङ खेलबाहेक अन्यको आयोजनास्थल टुंगो लागिसकेको राष्ट्रिय टिम तयारी निर्देशक राईले जानकारी दिए । तर आवश्यकता हेरेर अन्य खेलको पनि आयोजनास्थल हेरफेर हुनसक्ने राखेपले बताएको छ । पोखरामा ७ खेलको प्रतिस्पर्धा हुनेछ भने बाँकी सबै खेल काठमाडौं, ललितपुर र भक्तपुर जिल्लामा हुनेछन् ।"
तेस्रो पाँचपोखरी ट्रेल म्याराथन हुने,"काठमाडौं (कास) सिन्धुपाल्चोकको पाँचपोखरी थाङ्पाल गाउँपालिकास्थित खेलकुद विकास समितिले तेस्रो पाँचपोखरी हाफ ट्रेल म्याराथन साउन ३० मा गर्ने भएको छ । उक्त क्षेत्रमा जनैपूर्णिमाको अवसरमा विशेष मेला लाग्ने भएकाले त्यति बेलै प्रतियोगिता गर्न लागिएको संयोजक टासी शेर्पाले बताए । १ सय ५० खेलाडीभन्दा बढीले भाग लिने प्रतियोगितामा महिलापुरुष दुवै तर्फबाट विजेताले ५० हजार, दोस्रोले ३० र तेस्रोले २०, चौथोले १० र पाँचौं हुने खेलाडीले ५ हजार रुपैयाँ पुरस्कार पाउने छन् ।"
राखेप प्रचारमा दुलाल,काठमाडौं (कास) राष्ट्रिय खेलकुद परिषद् (राखेप) अन्तर्गत प्रचारप्रसार शाखाको प्रमुखमा दुर्गाप्रसाद दुलालले जिम्मेवारी पाएका छन् । राखेपअन्तर्गत प्रशासन विभाग प्रमुख कुलबहादुर थापाले दुलाललाई बुधबार पत्र हस्तान्तरण गरे । यसअघिका प्रमुख सुधिरप्रसाद पोखरेलले उमेर हदका कारण साउन ८ मा अनिवार्य अवकाश पाएपछि प्रचारमा प्रमुख पद रिक्त थियो । दुलालसँग प्रचारमै रहेर १६ वर्ष काम गरेको अनुभव छ । प्रमुखसँगै ५१ वर्षीय दुलालले सूचना अधिकारीको जिम्मेवारी पनि पाएका छन् ।
आर्चरले पहिलो टेस्ट गुमाउने,"अस्ट्रेलिया एसेजको साबिक विजेता हो । तर सन् २००१ पछि उसले इंग्ल्यान्डलाई उसकै मैदानमा हराउन सकेको छैन । इंग्ल्यान्डको एसेज टिम ः रेरी बनर्स, जेसन रोय, जो रुट (कप्तान), जो डेनली, जोस बटलर, बेन स्टेक्स, जोनी बेरिस्टो, मोइन अली, क्रिस वोक्स, स्टुवार्ट ब्रोड, जेम्स एन्डरसन ।"

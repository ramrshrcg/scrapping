शीर्षक,विवरण
ओलीले स्विकारेनन् स्वास्थ्यलाभको कामना,प्रधानमन्त्री ओली बिहीबार सिंगापुर गएका छन् । अब उनको अनुपस्थितिमा अध्यक्ष दाहालले बैठक बसेर पार्टी एकताका काम अघि बढाउने प्रवक्ता श्रेष्ठले जानकारी दिए । पार्टी एकताको १५ महिना हुन लाग्दा पहिलो पटक अध्यक्ष दाहालले पार्टीको एकल अध्यक्षता गरी बैठक सञ्चालन गर्ने अधिकार पाएका छन् । बराबरी हैसियतका दुई अध्यक्ष भने पनि अहिलेसम्मका सबै बैठक ओलीकै अध्यक्षतामा हुँदै आएका थिए ।
मन्त्रिपरिषद् बैठक भिडियो कन्फरेन्सबाटै,"काठमाडौं (कास) प्रधानमन्त्री स्वदेश वा विदेश रहेका बेला अब भिडियो कन्फरेन्सबाट मन्त्रिपरिषद् बैठक बस्न सक्ने भएको छ । नेपाल सरकार (कार्यसम्पादन) नियमावली २०६४ लाई संशोधन गरी मन्त्रिपरिषद् बैठकले यस्तो व्यवस्था गरेको हो । यसअघि प्रधानमन्त्री सशरीर उपस्थित भएपछि मात्र मन्त्रिपरिषद् बैठक बस्थ्यो । सञ्चार तथा सूचना प्रविधिमन्त्री गोकुलप्रसाद बाँस्कोटाले भदौ १, २ र ४ गतेका मन्त्रिपरिषद् बैठकका निर्णय बिहीबार सार्वजनिक गर्दै भने, अब प्रधानमन्त्री विदेश हुँदा पनि मन्त्रिपरिषद् बैठक बस्न सक्नेछ ।"
चिकित्सक भन्छन् एन्टिबडीको मात्रा बढ्यो,"बिहीबार पत्रकार सम्मेलनमा बोल्दै नेपाल चिकित्सक संघका अध्यक्ष मुक्तिराम श्रेष्ठले कानुन नागरिक र उच्च तहका सबै नेता र मन्त्रीका लागि बराबर रूपमा लागू हुनुपर्ने बताए । उनले भने, बोर्डको नियम सबैले पालना गर्नुपर्छ । ठूलालाई लागू नहुने नियम किन बनाउने ?"
सत्य निरूपणमा हस्तक्षेपप्रति आपत्ति,"शीर्ष नेताहरूले बुधबार सत्य निरूपणमा श्रेष्ठलाई अध्यक्ष बनाउने र बेपत्ता व्यक्ति छानबिन आयोगमा पुरानैलाई निरन्तरता दिने सहमति गरेको थियो । विरोध हुने डरले बैठकका निर्णय सार्वजनिक नगरिएको पीडितहरूको दाबी छ । पारदर्शिता र निष्पक्षताका विधिलाई पन्छाएर नेताहरूबाट हुने जुनसुकै निर्णय मान्य नहुने भन्दै चौतारीले बालुवाटार बैठकको विरोध गरेको हो । दलीय स्वार्थका आधारमा गरिएको उक्त षड्यन्त्रले नेपालको संक्रमणकालीन न्याय प्रक्रिया देशकै लागि घातकसिद्ध हुने र दलीय स्वार्थ लादिने पीडककेन्द्रित प्रक्रियाले लाखौं पीडितको भावनामाथि खेलबाड भएको छ, पीडितले जारी गरेको विज्ञप्तिमा छ, शान्ति प्रक्रिया प्रारम्भ भएको १३ वर्षसम्म आँसु झारेर न्यायको पर्खाइमा रहेका सम्पूर्ण पीडित समुदायलाई यो प्रक्रिया पूर्णतः अस्वीकार्य छ । पीडितको न्यायलाई इन्कार गर्ने राजनीतिक दलको यस्तो षड्यन्त्रमा औंठाछाप ठोक्ने कठपुतली बनेको नाम मात्रको सिफारिस समितिको औचित्य सकिएको साझा चौतारीको ठहर छ ।"
दलितलाई तिमी !,"पोखरा५ की सदस्य हरिमाया विश्वकर्माको अनुभव भने फरक छ । उनले वडामा दलित महिला अनिवार्य गर्दा केही दलित पुरुषमा डाहको भाव देखिएको अनुभव सुनाइन् । भनिन्, यत्रो वर्ष हामीले राजनीति गर्यौं । अहिले महिलालाई दिए भन्ने खालको गुनासो दलित दाजुभाइबाटै सुनिन्छ । पोखरा५ का अध्यक्ष एवं महानगरका प्रवक्ता धनबहादुर नेपाली पनि दलितप्रतिको संकीर्ण सोच अझै कायम रहेको स्विकार्छन् । दलित जनप्रतिनिधिको क्षमतामाथि विश्वास नगर्ने प्रवृत्ति देशैभरि रहेको उनको भनाइ छ । कहीँ देखिने गरेर, कहीँ नदेखिने गरेर जनप्रतिनिधिमाथि विभेद भइरहेकै छ, उनले भने, सिधैसिधै भन्दा पनि नजानिँदो, नदेखिएकोझैं गरी प्रकट हुन्छन् । आफूले पनि अप्रत्यक्ष रूपमा विभेद भोग्नुपरेको उनले बताए । समाज विस्तारै परिवर्तन हुँदै गए पनि व्यक्तिव्यक्तिमा भएको भेदभावजन्य मनोविज्ञान हटाउन सक्नुपर्छ, उनले भने ।"
बदनामी कमाएर बाहिरिँदै खनियाँ,"आफ्नो कार्यकालमा विश्वविद्यालय शिक्षामा अन्तर्राष्ट्रय सम्मेलन गर्न सफल भएको र यसले त्रिविको अन्तर्राष्ट्रिय सम्बन्ध विस्तार गरेको भन्दै उनले गर्व गर्ने गरेका छन् । द हाइअर एजुकेसन को वर्गीकरणमा त्रिवि विश्वमा एक हजारभित्र पर्न सफल भएको छ । आफूले प्रतिस्पर्धामा उतारेर वर्गीकरणमा पार्न सफल भएको उनको दाबी छ । भूकम्पले क्षति पुर्याएको भौतिक पूर्वाधार पुनर्निर्माणलाई पनि खनियाँले विज्ञप्तिमा समेटेका छन् । त्रिभुवन विश्वविद्यालयको नेतृत्वमा रहिरहँदा सामान्य स्थितिबाहेक खासै तालाबन्दी र घेराउको सिकार हुनुपरेन, उनले भने ।"
उपकुलपति सिफारिस समितिको म्याद थप,"त्रिवि उपकुलपति खनियाँसँगै कृषि तथा वन विज्ञानका उपकुलपति ईश्वरीप्रसाद ढकाल, नेपाल संस्कृतका उपकुलपति कुलप्रसाद कोइराला र पूर्वाञ्चलका उपकुलपति घनश्यामलाल दासको कार्यकाल सकिएको हो । नेपाल संस्कृत र पूर्वाञ्चलको सेवा आयोग अध्यक्ष सिफारिस गर्न पनि मन्त्रीको संयोजकत्वमा सर्च कमिटी गठन गरिएको छ ।"
पहिरोले सडक अवरुद्ध,"त्यसैगरी, बुधबार रातिको अविरल वर्षाका कारण पासाङल्हामु राजमार्गअन्तर्गत ग्राङराम्चे सडक खण्डको नागर्दुलमा सडकमा पहिरो गएको छ । एकतर्फी सडक सञ्चालन गरिएको छ । सडक १० मिटर भासिएर गएको छ । सवारी सुचारु गर्न ब्रेकर मेसिनद्वारा रक कटिङ गरी डाइभर्सनको व्यवस्था मिलाउने कार्य भइरहेको रसुवा प्रशासनले जनाएको छ ।"
नगरकोटमा होटल रिसोर्टद्वारा अतिक्रमण,"डिभिजन वन कार्यालय काभ्रेको तथ्यांकअनुसार ३१ रोपनी सार्वजनिक जग्गा, २ सय ५२ वर्गमिटर वन क्षेत्र अतिक्रमण भएको छ । तथ्यांक अनुसार, क्लब हिमालयनले १३ रोपनी, द फोर्टले ५ रोपनी, स्पेस माउन्टेनले एक रोपनी, होटल भ्यु प्वाइन्टले २ रोपनी र मधुवन होटलले १ रोपनी जग्गा अतिक्रमण गरी व्यवसाय सञ्चालन गरिरहेका छन् ।"
कलंकीचाबहिल सडक विस्तार हुने,"दोस्रो चरणमा विस्तार हुने कलंकीचाबहिल खण्डका दुवै किनार र बीचमा वृक्षरोपण गरिनेछ । विभिन्न स्थानमा आकाशेपुल, सोलार लाइट, ट्राफिक लाइट र फुटपाथको व्यवस्था हुनेछ । सीतापाइला, स्वयम्भू, वनस्थली, बालाजु, माछापोखरी, नयाँ बसपार्क, गोंगबु, सामाखुसी र बसुन्धारा, महाराजगन्ज, चप्पल कारखाना र सुकेधारामा आकाशेपुल बनाइनेछ । सडक विस्तारका लागि करिब ६ अर्ब लाग्ने अनुमान छ । तेस्रो चरणमा चाबहिलकोटेश्वर ७ किमि खण्ड विस्तार गरिनेछ । चाबहिलगौशालाको करिब १३ किमि सडक विस्तार कार्य निकै संवेदनशील भएको विभागले जनाएको छ । विश्वसम्पदा सूचीमा सूचीकृत पशुपतिनाथ मन्दिर रहेकाले यो खण्डमा विकल्प खोज्ने हो कि भन्ने सोचाइ रहेको विभागका एक अधिकारी बताउँछन् । केही समस्या भएकाले चाबहिलकोटेश्वर खण्ड नेपाल सरकारले नै विस्तार गर्नुपर्छ भन्नेछ, ती अधिकारीले भने । चाबहिलगौशाला क्षेत्रमा फ्लाई ओभर वा अन्डरपास वे जुन उपयुक्त विकल्प हुन्छ, त्यसको विस्तृत अध्ययन गरिने ती अधिकारीले बताए । पूरै चक्रपथ विस्तार गर्न झन्डै २५ अर्ब लाग्ने विभागको अनुमान छ । २७२ किमि लम्बाइ रहेको चक्रपथको चौडाइ १५ मिटरबाट बढाएर ५० मिटर बनाइँदै छ ।"
पार्किङ सम्झौता कानुनसम्मत नभएको दाबी,"अभियन्ताहरू बिहीबार सम्झौताबारे ललितपुर महानगरका मेयर चिरीबाबु महर्जनलाई ध्यानाकर्षण गर्न पुगेका थिए । मेयर महर्जनले बैठकमा जानुपर्ने भन्दै आइतबार भेट्न समय दिए । २०५४ मा पोखरीमा सभागृह बनाउन खोज्दा स्थानीयले विरोध गरेका थिए । त्यतिबेला सम्पदाप्रेमीको साथमा आन्दोलन सफल भयो । पछि स्थानीयले नगरपालिकाबाट कौडीको भाउमा पोखरीमा पार्किङ सञ्चालन गर्ने ठेक्का पाएपछि मागलाई थाती राखे । र, आफैंले पोखरीमा पार्किङ सञ्चालन गर्न महानगरसँग सम्झौता गरे । अहिले स्थानीयले ठेक्का नपाएपछि आन्दोलनमा उत्रिएको महानगरको भनाइ छ । महानगरद्वारा जारी विज्ञप्तिअनुसार असार ३१ गतेसम्म पले स्वाँ पुखु संरक्षण समितिले पार्किर्ङ सञ्चालन गर्दै आइरहेका थिए । महानगरले टेन्डर प्रक्रियामार्फत् आएका विनोद महर्जनलाई पार्किङ सञ्चालन गर्न स्वीकृति दिएपछि समितिले विरोध जनाएका हो । विवाद टुंगो लगाउन ललितपुर महानगर ३ वडा अध्यक्ष श्रीगोपाल महर्जनको संयोजकत्वमा दुई सदस्यीय वार्ता समिति गठन भएको थियो ।"
प्रहरीलाई घूस दिने पक्राउ,कास (भक्तपुर) महानगरीय प्रहरी परिसर भक्तपुरको कार्यालयमै प्रहरीलाई घूस दिन आउने एक जनालाई नियन्त्रणमा लिएको छ । बिहीबार जुवा खेलाउन दिनुपर्यो भन्दै प्रहरीलाई घूस दिने सिन्धुपाल्चोक चौतारा घर भई भक्तपुर १ सल्लाघारी बस्ने ५६ गंगालाल श्रेष्ठ पक्राउ परेका हुन् । श्रेष्ठले परिसरका प्रहरी निरीक्षक कृष्णप्रसाद विष्टको कार्यकक्षमा घूस स्वरूप नगद ४० हजार रुपैयाँ दिएको भक्तपुर प्रहरी प्रवक्ता डीएसपी रेवतीरमण पोखरेलले बताए । प्रहरीलाई घूस दिने श्रेष्ठ र निजले रिसवत दिएको नगदसमेत अख्तियार दुरुपयोग अनुसन्धान आयोगलाई थप अनुसन्धान तथा कारबाहीका लागि बुझाएको उनले बताए ।
क्यान्सर अस्पताल हस्तक्षेप फिर्ता लिन आग्रह,"नगरपालिकाले ख्वप कलेज, उच्च मावि, जनस्वास्थ्य र उपभोक्ता समितिको नाममा गरेको भ्रष्टचार नदेखेको आरोप लगाए । नेपाल अर्बुद रोग निवारण संस्थाले विभिन्न गैरसरकारी संस्थाहरूको सहयोगमा दुई दशक अघि देखि सञ्चालन गरेको क्यान्सर अस्पताल आधारभूत स्वास्थ्य सेवा प्रदान गर्ने संस्था नभई क्यान्सर जस्तो प्राणघातक रोगको उपचार गर्ने स्वायत्त अस्पतालका रुपमा सञ्चालन भएको कांग्रेसद्धारा जारी विज्ञप्तीमा उल्लेख छ । नगरपालिकाले अधिकार क्षेत्र बाहिर गएर गरिएको कार्यको भर्त्सना गर्दै नगरपालिकाले गठन गरेको अवैधानिक समिति भंग गरेर अस्पताललाई स्वायत्त ढंगले चल्ने वातावण बनाउन समेत आग्रह गरिएको छ ।"
उद्यमी मेला,"हेटौंडा (कास) महिलाद्वारा उत्पादित वस्तुहरूको बजार प्रवर्द्धन गर्ने उद्देश्यले बिहीबारदेखि हेटौंडाका सृजनशील महिला उद्यमी मेला सुरु भएको छ । मकवानपुर महिला उद्यमी व्यवसायी संघ र महिला सृजनशील केन्द्र काठमाडौंको संयुक्त आयोजनामा मेला सुरु भएको हो । प्रदेश ३ की प्रदेशप्रमुख अनुराधा कोइरालाले एक समारोहबीच मेला उदघाटन गर्दै स्वदेशी उद्योगको उत्पादनमा यो मेलाले महत्त्वपूर्ण भूमिका खेल्ने बताइन् । महिलाहरू आत्मनिर्भर नभएसम्म मुलुक आत्मनिर्भर हुन नसक्ने बताउँदै प्रदेश प्रमुख कोइरालाले भनिन्, महिलाद्वारा उत्पादित वस्तुहरूको बजारीकरण गर्न मेलाले महत्त्वपूर्ण योगदान पुर्याउने छ ।"
अनर्गल प्रचार : रेणु,चितवन (कास) मृत फेला परेका सञ्चारकर्मी शालिकराम पुडासैनीको आत्महत्या दुरुत्साहन मुद्दामा अनुसन्धान गर्न प्रहरी हिरासतमा रहेका सञ्चारकर्मी रवि लामिछानेका समर्थकहरूले सडक र सामाजिक सञ्जालमा अनर्गल प्रचार गरेको भन्दै भरतपुर महानगरपालिकाका मेयर रेणु दाहालले आपत्ति जनाएकी छन् । दाहालले बिहीबार विज्ञप्ति निकालेर घटनालाई विषयान्तर गर्ने नियतले यस्ता कुराहरू आएको बताएकी छन् ।
राष्ट्रिय गानमाथि राजनीति,"औपचारिक कार्यक्रमका हकमा बाहेक राष्ट्रिय गान इच्छामा आधारित हुनुपर्छ । फिल्म हल सार्वजनिक वृत्त हुन् । ती ठाउँ नागरिककै लागि खुला छोडिदिनुपर्छ । त्यहाँ राष्ट्रिय गान गाउन लगाउनु प्रकारान्तरले सरकारी हस्तक्षेप हो, जुन अस्वीकार्य छ । राज्य आफ्नै ठाउँमा सार्वजनिक वृत्तमा यो या त्यो प्रकारले घुसेर कब्जा गर्न खोज्नु अलोकतान्त्रिक हो । यसले परोक्ष रूपमा हलहरूको व्यवसायमाथि पनि हस्तक्षेप गर्न खोजेको छ ।"
गणतन्त्रको गाथा,"डाक्टर गोविन्द केसीको चिकित्सा शिक्षा सुधार अभियानमा जनता सडकमा आउनुपर्ने बाध्यता सिर्जना भयो । जनताद्वारा, जनताकै लागि, जनताकै सरकार अनुसारकै व्यवहार र आचरण प्रदर्शित गरिदिएको भए जनता निश्चय नै सडक प्रदर्शनमा आउनुपर्ने थिएन । कञ्चनपुरकी निर्मला पन्तको बलात्कार र उनको हत्याका दोषी पत्ता लगाइदेऊ भन्न फेरि जनता सडकमै आए । कराए, कराए गला रुद्ध भयो, तर अझसम्म दोषी पत्ता लगाउन राज्य असमर्थ नै छ । यसमा स्वाभाविक रूपमा मानिसको शंका प्रहरी, प्रशासन, दलहरू र समग्रमा राज्य शासनमाथि नै गएको छ, जान्छ । गुठी विधेयक विरुद्ध जनता फेरि सडक प्रदर्शनमै ओर्लिनुपर्यो । निराशा, हतासाका बीच मानिसले संयम गुमाउन थालेको सत्य हो । हरेक घटनामा न्याय यदि सडकमा खोज्न बाध्य हुनुपर्छ भने सरकार, संसद, न्यायपालिकाको विश्वसनीयतामाथि प्रश्न उठ्छ नै । एकातिर विश्वसनीयतामाथि प्रश्न उठ्नु, त्यसको समुचित सम्बोधन नहुनु, तर न्याय माग्दा उल्टै नागरिकलाई नै दोषी देखिन्छ, किन ? नित्यप्रति ख्याल राख्नुपर्ने के हो भने राज्य जनसेवाको केन्द्र नभएर भोग गर्ने थलो भइरहेको झल्झली देखिरहँदा त्यस्तो राज्यले आफू लोकतान्त्रिक हुँ भन्ने नैतिक शक्ति गुमाउँछ । अहिले भएको त्यही हो । मन्त्रीहरूको कुरै नगरौं, प्रधानमन्त्रीले नै लोकदृष्टिमा आदर गुमाउँदै गएका छन् । राष्ट्रपति आफ्नै प्रस्तुतिका कारण बारम्बार आलोचित हुने गरेका छन्, पूर्व राष्ट्रपतिसमेत यसमा अपवाद थिएनन् । भनिएकै छ, लोकतन्त्रले बरु गरिबी सहन्छ, तर आफैले चुनेका प्रतिनिधिको ठालुपन सहँदैन । यो गणतन्त्र लोकतान्त्रिक हो । गणतन्त्र खतरामुक्त बनाउन यसर्थ शासक आफै सच्चिनुको विकल्प छैन । गणतन्त्रको गाथा गाएर मात्र हुँदैन, व्यवहारमा अनुदित हुनुपर्छ । : _"
असन्तुलनको दुई तिहाइ,"आफ्नो पार्टीभित्र रडाको छ, शीर्ष नेताहरूको मानमर्दन गरेर, विचारको मन्थन गर्न सक्ने युवा पुस्तालाई बेवास्ता गरेर, गुटैगुटको भ्वाङ पारेर कुन सर्वसम्मति खोजेका हुन् ओलीले ? आफ्नै दल व्यवस्थापन गर्न नसक्ने नेताले सर्वदलीय बैठकको नाटक किन मञ्चन गरेका हुन् भनी प्रायः सबैलाई थाहा छ । पुरानो माओवादी र शेरबहादुर देउवालाई साइजमा ल्याउने असली उपाय निकालेको प्रस्टै छ । यो तिकडम पनि द्वन्द्व पीडितलाई बेइमानी गर्ने निकम्मा खेलमात्रै हो । नेताहरूमा नियत खराब भयपछि न समस्या सुल्झिन्छ, न देशले फड्को मार्छ । अरु साना र नयाँ दलहरू पनि यस्ता चलखेलतिर ध्यानै नदिने अनि वैकल्पिक शक्तिको धाक दिने । राजनीतिक बेइमानीले देश तहसनहस हुने भएकाले आमजनता त्रसित छन् । केदारनाथ त्रिपाठी, बूढानीलकण्ठ, काठमाडौं"
भारतलाई नेपालको आवश्यकता छ,"भारतमा प्रचण्ड बहुमतले मोदी सरकार र नेपालमा पनि त्यतिकै बलियो सरकार बनेको छ । भारत अहिले कश्मीरको समस्यामा अल्झेर उतैतिर बढी ध्यान दिने स्थितिमा छ । पाकिस्तान बाहेक बाँकी छिमेकीलाई उसले बढी ध्यान दिनेगरी फकाउने काम गर्नेछ । यही मौकामा हामीले उसबाट बढी फाइदा लिन सक्छौं । आजको दिनमा उसलाई नेपालको बढी आवश्यककता छ । डाशिवशंकर यादव, छपकैया, वीरगन्ज"
जनआक्रोशको पराकाष्ठा,"नेताले जनतालाई गाली गर्दाचाहिँ सहेरै बस्नुपर्ने तर जनताले नेतालाई गाली गर्दाचाहिँ खोरमै जाकिनुपर्ने ? सागर मात्रै होइन, योभन्दा पहिले पनि यस्तै प्रसङ्गमा अन्य साधारण नागरिक पक्राउ नपरेका होइनन्, ती सबैलाई गालीगलौज तथा साइबर अपराधको मुद्दा लागेको थियो । संघीयता कार्यान्वयनमा आएसँगै बनेको यो सरकार गठनपछि जनआक्रोश व्यापक रूपमा बढेको पाइन्छ । तर सरकारले त्यसलाई निरुत्साहित गर्ने बाटो खोजेको पाइँदैन । उल्टै बलेको आगोमा घ्यु थप्ने काम सरकारबाट भइरहेको छ । वाक् स्वतन्त्रतामा यो सरकारले प्रतिबन्ध लगाएको छ । आफ्ना पक्षमा सकारात्मक प्रतिक्रियामात्रै सुन्न रुचाउँछ, नकारात्मक प्रतिक्रिया सुन्ने मनसाय राख्दैन । घरघरमा ग्यासको पाइप जोडिदिन्छु, सिलिन्डरका डल्ला बोकेर हिँड्ने दिन गए भन्ने ओलीले आजसम्म किन केही लछारपाटो लगाउन सकेनन्, माओवादीले केका लागि युद्ध लड्यो र आज के गर्दैछ ? यस्ता खाले प्रश्न सागरको मात्रै होइन, धेरै सर्वसाधारणको मनमा नउब्जेका होइनन् । कसैले बाहिर प्रस्फुटन गरे, कसैले मनमै गुम्स्याएर राखिरहेका छन् । सागरले जनआक्रोशको प्रतिनिधित्व गरेका छन् । सुजन देवकोटा, पालुङटार४, गोरखा"
तीज परम्परा कि विकृति ?,"समाजमा तीजलाई परम्पराको संरक्षणभन्दा पनि विकृति बढ्यो भनी कटाक्ष गर्नेहरू पनि छन् । तीजलाई सहरी दृष्टिकोणले मात्र नहेरौं । आज पनि देशका दूरदराजमा तीजलाई प्रतीक्षा गरेर बस्ने दिदीबहिनी र तीजकै दर खाने भनेर दिदीबहिनीहरूलाई माइती बोलाउने दाजुभाइको ठूलो समूह छ । तीज एउटा परम्परा पनि हो र महिला दिदीबहिनीहरूको विरह पोख्ने थलो पनि । रामकृष्ण बराल, जोरपाटी२, काठमाडौं"
बालआश्रमको नाममा शोषण,"बालबालिकालाई भने बिहानबेलुका पेटभरि खानसमेत नदिइ जेलमा राखेजसरी राख्ने गरेका कैयौं उदाहरण छन् । आश्रम चलाउने प्रमुखहरूले अनाथका नाम बेचेर ल्याएको पैसा आफ्ना आफन्तलाई विदेशमा पढ्न खर्चिने गरेको पनि भेटिएको छ । यस मामिलामा स्थानीय सरकार बेखबर छ । संघसंस्थाहरूमा आउने वैदेशिक सहयोगको नियमन गर्ने दायित्व पाएको समाजकल्याण परिषद निदाएर बसेको छ । राजनीतिक पहुँचका आडमा सरकारको न्यूनतम मापदण्ड पनि पूरा नगरी बालआश्रम चलाउनेहरूले मस्ती गरिराखेका छन् । यसमा सरकारले कडा नीति बनाएर सोही अनुरुप नियमन गर्ने निकायहरूलाई परिचालन गर्न आवश्यक छ । यदि अनाथ आश्रममा वास्तविक अनाथ बच्चाहरूलाई प्रक्रिया पुर्याएर स्थानीय सरकारको सिफारिसमा राख्ने हो भने आमाबाबुविहीन धेरै बालबालिकाको संरक्षण हुने थियो । गोविन्द विक, बुनपा१२, कपन, काठमाडौं"
पीडितकेन्द्रित न्याय,"अन्त्यमा, घरेलु संयन्त्र असफल भएमा युनिभर्सल जुरिस्डिक्सन अर्थात् विश्वव्यापी क्षेत्राधिकार अन्तर्गत नेपाली द्वन्द्व अन्तर्राष्ट्रियकरण हुनसक्ने विषयमा सबै पक्ष सचेत हुन आवश्यक छ । पीडितकेन्द्रित न्याय र उनीहरूसँगको सहकार्य र सहभागिताबाट मात्र संक्रमणकालीन न्यायको सफल अवतरण हुनसक्छ ।"
प्रगतिशील राजनीतिको जगजगी,"विकल्पविकल्प हावामा बन्दैन । राजनीतिक विकल्प निर्माण गर्ने उत्प्रेरणा र आधार पनि समयचेतना नै हो । इतिहास बुझ्ने, वर्तमानलाई गहिरोसँग अनुभूति गर्ने र भविष्य देख्ने राजनीति नै वैकल्पिक राजनीति हो । यस्तो राजनीति जसले लोकतन्त्रलाई आजको आवश्यकताबाट हेर्छ । सामाजिक न्याय र समृद्धिका मुद्दालाई आजको आवश्यकतासँग एकाकार गर्छ । जो अग्रगामी हुन्छ, जो सुसंस्कृत हुन्छ । हामीलाई यस्तो राजनीति चाहिएको छ, जो मानव सभ्यता, सपना र समयप्रति सचेत बनोस् । जवाफदेही होस् । त्यो हो प्रगतिवाद, त्यो हो अग्रगमन, त्यो हो लोकतन्त्र । आमाले सुनाउने परिलोकको कथाजस्तो मायावी हुँदैन राजनीति, न त यो भूत कथाजस्तो रहस्यमयी हुन्छ । राजनीतिमा प्रगतिशील हुनु, समाजवादी हुनु वा गणतन्त्रवादी हुनु स्वैरकल्पना होइन । प्रगतिशील हुनु भनेको भविष्यतिर हिँड्नु हो । लोकतन्त्रको कुरा गर्नु जीवनलाई अझ धेरै स्वतन्त्र र सार्वभौम बनाउनु हो । गणतन्त्रवादी हुनु भनेको तानाशाहलाई घोडाबाट झार्नु र वायुपङ्खी घोडामा आफू सवार हुनु होइन, बरु सबै अहंकारका दरबार भत्काउनु हो । अन्यथा भूत कथाजस्तो रहस्यमय राजनीतिको के काम ? जनतालाई सुख नदिने राजनीति न प्रगतिशील हुन्छ, न लोकतान्त्रिक । बस त्यो भ्रम हुन्छ ।"
"नाम के, भाषा खोइ","मल्लकालीन काठमाडौं उपत्यकामा मैथिली सरकारी कामकाजको भाषा थियो । अनेक मल्लराजाले मैथिलीमा कविता, गीत, नाटक आदि रचेका थिए । तत्कालीन शिलालेख, लिखत आदिमा पनि मैथिलीको प्रशस्त प्रयोग पाइन्छ । यति समृद्ध इतिहास भएको मैथिली भाषालाई प्रदेश २ ले नै हेला गर्न खोज्नु आफैसँगको धोका र जनभावना विपरीत कार्य हो । भोजपुरी लगायतका अन्य भाषाभाषीलाई पनि यथोचित सम्बोधन गर्दै मैथिलीलाई प्रदेश २ को कामकाजको भाषा बनाउनु मनासिब देखिन्छ । मिथिला समृद्ध भए मधेस कमजोर हुने भावना त्याग्नु जरुरी छ ।लेखक जनकपुरमा क्रियाशील पत्रकार हुन् ।"
"सत्तापक्ष एकमत, विपक्षी विभाजित","कांग्रेसकै पर्साका सांसदले नाम मध्यमधेस र राजधानी वीरगन्ज हुनुपर्ने छुट्टै प्रस्ताव हालेका छन् । सांसद राजेश्वरप्रसाद साहले दर्ता गराएको प्रस्तावमा ओमप्रकाश शर्मा, शंकरप्रसाद चौधरी र आशियादेवी थरूनीले समर्थन जनाएका छन् । समाजवादीका बारापर्साका केही सांसदले राजधानी वीरगन्ज प्रस्ताव गरेका छन् । प्रदेशसभा संसद् सचिवालयले साउन २६ गते प्रदेशको नाम र राजधानीबारे प्रस्ताव दर्ता गर्न भदौ ५ सम्मको समय तोकेको थियो । बिहीबार प्रदेशसभामा नामका लागि ४ र राजधानीका लागि ५ प्रस्ताव दर्ता भएको सचिवालय उपसचिव अवधकिशोर प्रसाद कुशवाहाले बताए । प्रदेशसभामा कुनै दलसित दुई तिहाइ बहुमत छैन । प्रदेशको नाम र राजधानी टुंग्याउन दुई तिहाइ अनिवार्य छ ।"
जनमत कदर हुनुपर्छ : म्याक्रों,विपक्षी लेबर पार्टीका नेता जेरेमी कोर्बिनले युरोपेली संघबाट बिनासम्झौता बेलायतको बहिर्गमन रोक्न जस्तोसुकै कदम चाल्न तयार रहेको बताउने गरेका छन् । उनले त्यसका लागि प्रधानमन्त्रीविरुद्ध अविश्वास प्रस्तावसमेत ल्याउने चेतावनीसमेत दिइसकेका छन् । उनले बिनासम्झौता बेलायत ईयूबाट बाहिरिने अवस्था रोक्न आफूलाई कामचलाउ प्रधानमन्त्री बनाउनसमेत आहृवान गरिसकेका छन् । गतसाता कोर्बिनले वर्तमान सरकारविरुद्ध आफ्नो दलले ल्याउन लागेको अविश्वास प्रस्ताव पारित भए मध्यावधि चुनाव घोषणा गरी ब्रेक्जिट समयसीमा बढाउने बताएका थिए । बेलायत ईयूसँग बिनासम्झौता बहिर्गमन भए प्रतिकूल असर पर्ने भन्दै अधिकांश व्यवसायीहरू विपक्षमा उभिएका छन् । जोन्सन ब्रेक्जिटसम्बन्धी विवाद अन्त्यको प्रयासका लागि जर्मनी र फ्रान्सको भ्रमणमा निस्केका हुन् । प्रधानमन्त्रीमा नियुक्त भएपछिको यो जोन्सनको पहिलो युरोप भ्रमण हो ।
हिन्दुकुश क्षेत्रको विकास गरौं,"बेइजिङ (कास) चिनियाँ वैज्ञानिकहरूले हिन्दुकुशहिमाली क्षेत्रको दिगो विकासमार्फत् पर्वतीय अर्थतन्त्रको विकासमा गर्नुपर्ने बताएका छन् । अन्तर्राष्ट्रिय एकीकृत पर्वतीय विकास केन्द्र (इसिमोड) ले बेइजिङमा प्रस्तुत गरेको हिन्दुकुशहिमाल क्षेत्रीय उच्चस्तरीय नीतिको मूल्यांकन प्रतिवेदन माथि बोल्ने क्रममा चिनियाँ विज्ञान प्रतिष्ठानका सदस्यहरूले यस्तो धारणा राखेका हुन् । सहभागी एक वैज्ञानिकले भने, हिन्दुकुशहिमालय क्षेत्रमा जलवायु परिवर्तन र दिगो विकासलगायत उच्चस्तरीय नीतिमाथि गहन मूल्यांकन गरी वातावरण संरक्षण र स्थानीयको जीवनस्तर सुधार गर्नुपर्छ ।"
हाम्डोक सुडानका प्रधानमन्त्री,"को हुन् हाम्डोक ? सुडानको खार्तुम विश्वविद्यालयबाट बीएस्सी र बेलायतको म्यान्चेस्टरबाट स्नातकोत्तरसम्मको अध्ययन गरेका हाम्डोकले सन् १९८० को दशकमा अर्थ मन्त्रालयमा वरिष्ठ अधिकारीका रूपमा कार्य गरेका थिए । सन् १९९० को दशकमा उनले निजी कम्पनीका साथै जिम्बाबेमा अन्तर्राष्ट्रिय श्रम संगठनका तर्फबाट वरिष्ठ अधिकारीका रूपमा पनि काम गरेका थिए । उनीसँग आइभरिकोस्टमा अफ्रिकी विकास बैंकमा धेरै वर्ष काम गरेको अनुभव पनि छ । सन् २०१८ सेप्टेम्बरमा अब्दलालाई पूर्वराष्ट्रपति ओमार अलबासिरले अर्थमन्त्रीका रूपमा प्रस्ताव गरेका थिए । तर, उनले बासिरको उक्त प्रस्तावलाई अस्वीकार गरिदिएका थिए ।"
चिदम्बरम थप ५ दिन हिरासतमा,पछि सीबीआईसँगको बयानमा इन्द्रानीले कार्ति चिदम्बरम र आफूहरूबीच वैदेशिक लगानी स्वीकृतिका लागि १० लाख डलरको डिल भएको बताएकी थिइन् । इन्द्रानीको बयानपछि सीबीआईले कार्त्ति चिदम्बरमलाई पनि पक्राउ परेको थियो । पछि ईडीले कार्ति चिदम्बरमको करिब ५४ करोड भारुको सम्पत्ति आईएनएक्स मिडिया डिलसँग जोडिएको दाबी गर्दै अनुसन्धान अगाडि बढाएको थियो । त्यसपछि ईडी कार्यालयले पी चिदम्बरमलाई पनि पटकपटक सोधपुछ गरेको थियो ।
मौलिक फिल्म कहिले ?,"दुवै मेन्टरले फिल्ममा स्थानीय कथा र पात्रलाई समेट्न जोड दिए । बाजीघर बाट फिल्म फेयर अवार्ड जितेका भट्टले भने, फिल्म मान्छेका लागि बनाइन्छ, त्यसैले मान्छेकै कथा भनिनुपर्छ, त्यो पनि आफ्नै समाजको । १० गतेसम्म चल्ने वर्कसपमा करिब ३० नयाँ लेखकसँगै गोपी बाट यही वर्ष उत्कृष्ट पटकथाको अवार्ड जितेका सामीप्यराज तिमिल्सिना, एक दर्जन फिल्म लेखिसकेका अभिमन्य दीक्षित, शिवम अधिकारी, जया ओझालगायतले भाग लिइरहेका छन् । सहभागीले चित्लाङकै कथा समेटिएको १५ देखि २५ मिनेटसम्मको स्क्रिप्ट तयार पार्नुपर्नेछ । उत्कृष्ट स्क्रिप्टले एक लाख पाउनेछ । उक्त फिल्म नेपाल र विदेशका फेस्टिभलमा पठाउन पहल गरिने आयोजकले जानकारी दिएको छ ।"
रहेनन् फलामको मान्छे,"साहित्य वटवृक्ष हो । यसका धेरै हाँगाबिँगा हुन्छन् । उनले कविताको हाँगो मात्रै पक्रिए । अरू हाँगो समाउने आँटै गरेनन् सायद उनले । उनले भनेका थिए, कवितामा रुचि बढी छ, आनन्द पनि यसैमा आउँछ । त्यही भएर कवितालाई नै मुख्य विधा बनाएँ । कवि दाहाल महाकवि लक्ष्मीप्रसाद देवकोटाबाट प्रभावित भए कुनै समय । पछि आयामेली कविहरूसहित हरिभक्त कटुवाल, भूपी शेरचन, गोपालप्रसाद रिमाल, माधवप्रसाद घिमिरे, श्रवण मुकारुङका कविताले उनलाई आकर्षित गरेको थियो । दाहालको फलामको मान्छे शीर्षकको कविता अहिले पनि चर्चित मानिन्छ । उनले तत्कालीन सत्तालाई व्यंग्य गर्दै त्यो कविता लेखेका थिए :म अब जन्मँदामात्र फलामको मान्छे भएर जन्मनेछुमेरो कुनै घाउ हुने छैनमेरो कुनै दाउ हुने छैन ।"
संस्कृति जोगाउनै मुस्किल,"कलाकारको टोलीसँगै आएका सिंहकै अगुवाइमा थालिएको हनुमान नाच अझै जीवित छ । टेकबहादुर श्रेष्ठको पर्वत राज्यको इतिहास पुस्तकमा पनि यो सन्दर्भ उल्लेख छ । रामायणका चर्चित पात्र हनुमानजस्तै सिंगारिएर नाच्ने परम्परालाई हनुमान नाच भनिएको हो । एकैपटक ३० युवा सिंगारिएर नाच्ने र राताम्मे कपडा लगाउँदा धेरैको ध्यान तान्छ । धेरै समयको मिहिनेत र धेरै युवा चाहिने भएकोले यो लोपोन्मुख छ । कम्तीमा १३ जोडी र बढीमा १५ जोडी हनुमान बनेर पँधेराबाट यो नृत्य सुरु गरिने छोटाले बताए । अष्टचिरञ्जीवीको रूपमा हनुमानलाई पूजा गर्ने र उनैको नाच प्रदर्शन गर्दा जीवनभर शक्ति प्राप्त हुने विश्वास छ, छोटाले भने, रामका सेवक भएकाले हनुमान नाच देखाउँदा धर्म पनि मिल्ने नै भयो । हनुमानको झैं शक्ति मिल्ने, समाजमा वीर व्यक्तिको संज्ञा पाउने र काम गर्ने जाँगर पलाउनेजस्ता विश्वास छन् ।"
अक्षरले जोडेको साइनो,"कृतिमा कवि मञ्जुलले उतिबेलै डायरी शैलीमा कोरेका पाँच दर्जन कविता छन् । उनका नेपाली कवितालाई कवि किमसँगै मोहन कार्कीले अनुवाद गरेका हुन् । १२ वर्षअघिको योजना बल्ल पूरा भयो, किमले भने, म यति खुसी छु कि फेरि अन्नपूर्ण हिमालमा गएर दुई हात उठाउँदै जिन्दावाद भन्न मन लागिरहेको छ । यदि मैले यो काम नगरेको भए, म आफूलाई अत्यन्तै तुच्छ ठानिरहेको हुन्थें । उनकै पहलमा पुस्तक नेपाल कोरिया कल्चर सेन्टरले छापेको हो । साहित्यकार दिवसले मञ्जुलले कविता सुन्दर यात्रा वृत्तान्तजस्तै लागेको बताए । प्रकृतिका रूप, पहाड, जंगल, मानवीय सूक्ष्म संवेदना र अनुभूतिलाई अत्यन्तै संवेदनशील कवितात्मक भावमा उतारेको उनले दाबी गरे । कवितामा मानवीय विचार र चिन्तनलाई ठाडो रूपमा नभई स्वाभाविक रूपमा प्रस्तुत गरिएका छन्, उनले भने ।"
मोफसलबाटै भिडियो र फिल्म,पछिल्लो समय मनीष पुनः चलचित्र छायांकन र निर्देशनमा फर्केका छन् । गत साल निर्माण गरेको भोजपुरी चलचित्र दहेज चाहीं दहेज नेपालका तराईका जिल्लादेखि र भारतको उत्तर प्रदेशका हलहरूमा लागेको छ । गुल्मेली दाइ को अहिले डबिङ कार्य चलिरहेको छ । यसपछि लगातार ३ वटा चलचित्र निर्देशन र छायांकन गर्दै छन् । स्टुडियोसँगै श्रीनगर फिल्म प्रोडक्सनमा सक्रिय मनीषलाई पत्नी कमला तिवारीले सघाएकी छन् ।
चचहुई को गीत,"आर्यन सिग्देल, मिरुना मगर र भोलाराज सापकोटाकै नृत्य रहेको उक्त गीतलाई शिशिर खातीले कोरियोग्राफी गरेका हुन् । उनले गीत मुस्ताङको छुसाङमा लगेर खिचाएका हुन् । रोमान्टिक कमेडी जनरामा बनाइएको फिल्ममा आर्यन र मिरुना जोडीका रूपमा अभिनीत छन् । एजीएल इन्टरटेनमेन्टको ब्यानरमा अमृत घोले लामाले निर्माण गरेको फिल्ममा माओत्से गुरुङ, पुस्कर गुरुङ, बबिता मल्ल लगायतको पनि अभिनय रहेको छ । निर्देशक भुटियाकै सम्पादन रहेको फिल्मलाई सुशन प्रजापतीले खिचेका हुन् । सिजन दाहाल र सन्देश अर्यालको पटकथा रहेको चचहुई मंसिर ६ मा रिलिज हुने बताइएको छ ।"
देवाको भुटुन,लघुकथा समाजका अध्यक्षसमेत रहेका रोदनले देवाका लघुकथा निकै अब्बल रहेको दाबी गरे । साहित्यकार ध्रुव मधिकर्मी र तुलसीहरि कोइरालाले पछिल्ला वर्ष लघुकथाको लोकप्रियता बढ्दै गएको र लेखन संख्या पनि वृद्धि भएको बताए । । लघुकथाकार अधिकारीले आफूले समाजका घटनालाई नै कथ्यको प्रमुख विषय बनाएको बताइन् । भुटुन मा ५० वटा लघुकथा छन् ।
८४ बिघा टुक्र्याएर बेचियो,राणाका अनुसार बागेश्वरी मन्दिरको वार्षिक खर्च डेढ लाख रुपैयाँ छ । निर्माण पूरा भएपछि प्रतिसटर १० हजार रुपैयाँ भाडामा जान्छ । यसले वार्षिक पौने दुई लाख रुपैयाँबराबर मन्दिरको आयस्रोत वृद्धि हुने उनले बताए । मन्दिरको आम्दानीबारे गुठीले छिट्टै सार्वजनिक गर्ने उनले दाबी गरे । ३ हजार रुपैयाँमा भाडा दिँदै आएका पुराना सटर व्यवस्थित भएपछि १० हजार रुपैयाँ पुग्ने उनले सुनाए । १७ सटर बनाउन झन्डै ९३ लाख रुपैयाँ बजेट अनुमान गरिएको छ ।
विधेयकमा निरंकुशताको झल्को,"विधेयकमा बोर्डको काम कर्तव्य र अधिकार १३ वटा बुँदामा उल्लेख गरिएको छ । सरकारको सार्वजनिक हितसम्बन्धी सबै विज्ञापन बोर्डले समानुपातिक रूपमा वितरण गर्ने भनिएको छ । बोर्डलाई विज्ञापन संशोधन गर्ने, हटाउने वा सुधार गर्न सक्ने अधिकार दिइएको छ । बोर्डले विज्ञापन एजेन्सीहरूसँग समन्वय गर्ने प्रावधान राखिएको छ । विज्ञापन संघले बिहीबार विज्ञप्ति प्रकाशन गर्दै विज्ञापन नीतिले निरंकुश सरकारको जस्तै एकद्वार नीतिलाई प्रश्रय दिन खोजेको त हैन भनी शंका गरेको छ । निर्णयमा पुनर्विचार गर्न सरकारसँग संघले माग गरेको छ ।"
महिला आयोगले पाएन पदाधिकारी,"समूहले यसअघि नै प्रधानमन्त्री कार्यालय, महिला बालबालिका तथा ज्येष्ठ नागरिक मन्त्रालय, नेकपा, कांग्रेस, राजपा र समाजवादी पार्टीहरूमा ध्यानाकर्षणसहितको ज्ञापनपत्र पेस गरेको थियो । यसबारे कुनै ठोस प्रतिक्रिया प्राप्त नभएपछि पत्रकार सम्मेलनमार्फत ध्यानाकर्षण गर्नुपरेको समूहकी सावित्री थापाले बताइन् । प्रक्रिया हुँदै छ भन्नेबाहेक खास जवाफ नपाइने भएकाले ध्यानाकर्षण गर्नुपरेको हो, उनले भनिन् ।"
सीडीओ दुई सरकार मातहत,"सांसद रामनारायण बिडारीले प्रदेश प्रहरीले सीडीओलाई प्रतिवेदन दिनुपर्ने तर प्रदेशको आन्तरिक मामिला मन्त्रीलाई बताउनु नपर्ने जस्ता त्रुटिलाई सच्याउन आवश्यक रहेको बताए । प्रदेशमा मुख्य न्यायाधिवक्ता राखिसकेपछि प्रदेश प्रहरीले मुद्दाको अनुसन्धान गर्नु हुँदैन भन्ने अनुमान गलत हो, उनले भने । सांसद प्रमिला कुमारीले प्रदेश प्रहरीमाथिको सम्पूर्ण नियन्त्रण र निर्देशन आन्तरिक मामिला मन्त्रीको हुनुपर्ने उल्लेख गरिन् । प्रदेश प्रहरीको पोसाक तोक्ने जिम्मा संघलाई दिन खोजिएकोप्रति उनले आपत्ति जनाइन् ।"
स्विकारियो ११ अर्ब अनुदान,"सरकारले काठमाडौंतराईमधेस द्रुतमार्ग सडक आयोजनाका लागि प्रस्तावित खण्ड परिवर्तन गर्न पनि स्वीकृति दिएको छ । यसबीच सचिवहरूको सरुवाले मन्त्रीहरूसँग भएको कार्यसम्पादनमा कुनै फरक नपर्ने बाँस्कोटाले बताएका छन् । नेपाल भ्रमण वर्ष २०२० को आयोजक समितिमा सरकारले केही सदस्य थपेको छ । थपिएका सदस्यका महानगरपालिकाहरूका मेयर, प्रधानसेनापति, केही पूर्वराजदूत र वैदेशिक रोजगार व्यवसायी संघका अध्यक्ष छन् । मन्त्री बाँस्कोटाले युट्युब र सामाजिक सञ्जालबाट उत्तेजना फैलाउने काम मात्र भइरहेको टिप्पणी गरेका छन् । त्यसबाट सञ्चार जगत्लाई समेत खतरा भएको उनको भनाइ छ ।"
जिप खस्दा ३ को मृत्यु,"अछाम (कास) बान्नीगढी जयगढ गाउँपालिकामा बुधबार राति जिप दुर्घटनामा पर्दा ३ जनाको मृत्यु भएको छ । एक जनाको घटनास्थल र दुई जनाको उपचारका क्रममा बयालपाटा अस्पतालमा मृत्यु भएको हो । अन्य दुई जना घाइते छन् । मुजाबगरबाट जयगढ आउँदै गरेको से१ज ९९५ नम्बरको जिप जयगढ माझेठाना सडकखण्डअन्तर्गत सुकिबाग डिल्लीबजार नजिक सडकबाट करिब ५ सय मिटर तल खसेको थियो । बान्नीगढी जयगढ गाउँपालिका ४ का अशोक परियार, सोही ठाउँका कालु परियार र बैतडी घर भई अछाममा सवारी चलाउँदै आएका लालबहादुर बोहराको मृत्यु भएको डीएसपी जनकबहादुर शाहीले जानकारी दिए । दुर्घटनास्थल हेर्दा त्यति अप्ठ्यारो पनि देखिँदैन । लापरबाही र तीव्र गतिमा गाडी चलाएकाले दुर्घटना भएको देखिन्छ, उनले भने । घाइते हुनेहरूमा तर्क तिमिल्सेना र सवारी चालक जाङिर चौधरी छन् ।"
शिक्षक दरबन्दीबिना प्राविधिक शिक्षा,"संघको तथ्यांकअनुसार देशभर प्राविधिक धारका शिक्षक २ हजार ५ सय जना छन् । राज्यले प्राविधिक शिक्षा गरिब विद्यार्थीको पहुँच पुर्याउन गरेको भए पनि शिक्षक व्यवस्थापन गर्न नसक्दा समस्या भएको छ, संघका उपाध्यक्ष केदारनाथ दाहालले भने, प्राविधिक शिक्षा, शिक्षक र विद्यार्थीको भविष्य सुनिश्चित गराउन जरुरी छ । कतिपय विद्यालयमा शिक्षकले बीचैमा पढाउन छाडेपछि प्राविधिक धारको शिक्षा बन्द गर्ने स्थिति रहेको संघले जनाएको छ । शिक्षक सेवा आयोगले आगामी असोजमा लिन लागेको शिक्षण अध्यापक अनुमतिपत्र (शिक्षक लाइसेन्स) को परीक्षामा प्राविधिक धारलाई पनि समेटिएको छ तर अहिलेसम्म शिक्षक दरबन्दी सिर्जना भएको छैन ।"
'कार्यसम्पादनको नाटक किन ?',आस्थाका आधारमा हुने कर्मचारीको सरुवा र बढुवा बन्द गर्न सांसदहरूले माग गरेका थिए । सांसद विन्दादेवी आले रानाले सरकारले कार्यसम्पादनभन्दा पनि पार्टीगत विचारका आधारमा कर्मचारीको सरुवा र बढुवा गरेको आरोप लगाइन् । सरकारले मनपरी ढंगले कर्मचारी सरुवा गर्नु आपत्तिजनक भएको उनले बताइन् ।
जयशंकरसँग प्रोटोकल मिचेर भेटघाट,"प्रतिनिधिसभाको बिहीबारको बैठकमा सभामुखसग विशेष समय माग गर्दै ज्ञवालीले जनकपुर जयनगर रेल्वे, खाद्य तथा गुण नियन्त्रण, भूकम्प पुनर्निर्माण, हुलाकी राजमार्ग एवं दुई पक्षका साझा हितबारे गहन छलफल भएको सदनलाई जानकारी गराए । बैठकमा नेपालको तर्फबाट परराष्ट्रमन्त्रीको नेतृत्वमा ३५ सदस्यीय प्रतिनिधिमण्डल र भारतको तर्फबाट भारतीय विदेशमन्त्री सुब्रमण्यम जयशंकरको सहभागिता रहेको पनि मन्त्री ज्ञवालीले बताए । सदनमा पूरक प्रश्न डा मीनेन्द्र रिजाल, सत्यनारायण शर्मा खनाल र प्रेम सुवालले गरेका थिए ।"
घरमा पुरिए वृद्ध,"घर भलपानीले पुर्दा करिब १४ लाखबराबरको क्षति भएको देउबहादुरको दाबी छ । भूकम्पपछि भर्खरै बनाएको घर बस्नै नमिल्ने भयो, लुगाफाटा पनि पुर्यो, उनले भने, पसल घर हो, सामान सबै पुर्यो, २० वटा सिलिन्डर थिए, ६ वटा फेला पार्यौँ, अरू कहाँ पुर्यो, पत्तो छैन । एक ट्र्याक्टरलाई पनि पहिरोले पुरेको छ ।"
दुई दर्जन घर जोखिममा,"स्थानीय हेमन्त बुढाका अनुसार विस्थापित परिवार लालीगुराँस प्राथमिक विद्यालयमा बस्दै आएका छन् । कति विस्थापित खुला आकाशमुनि बस्न बाध्य छन्, उनले भने, पहिरोले सानावन गाउँको ठाउँठाउँमा धाँजा फाटेको छ । सानावनको मकै बाली पूर्णरूपमा क्षति भएको उनले जानकारी दिए । गत वर्ष साउनमा आएको पहिरोले सानावनमा ५ घर बगाएको थियो । बुढाका अनुसार डोजरले अन्धाधुन्ध सडक खन्दा बस्ती जोखिममा परेका हुन् ।"
कोकिनसहित विदेशी पक्राउ,मार्सेल नाइजेरियाको लागोस हुँदै कतारको दोहा भएर काठमाडौं आएको पासपोर्टबाट खुलेको छ ।
'नेपालमै गाडी उत्पादन कठिन',भदौ १० गतेदेखि ६ दिनसम्म काठमाडौंको भृकुटीमण्डपमा नाडा अटो सो आयोजना हुँदै छ । यो वर्षको अटो सोमा ९५ ब्रान्डले सहभागिता जनाउने नाटा अटो सोका संयोजक निराकार श्रेष्ठले जानकारी दिए । यो वर्षको प्रदर्शनी गुणस्तर र संख्या दुवै हिसाबले भिन्न हुने उनको दाबी छ । यो वर्ष ७५ हजारले प्रदर्शनी अवलोकन गर्ने अनुमान छ ।
विदेशमा नेपालीको खाता खोजी जारी छ,"बैठकमा सांसदहरूले भन्सार मालपोत, राजस्व संकलनलगायत सरकारी कार्यालयमा भ्रष्टाचार मौलाएको बारे प्रश्न उठाएका थिए । सांसद रामबहादुर विष्टले भन्सार राजस्वका कतिपय कर्मचारीबाट मैले मात्र खाने हो र माथिसम्म दिनुपर्छ भन्छन् कुरा के हो ? भन्ने प्रश्न गरेका थिए । जवाफमा खतिवडाले भने, यस्ता चलनचल्तीका भनाइ बेलाबेलामा आइरहन्छन् । विगतमा यो व्यवस्था रहेछ भने पनि अहिले छैन । मुहान सफा भइसकेको छ, उनले भने, अबका दिनमा त्यसो हुनेवाला छैन, त्यस्ता कर्मचारी भेटिए कारबाही गरिनेछ । खतिवडाले थपे, कर्मचारी हरियो घाँस देखेर जानेवाला छैनन् । भष्टाचारविहीन व्यवस्थाका लागि कानुन बन्दै छ । यसलाई पारित गरेर कार्यान्वयनमा ल्याउनुपर्छ । यस्ता समस्यमा माथिबाटै शुद्ध गर्नुपर्छ । यसका लागि हामी सबै तयार रहनुपर्छ । अलिकति डरको वातावरण पनि चाहिँदो रहेछ । यसअनुसार सरकार लागिरहेको छ । सांसदहरूले खानेपानीमा सहुलियत, सरकारी कार्यालयमा बेवारिसे रूपमा थन्किएका सवारी साधन लगायत विषयमा पनि प्रश्न उठाएका थिए ।"
तिब्बतमै बिकेन यार्चा,"मुगमकार्मारोङ गाउँपालिकाको सानोकोइकी, ठूलो कोइकी, रिमार, टाँकेलगायत क्षेत्रमा करिब ४ क्विन्टल यार्चा संकलन भएको उनको भनाइ छ । उनका अनुसार गत वर्षदेखि यार्चाको मूल्यमा गिरावट आएको हो । जिल्लाको पाटन क्षेत्रमा संकलन हुने यार्चा व्यापारीले अवैध रूपमा नाक्चेनाङला नाका हुँदै तिब्बत पुर्याएर बेच्ने गरेका हुन् । यार्चाको बिक्री पुर्जी नै नलिई व्यवसायीले तिब्बतमा बिक्री गर्ने गरेको डिभिजन वन कार्यालयले जनाएको छ । यार्चा अवैध रूपमा तिब्बत निकासी हुने गरेपछि सरकारी राजस्वमा गिरावट आएको छ । यस वर्ष प्रतिकिलो ३० हजार राजस्व तिरेर ६ जनाले मात्र यार्चाको बिक्री पुर्जी लिएको कार्यालयका सूचना अधिकारी वसन्त शाहीले बताए ।"
बगानमा लटरम्म स्याउ,"स्थानीय, प्रदेश र संघीय सरकारले किसानको स्याउ बिक्री हुने वातावरण मिलाइदिनुपर्ने माग उनको छ । राम्रो स्याउ उत्पादन हुने भएपछि किसान आकर्षित भइरहेका छन् । उक्त क्षेत्रमा गोल्डेट, रिच, रेड, डेलिसियसलगायत जातका स्याउ फलेका छन् । पेलमा, झार्लुङ, मैकोट, पुसर, हुकाम, मयाङ, अंगाउ, घुम्लीबाङ, दमचनलगायत ठाउँमा ठूला बगान छन् र स्याउ पनि धेरै फलेका छन् । गाउँपालिका अध्यक्ष ओमप्रकाश घर्ती मगरले पनि पुथामा फलेका स्याउले बजार पाउन नसकेको बताए । सरकार आफैंले ढुवानी गरिदिने वा ढुवानी अनुदान दिने विषयमा प्रदेश र संघले सोच्नुपर्छ, अध्यक्ष घर्तीले भने, हामीले पनि स्थानीय सरकारबाट गर्न सक्नेजति सहयोग गर्न छलफलमा जुटिरहेका छौं ।"
धरानमा महिला उद्यमी मेला,"मेलाका संयोजकसमेत रहेकी सञ्जालकी वरिष्ठ उपाध्यक्ष चेतना सेरेङले महिला उद्यमीहरूको उत्पादनलाई बजारीकरण गर्न मद्दत पुग्ने विश्वासले मेला सञ्चालन गरिएको बताइन् । पूर्वका स्थानीय उद्यमी महिलाहरू आफ्नो पैसा लगानी गरेर सानातिना उद्योग सञ्चालन गरी आर्थिक रूपले आत्मनिर्भर बन्ने प्रयासमा छन् । उनीहरूको उत्पादन राम्रो र स्तरीय हुँदाहुँदै पनि बजारीकरणको अभावले उपभोक्तासम्म पुगको छैन । हामीले तिनै महिला उद्यमीका उत्पादनलाई बजारीकरण गर्ने माध्यम मेलालाई बनाएका हौं, उनले भनिन् । मेला अवधिभर जातीय पहिरन फेसन सोलगायत कार्यक्रम हुनेछन ।"
सहकारी मर्जर गर्न कार्यविधि,"राष्ट्रिय सहकारी महासंघका अध्यक्ष केशवप्रशाद बडालले सहकारी मर्जर गर्न महासंघ उत्साहित भए पनि दण्ड लगाएर मर्जरमा जान नसकिने बताए । एकीकरण अभियानमा सबै लागौं, उनले भने, भावना मिल्ने सहकारी मर्जरमा जानुपर्छ । सहकारी विभागका रजिस्ट्रार टोकराज पाण्डेले एकीकरणले नै सहकारी बलियो हुने बताए । कसरी मर्जरमा जाने भनेर कार्यविधि बनाउन गृहकार्य गर्दै छौं, उनले भने ।"
टाटा एच फाइभको बुकिङ खुला,काठमाडौं (कास) टाटा मोटर्सको प्रिमियम यसयूभी टाटा एचफाइभको बुकिङ बिहीबारबाट खुला गरिएको छ । टाटा मोटर्सको आधिकारिक वितरक सिप्रदी ट्रेडिङका अनुसार भदौ १० देखि १५ गतेसम्म भृकुटीमण्डपमा आयोजना हुने नाडा अटो सोको अवसरमा ती गाडी नेपाली बजारमा पहिलोपटक सार्वजनिक हुन लागेका छन् । भारतमा टाटा ह्यारियर भनेर चिनिने टाटा एच फाइभ बुकिङ गर्नका लागि २५ हजार रुपैयाँ जम्मा गर्नुपर्नेछ । एच फाइभमा रहेको इन्जिनले १३८ बीएच पावर र ३५० एनएम टर्क जेनेरेट गर्छ । स्टार्टस्टप तथा अटो क्लाइमेटट कन्ट्रोलजस्ता विशेषताहरू यी गाडीमा रहेका छन् ।
बजारमा हुन्डाई भेन्यु,"स्मार्ट इलेक्ट्रिक सन रुफ, आकर्षक क्रोमयुक्त ग्रिल तथा स्पोर्टी रुफ रेलले सजिएको हुन्डाई भेन्युले बजारमा रहेका अन्य गाडीभन्दा राम्रो बजार पाउने आशा कम्पनीको छ । उत्कृष्ट यात्राको अनुभव गराउन, हुन्डाई भेन्युमा नवीनतम विशेषतासमेत छन् । लक्ष्मी प्रालिले नेपालभरि १३ सोरुम तथा १७ सर्भिस सेन्टरमार्फत ग्राहकलाई सेवा प्रदान गर्दै आएको छ । हुन्डाई गाडीको नेपालका लागि लक्ष्मी प्रालि आधिकारिक बिक्रेतासमेत रहेको छ । हुन्डाई कम्पनी विश्वकै ५ ठूला अटोमोबाइल उत्पादकमध्येमा पर्छ ।"
बजाजको चाडपर्व अफर,बजाजले ग्राहकहरूलाई मोटरसाइकल किन्नुभन्दा अगाडि र किनेपछि कति रकम जितिन्छ भनेर पहिल्यै थाहा पाउने अवसर प्रदान गरेको जनाएको छ । ग्राहकहरूले बजाज मोटरसाइकल खरिद गर्नुअघि स्क््रयाच कार्ड प्राप्त गर्नेछन् । जसमार्फत १ लाख रुपैयाँसम्मको सियोर सट डिस्काउन्ट पाउन सक्नेछन् ।
एनआईसीसगरमाथा सम्झौता,सम्झौताअनुसार सगरमाथा इन्स्योरेन्सका ग्राहकहरूले एनआईसी एसियाको मोबाइल बैंकिङलगायत एनसीएचएल कनेक्ट आईपीएस र फोन पे एप प्रयोग गरी प्रिमियम भुक्तनी गर्न सक्नेछन् । सम्झौतापत्रमा बैंकका सहायक प्रमुख कार्यकारी अधिकृत सन्तोषकुमार राठी र इन्स्योरेन्सका प्रमुख कार्यकारी अधिकृत चंकी क्षेत्रीले हस्ताक्षर गरेका थिए ।
मञ्जुश्रीको नयाँ बचत खाता,काठमाडौं (कास) मञ्जुश्री फाइनान्सले मञ्जुश्री विशेष बचत खाता बिहीबारबाट सञ्चालनमा ल्याएको छ । न्यूनतम मौज्दात ५ हजार रुपैयाँका बचतकर्ताहरूले वार्षिक ८२५ प्रतिशत ब्याजदर प्राप्त गर्ने जानकारी प्रेस विज्ञप्तिमा बताइएको छ । जसमा निःशुल्क डेबिट कार्डका साथै जुनसुकै एटीएमबाट रकम झिक्न सकिनेछ ।
कामनाको एनपेसँग सम्झौता,काठमाडौं (कास) कामना सेवा विकास बैंक र एन पेबीच अनलाइन भुक्तानीसम्बन्धी बिहीबार सम्झौता भएको छ । सम्झौताअनुसार कामना बैंकका मोबाइल वा इन्टरनेट बैंकिङ सुविधा लिएका ग्राहकले ५० रुपैयाँभन्दा बढी ईकमर्स वेब साइटमा अनलाइन भुक्तानी गर्न सक्ने जानकारी प्रेस विज्ञप्तिमार्फत दिएको छ ।
सेन्चुरीको कर्मचारी बचत खाता,"काठमाडौं (कास) सेन्चुरी कमर्सियल बैंकले कर्मचारीहरूलाई लक्षित गरी १ हजार रुपैयाँमा बचत खाता खोल्ने गरी प्रिमियम पेरोल म्यानेजमेन्ट खाता वार्षिक ६५ प्रतिशतका दरले त्रैमासिक भुक्तानी गरी बिहीबारबाट सुरुवात गरेको छ । ग्राहकवर्गहरूले ७ लाख रुपैयाँ बराबरको आकस्मिक दुर्घटना बिमा र १ लाख रुपैयाँसम्मको अस्पतालमा बसेको खर्चबापतको बिमा, लकर सुविधा, क्रेडिट कार्डको वार्षिक शुल्कलगायतका सुविधा पाउनेछन् ।"
एक महिनामै अर्ब राजस्व,"नेपालबाट चीनतर्फ धातुका मूर्ति, मेहन्दी, दन्तमञ्जन, शृंगारका सामान, चाउचाउ, पास्ता, जुस जाम, चकलेट, उनी गलैंचा कार्पेट, चुइङगम, हेयर आयल, हेयर क्रिमलगायत निकासी भइरहेका छन् । पैठारीको तुलनामा निकासी भने घटदो छ । भूकम्पका कारण तातोपानी नाका बन्द भएपछि चीनबाट हुने धेरैजसो आयात ०७२ मंसिरदेखि यही नाकाबाट भइरहेको छ । भन्सारले मासिक अर्बौं राजस्व संकलन गरे पनि नाकामा पर्याप्त मात्रामा भौतिक पूर्वाधारको भने अभाव छ ।"
चिनियाँ अनुदानको खाद्यान्न स्थगित,"लामाका अनुसार भौगोलिक विकटता र सिँचाइको असुविधाले गाउँपालिकाका स्थानीयलाई चिनियाँ खाद्यान्नको भर पर्नुपर्ने बाध्यता छ । स्थानीयले चिनियाँ सीमा हयाजिमारमा १५ दिन लाग्ने हाटबजारमा गई वर्षभरिका लागि खाद्यान्न र दैनिक उपभोग्य सामग्री ल्याउने गरेका छन् । गाउँपालिकाका स्थानीयको सहजताको लागि पुलुमा स्थापना गरिएको खाद्य डिपोमा पर्याप्त चामल ढुवानी नहुँदा बर्सेर्नि समस्या हुने गरेको गाउँपालिका अध्यक्ष लामाले बताए । स्थानीयलाई चीन सरकारले उपलब्ध गराएको खाद्यले ठूलो राहत पुगेको थियो, उनले भने, खाद्यान्न सहयोगले गर्दा चीन र गाउँपालिकाको सम्बन्ध सुमधुर बन्दै गएको थियो ।"
रहर मेटाउन नक्कलीको भर,"चुरा, पोते सुनको व्यापार हुने भनेकै तीज नजिकिँदै गर्दा हो । तर सुनको भाउ बढेसँगै यसको बजार पनि सुस्ताएको छ । यो सँगै पोतेको बजारमा समेत असर परेको छ । सुनको भाउले चुरालाई प्रभाव नपारे पनि महँगीले यसको व्यापारमा पनि कमी आएको छ । साउनबाटै सुरु हुने चुराको व्यापार यो वर्ष भदौ लाग्दासमेत बढ्न नसकेको व्यापारीहरूको भनाइ छ ।"
शतप्रतिशत मुआब्जा माग,"नेपाल विद्युत् प्राधिकरणले प्रभावितलाई वास्ता नगरी जबर्जस्ती आयोजना निर्माण गर्नुका साथै नयाँ प्रसारण लाइन निर्माण गरेको पीडितको आरोप छ । वास्तविक प्रभावितसँग परामर्श नगरेको, आफूहरूलाई सहभागी नगराएको, मन्जुरी नलिई एकलौटी ढंगबाट मुआब्जा निर्धारण गरी बुझ्न आहवान गरिएको भन्दै पीडितले असहमति जनाएका छन् । हामी विकास विरोधी होइनौं । हाम्रो माग प्रशासन र सरकारले सुनेन । हामी आन्दोलन गर्न बाध्य भयौं, बेंसीसहर नगरपालिका१० का प्रेमबहादुर भण्डारीले भने ।"
ढुंग्रेभन्ज्याङमा होमस्टे तयारी,"पर्यटन प्रवर्द्धन तथा रैथाने बाली प्रवर्द्धन तथा संरक्षण कार्यक्रमअन्तर्गत संघीय तथा प्रदेश सरकारको सहयोगमा ढुंग्रेभञ्ज्याङमा होमस्टे सञ्चालनमा ल्याउन लागिएको हो । जिल्लामै पहिलो पटक सञ्चालनको अन्तिम तयारीमा पुगेको होमस्टेले स्थानीय बासिन्दाको आयआर्जनमा मद्दत पुग्ने कमलामाई नगरपालिकाका प्रमुख खड्ग खत्रीले बताए । होमस्टेले स्थानीय कला संस्कृतिको संरक्षण, रैथाने बालीप्रति किसानको मोह, रोजगारी, पर्यटनको विकासलगायतमा सहयोग पुग्नेछ, उनले भने ।"
बाढीले माथिल्लो मर्स्याङ्दी ए मा क्षति,"आयोजनाका दोभासे प्रमुख दयाराम दाहालका अनुसार बाढीले खोलामा ढलान गरी बनाइएको पक्की पुलमा समेत क्षति पुर्याएको छ । बाढीले बगाएर ल्याएको ढुंगामाटोसहितको लेदो पन्छाउने काम भइरहेको छ । केही मर्मतपछि विद्युत् उत्पादन सुरु गर्यौं, उनले भने, सबै पन्छाउन महिनादिन लाग्छ । उनले तत्काल सर्वसाधारणका लागि बाटो खुलाउने र आयोजनाबाट विद्युत् उत्पादनको काम थालिएको बताए । सिस्नेरी खोलामा आएको बाढीले ङादी भएर बाहुनडाँडा क्षेत्र जाने र हिमाली जिल्ला मनाङ जाने बाटो अवरुद्ध बनेको थियो । बाढीले स्थानीय डिलबहादुर गुरुङको कुखुराको फार्मबाट ६ सय लेयर्स कुखुरा बगाएको र आयोजनाका २ कामदारका मोटरसाइकल पुरेको थियो ।"
राजस्वमा प्रदेशको महत्त्वाकांक्षी लक्ष्य,"अर्थविद् डा भेषप्रसाद धमलाले प्रदेश सरकारले गत विगत वर्षको राजस्व असुलीको तथ्यांक नै नकेलाई महत्त्वाकांक्षी भएर राजस्व लक्ष्य निर्धारण गरेकाले यस्तो अवस्था सिर्जना भएको बताए । राजस्व असुलीको सरकारी आकलन गलत सावित भएको छ, उनले भने, राजस्व असुलीको गत विगत वर्षको अनुभवमा थोरै वृद्धि गरेर राजस्व लक्ष्य निर्धारण गर्नुपर्नेमा प्रदेश सरकार महत्त्वाकांक्षी भएर हचुवाको भरमा गरेकाले पूरा गर्न सकेन । आर्थिक मामिला तथा योजना मन्त्रालयका प्रवक्ता हरिहर पौडेलका अनुसार संघीय सरकारबाट संरचना ढिलो गरी आउनु र कानुनी दुविधाले लक्ष्यअनुसारको राजस्व असुली हुन नसकेको हो । उनले कानुनी द्विविधा अझै रहेकाले कतिपय स्थानीय तहहरूले असुली गरेको राजस्व प्रदेश सरकारलाई बुझाउने नगरेको बताए ।"
रेसम खेतीमा न प्रविधि न मूल्य,चितवनमा नै कोकुन उत्पादन गरी धागो तथा कपडा बनाउने उद्योग खोल्न सके केही आर्थिक परिवर्तन हुने उनले बताए । रेसम खेती नगदेबाली भए पनि सरकारले बेवास्ता गरेको सुवेदीको गुनासो छ । २०४९ मा रेसम खेती विकास कार्यालयका रूपमा चितवनमा स्थापना भएको कार्यालय २०६१ मा किम्बु नर्सरी व्यवस्थापन केन्द्र बनेको थियो । सोही कार्यालय २०७५ मा किम्बु नर्सरी विकास केन्द्रका रूपमा स्थापना भएको हो । सुरुमा कोरियाली संस्था कोइका र जापानी संस्था जाइकाले प्रवर्द्धन गरेको रेसम खेती ती निकायले साथ छोडेपछि सरकार आफैंले हेर्दै छ ।
रुद्राक्षको आकार बिगार्दै किसान,स्वरूप बिगार्नेलाई कारबाही मागसंखुवासभा स्वरूप बिगार्नेलाई रुद्राक्ष व्यवसायी संघले कारबाहीको माग गरेको छ । संघले प्रमुख जिल्ला अधिकारीसमक्ष कारबाहीको माग गर्दै निवेदन दिएको छ । रुद्राक्षको प्राकृतिक स्वरूप बिगार्न प्रयोग गरिएका विभिन्न औजार बेलाबेलामा जफत गरिएको र यस्ता क्रियाकलाप नगर्न पटकपटक ध्यानाकर्षण गरिए पनि अटेर गरेकाले कारबाहीको माग गरिएको हो । व्यवसायीले लाखौं आम्दानीका कृषकका रुद्राक्ष विषादी प्रयोगबाट नष्ट हुने उल्लेख गरेका छन् । विदेशी मुद्रा आर्जन गर्ने प्रमुख स्रोतमा दीर्घकालीन असर पर्ने भएकाले यस्ता गतिविधिमा संलग्नलाई नियन्त्रणमा लिई शीघ्र कारबाही गर्न अनुरोध गरिएको छ ।
'विमानस्थल निर्माण प्रक्रिया निरन्तर',"दुवैतिरबाट लेन्डिङ र टेकअप हुन्छ, मन्त्री भट्टराईले थपे, त्यसपछि जहाज निरन्तरताको अपेक्षा छ । अहिले दक्षिण दिशाबाट मात्रै उडान र अवतरण हुने गरेको छ ।"
बारीमै तरकारी बिक्री,"यहाँका किसान एकल मात्र नभई सामूहिक रूपमा समेत तरकारी खेतीमा लागेका छन् । किसान समूह र सहकारीमार्फत पनि व्यावसायिक तरकारी खेतीमा लगानी बढाएका छन् । तरकारी खेतीप्रति किसानको उत्साह देखेर तत्कालीन कृषि विकास कार्यालयले लामो समयसम्म गाउँमै आएर कृषक समूह र कृषि सहकारी गठनमा सहयोग गरेको थियो ।कृषक समूह र सहकारीलाई तरकारीको बीउ, विषादी, अनुदानमा मल, सिँचाइका लागि पोलिथिन पाइप, प्लास्टिक पोखरी, बेमौसमी तरकारी खेतीका लागि प्लास्टिक घर, खेतबारी जोत्न हाते ट्याक्टर तथा प्राविधिक सल्लाह दिएर सहयोग गरिरहेको लालीगुराँस नगरपालिकाका कृषि शाखाकी प्राविधिक दिलकुमारी राईले बताइन् । तरकारीमा किसानको लगाव देखेर फुलेक गाउँलाई ताजा तरकारी उत्पादन पकेटका रूपमा विकास गरिरहेको प्राविधिक राईको भनाइ छ ।"
काममा फर्किए कर्मचारी,"आन्दोलनरत कर्मचारीले ४० प्रतिशत तलब वृद्धि, महँगीभत्तालगायतका भत्ता रकम वृद्धि, पोसाकभत्ता, बिमालगायतका माग राखेका थिए ।"
रेडस्टार लगातार फाइनलमा,पहिलो हाफ गोलरहित भएको थियो । दोस्रो हाफको लगत्तै योगेश गुरुङको गोलबाट रेडस्टारले अग्रता लियो । फ्रिकिकबाट आएको बलमा उनले गोल गरेका थिए । रेडस्टारको यो खुसी आठौं मिनेटमै डाँगीहाटका विकेश लिम्बुको गोलबाट खोसिएको थियो । विकेशले पेनाल्टी बक्स नजिकैबाट देब्रे खुट्टाले हानेको बलले जाली चुमेको थयो । म्यान अफ द म्याच रेडस्टारका गोलकिपर विवश चौधरी भए । उनले दुई पेल्नाल्टी बचाएका थिए ।
दुवै विधामा इनोभेटिभ सफल,"जुनियर ब्वाइजमा ग्रिनफिल्डले न्यु भिजनलाई ३०२०, हिमालयले एलआरआईलाई २४१२ र रेडियन्टले सेबलाई ३३१७ ले पराजित गरे । ग्रिनफिल्डका महेश दाहालले १५, हिमालयका जेन लामाले १० र रेडियन्टका राज रोकाले १३ स्कोर जोडे ।"
चिनियाँ टिममा ब्राजिली खेलाडी,"एल्केसनले चिनियाँ सुपरलिगमा १५० जति खेलमा १ सय गोल गरिसकेका छन् । उनी सन् २०१३ देखि चीनमा खेल्न छनोट भएका हुन् । यी फरवार्डले सँधै चिनियाँ फुटबलमा आफ्नो पहिचान छोड्न चाहेको बताएका छन् । म नयाँ चुनौती सामना गर्न चाहन्छु । मेरो सीमितता जहाँ छ, त्यही चाहन्छु, उनले भने, यी सात वर्षसम्म चिनियाँ जनताले गरेको मायालाई फर्काउन चाहन्छु । बिना संकोच मैले यो चुनौती स्वीकारेको हो । चीन हाल फिफा वरीयताको ७१ औं स्थानमा रहेको छ । उसले एकपल्टमात्र विश्वकप खेलेको छ । विश्व फुटबलको सबैभन्दा ठूलो उत्सवमा चीन सन् २००२ गोल नगरी र अंक नजोडी समूह चरणबाटै बाहिरिएको थियो ।"
दुई राष्ट्रिय कीर्तिमान,काठमाडौं (कास) हंगेरीको बुडापेस्टमा जारी सातौं विश्व जुनियर पौडीमा नेपालका दुई खेलाडीले राष्ट्रिय कीर्तिमान बनाएका छन् । १०० मिटर बटरफ्लाईमा शैयद हम्जा शाहले तीन दशकअघिको राष्ट्रिय कीर्तिमान तोडेका छन् । उनले १ मिनेट ०१२२ सेकेन्डको नयाँ राष्ट्रिय कीर्तिमान बनाए । यसअघि यो कीर्तिमान १ मिनेट ०३४३ सेकेन्डको कीर्तिमान आनन्द लेप्चाको नाममा थियो । आनन्दले यो कीर्तिमान सन् १९८९ मा बनाएका थिए । १०० मिटर ब्रेस्टस्ट्रोकमा अदीप्सा वैद्यले राष्ट्रिय कीर्तिमान बनाएकी छन् । उनले १ मिनेट २३८९ सेकेन्डको नयाँ राष्ट्रिय कीर्तिमान रचिन् । यसअघि यो कीर्तिमान १ मिनेट २५८२ सेकेन्डमा टीसा शाक्यको नाममा थियो । अगस्ट २५ सम्म हुने प्रतियोगितामा नेपालका ४४ खेलाडीले भाग लिएका छन् ।
टीआईए र रुपिज च्याम्पियन,काठमाडौं (कास) टीआईएले ब्वाइज र रुपिजले गर्ल्समा चौथो बीआईबी अन्तरस्कुल बास्केटबलको उपाधि बिहीबार जितेका छन् । ब्वाइज फाइनलमा टीआईएले आयोजक बौद्ध स्कुललाई ७४६५ स्कोरले पराजित गर्यो । टीआईएका सम्राट गुरुङले ३० स्कोर गरे । गर्ल्स फाइनलमा साइसा प्रधानको २२ स्कोरमा रुपिजले द चाँदबागलाई ३६३५ को साँघुरो अन्तरले हरायो । साइसा मोस्ट भ्यालुएबल प्लेयर घोषित भइन् । ब्वाइजमा टीआईएका तेन्जिङ शेर्पाले उक्त उपाधि जिते । ब्वाइजमा आयोजक बौद्धका पिरातात लिम्पु र गर्ल्समा चाँदबागी सुर्मा थेबे सर्वाधिक स्कोरकर्ता बने । लिम्पुले १ सय ४६ र सुर्माले ७५ स्कोर जोडे ।
अद्रिन र प्रदीपालाई स्वर्ण,काठमाडौं (कास) विजेश्वरीका अद्रिन शाहीले १४ औं हरेराम जोशी स्मृति उपत्यकाव्यापी टेबलटेनिसको यू१४ ब्वाइज सिंगल्समा स्वर्ण पदक जितेका छन् । हरेराम जोशी स्मृति प्रतिष्ठानद्वारा आयोजित प्रतियोगिताको फाइनलमा अद्रिनले जुगलका समिर तामाङलाई ३१ को सेटमा हराए । गर्ल्समा एभरेस्टकी प्रदीपा सुवालले प्रभातकी दीपशिखा शशिकलालाई ३१ को सेटमा हराउँदै स्वर्ण जितिन् । यू१२ सिंगल्सतर्फ ब्वाइजमा चिल्ड्रेन गार्डेनका आशिष भट्टराई र गर्ल्समा एभरेष्टकी केरिना सुवाल विजेता भए । आशिषले सिद्धार्थ वनस्थलीका उज्ज्वल मानन्धर र केरिनाले युलेन्सकी शुभश्री श्रेष्ठलाई समान ३२ को सेटमा हराए ।
ग्रिनल्यान्ड विजयी,"काठमाडौं (कास) आयोजक ग्रिनल्यान्डले चौधौं क्विक्सग्रिनल्यान्ड अन्तरस्कुल बास्केटबलको गर्ल्समा बिहीबार पृथ्वीलाई ३२२२ स्कोरले पराजित गर्यो । आयोजककी सुजाता जागरीले ९ स्कोर जोडिन् । भद्रकालीले नेसनल युनाइटेडलाई १७११ ले हरायो । ब्वाइजमा ग्रिनल्यान्ड ए ले नेसनल युनाइटेडलाई ५३३३, पृथ्वीले ग्रिनल्यान्ड बी लाई २६१८ र भ्याली पब्लिकले बूढानीलकण्ठ आश्रमलाई ५२३२ ले हराए । जुनियरमा ओडिसीले ग्रिनल्यान्डलाई २११७ र जुगलले भद्रकालीलाई १८१५ ले हराए ।"
नेपोलीलाई ब्युँताउँदै एन्सेलोट्टी,"यी अनुभवी प्रशिक्षक मान्छन्, पहिलो सिजनका क्रममा धेरै सिकियो । उनी भन्छन्, हामीले राम्रो तयारी गर्यौं, अब त्यसको प्रतिफल निकाल्ने समय हो । एन्सेलोट्टीले नयाँ सिजनका लागि भनेर सबै क्षेत्रमा सुधार गरेका छन् र यसका लागि डिफेन्समा कोस्टास मनोलस, मिडफिल्डमा एलिफ एल्मस र विंगरमा हिर्भिङ लोजानोलाई अनुबन्ध गरेका छन् । तर प्रश्न भने उही रहनेछ, के यसपल्ट नेपोलीले युभेन्ट्सको प्रभुत्व तोड्न सक्ला ?"
सन्दीप र आसिफको पुनरागमन,"श्रीलंकामा सेप्टेम्बर ५ देखि १४ सम्म हुने यू१९ एसिया कपमा नेपाल समूह बी मा आयोजक श्रीलंका, बंगलादेश र यूएईसँगै रहेको छ । समूह ए मा भारत, पाकिस्तान, अफगानिस्तान र कुवेत छन् । नेपालले सेप्टेम्बर ६ मा श्रीलंका, ८ मा बंगलादेश र १० मा यूएईसँग खेल्ने छ । दुवै समूहबाट शीर्ष दुई टोली सेमिफाइनल पुग्ने छन् । नेपाली टोलीको प्रशिक्षकमा विनोद दास, व्यवस्थापकमा राजु खड्का, ब्याटिङ परामर्शदातामा अपूर्व देशाई, फिजियोमा विक्रम न्यौपाने र ट्रेनरमा सुवास पात्रो छन् ।"
जुडो टोली जापान जाने,काठमाडौं (कास) जापानको टोकियोमा अगस्ट २५ देखि सेप्टेम्बर १ सम्म हुने विश्व जुडो च्याम्पियनसिपमा नेपालका तीन खेलाडीले प्रतिस्पर्धा गर्ने भएका छन् । पुरुष ६० केजीमुनि मोहन बम र ६६ केजीमुनि इन्द्रबहादुर श्रेष्ठले भाग लिने छन् । मोहन अस्ट्रेलियाको मेलबर्नमा रहेकाले त्यतैबाट जापान जाने छन् । महिला ५७ केजीमुनि मनिता श्रेष्ठ प्रधानले खेल्नेछिन् । प्रशिक्षकमा जुडो मुख्य प्रशिक्षक वीरेन्द्र रन्जित छन् । नेपालबाट खेलाडी शनिबार त्यसतर्फ जाने छन् ।
इतिहास जोडेर दौड गरिने,"उक्त क्षेत्रलाई ऐतिहासिक ट्रेलको रूपमा परिचित गराउन पनि दौडले सघाउने सिरानचोक गाउँपालिकाका अध्यक्ष राजु गुरुङले बताए । लिगलिग कोटपछि गोरखा दरबार विजयी गर्न द्रव्य शाहले प्रयोग गरेको पैदलमार्गमा नै दौड हुनेछ, उनले भने, ऐतिहासिक पदमार्गको संरक्षण र प्रवर्द्घनमा सघाउने लक्ष्य हो । प्रतियोगिता आयोजनाका लागि १० लाख खर्च हुने अनुमान छ । तीन स्थानीय तहले ३३ लाख र सेनाले १ लाख रकम बेहोर्ने छन् । द्रव्यशाहले १६१६ को भदौ २५ मा पस्लाङ चौतारामा राज्यभिषेक गरेको इतिहास छ । दौडका लागि निर्धारण गरिएको रुटमा ऐतिहासिक गढी र कोटहरू छन् । दौडको सुरुआत हुने ठाउँ लिगलिग कोट शाहवंशीय राजा द्रव्य शाहले १६६५ मा दौडिएर राज्य सञ्चालन गरेको स्थल हो । सिरानचोकको छोप्राकमा बसेर द्रव्य शाहले गोरखा दरबार कसरी आक्रमण गर्न सकिन्छ भनेर योजना बनाएको ठाउँ हो, गुरुङले भने, लिगलिग कोट र गोरखा दरबारसँगै सिरानचोकको पनि लुकेको इतिहास उजागर गर्न सहयोग पुग्छ भन्ने अपेक्षा गरेका छौं ।"
ढोकामै किताब,:
संन्यासको संघार,:
म्याप ल्याउँदै हुवावे,केही अघि मात्रै आफ्नै अपरेटिङ सिस्टम सार्वजनिक गरेको चिनियाँ कम्पनी हुवावेले अब आफ्नै म्याप सर्भिस पनि ल्याउने भएको छ । अमेरिकी कम्पनी गुगलले विकास गरेको एन्ड्रोइड आधारित स्मार्टफोन बिक्री गर्दै आएको हुवावेलाई गुगलले प्रतिबन्धको चेतावनी पछि हुवावेले आफ्नै सेवाहरू विकास गर्न थालेको हो ।हुवावेका अनुसार म्याप किट नाम रहने यो सेवाले वास्तविक समयमै सडकको अवस्थाबारे जानकारी दिन सक्नेछ । यो सर्वसाधारण प्रयोगकर्ताको लागि भने तत्काल उपलब्ध हुने छैन । हुवावेका अनुसार यो सेवा सुरुमै ४० वटा भाषामा उपलब्ध हुनेछ । यो म्यापमा ट्राफिकको अवस्था र लेन पहिचान गर्ने सुविधा पनि हुनेछ । हुवावेले केही अघि सार्वजनिक गरेको आफ्नो अपरेटिङ सिस्टम हर्मोनीले पनि स्मार्टफोनसहित सबै खालका डिभाइसमा काम गर्न सक्छ ।
एन्ड्रोइडको हिस्सा बढ्ने,"उक्त अध्ययनमा स्मार्टफोनको बिक्री संसारभर करिब २ प्रतिशतले घट्ने अनुमान गरिएको छ । तर, एन्ड्रोइडको बजार हिस्सा भने केही प्रतिशतले बढ्नेछ । अघिल्लो वर्ष संसारभर १ अर्ब ४० करोड स्मार्टफोन बिक्री भएको अनुमान छ । यो वर्ष संख्या घटेर १ खर्ब ३० करोडमा झर्ने छ । तर, एन्ड्रोइडको बजार हिस्सा भने बढेर ८७१ प्रतिशत पुग्ने अनुमान छ ।"
भर्चुअल असिस्टेन्टको लडाइँ,"यसका प्रयोगकर्ताका लागि खुसीको कुरा के हो भने यी सेवाहरू अझ बढी प्रभावकारी हुने क्रममा छन् । हालै मात्र लुप भेञ्चरले गरेको एक अध्ययनले भर्चुअल असिस्टेन्टहरू प्रभावकारी बनेको तथ्य पेस गरेको छ । त्यसअनुसार एप्पलको सिरी, गुगलको असिस्टेन्ट र अमेजनको एलेक्सालाई लिएर गरेको अध्ययनमा तीनैले करिब शतप्रतिशत प्रश्नको पहिचान गरेका छन् । तीनैलाई गरिएको ८ सय प्रश्नमा गुगल असिस्टेन्टले ९३ प्रतिशत, सिरीले ८३ प्रतिशत र एलेक्साले ८० प्रतिशत सही उत्तर दिएका थिए ।"

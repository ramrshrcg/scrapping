शीर्षक,विवरण
डेंगु नियन्त्रण विफल,"पहाडी जिल्ला पाँचथरमा पनि ३३ जनामा डेंगु संक्रमण भेटिएको स्वास्थ्य कार्यालयका निमित्त प्रमुख तेजबहादुर तुम्बापोले बताए । स्वास्थ्य कार्यालयले डेंगु संक्रमितको तथ्यांक संकलन गरिरहेको जनाएको छ । संक्रमण देखिएकामध्ये धेरैको जिल्लामै उपचार भएको छ । जिल्ला अस्पतालमा परीक्षण गर्ने किट्स नहुँदा स्थानीय समर्पित अस्पतालमा परीक्षण भएको थियो । अहिले ३० थान किट्स ल्याइएको र थप झिकाउने प्रयास भइरहेको अस्पतालले जनाएको छ । प्रदीप मेन्याङबो (धरान), रमेशचन्द्र अधिकारी (धनकुटा), डिल्लीराम खतिवडा (उदयपुर) र लीलाबल्लभ घिमिरे (पाँचथर)"
फाल्तु बनाइए दक्ष जनशक्ति,"पछिल्लो समय बिरामीमा बढी मात्रामा डेन२ देखिन थालेको उनले जनाए । अव्यवस्थित बसोबास, कलकारखाना, खाल्डाखुल्डी, जथाभावी फ्याँकिएका टायर आदि कारणले डेंगु नियन्त्रण चुनौतीपूर्ण बनेको उनको भनाइ छ । यस वर्ष डेंगुबाट २ जनाको मृत्यु भएको छ । अर्को एक जनाको डेंगुबाटै मृत्यु भएको हो वा होइन भन्ने यकिन हुन बाँकी छ । यो रोग मानिसबाट मानिसमै सर्दैन । तर डेंगुका रोगीलाई टोकेपछि लामखुट्टे पनि संक्रमित हुन्छ । त्यसले पुनः स्वस्थ व्यक्तिलाई टोक्यो भने डेंगु सर्छ । त्यसैले संक्रमितले सुत्दा झुल प्रयोग गर्नुपर्ने डा पुनले बताए ।"
सीमा सुरक्षा गर,"भारतले सर्जु नहर योजना कार्यान्वयनका क्रममा नेपालबाट बग्ने नदीलाई एकीकृत गरेर सिँचाइ योजना सञ्चालन गर्न लागेको सांसद गहतराजले बताए । उनका अनुसार यो योजनाले भारतको ठूलो भूभाग सिञ्चित हुनेछ । तर उक्त सडकले नदीहरूलाई छेकेपछि यता बाढीको सम्भावना अझ बढ्ने सांसदहरूको अनुमान छ । भारतले सडकका नाममा नदीको बहाव रोक्न खोजेको सांसदहरूको भनाइ छ । समितिले परारष्ट्र, सिँचाइ, भूमिसुधार र गृह मन्त्रालयबीच समन्वय गरी सीमामा स्थायी प्रकृतिको संरचना निर्माण गर्न सरकारको ध्यानाकर्षण गराएको हो । दुई देशबीचको ऐतिहासिक तथ्य, प्रमाण र सम्झौताअनुरूप सीमा निर्धारण र सीमांकन गर्नुपर्ने सुझाव पनि समितिले दिएको छ । सांसदहरूको प्रस्तावमाथि तीन पटक बैठक बसेको थियो ।"
३० वर्षपछि न्याय !,"न्यायाधीशहरू विश्वम्भरप्रसाद श्रेष्ठ र प्रकाशमानसिंह राउतको इजलासले कुँवरलाई चोरीको अभियोगमा थुनामा राखिएको मितिदेखि अवकाश हुने मितिसम्मको तलब भत्ता र पेन्सनसमेत दिन आदेश जारी गरेको छ । सुनुवाइको मौका नदिएको, आफूलाई कुन अभियोग लगाएको हो भन्नेसम्म जानकारी नदिएको अनि आफ्नोतर्फबाट कुनै कानुन व्यवसायीको प्रतिनिधित्व नगराएको भन्ने उनको भनाइ स्वाभाविक देखिएको भन्दै सर्वोच्च अदालतले थुनाका क्रममा समेत चरम यातना भएको उल्लेख गरेको छ । सर्वोच्च अदालतले तीन दशक पुरानो मुद्दामा कानुनको पालना भएको थियो वा थिएन भनी विवेचना गरेको छ । स्वच्छ सुनुवाइको मौका नदिँदा फौजदारी न्यायप्रणालीमा स्वेच्छाचारिताको जन्म हुने अनि निर्दोष व्यक्तिहरू अनाहकमा दोषी ठहर हुनेतर्फ सचेत गराएको छ । कुनै पनि व्यक्तिलाई राज्यको निकायले कुनै फौजदारी कसुर गरेको अभियोगमा न्यायिक वा अर्धन्यायिक निकायमा मुद्दा दायर गर्छ भने सो व्यक्तिलाई पक्राउ गर्ने, उक्त अपराधको अनुसन्धान गर्ने, अदालतमा मुद्दाको सुनुवाइ गर्ने तथा फैसला कार्यान्वयनसम्मका चरणहरूमा फौजदारी न्यायका आधारभूत सिद्धान्तहरू अनिवार्य पालना गर्नुपर्छ, फैसलामा भनिएको छ, राज्य वादी भई कुनै व्यक्तिविरुद्ध फौजदारी मुद्दा दायर गरिन्छ भने राज्यले अनिवार्य रूपमा फौजदारी न्यायको आधारभूत सिद्धान्त पालना गर्नुपर्छ ।"
कश्मीरबारे नेपालको दृष्टिकोण चाह्यो पाकिस्तानले,"पाकिस्तानको विदेश मन्त्रालयको वेबसाइटमा दिइएको सूचनाअनुसार कुरेसीले नेपालसहित स्विट्जरल्यान्ड, डेनमार्क, माल्दिभ्स, स्विडेन, नर्वे, फ्रान्स, क्यानडा, स्पेन, नेदरल्यान्ड्स तथा राष्ट्रसंघीय मानव अधिकार उच्चायुक्तसमेतलाई फोन गरेर जम्मुकश्मीर मामिलामा भारतले असहिष्णु व्यवहार देखाएको उल्लेख गरेका छन् ।"
चैतमा 'सगरमाथा डाइलग',"काठमाडौं (कास) नेपालले आफ्नो सरोकार र अन्तर्राष्ट्रिय सामयिक चासोका मुद्दामा बहस गर्नेगराउने गरी सगरमाथा डाइलग गर्ने भएको छ । आगामी चैतमा गरिने यो कार्यक्रमका लागि जलवायु परिवर्तन, पर्वतीय वातावरण र अर्थतन्त्र शीर्षक निर्धारण गरिएको छ । परराष्ट्रमन्त्री प्रदीप ज्ञवालीको अध्यक्षतामा बसेको निर्देशक समितिको बैठकले डाइलगको सम्पर्क कार्यालय त्रिपुरेश्वरस्थित परराष्ट्र मामिला अध्ययन प्रतिष्ठानमा राख्ने निर्णय गरेको छ । परराष्ट्रको नीति योजना विकास कूटनीति महाशाखाका अनुसार राष्ट्रसंघीय निकायका विषयविद्, विभिन्न मुलुकबाट सरकार प्रमुख र विज्ञहरू गरेर झन्डै २ सय जनालाई पहिलो बैठकमा आमन्त्रण गरिने भएको छ । स्थायी मञ्चका रूपमा रहने डाइलगले हरेक २ वर्षमा विषयगत रूपमा छलफल चलाउनेछ ।"
तीन गाउँपालिकामा खाद्य संकट,"तेह्रथुम (कास) खडेरीले अन्नबाली खेतबारीमै सुकेपछि पाँचथरको कुम्मायक र तुम्बेवा तथा तेह्रथुमको छथर गाउँपालिकामा १६ सयभन्दा बढी घरपरिवार प्रभावित भएका छन् । बाली बारीमै सुकेपछि कुम्मायकका वडा नं १, ३ र ५ मा मात्र ३ सय घरपरिवार खाद्य संकटमा परेको गाउँपालिकाका अध्यक्ष जयबहादुर चेम्जोङले बताए । खडेरी प्रभावित क्षेत्रका बासिन्दा चाडबाड नजिकिन थालेपछि थप चिन्तित छन् । तुम्बेवा गाउँपालिकाका ५ सय ८६ घरपरिवारले लगाएको खाद्य बाली पनि खडेरीले सुकेको छ । गाउँपालिका अध्यक्ष होमनाथ थापाले वडा १, २ र ५ मा खडेरीले क्षति पुर्याएको बताए । यस्तै, तेह्रथुमको छथर गाउँपालिकाको पञ्चकन्या, फाक्चामारा र हमरजुङको तल्लो क्षेत्रमा खडेरीले किसानले लगाएको खाद्यान्न बाली सुकाएको छ । खाद्यान्न बाली सुकेर किसानलाई दैनिक जीवनयापनमा समेत समस्या भएको छ, गाउँपालिका अध्यक्ष सन्तवीर लिम्बूले भने । छथरमा खडेरीले वडा ३, ४ र ५ का ८ सय ५४ घरधुरी प्रभावित भएका हुन् । मध्यबर्खामा समेत खडेरी लागेर अन्न बाली, फलफूल र पशुबस्तुको घाँसपात सुकेपछि किसान बिचल्लीमा परेका छन् ।"
२३ हजार कर्मचारी रिक्त,अधिकार क्षेत्र मिचेर कर्मचारी भर्ना प्रक्रिया अघि बढाएको भन्दै केही प्रदेश सरकारले संघको आलोचना गरेका थिए । भर्ना प्रक्रियामा रहेका कर्मचारी आगामी कात्तिकसम्म पदस्थापन भइसक्ने तर अन्य रिक्त दरबन्दीको विषय अन्योल रहेको मन्त्रालयले जनाएको छ । लोकसेवाको भर्ना प्रक्रियामा रहेका ९ हजार १ सय ६१ कर्मचारी छनोट गरेर कात्तिकभित्र पदस्थापन गरिसक्ने सरकारको तयारी रहे पनि रिक्त दरबन्दी पूर्ति गर्ने विषयमा अझै अन्योल छ । संघीय मामिला तथा सामान्य प्रशासन मन्त्रालयका सचिव यादवप्रसाद कोइरालाले रिक्त दरबन्दी पूर्ति नहुँदा सेवा प्रवाहमा असर पुगेको बताए । उनका अनुसार हरेक वर्ष ३ हजारभन्दा बढी कर्मचारी नियमित अवकाशमा जाने गरे पनि पदपूर्ति भएको छैन । संघ र प्रदेशका लोकसेवासम्बन्धी ऐनकानुनलगायत सबै संरचना नबनेसम्म विद्यामान कानुनअनुसार संघबाटै कर्मचारी व्यवस्थापन गर्नुपर्ने बाध्यता रहेको बताए । त्यसका लागि संघीय लोकसेवाको विद्यमान कानुनबाटै रिक्त दरबन्दी पूर्ति गर्नुको विकल्प नभएको उनले बताए ।
भूउपयोग विधेयक प्रमाणीकरण,"काठमाडौं (कास) राष्ट्रपति विद्यादेवी भण्डारीले संघीय संसद्का दुवै सदनबाट पारित भूउपयोग सम्बन्धमा व्यवस्था गर्न बनेको विधेयकलाई शुक्रबार प्रमाणीकरण गरेकी छन् । उक्त विधेयक मंगलबार प्रतिनिधिसभाले पारित गरेको थियो । विधेयकको प्रावधानले जमिनलाई व्यक्तिको अनुमतिबिना वर्गीकरण गरेको र सरकारले निजी सम्पत्तिमाथि हस्तक्षेप गरेको आवाज उठिरहेको छ । विधेयकमा कृषि, औद्योगिक र व्यावसायिक क्षेत्रमा घडेरी विकास गर्न नपाइने र वर्गीकरणअनुसार जग्गाको छुट्टाछुट्टै स्रेस्ता र धनीपुर्जा राख्नुपर्ने प्रावधान छ । त्यस्तै १० वर्षदेखि एकै स्थानमा बसेका सुकुम्बासीलाई त्यही जमिनको धनीपुर्जा दिने व्यवस्था गरिएको छ । यस्तो प्रावधानले वनक्षेत्र विनाश हुने भन्दै विज्ञ एवं सरोकारवालाले असहमति राख्दै आएका थिए । विधेयकमा जमिनलाई भूबनोट र उपयोगका दृष्टिले १० भागमा विभाजन गर्ने प्रावधान राखिएको छ ।"
मन्थलीमा ढल सडकमा,खानेपानी तथा ढल व्यवस्थापन आयोजना रामेछापका आयोजना प्रमुख जगन्नाथ पुर्बेले अबको एक वर्षमा मन्थली ढल सञ्चालनमा ल्याउने गरी काम अघि बढाउने बताए । उनले पाइपलाइनको बाँकी काम र विसर्जन स्थानमा मर्मत गरेर ढल सञ्चालनमा ल्याइने बताए ।
बनेपामा ८ हजार कन्या पुजिए,"काभ्रे (कास) बनेपामा शनिबार ८ हजार कन्या पुजिएका छन् । विभिन्न जात, धर्म र समुदायका कन्याहरू पुजिएका हुन् । रजस्वला नभएकालाई कन्याको रूपमा पुज्ने गरिन्छ । यसरी पूजा गर्दा कन्याहरू निरोगी हुने, सुखसम्पत्ति पाई खुसी हुने र कन्याहरूलाई दान दक्षिणा दिनेको पनि मनुष्य जीवन सफल हुने धार्मिक आस्था रहेको सनातन कन्यापूजा प्रबन्ध समितिका सचिव सुरकृष्ण वैद्यले बताए । कन्यापूजाका लागि काभ्रे जिल्लाका अलावा सिन्धुपाल्चोक, दोलखा, रामेछाप, काठमाडौ, भक्तपुर, ललितपुर, मकवानपुर, पोखरालगायतका विभिन्न जिल्लाबाट हजारौं दर्शनार्थीहरूका साथै पुजिनका लागि कन्याहरू आउने गरेको वैद्यले जनाए । कृष्णजन्माष्टमीको दिन बनेपा, नाला, साँगा, भैंसेपाटी, उग्रतारा जनागाल, बुडोल, धुलिखेल पनौती, दाप्चालगायत अधिंकाश नेवार समुदायको बसोबास क्षेत्रमा कन्याहरू पुजिएका हुन् । बनेपामा मात्र ८ हजार कन्याहरू पुजिएको आयोजकले जनाए । बनेपाको नयाँबस्ती, दाप्चाको छत्रेबाँझलगायतका कृष्णमन्दिरमा भक्तजनको घुइँचो लागेको छ ।"
स्थायी राजधानी र नामकरणले प्रवेश नपाउने,"सभामुख श्रेष्ठका अनुसार मदनकुमार भण्डारी स्वास्थ्य विज्ञान प्रतिष्ठानको सम्बन्धमा व्यवस्था गर्न बनेको विधेयक शिक्षा स्वास्थ्य र कृषि समितिमा र प्रदेश सूचनाको हक सम्बन्धमा व्यवस्था गर्न बनेको विधेयक प्रदेश मामिला समितिबाट छलफल टुंगिएको बैठकको एजेन्डाको रूपमा रहेको बताए । प्रदेश सरकारले प्रदेश सवारी तथा यातायात व्यवस्था ऐन २०७५ लाई संशोधन गर्न बनेको विधेयक र सार्वजनिक, निजी, सहकारी साझेदारीको सम्बन्धमा व्यवस्था गर्न बनेको विधेयक प्रदेशसभामा भर्खरै मात्र दर्ता गराएको छ ।"
नुवाकोटको नदीमा दोहन जारी,"एउटा फिरफिरेले सञ्चालनको मागसहित सर्वोच्चमा मुद्दा दायर गरेको छ । अधिकांश क्रसर उद्योगहरू सडक निर्माण गर्ने र भूकम्पपीडितलाई ढुंगा, गिटी र बालुवा दिने भनेर सिधै खोला छेउमा अवैध रूपमा सञ्चालित छन् । तर ती उद्योगका सञ्चालकहरू अन्यत्र गएर अवैध बालुवा झिक्न कार्यमा संलग्न छन् । उद्योग ०७३ असार मसान्तदेखि नवीकरण नभएको घरेलु तथा साना उद्योग विकास समितिले जनाएको छ । प्रदेश सरकारले वर्ष ०७५७६ मा २ अर्ब राजस्व संकलन गर्ने लक्ष्य राखेकोमा ६४ करोड उठेको जानकारी एक समीक्षा कार्यक्रममा दिइयो । गत बुधबार नदी दोहनबारे छलफल नै भयो । त्यस क्रममा भनाभनको स्थिति सृर्जना भएको थियो । प्रशासनले स्थानीयको गुनासोपछि केही डोजरमा तालासहितको चेन लगाइदिए । यो कार्यप्रति तारकेश्वर गाउापालिकाका अध्यक्ष रमेश वस्ती आक्रोशित देखिएका थिए ।"
ब्युँताइँदै ऐतिहासिक ढुंगेधारा,जमिनमुनि पानी जमाउनका लागि इनार निर्माण गरिएको छ । इनारको पानी ढुंगेधारा हुँदै बग्ने उनले बताए । लोप हुँदै गएको सांस्कृतिक सम्पदालाई जोगाउन ढुंगेधाराको पुनः निर्माण गरिएको प्रतिनिधिसभाका सांसद श्रेष्ठले बताए । काठमाडौं महानगरले करिब दुई किलोमिटर दूरीमा रहेको दुई विश्व सम्पदा क्षेत्र स्वयम्भू र हनुमानढोका दरबार क्षेत्रलाई सम्पदा पदमार्गले जोड्ने तयारी गरिरहेको छ । त्यसैले डल्लु चौतारामा रहेको ऐतिहासिक सांस्कृतिक सम्पदा पनि ब्युँताउँदै ढुंगेधारा तथा अन्य सम्पदा पुनः निर्माण सुरु गरिएको उनले बताए । सम्पदा मार्ग भएकाले त्यस ठाउँमा ऐतिहासिक महत्त्व बोकेका सम्पदाको पुनः निर्माण गरिने छ । सांसद कोषअन्तर्गत पहिलो चरणमा ऐतिहासिक ढुंगेधारा तथा डल्लु चौतारा पुनः निर्माणका लागि १५ लाख बजेट छुट्याइएको थियो । उक्त रकमले धारा र सार्वजनिक शौचालय निर्माण गरिएको छ ।
निःशुल्क स्वास्थ्य शिविर,"कास (भक्तपुर) समुदाय प्रहरी साझेदारी कार्यक्रमअन्तर्गत निःशुल्क स्वास्थ्य शिविर कार्यक्रम गरेको छ । महानगरीय प्रहरी वृत्त थिमि, सूर्यविनायक नगरपालिका४, मध्यपुर अस्पताल, केएमसी अस्पतालको समन्वयमा आयोजित स्वास्थ्य शिविरमा २ सय ३० जनाले स्वास्थ्य परीक्षण गराएको जनाएको छ । शनिबार सूर्यविनायक४ दधिकोटमा आयोजित शिविरमा १७ जनाले स्त्रीरोग, ४६ जनाले नाककानघाँटी, १ सय ४८ जनाले फिजिसियन र १९ बालबालिका गरी २ सय ३० जनाले स्वास्थ्य परीक्षण गराएको महानगरीय प्रहरी वृत्त प्रमुख डीएसपी शान्तिराज कोइरालाले बताए ।"
मन्दिरको सम्पत्तिमा मिलेमतो,"मन्दिरको सबै सम्पत्ति फिर्ता ल्याउन पहल गर्न जति जरुरी छ, उति यसको सञ्चालन, रेखदेख र व्यवस्थापन कुशल गर्नु । सार्वजनिक सम्पदाको संरक्षणबाट समुदायको सान बढ्छ । समुदायले स्वामित्व लिने सम्पदाबाट हुने आम्दानीलाई समुदायकै हितमा प्रयोग गर्न सक्ने बनाउनुपर्छ । मठमन्दिरप्रतिको आस्था जोगाउन स्थानीय सरकार र समुदाय आफैँ जागरुक हुनु जरुरी छ । बागेश्वरीबाट सम्पदाको सम्पत्ति संरक्षण र व्यवस्थापनप्रति जागरणको बिगुल फुक्न सकिन्छ ।"
दाहालको सत्ता पल्टियो,"पार्टी एकताको १५ महिनापछि अध्यक्षको जिम्मेवारी पाएका नेकपा अध्यक्ष पुष्पकमल दाहालको चुरीफुरी पहिलो दिनै बढेको छ । उनले ओली नभएको मौकामा पार्टीगत सक्रियता निकै बढाएका छन् । अघिल्लो दिन वरिष्ठ नेता माधवकुमार नेपाल र प्रधानमन्त्रीबीच भएको भनाभनका विषयलाई लिएर त्यसको भोलिपल्टै दाहालले नेपालाई फकाउने प्रयास गरे, जसमा नेपाले पनि सकारात्मक प्रतिक्रिया जनाए । ओलीनेपाल द्वन्द्वमा दाहाल मध्यस्तकर्ताको भूमिकामा देखिएका छन् । पार्टीभित्र अनुशासनको पालना नभएको भन्दै नेताहरूलाई अनुशासनमा रहन पनि निर्देश दिएका छन् । दाहाललाई जसरी हुन्छ, अब साढे तीन वर्षभित्रमै प्रधानमन्त्री बन्नु छ । ओलीले आफ्नो अनुपस्थितिमा उनलाई दिएको मौकामा चौका हानेर भोलिका लागि आफ्नो दुनो सोझ्याउने रणनीतिसाथ दाहालले सक्रियता देखाएका हुन्, स्वाभाविक पनि हो । आफूले कुनै भूमिका नपाएपछि पार्टी एकता नगरेको भए हुने रहेछ भन्ने मनस्थितिमा पुगेका उनका लागि यतिबेला सत्तै पल्टिएको अनुभूत भइरहेको हुन सक्छ । उनको मुहार हर्षित देखिन्छ । यही मौकामा उनले पहलकदमी चालेमा ओलीप्रति रुष्ट पूर्वएमाले खेमाकै अन्य नेतालाई पनि आफ्नो कोटामा तान्न सक्ने सम्भावना छ । सुजन देवकोटा, पालुङटार४, गोरखा"
पुरानै मानसिकता,"तब त कृष्णमन्दिरदेखि पशुपतिनाथसम्म जुन दिन सर्वसाधारणको बाक्लो उपस्थिति हुन्छ, त्यही दिन त्यही समय हाम्रा अति विशिष्टहरूको आगमन हुन्छ । ती सर्वसाधारणलाई पन्छाउँदै समाजको सुरक्षाका लागि खटिएका प्रहरीसमेत साहेबकी श्रीमतीदेखि अति विशिष्टको खोजीमा आफूलाई तोकिएको ठाउँ छाडी अन्तै दगुर्छन् । आम सर्वसाधारण ट्वाल्ल परी हेरिरहेका हुन्छन् । हो, यही नै हो दरिद्र मानसिकताको उपज । हामीमा परिवर्तन कहिले आउने ? हामीलाई कहिलेसम्म यी राजामहाराजाहरूको परम्पराले थिचिरहने ? आगामी दिन हाम्रा विशिष्टहरूले परम्पराको अन्त्य गर्न सक्लान् ? समय परिवर्तनशील छ । आज पनि सर्वसाधारणलाई लाइनमा राखेर वा दुःख दिएर ठूलो भइन्छ भन्ने मानसिकताले मन्दिरदेखि कार्यालयसम्म काम गरेको देखिन्छ । यसको अन्त्य हुन जरुरी छ ।रामकृष्ण बराल, जोरपाटी२, काठमाडौं"
सुध्रिन असम्भव,"नेकपाको सचिवालय बैठकमा उच्च पदाधिकारीहरू कतिसम्म निम्नस्तरमा गिर्दा रहेछन् भन्ने छर्लङ्ग भयो । यति घटिया स्तरको झगडा त हामी बच्चामा कट्टु लगाउन नजान्ने बेलामा पनि हुँदैनथ्यो । मैले बुझेसम्म कम्युनिस्टहरू तानाशाही भए पनि व्यवहारमा भने निकै सभ्य हुन्छन्, सालीन भाषाको प्रयोग गर्छन् भन्ने सुनेको थिएँ तर यस्तो देखिएन, यिनीहरू न कम्युनिस्ट हुन न प्रजातान्त्रिक । आम नेपालीले के सोच्न बाध्य भए भने संविधान नमान्ने पनि प्रधानमन्त्री, कानुनीराजको धज्जी उडाउने पनि प्रधानमन्त्री, जे पायो, त्यही बोलेर झुटको खेती गर्ने पनि प्रधानमन्त्री, दुष्ट व्यबहार देखाउने पनि प्रधानमन्त्री, भ्रष्टाचारीलाई बचाउने पनि प्रधानमन्त्री, राजामहाराजाभन्दा सुखसुविधाको लालची पनि कम्युनिस्ट नेताहरू अनि कर्मचारी र जनता मात्रै शुद्ध कसरी हुने ?केदारनाथ त्रिपाठी, बुढानीलकण्ठ, काठमाडौं"
लाज लाग्यो,"दोस्रो पृष्ठमा प्रकाशित बदनामी कमाएर बाहिरिँदै खनियाँ शीर्षक पढ्दा दुःख लाग्यो । त्रिभुवन विश्वबिद्यालयका उपकुलपति तीर्थराज खनियाँ आफ्नो चारवर्षे कार्यकाल सकेर शुक्रबारदेखि बिदा लिँदै हुनुहुन्छ । त्रिभुवन विश्वविद्यालयजस्तो प्राज्ञिक थलोमा बसेर विधि र प्रक्रियामा चल्नुपर्नेमा शक्तिकेन्द्रको आडमा जथाभावी गर्ने छुट कसैलाई हुँदैन र उहाँलाई पनि थिएन तर उहाँ पदमा रहँदा कुनै न कुनै विषयमा विवादमा मुछिइरहनुभयो । उहाँलाई लागेका मुख्य आरोपमा बौद्धिक चोरी, जग्गामा मनोमानी, मेडिकल सम्बन्धनका योजनाकार, ठगीका आरोपीलाई संरक्षण दिने नै प्रमुख हुन् । उहाँले गर्नै नहुने काम गरेर बदनामी कमाउनुभयो । उपकुलपतिले बौद्धिक जगत्लाई कसरी दुनियाँसामु उचो राख्ने र हाम्रो शिक्षालाई विश्वमा कसरी प्रतिस्पर्धी बनाउने भनी सोच्नुपर्ने थियो । यो प्राज्ञिक थलोलाई विचार र विमर्श, आपसी छलफल, सल्लाह र सुझावद्वारा सुसज्जित बनाउनतिर ध्यान दिनु भएको भए आज यसरी दुनियाँका अगाडि मुख छोपेर हिँड्नुपर्ने स्थिति सिर्जना हुने थिएन । त्रिभुवन विश्वविद्यालयलाई राम्रो र नराम्रो कस्तो बनाउने भन्ने जिम्मेवारी उपकुलपतिको कार्यशैलीमा भर पर्छ । उहाँले केही राम्रो काम गरेको दलिल पेस गरे पनि समग्रमा उहाँले बदनामी कमाएर जानुभयो । दलीय भागबन्डामा नियुक्त भएका यस्ता व्यक्तित्वबाट समाज र राष्ट्रले के अपेक्षा राख्ने ? जे भयो भयो, अब हुने उपकुलपति नियुक्ति गर्दा दलीय भागबन्डाका आधारमा नभई आपसी प्रतिस्पर्धाबाट इमानदार, योग्य र दक्षताका आधारमा विश्वविद्यालयलाई हाँक्न सक्ने व्यक्तित्व चयन हुनुपर्ने हो तर वर्तमान सत्ताधारीको रवैया त झनै निराशाजनक देखिएको छ ।उद्धव सापकोटा,"
प्लटिङले उजाड काठमाडौं,"जग्गाको भाउ आजको भोलि नै आनाको करिब दुई तीन लाख बढेको पत्तै हुँदैन । तैपनि जग्गा किनबेचको भिडभाडले सताइरहेको छ काठमाडौंलाई । अव्यवस्थित बस्ती विकास, साँघुरा सडक, वर्षामा हिलो, हिउँदमा धूलो र धूवाँ, सरकार हल्लाउने दलाल र बिचौलियाको मनोमानी, टोले डन र गुन्डाहरूको अखडा, जताततै मानिसको भिडभाड, मुख्य व्यवसाय नै जग्गाको प्लटिङ । सार्वजनिक जग्गा सखाप । प्राकृतिक स्रोत र साधन तहसनहस । यस कार्यलाई रोकी उपत्यकाको विनाश हुनबाट रोकियोस् ।खिमराज गिरी, काठमाडौं"
पुँजीवादी क्रान्तिको विभ्रम,"अर्को कुरा, आजको भूमण्डलीकृत विश्वपुँजीवादले पुरानो खालको औद्योगिक क्रान्ति गर्नै दिँदैन, उसले न उपभोक्ता समाज मात्र निर्माणको अनुमति दिन्छ । नेपालमा दलाल पुँजीपति वर्ग र दलाल पुँजीवादी व्यवस्था निर्माणको समग्र प्रक्रियालाई खोतल्दा यही दलाल पुँजीपतिवर्ग र दलाल पुँजीवादी व्यवस्थालाई विकास गरेर समाजवादमा नपुगिने कुरा घामझैं छर्लंगै छ किनभने दलाल पुँजीपति वर्ग साम्राज्यवादको दलाल हो, तब त्यसको नेतृत्वमा साम्राज्यवादविरोधी समाजवादमा पुगिन्छ कसरी ? तसर्थ, समाजवाद निर्माणको वैज्ञानिक र वैकल्पिक बाटाको निरूपणतिर घोत्लिनुको विकल्प नेपाली समाजसँग छैन ।"
कहाँ पढाउनु छोराछोरी !,सम्झना वाग्ले भट्टराई
ब्युँतिँदै समाजवादीराजपा एकता,"वार्तामा समाजवादीबाट यादवका अतिरिक्त संघीय परिषद् अध्यक्ष बाबुराम भट्टराई, सहअध्यक्ष श्रेष्ठ, महासचिव गंगा श्रेष्ठ तथा राजपाबाट अध्यक्षमण्डलका सदस्यहरू महन्थ ठाकुर, राजेन्द्र महतो, महेन्द्र राय यादव र शरदसिंह भण्डारी सहभागी थिए ।"
टीकापुरमा थरुहट सम्मेलन,"नेकपा क्रान्तिकारी माओवादीका अध्यक्ष मोहन वैद्यले टीकापुर घटनाले बिग्रिएको सदभाव पुनः कायम गर्न सरकारले पहल गर्नुपर्ने सुझाए । राजपा नेता लक्ष्मणलाल कर्ण, पूर्वराजदूत विजय कर्ण, आदिवासी अगुवा डा ओम गुरुङ, आदिवासी जनजाति महासंघ गोविन्द छन्त्याल, थारू अगुवाहरू राजकुमार लेखी, सुरेन्द्र चौधरीलगायतले टीकापुरको सद्भाव कायम गर्न सरकारले राजनीतिक मुद्दा मान्नुपर्ने धारणा राखे । थारू अगुवा चौधरीले सामाजिक सद्भाव व्यवहारमै कार्यान्वयन गर्नुपर्ने जनाए ।"
माछालाई गस्ती,"स्थानीय सरकार पनिमाछा संकटमा पर्न थालेपछि स्थानीय तहले पनि संरक्षण नीति बनाएर कार्यक्रम तय गरेका छन् । समुदायले चलाएको अभियानलाई साथ दिएका छन् । राप्ती, गढवा र राजपुर गाउँपालिकाले जलचर एवं जलीय जैविक विविधता संरक्षण ऐन, २०७५ पारित गरी माछा संरक्षण गर्न थालेका छन् ।"
राहत लिन काठमाडौं,सरकारले वैदेशिक रोजगार नियमावलीमा संशोधन गरी यस्तो राहतका लागि स्थानीय तहमार्फत निवेदन दिन पाउने व्यवस्था गरेको छ । यसरी आर्थिक सहायताको निवेदन परेमा प्राप्त कागजात र प्रमाणसहित त्यस्तो निवेदन स्थानीय तहले सात दिनभित्र वैदेशिक रोजगार बोर्डमा पठाई त्यसको जानकारी सम्बन्धित निवेदकलाई दिनुपर्ने व्यवस्था नियमावलीमार्फत गरिएको छ ।
वर्षमा १० दिन मात्र विद्यालय बिदा,"२२ महिनामा परीक्षा सञ्चालन हुन्छ । वर्षको ६ पटक अभिभावक भेला हुन्छ । यो चलनले अभिभावक कम्तीमा ६ पल्ट विद्यालय आउने वातावरण बनाएका छौं, प्रधानाध्यापक मित्रदत्त ढकालले भने, अन्य दिन पनि बालबालिकाको पढाइ अनुगमन गर्न चाहने अभिभावकलाई खुला गरिएको छ । शैक्षिक गुणस्तर खस्कन नदिन विद्यालय नियमित चलाउने गरिएको उनले बताए । अन्य विद्यालयमा बर्सेनि हुने एक महिना बर्खे बिदा यहाँ दिने चलन छैन । नानीहरूलाई स्कुल पठाएपछि दिनभर मेलामा जान पाइन्छ, शिक्षकअभिभावक संघ अध्यक्ष नरबहादुर थापाले भने, हाम्रा बालबालिका बिदामा घर बस्नुभन्दा रमाएर स्कुल जान्छन् । विद्यालयमा खेल र गीतसंगीतका माध्यमबाट पनि सिक्ने अवसर छ ।"
मलेसिया खोल्न भदौ अन्तिम साता बैठक,"कार्यदल बैठकमा सहभागी हुन श्रम, रोजगार तथा सामाजिक सुरक्षा सचिव विनोद केसीसहितका पदाधिकारी क्वालालम्पुर जाने भएका छन् । नेपालले पठाएको स्वास्थ्य संस्थाको सूची र तोकिएको मापदण्डबारे द्विपक्षीय छलफल भएपछि सहमतिका आधारमा मलेसिया रोजगारी खुल्ने श्रम मन्त्रालयका एक अधिकारीले बताए ।गत वर्ष जेठ २ मा श्रम मन्त्रालयले एकपक्षीय रूपमा तोकिएका संस्थाबाट स्वास्थ्य परीक्षण गर्ने प्रावधान हटाएपछि मलेसिया रोजगारी बन्द भएको थियो । गत कात्तिकमा श्रम सम्झौता भएपछि बायोमेडिकल गर्ने संस्था छनोटमा ढिलाइ भएकै कारण रोजगारी खुल्न सकेको थिएन ।"
चीनद्वारा अमेरिकी सामानमा करवृद्धि,"अमेरिकाका लागि चीन नै सबैभन्दा ठूलो वैदेशिक बजार हो । सन् २०१७ मा अमेरिकाले निर्यात गर्नेमध्ये ५७ प्रतिशत भटमास चीनमा बिक्री भएको थियो । तर सन् २०१८ मा अमेरिकी भन्सार नीति र चीनको जवाफी कदमले अमेरिकी भटमासको चीनतर्फ निर्यात मात्रा करिब १८ प्रतिशतमा झरेको थियो । अर्जेन्टिना वार्तापछि चीनले अमेरिका उत्पादित मोटर गाडी र तथा पाटपुर्जामा थप भन्सार कर असुल्न रोकेको थियो । तर अमेरिकाले सर्त तोडेको आरोप लगाउँदै चीनले फेरि अमेरिकी पार्टपुर्जामा पुनः भन्सार असुल्ने छ । चीनले आफ्नो कदम अमेरिकाको एकपक्षीयतावाद र व्यापारिक संरक्षणवादको प्रतिकारमा भएको दाबी गरेको छ । उसले भनेको छ, आर्थिक तथा व्यापारिक विवादमा चीनले सदैव सहयोगको तरिकामार्फत् समाधान खोज्न चाहन्छ तर महत्त्वपूर्ण सैद्धान्तिक मामिलामा पछि हट्दैन ।"
हङकङको प्रदर्शनमा झडप,"सन् १९९७ मा स्वतन्त्र हुनुअघि बेलायतको उपनिवेश हङकङलाई चीनले आफ्नो विशेष प्रशासकीय क्षेत्र बताउने गर्छ । त्यसयता हङकङलाई एक देश, दुई व्यवस्था अन्तर्गत शासन गर्दै आएको चीनले सीमावर्ती क्षेत्र सेन्जेनमा ठूलो संख्यामा सुरक्षाकर्मी तैनाथ गरेको छ । विरोध प्रदर्शन चर्कंदै गएपछि हङकङमा रहेका चिनियाँ जनमुक्ति सेना परिचालन हुन सक्ने चिन्ता व्यक्त हुने गरेको छ । हङकङको सीमाक्षेत्रमा सैनिक बल थपेपछि चीनले त्यसको तयारीका गरेको आंकलन गरिएको थियो । हङकङमा सार्वजनिक सुव्यवस्था कायम राख्न वा विपद् व्यवस्थापनमा आवश्यक सहयोगका लागि सरकारले चिनियाँ जनमुक्ति सेनालाई आग्रह गर्न सक्ने कानुनी व्यवस्था छ ।"
भारतीय राजनीतिज्ञ जेट्लीको निधन,यिनै जेटलीको विगत एक वर्षदेखि स्वास्थ्यमा समस्या देखिँदै आएको थियो । सन् २०१८ मा उनको एम्समै मृगौला प्रत्यारोपण गरिएको थियो । त्यसपछि फेरि क्यान्सरको शंका भएपछि न्युयोर्कमा उपचार गरिएको थियो । त्यसपछि उनी राजनीति र मन्त्रालयको काममा पहिलेजस्तो सक्रिय हुन छाडेका थिए । स्वास्थ्यकै कारण देखाएर मोदीको दोस्रो कार्यकालमा मन्त्री बन्न असमर्थता जनाएका थिए । मोदीले अन्तिम समयसम्म पनि उनलाई मनाउने कोसिस गरेका थिए । तर उनले बाहिरबाटै सक्ने सहयोग गर्ने जवाफ दिए । जेट्लीले मन्त्री बन्न असमर्थतता जनाएपछि निर्मला सीथारमणलाई अर्थमन्त्रीको जिम्मेवारी दिइएको हो ।
घन्किए नौमती,"तानसेन नगरपालिका७, काजीपौवास्थित लालुपाते नौमती बाजा समूह दोस्रो भयो । उसले २० हजार नगद पायो । तेस्रो हुने तानसेन नगरपालिका११, बन्दीपोखरास्थित चण्डीका टोल विकास संस्थाले १० हजार रुपैयाँ पुरस्कार पाएको छ । सफल समूहलाई तानसेन नगरपालिकाका प्रमुख अशोककुमार शाहीले पुरस्कार तथा प्रमाणपत्र वितरण गरे । यस्ता प्रतियोगिताले नौमती बाजा र संस्कृति संरक्षणमा सहयोग पुग्ने विश्वास लिएका छौं, उनले भने, यसबाट नयाँ पुस्ताले केही सिक्ने अवसर पनि मिलेको छ । संस्कृतिका जानकार मदन देउरालीले स्थानीय लोकबाजा र परम्परागत संस्कृति संरक्षणमा प्रतियोगिताले सहयोग गर्ने बताए । विजयी समूहले भगवती जात्रामा बाजा बजाउनुपर्ने छ ।"
छायामा बाल साहित्य,"पुस्तक भनेको स्कुलका पाठ्यक्रमअनुसारका सामग्री मात्रै हुन् र उनीहरूको परीक्षामा आउने अंक गणना मात्रै सफलता हो भन्ने सोच प्रत्येक अभिभावकले बदल्नुपर्ने उनको धारणा छ । बाहिरी ज्ञानगुनका कुरा पनि बालबालिकालाई दिनुपर्छ, उनले भनिन् । बदलिँदो सामाजिक संरचनादेखि बालमनोविज्ञानलाई ध्यानमा राख्दै पढेका सामग्री आफ्नै लागि हुन् भनी उनीहरूको विश्वास जित्ने गरी बालसाहित्यलाई अघि बढाउन कठिन हुने गिरीले सुनाइन् । उनले भनिन्, प्रत्येक शब्द र अक्षरहरूमा बालापनको महसुस गराउनुपर्छ । यो निकै कठिन कार्य हो । अग्रजले समेत बेवास्त गरिएको बालसाहित्य उठाउन सबै लाग्नुपर्ने उनको मत छ । गिरीका बालबालिका केन्द्रित पाँचवटा पुस्तकसँगै कथा संग्रह कम्युनिस्ट, उपन्यास मान्छेको रङ लगायत गरी आठवटा कृति प्रकाशित भइसकेका छन् ।"
गुमनाम महानन्द पुरस्कार,"त्यसयता यो संस्था पूरै मुर्झाएको आरोप मेची अञ्चलका साहित्य सर्जकहरूको छ । महानन्द पुरस्कार समितिका पूर्वसचिव चिन्तामणि दाहालका अनुसार ऐतिहासिक संस्था भएकाले यसलाई सक्रिय बनाउनुपर्छ । पुरस्कार समितिका अध्यक्ष कवि केशव आचार्यले आठ वर्षदेखि पुरस्कारको गतिविधि सेलाएको बताए । उनले आफ्नो अस्वस्थताका कारण काम गर्न नसकेको बताए । मेरो नेतृत्वमा दुइटा पुरस्कार वितरण भए, त्यसपछि काम गर्न नसकिएको यथार्थ हो । उनका अनुसार बिर्तामोडको एक्सेल बैंकमा पुरस्कारको करिब डेढ लाख अक्षयकोष छ । ब्याज बढेको बढ्यै छ । तर, पुरस्कार वितरण गर्न सकिएको छैन । समितिका सचिव चन्द्र भण्डारीले आगामी माघभित्रमा पुरस्कार प्रदान गरिने दाबी गरे । गत वैशाखमै पुरस्कार वितरणको योजना थियो तर विशेष कारणले सकिएन, उनले भने, अब माघमा वितरण गर्ने छौं ।"
अष्टमीको सुम्रौती,"बिहानैदेखि ब्रत बसेका युवायुवतीले कृष्ण, रावण, डोली बोकेका डोले, घरको चित्र कोरेर अष्टिमकी बनाउँछन् । सर्प, बिच्छी, घोडा, गाईगोरु, मयूरलगायतका पशुपन्छीको चित्र पनि त्यसमा समावेश गरिएका हुन्छन् । त्यससँगै सूर्य, चन्द्रामा, कमलको फूल लगायतका चित्र अटाइएका हुन्छन् । यसरी दिनभरि लगाएर बनाइएको अष्टिमकीमा अपराहृन चारपाँच बजेबाट पूजाआजा सुरु हुन्छ । पूजा सामूहिक रूपमा गर्ने परम्परा छ । पूजा पनि विशेष तरिकाले गरिन्छ ।"
सुकुम्बासी बस्तीमा भूमाफियाको कित्ताकाट,"अस्थायी लालपुर्जा पाएकाले लालपुर्जा प्रमाणपत्र बनाउन निवेदन दिएको मालपोत प्रमुख प्रेमबहादुर दौल्यालले बताए । उनीहरूको निवेदन गर्ता गरेर फाइल राखिए पनि अहिले विवाद आएपछि छानबिन नगरी काम अघि नबढाउने निर्णय भएको उनले सुनाए । यसका लागि सुकुम्बासी आयोग गठनपछि पुनः छानबिन गरेर मात्रै समस्या समाधान हुने उनको भनाइ छ । यो समस्या सुकुम्बासी आयोगले नै समाधान गर्नुपर्छ, उनले भने, त्यतिन्जेल हामी कुनै फाइल अगाडि बढाउन्नौं ।"
प्रचार न पूर्वाधार,"पर्यटनमन्त्री लम्सालले नेचर, कल्चर र एडभेन्चरको हब प्रदेशमा ठोस योजना बनाई अघि बढ्ने प्रतिबद्धता व्यक्त गरे । आन्तरिक पर्यटकलाई प्राथमिकतामा राखेर अन्तरविद्यालय, अन्तरपालिका, अन्तरजिल्ला घुम्ने योजना तय हुने उनको भनाइ छ । जनता उत्साहित छन्, उनले भने, स्थानीय व्यवसायीले गुणस्तर हेर्दैनन्, विरोध मात्र गर्छन् । पर्यटन पूर्वाधार निर्माणका लागि गुरुयोजना बनाइने उनले बताए । सरकारले १ सय १० पर्यटकीय गन्तव्यका लागि १८ करोड रुपैयाँ विनियोजन गरेको छ । त्यसमध्ये होमस्टेका लागि २५ करोड विनियोजन गरेको मन्त्री लम्सालले जानकारी दिए ।"
कृषि अनुदानमा किर्ते,"जल उपभोक्ता संस्थाकै जिम्मेवार पदाधिकारीलाई समेत अनुदान कार्यक्रमबारे जानकारी नहुनु अचम्म भएको भरत गौतमले बताए । गौतम शाखा नं १९ का अध्यक्ष हुन् । सम्बन्धित शाखाका अध्यक्षलाई समेत जानकारी नदिई कसरी अनुदान रकम वितरण गरियो, संस्थाका पदाधिकारीले जवाफ दिनुपर्छ, उनले भने । कृषकले ज्ञान केन्द्रको कमजोरीका कारण पनि अनुदान रकम हिनामिना भएको आरोप लगाए । ज्ञान केन्द्रका कृषि अधिकृत खिरबहादुर श्रेष्ठले कानुनसम्मत रूपमा अनुदान रकम निकासा दिएको दाबी गरे । हामीले सार्वजनिक सूचना निकालेर प्रस्ताव आह्वान गरेका थियौं । सूचनाअनुसारै कन्काई जल उपभोक्ता संस्था छनोट भएको हो । कार्यविधिअनुसार संस्थाले सबै प्रक्रिया पूरा गरेपछि हामीले किसानका लागि अनुदान रकम निकासा दिएका हौं, उनले भने । उनले किसानलाई वितरण गर्नुपर्ने अनुदान रकम संस्थाका पदाधिकारीले अनियमितता गरेको पुष्टि भए कानुनअनुसार कारबाही प्रक्रिया अघि बढाउने बताए ।"
पार्टी निगरानीमा जनप्रतिनिधि,स्थानीय सरकारका कामलाई व्यवस्थित एवं प्रभावकारी बनाउन भन्दै नेकपाले २१ बुँदे अवधारणापत्र सार्वजनिक गरेको छ । यी बुँदा लागू गराउन पार्टीले निरन्तर अनुगमन पनि गर्ने नेकपाका जिल्ला अध्यक्ष विजयप्रकाश बनेमले बताए ।
दरबन्दीबिना प्राविधिक शिक्षा,कतिपय विद्यालयमा शिक्षकले बीचैमा पढाउन छाडेपछि प्राविधिक धारको शिक्षा बन्द गर्ने स्थिति रहेको संघले जनाएको छ । शिक्षक सेवा आयोगले आगामी असोजमा लिन लागेको शिक्षण अध्यापक अनुमतिपत्र (शिक्षक लाइसेन्स) को परीक्षामा प्राविधिक धारलाई पनि समेटिएको छ तर अहिलेसम्म शिक्षक दरबन्दी सिर्जना भएको छैन ।
"भुक्तानी असारमै, काम अधुरै","अमर निर्माण सेवाका स्थानीय प्रतिनिधि रामशरण यादवले साउन मसान्तमा सडक ग्राभेल गरी रोलिङको काम सम्पन्न भएको बताए । असारको चटारोका कारण योजना सम्पन्न नहुँदै भुक्तानी दिइएको गाउँपालिकाका प्रमुख प्रशासकीय अधिकृत रवीन्द्रप्रसाद चौधरीको भनाइ छ । गाउँपालिकाका अध्यक्ष र उपाध्यक्षले अनुगमन गरेपछि मात्र रकम भुक्तानी दिइएको हो, उनले भने, तर काम साउन मसान्तमा मात्र सकियो ।"
१६ सय हेक्टर वन अतिक्रमित,"जिल्लाको साविकका बाहुनडाँगी, शान्तिनगर, मेचीनगर, खुदुनाबारी, धाइजन, बुधबारे, अर्जुनधारा, सुरुंगा, सतासीधाम, लखनपुर, दमक, पृथ्वीनगर र राजगढ क्षेत्रमा वन क्षेत्र अतिक्रमणमा परेको छ । हम्से दुम्से सामुदायिक वन अतिक्रमणमा नपरेको अध्यक्ष हिमालय दाहालले दाबी गरे । उनका अनुसार वन क्षेत्रमा डेढ हेक्टरमा एउटा खेल मैदान छ । दमक नगरपालिकाले ५ हेक्टरमा सहिद वन बाटिका र सरकारले १४ हेक्टर वन क्षेत्रमा बुद्धमूर्ति निर्माण गर्न लागेको दाहालले बताए । ८५ हेक्टर जमिनमा रहेका भुटानी शरणार्थी जंगल संरक्षणका लागि चुनौतीका रूपमा रहेको उनले बताए ।"
नेपाल स्याटेलाइटको खारेजीपछि के हुन्छ ?,प्राधिकरणले आइतबार नै वेबसर्भर कम्युनिकेसन सिस्टम प्रालि र आइटेल कम्युनिकेसन प्रालिको पनि अनुमति पत्र खारेजीको निर्णय गरेको थियो । दुवै कम्पनीले क्रमशः ४ करोड ६२ लाख र ३४ लाख रुपैयाँ बुझाउन बाँकी छ । यी कम्पनीबाट पनि सरकारी बक्यौतासरह रकम उठाइने प्राधिकरणले जनाएको छ ।
एक वर्षमा साढे ३२ लाख नयाँ ग्राहक,"०७६ जेठसम्म बैंक तथा वित्तीय संस्थाको एक शाखाबाट औसतमा ३ हजार ४ सय ११ जनाले वित्तीय सेवा लिइरहेका छन् । ०७५ जेठसम्म प्रतिशाखा सेवा लिने नेपाली ४ हजार ४ सय ९३ थियो । सरकारले सबै नेपालीको बैंक खाता अभियान पनि सञ्चालन गरेको छ । सबै नेपालीको बैंक खाता खोल्ने अभियानलाई निरन्तरता दिइएको छ । राष्ट्र बैंकका अनुसार ०७६ वैशाखसम्म वाणिज्य बैंक, विकास बैंक र वित्त कम्पनीमा निक्षेप खाता संख्या २ करोड ७३ लाख छ । सोही अवधिमा कर्जा खाता संख्या १४ लाख ५४ हजार पुगेको छ । पछिल्लो १२ महिनामा मोबाइल बैंकिङका ग्राहक करिब दोब्बर भएसके पनि इन्टरनेट बैंकिङका ग्राहकको वृद्धिदर उल्लेख छैन । ०७५ चैतसम्म एटीएम संख्या ३ हजार १ सय ८८ छ । त्यसैगरी मोबाइल बैंकिङका ग्राहकहरूको संख्या ८३ लाख, इन्टरनेट बैंकिङका ग्राहक संख्या ९ लाख १७ हजार, जारी भएका डेबिट कार्डको संख्या ६७ लाख ८ हजार तथा क्रेडिट कार्डको संख्या १ लाख २३ हजार पुगेको छ, राष्ट्र बैंकको मासिक तथ्यांकमा उल्लेख छ ।"
मासु प्रशोधन उद्योग बन्द,"संघका अनुसार देशभर दैनिक करिब १ सय ५० टन मासु खपत हुने गरेको छ । प्रशोधित मासु उत्पादन हुन नसक्दा भारतलगायत विदेशबाट वार्षिक करिब १ अर्ब ३० करोड रुपैयाँको मासु आयात हुने गरेको संघले जनाएको छ ।संघका अनुसार मुलुकको पश्चिमी क्षेत्रमा भने करिब ५० प्रतिशत कच्चापदार्थ स्वदेशी नै उपलब्ध हुने गरेको छ । बाँकी कच्चा पदार्थ भारतबाट आयात गर्नुपर्ने अवस्था रहेको विराटनगरका व्यवसायी मजहर हुसेनले बताए । सरकारले पशुपालनमा विशेष ध्यान दिनुपर्छ, यसले रोजगारी पनि बढ्छ, उनले भने, पर्याप्त कच्चापदार्थ यहीँ उपलब्ध भए आयात प्रतिस्थापन गर्न सकिने अवस्था छ । पशुपालन वृद्धि गर्न ध्यान दिए युवालाई रोजगारी दिन सकिने अनि स्वदेशी कच्चापदार्थ पर्याप्त भई प्रशोधन उद्योग नियमित सञ्चालन हुन सक्ने वातावरण बन्ने हुसेनको भनाइ छ । व्यवसायीका अनुसार चौपायामा देखिने खोरेतलगायत रोगका कारण मासु विदेश निर्यात गर्न समस्या पनि हुने गरेको छ । यस्तो समस्या भारतमा पनि देखिएको व्यवसायीले जनाएका छन् । भारतबाट ७ सय कन्टेनर मासु चीनलगायत मुलुक निर्यात हुने गरेकामा रोग र अन्य कारणले हाल रोकिएको छ । निर्यातकर्ता मुलुकहरूले संक्रमित चौपायाको मासु आयातमा कडाइ गरेका छन्, भट्टले भने, यसको असर भारतलाई मात्र होइन हामीलाई पनि परिरहेको छ ।"
अन्न फल्ने जग्गामा स्याउबारी,"स्याउबारीमै आलु, सिमीलगायत तरकारी लगाउन सकिने भएकाले दोहोरो फाइदा हुने गरेको कृषकको भनाइ छ । गमगढी, बाम, चंखेली हुँदै हुम्लाको दार्म जोड्ने ग्रामीण सडक निर्माण भएपछि स्याउखेतीमा किसानको आकर्षण बढेको हो । अहिले सडकका आसपासका क्षेत्रमा स्याउ बगैंचा बनाउने क्रम बढेको छ । कृषि ज्ञान केन्द्रका प्रमुख सुकिराम नेपालीले छायाँनाथरारा नगरपालिकाका १४ वटै वडामा स्याउ खेती फस्टाइरहेको बताए । उनका अनुसार सोरु, खत्याड र मुगमकार्मारोङ गाउँपालिकाको लेकाली बस्तीमा पनि स्याउ खेती हुने गरेको छ । केन्द्रको तथ्यांकअनुसार जिल्लाममा बर्षेनि ३ हजार ५ सय टनसम्म स्याउ उत्पादन हुने गरेको छ । अन्नबालीभन्दा कम दुःख हुने भएपछि स्याउखेतीमा किसानको आकर्षण बढिरेहको हो, उनले भने, पढेलेखा युवासमेत स्याउ खेतीमै रमाउन थालेका छन्, गाउँमै आत्मनिर्भर बनेपछि वैदेशिक रोजगारीमा जाने युवाको संख्या घटेको छ । उनले स्याउखेतीबाटै जिल्लाका किसान सम्पन्न बन्न थालेको बताए । उनका अनुसार व्यावसायिक स्याउ खेतीमा लागेका किसानको आम्दानी कम्तीमा वार्षिक २ लाख रुपैयाँ छ । ग्रामीण क्षेत्रका कृषकको सजिलै घरखर्च टार्न र छोराछोरीलाई राम्रो शिक्षा दिन स्याउखेतीले सघाउ पुर्याइरहेको उनी बताउँछन् ।"
मकैमा फौजी किरा,किरा नियन्त्रणका लागि विषादीसहितको प्राविधिक टोली गाउँमा खटाइसकेको मानेभन्ज्याङ गाउँपालिका अध्यक्ष मोतीराज राईले बताए । कृषि ज्ञान केन्द्रका प्रमुख कृष्णमणि पोखरलेसहित विराटनगरबाट झिकाइएका प्राविधिक र विषादी प्रकोपस्थलमा खटाइएको उनले बताए । फौजीको किराले घाँस तथा मकैका घोगासमेत खाने गरेको छ । यस किसिमका किराले मान्छेलाई समेत टोक्ने गरेको छ ।
तरकारी जोन कार्यक्रम,"तीन स्थानीय तहमध्ये कावासोतीको सात वडा, मध्यविन्दुका चार वडा र हुप्सेकोट गाउँपालिकाको वटा वडालाई तरकारी जोन कार्यक्रममा समावेश गरिएको छ । तरकारी जोन कार्यक्रम सञ्चालन हुने यस क्षेत्रमा तरकारी उत्पादन वृद्धि गर्न किसानलाई विभिन्न तालीम प्रदान गरिनेछ । सिचाइको प्रबन्ध गर्ने, जैविक मल निर्माण र प्रयोगलाई प्रोत्साहन गर्ने, यान्त्रीकरणलाई जोड दिादै कृषि उत्पादनको प्रवर्द्धन तथा बजारीकरणमा सहयोग पुर्याउने परियोजना प्रमुख शर्माले बताए ।"
महिला अगुवाइमा माछापालन,महिलाहरूको सक्रियतामा माछापालनलगायतका अन्य उद्यमशीलता गरेको देखेर धेरैले तारिफ गरेको स्थानीय सप्तमणि राईले बताए । महिलाहरूको उद्यमशीलता विकास र आत्मनिर्भरका लागि नगरपालिकालगायतका सम्बन्धित निकायले सहयोग गर्नुपर्ने राईको भनाइ छ । दिक्तेल रूपाकोट मझुवागढी नगरपालिकाका प्रमुख दीपनारायण रिजालले उद्यमशीलतालाई प्रवर्द्धन गर्ने योजना भएकाले उनीहरूको मागको आधारमा सहयोग गर्ने बताए ।
जलविद्युत्को सेयरमा आकर्षण,यो साता नेपाल स्टक एक्सचेन्जको कारोबार कक्ष नियमित कारोबारका लागि पाँच दिन खुला रह्यो । विगतमा जस्तै यो साता पनि ऋणपत्रतर्फ संस्थागत तथा सरकारी ऋणपत्रको कारोबार भएन ।
पर्यटकले भरिए होमस्टे,पर्यटक आगमनसँगै यहाँ उत्पादित सामानले पनि राम्रो बजार पाउन थालेको छ । होमस्टेसँग जोडिएरको सामुदायिक वनको अर्को आकर्षण भनेको गैंडाको बासस्थान हो । यहाँ बर्दिया निकुञ्जबाट आएका नौ गैंडा छन् । गैंडा हेर्न सकिने भएकाले पनि पर्यटकलाई लोभाउने गरेको छ । डल्ला क्षेत्र अन्तर्राष्ट्रिय जैविक मार्ग पनि भएकाले पर्यटक होमस्टेमा आएर रमाउने गरेको सामुदायिक वनका सदस्य पर्शु चौधरीले बताए ।
टीभीएस ब्रान्ड एम्बेस्डरमा स्वस्तिमा,काठमाडौं (कास) नेपाली चलचित्रकी नायिका स्वस्तिमा खडा र प्रदीप खड्का टीभीएस एनटर्क १२५ को ब्रान्ड एम्बेस्डरमा नियुक्त भएका छन् । टीभीएस मोटर र नेपालका लागि टीभीएसको दुईपांग्रे सवारी साधनको अधिकृत वितरक जगदम्बा मोटर्स प्रालिले ब्रान्ड एम्बेस्डरको घोषण गरेको हो । जेन जेडलाई लक्षित टीभीएस एनटर्क १२५ मा विशेष प्रविधि प्लेटफर्म छ । यो नेपालमै पहिलो कनेक्टेड स्कुटर हो । टीभीएस रेसिङ पेडिग्रीमा आधारित भएर विकसित गरिएको र यसमा स्टेटअफआर्ट इन्जिन रहेको जनाइएको छ ।
रिचार्जर एपको ग्याजेट्स मेला,काठमाडौं (कास) मोबाइल एप रिचार्जरले मोबाइल एपको नयाँ भर्सन सार्वजनिक गर्दै नजिकिएको चाडपर्वलाई लक्षित गरी घरघरमै ग्याजेट्स मेला सञ्चालन गर्ने जनाएको छ । ग्याजेट मेला भदौ ११ गतेदेखि सुरु भई २ सातासम्म चल्नेछ । रिचार्जर एप डाउनलोड गरी खाता खोल्नेहरू मध्येबाट एक जनालाई सामसुङको ए टान्टी मोबाइल वितरण गरिनेछ । भदौ २५ गते रिचार्जरको फेसबुक पेजमा प्रत्यक्ष प्रसारण गरी मोबाइल विजेता घोषणा गरिने जनाइएको छ ।
हेमाजको ब्रान्ड अब नेपालमा,"काठमाडौं (कास) बाफल रिङरोडस्थित हजुरलाई नमस्ते ट्रेड लिंक प्रालिले श्रीलंकाको हेमाज उपभोक्ता ब्रान्डका कुमारिका हेयर आयल, स्याम्पु, सेरम र बेबी सेरामीका सबै उत्पादनहरू नेपाली बजारमा भित्रयाएको छ । विश्वका १६ भन्दा बढी मुलुकमा बजार लिइसकेको र श्रीलङा, बंगलादेश तथा मालदिभ्समा नम्बर १ मा स्थापित हुन सफल कुमारिका र बेबी सेरामीका सबै सामानहरू सहज मूल्यमा उपलब्ध रहेको हजुरलाई नमस्ते ट्रेडकी मेलिना कुँवरले बताइन् ।"
गोदाममै थन्कियो धान बीउ,ज्ञान केन्द्रले टेन्डर प्रक्रियामार्फत १ करोड ५७ लाख रुपैयाँ बराबरको ८१ दशमलव ५ टन विभिन्न जातका धानको बीउ खरिद गरेको थियो । ज्ञान केन्द्रका कर्मचारीसँगको मिलेमतोमा व्यापारीले पुरानो र गुणस्तरहीन बीउ दिएका थिए । स्थानीय तहमा बिक्रीका लागि पठाइएको बीउको बोरामा २०७४ साल प्रिन्ट गरिएकामा कालो मार्करले २०७५ बनाई २०७६ मा बिक्री गरेको फेला परेको थियो ।
सुदूरपश्चिममा विद्युत् आयोजना धमाधम,सरकारले भने हालसम्म निर्माण सम्पन्न भइसकेको चमेलियाबाहेक कुनै पनि योजनामा अग्रसरता देखाएको छैन । २० मेगावाटको अछामको बूढीगंगा आयोजनाको अध्ययन सुरु भएको २३ वर्ष बितिसकेको छ । चालु आर्थिक वर्षमा २ अर्ब बजेट विनियोजन भए पनि हालसम्म विस्तृत परियोजना प्रतिवेदनसमेत तयार भएको छैन । पटकपटक समय थप गरिए पनि डीपीआर तयार नभएको साँफेबगर नगरपालिकाका कुलबहादुर कुँवरले बताए ।आयोजनाको इन्जिनियरिङ डिजाइन र वातावरणीय प्रभाव मूल्यांकन अध्ययन गरी आयोजनाको निर्माण विकासका लागि २०१४ जुनमा साउदी फन्ड फर अरब डेभलप्मेन्टसँग ११२५० मिलियन साउदी रियाल (३ अर्ब नेपाली रुपैयाँ) को ऋण सम्झौता भइसकेको छ । साथै २०१२ जुलाईमा कुवेत फन्ड फर अरब इकोनोमिक डेभलपमेन्टसँग ५ मिलियन कुवेती दिनार (नेपाली रुपैयाँ १ अर्ब ८ करोड) ऋण सम्झौता भइसकेको छ । बाँकी रकम नेपाल सरकारले बेहोर्ने सम्झौता छ । उक्त आयोजनाका लागि १९९७ मा सम्पन्न सम्भाव्यता अध्ययन र वातावरणीय प्रभाव मूल्यांकन अध्ययनअनुसार ६ अर्ब लागत अनुमान गरिएको छ ।
धौवादी फलामखानी एक वर्षभित्रै,"बजार मूल्यमा प्रतिस्पर्धा धौवादीबाट निकालिने फलामले विश्व बजारको मूल्यमा प्रतिस्पर्धा गर्न सक्नेनसक्ने बारेमा विभागले पछि अध्ययन गर्ने भएको छ । पहिला फलाम कति प्रतिशत निस्कन्छ भन्ने हो त्यो यकिन भएपछि बजार मूल्य प्रतिस्पर्धाबारे अध्धयन सुरु गरिने विभागको भनाइ छ । यहाँको फलाम छड बनाउन प्रयोग हुने प्रारम्भिक प्रतिवेदनमा छ । डन्डी बनाउनेबाहेक खेरजाने फलामको धाउ सिमेन्ट कारखानामा प्रयोग हुन सक्छ । यहाँको खानीमा ३६ प्रतिशतसम्म फलामको मात्रा भेटिएका कारण लगानीकर्ता (कम्पनी) आकर्षित हुन सकेका छैनन् । फलामबाट स्टिल बनाउन धेरैवटा प्रशोधन प्लान्ट राख्नुपर्ने भएकाले हालको बजार मूल्यमा प्रतिस्पर्धा गर्न नसक्ने आकलन गरिएको छ ।संसारभरी ५५ प्रतिशत बढी फलामको मात्रा रहेको खानीलाई उच्च कोटीको श्रेणीमा राख्ने गरिन्छ । पूर्वपश्चिम महेन्द्र राजमार्गअन्तर्गत कावासोती र डन्डाबाट करिब २४ किलोमिटर उत्तरमा धौवादी फलामखानी पहाड छ । त्यहाँबाट एक वर्षअघिदेखि स्थानीयले फलाम निकालेर घरायसी प्रयोगका कोदालो, बेल्चा, गैंटी बनाउँथे । आरनमा तताएर बनाइने ती घरेलु औजार गाउँघरमा बिक्री हुन्छन् ।"
किर्गिस्तान दोस्रोपल्ट च्याम्पियन,प्रतियोगिताका उत्कृष्टमोस्ट भ्यालुएबल प्लेयर ः ओनोलबेक कानिबेक (किर्गिस्तान)लिबरो ः साट्टारोभ दिलमुरोड (उज्वेकिस्तान)सेटर ः मुसेभ हामादिलिन (किर्गिस्तान)ब्लकर ः गुलियेभ मिथुन (तुर्कमेनिस्तान)स्पाइकर ः सोविरोभ इस्लोम्जोन (उज्वेकिस्तान)
श्रमिकलाई उपाधि,"हुप्रचौरस्थित लोकतान्त्रिक मैदानमा निर्धारित समय ११ को बराबरीपछि खेलको निर्णय टाइब्रेकरमा गरिएको थियो । टाइब्रेकरमा श्रमिकका कोसिस बुढाथोकी, प्रितम स्याङ्बो, समिर थापामगर र सचिन देउलाले गोल गरे । आधुनिकबाट पवन राई र हरिओम चौधरीले गोल गरे । हरिओम म्यान अफ द म्याच भए । निर्धारित समयमा श्रमिकका प्रितम स्याङ्बो र आधुनिकका लागि राजन चौधरीले गोल गरेका थिए । विजेताले ३० र उपविजेताले १५ हजार रुपैयाँ पुरस्कार पाए । सर्वोत्कृष्ट खेलाडी श्रमिकका प्रितम स्याङ्बोले भए । उनले १० हजार पाए ।"
सुजन र देवेन्द्रको जोडी सफल,भेट्रान्स डबल्सतर्फ टेकप्रसाद लिम्बु र विकास राईले धनबहादुर मगर र जन बस्नेतको जोडीलाई हराएर १२ हजार जित्यो । दोस्रो हुने जोडीले ६ हजार हात पार्यो । दुर्गाहाङ राई र कृतिमान राई तथा विशाल पाहिम र यमबहादुर राईको जोडी तेस्रो भए । उनीहरूले ३ हजार रुपैयाँ पाए । राइजिङ डबल्समा भेषराज मगर र जीवन लिम्बुको जोडी विजेता हुँदै १० हजार जित्न सफल भयो । लेख राई र जीवन पतङाको जोडीले भएर ५ हजार प्राप्त गर्यो । राजकुमार मावो र देवराज राई तथा दिनेश चौधरी र प्रवीण क्षेत्रीको जोडी तेस्रो भएर ३ हजार रुपैयाँमा चित्त बुझाए । सुजन श्रेष्ठ उष्कृष्ट खेलाडी भए । उनले ३ हजार पाए ।
नवलपरासीको जित कायमै,दाङ (कास) मुख्यमन्त्री कप प्रदेश लिग फुटबलमा नवलपरासीले विजय यात्रा जारी राखेको छ । बेलझुण्डी रंगशालामा भइरहेको खेलमा शनिबार नवलपरासीले रोल्पालाई १० ले हरायो । शुक्रबार सुरु प्रदेश ५ स्तरीय स्पर्धामा नवलपरासी २ खेलमा जित निकाल्दै ६ अंकसाथ लिगको शीर्षस्थानमा छ । नवलपरासीका विनोद केवटले २७ औं मिनेटमा गरेको गोल नै निर्णायक रह्यो ।
नवराजको जोडी विजयी,नवलपरासी (कास) भेंडाबारीमा आयोजित नवौं जिल्लास्तरीय खुला ब्याडमिन्टनमा कावासोतीको कुमार पुन र दीपेन्द्र ढकालको जोडी विजयी भएको छ । भेट्रान्सतर्फ उनीहरूले विष्णु श्रेष्ठ र सुरवीर स्थापितलाई २१ को सेटमा हराएको हो । मेन्स डबल्सतर्फ कावासोतीका नवराज क्षेत्री र सन्तोष श्रेष्ठको जोडी विजयी भएको छ । यो जोडीले भेंडाबारीका दया सापकोटा र विकल राजभण्डारीको जोडीलाई सोझो सेटमा हराए ।
इटहरी स्ट्यागलाई उपाधि,धरान (कास) इटहरी स्ट्यागले होराइजन ए लाई पराजित गर्दै नेपाल बास्केटबल लिग इस्ट थ्री बाई थ्रीअन्तर्गत धरानको उपाधि जितेको छ । धरानको इन्डोर बास्केटबल कोर्टमा भएको एक दिने प्रतियोगिता फाइनलमा इटहरीले १३१० को जित पायो । सेमिफाइनलमा इटहरीले आफ्नै बी लाई १५८ ले र होराइजन ए ले आफ्नै सी लाई १२९ ले हराए । धरानमा १६ टिमले प्रतिस्पर्धा गरेका थिए ।
रेडियन्ट क्वाटरफाइनलमा,काठमाडौं (कास) ग्रिनफिल्ड र आयोजक रेडियन्ट सातौं उपत्यकाव्यापी रेडियन्ट कप बास्केटबलको जुनियर ब्वाइजमा शनिबार क्वाटरफाइनल पुगेका छन् । ग्रिनफिल्डले ईबीएलाई २९२० ले पराजित गर्दा महेश दाहालले १० स्कोर जोडे । रेडियन्टले हिमालयनलाई २३२० ले हरायो । गर्ल्समा स्वर्णिमले रुपिजलाई २४१६ ले हराउँदा प्रमिला दाहालले ८ स्कोर जोडिन् ।
एचएचसीए विजयी,काठमाडौं (कास) एचएचसीए र ओडिसीले चौधौं क्विक्सग्रिनल्यान्ड अन्तरस्कुल बास्केटबलको जुनियर ब्वाइजमा शनिबार सफलता पाएका छन् । एचएचसीएले फ्लोरोसेन्टलाई १९१५ ले र ओडिसीले बीएनएलाई १५१२ ले हराए ।
गोहीको आँसु,(एजेन्सीको सहयोगमा)
ठूलो पान्डा,"चीनमा ठूलो पान्डाको सबैभन्दा मुख्य बसोबास सिचुवान प्रान्तमा छ । सिचुवान प्रान्तको राजधानी छेन्डु हो र यहाँ ठूलो क्षेत्र ओगटेको छेन्डु पान्डा बेस स्थापना गरिएको छ । यसको मुख्य उद्देश्य ठूलो पान्डाबारे लगातार अनुसन्धान गर्नु हो । यहाँ पान्डाको प्रजनन् प्रक्रिया पनि गरिन्छ । यो पान्डा बेसको स्थापना सन् १९८७ मा गरिएको थियो । अहिले यो सर्वसाधारणका लागि खुला छ । यहाँ दिनहुँ हजारौंले भ्रमण गर्छन् । पयर्टकका लागि पनि यो निकै आकर्षकस्थल बनेको छ । विशेषतः यहाँ विद्यार्थीले धेरै भ्रमण गर्छन् । प्रायः शैक्षिक भ्रमण हुने गर्छन् । विद्यार्थीले पान्डाबारे जति पनि जानकारी लिन चाहन्छन्, ती सबै यस पान्डा बेसमा उपलब्ध छ । त्यस क्रममा पान्डालाई प्रत्यक्ष हेर्न पाउने त भयो नै । स्थापनाका बेला यहाँ जंगलबाट उद्धार गरिएका ६ ठूला पान्डा थिए । अहिले संख्या बढेर ८३ पुगेको छ । यसमध्ये धेरै यहाँ नै जन्मेका र हुर्केका हुन् । यो दुर्लभ जनावरमा पनि हो । चीनका विभिन्न चिडियाखानामा अहिले २ सय ४० को हाराहारीमा मात्र ठूला पान्डा रहेको अनुमान छ । चीन बाहिर २७ देशमा ठूला पान्डा छन् । ती चीनले उपहार दिएका हुन्, जसको संख्या ४९ पुग्छ । यी चिडियाखानमै छन् । जंगलतिर भने अझै १ हजार ६ सय जति पान्डा रहेको अनुमान छ । विश्वभर दुईदेखि तीन हजार संख्यामा ठूलो पान्डा रहेको अनुमान छ । (चीनस्थित छेन्डु पान्डा बेसको भ्रमणपछि)"
पानी,"सौरभ चापागाईं, कक्षा५युनाइटेड स्कुल, ललितपुर"
तीज,"तीजमा माइत गई रमाउनेगरगहना पहिरिँदै सजाउने,साथीसंगी भेला भई नाच्नेवर्षदिनका गीत पनि साँच्ने ।सिुदर्शन अघिकारी"
तीज,रेजिना पाण्डे

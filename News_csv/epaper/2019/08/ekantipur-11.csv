शीर्षक,विवरण
हदबन्दी बढीको जग्गा जफत गरिँदै,ठूलो औद्योगिक क्षेत्र र प्रतिष्ठान नभएकाले पहाडी जिल्लामा ठूला उद्योग र कम्पनीका नाममा हदबन्दी बढी जग्गा खासै नराखिएको भूमिसुधार विभाग स्रोतले जनाएको छ ।
सुरक्षित तर चिन्तित,"नेपाल सरकारलाई न जम्मुकश्मीरमा रहेका नेपालीको संख्या यकिन छ, न उसले त्यहाँ रहेकाहरूको पछिल्लो स्थितिबारे औपचारिक जानकारी नै मागेको छ । संख्या यकिन नभए पनि जेजति संख्यामा छन्, उनीहरूसँग सक्दो छिटो सम्पर्क गर्ने प्रयास भइरहेको दिल्लीस्थित नेपाली दूतावासका प्रवक्ता हरि ओडारीले बताए । दूतावासको उक्त भनाइप्रति जम्मुकश्मीरमा रहेका नेपालीले आश्चर्य प्रकट गरेका छन् । आफ्ना नागरिकबारे सरकारले चासो देखाउनुपर्ने हो, किन हो अहिलेसम्म पूरै बेवास्ता छ, घतानीले भने । यद्यपि भारतका लागि नेपाली राजदूत नीलाम्बर आचार्यले गत मंगलबार भारतीय विदेश सचिव विजय गोखलेसँगको भेटमा जम्मुकश्मीरका रहेका नेपालीको सुरक्षालाई लिएर चासो व्यक्त गरेको स्र्रोतले बताएको छ । भारतले जम्मुकश्मीरका सम्बन्धमा लिइएको पछिल्लो निर्णयको पक्षमा अन्तर्राष्ट्रिय समर्थन जुटाउने क्रममा दिल्लीस्थित विदेशी नियोगका प्रमुखहरूलाई बिफ्रिङ गरेको थियो । त्यही क्रममा भारतीय विदेश सचिव गोखले र राजदूत आचार्यबीच भेट भएको थियो । भारतको विदेश मन्त्रालयले पनि त्यहाँ रहेका नेपालीको सुरक्षाप्रति भारतको चासो रहेको दाबी गरेको छ । विदेश मन्त्रालयका प्रवक्ता रविश कुमारले कान्तिपुरसँग कुराकानी गर्दै नेपालीहरूको सुरक्षाप्रति भारत सरकार गम्भीर रहेको जवाफ दिएका थिए । अहिलेसम्म असहज अवस्था सिर्जना भएको जानकारी आएको छैन, उनले भने, नेपालीहरूको सुरक्षाप्रति भारत सरकार गम्भीर छ ।"
उपनिर्वाचनमा विद्युतीय मतदान नहुने,"थोरै ठाउँमा हुने, मतदाताको संख्या पनि कम हुनेजस्ता कारणले उपनिर्वाचनको व्यवस्थापन आयोगलाई त्यति झन्झटिलो हुन्न । आयोगका अनुसार आगामी उपनिर्वाचनमा सबैतिर गरेर कुल मतदाता ५ लाख हाराहारी हुनेछन् । तीनै तहका लागि १ सय ५४ वडाका मतदाताले मतदान गर्नेछन् । ५ सय ५० मतदान केन्द्र रहने आयोगको आकलन छ । पूर्वप्रमुख निर्वाचन आयुक्त भोजराज पोखरेल मतदानमा मेसिन प्रयोगलाई प्रवेश गराउन उपनिर्वाचन महत्त्वपूर्ण क्षण रहेको बताउँछन् । आयोगले अझै इच्छाशक्ति देखायो भने सम्भव हुन्छ । सबैतिर नभए कति ठाउँमा हुन्छ, त्यति नै गरे पनि हुन्छ, उनले भने, प्रयोगमा आइसकेको र यसअघि स्विकार्य भइसकेको विषय फेरि परीक्षण हुन्थ्यो । र, त्यसले सबैको आत्मविश्वास बढाउँथ्यो ।"
बेड नम्बर ६३०,"नेपाल नाई ट्रेड युनियन संघले उनको उपचारका निम्ति केही चरणमा आर्थिक सहयोग जुटाइसकेको छ । संघका अध्यक्ष गजेन्द्र ठाकुरले अहिलेसम्म उपचारमा ५ लाखभन्दा धेरै खर्च भइसकेको सुनाए । ठाकुरका अनुसार छोटुको उपचारका निम्ति संघले गृह र स्वास्थ्य मन्त्रालयमा पनि गुहार मागेको थियो । स्वास्थ्य मन्त्रालयले विपन्न वर्गको उपचारमा सरकारी अस्पतालले दिने सहुलियत मिलाइदिन भन्दै पत्राचार गरेको उनले सुनाए । तर गृहले सुनुवाइ गरेन, उनले भने । अस्पतालले डिस्चार्ज गरे पनि लैजाने ठाउँ र थप उपचारका निम्ति खर्च नभएर समस्या परेको सुनाए । भने, गरिखाने मान्छेलाई यस्तो समस्या पारिदियो । अब कसलाई कहाँ के भन्न जानु ?"
नभएकी छोरीका नाममा राहत दिलाउनेविरुद्ध मुद्दा,काठमाडौं (कास) अख्तियारले एकै व्यक्तिका नाममा दोहोरो राहत रकम भुक्तानी गरेको अभियोगमा २ जनाविरुद्ध मुद्दा दायर गरेको छ । कालिकोटको साबिक बदालकोट गाविस सचिव गणेशप्रसाद रिजालले खाँडाचक्र११ का कुलबहादुर शाहीकी एक मात्र छोरी भएकामा एक जनाको द्वन्द्वकालमा मृत्यु भएको र अर्की बेपत्ता भएको भनी १०१० लाख रुपैयाँ राहत दिलाएका थिए । शाहीकी छोरी किस्मताकुमारीको द्वन्द्वकालमा मृत्यु भएको थियो । रिजालले मारिएकी छोरीको राहत १० लाख पाएका शाहीलाई अर्की छोरी सुनीता बेपत्ता भएको भनी सिफारिस गरी थप १० लाख दिलाएका थिए ।
१३ रोपनी वन व्यक्तिका नाममा,"धुलिखेल१० का वडाध्यक्ष पुष्पराज राउतले जग्गाका विषयमा हालै ११९ स्थानीयले उजुरी दिएको जनाउँदै त्यसबारे अध्ययन थालिएको बताए । उनले १४ नं कित्ताको २० रोपनी ८ आना १ पैसा २ दाम बिक्रीका लागि रवीन्द्र्र अधिकारी र विदुरबहादुर बस्नेतलाई सिफारिस दिएको दाबी गरे । व्यक्तिका नाममा रहेका जग्गा बिक्री गर्ने भनेपछि सिफारिस दिएको हुँ, राउतले भने, त्यो देखाएर वन क्षेत्र अतिक्रमण गरियो । स्थानीय र हाम्रो चासो र चिन्ता पनि त्यही हो । अधिकारीले सम्पूर्ण प्रक्रिया पूरा गरेर व्यक्तिकै जग्गा किनेको दाबी गर्दै गलत भए कारबाही भोग्न तयार रहेको तर्क गरे । व्यक्तिका नाममा दर्ता वन क्षेत्रमा हालै प्लटिङ गरिएको छ ।"
अब ठेकेदारले काम थालेपछि मात्र पेस्की,"नेपाल निर्माण व्यवसायी महासंघका अध्यक्ष रवि सिंह भने २० प्रतिशतसम्म पेस्की पाउने प्रावधान हटाउन नहुने बताउँछन् । पेस्की रकम घटाइँदै छ भन्ने सुनेको छु, आधिकारिक रूपमा हामीलाई जानकारी छैन, उनले भने, पेस्की घटाइए निर्माण लागत बढी पर्छ । सरकारी खातामा त्यत्तिकै पैसा रहने र निर्माण व्यवसायीले ऋण लिएर काम गर्नुपर्ने हुन सक्छ ।"
विधेयक थन्किएको थन्कियै,"सांसदहरूलाई वितरित र समितिमा छलफलमा रहेका विवादित विधेयकबारे छलफल नथाल्दा निकास कसरी दिने भन्ने बाटो बन्द भएको छ । राजधानीमा शनिबार आयोजित सिन्धुपाल्चोकका पार्टी कार्यकर्तासँगको भेटघाटमा यी विधेयकहरूले नागरिकको अधिकार कुण्ठित गरेकाले पारित गराउन नदिने कांग्रेस सांसद गगनकुमार थापाले दाबी गरे । सरकारले जबर्जस्ती गर्न खोजे आफूहरूले पनि सोहीअनुसार प्रतिकार गर्ने उनको भनाइ छ । सत्तापक्षीय सांसद तथा कानुन, न्याय एवं मानव अधिकार समितिका सभापति कृष्णभक्त पोखरेलले समयमा विधेयक पारित भएर कानुन नबन्दा जनताका कतिपय अधिकार कुण्ठित हुने बताए । संविधानमा लेखेका विषय पनि कार्यान्वयन हुन सकेका छैनन्, पोखरेलले भने, संविधानमा जन्मसिद्धका आधारमा नागरिकता दिने लेख्ने तर कानुन बनाउँदा विवाद गर्ने हुँदैन । केन्द्रीय सरकारले बनाउने मार्गनिर्देशका आधारमा प्रदेश र स्थानीय तहले कानुन बनाउनुपर्ने प्रावधानका कारण विधेयक रोक्दा राज्यले गर्ने दैनिक काममा असर पर्ने उनको भनाइ छ । संविधान बनेको ४ वर्ष बित्दा पनि ऐन, कानुन नबन्नु गलत भएको उनले बताए ।"
लागूऔषधसहित मेजर पक्राउ,"अदालतले लागूऔषधमा मेजर सिंहको संलग्नताको समग्र पक्षमाथि अध्ययन गरी पक्षविपक्षको राय सुनेर दोषी देखिए सजाय तोक्नेछ । अदालतले मुद्दाको प्रकृति र गम्भीरता हेरी एक तह घटुवा, पदोन्नति रोक्कादेखि जागिरबाट बर्खास्तसम्म गर्ने गरेको छ । यसअघि एक जना मेजरलाई लागूऔषध मुद्दामा समरी सैनिक अदालतले बर्खास्त गरिसकेको छ । समरीको फैसला चित्त नबुझे सम्बन्धित अधिकारीले ३० दिनभित्र सैनिक विशेष अदालतमा पुनरावेदन गर्न पाउँछन् । उच्च अदालतका मुख्य न्यायाधीशको अध्यक्षतामा सैनिक विशेष अदालत गठन हुने कानुनी व्यवस्था छ । विशेष अदालतको निर्णय पनि चित्त नबुझे सिभिल कोर्ट (सर्वोच्च अदालत) मा जान पाउने सैनिक ऐनमा व्यवस्था छ ।"
पेरूको अल्पाका चित्लाङमा,सोख र रौंको व्यावसायिक उत्पादनका लागि अल्पका पाल्नेहरू छन् । बिसिंखेलस्थित यो फर्ममा भने रौंका लागि अल्पका पालिँदै आएको छ । यसका रौं भेडाको भन्दा निकै न्यानो हुन्छ । अल्पकाको मूल्य ७ लाखदेखि १० लाख रुपैयाँसम्म पर्छ । यसको रौंबाट बनाइएका ज्याकेटहरू जाडोमा न्यानो र गर्मीमा शीतल हुन्छन् । अहिले अल्पाका हेर्नका लागि विभिन्न ठाउँबाट मान्छेहरू मकवानपुरको बिसिंखेल पुग्ने गरेका छन् । यसले त्यहाँको पर्यटकीय आकर्षण पनि थपेको स्थानीय रामजी बलामीले बताए ।
होमस्टेले जोगाउँदै पुरानो शैलीका घर,"त्यस्तै, पाँचपोखरी गाउँपालिकाले एक घर एक रङ लिएर धमाधम पुनर्निर्माणलाई अगाडि बढाएको छ । भूकम्पपछिको पुनर्निर्माणको चटारोमा हिमाली गाउँको सुन्दरता हेर्न आउने आन्तरिक पर्यटकका लागि जिल्लाभर होमस्टे बनाइएको छ । आफ्नै जातिविशेषको परिवेश बनाएर जिल्लाभर घुम्न आउने पर्यटकका लागि उचित वातावरण बनाउन स्थानीय आफैं होमिएका छन् । नयाँ घर ठडिने क्रमसँगै पहिले होमस्टे सञ्चालित गाउँ मौलिक रूपमा फर्किंदै छन्, स्थानीय तहले यसलाई प्रोत्साहित गरेको छ, जिल्ला आयोजना कार्यान्वयन एकाइ भवनका प्रमुख सन्तोष निरौलाले भने । ८८ हजार ८ सय ७७ मा ७० हजार भूकम्पपीडितले आवास बनाइसकेका छन्, जसमा गैरसरकारी संस्थाको सहयोगमा झन्डै ५ हजार घर बनेका छन् । तत्कालीन जिल्ला दैवी प्रकोप उद्धार समितिको अध्ययनले (९५ प्रतिशत) ६६ हजार घर भत्काएको देखाएको छ । त्यति बेला ध्वस्त आवास तीन नगरदेखि नौ गाउँपालिकाले सडक सञ्जालमा वडालाई जोडिदिएपछि पुनर्निर्माणले एकैसाथ फड्को मारेको निरौलाको भनाइ छ ।"
खाल्डोमा डुबेर २ को मृत्यु,"समस्या समाधान गर्न प्रमुख जिल्ला अधिकारी भगीरथ पाण्डेय, गाउँपालिका अध्यक्ष राजेन्द्र बस्नेत, जिल्ला प्रहरी प्रमुख राजकुमार बैदवारसहितको टोलीबीच गजुरी इलाका प्रहरी कार्यालयमा वार्ता भएको थियो । स्थानीयवासीले भने प्रहरी चौकीमा वार्ता नगर्ने अडान लिएका थिए । त्रिशूली नदी र स्थानीय खोलाका खाल्डामा परेर विगत ५ वर्षमा डोजर चालक, स्कुले विद्यार्थी, गर्मीयाममा नुहाउने युवा, पिकनिक आएका विद्यार्थीसमेत ४९ जनाको मृृत्यु भएको जिल्ला प्रहरी कार्यालयले जनाएको छ ।"
प्रदेशसभामा १० करोडको संरचना,"यसैगरी, प्रदेशसभा सचिवालयभित्रै चालु आर्थिक वर्षमा सत्तापक्ष र विपक्षी दलको कार्यालय निर्माण गर्ने तयारी भइरहेको छ । हाल प्रतिपक्ष दलका लागि सानो भवन उपलब्ध गराइँदै आएको भए पनि सत्तापक्षको कार्यालय अझैसम्म खुलेको छैन । सत्तापक्षको संसदीय दलको बैठक मुख्यमन्त्री क्वार्टर वा नेकपा मकवानपुरको कार्यालयमा बसिरहेको छ । प्रदेशसभा सचिवालयको हाताभित्र नै सत्ता र प्रतिपक्ष दलको भवन निर्माण गर्ने तयारी हामीले अगाडि बढाइरहेका छौं । अब छिट्टै टेन्डर प्रक्रिया पनि अगाडि बढ्छ, उनले भने । यसैगरी, संसद् सचिवालयले चालु आर्थिक वर्षमा एक करोड २० लाख रुपैयाँ खर्चेर प्रदेशसभाअन्तर्गतका विभिन्न समितिहरूको कार्यालयसमेत निर्माण गर्ने भएको छ । हाल समितिको कार्यालय नहुँदा समितिको बैठकहरू प्रदेशसभाको हल, होटलहरूमा बसिरहेको छ । प्रदेशसभाअन्तर्गत विभिन्न पाँचवटा समिति रहेका छन् । प्रदेशसभामा रहेका एक सय नौजना सांसदले उक्त समितिमा प्रतिनिधित्व गर्नेछन् । यसै वर्ष प्रदेशसभामा पुस्तकालय र र ईलाइब्रेरी निर्माणका लागि प्रदेश सरकारले ३० लाख रुपैयाँ विनियोजन गरेको र त्यसका लागि कसरी अगाडि बढ्ने भन्ने विषयमा छलफल भइरहेको उनले जानकारी दिए । प्रदेशसभाभित्रै भीआईपीका सवारी तथा साधारण पार्किङ निर्माणका लागि ४० लाख रुपैयाँ बजेट प्राप्त भएको छ ।"
मापसे गरेर सवारी चलाउने घटे,मकवानपुर (कास) मकवानपुरमा मादक पदार्थ सेवन (मापसे) गरी सवारीसाधन चलाउनेको संख्यामा कमी आएको छ । ट्राफिक प्रहरी कार्यालय मकवानपुरका अनुसार विगतका वर्षहरूको तुलनामा आर्थिक वर्ष ०७५७६ मा मापसे गरेर सवारी चलाउनेको संख्यामा कमी आएको हो । प्रहरीले नियमित साँझको समयमा हेटौंडा बजार क्षेत्रमा सवारी चेकजाँचलाई तीव्र बनाएसँगै मापसे गरेर सवारी हाँक्नेको संख्यामा व्यापक कमी आएको छ । गत आव ०७५०७६ मा मापसे गरी सवारी चलाउने एक सय ४५ चालकलाई नियन्त्रणमा लिएर सवारी चालक अनुमतिपत्र (लाइसेन्स) मा प्वाल पारिएको जिल्ला ट्राफिक प्रहरी कार्यालय मकवानपुरका प्रमुख उपरीक्षक हरिविष्णु ढकालले जनाए । प्रहरीले मापसे गर्नेबाट यस आवमा एक लाख ४५ हजार रुपैयाँ राजस्वसमेत संकलन गरेको छ । उनका अनुसार आव ०७३०७४ मा चार सय ३८ चालकलाई नियन्त्रणमा लिएर लाइसेन्समा प्वाल पारिएको थियो । मापसे सेवन गरी सवारी चलाउने चालकको सवारी अनुमतिपत्रमा प्वाल पार्नुको साथै चार लाख ३८ हजार रुपैयाँ राजस्वसमेत संकलन गरिएको थियो । आव ०७४०७५ मा पाँच सय ५६ चालकको मापसे गरी सवारी चलाएका चालकको लाइसेन्समा प्वाल पारिएको थियो । त्यसैगरी ५६ जना लाइसेन्स नभएकालाई दोब्बर दस्तुर अथवा डबल कारबाही गरिएको ढकालले बताए । यस आवमा लाइसेन्स भएका चालकबाट प्रतिचालक एक हजार र नभएकाबाट प्रतिचालक दुई हजारका दरले ६ लाख ६८ हजार राजस्व संकलन गरिएको थियो ।
हिँड्नै मुस्किल,"अपांगमैत्री पनि छैन । अपांग त के सबलांग पैदलयात्रु पनि सहजै हिँड्न सक्ने अवस्था छैन । फुटपाथमा रूख, काटिएको रूखको फेद, नछोपिएका ढलका खाल्डोले पैदलयात्रुलाई हिँड्न समस्या छ ।"
लगनखेल बसपार्कमा फोहोरको थुप्रो,"फोहोरको दुर्गन्धले गर्दा ग्राहक पनि नआउने नाङ्लोमा स्याउ बेचिरहेकी संगीता सापकोटाले बताइन् । करिब एक वर्षदेखि व्यापार गर्दै आएकी सापकोटा भन्छिन्, फुटपाथमा व्यापार गर्यो भनेर नगरपालिकाले लखेट्छ तर यही थुप्रिएको फोहोर उठाउन सक्दैनन् । आज फोहोर उठाए पनि भोलि आउँदा उत्तिकै हुने गरेको उनले बताइन् । सानासाना गाडी आउँछन्, जसले एकैचोटि फोहोर उठाउन सक्दैन र जत्ति उठ्छ त्यति मात्र लैजान्छ । त्यसैले फोहोर उठाए पनि बसपार्कमा फोहोरको थुप्रो नै देखिन्छ । पानी पर्नासाथ फोहर संकलन गरेर व्यवस्थापन गर्ने ठाउँमा समस्या हुने भएकाले फोहोर नउठेको ललितुपर महानगरपालिका वडा नं १२ का प्रमुख नारायणलाल अवालेले बताए । भोलिदेखि पुनः फोहोर उठ्ने उनको भनाइ छ ।"
फुटपाथमै वृक्षरोपण,"वृक्षरोपणको पहिलो चरणमा प्रदेशसभा सदस्य शशिजंग थापाको संयोजकत्वमा सूर्यविनायक२ कौशलटारस्थित हनुमन्ते खोलादेखि बालकोट चोकसम्मको फुटपाथमा धुपीको बिरुवा रोपेको छ । सहकारी, विद्यालय, संघसंस्था, स्थानीय बासिन्दाको सहयोगमा दोस्रो चरणमा बालकोट चोकदेखि सिरुटार र तेस्रो चरणमा सिरुटारदेखि बिरुवासम्मको करिब ६ किलोमिटर सडकको फुटपाथमा वृक्षरोपण गर्ने तयारी भएको प्रदेशसभा सदस्य थापाले बताए । सडक किनारामा वृक्षारोपण गर्न करिब ९ लाख रुपैयाँ संकलन भईसकेको समेत उनले बताए । वृक्षरोपण कार्यक्रमको थालनी गर्दै सूचना सञ्चार तथा प्रविधिमन्त्री गोकुल बाँस्कोटाले मानिस र प्रकृतिको सन्तुलन विकास, वातावरणको सन्तुलनले सुन्दरता मात्र होइन स्वस्थ, सुखी र समृद्धितिर लैजाने बताए । हनुमन्ते सफाइ अभियानको ७६ औं हप्ताको अवसरमा आयोजित वृक्षरोपण कार्यक्रममा सफाइ अभियन्ता एवं प्रतिनिधिसभा सदस्य, पूर्वमन्त्री महेश बस्नेतले सडक ढलजस्ता प्रारम्भिक मागबाट समाज टोल एक तहमाथि उठेको प्रमाणित भएको उल्लेख गर्दै सफाइ, कोरिडर र पार्क निर्माणका काम तदारुकतासाथ भइरहेको जानकारी दिए । विभिन्न संघसंस्थालगायतको सहकार्यमा सडक किनारामा रोपिएको बिरुवा संरक्षणमा तदारुकताका साथ लाग्ने सूर्यविनायक नगर उपप्रमुख जुना बस्नेतले बताइन् । सूर्यविनायक२ का वडाध्यक्ष कमलनाथ आचार्यले भने फुटपाथमा रोपेको बिरुवाले प्रकृतिको संरक्षणमा सकारात्मक जनचेतना फैलाउन सहयोग पुर्याउने बताएका छन् । बिजुलीको पोल, यत्रतत्र छरिएका तारको व्यवस्थापनमा वडा र नगरपालिका लागि परेको छ, उनले भने, चरणबद्व किसिमबाट नगरको विकास तथा व्यवस्थापन हुँदै गएको छ ।"
कश्मीरबारे किन अन्यमनस्क ?,"आणविक शक्तिसम्पन्न भारत र पाकिस्तानबीच युद्ध भड्किने स्थिति आयो भने त्यसको असर पूरै दक्षिण एसियामै पर्न सक्छ । यस्तो परिस्थितिमा दक्षिण एसियाली क्षेत्रीय सहयोग संगठन (सार्क) को अध्यक्ष राष्ट्र भएका नाताले पनि नेपालले दुई छिमेकीबीच तनाव नबढोस् भनेर शान्ति र संयमको आग्रह गर्नुपर्छ । संविधानसभाबाट आफ्नो संविधान जारी गर्नु नेपालको नितान्त आन्तरिक मामिला थियो । तर त्यसप्रति भारतले असन्तुष्टि मात्र जनाएन, नेपालमाथि नाकाबन्दी लगाउनेसम्मको रवैया अवलम्बन गर्यो, जसलाई हामीले प्रस्ट रूपमा नाकाबन्दी भन्नसमेत सकेनौं । भूकम्पले थिलथिलो भएका बेलाको त्यो घटनाका साथै हाम्रो भूअवस्थितिले हामीलाई जहिल्यै होसियारीसाथ आफ्नो पहिचान कायम गर्न सम्झाइरहेको छ । नेपालले यो तथ्यलाई कहिल्यै भुल्नु हुन्न । कम्तीमा हामी भन्न सक्छौं जम्मुकश्मीरमा सबै सरोकारवाला पक्षले लोकतान्त्रिक शासन पद्धति र मानवअधिकारका स्थापित अन्तर्राष्ट्रिय मान्यताअनुसार समाधान खोज्नुपर्छ । यसै पनि संयुक्त राष्ट्रसंघमा कुनै न कुनै दिन यसबारे कुरा उठ्दा भारत, पाकिस्तान र चीनले कडा रूपमा आआफ्नो अडान राख्ने नै छन् । त्यतिबेला हामीले बोले पनि नबोले पनि त्यो स्वतः हाम्रो धारणा भई नै हाल्नेछ । त्यसैले नेपालको परराष्ट्र नीतिको सिद्धान्त जे हो, त्यसैअनुरूप धारणा दिन डराइरहनुपर्ने कुनै कारण छैन । यसले हाम्रो अन्तर्राष्ट्रिय पहिचान जोगाउँछ । हो, कूटनीतिमा कतिपय अवस्थामा मौनताको पनि अर्थ र शक्ति हुन्छ । तर त्यही मौनता निरन्तर जारी रह्यो भने त्यो शक्ति नभएर कमजोरी र लाचारी मात्र ठहर्छ ।"
थरीथरीका परिचयपत्र,"विधेयक पारित नभईकनै सरकारले राष्ट्रिय परिचयपत्र लागू गरेको समाचार आएको छ । यो समाचार पढ्दा ताजुब लाग्यो किनभने राष्ट्रिय परिचयपत्र फेरि अर्को परीक्षण जस्तो भयो । पहिले नै नागरिकता, मतदाता परिचयपत्र, प्यान कार्ड, लाइसेन्स, पानीको कार्ड, बत्तीको कार्ड, टेलिफोनको कार्ड आदि धेरै किसिमका परिचयपत्र पाइसकेकालाई यो किन चाहियो ? एउटा लाइसेन्स प्रिन्ट गर्न १ वर्षमा नसकिने देशमा ३ करोड कार्ड छाप्न कति समय लाग्ने हो ? दर्जनौं परिचय झल्कने कार्डको सट्टा यदि एउटै कार्डमा यी सबै कुरा संलग्न गर्न सके आमजनतालाई निकै सहज हुने थियो । नत्र यो केवल अर्को परीक्षण मात्र हुनेछ । आमनागरिकलाई सास्ती, राष्ट्र ढुकुटीको दुरुपयोग मात्र हुनेछ ।एकप्रासाद दुवाडी, ढोला, धादिङ"
सरकारी जग्गा दुरुपयोग,"सत्ताधारी नेकपाको धुम्बाराहीस्थित पार्टी केन्द्रीय कार्यालय र प्रतिपक्षी राजपाको बबरमहलस्थित कार्यालय सरकारी जग्गामा छन् । सरकार सञ्चालन गर्ने र संविधान कार्यान्वयन गर्ने दायित्व सत्ता पक्षको हो भने सत्तापक्षले गरेको गलत कामको खबरदारी गर्ने र सही दिशामा हिँडाउन प्रेरित गर्ने दायित्व प्रतिपक्षीको हो तर सत्तापक्ष र प्रतिपक्षी नाम फरक भए पनि काम एउटै भएको व्यवहारले देखाउँछ । सरकार सञ्चालन सत्तापक्षले गर्ने भएकाले यस्तो कुरामा प्रतिपक्षले सरकारलाई सचेत गराउनुपर्ने हो । जनताको विश्वास जितेर सत्तमा पुगेपछि जे गरे पनि हुन्छ भन्ने घमन्डले सत्तापक्षलाई निरंकुश बनाएको छ । सर्वसाधारणले गल्ती गरे कारबाही हुने, सरकारी जग्गामा संरचना बनाए भत्काउनुपर्ने तर पहुँचवालाले जे गरे पनि हुने परिपाटीले कानुन निमुखा र सोझा मानिसका लागि मात्र बनाएको जस्तो देखिँदै छ । सधैंभरि यस्तै अवस्था रहिरहने हो भने लोकतन्त्रप्रति जनताको विश्वास घट्न सक्छ । गल्ती गर्नेलाई कानुनको दायरामा ल्याउन जरुरी छ । यसका लागि पहिला सत्तापक्षले आफूले गरेका गल्ती सच्याउने, प्रतिपक्षीले गल्ती केलाउने र कारबाही गर्ने र आन्तिममा सबै क्षेत्रको गल्ती पत्ता लगाएर कारबाही गर्नु जरुरी छ ।पुरुषोत्तम घोरासैनी, बालाजु१६, काठमाडौं"
मोदी रणनीतिले थपेको तरंग,"श्रीकृष्ण अनिरुद्ध गौतमको धारा ३७ समसामयिक हुनुका साथै राजनीतिक विश्लेषणसँग केन्द्रित थियो । औपनिवेशिक पञ्जाबाट सन् १९४७ मा स्वतन्त्र भए पनि बेलायतको कुटिल चालबाट भारत मुक्त हुन सकेको थिएन । पछिका दिनमा भारत र पाकिस्तानबीचको द्वन्द्व अरू जटिल बनोस् भनी बेलायतले १९४७ मा धर्मको लेप लगाएर हिन्दु भारत र पाकिस्तानका रूपमा मुसलमान भारत बनाइदियो । यसरी विष बमन गरेका कारण मुसलमानको बाहुल्य रहेको कश्मीर धर्मयुद्धले निरन्तर रक्तपातपूर्ण स्थल र मृत्युभूमि बनिरह्यो । १९४७ मा भारत स्वतन्त्र हुँदा जम्मुकश्मीरका तत्कालीन राजा हरि सिंहले आफ्नो विरासतलाई उत्कृष्ट बनाउँदै त्यहाँको विकासमा सक्रिय हुन खोजे पनि मुसलमानको घेरामा टिक्न नसकी भारतको शरणमा आएपछि त्यहाँका हिन्दु समुदाय त्रसित बन्न थालेको थियो । त्यसपछि मुख्यमन्त्रीका रूपमा अवदुल्लाह परिवारको ३ पुस्ताले जम्मुकश्मीरमा रजाइँ गर्नु, हिन्दुमुसलमान झगडालाई प्रश्रय दिनु, राज्य हत्याउने होडमा अर्को परिवार मुफ्ती मोहम्मद सइदको प्रतिस्पर्धा बढे पनि विकासभन्दा विनाश मात्र देखिनु विडम्बनापूर्ण सन्दर्भ बनेको थियो । स्वतन्त्रतापछि प्रधानमन्त्री जवाहरलाल नेहरूले बेलायती उपनिवेशले चर्चेको र हिन्दु बाहुल्य क्षेत्रलाई प्राथमिकतामा राखेको, जम्मुकश्मीरमा छुट्टै संविधान लागू गराएको सन्दर्भलाई भारतीय जनता पार्टीले निरन्तरता दिन चाहेन । अन्य राज्यको तुलनामा जम्मुकश्मीरलाई ४ गुणा बढी सुविधा दिँदा पनि धार्मिक समस्या सुल्झिनुभन्दा बल्झिरह्यो ।भुवनेश्वर शर्मा, चन्द्रागिरि२, काठमाडौं"
आवश्यक १२ विधेयक,"अहिले सांसदहरूहरूले जनतालाई दुःख दिने विधेयक मात्र ल्याइरहनुभएको छ र जनता सडक उत्रेको अवस्था छ । गुठी विधेयक, मिडिया काउन्सिल विधेयक, मानव अधिकार, आणविक भट्टीसम्बन्धी विवादास्पद विधेयक संसद्मा प्रवेश पाएका छन् । हिम्मत छ भने आमजनताले वाञ्छनीय महसुस गरेका निम्न विधेयक ल्याउन म सांसदहरूलाई चुनौती दिन्छु :१ नेता र कर्मचारीको सम्पत्तिको सोर्स खोजतलास गरेर भ्रष्टाचारीलाई सिंगापुरमाजस्तै जेल कोच्ने विधेयक ल्याउनुस् । माओवादी नेताहरूको अचुक सम्पत्ति राष्ट्रियकरण होस् । २ विष्णु पौडेलजस्ता राजनीतिक पदको आडमा भूमाफियासँग कुम जोडेर सरकारी सम्पत्ति ओगट्नेहरूको सर्वस्वहरण गर्ने विधेयक तर्जुमा गर्नुस् ।३ पार्टीका लौरे र भरौटेलाई मनोनयन गरेर सम्मानित सर्वोच्च अदालतको न्यायाधीश बनाउने प्रथा खारेज गर्ने विधेयक ल्याउनुस् । ४ विश्वविद्यालयको उपकुलपतिमा पार्टीका हनुमानहरू देख्नु नपरोस् । राजनीतिक भागबन्डाका आधारमा शैक्षिक संस्थामा नातावाद र कृपावादको प्रयोग हुन नपाउने विधेयक ल्याउनुस् । ५ सरकारी कर्मचारी र शिक्षक युनियन खारेज गर्ने विधेयक ल्याऊ, ताकि सरकारी तलब खाएर पार्टीको संगठन चलाउने जमातको अन्त्य होस् । ६ संघीय सांसदलाई ६ करोड र प्रदेश सांसदलाई २३ करोड रुपैयाँ दिने प्रथा बन्देज गर्ने विधेयक दर्ता गर्नुस् । यस वर्ष बजेटमा सांसदलाई बाड्नमै २२ अर्ब विनियोजन गरिएको छ । त्यतिमा २२ सय स्कुल बन्ने थिए ।७ स्नातक नपढेकालाई शिक्षक बन्न नपाइने प्रावधानसहितको विधेयक ल्याउने काम गर्नुस् । ८ मन्त्री र सांसदले आफ्ना इष्टमित्र र नातेदारलाई स्वकीय सचिवमा भर्ना गर्न नपाउने विधेयक ल्याउनुस्,जसले गर्दा जनताको तिरोबाट नेताका भाइभतिजा र सालासाली पालनपोषण गर्ने अभ्यास रोकिन्छ । ९ मन्त्री, सांसद र मेयरलगायतले गाडी किनेर सरकारी ढुकुटी दोहन गर्न नपाउने विधेयक ल्याउनुस् । १० कथित पूर्वमहामहिमले सरकारी गाडी र बंगला नपाउने व्यवस्थासहितको विधेयक ल्याउनुस् । विदेशमा करोडौं खर्चेर स्वास्थ्योपचार गराउने प्रथा बन्देज गरियोस् । ११ राष्ट्रपति र प्रधानमन्त्रीको सवारी हुँदा सडक र हवाई ट्राफिक जाम गर्न नपाइने विधेयक आओस् । आमजनताले अनाहकमा पाइरहने सास्ती र समस्या निराकरण हुनेछ ।१२ अदालतमा फौजदारी मुद्दा दर्ता भएकाले कुनै हालतमा निर्वाचनमा उम्मेदवारी दिन नपाउने विधेयक ल्याउनुस् । ज्यानमारालाई सांसद र मन्त्रीका रूपमा हेर्नु नपरोस् ।ऋतिक यादव, काठमाडौं स्कुल अफ ल, भक्तपुर"
न्यायालयको अन्याय,"के न्यायालयले नै यस्तो अन्याय गर्न मिल्छ ? किन सार्ने नारायणहिटीमा पुरातत्त्व विभाग ? हुँदैन सार्न । मिल्दैन सार्न । बलमिच्याइँ गर्नु राम्रो हुँदैन । खिलराज रेग्मीद्वारा यस्तो गल्ती भएकाले उल्टाएर सच्याउने काम पनि उनीमार्फतै पहल भए राम्रो हुन्छ । सरकार र सर्वोच्च अदालतले पुरातत्व विभग नारायणहिटी सार्ने र त्यहाँ मोटर ग्यारेज बनाउने लाजमर्दो निर्णय खारेज गर्ने काम तुरुन्त गरून् । अन्यथा, हामी संस्कार, इतिहास, धर्म र संस्कृतिप्रेमीहरूले उही माइतीघर मण्डलामा धर्ना बस्नुपर्ने दिन नआओस् भन्ने कामना गर्दछु । प्रेमसिंह बस्न्यात, बाँसबारी, काठमाडौं"
राजतन्त्रको हरक,"मानव अधिकार आयोग, गुठी, भूमि वितरण, सञ्चारकर्मी, दलित भूमिहीनतासम्बन्धी विधेयकहरूमा जनविरोधी प्रावधान राख्न निहुँ खोजिँदै छ । विदेशी पुँजीको दलाली गरेर राष्ट्रवादको प्रहर्सन गरिँदै छ । राणाकालदेखि अगाडि आएको बेरोजगारी त झन् बढ्दो छ, यसबाट आम नागरिकमा तिक्तता र निराशा बढ्दो छ । शासकहरूले जन्माएको तिक्तता र निराशाको छालमाथि राजतन्त्रको हरक मौलाउन प्रयत्न गर्दै छ तर नागार्जुनबाट हटाइदिने पुष्पकमल दाहाल प्रभृतिको अभिव्यक्तिले आफ्नो शासक जमातको गलत बाटो र क्रियाकलापतिर पनि आत्मालोचक हुने कुनै छाँट देखाउँदैन । आजका शासकहरूको मैमत्त साँढेको अन्ध आवेगले जस्तो दुर्घटना पनि निम्तिन सक्ने सम्भावना बढेको छ । आखिर अनन्त दुःख त आम समाजले भोग्नुपर्ने हो ! त्यसैले यो राजतन्त्रको हरकमय वातावरणमाथि सच्चा गणतन्त्रवादी शक्तिहरू र नागरिक समाजले सक्रिय हस्तक्षेप गर्न अब थाल्नैपर्छ ।"
काङ्ग्रेसको अबको बाटो,प्रकाशशरण महत
आर्थिक स्थायित्व र मौद्रिक नीति,चिन्तामणि शिवाकोटीलेखक नेपाल राष्ट्र बैंकका वरिष्ठ डेपुटी गभर्नर हुन् ।
विश्वविद्यालयमा 'बिर्ता उन्मूलन',"निकट भविष्यमै त्रिविसहित सात विश्वविद्यालयको नेतृत्व रिक्त हुँदै छ । आगामी नेतृत्व पनि उही परम्परागत भागबण्डाका आधारमा नियुक्त गरिने हो भने विश्वद्यिालयहरू प्राज्ञिक थलोभन्दा बढी राजनीतिक मञ्चका रूपमा देखिनेछन् । पदाधिकारी नियुक्तिका लागि बिरालो बाँध्ने सत्तापक्षीय सर्च कमिटी होइन, निष्पक्ष र विशुद्ध प्राज्ञिक निकाय हुनुपर्छ जहाँ कुनै दल वा सरकारको पक्षधर नभई स्वतन्त्र र बौद्धिक व्यक्तित्व छनोट गर्ने प्रावधान निर्माण गरिनुपर्छ । दावेदार व्यक्तिका विगतका गतिविधिलाई दलगत सक्रियताका आधारमा नभई उसको शैक्षिकप्राज्ञिक योगदान, राजनीतिक पहुँचभन्दा निष्पक्ष नेतृत्व र निर्णय क्षमता आदिका आधारमा हेरिनुपर्छ । राजनीतिक दलको सदस्यता त्यागेपछि मात्र विश्वविद्यालयको पदाधिकारीका लागि आकांक्षी बन्न पाउने र बनेपछि दलको सदस्यका हैसियतले कहीँकतै सहभागी हुन नपाउने व्यवस्था गरिने हो भने मात्र पनि विश्वविद्यालयमा वर्षौंदेखि जमेको विकृतिको काई हट्न सक्ला । विश्वविद्यालयका जिम्मेवार पदाधिकारीहरू घर डढाएर खरानी बाँड्ने उदार मानसिकताबाट मुक्त हुन सके देशको उच्च शिक्षाको साख जोगिन सक्छ ।"
सबैको सुझाव समेट्छौं,सेन्सर बोर्डको प्रावधान पनि विवादित बन्यो । सिर्जनामा कैंची चलाउनु भनेको मौलिक हकविरुद्ध हैन र ? सेन्सर बोर्डले सिर्जनामा कहिले पनि कैंची चलाउँदैन । यसले त आधारभूत आचारसंहिताको अनुगमन गर्छ । हाम्रोजस्तो बहुलता भएको मुलुकमा जातीय संवेदनशीलतालाई सधैं ख्याल गर्नुपर्ने हुन्छ । लैंगिक संवेदनशीलता अर्को चर्को मुद्दा हो । यस्तो सामाजिक र द्वन्द्व संवेदनशीलताको सामान्य आचारसंहिता नाघेर कुनै फिल्म बन्छ भने त्यो कसरी सिर्जना हुन सक्छ ?
अन्धाधुन लाई नेसनल फिल्म अवार्ड,गत वर्ष क्षेत्रीय भाषाका फिल्ममा लगानी गरेर निर्मात्री बनेकी प्रियंका चोपडाले नेपाली भाषामा पाहुना बनाएकी थिइन् भने मराठीमा पानी । पानी ले वातावरणीय संरक्षणमा योगदान पुर्याएबापत नेसनल अवार्डले पुरस्कृत गरिएको छ । अक्षयकुमार अभिनीत प्याडम्यान लाई भने सामाजिक मुद्दामा निर्मित उत्कृष्ट फिल्मको अवार्ड दिइएको छ । एजेन्सी
बालगीतको सीडी,काठमाडौं (कास) ५ वर्षदेखि १३ वर्ष उमेर समूहका ११ गायक गायिका र अन्य दुई जना गरी १३ जनाको स्वर रहेको हाम्रो आवाज बाल गीतसंग्रहको सीडी शनिबार लोकार्पण गरियो । सीडीमा रहेका १० वटै गीतका रचनाकार मुकुन्द पथिक हुन् भने जुगल डंगोलले संगीत दिएका छन् । बालबालिकाका गीत बालबालिकाकै स्वरमा गाउँदा कर्णप्रिय भएको नाट्य संगीत प्रतिष्ठानका कुलपति नारायणभक्त श्रेष्ठ रायन ले बताए ।
६ स्रष्टालाई अक्षरमार्ग,"काभ्रे (कास) साहित्यिक त्रैमासिक अक्षरमार्गले सातौं वार्षिकोत्सवको अवसरमा ६ स्रष्टालाई सम्मान गरेको छ । पनौतीमा शनिबार आयोजित कार्यक्रममा विष्णुहेम अक्षरमार्ग वरिष्ठ साधक सम्मान इतिहासकार चित्तरञ्जन नेपालीलाई, अक्षरमार्गनरबहादुर स्रष्टा सम्मान समालोचक कुमार कोइरालालाई, अक्षरमार्गभरतराज कलाकार सम्मान कलाकार अस्मिता रञ्जितलाई, खड्गवेदअक्षरमार्ग काभ्रेली स्रष्टा सम्मान रत्नप्रसाद अनामणिलाई, अक्षरमार्गकाभ्रेली गौरव सम्मान कवि फूलमान वल र कृष्णदासअक्षरमार्ग स्रष्टा सम्मान ज्ञानु अधिकारीलाई प्रदान गरियो । नेपाल प्रज्ञा प्रतिष्ठानका पूर्वकुलपति बैरागी काँइलाले सम्मान प्रदान गरे । साहित्य र लेखन दुःख मात्रै पाउने पेसा भएको भन्दै उनले सम्मानित सबैमा बधाई दिए । कार्यक्रममा गोपाल पौडेल मण्डने को कथासंग्रह जलिरहेको मुटु र ध्रुवकृष्ण ताम्राकारको गीति एल्बम भीडमा एक्लै म लोकार्पण गरियो । साहित्यकारहरू तुलसी भट्टराई, मोहन दुवाल, शैलेन्द्रप्रसाद नेपाल, सूर्यप्रसाद लाकोजूलगायतले साहित्य क्षेत्रबारे चर्चा गरे ।"
कटुवालको रेडलाइट,"काठमाडौं (कास) उपन्यासकार हरि कटुवालको दोस्रो उपन्यास रेड लाइट सार्वजनिक भएको छ । उपन्यासको नेपाल प्रज्ञा प्रतिष्ठानका सदस्य तथा उपन्यासकार माया ठकुरी, निबन्धकार युवराज नयाँघरेलगायतले शुक्रबार राजधानीमा विमोचन गरेका हुन् । निजामती कर्मचारीसमेत रहेका कटुवालद्वारा लिखित उपन्यासमा साहित्य सिर्जनामा क्रियाशील सहरियाहरूको यौन मनोविज्ञान समेटिएको छ । उपन्यासको विमोचन गर्दै ठकुरीले कृतिमा लेखकले समाजको वास्तविकता उजागर गरेका बताइन् । उनले भनिन्, उपन्यासमा समाजमा दबिएर रहेको यौन र यसभित्रको चरित्र उजागर गरिएको छ । कटुवालको यसअघि अधुरो सपना उपन्यास प्रकाशित भइसकेको छ ।"
चीनमा विनाशकारी आँधी,"अधिकारीहरूले एक हजारभन्दा बढी हवाई उडान तथा रेलसेवा रद्द गरिएको जनाएका छन् । सांघाई पुग्नुअघि आँधीको शक्ति क्षीण हुने अनुमान गरिए पनि यसले डरलाग्दो बाढी ल्याउने उच्च सम्भावना छ ।अधिकांश क्षतिग्रस्त क्षेत्र अर्ध सहरी क्षेत्रमा पर्छ, निङ्बो सहरका आगलागी नियन्त्रण सेवा प्रमुख फू सोङलियाङले भने । उनका अनुसार समुद्रबाट कम सतहका क्षेत्रमा आँधीको प्रभाव बढी परेको छ । समाचार संस्था सिन्ह्वाका अनुसार लेकिमा चीनमा यस वर्ष आएको नवौं शक्तिशाली समुद्री आँधी हो । चिनियाँ मौसमविद्ले लेकिमा करिब १५ किलोमिटर प्रतिघण्टाको गतिमा उत्तरतिर जाने अनुमान गरेका छन् । यसअघि ताइवानको उत्तरी सीमा हुँदै चीनतिर गएको लेकिमाका कारण केही मानिस घाइते हुनुका साथै भौतिक संरचानमा क्षति पुगेको थियो ।"
कंग्रेस अध्यक्षमा फेरि राहुल !,"राहुल गान्धीले राजीनामा दिएको घोषणा गरेलगत्तै पार्टी अध्यक्षका लागि पन्जाबका मुख्यमन्त्री क्याप्टेन अमरिन्दर सिंह, सुशीलकुमार सिन्दे, अशोक गेहलोत, मल्लिकार्जुन खार्जे, प्रियन्का गान्धी, शशि थरुर, गुलामनबी आजादहरूको नाम चर्चामा रहे पनि पछिल्लो समय अध्यक्षको दौडमा महाराष्ट्रका ५९ वर्षीय कांग्रेस नेता मुकुल वासनिक अगाडि देखिएका थिए । यसअघि गान्धी परिवार निकट नेताहरूले राहुललाई राजीनामा फिर्ता गराउन असफल भएपछि महासचिव प्रियन्का गान्धीलाई नेतृत्वमा अगाडि सार्नसमेत खोजिएको थियो ।"
उत्तर कोरियाद्वारा फेरि क्षेप्यास्त्र परीक्षण,गत महिना दुई कोरियालाई छुट्याउने गैरसैनिक क्षेत्रमा भएको अप्रत्याशित भेटवार्तामा ट्रम्प र किमले कोरियाली द्वीपलाई परमाणु अस्त्रविहीन बनाउने सहमति दोहोर्याएका थिए । ट्रम्प र किमबीच सिंगापुर र भियतनाममा समेत शिखर बैठक भएको थियो । दुई नेताबीचका वार्ता उत्तर कोरियाको निःशस्त्रीकरणमा केन्द्रित भएका थिए । दक्षिण कोरिया र अमेरिकाबीचको संयुक्त सैन्य अभ्यास सिंगापुर बैठकका क्रममा जारी संयुक्त वक्तव्यको मर्मविपरीत भएको उत्तर कोरियाको ठहर छ । उसले सैन्य अभ्यासका कारण पुनः वार्ता हुने सम्भावना टर्न सक्ने चेतावनी दिएको छ ।
मृतक संख्या ९ पुग्यो,"केही यात्रु पौडी खेलेर र केही भीरमा अडिएर बाँचेका थिए । घाइते १६ जनाको ट्रमा सेन्टर काठमाडौंमा र बाँकीको अन्य अस्पतालमा उपचार भइरहेको छ । बसमा ४२ यात्रु, चालक, परिचालक र कन्डक्टर सवार थिए ।दुर्घटनामा २० भन्दा बढी यात्रु अझै हराइरहेका र प्रहरीले खोजी गरिरहेको प्रहरी उपरीक्षक बैदवारले बताए ।"
लिज र भोगाधिकार दिइएका जग्गाको पनि छानबिन,"जग्गा अतिक्रमणविरुद्ध आयोगमा १ सय २० उजुरी दर्ता भएको भट्टराईले जानकारी दिए । गत जेठ १५ यता अध्यक्ष भट्टराई तथा सदस्यहरू जानकीबल्लभ अधिकारी, दुर्गाकुमारी दाहाल, जगतबहादुर देउजा र भूमि व्यवस्था मन्त्रालयका सहसचिव सम्मिलित टोलीले ती उजुरीमाथि छानबिन गरिरहेको छ ।मन्त्रालय स्रोतका अनुसार सरकारसँग आवादी जग्गाको मात्रै एकीकृत लगत छ । मन्त्रालयका एक अधिकारीले भने, जंगल, राजमार्ग, सिमसार, पहाडी तथा उच्च हिमाली क्षेत्रलगायत आवादीबाहेकको जग्गाको लालपुर्जा छैन, त्यसको लगत बनाउनेबारे छलफल भइरहेको छ । २०४७ देखि २०५२ को अवधिमा लिज र भोगाधिकार दिइएकाबाहेक काठमाडौंको चक्रपथभित्र मात्रै भूमाफिया, स्थानीय, विभिन्न संघसंस्थालगायतले १ हजार ८ सय ६० रोपनी जग्गा हडपेको पूर्वसचिव रामबहादुर रावलको अध्यक्षतामा गठित आयोगले पत्ता लगाएको थियो । आयोगको उक्त प्रतिवेदन २४ वर्ष बित्न लाग्दा पनि कार्यान्वयनमा आउन सकेको छैन । भूमि व्यवस्था मन्त्रालय स्रोतका अनुसार विभिन्न राजनीतिक उतारचढाव र सरकार गठनविघटनका बेला सरकारी जग्गाको ज्यादा दुरुपयोग भएको छ ।"
टर्किसलाई नेपाल उडान कठिन,"पछिल्लो समय भारत र पाकिस्तानबीच चलिरहेको द्वन्द्वका कारण टर्किस एयरलाइन्सले पाकिस्तानको आकाश प्रयोग गर्न पाएको छैन । यो एयरलाइन्सले इस्तानबुलकाठमाडौंइस्तानबुलको उडान पाकिस्तानको आकाशबाट गर्न नपाएपछि भारतको मुम्बई हुँदै मध्यपूर्वी मुलुकको हवाई रुट प्रयोग गर्नुपरेको छ । यसरी घुमाउरो रुट हुँदै उड्नुपरेका कारण ४ मिलियन डलर (४५ करोड रुपैयाँ अतिरिक्त खर्च बढेको अब्दुल्लाहले बताए । नेपाललाई युरोपसँग जोड्ने एक मात्र एयरलाइन्स हो, टर्किस । ३ सयभन्दा बढी विमानबाट संसारमा १ सय २२ मुलुकमा उडान गर्दै आएको यसले ०७० भदौदेखि नेपालमा उडान थालेको थियो ।"
लघुवित्तको लाइसेन्स रोक्दै राष्ट्र बैंक,धेरै संस्था नराम्रो भएपछि राम्रो गर्ने सीमित संस्थालाई पनि त्यही समूहमा राखेर हेर्ने गरिएको हो । यद्यपि गत वर्ष देखि राष्ट्र बैंकले लघुवित्त संस्थाको कर्जा र बचतको ब्याज अन्तर (स्प्रेड) अधिकतम ६ प्रतिशत तय गरेको छ । हाल मुलुकभर सञ्चालित लघुवित्त संस्थामा करिब ४१ लाख सदस्य पुगेका छन् । तीमध्ये करिब २५ प्रतिशत जति दोहोरिएको (डुब्लिकेसन) मा रहेको एक अध्ययनले देखाएको छ । यो संख्या घटाउँदा करिब ३१ लाख घरपरिवारमा लघुवित्त पुगेको अनुमान विज्ञहरूको छ ।
कारोबारको शीर्ष १० मा थोरै बैंक,यो साता नेपाल स्टक एक्सचेन्जको कारोबार कक्ष नियमित कारोबारका लागि पाँच दिन खुला रह्यो । विगतमा जस्तै यो साता पनि ऋणपत्रतर्फ संस्थागत तथा सरकारी ऋणपत्रको कारोबार भएन ।
८३ प्रतिशतले लिए तेस्रो किस्ता,"अनुदान रकम फिर्ता गर्ने जिल्लामा नुवाकोट रहेको छ । नुवाकोटका २१ हजार ७ सयले रकम फिर्ता गरेका थिए । प्राविधिक पुग्नुअघि घर बनिसकेकामध्ये ललितपुरमा बढी बनेको देखिएको छ । ललितपुरमा नौ सयले प्राविधिक पुग्नुअघि घर बनाइसकेका थिए । काठमाडौंमा प्राविधिक पुग्नुअघि कसैले घरै नबनाएको तथ्यांक पुनर्निर्माण प्राधिकरणसँग छ । भूकम्पपछिको पुनर्निर्माण सुरु भएपछिको चार वर्षमा यहाँको कुल लाभग्राहीमध्ये ८३१७ प्रतिशतले तेस्रो किस्ता लिएका छन् । पहिचान भएका कुल २१ हजार ३ सय ६७ लाभग्राहीमध्ये १७ हजार ७ सय ७९ ले तेस्रो किस्ता लिइसकेका हुन् । तथ्यांकमा दोस्रो किस्ता लिनेको संख्या १९ हजार १ सय ५६ र पहिलो किस्ता लिने २३ हजार ६८ उल्लेख गरिएको छ । ९० प्रतिशतभन्दा बढीले पहिलो किस्ता लिएका थिए, आयोजना प्रमुख युवराज खरेलले भने, चार वर्षमा भएको पुनर्निर्माणको अवस्था सन्तोषजनक नै मान्नुपर्छ । प्रबलीकरणतर्फ भने कुल ४ हजार ५६ लाभग्राहीमध्ये २ हजार ७ सय ७४ ले पहिलो किस्ता लिएका छन् । २०७६ असार मसान्तसम्म पनि अनुदान सम्झौता गर्न नआएर लाभग्राहीको सूचीबाट हटाइएको संख्या २ हजार ३ सय ३५ रहेका छ ।"
भक्तपुरमा १४ प्रतिशत पर्यटक बढे,निशा कुस्मा
किबीले तानिए कृषक,"पछिल्लो समय जिल्लाको बाहुनतिल्पुङ, महादेवडाँडा, रतनचुरा, रत्नावती, तोस्रामखोला, जलकन्या, मझुवालगायतका महाभारत क्षेत्रका साविकका गाविसका कृषकहरू व्यावसायिक रूपमा किबी खेती गर्न थालेका छन् । जिल्लामा किबी खेतीका लागि उपयुक्त वातावरणसमेत रहेको कृषि ज्ञान केन्द्र सिन्धुलीले जनाएको छ ।"
न वैज्ञानिक न बजेट,"कृषि अनुसन्धान केन्द्र र कार्यक्रम दुवैको प्रमुखका रूपमा समेत पुनले अख्तियारी सम्हाल्दै आएका छन् । दुई दशकअघिसम्म बृटिस सरकारले अनुसन्धानका लागि बजेट उपलब्ध गराउँदै आएको थियो । त्यो बेला वार्षिक १० करोड रुपैयाँ उपलब्ध हुन्थ्यो । अहिले भने सरकारले ५ करोड १५ लाख रुपैयाँ मात्र विनियोजन गरेको छ । यसबाट पनि कृषि अनुसन्धानका लागि सरकारी उपेक्षा सहजै अनुमान गर्न सकिने यहाँ कार्यरत वैज्ञानिकको भनाइ छ ।नेपालमा कालो बंगुर उत्पादन गरेर विश्वमाझ नाम कहलाएको अनुसन्धान केन्द्रमा अहिले पनि बंगुर, कुखुरा र उन्नत जातका बाख्राबारे अनुसन्धान गरिँदै छ । केन्द्रले अकबरे खुर्सानी, बोयर र खरी जातका बाख्राबाट उन्नत जातका खसी, बाख्रा उत्पादन, एवोकाडो, घैया धान, अलैंचीलगायत कृषि तथा पशुसम्बन्धी अनुसन्धान गर्दै आएको छ ।"
किसानलाई अनुदान निरन्तर,"यो अनुदान पनि ठिकै छ । नगरपालिकाले धेरै नै दिए झैं लागेको होला हामीलाई भने अझै पर्याप्त छैन । कृषिलाई व्यवसायीककरण गर्नका लागि आवश्यक सामग्री खरिदमा ५० प्रतिशतसम्म अनुदान र गोठ सुधारजस्ता कार्यक्रममा ध्यान दिनुपर्छ, बस्ताकोटीले भने । माडीमा दैनिक ४५ सय लिटर दूध उत्पादन हुने गरेको छ ।"
घरघरमा टल्किन्छन् टनेल,"रुप्सेबाट हप्ताको दुईपटक तरकारी बिक्रीका लागि सदरमुकाम पुर्याइन्छ । साप्ताहिक रूपमै १ लाख रुपैयाँसम्मको तरकारी यहाँका किसानले संकलन गरेर सदरमुकाम र आसपासका बजारमा बिक्री गर्छन् । यस वर्ष गोलभेंडा र तरकारीको भाउ पाउन गाह्रो भो । अहिले हाम्रो तरकारी सिधै तराईतिरका व्यापारीले माग गरेका छन्, अगुवा किसान जिरकुमारी मगरले भनिन्, त्यसले केही आशा पलाएको छ ।तरकारीको कमाइले गर्दा यहाँका प्रत्येक महिलाहरूले गहना लगाउन सकेका छन् । एकदुई लाख रुपैयाँ बैंकमा अधिकांशको बचत छ ।"
निर्माण सामाग्री अभावमा काम ठप्प,तीन वर्षमा सक्ने गरी कास्की र पर्वतमा पर्ने साविकको पोखराबागलुङ राजमार्ग खण्डमा २०७४ भदौमा सम्झौता भएर काम थालिएको थियो । २०७६ भदौसम्म ७५ प्रतिशत काम सक्ने लक्ष्य लिइएकामा स्थानीय अवरोधका कारण सम्भव नभएको थापामगरको भनाइ छ ।
आठ वर्षमा पनि पूरा भएन आयोजना,"आयोजना प्रमुख मिश्रले सडकको डिजाइन तयार पार्दा भौगोलिक बनावटलाई ख्याल गरेर बनाइनुपर्नेमा त्यसो नगरिनु प्राविधिक त्रुटि भएको बताए । उनका अनुसार बुटवल क्षेत्रको तुलनामा भैरहवा क्षेत्र लो ल्यान्ड भएकाले पानी जम्ने र कम गहिराइमै भूमिगत पानी हुने भएकाले जमिनको बनावट फरक छ । जमिनको कम सतहमै पानी हुने भएकाले भैरहवा क्षेत्रको माटो दलदल वा ढाव हुने गर्छ । सम्पूर्ण सडक निर्माण एउटै मापदण्डमा बनाइयो, उनले भने, जबकि भैरहवा क्षेत्रमा बढी परिमाणमा बोल्डर तथा गिट्टी हालेर वा ढलाइ नै गरेर निर्माण गर्ने खालको बनाइनु जरुरी थियो । बुटवल क्षेत्रको तुलनामा भैरहवा क्षेत्रको सडक बढी दबेको र भत्केको छ । शर्मा कन्स्ट्रक्सनका इन्जिनियर नवीन शर्माले तोकिएको कबोल अंकभन्दा ३० प्रतिशतसम्म कममा लिइएको ठेक्काको कामको गुणस्तरबारे आफू पनि अन्योलमा पर्ने गरेको बताए । यो विषयलाई राष्ट्रव्यापी रूपमै उठान गर्न जरुरी छ, उनले भने, यस्ता ठेक्काबाट गरिएको निर्माणको प्रभावकारी रूपमा अनुगमन हुन र राष्ट्रियस्तरमै आवश्यक नीति बन्न जरुरी छ ।"
आलुमा विषादी अवशेष भेटियो,"हिउँदे उत्पादनको विषादी परीक्षणपछि धरान उपमहानगरपालिकाकी उपमेयर मञ्जु भण्डारी सुवेदीले वर्षायाममा उत्पादित र भारतीय बजारबाट ल्याइने तरकारी, दूध र मासुको पनि अब परीक्षण गर्ने बताइन् । उनले भनिन्, बेमौसमी उत्पादनमा विषादी बढी प्रयोग हुन्छ भन्ने चर्चा हुने गरेको थियो । विषादी नदेखिएकाले धरानमा हामीले दैनिक उपभोग गर्ने सागसब्जी सुरक्षित रहेछ । अब धरानमा आउने दूधको पनि परीक्षण गर्न सम्झौता भइसकेको छ । सँगसँगै धरानका उपभोक्ताले खाने मासुको पनि परीक्षण गर्नेछौं ।"
कोकाकोलाको जिग्री प्याक,काठमाडौं (कास) कोकाकोलाले देशभरका ग्राहकहरूका लागि पेय पदार्थको अनुभवलाई विशेष बनाउन २५० एमएलको हलुका तथा बोक्न सहज हुने जिग्री प्याक शुक्रबार बजारमा ल्याएको छ । यो प्याक उपभोक्तामैत्री भएकाले कोकाकोलाले जिग्री प्याक भनेको हो । जिग्री प्याक उपभोक्ता र वातावरणमैत्रीका साथै अल्ट्रा लाइट बोतल भएको कोकाकोलाले जनाएको छ । अन्य पीईटी बोतलजस्तै यो रिसाइकल पनि हुन्छ । जिग्री प्याकको विस्तारित आयु ६ महिनासम्म रहेको जारी विज्ञप्तिमा उल्लेख छ ।
टेकुमा एसियन कंक्रिटो सेन्टर,"काठमाडौं (कास) काठमाडौंको टेकुमा एसियन कंक्रिटो प्रालिको एक्सपिरिइन्स सेन्टर खुलेको छ । युरोप, मध्यपूर्वी देश, उत्तर तथा दक्षिण अमेरिकासाथै भारतमा पनि एसियनले ब्लक बनाउने उपकरण सप्लाईको सेवा दिँदै आएको छ । ०७४ मा भैरहवापरासी औद्योगिक करिडोरअन्तर्गतको रामग्राम नगरपालिका हकुईमा स्थापना भएर ०७५ साउन महिनादेखि एसियनले नेपालमा पनि उत्पादन सुरु गरेको थियो ।"
लागूपदार्थ सुँघाएर लुटपाट,"आचार्य श्रीमती बिरामी भएकाले भेट्न काठमाडौं गएका थिए । प्रभु बैंकको बागलुङ शाखामा कार्यरत आचार्यको शरीर निकै कमजोर भइसकेको परिवारका सदस्यले बताए । धौलागिरि अञ्चल यातायात बस व्यवसायी समिति र जिल्ला प्रहरीमा बाबु मुक्तिरामले उजुरी दिएका छन् । परिवारका सदस्यले चालक, सहचालक र आचार्यसँगै सिटमा बसेका व्यक्तिको छानबिन गर्न माग गरेका छन् । घटनाको छानबिनमा साथ दिने समितिका सचिव घनश्याम मल्ल (कुमार) ले बताए । हाम्रो गाडीमा भित्रिएको यो समस्या समाधान नभए अरू घटना घट्छन्, उनले भने ।"
नेयमरको सरुवा टुंगो लाग्दै,कतारी लगानीकर्ताको स्वामित्वमा रहेको पीएसजीमा नेयमरले यस सिजनको सुरुआत एक साता ढिलो फर्किएर अभ्यास गरेका थिए । २०१७ मा बार्सिलोनाबाट फ्रान्समा आएयता उनी चोट र विवादले घेरिएका छन् । हालैमात्र उनलाई पेरिसमा भएको एक बलात्कर काण्डमा सफाइ दिइएको थियो । उनको क्लबसँग पनि सम्बन्ध राम्रो छैन । एक खेलकुद अनलाइनमा हालै दिएको अन्तर्वार्तामा उनले फुटबलको सबैभन्दा उत्कृष्ट सम्झना बार्सिलोनाले २०१७ मा पीएसजीसँ गरेको पुनरागमन बताएका थिए । पीएसजीले पहिलो लेग ४० ले जिते पनि अन्तिम १६ को उक्त खेलको दोस्रो लेगमा बार्सिलोनाले उत्कृष्ट पुनरागमन गर्दै ६१ को नतिजा निकालेको थियो । च्याम्पियन्स लिग पहिलोपल्ट जित्ने आशामा पीएसजीले नेयमरलाई लिएको थियो तर पछिल्लो दुई सिजनमा टोली अन्तिम १६ मै रियल म्याड्रिड र म्यानचेस्टर युनाइटेडसँग पराजित हुँदै आएको छ ।
पुष्प र सन्ध्या उत्कृष्ट,"काठमाडौं (कास) मूलपानी तेक्वान्दो डोजाङ ४ स्वर्ण, ३ रजत र ३ कांस्य जित्दै चौथो काठमाडौं जिल्लास्तरीय पुम्से तेक्वान्दो प्रतियोगितामा शनिबार टिम च्याम्पियन बनेको छ । काठमाडौं जिल्ला तेक्वान्दोद्वारा आयोजित प्रतियोगितामा दोस्रो भएको सुप्रिम स्कुलले २ स्वर्ण र २ रजत जित्यो । २ स्वर्ण र १ रजतसाथ बालाजु तेक्वान्दो डोजाङ तेस्रो भयो । मूलपानीका पुष्पप्रसाद गौतम र कोटेश्वर तेक्वान्दोका सन्ध्या लामा उत्कृष्ट खेलाडी भए । युनिटी तेक्वान्दो एकेडेमी हङकङका अध्यक्ष दिलबहादुर गुरुङ र तेक्वान्दो संघका सदस्य हेमन्त डाँगीलाई सम्मान गरिएको थियो ।"
पिपुल्स र नेरिक विजयी,"काठमाडौं (कास) पिपुल्स एकेडेमी र नेरिक एकेडेमी आठौं ग्रिनफिल्ड अन्तरविद्यालय बास्केटबलको जुनियर ब्वाइजमा शनिबार क्वाटरफाइनल पुगेका छन् । पिपुल्सले ग्रिनलन्सलाई १६१४ ले र नेरिकले रेडियन्टलाई २१२० ले हराए । सिनियरमा रेडियन्ट, नेरिक, महामञ्जुश्री, न्यु जेनिथ र ब्राइट होराइजन विजयी भए ।"
सिटीको रवाफ,प्रशिक्षक योर्गन क्लोपको टोलीका लागि योभन्दा निकै नै कठिन खेल आउँदै छ । तर गत सिजनको अन्तिम ९ खेलमा लगातार जितका साथै म्याड्रिडमा युरोपियन च्याम्पियन बनेको लिभरपुलले त्यही रवाफ सुरुदेखि नै कायम राख्ने रणनीति लियो । च्याम्पियन्स लिगको उपाधि जित्ने क्रममा नायक बनेका ओरिगीले फाइनलमा टोटेनहमविरुद्ध चारमध्ये २ गोल गरेका थिए । बेल्जियन स्टार ओरिगीले साडियो मानेको स्थानमा टिमको सुरुआती स्थान पाएका थिए । गत महिना सेनेगललाई अफ्रिका कप अफ नेसन्सको फाइनलमा पुर्याएका मानेलाई आराम दिइएको थियो ।
भारको सिकार जेसस,"प्रिमियर लिगमा पहिलोपल्ट भारको प्रयोग गरिएको हो । यो प्रविधि यसअघि विश्वकप र च्याम्पियन्स लिग जस्ता उच्चस्तरको प्रतियोगितामै प्रयोग गरिसकिएको छ । तर भारको रिभ्यू प्रणालीबारे खेलाडी, प्रशिक्षक र निराश समर्थकबाट मिश्रित प्रतिक्रिया आइरहेका छन् ।"
विजयको जोडी विजेता,"सेबको मुख्य प्रायोजनमा भएको खेलको तेस्रो स्थानमा बागलुङका प्रकाश बिसी र तिलक कुँवर विजयी भए । विजेता जोडीले १ लाख, उपविजेताले ५० हजार, तेस्रो र चौथो हुने जोडीले क्रमशः २५ हजार र १० हजार रुपैयाँ पुरस्कार प्राप्त गरे ।"
टेबलटेनिस खेलाडी गुजराततिर,"काठमाडौं (कास) छैटौं एसियाली विद्यालय टेबलटेनिस च्याम्पियनसिपमा भाग लिन ९ खेलाडी शनिबार भारतको गुजरात गएका छन् । अगस्ट १३ देखि २१ सम्म हुने प्रतियोगितामा छात्रमा संयोग कपाली, विशाल गोले, रुविन महर्जन, सुजन गदाल, एलेन महर्जन र आयुश भारती छन् । छात्रामा इभाना थापा मगर, वियन्का राई र समिरा श्रेष्ठ छन् । टोली प्रमुखमा विशाल खड्का तथा प्रशिक्षकमा पुरुषोत्तम वज्राचार्य, सिक्का सुवाल श्रेष्ठ र एलेक्स महर्जन छन् । नेपाल विद्यालय खेलकुद महासंघको पहलमा टोली सहभागी हुन लागेको हो ।"
शारीरिक सुगठनमा भेटवाल,"मकवानपुर (कास) मकवानपुर शारीरिक सुगठन तथा फिटनेस संघको १२ औं साधारणसभा तथा पाँचौं अधिवेशनले राजेश भेटवालको अध्यक्षतामा १६ सदस्यीय कार्यसमिति चयन गरिएको छ । वरिष्ठ उपाध्यक्षमा राजु नेपाल, उपाध्यक्ष महेश कर्माचार्य, हेमन्त श्रेष्ठ, सचिवमा सुजन श्रेष्ठ, सदस्यमा कन्हैया शाह, सौरभ श्रेष्ठ, सम्राट सिंह, जीवन न्यौपाने, अमृत लामा, अनिल श्रेष्ठ, श्रवण सुनुवार, नवराज आचार्य, राजीव सापकोटा, विनोद आचार्य र रश्मी आचार्य छन् ।"
सुजेन्द्र च्याम्पियन,"पूर्व नेपाल च्याम्पियनद्वय नवीन तण्डुकार र सुरवीर लामा समान ६ अंक जाड्दै तेस्रो र चौथो स्थानमा रहे । उनीहरूले १० हजार र ७ हजार पाए । मिलन लामाले पाँचौं भएर ६ हजार थापे । छैटौंदेखि दसौं स्थानमा क्रमशः एफएम मनीष हमाल, सुमित पन्त, सुरत दाहाल, दीर्घराज जोशी र जनार्दन श्रेष्ठ विजयी भए । उनीहरूले समान ३ हजार पाए । १५ जिल्लाका १ सय १४ राष्ट्रिय खेलाडीले भाग लिएका थिए ।"
महेन्द्रको नेतृत्वमा जावलाखेल,"क्षेत्री समूहका पवन गिरी महासचिवमा १ सय ९५ ल्याई विजयी भए । उनको प्रतिद्वन्दी राजकुमार केसीले १ सय ७९ मत पाए । कबिर बस्नेत सचिवमा २ सय १६ मत पाई विजयी भए । महेशचन्द्र महत २ सय १८ मत ल्याएर कोषाध्यक्षमा चुनिए । सदस्यमा क्लबका पूर्व दुई खेलाडी एवं केसी प्यानलका नरेश थापा र प्रदीप तण्डुकारबाहेक सबै क्षेत्री प्यानलका निर्वाचित भए । सदस्यमा निर्वाचित हुनेमा रवि खड्का, राजु बोगटी, विकास कार्की, सुनील केसी र नीरज खड्का छन् ।"
गेडागुडी अंकुरणमा सही तरिका,"तर यस्तो खाले अंकुरण बढीमा ४ दिनभित्रको हुनुपर्छ । लामो समयसम्मको अंकुरणले पौष्टिकता नष्ट गर्नुका साथै कीटाणु उत्पन्न हुने जोखिम रहन्छ । अंकुरणमा ब्याक्टेरिया सजिलै वृद्घि हुन्छ । यसैले टुसाएको गेडागुडीलाई झोल बनाएर वा हलुका बाफमा पकाएर खानु बढी स्वस्थकर हुन्छ । टुसाएका गेडागुडीमा भिटामिन, मिनरल्सको मात्रामा धेरै वृद्घि हुन्छ । विभिन्न तथ्यपत्रअनुसार टुसाएको गेडागुडीमा भिटामिन बी ६ को मात्रा दोब्बर हुन्छ भने भिटामिन सी १० गुणासम्म बढ्छ । अंकुरण प्रक्रियाले गर्दा गेडागुडीमा भएको आइरन सरल यौगिकमा परिवर्तन हुन्छ । यसमा भएको ग्लुकोज, सुक्रोज र फ्रुक्टोजमा परिवर्तित हुन्छ । पछि माल्टोजसमेत बढी मात्रामा बन्छ, जसले छिटो पाचनमा सघाउँछ । भिजाएर अंकुरित गेडागुडी हो क्वाँटी । क्वाँटी नेपालभाषा (नेवारी) बाट परिभाषित शब्द हो । क्वाँ भनेको तातो र ती भनेको झोल अर्थात् तातो झोल ।"
समय,"एन्सिल शाक्य, कक्षा ः ५जेम्स स्कुल, धापाखेल"
नेपाली संस्कृति,"फुनम अधिकारी, कक्षा ः ८अरणिमा मावि बौद्ध, काठमाडौं"
साथी,"उपासना बराल कक्षा ः ६फिनिक्स स्कुल, ललितपुर"

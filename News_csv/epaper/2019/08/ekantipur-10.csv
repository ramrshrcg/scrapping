शीर्षक,विवरण
रातभर एउटै चालक,काठमाडौंका अन्य अस्पतालमा उपचाररत :१) नामथर वतन नखुलेका ३५३६ वर्षे पुरुष (अवस्था गम्भीर)
भान्सामा पस्नै मुस्किल,"कर्णाली प्रदेशका उद्योगमन्त्री नन्दसिंह बुढाले बजार अनुगमन अत्यावश्यक भएको बताए । आपूर्ति व्यवस्था चुस्त बनाउनुपर्ने भन्दै उनले ढुवानीमा अनुदान दिनुपर्ने औंल्याए । काठमाडौं महानगरपालिकाका मेयर विद्यासुन्दर शाक्यले बजार सरकारभन्दा निजी क्षेत्रको नियन्त्रणमा रहेको बताए । काठमाडौंमा उत्पादन हुँदैन । आयातमै निर्भर हुनुपर्छ, उनले भने, काठमाडौंमा अभाव हुँदैन तर कृत्रिम अभाव गराइन्छ । उनले सरकारले गर्ने अनुगमनमा महानगरपालिकाले सहजीकरण गर्ने बताए । विराटनगर महानगरपालिकाकी उपमेयर इन्दिरा कार्कीले व्यवसायीले म्याद नाघेका सामान पुनः प्याकेजिङ गरेर बिक्री गर्दै आएको बताइन् । म्याद नाघेको सामान सेल मा राखेर बिक्री गरिन्छ, उनले भनिन्, उपभोक्ता ठगी गर्नेलाई अनुगमनस्थलमै कारबाही गर्न सक्नुपर्छ । छलफलमा सहभागी अधिकांश नगरप्रमुखले दक्ष जनशक्ति र साधन स्रोत अभावका कारण अनुगमन हुन नसकेको बताए ।"
"९४ सम्पदा बने, १८ बन्दै",विश्व सम्पदा क्षेत्रमा २०४६ सालदेखि पटकपटक खतरा उत्पन्न भएको संस्कृतिविद् साफल्य अमात्य बताउँछन् । प्राचीन स्मारक ऐनअनुसार बनेका मापदण्डलाई वास्ता नगरेर स्मारक क्षेत्रमा ठूला घर बन्न थाले । त्यसले गर्दा सम्पदाको भौतिक र कलात्मक वातावरणमाथि प्रतिकूल असर पर्न थाले । यसलाई सरकारले रोक्न सकेन । विश्व सम्पदा केन्द्र र विश्व सम्पदा समितिले वातावरण अनुकूल बनाउन सरकारलाई बेलाबेलामा घचघच्याउँदै आएको छ ।
प्राज्ञिक व्यक्तिलाई उपकुलपति बनाऊ,"पूर्वशिक्षामन्त्री तथा नेकपाका नेता गंगालाल तुलाधरले प्रधानमन्त्री स्वदेश फर्केलगत्तै सबै विश्वविद्यालयमा उपकुलपति नियुक्ति गर्न सर्च कमिटी गठन गरिने बताए । अहिले त्रिविको मात्र सर्च कमिटी गठन भएको छ, भीसी देऊ भनेर दौडधुप गर्नेको संख्या अत्यधिक छ, उनले भने, ढुक्क हुनोस्, हाम्रो पार्टीले उपयुक्त व्यक्ति छानेर उपकुलपति बनाउनेछ ।"
कार्यस्थल सुरक्षामा बेवास्ता,"ऐनमा कामदारको सुरक्षामा लापरबाही गर्ने रोजगारदातालाई दुई वर्षसम्म कैद सजाय हुनेसम्मको व्यवस्था छ । व्यवसायजन्य सुरक्षा र स्वास्थ्यसम्बन्धी प्रावधान जानाजानी वा लापरबाही गरी उल्लंघन गरेका कारण कसैको ज्यान गएमा वा अंगभंग भएमा वा कुनै कार्य गर्दा वा नगर्दा व्यवसायजन्य रोगको संक्रमण भई कसैको ज्यान गएमा, ऐनमा भनिएको छ, वा कुनै अंग काम नलाग्ने वा मानिसको शारीरिक वा मानसिक अवस्थामा प्रतिकूल असर पर्न गएमा त्यस्तो कार्य गर्ने व्यक्तिलाई प्रचलित कानुनमा कुनै सजायको व्यवस्था भएकामा सोहीबमोजिम र नभएमा श्रम अदालतले दुई वर्षसम्म कैद गरी मर्का परेको व्यक्तिलाई उचित क्षतिपूर्तिसमेत भराउन सक्नेछ ।"
विशेष क्षेत्रमा फरक सुविधा,"पर्यटन श्रमिकश्रमिकलाई कार्यस्थलमा पठाउँदा पर्याप्त मात्रामा प्राथमिक उपचारका लागि औषधि र स्वास्थ्योपचारका सामग्री उपलब्ध गराउनुपर्छ । श्रमिक संकट गम्भीर स्वास्थ्य समस्या वा दुर्घटनामा परेमा अविलम्ब उद्धार कार्य गर्ने, गराउने व्यवस्था मिलाउनुपर्छ । श्रमिक कार्यस्थलमा जाँदा फिल्ड भत्ता, खुराकी भत्ता वा यस्तै अन्य भत्ता वा अतिरिक्त समय काम गरेबापत डेढी पारिश्रमिकमध्ये निजले रोजेको कुनै एउटा सुविधा रोजगारदाताले उपलब्ध गराउनुपर्नेछ । होटल, मोटल, रेस्टुरेन्ट, जंगल सफारी वा अन्य व्यवसाय गर्ने रोजगारदाताले सामूहिक सम्झौताबमोजिम लिइएको सेवा शुल्क रकम तोकिएबमोजिम वितरण गर्नुपर्छ ।"
"कानुन निर्माण द्रूत, विकास सुस्त","पूर्ण बजेट कार्यान्वयनमा ल्याएको पहिलो वर्ष प्रदेश सरकार ठूला योजनाको डीपीआर निर्माणमै अल्झिएको छ । सबैभन्दा धेरै बजेट रहेको भौतिक पूर्वाधार विकास मन्त्रालयले ५७२३ प्रतिशत अर्थात् ६ अर्ब ८८ करोड ९७ लाख २९ हजार १ सय ८८ रुपैयाँ खर्च गरेको छ । भौतिक पूर्वाधार विकासमन्त्री केशव स्थापितले राजीनामा दिएपछि मन्त्रालयको जिम्मेवारी मुख्यमन्त्री डोरमणि पौडेल आफैंले लिइरहेका छन् । यो मन्त्रालयले करिब ७० वटा डीपीआर तयार गरेको छ । चालु आर्थिक वर्ष अझै धेरै डीपीआर गर्नुपर्ने छ, डीपीआरबिना काम अगाडि बढदैन, भौतिक पूर्वाधार मन्त्रालयका इन्जिनियर पुण्यराम सुलुले भने, प्रदेशले बनाउने सबै योजना पाँच वर्षभित्र गरिसक्ने खालका छन् । करिब दुई करोड रुपैयाँ खर्चेर डीपीआरको काम भएको उनले बताए । उद्योग, पर्यटन, वन तथा वातावरण मन्त्रालयले प्रदेशका विभिन्न जिल्लामा आठवटा हिलस्टेसनसहित २१ वटा योजनाको डीपीआर तयार गरेको छ । प्रदेशका सबै मन्त्रालय भौतिक पूर्वाधार निर्माणमै केन्द्रित छन् । हामीसँग भौतिक पूर्वाधार विकासका लागि आवश्यक बजेट छ । योजना र नीति कार्यान्वयनमा दृढ छौं, मन्त्री जम्कट्टेलले भने । प्राथमिकतामा परेन गौरवको आयोजनागौरवका आयोजनाको कामलाई प्रदेश सरकारले प्राथमिकता दिएको छैन । आव ०७५०७६ मा गौरवका आयोजनाका लागि छुट्ट्याइएको बजेट खर्च भएन भने चालु आव यो शीर्षकमा थोरै मात्रै बजेट विनियोजन गरिएको छ । गत वर्ष नीति तथा कार्यक्रममा गौरवको आयोजना घोषणा गरिए पनि कतिपय योजनालाई बजेट विनियोजन गरिएको थिएन । यस वर्ष दर्जनभन्दा बढी गौरवका आयोजना घोषणा गरिएको छ । अघिल्लो वर्षमा पोष्टबहादुर बोगटी भीमफेदीकुलेखानी सुरुङमार्ग परियोजना र पुष्पलाल प्रदेश चक्रपथ (रामेछापदोलखासिन्धुपाल्चोकनुवाकोटधादिङचितवनमकवानपुरसिन्धुलीकाभ्रे) लाई गौरवका आयोजनाका रूपमा अगाडि बढाउने घोषणा गरिएको थियो । त्यसको काम अघि बढेको छैन । चक्रपथको सम्भाव्यता अध्ययनका लागि आवश्यक रकम विनियोजन गरेको बताइए पनि आर्थिक मामिला तथा योजना मन्त्रालयले बजेट विनियोजन नगरेको रहस्य पछि खुलेको थियो । यस वर्ष चक्रपथ र सुरुङमार्गका लागि ११ करोड रुपैयाँ छुट्ट्याइएको छ ।काठमाडौं उपत्यका काँठ ग्रामीण चक्रपथ, कम्तीमा सय मेगावाटसम्मको हाइड्रोपावर निर्माण परियोजना, गौरीशंकरजुगलगणेश हिमालका आधार शिशिर जोड्ने उच्च हिमाली पदमार्ग परियोजना, मरिन सहर निर्माण परियोजना, भक्तपुरपाँचखाल सुरुङमार्ग परियोजनाले गत आवमा मूर्तरूप पाउन सकेनन् ।भौतिक पूर्वाधार मन्त्रालयका इन्जिनियर सोलका अनुसार गत वर्ष काठमाडौं उपत्यका काँठ ग्रामीण चक्रपथअन्तर्गत विनियोजन गरिएको १ करोड ३० लाखमध्ये ४० लाख रुपैयाँ मात्रै खर्च भयो । प्रस्तावित १ सय ८५ वटा योजनाको डीपीआर र सम्भाव्यता अध्ययनका लागि एकमुष्ट १७ करोड ७६ लाख रुपैयाँ विनियोजन गरिएको थियो ।त्यसैगरी, टोखानुवाकोट सडकका लागि २ करोड २० लाख, चौतारासिपाघाटकात्तिके काठमाडौं सडकका लागि ३० लाख, दुई हजार सिट क्षमताको सम्मेलन केन्द्र निर्माण गर्न ५ करोड, रुबी भ्यालीको समग्र विकासका लागि ५० लाख रुपैयाँ बजेट छुट्ट्याइएको छ । एकीकृत बस्ती निर्माणका लागि गत वर्ष विनियोजित ३० करोड रुपैयाँ फ्रिज भएको थियो । यो वर्षमा पनि उक्त योजनालाई प्रदेश सरकारले प्राथमिकतामा राखेको छ । डेढ वर्षको अवधिमा उल्लेख्य काम गर्न नसकेको प्रदेश सरकारले केही राम्रा कामको थालनी भने गरेको छ । प्रदेश विश्वविद्यालय, एक विद्यालय एक नर्स, मुख्यमन्त्री जनता स्वास्थ्य कार्यक्रम, स्थानीय तहको कार्यालयसम्म कालोपत्रे सडक, कृषिमा उत्पादनमा अनुदान, प्रहरी चौकी निर्माण, विपद् व्यवस्थापन कार्यविधि, योजना बैंक निर्माण, स्वास्थ्य विज्ञान प्रतिष्ठान निर्माण, हिलस्टेसनको डीपीआर तयार, प्रदेश खेलकुद परिषद् गठनलगायत काममा प्रदेश सरकारले प्रशंसा पाइरहेको छ । जुन समय र धरातलमा स्थापना भएको थियो, त्यसअनुसार प्रदेश सरकारले धेरै काम गरेको छ, मुख्यमन्त्री पौडेलले भने ।"
भूमिहीनले घर बनाउन पाउने,जिल्लामा भूकम्पपछिको पुनर्निर्माणमा सोचेअनुरूपको प्रगति हुन सकेको थिएन । ३८ हजार ५४ लाभग्राहीमध्ये १९ हजार २३८ लाभग्राहीले मात्र तेस्रो किस्ता लिएका छन् । जसमा पहिलो किस्ता लिनेको संख्या ३५ हजार ९१९ थियो भने दोस्रो किस्ता लिनेको संख्या २८ हजार ८८ रहेको प्राधिकरणले जनाएको छ । पुनर्निर्माणले सोचेअनुरूपको गति लिन नसकेको अवस्थामा भूमिहीनलाई घर बनाउन स्वीकृति दिएकाले अब केही हदसम्म पुनर्निर्माणले गति लिने अपेक्षा गरिएको कार्यालयले जनाएको छ ।
भरतपुरमा फोहोर फाल्नेलाई जरिवाना,"जनस्वास्थ्यमा प्रतिकूल असर पर्ने हानिकारक फोहोर सार्वजनिक स्थान वा सडकमा थुपारे ३० हजारदेखि ५० हजार रुपैयाँसम्म जरिवना गर्ने महानगरको प्रावधान छ । महानगरको सामाजिक महाशाखा प्रमुख रहेका उपसचिव प्रद्युम्नप्रसाद उपाध्याय नेतृत्वको टोली यो काममा खटेको छ । उनको टोली बुधबारदेखि बजारमा डुल्न थालेको छ । महानगर क्षेत्रलाई सफा र सुन्दर राख्न फोहोर मैला व्यवस्थापन, ट्राफिक व्यवस्थापन र अन्य योजनाहरू ल्याएका छौं । त्यसैको कार्यान्वयन सुरु भएको हो, उपाध्यायले भने । भरतपुर महानगरमा दैनिक ६४ टनभन्दा बढी फोहोर उत्पादन हुने गर्छ । ०७३ जेठदेखि भरतपुर क्षेत्रमा युवाहरूको एक समूह सरसफाइ अभियानमा संलग्न छ । वे ग्रुप नामक उक्त संस्थाका अध्यक्ष भोजनारायण कँडेल बजार क्षेत्रमा पहिलाको भन्दा सुधार भए पनि फोहोर मैला व्यवस्थापन अझै पनि चुनौतीपूर्ण नै रहेको बताउँछन् ।"
अध्यक्षवडाध्यक्ष झगडा,"बोहोराले बिजुली वितरणमा भएको खर्च परीक्षण गर्न समिति बनाउनुपर्ने र त्यसले प्रतिवेदन दिएपछि मात्रै थप बजेट छुट्ट्याउन सकिने माग राखेपछि गाउँपालिका सभामा आफूहरूमाथि आक्रमण भएको दाबी गरे । साउन १७ गते नै अध्यक्षको विरुद्धमा रहेका केही वडाध्यक्षले यो विवादबारे सदरमुकाम मन्थलीमा पत्रकार सम्मेलन नै गरेका थिए । दुरागाउँ बिजुलीकरणको खर्च विवादबारे केही वडाध्यक्ष र अध्यक्षबीच मत बाझिएपछि सुरु भएको विवाद नेकपाको जिल्ला कार्यालय र जिल्ला समन्वय समितिमा पनि पुगिसकेको छ । वडाध्यक्ष बोहोराले आरोप पुष्टि गर्न अध्यक्षलाई चुनौती दिँदै भने, उहाँले कि पुष्टि गर्नुपर्छ, होइन भने मानहानिको आरोपमा सजाय हुनुपर्छ ।"
अनलाइनबाट टिकट,"अस्पतालले हाल जनरल ओपीडी टिकट काट्नका लागि अघिल्लो दिन बिहान ७ बजेदेखि परीक्षण गर्ने दिन बिहान ७ बजेसम्म राखेको छ । तर, यो समय पनि क्रमशः आवश्यकताअनुसार बढाउँदै लाने जनाएको छ ।"
मञ्जुरी विना हुने अनलाइन हिंसा,रीताश्री बरामुलेखिका जेन्डर स्टडिजमा स्नातकोत्तर गर्दैछिन् ।
डरको अन्तर्कथा,"अन्त्यमा, डरको अर्को कारण पनि उच्चारण गर्न चाहन्छौं । साहित्यिक भावनाले पनि भन्छौं । नेपालमा डरको मूल कारण विश्वास र मानवताबाट टाढा हुँदै जानु हो । तर डर र लोभबाट एकैपटक काम गर्न थाल्ने मानिस र संस्था आफू पनि सकिन्छन्, अरुलाई पनि भत्काउँछन् । तर यत्ति भनौं, नेपालमा हामी डरबाट मुक्त हुन सक्षम छौं, किनकि हामीसँग मानव तत्त्व जीवन्त छ । विश्वास गर्नु, माया गर्नु, माफी माग्नु अनि माफ दिनुमा जति मुक्ति र स्वतन्त्रता छ, त्यो कुनै हतियार र हिंसाको बाटोबाट पाउन सकिंँदैन भन्ने प्रमाणित भैसकेको छ ।"
वृद्धावस्थाको खानपान,"राष्ट्रिय योजना आयोग र युनिसेफको अध्ययनमा नेपालको जनसांख्यिक लाभ सन् १९९२ देखि ५५ वर्षको थियो । ६५ वर्ष वा त्योभन्दा बढी उमेरको जनसंख्या कुल जनसंख्याको ७ प्रतिशत वा बढी भएमा त्यसलाई बुढ्यौलीमा प्रवेश गरेको देश सन् २०२८ मा प्रवेश गर्ने प्रक्षेपण छ । ६५ वर्षभन्दा माथिको जनसंख्या १४ प्रतिशत वा बढी भए समाजलाई वृद्ध समाज भनिन्छ, जुन सन् २०५४ मा हुँदैछ । जापानको एजिङ गति द्रुत छ । हाल ११ जना सक्रियमा १ वृद्ध छन् । अबको ५० वर्षमा हरेक ३ जना सक्रियको भागमा १ जना वृद्ध आश्रित हेर्ने दायित्व पर्नेछ ।शरीरमा बल रहुन्जेल परिवार, समाज र राष्ट्रका लागि पसिना बगाउने र सन्तानप्रति त्याग र संघर्ष गर्ने वृद्ध जीवनको उत्तरार्द्धमा एकधरो कपडा र एकछाक खानका लागि तिनै सन्तानबाट अपहेलित छन् । विपन्नताले ९० प्रतिशत जतिको जीवनयापनको विकल्प रहँदैन, जसले गर्दा वृद्धवृद्धाको जीवन दयनीय, कारुणिक त छँदैछ, त्यसमा पनि परिवार, समाज र राष्ट्रले समेत उचित कदर र सम्मान गर्नसकेको छैन ।लेखक वीर अस्पतालका चिकित्सक तथा नेपाल चिकित्सक संघका कोषाध्यक्ष हुन् ।"
'पिँजडामा काश्मीर',मोहम्मद हानिफन्युयोर्क टाइम्सबाट अनुदित
"जस कम, जिम्मा धेरै","शिक्षण पेसामा रहेकामध्ये केही आफ्नो जिम्मेवारी बहन नगर्ने र शिक्षकको आचारसंहिता विपरीत व्यवहार गर्ने खराब आचरण र नियतका शिक्षक पनि छन् । बलात्कार वा अन्य यौन दुर्व्यवहार गर्ने, अंगभंग वा मरणासन्न हुनेगरी कुटपिट गरेर विद्यार्थीको ज्यान नै लिने पनि नभएका होइनन् । तर ती सीमित खराबहरूले गर्दा असलहरूसमेत आलोचित बन्नुपर्ने परिस्थिति सिर्जना हुनुचाहिँ दुःखलाग्दो हो ।"
अमेरिका र चीनबीच वाक्युद्ध,"सन् १९९७ मा स्वतन्त्र हुनुअघि बेलायतको उपनिवेश हङकङलाई चीनले आफ्नो विशेष प्रशासकीय क्षेत्र बताउने गर्छ । बेलायतबाट स्वतन्त्र भएयता हङकङलाई एक देश, दुई व्यवस्था अन्तर्गत चीनले शासन गर्दै आएको छ ।"
कर्मचारीले सरकारको आलोचना गर्न पाइन्न,"सुश्री बनेर्जी यो निर्णयपछि रुँदै अदालत छाडेकी थिइन् । पत्रकारलाई उनले भनिन्, यो मेरो लागि मात्रै नोक्सान होइन, हामी सबैका लागि यो ठूलो नोक्सानी हो र म यो निर्णयप्रति धेरै खेद व्यक्त गर्छु । सर्वोच्चको यो निर्णयले अस्ट्रेलियामा २० लाख सरकारी कर्मचारीका लागि एउटा पाठ भएको सञ्चारमाध्यमहरूले जनाएको छ । सामुदायिक र सार्वजनिक क्षेत्रमा काम गर्ने संगठनले भनेको छ, सर्वोच्चको निर्णयले कर्मचारीलाई सामाजिक सञ्चालमा आफ्ना विचार लेख्नुअघि एकपटक सोच्न बाध्य पार्ने छ ।"
संयमित बन्न राष्ट्रसंघको आग्रह,भाकपा महासचिव यचुरी र नेता राजाले जम्मुकश्मीर भ्रमणका क्रममा आफूहरूलाई कुनै अवरोध नहुने वातावरण मिलाउन राज्यका गभर्नर सत्यपाल मलिकलाई पत्राचार गरेका थिए । येचुरीले पार्टीको लेटरहेडमा मलिकलाई लेखेको पत्र सामाजिक सञ्जाल ट्वीटरमा समेत सार्वजनिक गरेका छन् ।
केरलामा बाढीको कहर,"बाढीका कारण रेललगायतका सार्वजनिक यातायात अवरुद्ध भएका छन् । विभिन्न रुटका एक दर्जनभन्दा बढी रेल सेवा स्थगित गरिएको छ । केरलाले गतवर्ष पनि बाढीपहिरोका कारण ठूलो क्षति व्यहोरेको थियो । गतवर्ष बाढीपहिरोले ५ सयभन्दा बढीको ज्यान गएको थियो भने सयौं बेपत्ता भएका थिए । गत वर्षको बाढी पछिल्लो सय वर्षकै सबैभन्दा विध्वंशकारी बाढी मानिएको थियो । बाढीका कारण करिब ८ लाखभन्दा बढी मानिस विस्थापित भएका थिए । त्यसैगरी, अत्यधिक वर्षापछिको बाढीका कारण महाराष्ट्र र अर्को दक्षिण भारतीय राज्य कर्नाटकमा पनि ठूलो जनधनको क्षति भएको छ । शुक्रबारसम्म कर्नाटकमा बाढीले बगाएर ९ जनाको मृत्यु भएको छ भने ४४ हजारभन्दा बढी विस्थापित भएको स्थानीय सञ्चारमाध्यमले जनाएका छन् । कर्नाटकका तटीय क्षेत्रका जिल्ला बाढीले बढी प्रभावित भएका छन् । ऐतिहासिक हिन्दु र जैनमन्दिर रहेको प्रसिद्ध विश्व सम्पदा स्थल पत्तादकाल पनि जलमग्न भएको छ ।"
तत्काल उपचार गरे जोखिम कम,"सर्पले टोकेपछि प्राथमिक उपचारमा समय खेर नफालौंपरम्परागत प्राथमिक उपचारले फाइदाको सट्टा नोक्सान बढी गर्छ बिरामीको आत्मविश्वास कायम राख्नोस् जतिसक्दो चाँडो अस्पताल पुर्याउनुस्झारफुक, धामीझाँक्रीमा भर नपरौंसर्पले टोकेको ठाउँमा काट्ने, चुस्ने नगरौंसाह्रो बाँध्दा अंग कुहिने सम्भावना हुन्छ बिरामीलाई सान्त्वना दिऔं"
वनस्पतिजन्य खानाले मुटु स्वस्थ,अध्ययनमा संलग्न वयस्कहरूको सन १९८७ देखि सन् २०१६ सम्म खानपानका आधारमा निगरानी गरियो । सहभागीलाई अध्ययन सुरु गर्दाताका मुटुको कुनै रोग थिएन ।
सुगरले क्यान्सरको खतरा,"हालै गरिएको एक अनुसन्धानअनुसार हाई ब्लड सुगर का कारण प्याक्रियाटिक क्यान्सरको खतरा हुन्छ । कोरियामा गरिएको अनुसन्धान जर्नल अफ क्लिनिकल एन्डोक्रिनोलजी एन्ड मेटाबोलिज्म मा प्रकाशित छ । अध्ययनअनुसार उच्च ब्लड सुगर प्याक्रियाजमा स्वस्थ कोषकोलाई रोक्छ र सेल काउन्ट, धेरै तीव्र गतिले बढ्छ । यो क्यान्सरले ग्रस्त र ५ वर्षसम्म बाँचेका व्यक्तिको संख्या मात्र ९ प्रतिशत छ ।"
डेंगु नियन्त्रणमा चुनौती थपिँदै,मान्छेबाट मान्छेमा डेंगु सर्दैन । संक्रमितहरू उपचारपछि निको हुन्छन् । लामखुट्टेको टोकाइबाट बच्न झुलभित्र सुत्नुपर्ने डापुन बताउँछन् । रोगीलाई टोकेका लामखुट्टेले स्वस्थ व्यक्तिमा डेंगु सार्छन् । विश्व स्वास्थ्य संगठनका अनुसार डेंगुका लागि कुनै विशिष्ट प्रकारको उपचार छैन । तर छिटो पत्ता लाग्दा उचित चिकित्सकीय हेरचाहले मृत्युदर १ प्रतिशतभन्दा कम हुन्छ । डेंगुको पहिलो रिपोर्टेड केस मुलुकमा सन् २००४ मा चितवनमा एक विदेशीमा देखिएको थियो भने यो संक्रमणको पहिलो प्रकोप सन् २००६ मा चितवनमै देखिएको हो । यो वर्ष डेंगुको संक्रमण पहाड र तराईका गरी ४२ जिल्लामा देखिएको छ ।
विद्युत् आयातनिर्यात कानुन बनाउन माग,"ऊर्जा, जलस्रोत तथा सिँचाइ मन्त्रालयले नयाँ विद्युत् ऐन जारी गर्नका लागि मस्यौदा तयार पारिसकेको छ । मस्यौदा टोलीले मन्त्री वर्षमान पुनलाई शुक्रबार बुझाइएको भए पनि हालसम्म मस्यौदा सार्वजनिक गरिएको छैन । नेपालमा उत्पादित विद्युत् भारत र बंगलादेश निर्यातका लागि लामो समयदेखि पहल भइरहेको छ । नेपालले गत वर्ष बंगलादेशसँग ऊर्जा क्षेत्रमा सहकार्यका लागि समझदारी पनि गरिसकेको छ । बंगलादेशले सन् २०४० सम्ममा नेपालबाट ९ हजार मेगावाट विद्युत् आयात गर्ने घोषणा गरिसकेको छ । नेपाल विद्युत् प्राधिकरणले पनि आगामी वर्षदेखि उत्पादित विद्युत् नेपालमा प्रयोग नभई खेर जाने अवस्था आउने भन्दै भारतसँग इनर्जी बैंकिङको प्रस्ताव गरेको छ ।"
रमणपप्पुलाई कालोसूचीमा राख्न सिफारिस,यो जेभीको एक कम्पनी पप्पु कन्स्ट्रक्सन यसअघि पनि कालोसूचीमा परेको कम्पनी हो । कोस्टलपप्पु जेभीले २० जुन २०१६ मा ९८ करोड ८१ लाखमा २३ किलोमिटर डुडुवा शाखा नहर बनाउने ठेक्का पाएको थियो । सम्झौता सकिँदासमेत काममा प्रगति नभएपछि ठेक्का तोडिएको आयोजनाले जनाएको थियो । कालोसूचीमा रहेको अवधिसम्म कुनै पनि सार्वजनिक निकायको खरिद कारबाहीमा भाग लिन नसक्ने व्यहोरा उल्लेख गर्दै सार्वजनिक सूचना प्रकाशित गरिएको थियो । कोस्टलपप्पु जेभीलाई ०७५ चैत ९ गते कालोसूचीमा राखिएको हो । ०७८ चैत ८ गतेसम्म उसले कुनै पनि नयाँ खरिद कार्यमा भाग लिन पाउने छैन । यस सम्बन्ध निर्माण कम्पनीलाई सम्पर्क गर्दा कसैसँग पनि सम्पर्क हुन सकेन ।
'भ्याटको दायरा बढाऊ',"वार्षिक ५० लाख रुपैयाँभन्दा बढीको वस्तु कारोबार गर्ने व्यवसायीले भ्याटमा दर्ता हुनुपर्ने व्यवस्था छ । आर्थिक विधेयक, २०७६ ले मूल्य अभिवृद्धि कर ऐन, २०७६ मा गरेको संशोधनअनुसार गहुँको आटा, सोयाबडी मस्यौरा, टेम्पो तथा ढुवानी सेवामा मूल्य अभिवृद्धि कर लाग्ने र कारोबारको अनिवार्य रूपमा भ्याटमा दर्ता गराउनुपर्नेछ ।भ्याट लाग्ने वस्तुको कारोबार गरे पनि वार्षिक ५० लाख रुपैयाँभन्दा कमको कारोबार हुन्छ भने भ्याटमा दर्ता हुन नपर्ने ऐनमा छ । तोकिएको वस्तुको कारोबार गर्नेले त्यस्ता वस्तुको जतिसुकै रकम (वार्षिक १ रुपैयाँ किन नहोस्) को व्यवसाय गरे पनि अनिवार्य भ्याटमा दर्ता हुनुपर्ने सीमा रकमको थ्रेसहोल्डमा उल्लेख गरिएको छ ।"
औद्योगिक ग्राम चाहियो,"सेजका लागि दुई वर्षअघि सरकारले ८८ करोड रुपैयाँ जग्गा खरिदका लागि विनियोजन गरेको थियो । जग्गा अधिग्रहण प्रक्रिया नै सुरु नगर्दा बजेट नै फ्रिज भयो, भट्टले भने, सेज स्थापना र जग्गा अधिग्रहणसम्बन्धी सबै फाइल दुई वर्षदेखि अर्थ मन्त्रालयमा थन्किएको छ । अमडुवामा सेज स्थापना भए पनि सरकारको दोहोरो नीतिका कारण उद्योगीहरू त्यसभित्र छिर्न नसक्ने मोरङ व्यापार संघका पूर्वअध्यक्ष पवनकुमार सारडाको भनाइ छ ।"
ठगिए किसान,"कर्मचारीले संकलन गरेको रकमसमेत लिएर फरार भएपछि पीडित कर्मचारीहरूले कारबाहीका लागि जिल्ला प्रहरी कार्यालय र जिल्ला प्रशासनमा निवेदन दिएका छन् । कर्मचारीहरू चासुम राई, अञ्जना कटुवाल, सोमित खत्री, मनोज गिरी, वमप्रसाद राई, मनिका मगर, मीना कार्कीले निवेदन दिएका हुन् । निवेदनमा ४ महिनाको तलबसमेत नदिई कृषकहरूको रकम लिएर फरार भएको उल्लेख छ । संस्थाका केन्द्रीय अध्यक्ष गणेश दत्त, भोजपुर शाखा प्रमुख सुरजबहादुर थापा र कार्यक्रम संयोजक भद्रा खत्रीलगायत माथि छानबिन गर्न माग गरिएको छ । जिल्ला प्रशासन कार्यालयले पत्र प्राप्त भएपछि आवश्यक कारबाहीको प्रक्रिया अगाडि बढाएको जनाएको छ । सम्पर्क समन्वय गर्ने काम भइरहेको प्रमुख जिल्ला अधिकारी नूरहरि खतिवडाले बताए ।कोठा भाडामा लिएर कार्यालय सञ्चालन गरिरहेको संस्था जेठ २६ देखि बन्द छ । शाखाप्रमुख सुरजबहादुर थापा श्रीमती बिरामी भएको र उपचार गराउन जान्छु भन्दै हिँडे पनि कार्यालय नफर्केको कर्मचारी अञ्जना कटुवालले बताइन् । भाडामा लिएको घरको ५ महिनाको ७८ हजार भाडा लिन बाँकी रहेको घरधनीले बताए ।"
प्रदेश सीमामा विषादी परीक्षण,"माटो परीक्षण प्रयोगशालाप्रदेश सरकारले पाँचवटा स्थानीय तहमा माटो परीक्षण प्रयोगशाला स्थापना गरेको छ । कृषि मन्त्रालयले चितवनको खैरहनी, नुवाकोटको विदुर, काभ्रेको पाँचखाल, धादिङको सिद्धलेक तथा मकवानपुरको गढी गाउँपालिकामा माटो परीक्षण प्रयोगशाला स्थापना गरेको हो । स्थानीय तहले प्रयोगशाला कक्ष, जनशक्ति र सञ्चालन खर्च व्यहोर्ने गरी मागका आधारमा मन्त्रालयले आवश्यक उपकरणको व्यवस्था गरेर तालिमसहित प्रयोगशाला सञ्चालनमा ल्याएको भूमि व्यवस्था कृषि तथा सहकारीमन्त्री दावादोर्जे लामाले जानकारी दिए । उनका अनुसार पाँचवटा स्थानीय तहलाई ३२३२ लाख रुपैयाँका दरले आवश्यक मेसिन करिब १ करोड ६० लाख रुपैयाँ बराबरको हस्तान्तरण गरिएको छ । प्रदेश सरकारले पाँच वर्षभित्र सबै स्थानीय तहमा माटो परीक्षण प्रयोगशाला स्थापना गर्ने नीति अवलम्बन गरेको छ । कृषिको विकासबिना समृद्धि सम्भव छैन । त्यसकारण प्रदेश सरकारले कृषिको विकासमा काम गरिरहेको छ, मन्त्री लामाले भने । प्रयोगशालामा दैनिक एक सयवटा माटोको नमुना परीक्षण गर्न सकिनेछ । पछिल्लो तथ्यांकअनुसार नेपालमा कृषियोग्य जमिनमध्ये ५० प्रतिशत अम्लीय रहेको पाइएको र दिगो माटो व्यवस्थापनका लागि मन्त्रालयले प्रांगारिक मलको प्रयोग बढाउन र आवश्यक सहयोग स्थानीय तहलाई गर्दै लैजाने बताए ।"
आईसीटी अवार्ड विजेतालाई सहुलियतपूर्ण ऋण,काठमाडौं (कास) सूचना प्रविधि क्षेत्रको प्रतिष्ठित अवार्डका रूपमा चिनिएको आईसीटी अवार्ड को चौथो संस्करण यही साउन ३२ गते सोल्टी क्राउन प्लाजामा आयोजना हुँदै छ । यस वर्षको आईसीटी अवार्डमा तीन विधाका सर्वोत्कृष्टहरूलाई राष्ट्रिय वाणिज्य बैंकले १५ लाखसम्मको सहुलियतपूर्ण बिनाधितो ऋण दिने जानकारी गराएको छ । बंैंक आईसीटी अवार्ड २०१९ को बैंकिङ पार्टनरका रूपमा रहेको छ । यस्तै आईसीटी अवार्डको इन्स्योरेन्स पार्टनरका रूपमा रहेको एसियन लाइफ इन्स्योरेन्सले सम्पूर्ण अवार्ड विजेताहरूलाई १० लाखसम्मको इन्स्योरेन्स गरिदिने जानकारी दिएको छ ।
अशोक लेल्यान्डओम सम्झौता,काठमाडौं (कास) आईएमई मोटर्स प्रालिद्वारा प्रवर्द्धित अशोक लेल्यान्ड र ओम डेभलपमेन्ट बैंकका बीच कर्जा सुविधासम्बन्धी सम्झौतापत्रमा हस्ताक्षर भएको छ । सम्झौताअनुसार आईएमई मोटर्सबाट सिफारिस पाएका ग्राहकहरूले अब बैंकबाट सहज रूपमा ७० प्रतिशतसम्मको कर्जा सुविधा पाउन सक्नेछन् । ग्राहकहरूले अशोक लेल्यान्डका विभिन्न प्रकारका सवारी साधनहरूमा कर्जा सुविधा प्राप्त गर्ने जनाइएको छ । सम्झौतामा बैंकका तर्फबाट प्रमुख कार्यकारी अधिकृत विश्वमोहन अधिकारी र आईएमई मोटर्सका तर्फबाट भाइस प्रेसिडेन्ट इमरान ए खानले हस्ताक्षर गरेका थिए ।
सुबिसुको ग्राहक सेवा सुचारु,काठमाडौं (कास) बालुवाटारस्थित डाटा सेन्टरमा बुधबार भीषण आगलागी भएपछि केही ठाउँमा अवरुद्ध सुबिसुको इन्टरनेट सेवा सुचारु भएको छ । आगलागीमा मानवीय क्षति नभए पनि ठूलो रूपमा भौतिक क्षति भएको थियो । आगलागी पूर्ण रूपमा नियन्त्रण भएको केही समयभित्रै सुबिसुले आफ्ना प्राविधिक टोलीको सहयोगमा प्रभावित सेवा सुचारु गराउन सफल भएको जनाएको छ । केही घण्टाभित्रै थापाथलीस्थित वैकल्पिक डाटा सेन्टरबाट अधिकांश सेवाग्राहीहरूको सेवा सुचारु गराउन सफल भएको जारी विज्ञप्तिमा उल्लेख छ ।
एनआईसी एसियाचौराहा हस्पिटल सम्झौता,काठमाडौं (कास) एनआईसी एसिया बैंक र बुटवलस्थित चौराहा हस्पिटलका बीच उपचारमा छुटसम्बन्धी सम्झौता भएको छ । बैंकका सम्पूर्ण ग्राहक र कर्मचारीको उपचारमा विभिन्न सेवा सुविधाहरूमा १० प्रतिशतसम्मको छुट प्रदान गर्ने सम्झौता भएको हो । उक्त सम्झौतापत्रमा बैंकका तर्फबाट प्रदेश ५ का प्रादेशिक कार्यालय प्रमुख तिलकसुन्दर कार्की र चौराहा अस्पतालका तर्फबाट अध्यक्ष सुदन ज्ञवालीले हस्ताक्षर गरेका थिए ।
सुजुकीको डिलर्स मिट,"काठमाडौं (कास) सुजुकी मोटरसाइकल तथा स्कुटरको आधिकारिक आयातकर्ता तथा बिक्रेता भीजी अटोमोबाइल्सले डिलर्स मिट सम्पन्न गरेको छ । गोकर्ण रिसोर्टमा आयोजित कार्यक्रममा देशभरका डिलरहरूको सहभागिता थियो । सेल्स, स्पेर्स र सर्भिसको नयाँ कार्ययोजनासहित आगामी वर्षका लागि गरिने कार्यहरूबारे पनि बृहत् छलफल भएको कम्पनीले जनाएको छ । कार्यक्रममा कम्पनीका जेनेरल म्यानेजर धीरज भट्टराईले यस वर्ष स्पेयर्स पार्टस र सर्भिसलाई बढी जोड दिएको जानकारी दिए ।"
पाँचथरको रबीमा सिभिल बैंक,"काठमाडौं (कास) सिभिल बैंकले पाँचथरको रबीमा शाखा सञ्चालनमा ल्याएको छ । सो शाखाको मिक्लाजुङ गाउँपालिकाका अध्यक्ष अमरराज माखिमले उद्घाटन गरे । अध्यक्ष माखिमले यस क्षेत्रको बढदो आर्थिक गतिविधिलाई सिभिल बैंकको नयाँ शाखाले सम्बोधन गर्ने बताए । शाखाको उद्घाटन समारोहमा सिभिल बैंकका क्षेत्र नं १ का क्षेत्रीय प्रबन्धक सन्तोषकुमार बुढाथोकी, राजनीतिक दलका प्रतिनिधि, उद्योगी, व्यवसायीलगायतको उपस्थिति थियो ।"
बैंक अफ काठमान्डुभाटभटेनी सम्झौता,काठमाडौं (कास) बैंक अफ काठमान्डुले भाटभटेनी मनी ट्रान्सफरसँग विप्रेषण कारोबारसम्बन्धी सम्झौता गरेको छ । भाटभटेनी ग्रुपअन्तर्गत सञ्चालित भाटभटेनी मनी ट्रान्सफरका कार्यकारी प्रबन्धक मुनालजंग कार्की र बैंकका प्रमुख बजार व्यवस्थापन रितेश लामिछानेका बीच सम्झौतापत्रमा बिहीबार हस्ताक्षर भएको थियो ।
फनिर्सिङ एक्स्पो फर्नेक्सको तयारी अन्तिम चरणमा,काठमाडौं (कास) आगामी भदौको अन्तिम साता काठमाडौंको भृकुटीमण्डपमा आयोजना हुने सातौं फर्निचर तथा फर्निसिङ एक्स्पो फर्नेक्स २०१९ को तयारी अन्तिम चरणमा पुगेको छ । एक्स्पो भदौ २५ गते बुधबारदेखि २९ गते आइतबारसम्म सञ्चालन हुनेछ । नेपाल फर्निचर तथा फर्निसिङ संघको आयोजनामा हुन लागेको एक्स्पोको व्यवस्थापक इभेन्ट सोलुसन प्रालिले सबै तयारी अन्तिम चरणमा पुगेको जनाएको हो ।
केएल टावरमा ॅबिग सेल कार्भिनल,"काठमाडौं (कास) राजधानीको चाबहिल चुच्चेपाटीस्थित केएल टावरमा शुक्रबारदेखि बिग सेल कार्भिनल मेला सुरु भएको छ । यस योजनामा ग्राहकले प्रत्येक दिन हात खाली नजाने उपहार पाउनेछन् । भदौ २१ गतेसम्म सञ्चालन हुने मेलामा ५० प्रतिशतसम्म छुट अफर रहेको आयोजकले जनाएको छ । मेलामा केएल टावरमा सञ्चालनमा रहेका पाँच दर्जन बढी पसलहरूको सहभागिता रहनेछ । मेलामा लत्ताकपडा, जुत्ताचप्पल, घडी, चस्मा, मोबाइल, लत्ताकपडा तथा खेलौनालगायत सामान प्रदर्शनीमा राखिएका छन् ।"
उच्चशिक्षाको लोभ देखाएर वैदेशिक रोजगारीमा,ब्रुनाईलगायत केही मुलुकमा एकएक जनाले एनओसी लिएका छन् । साउन १ देखि २० गतेभित्र मात्र ३ हजार १ सय ६१ जनाले एनओसी लिइसकेका छन् ।
मेडिकल शिक्षाको शुल्क तोक्न निर्देशन,"समितिले एकीकृत प्रवेश परीक्षा सञ्चालन गर्न र विदेशी विद्यार्थी भर्नाको एकीकृत मापदण्ड तोक्न आयोगलाई भनेको छ । मेडिकल कलेज र अस्पतालको वर्षमा दुई पटक अनुगमन र मूल्यांकन गरी स्तर निर्धारण गर्न समितिले सुझाएको छ । नियमकारी र सम्बन्धनकर्ता निकायले वार्षिक दुई पटक कलेज र अस्पतालको अनुगमन गर्नुपर्नेमा संसदीय समितिले जोड दिएको हो । न्यूनतम मापदण्ड पनि पूरा नगरेका शिक्षण अस्पतालको सम्बन्धन खारेजी गर्न निर्देशिका जारी गर्न सरकारलाई निर्देशन दिइएको हो । मापदण्ड पूरा नगरेका कलेज तथा अस्पताललाई मापदण्ड पूरा गर्न निश्चित समय दिनुपर्छ, समितिले सरकारलाई दिएको निर्देशनमा भनिएको छ, स्तरवृद्धि गर्न नसकेका कलेजहरूको स्वतः सम्बन्धन खारेजी गर्ने निर्देशिका चाहिन्छ ।"
ऐन संशोधन गर्न माग,"शुक्रबारको भेटमा पीडितले समितिलाई अन्य विकल्प पनि दिएका छन् । आफूहरूले आयोग पुनर्गठन नगरे समस्या वर्षौं लम्बिएर जाने जोखिम रहेको भन्दै सिफारिस समितिले पीडितका अन्य जायज चासो भने सम्बोधन गर्ने वाचा गरेको थियो । त्यसपछि संक्रमणकालीन न्यायिक समितिमा राजनीतिक कार्यकर्ता भर्ती नगर्न, आयुक्त हुन योग्यता पुगेकाको सूची बनाएर त्यसमाथि छलफल गर्न र पारदर्शी प्रक्रियामा काम अघि बढाउन केही पीडितले सुझाएका थिए । पीडितको माग जायज भएको भन्दै समिति अबको केही दिनमा दुवै आयोगमा पदाधिकारी टुंगो लगाउने निष्कर्षमा पुगेको छ । अब हामी छिट्टै काम फत्ते गर्छौं, वस्तीले भने, त्यसका लागि पीडितसँगको छलफलले धेरै सजिलो बनाएको छ ।"
गैससका अचल सम्पत्ति रोक्का,"भक्तपुरका प्रजिअ नारायणप्रसाद भट्टले गृहको परिपत्रपछि गैरसरकारी संस्थाका नाममा भएका अचल सम्पत्ति बिक्रीमा रोक लगाइसकिएको बताए । धनुषाका प्रजिअ प्रदीपराज कणेलले पनि नापी र मालपोत कार्यालयलाई निर्देशन दिएर गैरसरकारी संस्थाका नाममा भएका सबै अचल सम्पत्ति रोक्का राखिसकिएको जानकारी दिए । उनले भने, परियोजना सम्झौता सकिएपछि अचल सम्पत्ति दुरुपयोग हुन सक्ने देखेर यस्तो कदम चालिएको हो । अतिक्रमित जग्गा हिनामिनासम्बन्धी छानबिन प्रतिवेदन र त्यसपछि हुने अनुसन्धान प्रक्रिया नटुंगिएसम्म सामाजिक परियोजना तथा विकास निर्माणका नाममा भित्रिएका आईएनजीओ र उक्त रकम खर्च गर्दै आएका एनजीओको अचल सम्पत्ति रोक्का राख्न गृहले गत जेठमा सबै प्रशासन कार्यालयलाई परिपत्र गरेको थियो । गृह प्रवक्ता रामकृष्ण सुवेदीले मन्त्रीस्तरीय उक्त निर्णय अर्को व्यवस्था नभएसम्म कायम रहने बताए । सरकारी, सार्वजनिक र गुठीका जग्गाजमिन अतिक्रमणसम्बन्धी छानबिनको टुंगो नलागेसम्म यसअघिको निर्णय कायम रहन्छ, उनले भने । ३ वर्षयता मात्रै आईएनजीओले सरकारलाई छलेर करिब १ खर्ब २ अर्ब रुपैयाँ लुकाएका छन् ।"
कानुनै नबनाई परिचयपत्र !,सुरुमा एसियाली विकास बैंक (एडीबी) को सहयोगमा कार्यक्रम अघि बढाइएको राष्ट्रिय परिचयपत्र तथा पञ्जीकरण विभागका सूचना अधिकारी शिवराज जोशीले बताए । एडीबीको कार्यक्रम गत डिसेम्बरमा सकिएको छ । उनका अनुसार अहिले भने सरकारकै खर्चमा टेन्डर गरेर प्रक्रिया अघि बढाइएको हो । सफ्टवेयर निर्माणको जिम्मा मात्र आइडिमियालाई दिइएको उनको भनाइ छ । अब सबै जिल्लाका लागि सफ्टवेयर निर्माण गर्ने तयारी गरिएको छ । सबै जिल्लामा कार्यक्रम लागू भएर परिचयपत्र वितरण गर्न करिब ७ अर्ब ५० करोड लाग्ने अनुमान छ ।
शोकमा डुब्यो परिवार,"बुधबारको पर्व सकेर बिहीबार रात्रिबस चढेका थिए । सौरभ र श्वेता एकदुई दिन घरै बस्ने मनस्थितिमा थिए । ठूलोबुबाठूलीआमा काठमाडौं फर्किने भएपछि सँगै निस्किएका थिए । सानैदेखि काठमाडौंमा पढेका सौरभ जेहेनदार विद्यार्थी थिए । उनले मेडिकल पढेर समाजसेवा गर्ने सोच बनाएका थिए । मेरो बच्चाहरू सानैदेखि जेहेनदार थिए, गहभरि आँसु पार्दै चन्देश्वरले भने, छोराले मेडिकल पढेर समाजसेवा गर्छु भनेको थियो । यस्तो विपत्ति आइलाग्यो । घटनापछि उनको घरमा आफन्त र गाउँलेको भीड छ । बसमा सवार ४२ यात्रु र ३ कर्मचारीको परिवारमा पनि रुवाबासी छ । बसमा सवार यात्रु जिल्लाका विभिन्न ठाउँका छन् । दुर्घटनाको खबर सुनेलगत्तै सदरमुकाम मलंगवास्थित बस काउन्टरमा यात्रुका आफन्तको भीड लागेको थियो । मृत्यु भएका अजय दास र विजय कुर्मीको मात्रै सनाखत भए पनि ठेगाना नखुलेको जिल्ला प्रहरी कार्यालयले जनाएको छ ।"
चार पत्रकारलाई आदिवासी पुरस्कार,"कान्तिपुर दैनिकका गणेश राई, रेडियो त्रियुगाका कौशल चेम्जोङ, युनाइटेड खबर अनलाइनका राजबहादुर गुरुङ र नेपाल टेलिभिजनकी शोभा श्रेष्ठलाई प्रदान गर्ने घोषणा शुक्रबार गरिएको हो । जनही २० हजार राशि र सम्मानपत्रसहितको पुरस्कार महासंघको स्थापना दिवसका अवसरमा सोमबार प्रदान गर्ने कार्यक्रम छ ।"
मैदानमा करोडौं लगानी,"अहिले पनि जिल्लामा राष्ट्रिय स्तरमा खेल्ने खेलाडी ५० बढी रहेको उनले सुनाए । ४ सय बढी जिल्लास्तरमा खेल्ने खेलाडी रहेको र उनीहरूले नियमित अभ्यास गरिरहेको मजगैयाले बताए । क्रिकेटमा स्थानीय सरकारको पनि चासो र सहयोग बढेकाले खेलाडीलाई प्रोत्साहन भएको छ । यसअघि संरचना अभाव थियो, उनले भने, अहिले स्तरीय मैदान भएकाले क्रिकेटको विकासमा ठूलो टेवा पुग्दैछ । जिल्लामै ५ भन्दा बढी ठूला क्रिकेट मैदान हुनु ठूलो उपलब्धि हो ।"
अजितलाई मोटरसाइकल,"युवा तथा खेलकुदमन्त्री जगतबहादुर विश्वकर्मा, राष्ट्रिय खेलकुद परिषद्का उपाध्यक्ष पिताम्बर तिम्सिना, राखेपका सदस्यसचिव रमेशकुमार सिलवाल र एथलेटिक्स संघका अध्यक्ष राजीवविक्रम शाहले मोटरसाइकलको साँचो हस्तान्तरण गरे । १ लाख ९२ हजार ९ सय रुपैयाँ मूल्य पर्ने टीभीएसको स्ट्राइकर १ सय २५ सिसिको मोटरसाइकल प्रदान गरिएको हो । सोही अवसरमा उनका प्रशिक्षक धनीराम चौधरीलाई पनि १ लाख रुपैयाँसहित सम्मान गरिएको थियो ।"
यू१५ को सुरुआती भेट भारतसँग हुने,"प्रतियोगिता असोज २२ देखि २८ सम्म भुटानमा आयोजना हुनेछ । नेपाल, भारत, भुटान र बंगलादेश गरी ४ टिमलाई राउन्ड रोबिन लिग प्रणालीअन्तर्गत प्रतिस्पर्धा गराइने छ । शीर्ष दुई टोलीले फाइनल खेल्नेछन् । प्रतियोगिताका सबै खेल थिम्पुस्थित चाङलिमिन्थान रंगशालामा हुनेछ । यू१५ महिला साफको यसअघि दुई संस्करण सम्पन्न भइसकेको छ । गत संस्करणमा नेपाल सेमिफाइनलमा पराजित भएको थियो भने पहिलो संस्करणमा समूह चरणबाटै बाहिरिएको थियो ।"
नेपालको पहिलो खेल हङकङसँग,"अक्टोबर ६ मा हङकङसँग खेलेर प्रतियोगिताको सुरु गर्ने नेपालले त्यसपछि ७ मा नेदरल्यान्ड्स, ९ मा आयरल्यान्ड र १० मा आयोजक ओमानसँग खेल्नेछ । राउन्ड रोबिनमा एकले अर्को टोलीसँग खेल्ने छन् र त्यसैबाट विजेता छानिने छ । यो इभेन्टलाई अक्टोबरनोभेम्बरमा यूएईमा हुने विश्व टान्टी२० ग्लोबल छनोटको तयारी रूपमा हेरिएको थियो । तर नेपाल दुई साताअघि सिंगापुरमा भएको छनोटबाट असफल भएपछि ग्लोबल छनोटमा पुग्न चुकेको थियो । त्यसका बाबजुद नेपालले यो प्रतियोगितामा सहभागिता जनाउन लागेको हो । ओमानमा खेल्न लागेका अन्य चार टोली ग्लोबललाई सिधैं छनोट भएका टोली हुन् ।"
सेपाकताक्रो बैंकक जाने,"काठमाडौं (कास) थाइल्यान्डको बैंककमा हुने ३४ औं थाई किंग्स कप विश्व च्याम्पियनसिपमा नेपाली सेपाकताक्रो टोलीले पनि भाग लिने भएको छ । अगस्ट २४ देखि सेप्टेम्बर १ सम्म बैंककको फेसन आइल्यान्डमा हुने प्रतियोगितामा नेपाली पुरुष टोलीले रेगु र डबल्समा प्रतिस्पर्धा गर्नेछ । खेलाडीमा अनिल गुरुङ (कप्तान), रोशन तामाङ, रविन भट्टराई, विजय महतो र विपिन थनेत छन् । प्रशिक्षकमा शिवबहादुर राना र रोशन थापा मगर, व्यवस्थापकमा नेसिर मास्के, अफिसियलमा ध्रुवबहादुर गुरुङ र सीता सुवेदी तथा निर्णायकमा मेघराज तोलङ्गी र कल्पनाकुमारी चौधरी छन् । टोली अगस्ट २३ मा बैंकक जानेछ ।"
सेब विजयी,"काठमाडौं (कास) सेब आठौं ग्रिनफिल्ड अन्तरविद्यालय बास्केटबलको जुनियर ब्वाइजमा शुक्रबार क्वाटरफाइनल पुगेको छ । सेबले कुमार तामाङको १४ स्कोरमा जेनिथलाई २८१४ ले र शिवम लामाको १३ स्कोरमा महामञ्जुश्रीले एलआरआईलाई ३९१६ ले हराए । सिनियर ब्वाइजमा नेपालयले ज्योति एकेडेमीलाई ३६२३, न्यु जेनिथले एलआरआईलाई ४७२७, महामञ्जुश्रीले एलाइट कोएडलाई ४२१६, नवोदितले सेन्ट जेभियर्सलाई २९३, काठमाडौं भ्यालीले तोरणलाई २७२३, विल्सन एकेडेमीले आयोजक ग्रिनफिल्डलाई ५८४८ र कमलले ग्लेन बड्सलाई २७१६ ले हराए । सिनियर गर्ल्समा दुर्गा भवानीले कमललाई १०३ ले हराउदै क्वाटरफाइनलमा स्थान सुरक्षित गर्यो ।"
सोनियाको उच्च स्कोर,काठमाडौं (कास) स्किब्सले चौथो बीआईबी अन्तरस्कुल बास्केटबलको सिनियर गर्ल्समा शुक्रबार मिश्रित प्रदर्शन गरेको छ । डाफोडिलले स्किब्सलाई २६१९ ले पराजित गर्यो । डाफोडिलकी सोनिया खत्रीले १५ स्कोर जोडिन् । स्किब्सले बुद्ध एकेडेमीलाई भने २९१४ ले हरायो । स्किब्सकी अप्सरा पौडेलले ११ स्कोर गरिन् । सिनियर गर्ल्समै न्यु बुद्धप्रकाशले कान्जिरोवालाई २४१२ ले हरायो । पासाङ तामाङले ११ स्कोर जोडिन् । सिनियर ब्वाइजमा टेरेसाले बुद्धप्रकाशलाई ५३४१ र रुपिजले मेरिडियनलाई ५३१६ ले पराजित गरे । टेरेसाका अर्जुन थापाले २२ र रुपिजका आदित्यले १९ स्कोर जोडे ।
ओलम्पिकमा चुनावी चमक,कुशल तिमल्सिना
पहिलो खेल कुवेतमै खेल्ने,"परिवर्तित खेलतालिकाकुवेतविरुद्ध नेपाल, भदौ १९चाइनिज ताइपेईविरुद्ध नेपाल, भदौ २४अस्ट्रेलियाविरुद्ध नेपाल, असोज २३जोर्डनविरुद्ध नेपाल, असोज २८नेपालविरुद्ध कुवेत, मंसिर ३नेपालविरुद्ध चाइनिज ताइपेई, चैत १३नेपालविरुद्ध अस्ट्रेलिया, चैत १८नेपालविरुद्ध जोर्डन, जेठ २२, २०७७"
साम्भवीलाई दुई उपाधि,"सोही अवसरमा संघले ब्याडमिन्टनको विकास र विस्तारमा प्रशिक्षकको भूमिका निर्वाह गरेका प्रशिक्षक महेन्द्रलाल श्रेष्ठलाई नगद १० हजारसहित सम्मान गरेको छ । यू १४तर्फ पहिलो, दोस्रो र तेस्रोले क्रमशः ३० हजार, १५ हजार र १० हजार तथा यू१२ तर्फ २०, १५ र १० हजार रुपैया पुरस्कार पाए । नगद पुरस्कार खेलाडीलाई विशेष कार्यक्रम आयोजना गरेर पछि दिइने आयोजक संघका अध्यक्ष दीपक थापाले जानकारी गराए ।"
मौनमा मोरिसन,यसरी अश्वेत नारीहरूको पीडा र मर्मलाई शब्दमा उतार्ने मोरिसन सन् १९८९ देखि प्रिन्सटन विश्वविद्यालयमा प्रोफेसर अफ हुम्यानेटिजका रूपमा कार्यरत थिइन् । पछिल्लो समय आफ्ना परिवारसित न्युयोर्कमा आफ्नो बुढेसकाल बिताइरहेकी उनी मृत्यु हुँदा ८८ वर्षकी थिइन् । खासगरी अश्वेत जिन्दगीका अनेकन विषम भोगाइहरूका जीवन्त अनुभूतिलाई आकार दिएर असंगतिबाट उत्पन्न स्थितिसँगै आफ्ना मौलिक संस्कृतिसँग सम्बन्धित विषयको उठानमा उनको कलम विश्व साहित्यिक फाँटमा दरिलो स्तम्भ भएर उभिरहनेछ ।एजेन्सीको सहयोगमा
स्तब्ध भूस्वर्ग,"तर, पछिल्लो निर्णयसँगै जम्मुकश्मीरको एउटा अध्यायको अन्त्य भने भएको छ । हाल निर्णयको पक्षमा रहेको आवाज केही चर्को सुनिएको छ भने मुख्य सरोकारवाला कश्मीरीहरूको आवाज भने केही सुस्त छ वा दबिएको छ । र, ती कश्मीरीहरूको आवाज कहिले र कसरी मुखरित हुनेछ, त्यसैले नै खुसरोको स्वर्ग भविष्य पनि निर्धारण गर्नेछ ।"
जोखिम उठाएर अमरनाथ,"साथै करिब ४५ दिनको यो मेला स्थानीयका लागि मौसमी व्यापारको अवसर पनि हो । स्थानीय तहमा उत्पादित ओखर, बदम, स्याउलगायत अनेक जडीबुटी जन्य वस्तु र स्थानीय उत्पादनले यो मेलामा राम्रै बजार पाउँछ । अमरनाथपछि हाम्रो गन्तव्य जम्मु खण्डमा पर्ने माँ वैष्णोदेवी थियो । हिन्दु बाहुल्य भएको जम्मु खण्डमा पर्ने वैष्णोदेवी कट्रा सहरनिकट त्रिकूट पर्वतमा पर्छ । वाणगंगा अर्थात् फेदीदेखि विष्णोदेवी मन्दिर र भैरव मन्दिरसम्मको दूरी करिब १२ किलोमिटर छ । सधैं खुला रहने यो मन्दिर वर्षमा ७०८० लाख मानिसले यात्रा गर्छन् । यो एउटा नमुना धार्मिक पर्यटकीय गन्तव्य हो भन्न सकिन्छ । व्यवस्थापनका लागि मन्दिरसम्मै यातायात साधन पुग्ने भए पनि यात्रुका लागि त्यो सुविधा उपलब्ध छैन । फकिंँदा हामी हिमाञ्चल प्रदेश भएर आयौं । बाटोमा सतलज नदीमा बनेका भाख्रा ड्यामको केही भाग देख्न सकिँदो रहेछ । पन्जाब, हरियाणामा हरित क्रान्ति ल्याउने यो ड्याम भारतपाक युद्धका बेला सुरक्षाका हिसाबले निकै संवेदनशील मानिन्थ्यो । साथै दलाई लामाको शिविर रहेको धर्मशाला नजिकै पर्दो रहेछ । हामीलाई त्यहाँ जाने मेसो मिलेन । हिमाञ्चल र उत्तराखण्डको बाटो पनि निकै रमणीय र मनमोहक थियो । १६औं दिन हामी महाकालीको वनवासा गड्डा चौकीबाट नेपाल छिर्यौं । घर आइपुगेको साता नबित्दै अमरनाथ यात्रा रोकिएको समाचारले पहिले त स्तब्ध गरायो । संयोगवस हाम्रो यात्रा पूरा भएछ आश्वस्त भइयो ।"
खुल्दै छन् लुकेका कथा,सम्झना वाग्ले भट्टराई
मास्टर साब,मनोज अज्ञात
गुरु फोक्टो,"सुर्खेत झरेपछि तिला खोलाको तस्बिर फेसबुकमा अपलोड गरे । र, स्ट्याटस लेखेतिला खोला, जुम्ला । केही बेरमै सुदूरपश्चिमेली मित्र लक्ष्मी भट्टको कमेन्ट आयो तिला खोला होइन, तिला सभ्यता । सहमति जनाउँदै जवाफ लेखे तिला सभ्यता । गुरु फोक्टो, काली मार्सी, गुरु चन्दननाथ, रोपाइँ पर्व आदिले तिला खोला मात्र कहाँ हो र ?"
छेक्दैन उमेरले,:
'सचेत नागरिकले अभियन्ता नभई धरै छैन',"देशमा गणतन्त्र आयो, संघीयता आयो, समावेशीसमानुपातिक चुनाव प्रणाली पनि आयो । राजन मुकारुङको आक्रोशचाहिँ किन कम नभएको ? मैले बारबार भनिरहेकै छु । यो देशमा निकै नै धेरै संघर्षहरू भए । बगावत भए । व्यवस्थाहरू फेरिए तर व्यवस्था चलाउनेहरूको प्रवृत्ति फेरिएन । नियत फेरिएन । साँच्चै भन्नुहुन्छ भने त बाउले प्रश्न बनाउने, काकाले कापी जाँच गर्ने अनि छोरोभतिजोले गोल्ड मेडलिस्टको प्रमाणपत्र लिने तौरतरिका फेरिएन । कसरी आक्रोश कम हुनु र ?"
आँधीमय दिनका स्मृति,"युद्धका ती दिन का लेखक खड्का मिसन बोकेकी पत्रकार हुन् । विगतमा उनले माओवादी युद्धको सहयोगीका रूपमा युद्ध पत्रकारिता गरिन् । यो एक मिसन लिएर हिँडेकी पत्रकारको भोगाइ हो । यो पढ्दा थाहा हुन्छ, सहरमा हुर्केकी उनको जीवन दुर्गम गाउँ, जंगलमा अभ्यस्त हुन अर्को युद्ध लड्नुपरेको छ । प्रहरी र सैनिक हिरासतमा पाएको यातना अकल्पनीय छ । बरु मर्न तयार, आस्थालाई बन्धकी नराख्ने अठोट किताबमा झल्किन्छ । खड्कालाई चिन्नेहरूलाई थाहा हुन्छ, उनी जस्तो लवजमा बोल्छिन्, लेखाइ पनि त्यस्तै छ सीधा । उनको यो यात्रामा प्रत्यक्ष गाँसिएका दर्जनौं पात्रलाई उनले भुलेकी छन् । उनीहरूलाई किताबमा सँगसँगै हिँडाउन सकेको भए किताब जीवन्त हुने थियो ।अब उनी त्यो युद्धमा फर्कने छैनन् र युद्धका दिन भोग्नुपर्ने छैन । खालि सामुन्नेमा एउटै प्रश्न खडा छ के युद्धमा देखेको उनको सपना पूरा भयो ?"
लुम्बिनी जान्नलाई,"लेखक के मान्छन् भने मध्यकालमा यो तनहुँका मगर राजाको अधीनमा थियो । पछि त्यसलाई पाल्पाका सेन राजाले खोसेर लिए । पुस्तकमा भूमिका लेख्न काम गरेका छन्, नेपाली इतिहासबारे आधिकारिक जानकारी राख्ने त्रिरत्न मानन्धरले । उनकै भाषामा पनि वज्राचार्यको यो पुस्तक लुम्बिनीबारे एउटा आधिकारिक ग्रन्थ हो, यसलै एकातर्फ लुम्बिनीको अतितको विश्लेषण गरेको छ, अर्कोतर्फ यसले वर्तमान र भविष्यमा गर्नुपर्ने कामबारे पनि उल्लेख छ । इतिहासकै सिद्धान्त हो, यो विधा भनेको अतीत र वर्तमानबीचको एउटा अटुट संवाद हो । यो पुस्तकजस्तै केही निकै महत्त्वपूर्ण अनुसन्धानका कृति लेखकको परिवारले आफैं लगानी गरेर प्रकाशन गरेका हुन्छन, किनभने उनीहरूलाई न त यसका व्यावसायिक पक्षबारे ज्ञान छ, न त यसलाई बजारमा कसरी लानुपर्छ भन्ने हेक्का छ । तर एउटा तथ्य के निश्चित छ भने बुद्धको जन्मस्थानका रूपमा लुम्बिनीबारे आधिकारिक रूपमा नेपाली भाषामै बुझ्नु छ भने यत्तिको उपयुक्त पुस्तक अरू अहिलेसम्म उपलब्ध छैन । हिमेश"
कथाजस्तै जीवन !,"संग्रहमा एउटा कथा छ, संयोग । भाइलाई पढाउनका लागि आफ्नो पढाइ छोडेर काम गरिरहेकी दिदी कामको सिलसिलामा यौन दुर्व्यवहारमा पर्छे । परिवारले चार सन्तानको बाबुसँग विवाह गराइदिन्छ । लगत्तै श्रीमान्को मृत्यु हुन्छ । अनि, उनका छोराछोरी पढाउन युवतीले यौनकर्मी बन्नुपर्ने अवस्था आउँछ । उता, दिदीको मिहिनेतमा भाइ धेरै पढेर ठूलो मान्छे हुन्छ । यदि यौनकर्मीको खोजीमा हिँडेको भाइले आफ्नै दिदीलाई यौनकर्मीका रूपमा भेट्यो भने के होला ? संयोग त्यही संयोगको कथा हो । समग्रमा भन्दा अप्सराका कथा मध्यमवर्गीय मानिसहरू वरपर घुमेका छन् । एउटा शिक्षकको स्थानमा बसेर हेर्दा देखिने समाज, प्रेम र यौनमा आएको स्वतन्त्रता, भत्किँदै गरेका घरहरूका कारणप्रतिका चिन्ता, किशोर मनोविज्ञानलाई समेटिएको छ । महिला अधिकारको पक्षमा वकालत गर्दागर्दै पनि वैचारिक रूपमा केही ठाउँमा अस्पष्टता छन् । तैपनि, कथा उन्ने कलाले पाठकलाई तानिरहन्छ । किताबमाथि समीक्षाका लागि नोट लेख्दै गर्दा लेखकका लागि भनेर नोट लेखेकी थिएँ, आगामी लेखनमा काम लाग्ला भनेर । उक्त नोटहरू केही टाइप गरेपछि लाग्यो, समीक्षा प्रकाशित भएपछि दिउँला, त्यहीँ हेटौँडा त बस्नुहुन्छ नि । तर साउन १३ गते बिहान उहाँको मृत्यु भएको जानकारी पाउँदा स्तब्ध भएँ । उहाँको मृत्युपछि उहाँका बारेमा लेखिएका श्रद्धाञ्जलीहरू पढिरहेँ । लाग्यो, नेपाली साहित्यमा केही काम गर्ने, अलिकति महिलाका पक्षमा लेखौँ भनेर लाग्ने एउटा जिन्दगी असमयमा अस्तायो । बानेश्वरमा भेट्न आउँदा, जिन्दगीको के भर छ र, एक कप चियासँगै खाऊँ भनेर कर गर्न नसकेकोमा थकथकी लाग्यो ।"
एउटा डोपिङ एक प्रशिक्षक,"अहिले प्रमुख प्रतियोगिता खेल्न जानुअगाडि शंकास्पद खेलाडीको डोपिङ परीक्षण गराइन्छ । अर्थात्अब झेल हुनुपर्ने सम्भावना कमै छ । राजेन्द्रको डोपिङ प्रकरणले दिएको शिक्षा पनि यही हो, राणाले पनि यही सिके । गत साता अवकाश लिएका राणा आफ्नो अवकाशमा पनि सत्यको जित, कर्मको सिद्धान्त लागू भएको मान्छन् ।  :"
पातमा 'क्याटवाक',"जगदीशपुरमा मनलाग्दो स्न्यापमा तस्बिर खिच्न पाउँदा अविस्मरणीय क्षण बन्ने गरेको अस्ट्रियन वाइल्डलाइफ फोटो पत्रकार क्लाइल ओडेनेलले बताए । २ सयभन्दा बढी फोटो खिचें, उनले भने, उत्कृष्ट २५ स्न्याप अस्ट्रियामा प्रदर्शनी गर्छु । कतिपय आगन्तुक चराका रूपमा बर्सेनि आउने जल अप्सरा राष्ट्रिय रूपमा संकटापन्न सूचीमा छ ।"
"कर, कर र करकर","महापरिनिर्वाण करमाथि प्रस्तावित करहरूबाहेक सबैभन्दा पहिले र अनिवार्य लगाउनुपर्ने कर हो, मृत्यु कर । अबउप्रान्त कुनै पनि नेपालीले कर नतिरी मर्न पनि पाउने छैन । यसअन्तर्गत स्वाभाविक र कालगतिले हुने मृत्युमा रु दस हजार, प्राकृतिक प्रकोप तथा दुर्घटनामा परेर मर्नुपर्दा रु पन्ध्र हजार र आत्महत्या गरेर मर्नुपर्दा रु बीस हजार कर नतिरी प्राण त्याग गर्न पाइने छैन । यी नयाँ करका प्रस्तावहरू लिएर फाफुरा अर्थमन्त्रीज्यूलाई भेट्न गइरहेको बेला अचानक उसको आँखा खुल्यो । सदाझैं ऊ त रत्नपार्कमा टोपीले मुख छोपेर सुतिरहेको रहेछ र उसलाई सपनामै यो दिव्यज्ञान प्राप्त भएको रहेछ फाफुराले आँखा चिम्चिम् गर्दै हेर्यो । उसको छेउमै एउटा मान्छे एकोहोरो उसलाई हेरेर मुसुमुसु हाँसिरहेको रहेछ । उसले मीठो स्वरमा भन्यो, के छ फाइँफुट्टीराज ? धेरै पछि पो रत्नपार्कमा देखियौ । फाफुरालाई पनि त्यो मानिस कताकता देखेको जस्तो लाग्यो । उसले सोध्यो, तपाईं को हो रे ? चिनेचिनेजस्तो लाग्यो ।त्यो आकृतिले हाँस्दै भन्यो, हो, म सरकार हुँ ।फाफुरा दंग पर्यो र सरकारलाई प्रणाम गर्यो । सरकारले उसलाई सोध्यो,तिमी त निदाइरहेको थियौ क्यारे हैन ?हो सरकार ।सपना पनि देख्यौ ?देखें सरकार ।सरकार प्रसन्न भयो र भन्यो, गुड् । अब तिमीले सपना देखेको कर तिर्नुपर्छ ।अनि सरकारले कोटको गोजीबाट एउटा प्याड झिकेर फाफुराको नाममा कर तिरेको रसिद काट्न थाल्यो ।"
'विधेयकले अझ पछाडि धकेल्छ',प्रस्तावित विधेयक पास भयो भने त्यसको परिणाम के हुन्छ ? नेपाली फिल्म अझ पछाडि धकेलिन्छ । छक्कापञ्जा ले २० करोडको व्यापार गरेको छ भने घटेर १२ करोड हुन्छ । यो लेखेर राख्नुस् । प्रस्तुति ः गोकर्ण गौतम

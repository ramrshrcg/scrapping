शीर्षक,विवरण
दमकमा मात्रै दर्जन परियोजना,नगरको रिङरोड निर्माण कार्य पनि जारी छ । संघीय सरकारको बजेटमार्फत निर्माणाधीन ३६ दशमलव ४ किलोमिटर लामो रिङरोडले नगरका सबै वडालाई जोड्ने छ । वडा नं १० मा विज्ञान पार्क निर्माण प्रक्रिया अघि बढाइएको छ । पार्क ५ बिघा जमिनमा बनाउने नगरपालिकाले जनाएको छ । यसमा करिब दुई अर्ब बजेट आवश्यक पर्ने बताइएको छ । नगरको मुख्य बजार क्षेत्रमा करिब एक करोड २५ लाख लागतमा नमुना मार्ग निर्माण गरिएको हो । वडा नं ४ मा प्रदेशस्तरीय प्रज्ञा प्रतिष्ठान स्थापनाको गृहकार्य भइरहेको छ । यसका लागि नगरपालिकाले तीन बिघा जमिन प्राप्त गरिसकेको छ । वडा नं ७ मा करिब ४० लाख रुपैयाँको लागतमा रोज गार्डेन पार्क निर्माण हुने भएको छ ।
करोडभन्दा बढीको नक्कली ग्यारेन्टी पत्र,भौतिक पूर्वाधार विकासमन्त्री स्वामित्वको कम्पनीले उनकै मन्त्रालयमा ठेक्कापट्टा गरिरहेको विषय कर्णाली प्रदेशसभामा पनि प्रश्न उठेको थियो । दोस्रो अधिवेशनको अन्तिम बैठकमा प्रमुख प्रतिपक्षी दलका नेता जीवनबहादुर शाहीले यस्ता कामले कर्णाली प्रदेशकै शिर झुक्ने भन्दै उनको आलोचना गरेका थिए ।
भड्किलो पार्टी नगर्नू बरी लै,"काभ्रे जिल्ला प्रशासनले पनि यस्तै सूचना जारी गरेको छ । संस्कृतिलाई संरक्षण गर्नुपर्छ तर संस्कृति जगेर्नाका नाममा यसलाई बिगार्नु हुँदैन, काभ्रेका प्रमुख जिल्ला अधिकारी उदयबहादुर रानाले भने, जुन दिन चाड हो, त्यही दिन मनाउँदा त्यो चाडको विशेष महत्त्व हुन्छ । क्याटरिङमा गर्न नहुने भन्ने नभएको र भड्किलो नबनाउन आग्रह गर्दै सूचना जारी गरेको उनले बताए । पार्टी प्यालेस तथा क्याटरिङ व्यवसायी महासंघले कार्यक्रममा रोक लगाउने निर्णय फिर्ता लिन आग्रह गरेको छ । चाडपर्वलाई लक्षित गरी पार्टी प्यालेस तथा क्याटरिङमा भोज गर्न नपाउने गरी भएका निर्णय तत्काल सच्याउन माग गर्दछौं, महासंघका उपाध्यक्ष कृष्णप्रसाद पाण्डेद्वारा जारी विज्ञप्तिमा भनिएको छ ।"
परिवार भेट्न दुबई धाउँछन् घरेलु कामदार,"आयोगले घरेलु कामदारमा जाने महिलामाथि लगाइएको उमेर हद तथा प्रतिबन्ध हटाई सुरक्षित र मर्यादित रूपमा वैदेशिक रोजगारीमा पठाउने कार्यलाई व्यवस्थापन गर्न सरकारलाई सुझाव दिएको छ । महिलाको सुरक्षाका लागि भनी लगाइएको प्रतिबन्ध वा उमेर हदजस्ता विभेदपूर्ण प्रावधानका कारण तोकिएको प्रक्रिया पूरा नगरी वैदेशिक रोजगारीमा जाने वा लैजाने प्रवृत्ति बढेर महिला झन् जोखिममा धकेलिएका छन्, आयोगका आयुक्त सुदीप पाठकले भने, उनीहरूलाई रोक्ने आधार र औचित्य पुष्टि भएन ।"
राजदूतहरूमाथि दबाब,"खुसीका साथ पुरानै स्पोन्सरको घरमा काम गर्न आउने घरेलु कामदारलाई पुनःश्रमस्वीकृति दिनुपर्ने ओमनका लागि नेपाली राजदूत सर्मिला पराजुली ढकालले बताइन् । यहाँ कार्यरत घरेलु कामदारले दैनिकजसो कहिले खुल्छ भन्दै सोधिरहेका हुन्छन्, उहाँहरूलाई दिने ठोस जवाफ हामीसँग छैन, उनले भनिन्, नयाँको हकमा दुई देशबीच श्रम सम्झौता भएपछि मात्र खोल्न उपयुक्त हुन्छ, पुरानोको हकमा दूतावासको जिम्मेवारीमा खोलिदिनुपर्छ ।"
जेलभित्रैबाट फिरौती असुली !,"संगतले अपराधमा बाफलमा कुखुरापालन गरेर बसेका ३४ वर्षीय बस्नेत अपराधमा लागेको धेरै भएको छैन । व्यवसायकै क्रममा ससाना ठेक्कापट्टामा संलग्न हुन थाले । कुमार घैंटेसँग चिनजान भयो । घैंटेकै संगतबाट उनी अपराधको दुनियाँमा भिज्दै गए । दाबा लामा, गणेश लामाहरूको उपस्थिति बलियो बन्दै गएका बेला घैंटेले बस्नेतलाई अगाडि सारेर आफ्नो धन्दा चलाउन थाले । प्रहरी अधिकारीहरूका अनुसार घैंटेको हत्यापछि बस्नेतले आफ्नै समूह बनाएर फिरौती असुली गरिरहेका थिए । पछिल्लो समय उनी भारतका विभिन्न सहरमा बस्ने, भाइबर ह्वाट्सएपमार्फत निर्माण व्यवसायी, बैंकका सीईओ र निजी स्कुलकलेजका सञ्चालकसँग असुली धन्दा चलाइरहेका थिए । घैंटेको मृत्युपछि भारत पसेका बस्नेत मनोज पुन समूहसँग मिले । यही समूहले ०७३ चैत २९ मा गौरीघाटको दिव्या पार्टी प्यालेसको जिम हाउसमा दाबा लामालाई गोली हानेको थियो । समीरमानका मुख्य सहयोगी लोप्साङ लामाले नेपाली सेनाका भगौडा अमरबहादुर रानालाई प्रयोग गरी दाबामाथि गोली चलाएका थिए । ०७३ पुस ४ मा भैरहवामा एमालेनिकट युवा संघका अध्यक्ष दुर्गा तिवारीको गोली हानी हत्या गरिएको घटनामा पनि बस्नेतको साथ रहेको प्रहरी बताउँछ ।"
सांसद यादवलाई राजीनामा फिर्ता लिन दबाब,"केही समयअघि आफ्नो निर्वाचन क्षेत्रमा बाढीका कारण बस्ती डुबानमा पर्दा सांसद यादव आएका थिए । प्रतिनिधिसभा निर्वाचनका बेला यादवका नजिक मानिने समाजवादी पार्टीका नेता भारदहका वीरेन्द्र माझीले भने, एकाएक कसरी राजीनामा आयो, छक्क परेका छौं । एक निकटस्थका अनुसार पार्टीभित्रको गतिविधिबाट उनी असन्तुष्ट जस्तै थिए । केही समययता एक्लोपन महसुस गर्नुका साथै अस्वस्थसमेत हुनुहुन्छ, उनले भने । निर्वाचनका बेला जनतासित गरेका वाचा पूरा गर्न नसकेका कारण उनी असन्तुष्ट रहँदै आएका थिए । चुनावका निकटतम प्रतिस्पर्धी नेकपा सप्तरीका अध्यक्ष अशोककुमार मण्डलले यादवले राजीनामा दिएर जनतालाई धोका दिएको टिप्पणी गरे ।"
लामो दूरीमा २ चालक नराखे कारबाही,"लामो दूरी तथा रात्रिसेवाका चालक निदाउने, थकान र तोकिएको समयमै गन्तव्यमा पुग्नुपर्ने मानसिक दबाबका कारण दुर्घटना हुने गरेको छ । विभागले सार्वजनिक यातायातलाई सुरक्षित र व्यवस्थित बनाउन दिइएको निर्देशन कार्यान्वयन नगरे सम्बन्धित यातायात व्यवसायीलाई कारबाही गरिने जनाएको छ ।"
भारतीय निर्णय चिनियाँ सार्वभौममा चुनौती,"प्रत्युत्तरमा जयशंकरले भारतले गरेको कश्मीर मुद्दामा गरिएको संविधान संशोधन सम्प्रभुता दाबीको नयाँ कारक नबन्ने उल्लेख गर्दै भारतपाक सीमा क्षेत्रको युद्धविराम तथा लाइन अफ कन्ट्रोल मा कुनै परिवर्तन नगर्ने प्रतिबद्धता जनाएका थिए । उनले इस्लामाबादसँग सम्बन्ध सुधार्न प्रतिबद्ध रहेको जनाउँदै संयमता, शान्ति र क्षेत्रीय स्थिरताका लागि प्रयास गर्ने बताए । उनले चीनका सीमा सम्झौताको अक्षरशः पालना गर्न तथा आपसी परामर्शमा सहमतिमा टुंग्याउन तयार रहेको पनि सुनाए ।"
स्थानीय तहले बुझाएनन् क्षति विवरण,"विपद् व्यवस्थापन समितिले विपदबाट क्षति भएका ३९ वटा घरलाई प्रतिघर १० हजारको दरले राहत वितरण गर्ने निर्णय गरेको छ । जसमा हालसम्म २७ घरधुरीले राहत रकम बुझिसकेका छन् । बाढी तथा पहिरोको कारण जिल्लामा ६ जनाले ज्यान गुमाएका थिए । ज्यान गुमाएका परिवारलाई समितिले प्रतिपरिवार १ लाख दिने निर्णय गरेकोमा हालसम्म ४ जनाको परिवारले राहत रकम बुझेका छन् । समितिमा आएको तथ्यांकका आधारमा भएको निर्णयअनुसारको राहत वितरण गरिएको हो । अब सबै स्थानीय तहबाट विवरण आएसँगै पूर्ण बैठक बसेर राहतको घोषणा र वितरणलाई तीव्रता दिइने छ, उनले भने ।"
घर निर्माण बल्ल अन्तिम चरणमा,"आगलागीमा परेर खरानी भएको घरको पीडा भुलाउन ५ लाख लगाएर चिरिच्याट्ट परेको घर बनाएका सन्तोष राईलाई भूकम्पले फेरि अर्को पीडा दिएको थियो । परिश्रमले बनाएको घर धुलो बनेर उड्यो, पीडाको स्वरमा उनले भने, आगलागीमा परेर खरानी भएपछि ऋण काढेर घर बनाएका थियौं, दैवले सहेन, फेरि भूकम्पले ढाल्यो । यतिखेर ऋण गरेर भए पनि सबैले घर निर्माण गरेका छन् । अर्को विपत्ति नपरोस् भन्ने कामना गर्नुको विकल्प नै के छ र सन्तोषले लामो सास लिए । नवनिर्मित घर बनाउँदा लागेको ऋणबाट भने उनीहरू धेरै आत्तिएका छैनन् । बढीमा १० लाखसम्म ऋण परेको तर कालोपत्रे सडक बनेसँगै जग्गाको भाउ आकासिएकाले चिन्ता नलिएकाले उनीहरूले सुनाए । रोपनीको पाँच लाख पनि नजाने जग्गा अहिले आनाको तीन लाखसम्ममा कारोबार हुन थालेको छ ।"
रामेछापमा ५ हजार रोपनी बाँझै,मन्थलीकै बारीखेत र गैरीमा किसानहरूले तामकोसीको पानी तानेर केही वर्षदेखि खेत रोप्दै आएका छन् । तिनले पैसा खर्च गरेर पनि स्रोत पाएका छन् । तामाकोसी नजिकै छ । सानीमदौका किसानले त्यस्तो स्रोत पनि पाएका छैनन् । बोरिङ गर्दा पनि दिगो रूपमा आउने पानी भेटिँदैन भन्ने विश्वास किसानलाई छ । त्यसैले बोरिङको योजना बनाएका छैनन् । कृषि ज्ञान केन्द्र रामेछापका अनुसार जिल्लामा झन्डै ७६ प्रतिशत रोपाइँ भएको तथ्यांक छ । दक्षिणी रामेछापका खेतहरू बाँझै छन् । रामेछापको लेकाली क्षेत्रका अधिकांश खेतमा रोपाइँ भएको छ ।
मेलामा लौरो बिक्री,अन्य बोटबिरुवाको लौरो काट्दा वन जंगल मासिन्छ त्यसैले निगालोको लौरो बिक्री गरेको थोक्राले बताए । निकुञ्जले पनि मेला अवधि भरका लागि निगालोको लौरो काट्न स्थानीयलाई पुर्जी दिएको लाङटाङ राष्ट्रिय निकुञ्जका सूचना अधिकारी शिवलाल गैरेले बताए । मेलाको समयमा लौरो बिक्री गर्ने उनीजस्तै अरू साथीहरू पनि छन् । गोसाइँकुण्डमा लाग्ने मेलाका कारण केही दिनयता सदरमुकाम धुन्चेमा चहलपहल बढेको छ ।देश संघीयतामा गएसँगै सदरमुकाम धुन्चे सुनसान हुँदै गएको थियो । मेला भर्न भक्तजनहरू आउन थालेपछि धुन्चेमा चहलपहल बढेको स्थानीय सुन्दरलाल श्रेष्ठले बताए । साउन शुक्लपूर्णिमा (जनैपूर्णिमा) का दिनसम्म गोसाइँकुण्डमा मेला लाग्ने गर्छ । बिहीबार जनैपूर्णिमा परेको छ । गोसाइँकुण्ड क्षेत्र विकास समितिका अनुसार दैनिक सयौंको संख्यामा भक्तजन आइरहेका छन् । एक साता अवधिमा करिब ३ हजारभन्दा बढी भक्तजनले गोसाइँकुण्डमा स्नान गरेको समितिका अध्यक्ष सञ्जीव डीएमले बताए । मेला भर्न भक्तजन आउँदा धुन्चेमा व्यापारसमेत बढेको छ । रसुवा जिल्लाको गोसाइँकुण्ड गाउँपालिका५ रहेको प्रसिद्ध धार्मिक तीर्थस्थल लाङटाङ राष्ट्रिय निकुञ्जभित्र पर्छ ।
सार्वजनिक जग्गा अतिक्रमण गरी बस्ती,"मध्यपुर थिमि ६ बसिडोंस्थित २१ रोपनी सार्वजनिक जग्गा अतिक्रमण गरी भूमाफियाले माटो बेच्न लागेको पाइएकाले सिमांकन गरी रोकेको छ । मध्यपुर थिमि ९ सानो वनस्थित करिब १५ रोपनी पर्ति जग्गा, ३ वडा सुन्दर बस्तीमा ब्लक कारखानाले अतिक्रमण गरेको ६ रोपनी ८ आना, ५ वडा स्थित हात्तीमहांकालस्थित ढुंगेधारासहित अतिक्रमण परेको करिब २० रोपनी जग्गाको संरक्षण थालेको नगरप्रमुख श्रेष्ठले बताए ।"
लिफ्ट निर्माणमा ढिलाइ,"लिफ्टको प्रयोगमा वृद्धवृद्धा, बिरामी र फरक क्षमता भएका मानिसलाई प्राथमिकता दिइए पनि लिफ्टको आवश्यक पर्दा सांगले पनि प्रयोग गर्न सक्ने छन् ।"
गुठी जग्गाको जिम्मा स्थानीय तहलाई दिन माग,"टोखा नगरपालिकाका उपप्रमुख ज्ञानमाया डंगोलले गुठी तथा सरकारी जग्गाको संरक्षण गर्न आफ्नो नगरपालिकाले छुट्टै आयोग गठन गरी सार्वजनिक जग्गा संरक्षण कार्य गरिरहेको र सामुदायिक भवन व्यवस्थापनमा कठिनाइ भइरहेको बताइन् । कार्यक्रममा विभिन्न महानगरपालिकाका प्रमुख, नगरपालिकाका प्रमुख, उपप्रमुख तथा गाउँपालिकाका अध्यक्षहरूले सरकारी, सार्वजनिक र गुठी जग्गा संरक्षणको पक्षमा आआफ्नो रायसुझाव व्यक्त गरेका छन् ।"
गाईजात्रा रूटमा सवारी निषेध,"नगरपालिकाले मंगलबार जात्रा रूटमा सरसफाइ तथा जनचेतना र्यालीको समेत आयोजना गरेको छ । प्रतिनिधिसभा सदस्य प्रेम सुवाल, प्रदेशसभा सदस्यहरू सुरेन्द्रराज गोसाईं, सृजना सैंजू, नगरप्रमुख सुनील प्रजापती, उपप्रमुख रजनी जोशी, महानगरीय प्रहरी भक्तपुर प्रमुख एसपी सविन प्रधान, १० वटै वडाका वडाध्यक्षहरू, विभिन्न विद्यालय, कलेजका विद्यार्थी, स्थानीय बासिन्दा, प्रहरीको सक्रियतामा जात्रा रूटको व्यवस्थापन तथा सरसफाइ गरेको हो ।"
झोरमा बालमैत्री पार्क,"झोरस्थित श्रीकृष्ण बरूणेश्वर महादेवको मन्दिर एउटा गुफा मात्र नभई अहिले पर्यटकीय स्थल नै बनेको छ । अप्रभंश भएपछि हाल स्थानीयले यस मन्दिरलाई बौडेश्वर एवं वन महादेव भनेर चिनिन्छ । मन्दिरसँगै महादेवको गुफा, झरना र ठुल्ठूला ढुंगाले झोरको महिमा बढाएको छ । बौडेश्वर क्षेत्रलाई आदिम कालदेखि नै धार्मिक स्थलको रूपमा लिइँदै आएको छ । स्वस्थानी व्रत कथाको १२औँ अध्यायमा उल्लेख भएअनुसार सतीदेवीको मृत शरीरलाई महादेवले बोकी हिँड्दै गर्दा उनको बायाँ स्तन पतन भई भुवनेश्वरी देवी भुवनमायोगिनी श्रीकृष्ण बरुणेश्वर महादेवको उत्पत्ति भएको जनश्रुति छ । उक्त स्थलमा आई नरनारीहरूले तपस्या गर्न थालेको र उनीहरूले मागेको कुरा पूरा हुँदै गएको जनविश्वास रहेको प्रधानाध्यापक अधिकारीले बताए ।"
"अंग्रेजी, गणित र विज्ञान",योग्य शिक्षक उत्पादन आज पनि हाम्रो शिक्षाको एउटा अहम् चुनौती हो । योग्य विद्यार्थीको सपना भविष्यमा योग्य शिक्षक बन्छु भन्ने बनाउनका लागि शिक्षण सेवालाई आकर्षक तुल्याउनुपर्ने हुन्छ । एसईईको नतिजामा अब्बल ठानिएकाहरूको आकर्षणमा शिक्षा संकाय पर्न सकेको छैन ।शिक्षाजस्तो राष्ट्रको वास्तविक पूर्वाधारप्रति हाम्रो सर्वोच्च ध्यान आकर्षित हुन सकेको छैन । शिक्षण सेवा सबभन्दा आकर्षक बनाउन सकिएको छैन । शिक्षाबारे स्थानीय समुदायदेखि संघीय संसद्सम्मले आवश्यक सघन नीतिगत तथा व्यावहारिक छलफल गर्ने गरेको पनि पाइँदैन ।
तीन महिनामा ७ करोड बाँडचुँड,"मृतकका परिवारलाई दिइएको सहायता संवेदनशील छ । यसमा कसैको विरोध आउँदैन । तर बिना कारण, नियम विपरीत राजनीतिक आस्था र पहुंँचका आधारमा गरिब जनताले तिरेको कर बाँडचुँड गर्नु भ्रष्टाचार हो । भुवनसिंह पाण्डे, बूढानीलकण्ठ नपा८, काठमाडौं"
कागजी घोडा हुने सम्भावना,"सरकारले आफ्नो कार्यसम्पादनलाई प्रभावकारी बनाउन राजनीतिक तहदेखि माथिल्लो तहका कर्मचारीसँग पदीय कार्यसम्पादन करार गरिएको सम्बन्धमा कान्तिपुर दैनिकका स्तम्भकार अच्युत वाग्लेको लेख सान्दर्भिक लाग्यो । लेखकले विभिन्न अफ्रिकी देशको उदाहरण दिई करार गर्दैमा सम्बन्धित निकायले समयमा अनुगमन, मूल्यांकन नगरिँदा करारका सम्बन्धित पदाधिकारीहरूबाट जिम्मेवारी तथा उत्तरदायित्व बहन नगरिएको अवस्थामा सो करारले अपेक्षित परिणाम आउन सक्दैन । शासक वर्ग एवं सत्ता नजिकका सीमित समूहले राज्यस्रोतको दोहनमा वृद्धि भएको तथ्यांक वाग्लेले उल्लेख गर्नुभएको छ । अतः कार्यसम्पादन करारको प्रभावकारी कार्यान्वयनका लागि सम्बन्धित पक्षले एकापसमा सहयोगी पक्षका रूपमा लिई अनुगमन तथा मूल्यांकन र पृष्ठपोषणको विधि पनि समावेश गर्न जरुरी छ । यसको अभावमा करार कागजी घोडामा सीमित नहोला भन्न सकिन्न । राम छुस्याकी, भक्तपुर"
सेतो हात्तीसरह प्रदेश सरकार,"४ वटा प्रदेशले अझै राजधानीको थातथलो तोक्नसकेका छैनन् । डेढ वर्ष बित्दा पनि सम्बन्धित प्रदेशका सत्ताधारी सो विषयमा चिन्तित नदेखिँदा समृद्धिको सपना दन्त्यकथा बन्ने आशंका थपिएको छ । एकातिर भौतिक सुखसुविधाको निम्ति तँछाडमछाड गर्ने विषय निरन्तर आलोचित बनेको छ भने अर्कोतिर नेपाल भ्रमण वर्षलाई सफल बनाउन उल्लेख्य कार्यक्रम अघि नसार्नु विडम्बना हो । स्थानीय तहमा रोजगारी सिर्जना गर्नेतर्फ अग्रसरता देखाउनुको साटो युवालाई विदेश धकेल्न प्रदेश लालायित देखिनु जस्ता सन्दर्भले प्रादेशिक सरकार सेतो हात्ती सावित भएको छ । सबैतिर निराशा व्याप्त भएसँगै प्रादेशिक सरकारको अस्तित्वमाथि प्रश्न उठाउनेको संख्यामा कमी छैन । भुवनेश्वर शर्मा, चन्द्रागिरि२, काठमाडौं"
"कसरी सफल हुन्छ, पर्यटन वर्ष ?","आपत्कालीन सेवा ः हाम्रो देशमा साह्रै कमजोर रहेको आपत्कालीन सेवा हो । यसको चुस्त व्यवस्थापनबिना पर्यटकहरूको मनोबल बढ्दैन । जसले अरु नयाँ पर्यटक भित्रिने सम्भावना हुँदैन । शिव अधिकारी, नीलकण्ठ नपा३, धादिङ"
सकसमा सांसारिकता,डर सांसारिकता सकिएला भन्नेमात्र होइन । परम्परागत धार्मिक सोपानतन्त्र हावी भयो भने त्यसपछि सिकार हुने पालो समावेशिताको हो । संघीयता अनि बाँकी रहे पनि कश्मीरमा जस्तै फगत आवरणमा सीमित हुनेछ । प्रजातन्त्रलाई बहुसंख्यकवादमा सीमित गरिएपछि आधारभूत मानवीय स्वतन्त्रता पनि सुस्तरी स्खलित हुँदै जानेछ । भारतको वर्तमानलाई नेपालको भविष्य हुन नदिन सांसारिकताको प्रतिरक्षा जरुरी छ । सामान्यजनमा धर्मप्रतिको मोह प्रजातन्त्रको सबभन्दा कमजोर कडी हो । त्यसलाई भत्काउन दिइयो भने राजनीतिक आधुनिकताको आकांक्षा धराशायी हुन धेरै समय लाग्नेछैन ।
शिक्षित आमा नै गराउँदैनन् स्तनपान,"एन्नल्स अफ अंकोलोजी (सन् २०१५) मा प्रकाशित अध्ययन अनुसार, स्तनपान गराउने महिलामा स्तन क्यान्सरको हार्मोन रिसेप्टर नेगेटिभ हुनुका साथै उक्त क्यान्सर फैलने खतरा पनि २० प्रतिशतसम्मले कम हुन्छ । ६ महिनासम्म स्तनपान गराउने महिलाका तुलनामा नगराउनेहरूमा क्यान्सर हुने सम्भावना २ प्रतिशत बढी हुने पनि उक्त अध्ययनमा उल्लेख छ । हामीले शिशु जन्मेको एक घण्टाभित्रै स्तनपान गराउनेबारे जनचेतना फैलाउनुपर्ने देखिन्छ । बाक्लोपहेँलो बिगौती दूधले रोगप्रतिरोधी शक्ति बढाउँछ, जसका कारण शिशु अनेक संक्रमण र रोगबाट जोगिन सक्छ । यति मात्रै हुनसके पनि असंख्य नेपाली शिशुलाई बचाउन सकिन्छ । सन्तान जन्माएर मात्रै आमा बनिँदैन, सन्तानप्रतिको दायितवबोध पनि गर्न सिकौँ । स्तनपान जीवनदान हो झन्ने मनन गरौँ !"
कश्मीरी ऐनामा हिन्दू राष्ट्रवाद,"केन्द्रमा बहुमत भएपछि धर्मनिरपेक्षता र संघीयतालाई पनि चिहानमा गाड्ने तथा हिन्दू धर्मावलम्बी र हिन्दीभाषीहरूको हिन्दूस्थान बनाउन सक्ने खालको तन्त्र को अभ्यास तीव्रतर छ । त्यसका लागि हिन्दू राष्ट्रवादका आधारमा मिडिया र सोसल मिडियाबाट सहमतिको निर्माणसँगै भुइँतहमा जीवनका सबैजसो पक्षमा व्यापक जनसंगठन, त्यसको सेरोफेरोमा आँखा चिम्लेर मर्नमार्न तयार जुझारु कार्यकर्ताको विशाल पंक्तिको परिचालन व्यापक रूपमा जारी छ । यो सबैभन्दा ठूलो लोकतान्त्रिक देशमा लागू भएको कुनै पनि रूपरंगको लोकतन्त्र होइन, यो खासमा हिन्दू राष्ट्रवादको आवरणमा क्रियाशील रहेको फासीवाद हो । हिटलरले आर्य नश्लको सर्वोच्चताका नाममा अभ्यास गरेको फासीवादले देशकालपरिस्थिति अनुसार अनेक रूपरंग धारण गर्छ । अमेरिकामा श्वेत श्रेष्ठतावादको आवरणमा होस् या भारतमा हिन्दू राष्ट्रवादको मुकुन्डोमा, फासीवादले सर्वग्रासी चरित्र देखाउँदै छ । घृणाको राजनीति गर्ने फासीवादले आफूभन्दा इतरको कसैलाई पनि माया गर्दैन, देशभित्र होस् या बाहिर । लोकतन्त्रको हत्यालाई कुनै देशको आन्तरिक मामिला भन्दै, ऊसँग धार्मिक राजनीति मिल्यो भन्दै मौनव्रत बस्दैमा उसले अरूको आन्तरिक मामिलामा हस्तक्षेप गर्न फनि छोड्दैन ।ट्वीटर ः"
'रिभेन्ज पोर्न' पनि 'साइबर रेप',रिबेका वेल्सन्युयोर्क टाइम्सबाट अनूदित ।
'पदाधिकारी नियुक्तिमा भागबन्डा नगर','कानुनविपरीत चिकित्सक पदस्थापन नगर'स्वास्थ्य मन्त्रालयअन्तर्गतका चिकित्सकको पदस्थापन ज्येष्ठताक्रम मिचेर समायोजन ऐनविपरीत गरिएको भन्दै नेपाल चिकित्सक संघले आपत्ति जनाएको छ । स्वास्थ्य जस्तो संवेदनशील क्षेत्रमा पूर्वाग्रही ढंगबाट कुनै व्यक्ति विशेषलाई लक्ष्य गरी शक्ति र दबाबमा समायोजन एवं पदस्थापन गरिएको संघले मंगलबार जारी गरेको विज्ञप्तिमा उल्लेख छ । संघले यस प्रकारको विवादास्पद र गैरन्यायिक निर्णयले समग्र स्वास्थ्य क्षेत्रमा नकारात्मक असर पर्ने चिन्ता व्यक्त गर्दै ऐनबमोजिम समायोजन र पदस्थापन गर्न माग गरेको छ । साथै निश्चित कार्यविधि र मापदण्ड बनाई वैज्ञानिक एवं पारदर्शी रूपमा कानुन कार्यान्वयन गर्न स्वास्थ्य मन्त्रालयलाई आग्रह गरेको छ ।
खाल्डोमा परेर दुई जनाको मृत्यु,अवैध रूपमा बालुवा झिक्नेहरूसँग मृतकका परिवारले ६० लाख रुपैयाँ क्षतिपूर्ति मागेका छन् । तर बालुवा झिक्नेले भने दुवै परिवारलाई ४० लाख दिने भनेका छन् । क्षतिपूर्तिमा सहमति जुटेपछि शव पोस्टमार्टम गरी आफन्तलाई दिने प्रहरीले जानकारी दिएको छ । रमण कन्स्ट्रक्सनका रामकृष्ण रेग्मीको मेसिन प्रयोग गरी स्थानीय मनकृष्ण बलामीले बालुवा झिकेको खाल्डोमा दुई जना परेको स्थानीय बताउँछन् ।
आगलागीमा मिनी मार्केटका ३२ सटर ध्वस्त,जिल्ला प्रहरी कार्यालय कास्कीका सूचना अधिकारी निरीक्षक गणेश सुवेदीले क्षतिको एकिन विवरण नआएको बताए । उनका अनुसार विद्युत् शट भई आगो लागेको आशंका गरिए पनि कारण खुलेको छैन ।
बजेट र जग्गा विवाद ज्युँका त्युँ,"कृषि विश्वविद्यालय भरतपुर महानगर, रामपुरस्थित त्रिवि स्वामित्वको २० बिघा ६ कट्ठा जग्गा तथा त्यहाँ रहेको भवन संरचनामा स्थापना गरिएको हो । तर उक्त जग्गा क्रिकेट रंगशाला बनाउन धुर्मुससुन्तली फाउन्डेसनलाई दिइएको छ । त्यो जग्गा पूर्वप्रधानमन्त्री तथा नेकपा अध्यक्ष पुष्पकमल दाहालको निर्वाचन क्षेत्रमा पर्छ । भरतपुर महानगरमा दाहालपुत्री रेणु मेयर छिन् । २०७५ भदौ २९ मा प्रधानमन्त्री ओलीको अध्यक्षतामा बसेको सिनेट बैठकले जग्गा क्रिकेट रंगशालालाई दिन अस्वीकृत गरेको थियो । त्यसपछि दाहालले आफूअनुकूल बनाउने पहल गरेका थिए । दाहालको उपस्थितिमा भरतपुरकी मेयर रेणु, उपकुलपति ढकाल, विभिन्न दलका स्थानीय प्रमुख, त्रिवि उपकुलपति तीर्थराज खनियाँसहितको बैठकले जसरी पनि विश्वविद्यालयको जग्गामै रंगशाला बनाउने निर्णय गर्यो । त्यसपछि २० बिघा ६ कट्ठा महानगरको स्वामित्वमा लगियो । तर अहिलेसम्म सट्टाभर्ना दिइएको छैन । विश्वविद्यालयका सम्पूर्ण विद्यार्थी, प्राध्यापक, कर्मचारी निरीह भयौं, धुर्मुससुन्तलीको देवत्वकरण गरियो, कडरियाले भने, रंगशाला अन्य ठाउँमा बनाउनुपर्छ । दसौं हजार विद्यार्थी पढाउनुपर्दा जग्गा विश्वविद्यालयलाई नै आवश्यक पर्छ भन्दा विकासविरोधी भनियो ।"
सैनिक अभ्यासमा संलग्नता रोक्नुपर्छ,"'सदन र सचिवालयको छानबिन होस्'कांग्रेस सांसद दिव्यमणि राजभण्डारीले सभामुखको सक्रियतामा गाडी खरिदसम्बन्धमा गठित समितिलाई संघीय संसद् सचिवालयका अरू धेरै विषयसमेत छानबिन गर्न दिनुपर्ने माग गरेका छन् । संसदीय समिति सभापतिका लागि खरिद गरिएका गाडी बिग्रेपछि त्यसको छानबिनका लागि सोमबार समिति गठन गरिएको छ । संसद सचिवालयभित्रका गतिविधि, सांसदको सेवासुविधालगायत विषयमा पनि उक्त समितिले छानबिन गरेर मार्गनिर्देश गर्नुपर्ने उनको भनाइ छ ।"
पवन चाम्लिङका १० विधायक भाजपामा,"उनीहरूलाई मंगलबार दिउँसो भाजपाका कार्यवाहक अध्यक्ष जेपी नड्डा र वरिष्ठ नेता राम माधवले भारतको राजधानी नयाँदिल्लीस्थित मुख्यालयमा आयोजित कार्यक्रममा पार्टी प्रवेश गराए । एसडीएफका वरिष्ठ विधायक दोर्जी छिरिङ लेप्चाको नेतृत्वमा उनीहरू भाजपा प्रवेश गरेका भारतीय सञ्चारमाध्यमले जनाएका छन् । सिक्किममा ३२ विधानसभा सिट छन् । गत विधानसभा चुनावमा एसडीएफले १५ र एसकेएमले १७ सिट जितेपछि एसकेएमले सरकार गठन गरेको थियो । यद्यपि एसडीएफका २ र एसकेएमका एक विधायकले दुईदुई क्षेत्रमा चुनाव जितेका कारण ३ स्थानमा उपनिर्वाचन हुन बाँकी छ । तर १० विधायक सामेल भएसँगै भाजपा सिक्किमको प्रमुख प्रतिपक्षी दल बनेको छ । भाजपा महासचिव राम माधवले भाजपाले विपक्षको रचनात्मक भूमिका निर्वाह गर्ने बताए । पार्टी प्रवेश गरेलगत्तै विधायक दोर्जी छिरिङ लेप्चाले आफूहरू समयको मागअनुसार भाजपा प्रवेश गरेको बताए । मोदी सरकारले जसरी देशलाई अघि बढाइरहेको छ त्यो देखेर सिक्किमका युवा आकर्षित हुँदै गएका छन्, उनले भने, त्यसलाई हरेर हामीले पनि समयसापेक्ष राजनीति गर्नुपर्छ । यद्यपि, उनले केन्द्रको आशीर्वाद नभएसम्म क्षेत्रीय राजनीतिक दलको औचित्य नरहने दाबी गरे ।"
'दार्जिलिङमा जीटीए बाधक,"जो चुनावमा हारे, उनीहरूले नै दार्जिलिङ समस्याको सामाधान गर्न दबाब दिइरहेका छन्, स्थायी सामाधानको बाटोको पर्खाल त जीटीए नै हो, उनले भने, त्यो पर्खाल ढाल्ने जिम्मेवारी पूरा गरियोस्, हामी हाम्रो प्रक्रिया सुरु गर्ने छौं । विष्टले केही दिनअघि भारतका केन्द्रीय गृहमन्त्री अमित शाहलाई दार्जिलिङ मुद्दाबारे ध्यानकर्षित गर्दै पत्र लेखेका थिए । शीघ्र नै केन्द्रीय गृहमन्त्रीबाट सकारात्मक जवाफ आउने अपेक्षा राखेका छौं, विष्टले भने ।"
हङकङ विमानस्थल दोस्रो दिन ठप्प,सोमबार पनि प्रदर्शनका कारण विमानस्थलले सबै उडान रद्द गरेको थियो । अधिकारीले विज्ञप्ति जारी गर्दै नियमति कार्यमा अवरोध सिर्जना भएको जनाएको थियो । प्रदर्शनका क्रममा प्रहरीले अश्रुग्यास तथा रबरका गोलीसमेत प्रहार गरेको थियो । सोमबार करिब २ सय उडान रद्द भएका थिए । १ सय २० भन्दा बढी एयरलाइन्सले उडान भर्ने विमानस्थलबाट बर्सेनि करिब ७ करोड ५० लाखले यात्रा गर्छन् । विमानस्थलबाट विश्वका २ सय २० गन्तव्यमा उडान हुँदै आएको छ ।
अस्ट्रेलियामा छुरा प्रहारका घटना बढे,प्रहरीले २१ वर्षीया एक युवतीको समेत घटना भएको स्थलनजिकै छुरा प्रहारबाट मृत्यु भएको र सो घटना आतंकित पार्ने युवकसँग सम्बन्धित भएको बताएको छ । प्रहरीले मंगलबारको घटना कुनै आतंकवादी संगठनसँग सम्बन्धित नभएको समेत बताएको सञ्चारमाध्यमहरूले जनाएका छन् । घटनामा संलग्न युवा मानसिक रोगी भएको प्रहरीको जानकारीमा रहेको समेत बताइएको छ । प्रहरीले छुरा लिएर आतंकित पार्ने युवालाई नियन्त्रणमा लिएका सर्वसाधारणहरूलाई हिरो को संज्ञा दिएको छ । प्रहरीले घटनाको अनुसन्धान भइरहेको बताएको छ । घटनाका प्रत्यक्षदर्शीहरूले अति व्यस्त सहरमा भएको यस्तो घटनाले आतंकको वातावरण सृजना भएको बताएका छन् । न्यु साउथ वेल्सका प्रहरी कमिस्नर माइकल फुलरले पक्राउ परेका व्यक्तिको क्रियाकलाप खतरनाक रहेको प्रतिक्रिया दिएका छन् । घटनामा घाइते महिलाको स्थानीय सेन्ट भिन्सेन्ट अस्पतालमा उपचार भइरहेको छ ।
बदलिँदै ट्होटे पर्व,"अचेल भने विभिन्न सामाजिक विकृति, विसंगतिदेखि राजनीति र भ्रष्टाचारविरुद्ध पनि व्यंग्य गर्दै मनाउन थालिएको छ । त्यसबाहेक हकअधिकार सुनिश्चितताको माग उठाउँदै सडकमा नाच्ने चलन पनि सुरु भयो, गुरुङले भने । उनका अनुसार यो पर्व विशेष गरी कास्की, स्याङ्जा तनहुँ र लमजुङ लगायतका जिल्लामा मनाइन्छ । पर्व मनाउनका लागि विदेशमा रहेकाहरूसमेत आउने गर्छन् ।"
तेन्जिनले कोरिन् रहस्यमय हिमाल,"प्रदर्शनीमा रहेको चौंरी र मौलिक लोक चित्रमा रंग र माटोको सुन्दर संयोजन देख्न सकिन्छ । उनका अन्य चित्रहरूमा कपडा, तैल रंग र इन्कका माध्यम प्रयोग भएका छन् । आफू अरूको मुलुकमा बसे पनि आफ्नै ठाउँको संस्कृतिलाई फैलाउने उनको उद्देश्य छ । हुम्लामा मौखिक रूपमा नै भनिने त्यहाँको लोककथालाई समेटिएर अब उनी अर्को काम गर्दै छिन् । हामीले नयाँ ढंगले प्रस्तुत नगरे लोककथा पनि हराउने छन्, उनले भनिन् ।"
आधि मा महिलाका पीडा,"उपन्यासमाथि टिप्पणी गर्दै समीक्षक लामाले महिलामाथि हुने यौनजन्य हिंसाको तस्बिर उपन्यासमा आएको दाबी गरिन् । पछिल्लो समयमा आएका मीटुलगायतका महिला हिंसाविरोधी अभियानलाई तात्त्विक निष्कर्षमा पुर्याउन आधि जस्ता उपन्यासले महत्त्वपूर्ण भूमिका खेल्छन्, उनले भनिन् । कविता, मुक्तक, गीत र कथामा थुप्रै कृति दिइसकेकी शेरचनको उपन्यास भने यो पहिलो हो । एउटी बलात्कृत महिलाको सत्य घटनामा आधारित कथा भए पनि केही काल्पनिकताको जलप लगाएर उपन्यास लेखेको उनले बताइन् । उपन्यासलाई बुक हिल पब्लिकेसनले छापेको हो ।"
दोहामा गुन्जियो नेपथ्य,"केही वर्षअघि तयार पारेको यस गीतलाई नेपथ्यले रोजगारीका निम्ति प्रबासिएका नेपाली कामदारहरूमै समर्पित गर्दै म्युजिक भिडियो तयार पारेको थियो । नेपथ्यले त्यसपछि चरी मर्यो सिसैको गोलीले, जोमसोमे बजारमा, जोगले हुन्छ भेट, लगायत गीत गाउँदा कतारको दोहास्थित नेपालीहरू गायकलाई साथ दिएर गाउँदै नाचिरहेका देखिन्थे ।"
बेइजिङकाठमाडौं उडान कात्तिकदेखि,"साउन १० मा नेपालचीन हवाई सेवा सम्झौता पुनरावलोकन गर्न बेइजिङ आएको संस्कृति, पर्यटन तथा नागरिक उड्डयन मन्त्रालयका सहसचिवसहितको प्रतिनिधिमण्डल र चिनियाँ उड्डयन प्रशासनबीच वार्ता भएको थियो । त्यसमा बेइजिङकाठमाडौं सीधा उडानका लागि चीनले सहमति जनाएको थियो । सम्झौतापछि हिमालय एयरलाइन्सले सीधा उडान गर्ने भनिएको थियो । त्यति बेला नेपाली अधिकारीहरूले आगामी अगस्टमा हिमालय एयरलाइन्सले नयाँ विमान किन्ने वा पुरानैबाट भए पनि सीधा उडान गर्न सक्ने संकेत गरेका थिए ।"
रात्रि उडानलाई छुट,"मन्त्री भट्टराईले विभिन्न कारणले हुन सक्ने उडानको ढिलाइ तथा कुनै आकस्मिक कारणले पर्न सक्ने असुविधाजस्ता विषयबारे यात्रुलाई तत्काल सूचना प्रवाह गर्ने एप बनाउन भनेका छन् । विमानस्थलले बनाएको टीआई एयरपोर्ट एप उडानको अवस्थाबारे मात्रै सूचना भएकाले यात्रुका लागि उपयोगी छैन । प्रधानमन्त्री कार्यालयका सचिव शिशिरकुमार ढुंगानासहित निरीक्षणमा पुगेका मन्त्रीले विमानस्थलबाट सञ्चालन हुने पर्यटक ट्याक्सी सरल, सहज र वैज्ञानिक बनाउन पनि निर्देशन दिएका छन् । उनले राति सञ्चालन हुने सबै ट्याक्सीलाई यात्रुको सुरक्षाका लागि ट्र्याकिङ प्रणालीमा जोड्न भनेका छन् । मन्त्रीले विमानस्थलमा रहेको भिसा वितरण प्रणालीलाई प्रभावकारी र चुस्त बनाउन निर्देशन दिएका छन् ।"
६ कारणले बढ्यो सुनको मूल्य,"नेपाली सुन बजार संकटमासुनको मूल्यमा दैनिक नयाँ रेर्कड बनेपछि बजार संकटमा परेको व्यवसायीहरू बताउँछन् । महासंघका पूर्वअध्यक्ष मणिरत्न शाक्यका अनुसार सुन खरिद गर्ने ग्राहक छैनन् । उपभोक्ताहरूले खरिदभन्दा बिक्री गरेका छन् । साना पसल पलायन हुँदै गएको अवस्था छ । घरबाट सुन खरिद गर्न आएका उपभोक्ता भाउ सुनेर फर्केका छन्, उनले भने, नयाँ सुन किन्न आउने नगन्य नै छ । चाडबाडकै मुखमा व्यापार संकटमा छ ।"
लाइसेन्स खारेजीबाट बच्यो स्मार्ट,यूटीएलले दायर गरेको मुद्दामा असार ३१ गते न्यायाधीश पुरुषोत्तम भण्डारीले यूटीएललाई पठाइएको पत्र कार्यान्वयन नगर्न अन्तरिम आदेश दिएका थिए । दूरसञ्चार ऐनको दफा २८ को उफा दफा ४ मा अनुमति पत्र खारेज गर्नुअघि सम्बन्धित अनुमति प्राप्त व्यक्तिलाई आफ्नो सफाइ पेस गर्ने मनासिब मौका दिनुपर्ने प्रावधान छ ।
कार्यान्वयनमा राष्ट्र बैंक लचिलो,"चालु आर्थिक वर्षको मौद्रिक नीतिका व्यवस्था कार्यान्वयनका लागि भन्दै राष्ट्र बैंकले गत २० गते सीईओ र सञ्चालकको उमेर हद तोकेको थियो । राष्ट्र बैंकले बैंक तथा वित्तीय संस्थाका सञ्चालक र सीईओको उमेर हद तोकेको छ । नयाँ व्यवस्थाअनुसार ६५ वर्ष कटेका व्यक्ति सीईओ बन्न नपाउने भएका छन् । कोही नियुक्त भइसकेको भए चाहिँ ६९ वर्षपछि प्रमुख कार्यकारीमा बहाल रहन नसक्ने राष्ट्र बैंकले बताएको छ । यस्तै ७० वर्ष भन्दा मुनिका व्यक्ति मात्र बैंक तथा वित्तीय संस्थामा सञ्चालक बन्न पाउने व्यवस्था राष्ट्र बैंकले गरेको छ । ७० वर्ष नाघेको व्यक्ति बैंक तथा वित्तीय संस्थाको प्रमुख कार्यकारी पदमा नियुक्त वा पुनः नियुक्त हुन योग्य हुने छैन, निर्देशनमा भनिएको छ ।"
प्राधिकरणको नाफा डेढ गुणा बढ्यो,गत वर्ष ७५७ सर्किट किमि प्रसारण लाइन निर्माण सकिएको प्राधिकरणले जनाएको छ । त्योमध्ये ५ सय ६ सर्किट किमि प्रसारण लाइन चार्ज भएको छ । गत वर्ष प्रसारण र वितरण प्रणालीतर्फ ९२० एमभीए क्षमता थप भएको प्राधिकरणको तथ्यांक छ । प्राधिकणले गत वर्ष ४० वटा नयाँ सबस्टेसन विस्तार र स्तरोन्नति गरेको थियो । लामो समयदेखि सम्पन्न हुन नसकेका ३८ वटा रुग्ण आयोजना गत वर्ष सकिएको प्राधिकरणको तथ्यांक छ । गत वर्ष पूरा भएका ६० मेगावाटको माथिल्लो त्रिशूली थ्री ए र काबेली करिडोर एक दशकभन्दा बढी समयमा सम्पन्न भएका आयोजना हुन् ।
समुदायलाई विद्यालय,"नवनिर्मित भूकम्प प्रतिरोधी विद्यालय भवनको प्रदेश ३ का उद्योग, पर्यटन, वन तथा वातावरणमन्त्री अरुण नेपालले उद्घाटन गरे । उद्घाटन समारोहका टाटा केमिकल्सका प्रमुख अपरेटिङ अफिसर सहोब राइस, सिप्रदी कम्पनिजका निर्देशक शम्भुप्रसाद दाहाल तथा टाटा सस्टेनिलिटी ग्रुपका नायब महाप्रबन्धक श्रीरंग डाभलेलगायतको उपस्थिति थियो ।"
सामुदायिक वनमा जडीबुटी,सालडाँडा धुसेनी सामुदायिक वनमा यस वर्ष ३ हेक्टर क्षेत्रफलमा करिब ५ हजार तेजपातको बिरुवा रोप्ने योजना रहेको सहायक वन अधिकृत रानाभाटले बताए । बसनखण्डी सामुदायिक वनमा यस वर्ष करिब ६ हजार ४ सय तेजपत्ताका बिरुवा रोप्ने तयारी गरिएको छ । वन कार्यालयले आफ्नै नर्सरीमा तयार गरेको बिरुवाको बजार मूल्य १० रुपैयाँ पर्ने भए पनि सामुदायिक वनलाई कार्यालयले निःशुल्क रूपमा उपलब्ध गराएको छ । पाँच वर्षपछि प्रतिफल लिन सकिने तेजपातको बजार भाउ पनि राम्रो रहेको प्रमुख बरालले बताए ।
अटो फोर्सको नयाँ उत्पादन,"काठमाडौं (कास) अटो फोर्स नेपालले दुईपांग्रे तथा चारपांग्रे सवारी साधनहरूका लागि गुणस्तरीय डकाई, एएचके ब्रान्डका ब्रेक सु र प्रो गल्फ लुब्रिकेन्ट्स नेपाली बजारमा ल्याएको छ । काठमाडौंमा आयोजित कार्यक्रममा अटो फोर्सका अध्यक्ष खिलबहादुर थापा तथा डकाई ग्रुपका सञ्चालक इन्दर पल स्वोईले संयुक्त रूपमा प्रोडक्ट लन्च गरे । यी उत्पादन नेपाली बजारमा गुणस्तरीय रूपमा उपलब्ध गराइएको अटो फोर्स नेपालले जानकारी दिएको छ ।"
भिभो 'एस वान' बजारमा,"काठमाडौं (कास) भिभो नेपालले आफ्नो नयाँ उत्पादन भिभो एस १ नेपाली बजारमा ल्याएको छ । यो स्मार्टफोनमा स्क्रिन टच आईडी, सुपर एमोलेड अल्ट्रा अल स्क्रिन, ३२ मेगापिक्सेल एआई सेल्फी क्यामरा, एआई ट्रिपल रियर क्यामरा र स्टायलिस डिजाइनलगायत विशेषता रहेको भिभोले जनाएको छ । यो स्मार्टफोन डायमन्ड ब्ल्याक र स्काई लाइन ब्लु कलर्स अप्सनमा बजारमा आएको हो । भिभो उपभोक्तामा आधारित प्रविधि ब्रान्ड भएको र यसले ग्राहकहरूको माग र आवश्यकतालाई समेटेर उत्पादन बजारमा ल्याएको भिभो नेपालका जनरल म्यानेजर मार्सले जानकारी दिएका छन् ।"
एनएमबीओम गाभिने,काठमाडौं (कास) एनएमबी बैंक र ओम डेभलपमेन्ट बैंक एक आपसमा गाभ्नेगाभिनेसम्बन्धी प्रस्ताव मंगलबार पारित भएको छ । मुलुकको समग्र बैंकिङ तथा वित्तीय प्रणालीको संवर्द्धन गरी सोप्रति सर्वसाधारणको विश्वसनीयता अभिवृद्धि गर्नका लागि एनएमबी र ओम डेभलपमेन्ट बैंक गाभ्न साधारणसभामा पेस गरेको प्रस्ताव सर्वसम्मतिले पारित भएको हो । दुवै बैंकको सम्पत्ति र दायित्वको मूल्यांकन प्रतिवेदन तथा अन्य सम्बद्ध व्यवस्थाको आधारमा निर्धारण गरिएको सेयर मूल्य अनुपात १००ः७६ रहने स्वीकृति साधारणसभाले प्रदान गरेको छ ।
राउन्ड टेबलको अध्यक्षमा केडिया,"काठमाडौं (कास) राउन्ड टेबल नेपालको अध्यक्षमा सौरभ केडिया नियुक्त भएका छन् । पोखरामा हालै सम्पन्न २० औं राष्ट्रिय महाधिवेशनले केडियालाई प्रमुखमा नियुक्त गरेको हो । उक्त सभामा राउन्ड टेबल इन्टरनेसनलका विभिन्न सदस्य राष्ट्रहरूको प्रतिनिधित्व गर्दै सहभागी आएका थिए । केडियाको कार्यसमितिमा रवि खेतान, आनन्द बहेटी उपाध्यक्ष, राहुल अग्रवाल सचिवका रूपमा चुनिएका छन् ।"
पठाओको कार लाइट सेवा,काठमाडौं (कास) पठाओ नेपालले एपमार्फत कार लाइट सेवा सञ्चालनमा ल्याएको छ । मंगलबार प्रेस सम्मेलनमार्फत पठाओले एप सूचना प्रविधिमा आधारित चारपांग्रे निजी सवारी साधन सञ्चालनमा ल्याएको जनाएको हो । पठाओको उपत्यकाभित्र करिब ५ लाख सेवाग्राही रहेको र हालसम्म ६ सय ट्याक्सी पठाओमा आबद्ध भएको जानकारी दियो । पठाओको कार लाइटको भाडा दर भने सरकारले तोकेको प्रतिकिलोमिटर ३९ रुपैयाँ नै रहने जनाएको छ ।
ग्लोबल अनलाइनमार्फत,काठमाडौं (कास) ग्लोबल आईएमई बैंकले ग्राहकको सहज पहुँच र सुविधालाई ध्यानमा राखी क्रेडिट कार्डको दरखास्त फारम अनलाइन प्रणालीमार्फत भर्न सक्ने व्यवस्था मिलाएको छ । यस्तै ग्राहकहरूले आफ्नो क्रेडिट लिमिट बुझ्न र कार्ड कसरी पाउने भन्ने जानकारी अत्याधुनिक प्रविधियुक्त अनलाइन प्रणालीको माध्यमबाट पाउन सक्नेछन् ।
एनआईसीमर्सी सम्झौता,काठमाडौं (कास) एनआईसी एसिया बैंक र बुटवलस्थित मर्सी सिटी हस्पिटलका बीच उपचार छुटसम्बन्धी सम्झौता भएको छ । हस्पिटलका विभिन्न सेवा सुविधाहरूमा १० प्रतिशतसम्मको छुट प्रदान गर्ने सम्झौता भएको हो । उक्त सम्झौतापत्रमा बैंकका तर्फबाट प्रदेश ५ का प्रादेशिक कार्यालय प्रमुख तिलकसुन्दर कार्की र मर्सी सिटी हस्पिटलका तर्फबाट प्रबन्ध निर्देशक गोपालप्रसाद श्रेष्ठले हस्ताक्षर गरेका थिए ।
सरकारी दाना किन्दैनन् सहकारी,"कारखानाले गत आर्थिक वर्ष ०७५७६ मा २१ लाख ४ हजार ८ सय २५ केजी दाना उत्पादन र बिक्री गरेको थियो । कारखानाबाट उत्पादन भएको दानामध्ये मकवानपुरमा २५ प्रतिशत अर्थात् ५० हजार ८ सय ५० केजी मात्र खपत भएको छ । मकवानपुरमा खपत भएको दाना खुद्रामा बिक्री हो । जिल्लाका सहकारीहरूले किसानलाई नै लक्षित गरेर उद्योगबाट दाना लगेर बिक्री गरेका छैनन्, प्रमुख काफ्लेले भने, हामीले नाफाका लागि उद्योग सञ्चालन गरेका होइनौं । किसानलाई सेवा सुविधा दिन सरकारले उद्योग सञ्चालनमा ल्याएका हो । त्यसकारण प्रचारप्रसार र कमिसन दिँदैनौं । जसले गर्दा हाम्रो उत्पादन बिक्री गर्न गाह्रो भइरहको छ ।"
अब खेतमै माटो परीक्षण,"किसानलाई तत्कालै परीक्षण रिपोर्ट दिन सक्ने यस प्रयोगशालाभित्र एसी र इन्भर्टरसमेत छ । उपकरणको तापक्रमले प्रयोगशालाभित्र निकै गर्मी हुने हुनाले एसी र इन्भर्टर पनि राखिएको हो, विज्ञ भुजेलले भने । योबाहेक प्रदेश सरकारले सुनसरीको धरानस्थित अमरहाट कृषि बजारमा दसैं अगाडिसम्म २५ लाख रुपैयाँको लागतमा विषादी अवशेष द्रुत विश्लेषण प्रयोगशालासमेत सञ्चालन गर्ने तयारी गरेको छ । साथै चैतसम्म प्रदेश १ कै भूमि व्यवस्था, कृषि तथा सहकारी मन्त्रालयअन्तर्गतको बाली संरक्षण प्रयोगशालाको मातहतमा १ करोड ८६ लाख लागतमा घिउ र तेललगायतको खाद्य पदार्थको गहन एवं जटिल परीक्षण गर्न सक्ने प्रयोगशाला ग्यास क्रोमाटोग्राफी स्थापना हुने भएको छ ।"
झार मार्न विषादी,सरकारी निकाय भरतपुरको कृषि ज्ञान केन्द्रका बाली संरक्षण अधिकृत पूर्णिमा क्षेत्री ज्यामी नपाइने समस्या बढदै गएको हुँदा झारनाशक प्रयोग गर्ने प्रवृत्ति उच्च हुँदै गएको बताउँछिन् । झारनाशकमा पनि माटोलाई नराम्रो बनाउने र सूक्ष्म जीवाणुलाई असर गर्ने अवगुणहरू रहने क्षेत्रीले बताइन् ।
चर्को ब्याज असुलीको मारमा व्यवसायी,"राजापुर उद्योग वाणिज्य संघ बर्दियाका अध्यक्ष कृष्ण रेग्मीले वाणिज्य तथा विकास बैंकले सुरुमा सस्तो ब्याजमा ऋण दिने आश्वासन दिने तर पछि बढाउँदै लगेको आरोप लगाए । उनले एक प्रतिशत ब्याज बढे पनि व्यवसायीले ठूलो आर्थिक भार खेप्नुपरेको सुनाए । सस्तो ब्याज भन्दै ऋण लिइयो । हाल आएर १७ प्रतिशतसम्म ब्याज असुली भइरहेको छ, उनले भने, सरकारले तत्काल नियन्त्रणको प्रयास थाल्नुपर्छ । विकास बैंकले ब्याज बढाएको भन्दै व्यवसायीले आन्दोलन गर्ने चेतावनी दिएका छन् । नेपाल राष्ट्र बैंक क्षेत्रीय कार्यालय नेपालगन्जका प्रमुख मुक्तिनाथ सापकोटाले बैंक तथा वित्तीय संस्थाको ब्याजमा हस्तक्षेप गर्न नमिल्ने बताए । उनले बजारको अवस्था हेरेर ब्याज तलमाथि हुने गरेको जनाए । बैंकबीच प्रतिस्पर्धा भएकाले ब्याजदर सस्तो हुनुपर्ने उनको भनाइ छ ।"
६ अर्ब फ्रिज,"यस्तै कृषि ज्ञान केन्द्रको पनि दुई करोड रकम फ्रिज गएको छ । समयमै कार्यालय स्थापना र बजेट आएको भए त्यसरी बजेट फ्रिज जाँदैनथ्यो, केन्द्रका प्रमुख केशव खनालले भने । प्रादेशिक कार्यालय स्थापना गर्ने र विनियोजित बजेटको अख्तियारी ढिलो आउँदा बजेट फ्रिज भएको उनको दाबी छ । त्यति मात्र नभई खर्च गर्ने कार्यविधिमा समेत अस्पष्टता छ । पुँजीगत हुनुपर्नेमा चालु र चालुमा पुँजीगत खर्च गर्नु भनेर आएपछि अन्योल देखिएको थियो । कतिपय बजेट संघ र प्रदेशले कसले हेर्ने भन्नेमै अन्योल हुँदा बजेट फ्रिज भएको कार्यालय प्रमुखहरूले गुनासो गरे । डिभिजन सडक कार्यालय, गल्छीत्रिशूली सडक आयोजना, प्रादेशिक सडक डिभिजन, जलस्रोत तथा सिँचाइ विकास डिभिजन कार्यालयको पनि बजेट फ्रिज गएको छ । सहरी विकास तथा भवन डिभिजन कार्यालय, प्रादेशिक सडक, जलस्रोत तथा सिँचाइ विकास डिभिजन र पूर्वाधार विकास कार्यालयको अवस्था पनि त्यस्तै छ । प्रादेशिक कार्यालय स्थापनामा ढिलाइ, अख्तियारी ढिलो र कर्मचारी समायोजनले समेत बजेट खर्च नभएको कोष तथा लेखा नियन्त्रक कार्यालयका सूचना अधिकारी एवं कोष नियन्त्रक परशुराम नेपालले बताए ।"
भैरहवा हुँदै मोटरसाइकल आयात बढ्यो,"अघिल्लो वर्ष ८ अर्ब ४९ करोड रुपैयाँ मूल्यका मोटरसाइकल र स्कुटर आयात भएका थिए । पछिल्लो समय हिरो, होन्डा, टीभीएस, बजाजलगायत कम्पनीका दुईपांग्रे सवारी साधनको भण्डारणसमेत यसै क्षेत्रमा हुने गरेको छ । कार, जिप, भ्यान, ट्रक, मिनी ट्रक र बसको भण्डारण पनि भैरहवा र आसपासमा धेरै हुने गरेको छ ।"
औद्योगिक पार्कबारे सरोकारवाला अनभिज्ञ,देवेन्द्र र अर्जुन
कीर्तिमानमा सुधार,प्रतियोगिताको उद्घाटन गर्दै राष्ट्रिय खेलकुद परिषद्का सदस्य सचिव रमेश सिलवालले एउटा दिग्गज खेलाडीको स्मृतिमा आयोजित यस प्रतियोगितालाई आगामी वर्षदेखि रातो किताबमा पार्न पहल गर्न पहल गरिने बताए ।
तारा खेलमा दाना विजयी,वारागुङ मुक्तिक्षेत्र गाउँपालिका र जनप्रिय युवा क्लबले संयुक्त रुपमा यार्तुङ महोत्सव आयोजना गरेका हुन् । हिमाली भेगमा खेलिने प्राचिन तारा खेल महोत्सवको आकर्षणको रूपमा रहेको थियो । महोत्सवमा सेभेनएसाइङ फुटबलसमेत भएको छ । प्रतियोगितामा मुस्ताङको जनशक्ति युवा क्लब ठिनी पहिलो भएको छ । फाइनलमा नर्सिङ युवा क्लब छुसाङलाई २० ले पराजित गर्दै ठिनीले सफलता पायो । ठिनीका लागि अमृत थकाली र पासाङ शेर्पाले ११ गोल गरे । प्रतियोगितामा विजेताले ५० हजार र उपविजेताले २५ हजार रुपैयाँ प्राप्त गरेको जनप्रिय युवा क्लबका सचिव छिरिङ नोर्बुले बताए । सोमबार सुरु महोत्सव बिहीबारसम्म चल्नेछ ।
संगम एकेडेमीलाई सहयोग,"२०६८ मा क्षेत्रीय च्याम्पियन बन्दै ए डिभिजन फुटबल प्रतियोगितामा सहभागिता जनाइसकेको क्लब हो संगम । नेपालको ए डिभिजनमा खेल्ने कास्कीको एकमात्र क्लब यही हो । अब खेलाडी उत्पादन गर्दा राम्रो हुने भएकाले एकेडेमी सञ्चालन गरेका हौं, क्लबका पूर्व अध्यक्ष तथा एकेडेमीका संयोजक शिव गुरुङ भन्छन् । एकेडेमीमा प्रशिक्षण लिनेमध्ये ३० मध्ये ३ बालिका छ ।"
नेपालको खेल क्यानबेरामा हुने,"विश्वकप २०२२ छनोटका लागि नेपालले अस्ट्रेलिया, जोर्डन, कुवेत र चाइनिज ताइपेईसँग प्रतिस्पर्धा गर्दै छ । नेपालले पहिलो खेल सेप्टेम्बर ५ मा कुवेतसँग उसकै मैदानमा खेल्नेछ ।"
महिला टिमले किर्गिस्तानमा खेल्ने,प्रतियोगिता राउन्ड रोबिनको आधारमा हुनेछ । त्यसमा शीर्ष दुई स्थानमा रहने टिमले उपाधिका लागि फाइनलमा प्रतिस्पर्धा गर्नेछन् । पुछारका दुई टिमले तेस्रो स्थानका लागि खेल्ने एन्फाले जनाएको छ । १३ औं साग मंसिर १५ देखि २४ सम्म काठमाडौं उपत्यका र पोखरामा हुनेछ । त्यसका लागि महिला फुटबल टोलीले एक महिनायता नियमित प्रशिक्षण गरिरहेको छ । नेपाली टिम सागको पछिल्ला दुवै संस्करणको रजत पदक विजेता हो ।
भलिबलको तयारी पूरा,"प्रतियोगितामा आयोजक नेपालसहित बंगलादेश, माल्दिभ्स, अफगानिस्तान, किर्गिस्तान, तुर्कमेनिस्तान र उज्वेकिस्तानले प्रतिस्पर्धा गर्नेछन् । अफगानी टिम मंगलबारै काठमाडौं आइसकेको छ । उसले प्रतियोगिताको तयारीमा बुधबार नेपाली राष्ट्रिय टिमविरुद्ध मैत्रीपूर्ण खेलमा प्रतिस्पर्धा गर्दै छ । प्रतियोगितामा सहभागी हुने अरु ५ टिम शनिबारसम्म आइसक्ने महासचिव चन्दले बताए । प्राविधिक कमिटीको आगमनसँगै सात टिमलाई दुई समूहमा विभाजन गरी खेलतालिका सार्वजनिक गर्ने पनि संघले जनाएको छ ।"
हाम्रो पूर्वाञ्चल गोल्डकप असोजमा,"जिल्ला फुटबल संघ झापाका महासचिव शेरबहादुर बस्नेतले एन्फाको नीति नियमअनुसार नै गोल्डकप आयोजना गर्न लागेको बताए । झापामा बर्षेनि विभिन्न गोल्डकपहरू भइरहेका छन् । त्यसमध्ये केही गोल्डकप मुलुकभित्र प्रतिष्ठा कमाउन सफल छन् उनले भने, यही सिलसिलामा हाम्रो पूर्वाञ्चल गोल्डकपले पनि जिल्लाको फुटबल विकासमा महत्त्वपूर्ण सहयोग गर्नेमा हामी विश्वस्त छौं । फुटबलको नामबाट झापा जिल्लाले कमाएको प्रतिष्ठालाई ख्यालमा राखेर गोल्डकपको तयारीमा लागेको आयोजक क्लबको दाबी छ ।"
चेल्सीविरुद्ध लिभरपुल बलियो,चेल्सीले युरोपा लिगको फाइनलमा आर्सनललाई हराएर सुपर कपमा स्थान पाएको हो । तर चेल्सीको टिममा त्यसयता धेरै परिवर्तन भइसकेको छ । प्रशिक्षक माउरिसियो सारी र स्टार खेलाडी इडेन हाजार्डले छाडिसकेका छन् । क्लबका लिजेन्ड लाम्पार्डले दोस्रो डिभिजनको डर्बीमा एक सिजनमात्र व्यवस्थापकीय भूमिका निर्वाह गरेर पनि स्टामफोर्डको ब्रिजको टिम सम्हालेका छन् । उनले लन्डन क्ल्बसँगको औपचारिक दोस्रो खेलमै ट्रफी जित्न चाहेका छन् ।
काठमाडौं क्रिकेटमा पाण्डे,"काठमाडौंको नयाँ कार्यसमितिसँगै ३९ जिल्लाको निर्वाचन सकिएको छ । यसअघि नै प्रदेश १, ५ र ७ को निर्वाचन सम्पन्न भइसकेको छ । भदौ १५ सम्म जिल्ला र प्रदेशको निर्वाचन सकिसक्न स्वतन्त्र समितिले समयसीमा तोकेको थियो । भदौ अन्तिम साता वा असोज पहिलो साता क्यानको निर्वाचन हुने सम्भावना छ ।"

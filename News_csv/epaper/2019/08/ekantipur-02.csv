शीर्षक,विवरण
बालुवाटार जग्गा किनबेचमा न्यायाधीश रेग्मी पनि,"अख्तियार स्रोतका अनुसार जग्गा खरिदबिक्री गर्दा रेग्मीको कारोबारमा हालसम्म कानुनी त्रुटि फेला नपरे पनि भूमाफिया किटान भएका व्यक्तिहरू र उनको कारोबारमा समानता देखिएको छ । अरू केही नहोला तर जुन दिन उहाँ (रेग्मी) ले जग्गा किन्नुहुन्छ, बालुवाटार जग्गा प्रकरणका प्रमुख योजनाकारले त्यही दिन अरू धेरै कारोबार गरेको देखिन्छ, अख्तियार स्रोतले भन्यो, यो संयोगमात्रै होइन । उहाँले जग्गा बेचेकै दिन अरूले पनि बेचेका छन् । किन्नेहरूबीच पनि यस्तै समानता भेटिन्छ । जग्गा कारोबारमा संलग्न व्यक्तिहरूको सञ्जाल र अन्तरसम्बन्धबारे अनुसन्धान भइरहेको भन्दै अख्तियार स्रोतले थप कैफियत भेटिए अनुसन्धानको दायरा अझै फराकिलो हुने जनाएको छ ।"
"फी बाँकी थियो, जग्गा लिएर बेचेको हुँ","२०६० सालदेखि २०६४६५ सम्म म भाटभटेनी डिपार्टमेन्ट स्टोरमा कानुनी सल्लाहकार थिएँ । त्यस्तो लिखित रुपमा त थिएन तर मीनबहादुर गुरूङ खोटाङकै हुन् । मेरो गाउँले पनि भए । म भर्खरै क्यानडाबाट एलएलएम गरेर आएको थिएँ । त्यसबेला मैले केही कानुनी सहयोग गरेको हो । त्योदेखि बाहेक अरु केही होइन । त्यो बेला कानुनी पाटो हेर्दा आफ्नो फी को पनि कुरा थियो । अलिअलि पैसा लिनु थियो । सँगै भएका बेला उनीसँगै धेरै मान्छेले जग्गा लिएको हुनाले मैले पनि लिएँ । पछि त्यहाँ बाटो छैन, के छैन, त्यो राखेर पो के गर्ने भन्ने भएपछि एकदुई वर्षमै बिक्री भइहाल्यो । जति टुक्रा थियो, त्यति नै बिक्री गरेको हो । पछि उनले नै टुक्रा गरेर बेचेका हुन् । त्यतिबेला जग्गाको पृष्ठभूमि केही थाहा थिएन । मीनबहादुर व्यापारिक पृष्ठभूमिको मान्छे भएकाले नाफा होला भनेर लगानी गरेको हो ।"
संघीय सरकारविरुद्ध प्रदेश २ को रिट,"संघीय सरकारको निर्णय खारेजीका माग गर्दै वन मन्त्रालयका तर्फबाट कर्मचारी बेचन महतोले दायर गरेको रिटमा शुक्रबार प्रदेश सरकारका तर्फबाट मुख्य न्यायाधिवक्ता दीपेन्द्र झाले बहस गर्नेछन् । रिटको फाइल र पत्र मैले पाइसकेको छु, झाले कान्तिपुरसँग भने, संघीय सरकारले प्रदेशसित वन परियोजना खोसेर कम्पनीमातहत लानु गलत हो । वन ऐनमा कम्पनी गठन गर्ने प्रावधान नरहेको झाको दाबी छ । प्रदेश २ का वनमन्त्री रामनरेश रायले सागरनाथ वन परियोजनालाई वन निगमअन्तर्गत राख्ने संघीय सरकारको निर्णय हस्तक्षेपकारी भएको बताएका छन् । संघीय सरकारको निर्णय प्रदेशको अधिकार क्षेत्रमा हस्तक्षेप र असंवैधानिक हो, उनले भने, त्यसैले अधिकारका लागि न्यायालय जानुपरेको हो । मन्त्री रायले सागरनाथ वन परियोजनाको व्यवस्थापन र वृक्षरोपणमा आर्थिक वर्ष २०७५०७६ मा १ करोड रुपैयाँ खर्च गरेको र चालु आर्थिक वर्षमा परियोजनालाई १ करोड रुपैयाँ बजेट छुट्याइएको जानकारी दिए । संघीय सरकारको निर्णयबाट आक्रोशित प्रदेश मन्त्रिपरिषद् बैठकले संवैधानिक र कानुनी उपचार खोज्ने निर्णय गरेपछि सर्वोच्च अदालतमा रिट दायर गरिएको हो ।"
भारतबाट तलब बुझ्छन् कोसी र गण्डकका कर्मचारी,"सिँचाइ विभागका अनुसार गण्डक योजनाका कारण अहिलेसम्म ३ हजार ९ सय ६३ बिघा जमिन डुबानमा र ५ सय ६३ बिघा कटानमा परेको पछिल्लो तथ्यांक छ । यसका लागि २ अर्ब ९३ करोड रुपैयाँ क्षतिपूर्ति गण्डकबाट माग भएको छ । नेपाल गण्डक पश्चिम नहर रेखदेखका प्रबन्धक टीका बरालका अनुसार गण्डक सम्झौतामा यो परियोजनापछि नवलपुर, त्रिवेणी, सुस्ता, प्रतापपुर, पालिनन्दन, सरावलसहितका ४० हजार एकड जमिनमा सिँचाइ सुविधा उपलब्ध गराइने उल्लेख छ । यसमध्ये २५ हजार एकड जमिनमा मात्रै सिँचाइ हुन सकेको छ, त्यसमा पनि सिँचाइ सहज स्थिति ३५ प्रतिशत जति भूभागमा मात्रै होला, बरालले भने, बाँकी १५ हजार एकड जमिनमा पनि सिचाइ प्रबन्ध गर्न नयाँ सर्वेक्षण (डीपीआर) भइसकेको अवस्था छ, अबको ५ वर्षभित्र यो योजना पूरा होला कि भन्ने लागेको छ । गण्डक नहर चलेको स्थानमा पनि नहर सिँचाइको साटो आफैं टयुबवेलबाट जमिन सिँचाइ गर्ने पद्धति कायमै रहेकाले यकिन तथ्यांक आउन मुस्किल भएको उनले बताए ।"
चन्द समूहद्वारा एनसेल टावरमा आक्रमण,"यसअघि पनि चन्द समूहले शृंखलाबद्ध रूपमा एनसेल टावरमा आक्रमण गरेको थियो । फागुन १९ मा ललितपुरको नक्खुस्थित एनसेल कार्यालयबाहिर गराएको विस्फोटमा एक जनाको मृत्यु भएको थियो भने अन्य तीन जना घाइते भएका थिए । चन्द समूहले एनसेलमाथि किन टार्गेट गरिरहेको छ त ? नेपाल प्रहरीका प्रवक्ता डीआईजी विश्वराज पोखरेलले उनीहरूले सजिलो र सुरक्षित टार्गेट खोजिरहेको बताए । उनले भने, प्रहरीको पहुँचभन्दा टाढा रहेका टावरमा सामान्य आगजनी गरेर उपस्थिति देखाउन खोजेको देखिन्छ । चन्द समूहको गतिविधि नियालिरहेका प्रहरीका उच्च अधिकारीमा भने कर छली प्रकरणमा मुछिएको एनसेलमाथि आक्रमण गर्दा जनस्तरको समर्थन पाउन सकिने र सञ्चारमाध्यमको ध्यान तान्न सकिने चन्द समूहको नीति रहेको बुझाइ छ । सरकारले प्रतिबन्ध लगाएपछिको समयमा चन्द समूहको शृंखलाबद्ध टार्गेट एनसेलमा देखिन्छ । प्रहरी प्रधान कार्यालयका अनुसार प्रतिबन्धपछिका दिनमा प्रहरीले चन्द समूहमा आबद्ध ६ सय ३४ जनालाई पक्राउ गरिसकेको छ ।"
मंसिर १४ मा उपनिर्वाचन सिफारिस,"निर्वाचित जनप्रतिनिधिको निधन भएका कारण प्रतिनिधिसभातर्फ कास्की२, प्रदेशसभातर्फ बागलुङ २ (२), भक्तपुर १ (१) र दाङको ३ (२) निर्वाचन क्षेत्र रिक्त छन् । स्थानीय तहतर्फ धरान उपमहानगरको मेयर, महोत्तरी पिपरा, संखुवासभाको मकालु र पाँचथरको फाल्गुनन्द गाउँपालिकाका अध्यक्ष पद रिक्त छन् । हुम्लाको खार्पुनाथ गाउँपालिकाको उपाध्यक्ष पद रिक्त छ । प्रतिनिधिसभा सदस्य कास्कीका रवीन्द्र अधिकारी, प्रदेशसभा सदस्यहरू बागलुङका टेकबहादुर घर्तीमगर, भक्तपुरका हरिशरण लामिछाने र दाङका उत्तरकुमार ओलीको निधन भएको छ । त्यस्तै, धरान उपमहानगर प्रमुख तारा सुब्बा, महोत्तरी पिपरा गाउँपालिका अध्यक्ष विनोद चौधरी, संखुवासभा मकालु गाउँपालिका अध्यक्ष खड्गबहादुर कटुवाल, पाँचथर फाल्गुनन्द गाउँपालिका अध्यक्ष अमरकुमार नेम्वाङ र हुम्लाको खार्पुनाथका उपाध्यक्ष सिन्धु हमाल शाहीको निधनपछि ती स्थान रिक्त छन् ।"
अदालतबाटै नक्कली वारेसनामा,"यो विवादमा न्यायपरिषद् सचिवालयमा समेत उजुरी परेको छ । २०७५ साउन ३ गते अधिकृत वारेसनामाको लिखत तयार गरी साउन १८ गते जिल्ला न्यायाधीश न्यौपानेले १६७ नम्बरको प्रमाणपत्र प्रमाणीकरण गरिदिएको उजुरीमा उल्लेख छ । उजुरी परेपछि न्यायपरिषदले जफत गरेको ढड्डामा समेत फोटो र ल्याप्चे भेटिएको थिएन । २०७५ भदौ ५ गते दर्ता भएको उजुरीमा भनिएको थियो, स्वयं व्यक्ति नै उपस्थित नभई अधिकृत वारेसनामा प्रमाणित भएको हुँदा पदीय आचरणभन्दा बाहिर गई कानुनविपरीत अधिकृत वारेसनामा प्रमाणित गरिदिने जिल्ला न्यायाधीशलाई आवश्यक छानबिन गरी कारबाही गरिपाऊँ ।"
संसद् थप ३ दिन स्थगित,"उक्त प्रस्तावलाई कांग्रेस संसदीय दलका उपनेता विजयकुमार गच्छदारले अस्वीकार गरे । उनले अहिले नै सदन चल्दा आफूहरू विरोधमा जाने भन्दै छलफलका लागि थप समय मागेका थिए । त्यसपछि सभामुख महराले तीन दिन समय राखेर सदन स्थगित भएको जानकारी बैठकलाई दिएका थिए । सर्वदलीय छलफलमा सत्तापक्षबाट उपप्रधानमन्त्री उपेन्द्र यादव, नेकपा संसदीय दलका उपनेता नेम्वाङ, प्रमुख सचेतक देव गुरुङ, समाजवादी पार्टीका अध्यक्ष बाबुराम भट्टराईलगायत उपस्थित थिए । यसैगरी प्रतिपक्षतर्फ कांग्रेस संसदीय दलका उपनेता विजयकुमार गच्छदार, मुख्य सचेतक बालकृष्ण खाँण, सचेतक पुष्पा भुसाल, सांसद मीनेन्द्र रिजाललगायत थिए ।"
स्वास्थ्य बिमाप्रति बढ्यो आकर्षण,"मकवानपुरका सबै बासिन्दाको स्वास्थ्य बिमाप्रति आकर्षण बढ्दो छ । जिल्लामा स्वास्थ्य बिमा गर्नेको संख्या बढेको छ । आर्थिक अवस्था कमजोर भएका नागरिकलाई स्वास्थ्य संघसंस्थाको पहुँचमा पुर्याउने उद्देश्यले सरकारले ल्याएको बिमाप्रति आर्थिक रूपमा कमजोर र विपन्न समुदाय एवं व्यक्तिको आकर्षण बढनुको साथै स्थानीय तहको पनि ध्यान खिच्न सफल भएको छ । स्थानीय तहले आफ्नो क्षेत्रमा भएका विपन्न समुदाय र व्यक्तिको बिमा गर्न थालेका छन् । गाउँपालिकाले व्यक्तिव्यक्तिलाई उपचार खर्च दिन सम्भव हुँदैन, अध्यक्ष लामाले भने, आर्थिक रूपमा अत्यन्त विपन्न समुदायलाई बिमा गरिदिएपछि सामान्य रोगको उपचारको समस्या हल हुने र उनीहरूलाई स्वास्थ्य संस्थामा आउने बानी पर्ने छ । बिमाप्रति मकवानपुरका बासिन्दाको आकर्षण बढेको स्वास्थ्य बिमा बोर्ड मकवानपुरले जनाएको छ । मकवानपुरमा हालसम्म ८४ हजार ५ सय ३ जनाले बिमा गराएको बिमा बोर्डका दर्ता अधिकारी नरबहादुर खड्काले बताए । बिमा गराउनेमध्ये ४० हजार ८ सय ३४ पुरुष छन् भने ४३ हजार ६ सय ७० महिला रहेको तथ्यांकले देखाएको छ । सरकारले बिमा गर्नेलाई सेवा बढाएसँगै यसप्रति आकर्षण बढेको हो । सरकारले ५० हजारबाट १ लाख रुपैयाँ बराबरको सुविधा पाउने व्यवस्था गरेसँगै बिमा गर्नेको संख्या बढेको खड्काले बताए । सुरुमा पाँच जनासम्मको परिवारलाई २ हजार ५ सयमा हुने बिमाका लागि अब भने ३ हजार ५ सय तिर्नुपर्ने छ । अहिले अपांगहरूको बिमा गर्दा परिवारको नै शतप्रतिशत छुटमा बिमा हुन्छ भने, सत्तरी वर्षभन्दा माथिका ज्येष्ठ नागरिक, एचआईभी संक्रमितका लागि १ लाख बराबरको बिमा शतप्रतिशत छुटमा हुन्छ । यसैगरी महिला स्वयंसेविकाका लागि ५० प्रतिशत छुट गरिएको छ । स्वास्थ्य बिमा गराएकाले तोकिएको स्वास्थ्य संस्थामा उपचार सम्भव नभएमा रिफरको सुविधा पनि उपलब्ध गराइएको छ ।"
१२ वर्षपछि खोलामा पानी,"धानको बीउ ब्याडमै हुर्कियो, खोलामा थोपो पानी छैन, सुवेदी भन्छन् सानीमदौ क्षेत्रका माझकुलो, तल्लोकुलो, उपल्लोकुलो, नागथान कुलो, चालिसेकुलो चलेका छैनन् । रणजोरको शिर घ्याप्चेमा पानी नपरेकाले यो वर्ष किसानले पुर्पुरोमा हात राखेका हुन्, उनले भने । कृषि ज्ञान केन्द्र रामेछापका अधिकृत पुरुषोत्तम रौनियारका अनुसार जिल्लामा हालसम्म करिब ७६ प्रतिशत खेतमा रोपाइँ भएको छ । उत्तरी रामेछापका अधिकांश क्षेत्रमा रोपाइँ भए पनि दक्षिणी क्षेत्र सुक्खा बसेको छ । जिल्लाको उत्तरी क्षेत्रमा तुलनात्मक रूपमा बढी वर्षा हुने गर्छ ।"
प्रदेश सञ्चार रजिस्ट्रारबाट 'प्रेस कार्ड',"काठमाडौं (कास) प्रदेश ३ को आन्तरिक मामिला तथा कानुन मन्त्रालयअन्तर्गतको सञ्चार रजिस्ट्रार कार्यालयले बिहीबारदेखि संघीय राजधानीबाट पत्रकार परिचयपत्र वितरण सुरु गरेको छ । राजधानीको तीनकुनेमा शाखा उद्घाटन गर्दै कार्यालयले १३ पत्रकारलाई स्वतन्त्र परिचयपत्र वितरण गरेको हो । प्रदेशका आन्तरिक मामिला तथा कानुनमन्त्री शालिकराम जमकट्टेलले शाखा कार्यालय उद्घाटनका अवसरमा पत्रकारको सुविधालाई ध्यान दिँदै काठमाडौंबाट वितरण सुरु गरिएको बताए । प्रदेशअन्तर्गत राजधानीमा ठूलो संख्यामा पत्रकार कार्यरत भएकाले सेवा विस्तार गरिएको हो, उनले भने । मन्त्री जमकट्टेलले अनलाइन फारम भर्दा अपलोड गरिएका सामग्रीको गोप्यता भंग हुन नदिन सुरक्षा व्यवस्था मिलाइने जानकारी दिए । सञ्चार रजिस्ट्रार रेवती सापकोटाले घरमै बसेर अनलाइन फारम भरी पत्रकार परिचयपत्र लिन सकिने गरी वेबसाइट प्रणाली विकास गरिएको जानकारी दिए । प्रेस कार्डका लागि फारम भएपछि कार्यालयका तर्फबाट कागजात पुगे, नपुगेको सम्बन्धित व्यक्तिसँग संवाद हुने छ, उनले भने, सबै प्रक्रिया पूरा भएपछि कार्ड सम्बन्धित जिल्ला वा क्षेत्रमा पठाउने व्यवस्था मिलाइने छ । सूचना प्रविधि विभागका महानिर्देशक लक्ष्मी यादवले कुनै पनि प्रयोजनका लागि वेबसाइटमा राखिने व्यक्तिगत विवरण गोप्य राख्न सुरक्षा व्यवस्था अपनाउनुपर्ने बताए । सञ्चार रजिस्ट्रारको मुख्य कार्यालय भने प्रदेश राजधानी हेटौंडामा छ ।"
घूससहित ट्राफिक पक्राउ,"काभ्रे (कास) टिपरबाट घूस लिँदालिँदै ५ ट्राफिक प्रहरी पक्राउ परेका छन् । अख्तियार दुरुपयोग अनुसन्धान आयोगको टोलीले विभिन्न चेक पोस्टमा कार्यरत प्रहरीले प्रतिटिपर २ हजार घूस लिंँदै गर्दा पक्राउ गरेको हो । ट्राफिक प्रहरीले प्रतिटिपर मासिक २ हजार उठाउँदै आएका छन् । बीपी र अरनिको राजमार्ग हुँदै दैनिक १९ सय टिपर गुड्छन् । मण्डनदेउपुर नगरपालिकास्थित हिगुवापाटी प्रहरी चौकीमा कार्यरत ट्राफिक प्रहरी जवान तेजप्रसाद भट्टराई, ट्राफिक प्रहरी कार्यालय बनेपाको पोस्टमा कार्यरत सिपाही हरिप्रसाद बानियाँ र हवल्दार रामहरि मानन्धर चालकसँग घूस लिँदै गर्दा पक्राउ परेका हुन् । पाँचखालमा कार्यरत प्रहरी हवल्दार भक्तबहादुर हायु र जवान ज्ञानबहादुर लाम्गाडेलाई पनि अरनिको राजमार्गको केराघारीबाट पक्राउ परेका छन् । पक्राउ परेका ती स्थानमा टिपरले मासिक रकम बुझाउँदै आएका थिए । उजुरीका आधारमा अख्तियारको टोलीले बिहीबार अपरेसन गरेको थियो । ओभरलोड, पानी चुहाउने नियन्त्रणको नाममा चेकिङमा कडाइ गरेको देखाउँदै ट्राफिकले रकम असुल्दै आएको हो । तल्लो तहका कर्मचारीबाट मासिक रूपमा संकलित रकम प्रहरीका उच्च अधिकारीसम्म पुग्ने भएकाले यातायात व्यवसायीका अगाडि प्रहरी निरीह रहने प्रहरी नै स्विकार्दै आएका छन् ।"
पहिरोले बस्ती विस्थापित,दोलखा (कास) पहिरोले दोलखाको गौरीशंकर र शैलुङ गाउँपालिकामा क्षति पुर्याएको छ । पहिरोग्रस्त कतिपय क्षेत्रमा बस्ती नै सार्नुपर्ने भएको छ । गौरीशंकर गाउँपालिका चंखुका पहिरोपीडित विद्यालय र व्यक्तिका घरमा आश्रय लिइरहेका छन् । अविरल वर्षापछि आएको पहिरोका कारण ३२ परिवार विस्थापित भएको अध्यक्ष स्वयंबहादुर खड्काले बताए । पहिरोले वडा ६ र ७ मा बढी क्षति पुर्याएको छ । ती वडाका १ सय ४० व्यक्ति पहिरोको थप खतराबाट बँच्न विद्यालय र व्यक्तिको घरमा आश्रय लिन बाध्य भएका हुन् । अध्यक्ष खड्काका अनुसार क्षतिको अवस्था हेर्दा बस्ती नै स्थानान्तरण गर्नुपर्ने देखिएको छ । पठनपाठनमा बाधा पर्ने भएपछि वडा ६ दोर्जे र वडा ७ गोमाटारका ४० पीडित परिवारलाई स्कुलबाट अन्यत्र सार्न आवश्यक रहेको गाउँपालिकाले जानकारी दिएको छ ।
नारायणहिटीका आखेटोपहार छुट्याइँदै,"नारायणहिटी दरबार संग्रहालयका प्रमुख अद्वैतप्रकाश श्रेष्ठले आखेटोपहारको संरक्षण गरेपछि हानुमानढोका र ग्यालरी बैठकमा जाने तयारी गरिएको बताए । छुट्याएर चिप्स लगाइएका आखेटोपहार अहिले दरबार संग्रहालयको स्टोरमा राखेका छौं, श्रेष्ठले भने, यसपछि हनुमानढोका र ग्यालरी बैठकमा जान्छौं । व्यवस्थापनमा जुटेको समितिले साउनभरिमा नारायणहिटीका आखेटोपहारलाई व्यवस्थित गर्ने जनाएको छ ।"
घरभित्र गोली हान्ने को ?,"शर्माकी छोरी बस्ने कोठामा राति साढे ९ बजेतिर झ्यालबाट गोली छिरेको थियो । प्रहरीका अनुसार गोली वेगले हानिएजस्तो देखिँदैन । प्रहरी परिसर काठमाडौंका प्रवक्ता डीएसपी होबिन्द्र बोगटीले गोली कसले हान्यो भन्नेबारे अहिलेसम्म यकिन गर्न नसकिएको बताए । उनले अनुसन्धानको प्रारम्भिक निष्कर्षलाई आधार मान्दै भने, कसैलाई टार्गेट गरेर नभई झुक्किएर गोली छिरेको हुन सक्ने देखिन्छ । घटनास्थलमा प्रहरीले २२ बोर बन्दुकमा प्रयोग हुने २ एमएमको गोलीको खोका बरामद गरेको थियो । प्रहरीले उक्त गोली नेपाली सेना वा सशस्त्र प्रहरीबाट चलेको हो कि भन्नेतिर पनि अनुसन्धान सोझ्याएको छ ।"
आजदेखि गुँला पर्व सुरु,"काठमाडौं (कास) एक महिना चल्ने गुँला पर्व शुक्रबार सुरु भएको छ । नेपाल सम्वतको नवौं महिनामा मनाइने भएकाले यसलाई गुँला भनिएको हो । साउन शुक्ल प्रतिपदाबाट सुरु हुने यो पर्व एक महिनासम्म चल्छ । गुँलाको अवसरमा उपत्यकामा रहेका बौद्ध चैत्य, विहारको परिक्रममा गर्ने गरिन्छ । यस क्रममा धाः बाजा बजाउँदै चैत्य परिक्रमा गर्ने गरिन्छ । गुँला बाजामा बाँसुरी, खिं मुख्य रूपमा समावेश हुन्छ । बौद्ध धर्मालम्बीको विशेष पर्व रहेको यस अवसरमा माछामासु खाने गरिन्न । वर्षभर दिवंगत आफन्तको सुखावति भुवनमा बास होस भने कामना गर्दै एक महिना नजिकको विहार र चैत्य परिक्रममा गर्ने गरिन्छ । नेपाल भाषामा गुँ को अर्थ नौ र ला को अर्थ महिना हुने गर्छ । एक महिनाको अवसरमा स्वयम्भू महाचैत्य दर्शन गरेर शोभा भगवती हुँदै जनबहालको सेतो मत्स्यन्द्रनाथको दर्शन गर्ने परम्परा रहेको छ । यस्तै विहारमा नाम संगीति पाठ गर्ने पनि गरिन्छ । यसै अवधिमा पञ्चदान पर्व मनाउने पनि गरिन्छ ।"
भगौडा सैनिकलाई १० वर्ष जेल,"काठमाडौं (कास) सैनिक अदालतले सशस्त्र द्वन्द्वकालमा नेपाली सेनाबाट भागेर माओवादी लडाकु बनेका जवानलाई १० वर्ष जेल सजाय हुने फैसला गरेको छ । सेनाबाट भागेको १३ वर्षपछि पक्राउ परेका गोरखा, आरुघाट९ का शक्ति गुरुङलाई सरकारी सेवामा अयोग्य हुने गरी सैनिक अदालतले जेल सजायको फैसला गरेको हो । गुरुङ हतियारसहित २०६३ भदौमा भागेर तत्कालीन माओवादी सेनामा लागेका थिए । नेपाली सेनाले गत जेठमा राजधानीको कलंकीबाट गुरुङलाई पक्राउ गरी सैनिक अदालतमा मुद्दा चलाएको थियो । सैनिक ऐन, २०६३ मा सैनिक अदालतको फैसला वा अन्तिम आदेशमाथि चित्त नबुझे अभियुक्तले माथिल्लो अदालतमा पुनरावेदन दर्ता गर्न सक्ने प्रावधान छ । फैसलाको ३५ दिनभित्र पुरावेदन दिइसक्नुपर्छ । न्यायपरिषदको सिफारिसमा पुनरावेदन अदालतका न्यायाधीशको अध्यक्षतामा रक्षा मन्त्रालयका सचिव र सेनाको प्राड विवाकका प्रमुख सदस्य रहेको अदालतले पुनरावेदनमाथि सुनुवाइ गर्ने प्रावधान छ ।"
एक केजी सुनसहित एक पक्राउ,मोटरसाइकलमा काठमाडौं आउँदै गरेका उनी जाँचका क्रममा पक्राउ परेका हुन् । गृहमन्त्री रामबहादुर थापाले संगठित सुन तस्करीको सञ्जाल ध्वस्त भएको बताएको एक साता नबित्दै तामाङ पक्राउ परेका हुन् । तस्करी गिरोहले लुकाएर राखेको १६ केजी अवैध सुन ९ साउनमा गोरखाको धार्चे गाउँपालिका ३ को ओढारमा भेटिएको थियो ।
दुर्घटनामा दुईको मृत्यु,कास (भक्तपुर) छुट्टाछुट्टै दुर्घटनामा दुई जनाको मृत्यु भएको छ । प्रहरीका अनुसार बुधबार साँझ चाँगुनारायण नगरपालिका ८ चरेलीस्थित कमलविनायकबाट नगरकोटतर्फ जाँदै गरेको बा १० च ४०२६ नम्बरको बोलेरो गाडी अनियन्त्रित भई दुर्घटना हुँदा सिन्धुली घर भई कलमसी बस्ने ३२ वर्षीय कान्छा राईको मृत्यु भएको हो । बोलेर दुर्घटनाबाट सख्त घाइते राईको उपचारको क्रममा भक्तपुर अस्पतालमा मृत्यु भएको भक्तपुर प्रहरी प्रवक्ता डीएसपी रेवतीरमण पोखरेलले बताए ।
"वितरण होइन, पुँजी निर्माण","विस्तृत समीक्षा र सुधार गर्ने हो भने प्रधानमन्त्री रोजगार कार्यक्रमबाट लाभ लिन नसकिने होइन । त्यसका लागि रकम वितरण जस्तो प्रणाली अपनाइनु हुन्न । जजसका आम्दानीका बाटा छैनन्, उनीहरूलाई पुँजी निर्माणका काममा लगाउन रकम दिइनुपर्छ । उनीहरूलाई सीपयुक्त बनाइनुपर्छ । जनशक्तिलाई सीप सँगसँगै जोडेर त्यसको प्रयोगको वातावरण बनाइदिनुपर्छ । त्यसो गर्दा लाभान्वितहरू हुनेको संख्या लक्षित समूहभन्दा धेरै ठूलो हुन्छ । राज्यबाट सहयोग पाएको एक जनाले अरूका लागि पनि रोजगारी सिर्जना गर्न सक्छ । दिगो रोजगारी सिर्जनाका लागि राज्यले घरेलु र साना उद्योगी व्यवसायीलाई प्रोत्साहन गर्नुपर्छ । युवा स्वरोजगारका प्रभावकारी योजनाहरू ल्याउनुपर्छ । कृषि र साना उद्योगसम्मका लागि ऋण लिनेदेखि उत्पादित सामग्री बजार पुर्याउने वातावरण हुनुपर्छ । जनशक्तिको सीप र क्षमता विकास गरिनुपर्छ । कनिकाजसरी बजेट छरेर रकम वितरण गरी बेरोजगारी हट्दैन, उल्टो स्वरोजगार बन्ने व्यक्तिको प्रयासलाई घटाउँछ ।"
पुस्तकमा कर किन ?,"सम्माननीय प्रधानमन्त्रीज्यू,आफ्नो राजनीतिक जीवनका कारण तपाईं स्वयंले धेरै समय कारावासमा बिताउनुपरेकाले उच्च शिक्षाबाट वञ्चित हुनुपरेको हामीले बुझेका छौं । तर त्यसको बावजुद यहाँले कारावासभित्रै विभिन्न पुस्तक अध्ययन गरी ज्ञानको दायरालाई बृहत् बनाई विद्वत्ता हासिल गर्नुभएको हामीले महसुस गरेका छौं ।अतः पुस्तकमा भन्सार कर लगाएर महँगो बनाई कसैलाई पनि पुस्तक अध्ययनबाट पाइने ज्ञान तथा विद्वत्ता हासिल गर्न वञ्चित नगराउनुहुन र बन्दै गरेको पढ्ने बानीको विकासलाई निरुत्साहित नगर्नुहुन हामी निवेदन गर्छौं ।"
"प्रचण्ड हिरो होइन, जिरो","हेग लगिए म झन् हिरो हुन्छु, प्रचण्डको यो भनाइले मुलुकमा तरङ्ग ल्याएको छ । प्रधानमन्त्री भइसकेका नेताले आपराधिक प्रकृतिलाई प्रश्रय दिने हिसाबले बोल्न मिल्दैन । हेग लगिएमा प्रचण्ड हिरो होइन, जिरो हुनेछन् । सत्र हजारको हत्यामा मुद्दा चले प्रचण्डको हालत के हुन्छ ? प्रचण्डको कथनले जे कृष्ण मूर्तिको उक्तिलाई स्मरण गराउँछ, राजनीतिसँग सम्बन्धितहरूको मन सफा हुँदैन । कालो भावबाट कलुषित भावना प्रस्फुरण हुन्छ । प्रचण्डको अभिव्यक्ति आपराधिक मानसिकताको भय पनि हो । त्यस्तो डरले दिएको परिश्रुत उक्तिले उहापोह बोल्न प्रचण्ड सक्दैनन् भनी सन्देश दिने प्रचेष्टा गरेको छ । खोला नभएको ठाउँमा पुल बनाउँछु भनी राजनीतिज्ञको हैसियतले बोलेझैं अन्तर्राष्ट्रिय विषयमा बोल्न मिल्ने स्थिति हुँदैन । प्रचण्डलाई मुद्दा चलाएर देशको गरिमा अभिवृद्धि हुन्छ, अनि शान्ति, स्थिरता, विकास र समृद्धिमा कुनै असर पर्दैन भने केही फरक पर्दैन । तर प्रचण्डको बोलीले राष्ट्रलाई विपत्तिमा पारेर हिरो हुन्छु भन्नुले मनको तृष्णालाई जबर्जस्त उजागर गरेका छन्, उनले । यस्तो उद्गारले प्रचण्डलाई बदनाम बनाउने सम्भावना टड्कारो छ । महेन्द्रमान श्रेष्ठ ॅव्यथित, पोखरा"
'जबज' पुरानो भइसक्यो,"साँच्चै एक्काइसौं शताब्दीमा नेपालका वामपन्थीहरूले संसदमा दुई तिहाइ मत हासिल गरी सरकार बनाउनुले विश्वलाई नै चकित पार्नु स्वाभाविक हो । आजका वामपन्थी भनेका हिजोका मार्क्स, लेनिन र माओका सिद्धान्तलाई अक्षरशः पालना गर्ने हुनुहुँदैन । यदि नेपालका वामपन्थीहरूले त्यसो गरेको भए यी सब सम्भावना हुँदैन थियो । कम्युनिष्ट सिद्धान्तलाई परिष्कृत र परिमार्जन गर्दै आजको उपलब्धि हात लागेको हो । मदन भण्डारीको जबज पनि अब पुरानो भइसक्यो, विकसित कम्युनिष्ट आन्दोलनलाई आधार मान्दै परिष्कृत समाजवादी सिद्धान्त अवलम्बन गर्नुको विकल्प छैन । केशव दाहालको लेख वस्तुवादी र यथार्थपरक छ । सरल र सरस लेखनशैलीप्रति धन्यवाद । तुलसी ज्ञवाली, पोखरा"
मधेस विरोधी बीपी,"जीपी कोइराला त मेरो लासमाथि मधेस बन्नेछ पनि भने । बीपी आफूलाई सच्याउन सक्ने नेता थिए, तर जीपी थिएनन् । वेदा बाबुको आन्दोलन बीपीलाई ठिक लागेको थिएन जसरी जीपीलाई मधेस आन्दोलन ठिक लागेको थिएन । यद्यपि बीपी ऐतिहासिक पथप्रदर्शक हुन् । डाशिवशंकर यादव, छपकैया, वीरगन्ज"
हुन्छ भने हुन्छ र हुन्न भने हुन्न,"यसर्थ संसदमा सबै कुरा सभामुखको निर्णयमा रहन्छ । प्रायः संसदका कुर्सी खाली नै हुँदा पनि राजनीतिक दलका सचेतकमार्फत संसदमा सांसदको अनिवार्य उपस्थिति गराउन नसक्नु सभामुखकै कमजोरी हो । संसद बैठक बसेका दिन एकजना सांसदले जति सेवासुविधा पाउँछन्, बैठकमा अनुपस्थित भएको दिन उपस्थितले पाउनुपर्ने सुविधासहित त्यति नै मात्रामा अरु थपेर सेवासुविधा कट्टी गरिदिने व्यवस्था गरे सांसदलाई अनिवार्य उपस्थित हुन कर लाग्ने थियो । शासन व्यवस्थामात्रै परिवर्तन हुने तर नीतिनियम परम्परागत नै रहिआएकाले पद्धतिमा सुधार आउनसकेको छैन । संसदमा सांसदहरूले नारा लगाइसकेपछि उनीहरूले आसन ग्रहण गरेर संसद सुचारु गर्न मद्दत गर्ने सम्भावना हुँदैन । केही समयसम्म प्रतिपक्षी सांसदहरूलाई कुर्नु सामान्य हो, तर संसद सुचारु हुने लक्षण नदेख्दानदेख्दै पनि घन्टौंसम्म रमिता हेरेर बस्ने सभामुखको भूमिका देखिन्छ ।सुजन देवकोटा, पालुङटार४, गोरखा"
चीनको श्वेतपत्र र विश्व,छुटेको कुरा ः चीनको अत्यधिक प्राथमिकताको बीआरआईको सन्दर्भमा श्वेतपत्र मौन छ । तर आतंककारी गतिविधि नियन्त्रण गर्न केन्द्रीय सैनिक आयोग (सीएमसी) अन्तर्गत हालै व्यवस्था गरिएको सशस्त्र जनप्रहरी तथा अन्तर्राष्ट्रिय सुरक्षा सहकार्य जुटाई विदेशमा रहेको चीनको राष्ट्रिय स्वार्थ सम्बर्द्धन गर्न भने राष्ट्रिय जनमुक्ति सेनासमेत प्रयोग गर्न सक्ने श्वेतपत्रले दाबी गरेको छ । यो विचारणीय छ ।
फास्ट ट्र्याकमा संक्रमणकालीन न्याय,"अन्त्यमा, आयोगका फाइलहरूको सुरक्षा र गोपनीयताको प्रश्न बारम्बार उठिरहेको छ । साथै नेपाल द्वन्द्वकालमा भएको मानवअधिकार उल्लंघनका पीडितहरूलाई न्याय दिन तत्पर नरहेको सन्देश विश्व समुदायमा पुगेको छ । यी दुवै विषयमा सरोकारवालाहरू गम्भीर हुन आवश्यक छ ।"
"सावधान, दुर्घटनाग्रस्त क्षेत्र !",लामो राजनीतिक संक्रमणपछि क्रान्ति र आन्दोलन सकिएको उद्घोषसहित बनेका सरकारहरूले गर्नुपर्ने काम धेरै थिए । प्राथमिकता पहिल्याउन नचाहेका तिनले दुर्घटनाग्रस्त क्षेत्र अंकित यामानको साइनबोर्ड सिंगो देशका अघिल्तिर झुन्ड्याएर विकासका बेतुक गफ गरिरहेका छन् ।
अधिकार विलुप्तीकरणतिर,"लोकसेवाको विज्ञापन प्रकरणले राज्य बहुल समुदायको एकाधिकार अन्त्य तथा समावेशी अधिकार सुनिश्चित गर्न अझै तयार नरहेको देखाएको छ । राज्यको यस्तो व्यवहारका सन्दर्भमा सीमान्तकृत, महिला, मधेसी, मुस्लिम, दलित, आदिवासी जनजाति, अल्पसंख्यक नेपालीहरू अमेरिकी अश्वेत नेता मार्टिन लुथर किङका यी शब्द सम्झाउन बाध्य छन्, अधिकारमा विलम्ब गरिनु भनेको अधिकारको वञ्चितीकरण गरिनु हो ।"
आक्रमणमा मारिए हम्जा,"अब्दुल्लाह १९९८ मा केन्या र तान्जानियास्थित अमेरिकी दूतावासमा भएका बम आक्रमणमा जिम्मेवार रहेको अमेरिकी दाबी छ । अब्दुल्लाहबारे सूचना दिनेलाई अमेरिकाले १० लाख डलर पुरस्कारको घोषणा गरेको छ । अब्दुल्लाह पाकिस्तान वा अफगानिस्तानमा रहेको अनुमान अमेरिकाको छ । सन् २०१८ मा बेलायती पत्रिका गार्जियनले हम्जाले सेप्टेम्बर ११ को आक्रमण गराउन विमान अपहरण गर्ने अब्दुल्लाह अटाकी छोरीसँग विवाह गरेको दाबी गरे पनि उनका दाजु ओमार बिन लादेनले अस्वीकार गरेका थिए । २०१७ मा हम्जाले यहुदी, अमेरिकी, पश्चिमी र रूसीविरुद्ध सम्भव भएसम्मका हतियारको प्रयोगले आक्रमण गर्न सन्देश जारी गरेपछि अमेरिकाले उनलाई जिहादका युवराज को संज्ञा दिँदै औपचारिक रूपमा विश्वका लागि खतरनाक आतंकवादी को सूचीमा राखेको थियो ।"
सुरक्षा माग्दै स्वास्थ्यकर्मी सडकमा,उनले स्वास्थ्य संस्थामा नै कर्मचारीमाथि आक्रमण हुन निकै दुःखदायी भएको बताए । हायसले न्यु साउथ वेल्स सरकारलाई ५० मिलियन डलर बराबर बजेट छुट्टाई थप सुरक्षाकर्मी परिचालन गर्न र तथा अस्पतालमा कार्यरत स्वास्थ्यकर्मीलाई सुरक्षा तालिमको व्यवस्था गर्न सरकारसमक्ष माग गरे । युनियनले यसअघि कम्तीमा २ सय ५० सुरक्षाकर्मी थप गर्न आग्रह गरेको जनाएको थियो । न्यु साउथ वेल्स राज्यकी प्रिमियर ग्लाडिस ब्यारेजेक्लियनले स्वास्थकर्मीको सुरक्षा मुद्दा निकै गम्भीरतापूर्वक लिएको जनाउँदै सरकार अस्पताल सुरक्षासम्बन्धी रिपोर्टको प्रतिक्षामा रहेको जनाइन् । उनले स्वास्थ्य क्षेत्रलाई अझ सुरक्षित बनाउन आफू आवश्यक कदम चाल्न तयार रहेकी बताइन् ।
सिर्जनामुखी स्नातक,"त्रिभुवन विश्वविद्यालयका उपकुलपति तीर्थराज खनियाँ विश्वस्तरीय विश्वविद्यालयले आफ्ना कार्यक्रमहरूको मार्केटिङ गर्ने गरेका बताउँछन् । मार्केटिङ भनेको विज्ञापन नै गर्नुपर्छ भन्ने होइन, उनी भन्छन्, हाम्रो साइन्स, इन्जिनियरिङ, भोकेसनल, म्यानेजमेन्ट, सोसलसाइन्सका प्रोग्राम यस्ता छन् । त्यसको स्टाटस यो यो छ । अब भविष्यमा यसरी जाने कोसिसमा छौं । त्यो उत्कृष्ट शिक्षाका निम्ति समयमै भर्ना लिन्छौं र समयमै परिणाम निकाल्छौं । खनियाँले हाम्रा विश्वविद्यालयमा बन्द, हडताल केही हुँदैन भनेर आन्तरिक रूपमा विश्वासको वातावरण बनाउनु अत्यन्त आवश्यक भएको बताउँछन् । विश्वविद्यालय र कलेजहरूको एउटै सार छ, विद्यार्थीलाई उत्पादनशील, सिर्जनात्मक, अनुसन्धानमुखी र व्यक्तिगत प्रतिभा तथा समर्पणका माध्यमबाट समाजलाई समृद्ध तुल्याउनु नै हो । त्यसैले प्रत्येक शिक्षालयले आफ्ना शैक्षिक कार्यक्रमहरूलाई समय सन्दर्भअनुकूल पारदर्शी र कानुनसम्म ढंगले मार्केटिङ गर्न जरुरी छ । ललितकला, कानुन, उच्च शिक्षाका निम्ति मानविकी तथा समाजशास्त्र, व्यवस्थापन, शिक्षाशास्त्र, विज्ञान र प्रविधि, इन्जिनियरिङ, मेडिसिन आदि संकायअन्तर्गतका विषय रोज्ने विद्यार्थीका निम्ति सहज हुने निश्चित छ । त्यसो हुँदा विद्यार्थीका निम्ति नयाँ जोस र उमंगको फड्को फलदायी हुनेछ ।"
"जहाँ प्रतिस्पर्धा, त्यहाँ गुणस्तर","शिक्षाको गुणस्तर बढावा दिने कसरी ?हाम्रो उद्देश्य स्वदेशको विश्वविद्यालय, कलेजहरूले हाम्रो प्रवर्द्धन गर्ने हो । हाम्रो राम्रो प्रवर्द्धन भयो भने विदेश जाने आफैं रोकिन्छ । पहिले आफ्नो शैक्षिक संस्था बलियो बनाउनुपर्छ । अन्तर्राष्ट्रिय रूपमा काम लाग्ने कोर्स पढ्न नेपालमै सस्तोमा पढ्न पाइन्छ । त्योअनुसारको टेक्नोलोजी, पेडागोजी, भौतिक पूर्वाधार, दक्ष शिक्षक छन् । तर मान्छेले विश्वास गर्दैन । विश्वास दिलाउन क्रेडिबिलिटी बढाउनुपर्छ, शैक्षिक संस्थाले । यहाँ प्रवर्द्धन मात्रै गरेर पुग्दैन गुणस्तरमा पनि ध्यान दिनुपर्छ । सरकारले निश्चित विषयका नमुना कलेज प्रवर्द्धन गरोस् । त्यसनिम्ति विदेशबाट प्रोफेसर झिकाउन सकियोस् । स्वायत्त संस्थामा राजनीतिक हस्तक्षेप नहोस् । त्यसको नतिजा दस वर्षपछि निश्चित रूपमा बाहिर देखिनेछ । त्यतिखेर नेपालमा पढ्न विदेशी विद्यार्थीहरू आकर्षित हुनेछन् ।"
समाज बुझ्न मानविकी,"यी सबै विषयहरू समाज र व्यक्तिका विभिन्न पक्ष तथा दैनिक क्रियाकलाहरूसँग कुनै न कुनै हिसाबले सम्बन्धित छन् । विद्यार्थीहरूमा सकारात्मक सोचको विकास, भाषागत दक्षता, प्रभावकारी प्रस्तुतीकरण, व्यक्तिगत खुबी, नयाँ नयाँ खोज तथा अनुसन्धान, नेतृत्व विकास गर्न तथा निर्णय क्षमतामा निपुण भई समाजलाई बाटो देखाउन मानविकीका विषयहरू अध्ययन गर्न आवश्यक छ । मानविकीका अधिकांश विषयहरूले समाजसँग सम्बन्ध राख्ने भएकाले विद्यार्थीहरूले कक्षाकोठामा सिकेको सैद्धान्तिक ज्ञानलाई व्यावहारिक रूपमा समाजमा नै प्रयोग गर्नसमेत सक्छन् । त्यसैले स्नातक अध्ययनका लागि कसैको दबाब वा प्रभावमा नपरी विद्यार्थीले आफ्नो रुचि र क्षमता अनुसार विषय छनोट गरेको खण्डमा पक्कै पनि सफल बन्न सकिन्छ । किनकि व्यक्ति, समाज र राष्ट्रका लागि हरेक विषयको अध्ययन उत्तिकै महत्त्वपूर्ण छ ।"
'गुणस्तरमा प्रतिबद्ध छौं',"त्रिविको सम्बन्धनमा सन् १९९८ मा स्थापित यो कलेज नयाँ बानेश्वरमा रहेको छ । उच्च शिक्षा अध्यापन गराउन आफ्नो छुट्टै पहिचान बनाउन सफल भएको छ । गुणस्तरीय शिक्षा प्रदान गरी उत्कृष्ट जनशक्ति उत्पादन गर्दै आएको छ । बीबीए, बीबीएस, बीएसडब्ल्यू, बीए, बीसीए, बीबीएस, एमए अध्यापन गराइन्छ । सिर्जनात्मक तथा नतिजामुखी व्यावसायिक जनशक्ति उत्पादन गर्दै आएका छौं । अनुभवी तथा दक्ष शिक्षकशिक्षिकाबाट अध्यापन तथा स्थलगत अध्ययन अवलोकनअनुसन्धान गराउँदछौं । विशेष पद्धतिबाट शिक्षण गर्नु हाम्रा विशिष्ट पक्षहरू हुन् ।"
सूचना प्रविधि : थुप्रै छन् विकल्प,"लन्डन मेट्रोपोलिटन युनिभर्सिटीको सहकार्यमा कलेजले मल्टिमिडिया टेक्नोलोजी, कम्प्युटिङ तथा कम्युटर नेटवर्किर र आईटी सेक्युरिटी कोर्स सञ्चालन गरिरहेको छ । यिन तीन कोर्स पढ्नेहरूले हार्डवेयर, सफ्वेटयर, नेटवर्किङ, डिजिटल फरेन्सिक, मल्टिमिडियाजस्ता क्षेत्रमा करिअर बनाउन सक्छन् ।यी तीनवटा कोर्सका लागि लाग्ने खर्च फरकफरक छन् । शाक्यका अनुसार ब्याचलरमा यी तीन कोर्सको पढाइका लागि साढे १० देखि ११ लाख खर्च लाग्छ ।"
व्यवस्थापनले व्यावहारिक ज्ञान,"बीएचटीएम ः पर्यटन र आतिथ्य संस्कार अध्ययन गर्न चाहनेका लागि ब्याचर्लस इन हस्पिटालिटी एन्ड टुरिजम म्यानेजमेन्ट (बीएचटीएम) उपयुक्त विषय हुन सक्छ । यो अध्ययन गर्ने विद्यार्थीले पर्यटन क्षेत्रमा व्यवस्थापन र आतिथ्य संस्कारसम्बन्धी ज्ञान पाउँछन् । त्यसैगरी, यस विषयको अध्ययनअध्यापनले दक्ष र व्यावसायिक जनशक्ति निर्माण हुनुका साथै उद्यमशीलता पनि विकास हुन्छ ।"
आजदेखि शैक्षिक मेला,"विद्यार्थीले बीबीए, बीआईटी, बीआईएम, बीएचएम, बीटीटीएम, बीबीएम, बीएचटीएम, बीएसडब्लु, बीबीएस, बीएस्सी, सीएसआईटी, बिडेभ्स, एमबीए लगायत कोर्सबारे जानकारी पाउने छन् ।"
माथिल्लो त्रिशूली 'थ्री ए' सम्पन्न,आयोजनाबाट उत्पादन हुने विद्युतको लागत साढे दुई रुपैयाँ हुने प्रारम्भिक अनुमान थियो । माथिल्लो त्रिशूली थ्री ए बाट विद्युत् उत्पादन भएर निस्किएको पानी उपयोग गरी माथिल्लो त्रिशूली थ्री बी ३७ मेगावाट विद्युत् उत्पादन गर्नेछ ।आयोजनाका लागि चीनको एक्जिम बैंकले ११ करोड ५७ लाख अमेरिकी डलर सहुलियतपूर्ण ऋण दिएको छ । वार्षिक १ दशमलव ७५ प्रतिशत ब्याजदरमा उपलब्ध ऋणको म्याद २५ वर्षको छ । ऋण लिएको ५ वर्षपछि भुक्तानी सुरु गर्ने गरी आयोजनाका लागि ऋण लिइएको हो ।
सहकारीबाट मल बिक्री रोक्ने संकेत,"विगतका सरकारले १० करोड अनुदान दिएका थिए । लागू भएन । चालु आर्थिक वर्षमा १ अर्बको प्रस्ताव गरेकामा ५० करोड स्वीकृत भयो, उनले भने, अहिले लक्ष्य पूरा गर्नुपर्छ । त्यसमा कुनै छुट हुँदैन । उनले कालीमाटी तरकारी बजारमा दलालको राज भएको बताए । मोरङमा १ रुपैयाँको कागती कालीमाटीमा १० रुपैयाँ पर्छ । त्यो पनि भारतीय कागती । किसानका लागि एउटा स्टल पनि छुट्याउन सकिएको छैन । विघटन गर्नका लागि कमिटी गठन गर्दा प्रतिवेदन पनि त्यस्तै आउँछ, उनले भने, कालीमाटीका दलालबिचौलियलाई छुनै सकिएन । दलाल गुन्डाको राज भयो । किसानलाई छिर्नै दिइएन ।"
बाध्यात्मक मर्जरको गृहकार्य,सरकारको निर्देशनअनुसार राष्ट्र बैंक ऐन र बाफिया संशोधनका लागि राष्ट्र बैंकमा एक समिति गठन भएको थियो । डेपुटी गभर्नर चिन्तामणि शिवाकोटीको संयोजकत्वमा गठित उक्त समितिको सुझावका आधारमा राष्ट्र बैंक ऐन र बाफियामा संशोधन गरी गत वर्ष नै अर्थ मन्त्रालय पठाइएको हो । सोही संशोधनमा व्यवयासी र बैंकर छुट्याउने विषय पनि परेको हो । प्रस्तावित बाफिया हुबहु पारित भए बैंकर र व्यवसायी एउटै व्यक्ति बन्न पाउने छैनन् । एकै व्यक्ति व्यवसायी र बैंकर दुवै हुँदा व्यक्तिगत स्वार्थ बाझिने भएकाले विगतमा बैंकिङ क्षेत्रमा विभिन्न समस्या देखिएका छन् । हालसम्म राष्ट्र बैंकले समस्याग्रस्त घोषणा गरेका १६ संस्थामध्ये अधिकांशमा यही कारणले समस्या सिर्जना भएको थियो । यसकारण आउँदा दिनमा त्यस्ता समस्या नदोहोरिउन् भन्ने उद्देश्यले राष्ट्र बैंकले बैंकर र व्यवसायी छुट्टयाउन खोजेको हो । हालको कानुनी व्यवस्थाअनुसार एउटा बैंकका सञ्चालक रहेको व्यक्तिले सो बैंकबाट ऋण लिन पाउँदैन । सो व्यक्तिले अर्को बैंकबाट भने ऋण लिन सक्छ ।
भारी बोक्नेलाई किन चाहियो प्यान ?,"निजी कार्यालय, सहकारी, बैंक, विद्यालय तथा प्रहरी कार्यालय भएको ठाउँमा व्यक्तिगत प्यान नम्बर लिनेहरूको अलिक बढी भिड हुन्छ । यस नीतिले फुटपाथमा व्यापार गर्ने व्यवसायीलाई तोकेको छैन ।"
"मूल्य बढाऊ, कर हटाऊ",दूधको मूल्यको विषयमा पटकपटक आन्दोनल गर्दै आएका जिल्ला दुग्ध उत्पादक सहकारी संघका पूर्वअध्यक्ष शंकरराज राजभण्डारीले विदेशबाट फर्केर र अन्य पेसाबाट आएर गाईभैंसी पाल्न थालेका युवाहरूले फाइदा नहुने देखेपछि यो पेसाबाट पलायन हुन थालेको बताए । संघले दुग्ध उत्पादक सहकारीलाई कर पनि छुट हुनुपर्ने माग गरेको छ । दुग्ध सहकारीले नाफाको २० प्रतिशत कर तिर्नुपर्छ । देश दूध उत्पादनमा आत्मनिर्भर नहुँदासम्म दुग्ध सहकारीलाई कर लिन नहुने अध्यक्ष न्यौपानेले बताए ।
काठमाडौंमा एंगुलर सम्मेलन,काठमाडौं (कास) चर्चित वेब फ्रेमवर्क एंगुलरसँग सम्बन्धित रहेर काठमाडौंमा एंगुलर कन्फ्रेन्स आयोजना हुने भएको छ । एएसपीनेटसँगको सहकार्यमा नेपाल मेन्टरले आयोजना गर्न लागेको सम्मेलनमा विभिन्न देशबाट विज्ञ वक्ताहरू उपस्थित हुनेछन् । एंगुलर टेक्नोलोजीबारे विज्ञबाट ज्ञान बाँड्नु सम्मेलनको उद्देश्य हो । यो सम्मेलन काठमाडौंमा दोस्रोपटक हुन लागेको हो । गत वर्ष भएको सम्मेलनमा करिब २ सयभन्दा बढी अतिथि सहभागी थिए । सम्मेलनमा उपस्थित वक्ताहरूले एंगुलरको प्रयोग गरी मोबाइल र डेस्कटप एप निर्माण गर्दा विभिन्न प्रोग्रामिङ भाषाको प्रयोगको विषयमा ज्ञान बाँड्नेछन् । सम्मेलनमा अगस्ट ३१ मा आयोजना हुँदै छ ।
सिभिलको सहुलियतपूर्ण कृषि कर्जा,"काठमाडौं (कास) सिभिल बैंकले सिन्धुपाल्चोकको मेलम्ची नगरपालिकाका कृषकहरूलाई सहुलियतपूर्ण कृषि कर्जा प्रदान गर्ने भएको छ । सिभिल बैंक, आइडिया स्टुडियो र मेलम्ची नगरपालिकाबीच कृषि क्षेत्रलाई आधुनीकिकरण गरी उत्पादित वस्तुको बजार प्रवर्द्धनका लागि व्यावसायिक कृषि कर्जा लगानी गर्ने विषयमा सम्झौता भएको हो । बैंकका प्रमुख कार्यकारी अधिकृत गोविन्दा गुरुङ, आइडिया स्टुडियोका अध्यक्ष छिरिङ लामा र नगरपालिकाका मेयर डम्बरबहादुर अर्यालले सम्झौतापत्रमा हस्ताक्षर गरेका थिए ।"
सनराइजचेम्बर सम्झौता,काठमाडौं (कास) सनराइज बैंक र नेपाल चेम्बर अफ कमर्सअन्तर्गतको महिला चेम्बर अफ कमर्सका बीच बैंकका सेवा प्राप्तिसम्बन्धी सम्झौता भएको छ । बैंकका प्रमुख कार्यकारी अधिकृत जनक शर्मा पौड्याल र संघ अध्यक्ष उर्मिला श्रेष्ठले सम्झौतापत्रमा हस्ताक्षर गरे । यस सम्झौताबाट महिला चेम्बर अफ कमर्समा आबद्ध सम्पूर्ण सदस्यहरूलाई बैंकका तर्फबाट लेखा ट्याक्सेसनमा सल्लाहकार सेवाहरू प्रदान गरिने जनाइएको छ ।
माछापुच्छ्रेह्याम्स सम्झौता,काठमाडौं (कास)माछापुच्छ्रे बैंक र काठमाडौंको धुम्बाराहीस्थित ह्याम्स तथा सुमेरु अस्पतालका बीच बैंकका ग्राहकहरूलाई उपचारमा छुट प्रदान गर्ने सम्बन्धमा सम्झौता भएको छ । बैंकका ग्राहकहरूले सुमेरु र ह्याम्स अस्पतालले प्रदान गर्ने विभिन्न सेवाहरूमा १० प्रतिशतसम्मको छुट पाउनेछन् । उक्त छुट माछापुच्छ्रे बैंकका डेबिट र क्रेडिट कार्ड एवं ग्राहक कार्ड लिएका बैंकका कर्मचारीहरूले प्राप्त गर्ने प्रेस विज्ञप्तिमा उल्लेख छ ।
हातैभरि गोडना,"थारू महिलाले शरीरभरि चित्र आकृति (गोडना) बनाउने चलनबारे अनेक किम्वदन्ती छन् । गोडना नछेडने महिलाले मृत्युपछि भगवानो घरमा बास नपाउने भनाइ पनि छ । अर्कोथरीका अनुसार कुनै शताब्दीमा थारू समुदायको आफ्नो छुट्टै राज्य थियो । थारू महिलालाई रानी मानिन्थ्यो । छिमेकी शासकले थारू राज्यमाथि आक्रमण गर्यो । उनीहरूले राज्य गुमाए । थारू महिलामाथि यौनजन्य दुर्व्यवहार हुन थाल्यो । त्यसैले थारू परिवारमा छोरी जन्मिएको केही वर्षमै कुरूप बनाउन अनुहार, हात र खुट्टामा गोडने परम्परा सुरु भयो । यो एउटा धारणा मात्रै हो, थारू संस्कारबारे चासो राख्ने मिहिलाल चौधरीले भने, सत्य के हो, त्यसबारे अनुसन्धान हुन जरुरी छ । खासगरी बाँके, बर्दिया, कञ्चनपुर र कैलालीजस्ता थारू बहुल क्षेत्रका थारू महिलामा गोडना बनाउने परम्परा बढी छ । उनका अनुसार द्वापर युगमा भगवान् कृष्णले पनि आफ्नी प्रेमिका राधाको हातमा गोडना छेडेको भनाइ छ ।"
करणको सेलेब्स पार्टीमा ड्रग्स ?,"सामाजिक सञ्जाल त तब तात्यो, जब उरी फेम विक्की कौशल बसेकै सोफामा ड्रग्सजस्तो लाग्ने सेतो धुलोको आकृति देखियो । यसका कारण पनि बिक्कीले सर्वाधिक आलोचना खेप्नुपरिरहेको छ । तर केहीले भने भिडियोमा देखिने उक्त आकृति ड्रग्स नभई कतैको लाइट्स परेको तर्क गरिरहेका छन् । हुन पनि भिडियोलाई सूक्ष्म रूपमा हेर्दा उक्त आकृति क्षणभरमै हराएको पनि देखिन्छ ।"
नेफा अवार्ड घोषणा,"बलामी फिल्म इन्टरटेनमेन्ट र नेफा मिडिया ग्रुपले गर्न लागेको अवार्डअन्तर्गत ५ विधा भोटिङका आधारमा पपुलर र १४ विधा निर्णायक मण्डलको मतका आधारमा बेस्ट छनोट गरिने बताइएको छ । निर्णायकमण्डलमा फिल्मकर्मीहरू आकाश अधिकारी, अनुप बराल, सरिता लामिछाने विष्णु कल्पितलगायत रहने छन् । आयोजक बलामी फिल्मका प्रमुख समीर बलामीले हरेक ट्रफीमा कम्तीमा ३५ तोला चाँदी र लाइफ टाइम अचिभमेन्ट अवार्डमा एक तोला सुनसहित एक लाख ११ हजार रुपैयाँ समावेश गरिने उल्लेख गरे । चलचित्र विकास बोर्ड, काठमाडौं महानगरपालिका र नेपाल पर्यटन बोर्डको सहकार्य रहने अवार्ड झन्डै २ करोड रुपैयाँ लागतमा सम्पन्न हुने बताइएको छ । बलामीका अनुसार ५० लाख रुपैयाँको भव्य स्टेज नै निर्माण गरी विभिन्न सांगीतिक प्रस्तुतिसहित अवार्डलाई आकर्षक बनाइने छ । अवार्ड घोषणा समारोहमा नायकनायिकासँगै फिल्म उद्योगका प्रतिष्ठित व्यक्तित्वहरूको उपस्थिति थियो ।"
स्वस्तिमा र निश्चल आदर्श जोडी,"तीज माइती मेला कार्यक्रममा ललितपुर महानगरपालिकाका मेयर चिरीबाबु महर्जन, प्रमुख जिल्ला अधिकारी प्रेमराज जोशीसहित कलाकारको उपस्थिति थियो ।"
आईजीपीलाई आकस्मिक अधिकारको प्रस्ताव,केन्द्रीय सरकारले हस्तक्षेप गर्न सक्ने विधेयकमा प्रदेशले अनुरोध गरे वा केन्द्रले आवश्यक ठाने नेपाल प्रहरी परिचालन गर्न सक्ने प्रावधान राख्ने सहमति गरिएको छ । प्रदेशमा अशान्ति भइरहे पनि केन्द्रलाई थप बल पठाउन अनुरोध नगरे उत्पन्न हुने परिस्थितिलाई ख्याल गरेर उक्त प्रावधान राखिएको हो । शान्ति सुरक्षामा संवेदनशील अवस्था सिर्जना भए संघ र प्रदेश प्रहरी संयुक्त रूपमा परिचालन हुनेछन् । सामान्यतया प्रदेश सरकारको अनुरोधमा केन्द्रीय सरकारले मातहतका थप प्रहरी खटाउन सक्नेछ ।
पौने दुई लाखलाई १३ दिन काम,"प्रधानमन्त्री रोजगार कार्यक्रम कार्यान्वयन गर्न झन्डै ८६ वटा कानुनी प्रक्रिया पूरा गर्नुपर्यो । कार्यक्रम घोषणा गरेको पहिलो वर्षमै आवश्यक संयन्त्र तयार गरी गरिब जनतालाई काम दिन सफल भएका छौं, श्रम रोजगार तथा सामाजिक सुरक्षामन्त्री गोकर्ण विष्टले पत्रकार सम्मेलनमा भने, पहिलो वर्षमै हामीले धेरै काम गर्न सक्यौं । विगतलाई समीक्षा गर्दै अझै व्यवस्थित बनाई दोस्रो वर्ष ५ लाख बेरोजगार युवालाई आफ्नै गाउँमै रोजगारी दिनेछौं । मुलुकमा पहिलोपटक रोजगारीको सवालले प्राथमिकता पाएको उनले बताए । विगतमा रोजगारी सिर्जनाको सवालले कहिले प्राथमिकता पाएको थिएन । यो सवाल महत्त्वपूर्ण बनेन । यो सरकारले रोजगारी सिर्जनाका लागि कठिन काम गर्ने उद्घोष गरेको छ, उनले भने ।"
अस्ट्रेलियाको संघर्ष,आईसीसीको नयाँ विश्व टेस्ट च्याम्पियनसिपमा यो पहिलो खेल हो । १ सय ४२ वर्षको इतिहासमा पहिलो पटक खेलाडीका सर्टको पछाडिको भागमा जर्सी नम्बर राखिएको थियो ।
स्मृति र स्कर्लस सेमिफाइनलमा,पहिलो सेमिफाइनलमा सिद्धार्थ बोर्डिङ स्कुलले स्मृति तथा दोस्रो सेमिफाइनल खेलमा फर्साटिकर सिद्धार्थले स्कर्लसको सामना गर्नेछ । प्रतियोगितामा रूपन्देही जिल्लाका निजी तथा सामुदायिक विद्यालयका ४३ टिमलाई ४ समूहमा खेलाइएको छ । ७ वटा छात्रा टिमका बीचमा भइरहेको प्रतियोगितामा स्मृति बोर्डिङ स्कुलले पशुपति माविलाई १४० गोलले पराजित गर्दै सेमिफाइनलमा प्रवेश गरेको छ । स्मृतिको जितमा रीतु तामाङ र अञ्जु दर्लामीले ह्याट्रिक गरेका थिए ।
टिम कुमुतेको पहिलो चरण छनोट,कराँतेको टिम कुमुतेमा पुरुषतर्फ ७ र महिलातर्फ ५ खेलाडीहरूको सहभागिता रहनेछ । पहिलो चरणमा पुरुषतर्फ ३५ खेलाडीमा २९ खेलाडीले प्रतिस्पर्धा गरेका थिए । ६ खेलाडी तौल नमिलेका कारण प्रतिस्पर्धा गर्नबाट वञ्चित भए । यस्तै महिलातर्फ १० खेलाडी छनोट गर्नुपर्नेमा १२ खेलाडीमा २ खेलाडी तौलका कारण प्रतिस्पर्धाबाट बाहिरेपश्चात् १० खेलाडीमात्र रहेकाले पहिलो चरणका लागि स्वतः छनोट हुन सफल भएको कपालीले जानकारी गराए । नेपाल कराँते महासंघका महासचिव हरिशरण केसीको सभापतित्वमा भएको छनोट प्रतियोगिता भएको थियो । राखेपका पूर्वकोषाध्यक्ष एवं अन्तर्राष्ट्रिय निर्णायक मीनकृष्ण महर्जनले कराँते खेलाडीहरूले आठौं सागमा राखेको साखलाई १३ औं सागमा पुनः कायम गर्नेमा आफू विश्वस्त रहेको बताए ।
मोफसलमा बास्केटबल लिग,"पीडीसीएनले पुरुषको नेपाल बास्केटबल लिगको दुई संस्करण आयोजना गरिसकेको छ भने महिला लिग एकपल्ट सञ्चालन गर्यो । मोफसलमा बास्केटबल प्रवर्द्धन गर्न लिग पूर्व र पश्चिममा थ्री अन थ्री लिग सुरु गर्न लागिएको हो, पीडीसीएनका महासचिव एवम् नेपाल बास्केटबल लिगका प्रमुख नमितबहादुर थापाले भने, नेपाल बास्केटबल लिग थ्री अन थ्री वेस्ट धनगढी, बुटवल र पोखरामा कात्तिकमा सञ्चालन गर्नेछौं । एनबीएल इस्ट र पीडीसीएनका सुवर्ण मालाकारले उदीयमान प्रतिभाको खोजीका लागि पनि लिग उपयोगी हुने बताए । एनबीएल वेस्टका विजेताहरूले ५०५० हजार रुपैयाँ पाउनेछन् । उपविजेतलाई २५२५ हजार दिइनेछ ।"
फेरि स्वर्णकै लक्ष्य,ढाकामा सन् २०१० मा भएको ११ औं संस्करणदेखि सागमा महिला फुटबललाई समावेश गरिएको हो । पछिल्ला दुवै संस्करणमा नेपालले रजत पदक हात पारेको थियो । यसमा पनि साफ च्याम्पियनसिपमा जस्तै स्वर्ण पदकको दुवै खेलमा नेपाललाई भारतले सिकार बनाएको थियो । दक्षिण एसियाली खेलकुदको कुम्भमा नेपाली टिमलाई पहिलो स्वर्ण जिताउने प्रयासमा मुख्य प्रशिक्षक खड्कासँगै प्रशिक्षक अरुणा गुरुङ र गोलकिपिङ प्रशिक्षक अस्मिता खवासले खेलाडीहरूलाई तयार गरिरहेका छन् । १३ औं सागमा महिला फुटबल पोखरा रंगशालामा सञ्चालन गर्ने तयारी भइरहेको छ ।
मासको निधन,पहिलो श्रेणीको क्रिकेट इतिहासमा कोही पनि ब्याट्सम्यान एकै ओभरमा छ छक्का प्रहार गरेको यो नै पहिलोपल्ट हो । सोबर्सले सुरुआती पाँच बलमा स्पष्ट लामो प्रहार गरेका थिए भने छैटौं बल भने फिल्डरलाई छुँदै बाहिरिएको थियो । बायाँ हाते बलर नासले १७ वर्ष लामो खेल जीवनमा ९ सय ९३ पहिलो श्रेणीको विकेट लिए ।
अर्को शृंखला,:
गाउँको उत्पादन बजारको खोजी,"उनी बानेश्वरमा जुम्लाको स्याउ ब्यानर नै टाँगेरै बेच्छन् । जुम्लाको स्याउले बजार नपाएर नकुहियोस्, किसानले लगानीअनुसारको मूल्य पाऊन् भन्ने हो, उनले भने, अर्कोतर्फ उपभोक्ताले सस्तोमा विषादीरहित अर्गानिक स्याउ खान पाऊन् भन्ने हो । उनी यो सिजन स्याउको पर्खाइमा छन् । गाउँका अधिकांश युवा विदेश पलायन भए । उनलाई विदेशिने मन छैन । बेरोजगार छैनन् पनि । मीनभवन गेटनिर कपडा पसल पनि चलाउँछन् । हामीजस्ता युवा विदेश पलायन हुनु हुँदैन, यही केही गर्नुपर्छ, उनी भन्छन्, स्याउ नआउँदासम्म कपडा पसल चलाउँछु । स्याउ आउन थालेपछि त्यसैलाई बेच्न व्यस्त हुन्छु । दाइ प्रकाशकुमार खड्काको सहयोगी लिइरहेका उनले फेसबुकमा एप्पल गार्डेन इन जुम्ला नेपाल पेज खोलेका छन्, जहाँ काठमाडौंमा जुम्लाको स्याउ आउनासाथ पाइने ठाउँ राख्छन् ।"
हारको पीडा,"हामीले खेल्ने सम्भावना रहेका विश्वकप भनेको ट्वान्टी२० नै हो । अब अर्को विश्वकप पाँच वर्षपछि मात्र आउँछ । त्यतिबेलासम्म हाम्रा सिनियर खेलाडीहरू नहुन सक्छन् । हालसम्म सिनियर खेलाडीले प्रदर्शन गर्दा मात्र खेल जित्ने नत्र अनावश्यक दबाबमा आउने नै हाम्रो प्रमुख समस्या हो । मलाई त्यस्तो त लाग्दैन तर हालैको प्रतियोगितामा हात पारेको जितमा पारस, ज्ञानु वा शरद दाइले राम्रो खेल्नुभएको थियो । उहाँहरू सिंगापुरविरुद्ध सुरुमै आउट भएपछि हामीले खेल सम्हाल्न सकेनौं । उहाँहरूको अनुपस्थितिमा पनि उत्तिकै दबाब झेलेर खेल जिताउने प्रदर्शन गर्न सक्ने खेलाडी तयार गर्नुपर्ने समय आइसकेको छ । प्रस्तुति ः कुशल तिमल्सिना"
उद्धारका हिरो,"सन् २०१४ को हिमपहिरो होस् या २०१५ को भूकम्प, उनले बिर्सेका छैनन् । आफ्नै ज्यान जोखिममा राखेर भ्याइनभ्याई कतिलाई जीवितै उद्धार गरियो । कत्तिको लास झिकियो, लाक्पा भन्छन्, हिमाल आफैंमा जोखिमपूर्ण क्षेत्र हो । यहाँ उद्धारका लागि तम्तयार रहनु मेरो कर्तव्य हो । पैसा तिर्न नसक्ने भरिया, गाइड होस् या सरकारी सम्पर्क अधिकृत, उनले सबैको उद्धार गरेका छन् । उनी अफ सिजनमा दुई छोरा, श्रीमती र बुबाआमासहित काठमाडौंमा बस्छन् । आरोहणको मौसम सकिएपछि बेलाबेला विदेश पुग्छन्, कामकै सिलसिलामा । उनलाई सधैंका लागि युरोपका मुलुकहरूमा बस्ने निम्तो नआएको हैन । आफ्नै देशमा काम गर्नुमा गर्व लाग्छ, उनले भने ।"
आँखा झिम्क्याउँदा जुम,यो लेन्स आँखाको दृष्टि कमजोर भएका मानिसका साथै रिमोटद्वारा नियन्त्रण हुने रोबोटका लागि काम लाग्ने निर्माणकर्ताको विश्वास छ । मानव र मेसिनलाई नजिक्याउने अवधारणा निकै लोकप्रिय बन्दै छ । केही अघि मात्रै एलन मस्कको कम्पनी न्युरालिंकले दिमागसम्बन्धी रोग निदानका लागि उपयोगी हुन सक्ने नयाँ चिप सार्वजनिक गरेको थियो ।
फैलिँदै बाइटडान्स,टिकटक लोकप्रिय बन्दै गएपछि यसको स्वामित्व भएको चिनियाँ कम्पनीको वर्चस्व पनि फैलिँदै गएको छ । उसले गत साता आफ्नै स्मार्टफोन सार्वजनिक गर्ने घोषणा गरेको छ । यसअघि कम्पनीले स्मार्टफोन सार्वजनिक गर्न लागेको रिपोर्टहरू सार्वजनिक गरेपछि गत साता बल्ल कम्पनीले यसलाई पुष्टि गरेको हो ।बाइटडान्सले स्मार्टफोन निर्माणका लागि स्मार्टिसन कम्पनीको धेरै प्याटेन्ट राइट किनेको छ भने स्मार्टिसनमा काम गरिरहेका धेरै कर्मचारी पनि लिएको छ । स्मार्टिसनका पुराना उपभोक्तालाई लक्षित गरी स्मार्टफोन तयार पार्न लागेको कम्पनीले जनाएको छ । बाइटडान्सले स्मार्टफोन निर्माणबाहेक म्यासेजिङ प्लेटफर्म र म्युजिक स्ट्रिमिङ सेवामा पनि हात हाल्ने तयारी गर्न लागेको खबर आएको छ ।
इन्टेलमा एप्पलको सेयर !,यस वर्षको अन्त्यतिर यो डिल टुंगिने अपेक्षा छ । इन्टेलको मोडमको केही अंश खरिद गरेसँगै एप्पलले आइफोनका लागि चिप बनाउन अन्य कम्पनीमा निर्भर हुनुपर्ने छैन । हालै इन्टेलसँग कपिराइटको विवाद टुंगिएको थियो । सहमति भएलगत्तै इन्टेलले आफ्नो मोबाइल मोडल व्यापारको केही अंश एप्पललाई बिक्री गर्न तयार भएको हो । यससँगै एप्पलले आगामी वर्ष सार्वजनिक गर्न लागेको ३ मोडलको आइफोनमा फाइभजी सपोर्ट गर्ने प्रविधि हुने अपेक्षा गरिएको छ ।

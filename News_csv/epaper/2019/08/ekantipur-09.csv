शीर्षक,विवरण
आईएनजीओले लुकाए १ खर्ब २ अर्ब,"आईएनजीओबाट आउने सहायतामा एकद्वार प्रणाली लागू, राष्ट्र बैंकको प्रत्यक्ष नियन्त्रण र निगरानीमा खाता सञ्चालन, अर्थ मन्त्रालयको सहायता व्यवस्थापन सूचना प्रणालीमा परिषद् र राष्ट्र बैंकको पहुँच तथा प्रभावकारी अनुगमन र नियमनको व्यवस्था गरिदिन सरकारसँग महालेखा र राष्ट्र बैंकका अधिकारीले आग्रह गरेका छन् ।"
प्रहरी विधेयकमा फेरबदल,"विधेयकमा रहेको प्रदेश प्रहरीको काम, कर्तव्य र अधिकारलाई समितिले फराकिलो बनाएको हो । अपराध अनुसन्धान गरी सरकारी वकिलसमक्ष प्रतिवेदन पेस गर्ने अधिकार प्रदेश प्रहरीलाई पनि दिइएको छ । विधेयकमा द्वितीय श्रेणीका प्रहरी अधिकारी प्रमुख रहेको कार्यालय तथा त्यसमातहत दरबन्दी रहेका नेपाल प्रहरीतर्फका प्रहरीले मात्रै अपराध अनुसन्धानसम्बन्धी काम गर्ने उल्लेख छ । प्रदेश प्रहरीको काम, कर्तव्य र अधिकार सूचीमा अपराध अनुसन्धानको विषय समेटिएको छैन । अपराध अनुसन्धानमा नेपाल प्रहरी वा अनुसन्धान गर्ने निकाय वा अधिकारीलाई आवश्यक पर्ने सहयोग उपलब्ध गराउने मात्रै भनिएको छ । संविधानले दिएको अधिकार तथा अन्तर प्रदेश, सीमापार अपराध, आतंकवाद, अन्तर्राष्ट्रिय अपराधजस्ता केही बाहेकमा प्रदेशभित्रका सबै अपराध प्रदेशले हेर्ने गरी प्रस्ताव गरिएको छ, समिति सदस्य शर्माले भनिन् ।"
सरकारी जग्गामा पार्टी कार्यालय राखेकामा कांग्रेसको आपत्ति,"काठमाडौं (कास) कांग्रेसले सरकारी जग्गाको भोगचलनको नीति, नियमविपरीत सत्तारूढ दल नेकपाले पार्टी केन्द्रीय कार्यालय राखेकामा आपत्ति जनाउँदै तत्काल बाहिरिन आग्रह गरेको छ । पार्टी कार्यालय सानेपामा बिहीबार आयोजित पत्रकार सम्मेलनमा प्रवक्ता विश्वप्रकाश शर्माले नीति, नियम र नैतिकताविपरीत सरकारी जग्गामा नेकपाको कार्यालय रहेको समाचारले कांग्रेसलाई अचम्मित र दुःखित तुल्याएको बताए । सरकारी जग्गाको भोगचलनसँग सम्बन्धित नीतिनियम पालनामा स्वयं सत्तारूढ दलले गम्भीरता राख्दैन भने अरूका लागि उपदेशको नैतिकता कारुणिक बन्न पुग्छ, प्रवक्ता शर्माले भने, हामी आशा गर्छौं, यस्तो गम्भीर गल्तीप्रति क्षमायाचना गर्दै नेकपाले तत्काल सरकारी जग्गाबाट बाहिरिएर नीति, नियम र नैतिकतालाई थप लज्जित बन्नबाट जोगाउनेछ । अर्को विपक्षी दल राजपाको सरकारी जग्गामै रहेको कार्यालयबारे भने प्रवक्ता शर्माले कुनै टिप्पणी गरेनन् ।"
घूससहित इन्जिनियर र अधिकृत पक्राउ,"यस्तै, पूर्वाञ्चल विश्वविद्यालयका प्रमुख प्रशासकीय अधिकृत गिरिराज कोइराला पनि बिहीबार घूस लिएको ६ लाख ७५ हजार रुपैयाँसहित पक्राउ परेका छन् । जोरपाटीको स्तूप कलेजका विद्यार्थीको समस्या समाधान गरिदिने सर्तमा सेवाग्राहीसित लिएको घूससहित पक्राउ परेका उनलाई हिरासतमा राखी थप अनुसन्धान अघि बढाएको अख्तियारले जनाएको छ ।"
जोशीको मुद्दा हेर्दाहेर्दैमा,काठमाडौं (कास) विशेष अदालतबाट भ्रष्टाचारी ठहर भएका पूर्वमन्त्री गोविन्दराज जोशीको मुद्दाको मिसिल नभेटिएपछि सर्वोच्चले उनको मुद्दाको सुनुवाइ अघि बढाउने भएको छ । अख्तियार दुरुपयोग अनुसन्धान आयोगबाट अनुसन्धान अधिकृत नियुक्त गरेको पत्र हराएपछि मुद्दा पटकपटक सरेको थियो । अख्तियारले कारण र आधारसहित मिसिल नभेटिएको जवाफ लेखेको भन्दै न्यायाधीशहरू ईश्वरप्रसाद खतिवडा र प्रकाशकुमार ढुंगानाको इजलासले मुद्दा हेर्दाहेर्दैमा राख्न आदेश दिनुका साथै अख्तियारका सचिवलाई पनि तारिखमा बस्न नपर्ने आदेश गरेको छ । यसअघि फाइल नभेटिएको भन्दै सर्वोच्चले अख्तियारका सचिवलाई प्रतिवेदनसहित अदालतमा उपस्थित हुन आदेश दिएको थियो । सर्वोच्चले ०७१ भदौ २९ गतेको आदेशअनुसार जोशीमाथि भ्रष्टाचार मुद्दा दायर गर्दाको अवस्थाको मिसिल मगाएको थियो । सर्वोच्चले ०६० वैशाख २५ गतेको निर्णयसहित सक्कल मिसिल वा रजिस्टर पठाउन अख्तियारलाई भनेको हो । जोशीको मुद्दामा आगामी कात्तिक १७ गतेदेखि नियमित सुनुवाइ हुनेछ । अख्तियारले २०६० पुस २८ गते जोशीलगायत उनका नातेदारमाथि भ्रष्टाचार मुद्दा दायर गरेको थियो ।
सिंहदरबारभित्रै कर्मचारी बेवारिस,"स्थानीय तहले पदस्थापना नगरेपछि मन्त्रालयमै हाजिर हुँदै आएका कर्मचारीहरूलाई साउन १९ देखि मन्त्रालयमा पनि प्रवेश दिइएको छैन । सामान्य प्रशासनमन्त्री लालबाबु पण्डितले साउन १३ गते मन्त्रिस्तरीय निर्णयबाट स्थानीय तहमा समायोजन भएर मन्त्रालयमा हाजिर हुँदै आएका सबै कर्मचारीलाई समायोजित स्थानीय तहमै हाजिर गराउन परिपत्र गरेका थिए । मन्त्री पण्डितको निर्देशन उपत्यकाका स्थानीय तहले मानेका छैनन् । मन्त्रालयले समायोजनमा पठाएकामध्ये काठमाडौं महानगरपालिका र भक्तपुर नगरपालिकाले कसैलाई पनि हाजिर गराएका छैनन् । ललितपुर महानगरपालिका, सूर्यविनायक नगरपालिका, कागेश्वरीमनोहरा, चाँगुनारायणलगायतका स्थानीय तहले भने दरबन्दीका कर्मचारीलाई हाजिर गराएर बाँकीलाई मन्त्रालयमै फिर्ता पठाएका छन् ।"
गाडीभाडा नतिरे ५ हजार जरिवाना,"प्राधिकरणको सम्पूर्ण कामकारबाही सञ्चालन, रेखदेख र व्यवस्थापनका लागि १५ सदस्यीय काठमाडौं उपत्यका सार्वजनिक यातायात परिषद् हुनेछ । यसको नेतृत्व काठमाडौं महानगर प्रमुखले गर्नेछन् । साथै, परिषद् उपाध्यक्षमा ललितपुर महानगरका प्रमुख र सदस्यमा भक्तपुर नगर प्रमुखलगायत विभिन्न ट्राफिक प्रहरी, उपत्यकाका नगरपालिकाका प्रमुखहरू रहनेछन् । विधेयकमा बस, ट्याक्सी, मेट्रो रेल, लाइट रेल, मोनो रेल, रेल, केबलकार, स्काई रेल र राइड सेयरिङलाई समेत समेटिएको छ । विधेयक संसद्बाट पारित भए पठाओ, टुटलजस्ता राइड सेयरिङ सेवा उपलब्ध गराउँदै आएका यातायातलाई समेत सार्वजनिक यातायातको समूहमा समेटिनेछ । विधेयक पारित भए ६ महिनाभित्र उपत्यकाका यातायात कम्पनी प्राधिकरणमार्फत सञ्चालन गरिनेछन् ।"
प्रधानमन्त्री पर्सि फर्कने,"काठमाडौं (कास) प्रधानमन्त्री केपी ओली सिंगापुरको नेसनल युनिभर्सिटी हस्पिटलमा स्वास्थ्य परीक्षण सकेर आइतबार फर्कने भएका छन् । शुक्रबारै फर्कने कार्यक्रम भए पनि स्वास्थ्य परीक्षण नसकिएकाले बसाइ लम्बिएको हो । चिकित्सकको परामर्शमा उहाँ आइतबार मात्रै स्वदेश फर्कनुहुनेछ, प्रधानमन्त्री निवास स्रोतले भन्यो । बिहीबारसम्मको स्वास्थ्य परीक्षणबाट ओलीको अवस्था सामान्य देखिएको स्रोतले जनाएको छ । साउन १८ मा ओली नियमित स्वास्थ्य परीक्षणका लागि सिंगापुर गएका थिए ।"
जनजातिका छुट्टाछुट्टै कार्यक्रम,"अब भाषा जोगाउन जरुरी छ, महासंघका पूर्वमहासचिव परशुराम तामाङले भने, सँगसँगै ०६२६३ देखिका आन्दोलनका उपलब्धिको संरक्षणमा लाग्नुपर्छ । उनका अनुसार मुलुकमा बोलिने भाषामध्ये ५ वटा सुरक्षित, १० वटा सुरक्षितप्रायः, ३२ वटा लोपोन्मुख, ३३ वटा मरणोन्मुख र २२ वटा मृतप्रायः स्थितिमा छन् । यो वर्ष नेपाल आदिवासी जनजाति महासंघले माइतीघर मण्डलमा विरोधसभासहित प्रदर्शन गर्ने तयारी गरेको छ । महासंघ अध्यक्ष जगतबहादुर बरामले प्रदर्शनमा दलित, मुस्लिम, मधेसीसमेतको साथ र ऐक्यबद्धता रहने बताए । ओम गुरुङ नेतृत्वको अखिल नेपाल आदिवासी जनजाति महासंघले भने प्रदर्शनीमार्गस्थित राष्ट्रिय सभागृहमा सांस्कृतिक कार्यक्रमसहित दिवस मनाउने जनाएको छ ।"
पालना हुँदैनन् संसदीय समितिका निर्देशन,"समितिहरूले सरकारलाई वस्तुपरक, कानुनसम्मत र निष्पक्ष निर्णय र निर्देशन दिनुपर्ने उनले बताए । उनले सरकारले कार्यान्वयन गर्न नसक्ने भन्ने कारणसहित जवाफ दिएमा समितिले पुनः विचार गरेर निर्देशन दिनुपर्ने बताए । व्यवस्थापिकामाथि कार्यपालिका हावी हुन खोजेको उनको बुझाइ छ । हाम्रो संविधानले सक्रिय संसद्को व्यवस्था गरेको छ तर व्यवहारमा व्यवस्थापिका कार्यपालिकाको छायामा परेको छ, थापाले भने, संसद्ले पनि सक्रिय ढंगले छलफल र प्रश्न उठाउन सकेको छैन, यो संसदीय व्यवस्थाका लागि गम्भीर प्रश्न हो ।"
अबको १ वर्षमा दोब्बर बिजुली,यस्तै नेकपाका सांसद जनार्दन शर्माले संसद्बाट ऐन पारित भए पनि सत्यनिरूपण तथा मेलमिलाप आयोग र बेपत्ता छानबिन आयोग गठन हुन नसक्नुको कारण माग गरे । समग्रमा विश्वले चासो राखेको विषयमा ढिलाइ हुँदा संक्रमणकालीन न्याय निरूपणमा हेलचेक्र्याइँ र बेवास्ता भएको उनको भनाइ थियो ।
दुई उपसचिवसहित १८ जनाविरुद्ध मुद्दा,"अस्थायी ट्राफिक प्रहरी पोस्ट कोसी कटान, सुनसरीका प्रहरी नायब निरीक्षक (सई) भीमबहादुर कटुवाल र जवान भरत कटुवालविरुद्ध पनि मुद्दा दायर भएको छ । कटुवालद्वयले काँकडभिट्टाकाठमाडौं चल्ने गाडी सञ्चालकसित ५ हजार रुपैयाँ घूस लिएको अख्तियारले जनाएको छ ।अख्तियारले नापी कार्यालय, चितवनका सर्वेक्षक राजेश कर्माचार्यविरुद्ध जग्गाको कित्ताकाटबापत सेवाग्राहीसँग २० हजार रुपैयाँ घूस लिएको आरोपमा मुद्दा दायर गरेको छ । यसैगरी अख्तियारले कपिलवस्तुस्थित शुद्धोधन गाउँपालिकाको श्री माध्यमिक विद्यालयका प्रावि शिक्षक सुशीलादेवी गौतमविरुद्ध समेत भ्रष्टाचार मुद्दा दायर गरेको छ । गौतमले नक्कली शैक्षिक योग्यताको प्रमाणपत्र पेस गरी जागिर खाएको अभियोगपत्रमा दाबी गरिएको छ । मुद्दा दायर भएसँगै उपभोक्ता समितिका चारबाहेक १४ जना सरकारी सेवाबाट निलम्बन भएका छन् ।"
सिफारिस थन्क्याएर विश्वविद्यालयमा भागबन्डा,अहिले प्रधानमन्त्री विश्वविद्यालयको कुलपति र शिक्षामन्त्री सहउपकुलपति रहँदै आएका छन् । सरकारले उपकुलपतिलगायत पदाधिकारी नियुक्ति गर्दै आएको छ । योग्यभन्दा राजनीतिक पहुँचका आधारमा उपकुलपतिसहित पदाधिकारी नियुक्त हुने गरेका छन् । प्राध्यापक र कर्मचारीको छनोट गर्न एउटै विश्वविद्यालय सेवा आयोग बनाउने प्रस्ताव गरिएको छ । त्रिविसहित अन्य विश्वविद्यालयका सेवा आयोगहरू कर्मचारी भर्नामा अनियमितताको विवादमा पटकपटक मुछिँदै आएका छन् । विश्वविद्यालय अनुदान आयोगलाई उच्च शिक्षा आयोगमा रूपान्तरण गर्नुपर्ने सुझाव दिइएको थियो । उक्त आयोगमा बोर्ड अफ डिरेक्टिभ रहने र त्यसमा ६० प्रतिशत पदाधिकारी ख्यातिप्राप्त प्राज्ञमध्येबाट खुला प्रतिस्पर्धा र ४० प्रतिशत सरकारले नियुक्ति दिने संचरना निर्माण गर्न भनिएको छ । बोर्डमातहत कार्यकारी बोर्ड रहने व्यवस्था गर्न प्रस्ताव गरिएको छ । बोर्डका पदाधिकारी पनि खुला प्रतिस्पर्धाबाटै छनोट गर्नुपर्ने सुझाव दिएको हो ।
माछा मार्ने लाइसेन्स नवीकरणमा रोक,निकुञ्जले गत वर्ष २२ जना बोटेलाई लाइसेन्स दिएको थियो । यो वर्ष सबै बोटेलाई माछा मार्न लाइसेन्स दिन माग गरिरहेको अवस्थामा गत वर्ष पाएकाहरूले पनि माछा मार्न नपाउने अवस्था सिर्जना भएको छ । मनहरी गाउँपालिकाका अध्यक्ष एकराज उप्रेतीले वार्डेन महर्जनलाई बिहीबार भेटेर मकवानपुर मनहरीका बोटेको माछा मार्ने लाइसेन्स नवीकरण गरिदिन र बाँकी रहेका बोटेलाई पनि माछा मार्न अनुमतिपत्र दिन अनुरोध गरेका थिए । वार्डेन महर्जनले ऐन कानुन संशोधन नभएसम्म बोटे समुदायलाई माछा मार्न लाइसेन्स दिन नसकिने जानकारी गराए । बाँके राष्ट्रिय निकुञ्जको ऐन कानुन हुबहु ढंगले मान्नुपर्ने भएकाले यो समस्या आएको वार्डेन महर्जनले बताए ।
सम्झौतापछि मात्रै,"चितवन निकुञ्जको सिमाना भएर बग्ने ठूला नदी नारायणी, राप्ती र रिउ खोलाको वरपर बोटे समुदायको बसोबास छ । इन्दिराका अनुसार चितवनमा मात्रै ३८ सयको हाराहारीमा बोटे समुदाय बस्ने गर्दछ । बोटे समुदायले परापूर्वकालदेखि माछा मार्ने, डुंगा तार्ने गरेर गुजरा गर्दै आएका हुन् । अहिले पनि उनीहरु खोलाकै आडमा बसेका छन् । हामीलाई १९९३ सालमा नै तत्कालीन सरकारले लालमोहर लगाएर खोला र घाट जिम्मा दिएको थियो, समाजका जिल्ला उपाध्यक्ष विश्व बोटेले भने । चितवन राष्ट्रिय निकुञ्जका सूचना अधिकारी सहायक संरक्षण अधिकृत गोपाल घिमिरे माछा मार्ने क्रममा लापरबाही बढ्दै गएका कारण सम्झौतापत्र तयार गर्नुपरेको बताउँछन् ।"
पोस्टमार्टम गर्न डाक्टर अभाव,"सरकारी डाक्टर नभएपछि भीमेश्वर नगरपालिकाले सोमबारदेखि न्याय हेल्थका डा विनोद दंगाललाई पोस्टमार्ट गर्ने अधिकारसहित पत्र थमाएको हो । अस्पतालको प्रमुख विशेषज्ञ चिकित्सकको भूमिकामा नेतृत्व गरिरहेका डा दंगालले बिरामीको स्वास्थ्य उपचार गर्नुपर्ने जिम्मेवारीमा सरकारी प्रशासनिक कार्यसमेत थपिँदा अप्ठेरो पर्ने बताए । स्थानीय सरकारले लेखेर दिएपछि बाध्यताबस पोस्टमार्टमको कार्य गरें, उनले भने । निःशुल्क सेवा भएको अस्पतालमा उपलब्ध जनशक्तिले नभ्याउने गरी भीड लाग्छ । निजी अस्पतालमा लाखौं पर्ने शल्यक्रिया अस्पतालमा निःशुल्क हुन्छ । त्यसैले सुत्केरी हुन र जटिल शल्यक्रिया गर्न जिल्लाभित्र र बाहिरबाट समेत आउने गर्छन् । तर जनशक्ति अभावले छ । सरकारले ५० शय्याको अस्पतालमा स्तरवृद्धि गरेपछि जनशक्तिको समस्या नहुने सूचना अधिकारी शान्तिप्रसाद न्यौपालेले बताए ।"
नयाँ प्रविधिबाट फोहोरमैला व्यवस्थापन,"धुलो, धुवाँ पनि नहुने र बहुउपयोगी देखेर यो प्रविधि प्रयोग गर्ने निर्णय गरेका छौं, कार्यपालिका बैठकबाट निर्णय भएको जानकारी दिँदै नगरप्रमुख लक्ष्मीनरसिं बादेले भने, तत्कालको व्यवस्थापनका लागि यो निर्णयमा पुगेका हौं । बनेपामा दैनिक १० टन फोहोर जम्मा हुने गरेको छ । श्रीखण्डपुरस्थित आफ्नो जग्गामा फोहोर थुपार्न नगरपालिकालाई स्थानीयले अवरोध गरेपछि काठमाडौं नगरपालिकाको सहकार्यमा ठेकेदारमार्फत् सिसडोलमा व्यवस्थापन गर्दै आएको छ । बस्तीको बीचमा र कृषिका लागि छुट्ट्याएको जग्गामा फोहोर जलाउने मेसिन राख्न लागेको भन्दै बनेपा९ का स्थानीयले विरोध जनाएका छन् ।"
खोलाले बगाएर बेपत्ता,"रसुवा (कास) घट्टेखोलाले बगाएर बिहीबार बिहान एक विदेशी महिला बेपत्ता भएकी छन् । फ्रान्सकी ७१ वर्षीया हाटिङ्गर अलफ्राइडलाई खोलाले बगाएर बेपत्ता पारेको हो । सीमा प्रहरीचौकी टिमुरेका प्रहरी निरीक्षक खेम नेपालका अनुसार गोसाइँकुण्ड गाउँपालिका २ घट्टेखोलामा खुट्टा धुने क्रममा चिप्लिँदा उनलाई खोलाले बगाएको थियो । उनी मानसरोवर जानका लागि आएकी थिइन् । सेना, सशस्त्र प्रहरी र नेपाल प्रहरीले उनको खोजी गरिरहेको छ ।"
नयाँ करविरुद्ध आपत्ति,"त्यसैगरी, काभ्रे संवाददाताका अनुसार सामुदायिक वन उपभोक्ता महासंघले आफूलाई तेहोरो करको मारमा पारेको भन्दै विरोध जनाएको छ । समावेशी लोकतन्त्र स्थापना, सुदृढीकरणमा महत्त्वपूर्ण भूमिका खेलेका सामुदायिक वन उपभोक्ता समूहमाथि संघ र प्रदेश सरकारले वन तथा अर्थसम्बन्धी विभिन्न नयाँ कानुनहरू तर्जुमा गर्ने क्रममा कर तथा गैरकर राजस्व लिने गरी नयाँ व्यवस्थाको प्रस्ताव गरेर समूहको योगदानको अवमूल्यन गरेको भन्दै महासंघको प्रदेश समितिले काभ्रेका प्रमुख जिल्ला अधिकारी उदयबहादुर रानामार्फत् अर्थमन्त्री युवराज खतिवडालाई ज्ञापनपत्र बुझाएका हुन् ।"
पहिरोले बस्ती जोखिममा,"नुवाकोट (कास) भारी वर्षातका कारण महभीरमा पहिरो जान थालेपछि गाउँ जोखिममा परेको छ । करिब एक दर्जन घरधुरी भएको गाउँमुनिबाट पहिरो जान थालेको हो । पहिरो जान थालेपछि गाउँले चिन्तित बनेका छन् । वर्षा हुन थालेपछि यहाँका स्थानीय रातभर जाग्राम बस्ने गरेका छन् । आकाशमा कालो बादल आउना साथ पहिरो जाने हो कि भन्ने डरले सुत्न सकिँदैन, स्थानीय दुर्गाप्रसाद न्यौपानेले भने, राति गएर कहाँ बस्नु । पहिरो उनको घरनजिक आइपुगेको छ । महभीरमा साढे चार वर्षअघि भूकम्पले हल्लाएको जमिन र त्यसपछि केराघारीमहभीरकुवापानी हुँदै रसुवाको सरमथली जाने सडक निर्माण गर्दा एक्जाभेटरको कम्पनले पनि जमिन थर्केर पहिरो गएको हो कि भन्ने स्थानीयको आंकलन छ । त्यसैगरी, अर्का छिमेकी वेदनिधि न्यौपाने पनि पहिरो घरनजिक आएकाले रातको समयमा सुत्न डर लागेको बताउँछन् ।"
अस्पताललाई सहयोग,काभ्रे (कास) अस्ट्रेलियन दूतावासले बनेपास्थित रेयुकाई एइको मासुनागा आँखा अस्पताललाई ३८ लाख ५० हजार रुपैयाँ बराबरको उपकरण सहयोग गरेको छ । निरन्तर सहयोग गर्दै आएको दूतावासले यो वर्ष प्रयोगशाला स्थापना र केही उपकरण सहयोग गरेको हो । राजदूत पिटर बडले अस्पताल व्यवस्थापन समितिका अध्यक्ष मधुप्रसाद आचार्यलाई हस्तान्तरण गरे । राजदूत बडले सानो तर निरन्तर सहयोग गर्न पाएकोमा खुसी व्यक्त गर्दै सेवा प्रवाहमा सहयोग पुग्ने विश्वास व्यक्त गरे । अस्पताल सन् २००७ मा स्थापना भएको हो । अस्पतालको धनुषाको ढल्केवरमा पनि शाखा छ ।
वाग्मती ब्युटिफिकेसन अलपत्र,"नदी र सडकबीचको खाली १० मिटर भागमा हरित उद्यान बन्दै छ । सडक दुई लेनको बनाइनेछ । तीन स्थानमा परम्परागत भकारी आकारका संरचना निर्माण गरिनेछ, जसबाट मानिस सजिलै नदीसम्म पुग्न सक्नेछन् । उद्यान २७ महिनाभित्र सम्पन्न गर्ने लक्ष्य रहेको उनले बताए । जोरपाटीका स्थानीय दिनेश ढुंगानाले काम ठप्प हुँदा मृत वाग्मतीलाई जीवित पुर्याउने अभियानमा अवरोध पुगेको बताए । सामग्री लथालिंग, यसबारे कसैको पनि चासो छैन, आयोजना अलपत्र पर्दा समस्या उत्पन्न भएको छ, उनले भने, उचित माग सम्बोधन गरेर तुरुन्त सरकारले काम सुचारु गर्न पहल गर्नुपर्छ । समितिका अनुसार गोकर्ण ब्यारेजदेखि जोरपाटी पुलसम्म ३५ मिटर, त्यहाँबाट गुह्येश्वरीसम्म ४० मिटर र गुह्येश्वरीदेखि सिनामंगलसम्म करिब ३० मिटर बहाव कायम गर्दै दायाँबायाँ हरित उद्यान निर्माण गरिने छ ।"
भाइदेगः मन्दिरको पुनर्निर्माण सुरु,सन् १६६९ मा मुगल शासक औरगांबाजले नेपालीको समेत पवित्र स्थल बनारसको विश्वनाथ मन्दिर भत्काइदिएका थिए । तर मुगलहरूले मन्दिर भत्काइदिएपछि नेपालीहरू काशी जान पाएनन् । त्यसैले भगिरथ भैयाले आक्रमण भएको ९ वर्षपछि पाटनमै बनारसको विश्वनाथ मन्दिर निर्माण गरे । त्यसपछि उक्त मन्दिरलाई भाइदेगः वा भाइ देवलको नामले चिनिन्छ । १७ औँ शताब्दीमा बनेको उक्त मन्दिर मल्लकालको उत्कृष्ठ काष्ठकला थियो । जुन २५५ वर्षपछि महाभूकम्पले भगिरथको चिनो ध्वस्त बनाइदियो । त्यसपछि राणाहरूले मन्दिर पुनर्निर्माण गर्दा एकतले गुम्बज (डोम) शैलीमा शिवलिंग छोप्ने काम गरेर मन्दिरको जगेर्ना काम गरियो ।
आकाशेपानी संकलन गर्न सुझाव,आकाशेपानी संकलन तथा भूमिगत पानी पुनर्भरण आकाशेपानी संकलन तथा भूमिगत पानी पुनर्भरण गर्न घरको छानामा परेको पानीलाई छानाको तल्लो भागमा राखिएको जस्ताको वा अन्य कुनै ढंगले बनाइएको खोल्सीजस्तो भागमार्फत पाइपमा हालिन्छ र सो पाइप लाइनबाट पहिलो पानी छान्ने फ्लस अर्थात् फर्स्ट फ्लस प्रक्रियामा लगिन्छ । फर्स्ट फ्लस प्रक्रियाले छानाको पानीसँग बहेर आउने फोहोर हटाउँछ । त्यसपछिको पानीचाहिँ अर्को पाइपबाट बालुवा(गिटीजस्ता माध्यमबाट बनाइएको पानी छान्ने फिल्ट्रेसन सिस्टम हुँदै पानी भण्डारण गरिने ट्यांकीमा लगिन्छ । उक्त ट्यांकीमा जम्मा भएको पानी घरायसी प्रयोजनका लागि प्रयोग गरिन्छ भने ट्यांकी भरिएर बढी भएको पानी पुनर्निर्भरण खाल्टो अर्थात् रिचार्ज पिट मा जाने व्यवस्था मिलाइएको हुन्छ । यो रिचार्ज पिट कंक्रिटको रिङ हालेर वा वरिपरि इँटाको गाह्रो लगाएर बनाइएको हुन्छ । यसको छानोलाई ढाकिएको हुन्छ तर फेदको भागचाहिँ पानी छानिएर जमिनमा रसाउँदै जाने गरी बनाइएको हुन्छ । संकलित आकाशे पानीलाई सिधै पिउन भने मिल्दैन । पिउनका लागि पीयूष हालेर तथा विविध सेरामिक फिल्टरबाट प्रशोधन गरेर पिउनुपर्ने पानीविज्ञ प्रकाश अमात्यले बताए ।
भीमसेन मन्दिरको काम तीव्र,महाभारतमा उल्लेखित मुख्य पात्रहरू कौरव र पाण्डवका पाँच दाजुभाइमा माहिला भीमसेनलाई व्यापारीहरूका आराध्यदेव पनि मानिन्छ । त्यसैले भीमसेनलाई काठमाडौं उपत्यकाका नेवारहरूले अत्यन्त श्रद्धासाथ पूजाआजा गर्दै आएका छन् । पाटनमा भीमसेनलाई मन्दिर बनाई वा परम्परागत सामुदायिक भवनमा स्थापित गर्ने प्रचलन छ । राजा सिद्धिनरसिंह मल्लले यो ठाउँमा भवन बनाएको सन् १६२७ को शिलालेखमा उल्लेख भएको पाइन्छ । कालान्तरमा त्यो आगोले ध्वस्त पारेपछि सन् १६८२ मा राजा श्रीनिवास मल्लको पालामा यो मन्दिर निर्माण भएको मन्दिरमा रहेको शिलालेखमा उल्लेख छ । मन्दिरमा भएको भीमसेनको हालको पूर्ण कदको रौद्रा रूपको मूर्ति भने पुरानो शान्तरूपी मूर्तिलाई विस्थापित गरी राजा योगनरेन्द्र मल्लले नेसं ८२१ मा स्थापना गरेको जनश्रुति छ ।
यल पञ्चदानमा आकर्षण,"पञ्चदान बौद्ध धर्मावलम्वी नेवारहरूको ठूलो पर्व मानिन्छ । यो पर्व बौद्ध परम्पराअनुसार श्रावण शुक्लपक्ष अष्टमीका दिन ललितपुरमा मात्र आयोजना हुन्छ । त्यसलाई यल पञ्चदान भन्ने गरिएको हो । काठमाडौं, भक्तपुर, थिमि, बनेपा, साँखु, पनौतीलगायत ठाउँमा भने प्रत्येक वर्ष भाद्रकृष्ण त्रयोदशीमा मनाइन्छ । पर्वको अवसरमा पाटनका नागबहाल, गोल्डेन टेम्पल, श्रीबच्छ महाविहार, पाटन दरबार क्षेत्रको हखाः लगायत टोलमा दीपंकर तथा बुद्धका मूर्ति र पौः बाः सजाई सामूहिक पञ्चदानको आयोजना गरेको थियो । पञ्चदानमा धानचामल, गहुँ, नुन, कालो भटमास, क्षीर, फलफूल र दक्षिण दान गरिन्छ । पञ्चदान गर्दा फुद्यो (अन्तिम पञ्चदान लिन आउने) नआएसम्म दान गरिराख्नुपर्ने परम्परा छ । पञ्चदान लिन आउनेले लोकमा दान नै विभूषण, दानले नै दुर्गति निवारण गर्दछ, दानले स्वर्गमा ठाउँ पाइन्छ भन्ने अर्थको स्तोत्र पाठ गर्दै अगाडि बढेका थिए । दान लिएपछि दाताको आयु, आरोग्य, यश, जन, धन, सन्तान वृद्धि र शान्तिको कामना पनि गरेका थिए । लिच्छविकालमा गुल्तङ ग्राम नामले प्रसिद्ध उक्त ठाउँमा सत्य युगमा सर्वानन्द नाम गरेका राजाले आफ्नो दरबारमा दीपंकर तथागत र उनका शिष्यलाई निमन्त्रणा गरी सर्वप्रथम पञ्चदानको आयोजना गरेको विश्वास गरिन्छ । पर्वको अवसरमा खीर खाने पनि चलन छ ।"
प्रकृतिमाथि डरलाग्दो दोहन,"उत्खनन गर्दा खनिएका टनेल, खाल्डामा दुर्घटना नहोस् भनी सुरक्षा व्यवस्था गर्ने, दुर्घटना परेव्यक्तिको मृत्यु भए, कसैको धनसम्पत्तिको हानिनोक्सानी भए जिल्ला प्रशासन कार्यालयमा सूचना दिने र आफ्नै खर्चमा खनिज क्षेत्रको सिमाना कायम गर्नेजस्ता व्यवस्था कार्यविधिबाट हटाइएको छ । राजमार्ग र खोला किनाराबाट ५५ सय मिटर टाढा हुनुपर्ने प्रावधानसमेत मिचेर ५० मिटरमा सीमित गरिएको छ ।प्रकृति, पर्यावरण र मानव स्वास्थ्यमाथि खेलबाड हुने गरी अवैध सञ्चालन भइरहेका यस्ता खानीमाथि सरकारले अविलम्ब रोक लगाउनुपर्छ । र, सतर्कता केन्द्रको सिफारिसबमोजिम अख्तियारले छानबिन गरी दोषीउपर कारबाही प्रक्रिया अघि बढाउनुपर्छ । शंकै छैन, कानुनलाई नटेरी खुलेआम रूपमा यस्तो अवैध धन्दा राज्यका माथिल्लो निकायमा पहुँच भएकाहरूले मात्र गर्न सक्छन् । भलै सञ्चालकहरूको आवरणमा उनीहरू नदेखिएका हुन सक्छन् । अख्तियारले यस पाटोमा पनि मिहीन अध्ययन गर्नुपर्छ र खानी सञ्चालकहरू मात्र होइन, उनीहरूका संरक्षणकर्तालाई पनि कारबाहीको दायरामा ल्याउनुपर्छ । जंगल, खोला र सार्वजनिक जग्गाको अतिक्रमण रोकेर प्रकृतिलाई उसकै लयमा रहन दिनुपर्छ ।"
कर्फ्युभित्र कैद कश्मीर,"सहमतिमा बनेको संविधान पालना गर्नु दिल्लीको कर्तव्य पनि हो । सरकार बलियो भयो भन्दैमा सन्धि, सम्झौताहरू एकपछि अर्को गर्दै टुटाउन थालेमा र त्यसबाट अशान्ति पैदा भएमा त्यसको जिम्मा कसले लिने ? यस मामिलामा सबै साना राष्ट्रहरूले सामुहिक रूपमा सचेतना अपनाउनु जरुरी छ । कश्मीरका जनता के चाहन्छन् ? तिनलाई नै सोध्नु वेश हुन्छ । गोपाल देवकोटा, गोकर्णेश्वर८, काठमाडौं"
गणतन्त्रको बेहाल,"देशैभरका बाटोघाटोको अवस्था कन्तबिजोग छ । राजनीतिक दल र दलभित्रको अवस्था हेरिनसक्नु छ । देशमा सुशासन कहीँ छैन । कैयौं वर्षअघि आउनुपर्ने मेलम्चीको पानी आजसम्म आउनसकेको छैन । कुनै पनि ठेकेदारले समयमा कुनै पनि काम सकेको रेकर्ड छैन । सरकारी योजना समयमा सकिएको छैन । त्यहाँ पनि भ्रष्टाचारको दलदल छ । अरु त अरु यहाँको राष्ट्रपति पनि आफ्नै सुविधाका लागि मरिमेट्छन् । जनताका लागि काम गर्ने कुनै नेता छैनन् । भाषण त यहाँ सबै नेता गर्छन् । तर काम गर्ने इच्छाशक्ति कोहीसँग छैन । २०४६ सालदेखि यस देशमा प्रजातन्त्र छ । यिनै नेताहरूको हातमा शासनको बागडोर छ । तर कुराजस्तो काम हुन सकिरहेको छैन । खासमा देश बनाउने नेताहरूको सोच, आचरण र इमानदारीले हो । तर यहाँ अधिकांश नेता ठेकेदार, दलाल र भ्रष्टहरू छन् । अनि के विकास हुनु ? श्याम केसी, मन्थली १, रामेछाप"
कार्यकारी निर्देशकलाई पत्र,"भन्छन्, स्टेपलाइजर, जेनेरेटरका व्यापारीले सेटिङ मिलाएका छन्, जताततै अनि कसरी आउँछ स्ट्यान्डर भोल्टेज ? हाम्रो गैंडाकोटमा जसरी नै देशैभरि विद्युत प्रवाहमा भोल्टेजको समस्या भएको मैले महसुस गरेकी छु । विद्युत भोल्टेजको गडबडीले गर्दा कतिको फ्रिज, कम्प्युटर लगायतका उपकरण बिग्रिएका हुन सक्छन्, त्यसको जिम्मेवारी कसले लिने ? विकसित देशहरूमा अग्रिम जानकारी बिना विद्युत प्रवाहमा गडबडी भयो भने विद्युत प्राधिकरणले त्यसको क्षतिपूर्ति दिन्छ भन्ने तपाईंलाई जानकारी गराइरहन नपर्ला । कार्यकारी निर्देशकज्यू, मैले तपाईंको विरोध गरेको होइन, तपाईंलाई जानकारी गराउन यो पत्र लेखेकी हुँ । सरस्वती पोखरेल, गैँडाकोट, नवलपरासी (बर्दघाट सुस्तापूर्व)"
धारा ३७०,"तर जब भारत सन् १९६० को दशकको अन्तिमतिरबाट सामरिक दृष्टिले शक्तिशाली हुँदै आयो । त्यसपछि पण्डित नेहरू त्यति उदार हुनुहुँदैनथ्यो भन्ने भाष्य लोकप्रिय हुँदै आएको हो । कश्मीरका कारण पाकिस्तानसँगको निरन्तरको तनाव, राज्यलाई दिइएको अत्यधिक स्वायत्तताका कारण क्षेत्रीय नेताहरूको बडबोलापन, युवाहरूमा निराशा र सीमापार विद्रोहीहरूलाई संरक्षणका चल्ते भारतभर एकपक्षीय नै सही, धारा ३७० र ३५ (क) विरुद्ध सशक्त जनमत बनिरहेको थियो । धारा ३५ (क) ले जम्मुकश्मीरका स्थायी बासिन्दा बाहेक अरुले जमिनजायदाद लेनदेन गर्न प्रतिबन्ध लगाएको थियो । अब विशेष व्यवस्था अन्त्य भएसँगै जम्मुकश्मीर र लद्दाखमा भारतका अन्य क्षेत्रबाट त्यहाँ जानेहरूले जमिन किन्न र स्थायी बसोबास गर्न पाउने भएका छन् । कश्मीर विवाद एक हिसाबले भारत र पाकिस्तानबीचको मुद्दा हो र भारतले आफ्नो संविधानमा के कस्तो परिवर्तन गर्यो अथवा गर्दैछ भन्ने विषय उसैको आन्तरिक मामिला हो । निश्चय नै छरछिमेकमा भइरहेका घटनासँग अवगत हुनु, त्यसलाई गहिरिएर हेर्नु अध्ययनार्थ उपयोगी नै हुन्छ । यसमाथि प्राज्ञिक टिकाटिप्पणी र विचार व्यक्त गर्न त जोकोही स्वतन्त्र छ । तर धारा ३७० र ३५ (क) लाई उसले के गर्ने त्यो उसैको आन्तरिक मामिला हो । जहाँसम्म अविभाजित जम्मुकश्मीरले चर्चेको भूभागको विषय र व्यवस्थापनको प्रश्न छ, त्यो भारत, पाकिस्तान र चीन बीचको अर्थात् त्रिदेशीय मामिला हो । : _"
इज्जत कसको जान्छ ?,"यसरी एउटा पटके पीडकले निर्धक्क उपस्थिति जनाइरहँदा एउटा सिंगो वर्ग चुपचाप खुम्चिन पुग्यो । जसलाई अन्याय भएको हो उही बोल्नुपर्छ, अरू चुप लाग भनियो । ऊ नबोलेकी होइन । कति जनासँग उसले सम्झनै मन नलागेको कुरा दोहोर्याओस् ! त्यो उपप्राध्यापकको टिप्पणीबाट ऊ स्तब्ध थिई । उत्तरपुस्तिका परीक्षण गरिरहेकी उसलाई बोलाईबोलाई त्यो पटके पीडक विद्यावारिधिले उसका स्तनका नाममा प्रतिक्रिया दिएको थियो । केही काम होला भन्ठानेर नजिक पुगेकी उसको त्यो सुनेर बोली हराएको थियो । ऊ भन्छे, म त यस्तो सक्ड भएँ कि, केही सुझ्दै सुझेन । स्कुले शिक्षा सक्न लागेको सन्तानकी आमा ऊ फेरि त्यसको छेउछाउ परिन । जसरी आफ्ना छेउमा बोलाएर विद्यावारिधिले टिप्पणी गरेको थियो, उसै गरी उसका छेउमा आएर गल्ती भो भन्ला भन्ने थियो, तर अहँ । आफू बोल्दा उही उस्ती होली अनि नै उसले त्यति भन्यो भन्लान् भन्ने भयले ऊ तर्सिरही । किनकि, महिलाको स्वरलाई कुल्चिने अस्त्र भनेकै उसमाथि आइलाग्ने लाञ्छना हो, बात हो । यो अस्त्र यस्तो गाण्डीव हो, जसले महिलाका नामका तमाम महाभारतलाई सजिलै हराउँदै आएको छ । केही हुनलाई महिला उस्ती हुनैपर्दैन भन्ने कसलाई थाहा ? कसले पत्याउँछ ?"
अपहेलित अभिलेखालय,"राष्ट्रिय अभिलेखालयको संरक्षण मानवजातिकै लागि अपरिहार्य छ । यस्तो सार्वजनिक सरोकारको विषयमा कसैको निवेदन नभए पनि हाम्रा प्रधान न्यायाधीशले सञ्चार माध्यममा आएका समाचारका भरमा मुद्दा दर्ता गरेर सरकार तथा सर्वोच्च प्रशासनलाई झिकाउनु उचित हुन्छ । एमिकस क्युरीका रूपमा वाङ्मय शताब्दी पुरुष सत्यमोहन जोशीसहित संस्कृति, सम्पदा र पुरातत्त्वविज्ञहरूको राय लिएर निकास दिने उचित अवसर आएको छ । यो ऐतिहासिक अवसरलाई हाम्रा प्रधान न्यायाधीशले उम्काउनुहुनेछैन भन्ने विश्वास छ ।"
कौरा खोज्दै गुरुङ समुदाय,"गुरुङ, मगर र दुरा समुदायका संस्कृतिभित्र पर्ने कौरा सिकाउँदै आएको कला मञ्च सञ्चालक लब्सन गुरुङले बताए । कौरासंगै सोरठी, रोधीलगायत नाच यहाँ सिकाइन्छ । एक दशक अवधिमा उनले १० हजार बढीलाई विभिन्न नाच सिकाइसकेका छन् ।"
रंगमञ्चमा नारी विद्रोह,"नाटकमा उषासहित मनोज महर्जन, मुकेश हमाल, बिन्दु बीएम, रिया भारती, पासलाक्पा शेर्पा, हीरा हमाल, धीरज थापामगर, शोमा कार्की, कसिना बोखिम लिम्बूको अभिनय रहेको छ । लामो समयपछि अभिनयमा फर्किएकी उषाले अभिनेत्रीको भूमिकामा वजनदार अभिनय गरेकी छन् भने सहायक कलाकार पनि चरित्रमा सहज देखिएका छन् । राज शाहको प्रकाश परिकल्पना प्रस्तुतिअनुरुप बगेको छ भने प्रकाश परिचालन अझै माझिएको छैन । नाटक चलिरहँदा एक वृद्धा आमा घर जान हतार भयो भन्दै बाहिरिएकी थिइन् भने अर्की अधबैंसे महिलालाई फोन आएपछि नाटक छोड्न आँतुरी परिरहेको थियो । सायद दर्शकका रूपमा आएका ती अभिनेत्रीहरू पनि कतै पुरुष लेखककै दस्तावेजले शासित थिए ।"
निश्चलका कविता,"पाल्पा (कास) आरबी निश्चलको कविता संग्रह किस्ता किस्तामा जिन्दगी सार्वजनिक गरिएको छ । निश्चलको यो पाँचौं कृति हो । स्रष्टा हिरण्यलाल ज्ञवालीले कविता संग्रह सार्वजनिक गर्दै कविको चेतना निर्भीक रूपमा आध्यात्मिक चिन्तनमा केन्द्रित रहेको बताए । जातीय विभेद र जीवन दर्शनका विषय पनि ओजिलो रूपमा उनका कवितामा भेटिने उनले बताए । कृतिमाथि टिप्पणी गर्दै अर्का स्रष्टा शंकर गैरेले लय, अनुप्रास र उपमाको प्रयोगले कविता पठनीय बनेको दाबी गरे । स्रष्टाहरू चोलेश्वर शर्मा, जीवनबहादुर थापा, राजेन्द्रगोपाल सिंह, पुष्कर रेग्मी, कृतिमाथि टिप्पणी गरे । कविता संग्रहमा ३८ सिर्जना छन् ।"
दोहामा नेपथ्यको दोस्रो यात्रा,"मजदुरी गर्नका निम्ति दोहाको तातो हावा खान पुगेका नेपालीको भोगाइमै आधारित रहेर नेपथ्यले केही वर्षअघि मै मरिजाउँला, जीवन छोटो छ बोलको गीतमा म्युजिक भिडियो बनाएको थियो । उक्त भिडियोमा परदेसिएका तन्नेरीले स्वदेशमा रहेकी आफ्नी श्रीमतीसँग गरेको संवादका रूपमा कमिक एनिमेसन को प्रयोग गरिएको थियो । जुन खुबै रुचाइयो पनि । यसरी परदेशमा गएर श्रम गरिरहेका नेपाली दाजुभाइहरूलाई देशको माया बोकेर जान पाउँदा असाध्यै हर्ष लाग्ने गर्छ, गायक गुरुङले भने ।"
तीज गीतमा आधुनिक जमाना,"समय र परिस्थितिलाई अंगालेर त्यहीअनुसार नयाँ पुस्ता अगाडि बढे पनि आफ्नो मौलिक पहिचान र संस्कृतिलाई भुल्न नहुने सन्देश गीतले दिएको छ । अरुबेला जेसुकै भए पनि मौलिक पर्व र उत्सवहरूमा युवाहरूले आफ्नो मौलिकता भुल्नु हुन्न, गायक बर्देवाले भने ।"
द्विदेशीय रेल सेवा बन्द,पास्कितानले उल्लेख गरेका कारणहरू तथ्यपरक नभएको समेत भारतले दाबी गरेको छ । उसले उक्त विषय भारतको आन्तरिक मामिला भएको भन्दै पाकिस्तानलाई कूटनीतिक सम्बन्ध तोड्ने प्रकारका निर्णय फिर्ता लिन आग्रह गरेको छ ।
जम्मुकश्मीरका अन्तिम युवराज भारतको पक्षमा,"जम्मुकश्मीरका अन्तिम राजा हरिसिंहका छोरा करण सिंहले धारा ३७० को खारेजीलाई सकारात्मक भनेका छन् । उनले आफू मोदी सरकारको निर्णले आफूले सिधै विरोध गर्ने पक्षमा नरहेको र सरकारका निर्णयमा केही सकारात्मक पक्ष रहेका बताए । सिंह जम्मुकश्मीरमा शासन गरेको डोग्रा वंशका अन्तिम युवराज हुन् । उनका बुबा अर्थात् तत्कालीन महाराज हरि सिंहले केही सर्तहरूसहित दिल्लीसमक्ष इन्स्ट्रुमेन्ट अफ एक्सेसन अर्थात् विलयको सम्झौता (कतिपयले करार पनि भन्छन्) मा हस्ताक्षर गरेका थिए । सिंह तिनै व्यक्ति हुन् जो २०६२६३ को आन्दोलनका बेला राजनीतिक दल र दरबारसँग मध्यस्थता गर्न नेपाल पुगेका थिए । त्यसैगरी, सिंहले लद्दाखलाई अलग केन्द्र शासित राज्य बनाउने निर्णयको पनि स्वागत गरेका छन् ।"
राष्ट्रसंघको चासो,"वासिङ्टन संयुक्त राष्ट्रसंघले भारतप्रशासित कश्मीरमा सर्वसाधारणमाथि गरिएका प्रतिबन्धप्रति गम्भीर चासो व्यक्त गर्दै मानवाधिकारको स्थिति झन् बिग्रन सक्ने चिन्ता व्यक्त गरेको छ । राष्ट्रसंघका प्रवक्ता रूपर्ट कोलभिलले कश्मीरमा सञ्चारसम्पर्क विच्छेद गरिएको, नेताहरूलाई पक्राउ गरिएको र राजनीतिक भेला गर्न प्रतिबन्ध लगाइएकोबारे चासो व्यक्त गरेका छन् । भारत सरकारले जम्मुकश्मीरलाई दिइएको विशेषाधिकार खारेज गर्दै केन्द्रशासित प्रदेश बनाएपछि कश्मीरमा तनाव जारी छ । बीबीसीका अनुसार हालसम्म कम्तीमा ३ सय सर्वसाधारण पक्राउ परिसकेका छन् । पक्राउ पर्नेमा राजनीतिज्ञ, अधिकारमर्की, व्यावसायिक नेता तथा प्राध्यापकहरू छन् । गत आइतबारदेखि काटिएको टेलिफोन तथा इन्टरनेट सेवा अझै बन्द छ । समाजिक सञ्जाल ट्वीटरमा सार्वजनिक भिडियो सन्देशमा कोलभिलले नागरिक तथा राजनीतिक अधिकारसम्बन्धी अन्तर्राष्ट्रिय अनुबन्धअनुसार अभिव्यक्ति स्वतन्त्रताअन्तर्गत सूचना माग्ने, पाउने र दिने अधिकार रहेको बताए ।"
जम्मुकश्मीर नयाँ युगमा,"जम्मुकश्मीरको परिस्थिति सामान्य भएपछि विगतमा जस्तै देशी र विदेशी सिनेमा सुटिङका लागि आउनेसमेत उनले विश्वास गरे । उनले हिन्दी, तमिल, तेलगुलगायत सिनेक्षेत्रलाई जम्मुकश्मीर र लद्दाखमा लगानी गर्न आहृवान गरे । निजी क्षेत्रलाई प्रविधिको विस्तारका लागि उनले आग्रह गरे । सरकारले लिएको फैसलाले खेलकुदको क्षेत्रमा अगाडि बढ्न चाहने जम्मुकश्मीरका युवालाई पनि मद्दत गर्ने दाबीसमेत मोदीले गरे ।"
भ्रष्टाचार आरोपमा मरियम पक्राउ,पाकिस्तानी सञ्चारमाध्यमका अनुसार मरियमलाई एनएबीको मुख्यालयमा राखिएको छ । एनएबीले यसअघि नै मरियमलाई उपस्थित पुर्जी काटेको थियो । मरियमले गत जुलाई ३१ मा एनएबी कार्यालयमा उपस्थित भई बयान दिएकी थिइन् । चौधरी सुगर मिलमा सन्दिग्ध व्यापारिक लेनदेनबारे बयान केन्द्रित भएको बताइएको थियो । मिलमा मरियमको सबैभन्दा बढी सेयर छ ।
हज गर्न मक्कामा लाखौं,मक्कामा यी सबै काम सकेपछि तीर्थालुहरू अर्को पवित्र तीर्थस्थल मदिना मनौव्वरा जान्छन् । त्यहाँ कम्तीमा पनि आठ दिन बिताउनुपर्ने हुन्छ । हज गरी फर्किएका व्यक्तिलाई हाजी साहेब भनिन्छ । त्यो एक पदबीसमेत हो ।
सिक्किम विधानसभामा दास,"सिक्किम विधानसभामा ३२ सिट छन् । जसमा यसपटक पीएस गोले नेतृत्वको सिक्किम क्रान्तिकारी मोर्चाले १६ र पवन चाम्लिङ नेतृत्वको सिक्किम प्रजातान्त्रिक फन्टले १३ सिट जिते । बाँकी ३ सिटका लागि केही महिनापछि उपनिर्वाचन हुँदै छ । यी ३ सिट जितेमा चाम्लिङ नेतृत्वको एसडीएफले पुनः सरकार बनाउने सम्भावना छ । तर, जनलहर गोलेकै पक्षमै रहेकाले ३ सिट जितेर १९ बनाउने एसकेएमको दाबी छ ।"
कोरिया पठाउने भन्दै ठगी,"विदेश पठाउनुको साटो उनीहरू भारतको दिल्ली पुगेर बस्न थालेपछि युवाले आफूहरू ठगिएको आशंका गरेका थिए । सुरुमा तयारी गर्दै होलान् भनेर बस्यौं, तर ऋणको ब्याज तिर्नुपरेपछि समस्या भयो, लालबहादुरले भने, श्रीमतीको गहना र लालपुर्जा बैंकमा राखेका धेरै युवा ठगिएका छन् । उनका अनुसार म्याग्दीका लोकबहादुर छन्त्याल पनि ठगिएका छन् । छन्त्याल पटकपटक श्रीमतीको गहना फिर्ता गर्न नसकेर तनाव खेपेको बताउने गर्थे, उनले भने, अहिले भेटघाट भएको छैन । ठगिएको महसुस भएपछि पीडितहरू एकत्रित भएका छन् । डेढ वर्षपछि गतसाता गाउँमा आएको थाहा पाएपछि युवाले अमरबहादुरलाई समातेर प्रहरीमा बुझाएका छन् । वडाध्यक्ष केशर थापाले सहजीकरण गरेर पीडितलाई रकम फिर्ता गराउन पहल गर्ने बताए । प्रहरीले अमरबहादुरमार्फत खड्गबहादुरलाई झिकाउने तयारी थालेको छ । ठगिएकाहरूले उजुरी दिने क्रम बढेको प्रहरी नायब उपरीक्षक झविन्द्रप्रसाद भट्टराईले बताए । उनले भने, प्रमाण खोजेर ठगी मुद्दा चलाउने योजना छ ।"
लौका परीक्षणको ८७ हजार !,"खाद्य प्रविधि विभागका प्रवक्ता मोहनकृष्ण महर्जनले स्वीकृत नियमअनुसार शुल्क लिएको बताए । तीनवटा ग्रुपको २९ वटा पारामिटरको परीक्षण गर्दा ८७ हजार भएको हो, प्रवक्ता महर्जनले भने, यो नियम नै हो । उनका अनुसार खाद्य प्राविधिक निरीक्षक अधिकृतले अनुगमन र संकलन गरेको नमुनामा भने शुल्क लाग्दैन । अन्य निकाय र सर्वसाधारणले परीक्षणका लागि ल्याउने नमुनामा प्रतिपारामिटर १ हजार लाग्ने उनले बताए ।"
सम्पदा पुनर्निर्माणमा २ अर्ब १२ करोड,"पुनर्निर्माण भइरहेका मुख्य सम्पदाहरूमा रानीपोखरी, धरहरा, वसन्तपुरस्थित काष्ठमण्डप तथा नौतले दरबार, रातो मछिन्द्रनाथको मन्दिर, नुवाकोटस्थित सात तले दरबारलगायत छन् । पुरातात्त्विक सम्पदाको पुनर्निर्माणमा नेपाल सरकारको स्रोतको अतिरिक्त विभिन्न राष्ट्रले पनि सहयोग गरेका छन् । भूकम्पबाट ८९१ वटा पुरातात्त्विक एवं सांस्कृतिक महत्त्वका सम्पदामा क्षति पुगेको थियो । तीमध्ये ७ सय ५३ वटा भूकम्पबाट अति प्रभावित १४ जिल्लाका छन् । त्यस्तै भूकम्प प्रभावित १७ जिल्लाका १ सय ३८ वटा सम्पदा रहेका छन् ।"
पचास अर्ब अनुदानका ४ सर्त पूरा हुनै बाँकी,"पूरा भएका सर्त विद्युत् प्रसारण आयोजनालाई राष्ट्रिय गौरवको आयोजना घोषणाविद्युत् नियमन आयोग गठनपूरा हुन बाँकी सर्त :सम्झौताको संसद्बाट अनुमोदनआयोजना कार्यान्वयनमा हस्ताक्षरन्यु बुटवलगोरखपुर अन्तरदेशीय प्रसारण लाइनका लागि भारतसँग सहमतिवातावरणीय अध्ययन, जग्गा अधिग्रहण, रूख कटानीमा प्रगति र आयोजना निर्माण क्षेत्रमा पहुँच"
दैनिक डेढ लाख लिटर दूध अपुग,"दूधको मूल्य बढाउने तयारीसरकारले दूधको मूल्य बढाउने तयारी गरेको छ । किसानको लागत खर्च नउठेको व्यवसायीको गुनासोपश्चात् मूल्य बढाउने तयारी गरेको हो । दूधको मूल्य बढाउने सन्दर्भमा गृहकार्य भइरहेको छ । तर, कति बढाउने भन्ने सन्दर्भमा टुंगोमा पुगेको छैन, कृषि तथा पशुपन्छी विकास मन्त्रालयका प्रवक्त तेजबहादुर सुवेदीले भने । स्रोतका अनुसार मूल्य बढाउने विषयमा मन्त्रालयमा दैनिक छलफल सुरु हुन्छ ।"
रेलको नाम के राख्ने ?,"यता जोगबनीविराटनगरमा पनि १८ किमि क्षेत्रमा रेलमार्ग निर्माण हुँदै छ । जसमध्ये १० किमि क्षेत्रमा रेलमार्ग निर्माण भइसकेको छ । केही जग्गाको काम बाँकी छ, वर्षातपछि यो काम पनि सकिनेछ, उनले भने, १८ किमि पूरा हुन एकडेढ वर्ष लाग्ने अनुमान गरेका छौं । दुवै ठाउँको रेलमार्ग भारत सरकारले निर्माण गरिरहेको छ । भौतिक पूर्वाधार तथा यातायात मन्त्रालयका सचिव देवेन्द्र कार्कीले पहिलो चरणमा जयनगरदेखि कुर्थासम्म रेल चल्ने भएकाले उक्त स्थानमा निर्माणको काम तीव्र रूपमा भइरहेको बताए ।"
बिचौलिया रोक्न कृषि उपज केन्द्र,किसानको आफ्नै डेरीबजारमा दूधको माग बढेसँगै व्यावसायिक पशुपालन पनि फस्टाउँदो छ । बिचौलियाकै कारण किसानले उचित मूल्य र उपभोक्ताले सहजै दूध पाएका छैनन् । किसानसँग सस्तोमा खरिद गरेर महँगोमा बेच्दा किसान र उपभोक्ता दुवै मारमा छन् । व्यावसायिक रूपमा सञ्चालित निजी डेरीलाई दूध बेच्दा समयमा भुक्तानी नपाउने समस्या पनि उस्तै छ । यस्तै समस्याबाट गुज्रिएका पूर्वी नवलपरासीका दूध उत्पादक किसानले सदरमुकाम कावासोतीमा डेरी सञ्चालन गरेका छन् । बिचौलियालाई सस्तोमा दूध दिनुपर्ने र समयमा भुक्तानी नपाएपछि व्यावसायिक रूपमा उत्पादन गर्ने किसान एकजुट भएर आफैंले संकलन गर्न थालेका हुन् । कावासोती नगरपालिकाभित्रका २५ पशुपालक किसानले डेरी सञ्चालन गरी आफूले उत्पादन गरेका दूध आफैंले बिक्री गर्न थालेका छन् ।
गौतम बुद्ध विमानस्थल निर्धारित समयमै,"आफूलाई मन्त्रीको जिम्मेवारी दिँदा प्रधानमन्त्रीले गौतमबुद्ध विमानस्थल जसरी पनि तोकिएको समयमा सक्नुपर्ने भनेको र प्रधानमन्त्रीले पनि अन्तर्राष्ट्रिय फोरमहरूमा आउँदो डिसेम्बरबाट विमानस्थल सञ्चालनमा ल्याउने प्रतिबद्धता धेरैपटक गरेको उनले सुनाए । प्रधानमन्त्रीले धेरै बौद्धमार्गीलाई लुम्बिनी आउन निमन्त्रणा गर्नुभएको छ, उनले भने, सायद प्रधानमन्त्रीले पर्यटन मन्त्रालयको परीक्षा यही विमानस्थललाई जोडेर लिनुहुनेछ । प्रधानमन्त्रीले गौतमबुद्ध विमानस्थलको गतिविधि र कार्य प्रगति मिनेटमिनेटमा प्रधानमन्त्री कार्यालयमा जोडिएको सीसी क्यामेराबाट निरीक्षण गर्ने गरेको पनि उनले सुनाए ।"
भदौमा केयू रोजगार मेला,"काठमाडौं (कास) काठमाडौं युनिभर्सिटी स्कुल अफ म्यानेजमेन्ट (कुसम) ले भदौ ३ मा आठौं रोजगार मेला आयोजना गर्ने भएको छ । आफ्ना विद्यार्थीलाई रोजागारीमा सहयोग पुर्याउने उद्देश्यले मेला आयोजना गर्न लागिएको कुसमले जानकारी दिएको छ । मेला विश्वविद्यालय परिसरमै हुनेछ । मेलामा विभिन्न कम्पनी तथा संघसंस्थाको सहभागिता छ । ती कम्पनीले आफूलाई आवश्यक जनशक्तिलाई मेलाबाट बुकिङ गर्न सक्नेछन् । मेलामा मुख्य रूपमा स्ट्यान्डर्ड चार्टर्ड बैंक, ओयो, सिप्रदी, युनिलिभर, विड म्यानेजमेन्ट, गोर्खा बुर्अरी, पञ्चकन्या, सामसङलगायत विभिन्न कम्पनीको सहभागिता रहनेछ । मेलाबाट कम्पनी र दक्ष जनशक्तिलाई एकै स्थानमा सहभागी गराउने भएकाले दुवै पक्षलाई फाइदा पुग्ने बताइएको छ । कुसमबाट बीबीएमा वार्षिक २४० र एमबीएमा वार्षिक ८० जना विद्यार्थीले अध्ययन पूरा गरी रोजगार बजारमा आउने गरेका छन् ।"
कुपन्डोल र नैकापमा सनराइज,काठमाडौं (कास)सन्राइज बैंकले ललितपुरको कुपन्डोल र काठमाडौंको नैकापमा नयाँ शाखा विस्तार गरेको छ । बिहीबार आयोजित कार्यक्रममा ललितपुर महानगरफालिकाका मेयर चिरीबाबु महर्जन र सनराइज बैंकका सञ्चालक समिति सदस्य बच्छराज तातेडले संयुक्त रपमा कुपन्डोल शाखाको उद्घाटन गरे । यस्तै बैंकको नैकाप शाखाको बुधबार चन्द्रागिरि नगरपालिकाका मेयर घनश्याम गिरीले उद्घाटन गरेका थिए ।
प्रभु पेमार्फत ओपीडी टिकट,काठमाडौं (कास) अब अस्पतालको ओपीडी टिकट लिन बिरामी तथा तिनका आफन्तले घण्टौं लाइनमा बस्नुपर्ने बाध्यताको अन्त्य हुने भएको छ । प्रभु पे मोबाइल वालेटमार्फत अस्पतालको ओपीडी टिकट काट्ने व्यवस्थाको सुरुवात सिभिल अस्पतालबाट भएको हो । मेडिफ्लो सोलुसनले प्रभु पे मोबाइल एपमार्फत घरमा नै बसेर टिकट काट्न सक्ने प्रविधिको विकास गरेको जनाएको छ । उक्त प्रविधिबाट टिकट काट्ने व्यवस्था सुरु गर्ने सिभिल अस्पताल पहिलो हो । मेडिफ्लोले अन्य अस्पतालमा पनि यो सेवा विस्तार गर्दै लैजाने सीओओ सुरेन्द्र न्यौपानेले जानकारी दिए ।
ग्लोकलद्वारा प्रतिभाशाली युवाको सूची घोषणा,"काठमाडौं (कास) ग्लोकल प्रालि र वाइवाईले २० वर्ष कम उमेरका २० युवा गेम चेन्जरको तेस्रो वार्षिक सूची घोषणा गरेको छ । युवाहरूलाई एक कार्यक्रमका बीच १ सेप्टेम्बरमा सम्मान गरिनेछ । समाज सेवा, बाल अधिकार, कम्प्युटर प्रोग्रामिङ, विज्ञान, पत्रकारिता, प्रविधि र उद्यमशीलता, वन्यजन्तु संरक्षणजस्ता विविध क्षेत्रमा कार्यरत युवाहरूको सूची सार्वजनिक गरिएको हो । सूची निकाल्ने क्रममा ग्लोकल प्रालिका कार्यकारी निर्देशक आशिष ठाकुरले तेस्रो वार्षिक सूची सार्वजनिक गरिएको र किशोरकिशोरीले गरेका कामले समाजलाई टेवा पुर्याएको बताए ।"
सिटिजनका उत्कृष्ट शाखालाई पुरस्कार,"काठमाडौं (कास) सिटिजन लाइफ इन्स्योरेन्स कम्पनीले सिटिजन लिडर्स नाइट कार्यक्रममार्फत देशभरका उत्कृष्ट शाखा र सेल्स टिमका सदस्यहरूलाई विभिन्न विधाहरूमा पुरस्कृत गरेको छ । कम्पनीका अध्यक्ष प्रदीपजंग पाण्डे, कम्पनीका ब्रान्ड एम्बस्डरद्वय हरिवंश आचार्य र मदनकृष्ण श्रेष्ठलगायतले पुरस्कार वितरण गरे । चारजना उदयीमान शाखा प्रमुख, क्षेत्रीय स्तरका चार शाखा प्रमुख, एजेन्सी मेनेजर, युनिट मेनेजर तथा उत्कृष्ट एजेन्टलगायतलाई पुरस्कार प्रदान गरिएको हो ।"
कृषि बैंक पनि ईपेमेन्ट प्रणालीमा,काठमाडौं (कास) नेपाल क्लियरिङ हाउसले कृषि विकास बैंकलाई पनि कनेक्ट आईपीएस इपेमेन्ट प्रणालीमा जोडेको छ । अब बैंकका ग्राहकहरूले पनि यस प्रणालीमार्फत आफ्नो बैंक खाताबाट विभिन्न अनलाइन भुक्तानीे कारोबारहरू गर्न सक्नेछन् । यस प्रणालीमा बैंकका ग्राहकले आफूलाई एकपटक आबद्ध गरी बैंक खातालाई लिंक गराई यसमा उपलब्ध हुने भुक्तानी सेवाहरू प्राप्त गर्न सक्ने जनाइएको छ ।
पूर्वमा ग्लोबलका तीन शाखा,"काठमाडौं (कास) ग्लोबल आईएमई बैंकले तीनवटा नयाँ शाखा सञ्चालनमा ल्याएको छ । धनकुटाको धनकुटा नगरपालिका१ हिले बजार, सोलुखुम्बुको सोलु दूधकुण्ड नगरपालिका६ नयाँ बजार र खोटाङको दिक्तेल रुपाकोट मजुवागढी नगरपालिका१ दिक्तेल बजारमा नयाँ शाखा सञ्चालनमा ल्याइएको हो । नयाँ ३ वटा शाखा सञ्चालनमा आएसँगै बैंकको शाखा कार्यालयहरूको संख्या १४० पुगेको छ ।"
रेडमी के २० सिरिज बजारमा,"काठमाडौं (कास) साओमी, ग्लोबल टेक्नोलोजी लिडरले बिहीबार रेडमी सबब्रान्डअन्तर्गतको पहिलो ल्यागसिप सिरिजका रूपमा रेडमी के २० सिरिजको स्मार्टफोन रेडमी के २० र रेडमी के २० प्रो नेपाली बजारमा ल्याएको छ । रेडमी के २० सिरिजमा सुन्दर औरा प्राइम शैलीको प्रयोग गरिएको छ । जसले एकै समयमा कार्यक्षमता कायम राख्दै यसलाई असाधारण रूपले सुन्दर बनाएको कम्पनीको दाबी छ ।"
पोखरामा ओमको यात्रा स्मार्ट कार्ड,"काठमाडौं (कास) ओम डेभलपमेन्ट बैंकले पोखरा क्षेत्रमा यात्रा स्मार्ट कार्ड वितरण सुरु गरेको छ । पोखरा महानगरपालिकाले आगामी भदौ १ गतेदेखि महानगरपालिकाभित्र सञ्चालन हुने सार्वजनिक यातायातका बसहरूमा ईटिकेटिङ लागू गर्न गइरहेको छ । यस प्रयोजनका लागि आवश्यक यात्रा स्मार्ट कार्ड जारी, वितरण तथा सार्वजनिक सवारीको दैनिक रूपमा हुने आम्दानीको सेटलमेन्टको काम ओम डेभलपमेन्ट बैंकले गर्ने बैंकका प्रमुख कार्यकारी अधिकृत विश्वमोहन अधिकारीले बताए ।"
अझै सिन्डिकेट,"प्रमुख जिल्ला अधिकारी यज्ञराज बोहोराले समितिहरू कम्पनी रजिस्ट्रारको कार्यालयमा दर्ता भएर सञ्चालनमा रहेको आफूलाई जानकारी भएको बताए । अझै पनि प्रालिमा नगएकालाई प्रशासनबाट दबाब दिइनेछ, बोहोराले भने, कुनै पनि प्रकारको सिन्डिकेट रहन दिइने छैन । यात्रुहरूले भने समिति प्रालिमा गए पनि यातायातका क्षेत्रमा कुनै सुधार नभएको गुनासो गरे । यतायात पहिलाकै अवस्थामा चलिरहेको छ, स्थानीय रमेश धामीले भने ।"
दोहोरो अंकले घट्यो नेप्से,"पुँजीगत लाभकरको विवाद टुंगिन नसकेको, राष्ट्र बैंकको निर्देशनका कारण बैंक तथा वित्तीय संस्था अत्तालिएको लगायत कारण सेयर बजार बढ्न नसकेको विश्लेषण गरिएको छ । चालु आर्थिक वर्ष सुरु भएको करिब चार सातासम्म पनि पुँजीगत लाभकरको विवाद समाधान हुन नसकेकाले लगानीकर्ता अन्योलमा रहेको धितोपत्र ब्रोकरहरू बताउँछन् । लगानीकर्ताले लगानी विस्तारमा उत्साह देखाएका छैनन्, एक ब्रोकरले भने, यसकारण सेयर बजार निरन्तरजसो घटिरहेको हो ।"
बाढीले कालंगामा क्षति,"पाउटामा रहेको क्याम्पमा सुरक्षाकर्मी र कामदारहरू सुतिरहेका थिए, आयोजनाका प्रबन्ध निर्देशक विवस अमात्यले भने, एकाएक नदीमा ठूलो आवाज आयो । के भयो भनेर बाहिर आउँदा निर्माणाधीन नहर, निर्माण सामग्री र उपकरण बगाइसकेको रहेछ । हेर्दा हेर्दै क्याम्पको केही भाग पनि बगायो ।"
पोखरामा डेंगुका १९ बिरामी,"कास्की (कास) पोखरामा डेंगुका १९ बिरामी भेटिएका छन् । स्याङ्जा र तनहुँमा पनि एकएक जनामा डेंगु पाइएको स्वास्थ्य निर्देशनालयले जनाएको छ । पोखरा८ मा ८ जना बिरामी छन् । वडा ९ मा ५, १७ मा ४, १० र २५ मा एकएक जनामा डेंगु देखिएको निर्देशक खिमबहादुर खड्काले बताए । उच्च ज्वरो आउने, जीउ दुख्ने, जोर्नी तथा हाड दुख्ने, आँखाको गेडी वरपर दुख्ने, वाकवाकी लाग्ने, वान्ता हुने, खाना मन नलाग्ने, छालामा रगत जमेको दाग देखा पर्ने, नाक, गिजा वा अन्य अंगबाट रगत बग्ने डेंगुको लक्षण हो ।"
हवाई इन्धन दोब्बर महँगो,"राष्ट्रिय ध्वजावाहक नेपाल वायुसेवा निगमले पनि नेपालको हवाई भाडा विश्वमै महँगो हुँदै गइरहेको भन्दै लिखित रूपमै मूल्य घटाउन माग गर्दै आएको छ । निगमले काठमाडौंमा इन्धन महँगो पर्ने भएकाले भारत, मलेसिया, दुबई, कतारबाटै इन्धन खरिद गरिरहेको छ, निगमका एक निर्देशकले भने, उताबाट फर्किंदा यात्रु र कार्गो कम हुँदा हामीले धेरै इन्धन खरिद गरेरै ल्याउने गरेका छौं । निगमले भारत, मलेसिया, दुबई, कतारलगायत एयरलाइन्ससँग हवाई इन्धनकै कारण प्रतिस्पर्धा गर्न कठिनाइ भइरहेको जनाउँदै आएको छ । निगमले अघिल्लो वर्ष १० अर्ब हाराहारी आम्दानी गरेको थियो, जसमा हवाई इन्धनमा मात्रै २ अर्ब ४४ करोड खर्च गरेको थियो ।"
तीन नयाँ अनुहार,"यसपल्ट प्रिमियर लिगमा ८ क्लबका व्यवस्थापक इंग्लिस छन् । त्यसमा एक स्मिथ पनि हुन् भने अर्का विल्डर । विल्डरसँग ससाना क्लब सम्हालेको अनुभव छ । उनी ती पुराना दिन सम्झन चाहन्नन्, किनभने साना क्लबमा तलब पाउनु पनि अधिकांस समय ठूलै उपलब्धि हुने गर्छ । अहिले उनको काँधमा ठूलो जिम्मेवारी छ । त्यसैले उनी चाहन्छन्, सेफिल्डमा सबै ठूलो होस् र क्लब पनि कायम रहोस् यही प्रिमियर लिगमा ।"
नर्विचसँग भिड्दै लिभरपुल,"उनीहरू चम्केनन् भने के हुन्छ त ? क्लोप मान्छन्, यसपल्ट एलेक्स अक्सलेड च्याम्बरलिन, एडम लालाना र रिहान ब्रेस्टरको उपस्थितिले ठूलो अर्थ राख्नेछ । लिभरपुल स्वयं यस सिजन खुबै व्यस्त रहनेछ । युरोपेली विजेताका रूपमा लिभरपुलले यूईएफए सुपर कप अर्को साता खेल्दै छ भने अर्को महिना क्लब वर्ल्डकप पनि छ । त्यसको अर्थ लिभरपुलले यस सिजनमा अझै ६ उपाधिका लागि खेल्नेछ । भनिरहनु पर्दैन सबैभन्दा महत्त्वपूर्ण यही लिग उपाधि नै हुनेछ ।"
अभियान र डेविड भिड्ने,"सक्षमले लिसा स्कुलका श्रेयास रन्जितकारलाई २११२, २१८ ले र ककेशले एनएमईका विश्वास बुढाथोकीलाई २११३, २११६ ले हराए । गर्ल्सतर्फ ब्रिटिसकी साम्भवी पालक र ग्यालेक्सीकी श्रेया जे शेर्पाबीच उपाधि भिडन्त हुने भएको छ । साम्भवीले सेन्ट जेभियरका प्रनिशा श्रेष्ठलाई २१७, २१४ र श्रेयाले केन्द्रीय विद्यालयकी प्रिसा सिंहलाई २१७ र २१८ ले हराए । काठमाडौ जिल्ला ब्याडमिन्टन संघको आयोजनामा भएको प्रतियोगिताको फाइनल शुक्रबार हुनेछ ।"
खेलाडी दर्ता कात्तिक १४ सम्म,"बैठकमा राखेपका उपाध्यक्ष पिताम्बर तिम्सिना, राखेपका सदस्य सचिव रमेशकुमार सिलवाल, १३ औं साग सचिवालयका कमल खनाल, राखेप विभागीय प्रमुख कुलबहादुर थापा, एनओसीका उपाध्यक्ष पुरेन्द्रविक्रम लाखे, सदस्य तेज गुरुङ, अशोक वज्राचार्य, नीलेन्द्रराज श्रेष्ठ, राखेपका अर्जुन बिक, ऋषि पोखरेल र एनओसीका कायकारिणी सचिव सुजनलाल श्रेष्ठले भाग लिएका थिए । १३ औं सागको कामलाई तीव्र गतिमा अगाडि बढाउनका लागि एनओसीका उपाध्यक्ष पुरेन्द्रविक्रम लाखेको संयोजकत्वमा वर्किङ कमिटी पनि बनाइएको छ ।"
सुनीललाल स्मृति भारोत्तोलन हुने,प्रतियोगिता मरुको मरुहिटी बैंक्वेटमा हुनेछ । पूर्व अन्तर्राष्ट्रिय पदक विजेता तथा ओलम्पियन सुनीललाल जोशीको २०७४ को असार ११ मा निधन भएको थियो । त्यसयता उनको स्मृतिमा यो प्रतियोगिता भइरहेको संयोजक तथा संघका उपाध्यक्ष रुकेश तण्डुकारले जानकारी गराए ।
छेवेटारमा फुटबल प्रशिक्षण केन्द्र बन्ने,"फुटबल विकासका लािग प्रशिक्षण केन्द्रको निर्माण पहिलो आवश्यकता रहेको एन्फा अध्यक्ष शेर्पाले बताए । नेपाल एकीकरण गोरखाबाट सुरु भएजस्तै फुटबल विकासको सुरुआत पनि यहींबाट सुरु गर्यौं, उनले भने, पुर्वाधार नभई दक्ष खेलाडी उत्पादन गर्न सक्दैनौं भनेर प्राथमिकतामा पूर्वाधार विकास राखेका छौं । जग्गा चाँडो उपलब्ध गराए आवश्यक तयारी सकेर स्टमेट तयार पारी फिफामा प्रस्ताव पठाउने उनको भनाइ छ । देशभर १० देखि १५ वटा प्रशिक्षण केन्द्र स्थापनाको तयारी थालिएको पनि उनले बताए । ४ सयदेखि ५ सय खेलाडीलाई आलोपालो टेनिङ गर्न मिल्ने केन्द्र बन्छ, उनले भने, थप जग्गा उपलब्ध गराए, महिलाका लागि छुट्टै टेक्निकल सेन्टर बन्छ, सम्झौतामा थप जग्गा उपलब्ध गराउनुपर्छ भनेर पनि थपेका छौं ।"
रेडियन्ट र ज्ञान सफल,"काठमाडौं (कास) रेडियन्ट र ज्ञान निकेतन आठौं ग्रिनफिल्ड अन्तरस्कुल बास्केटबलको जुनियर ब्वाइजतर्फ क्वाटरफाइनलमा पुगेका छन् । बिहीबार रेडियन्टले न्यु भिजनलाई २३१५ स्कोरले हरायो । दिवस मगरको २६ स्कोरमा ज्ञान निकेतनले जेनिथविरुद्ध ३७१५ को जित पायो । सिनियरमा ज्ञान निकेतन, रेडियन्ट, आयोजक ग्रिनफिल्ड ए र पुष्पसदन विजयी भए । गर्ल्समा सिद्धार्थ वनस्थलीले दुर्गा भवानीलाई २८१२ ले पराजित गर्दा यशोश्री गुप्ताले १२ स्कोर जोडिन् ।"
आयोजक बौद्ध विजयी,"काठमाडौं (कास) आयोजक बौद्ध स्कुलले चौथो बीआईबी अन्तरस्कुल बास्केटबलको सिनियर ब्वाइजमा बिहीबार ज्ञानदीपलाई ४६२८ स्कोरले पराजित गरेको छ । विजेताका अर्जुन क्षेत्रीले २८ स्कोर जोडे । अरुणिमाले छहारीलाई २६२१ ले हरायो । विजेताका विश्वास खवासले १३ स्कोर जोडे । गर्ल्समा रुपिजले कान्जिरोवालाई २३१२, न्यु बुद्धप्रकाशले आर्बिटलाई २०१९ र द चाँदबागले आयोजक बुद्धलाई २८१८ स्कोरले हराए । रुपिजकी बीना लामाले ९, बुद्धकी पासाङले १२ र चाँदबागकी सुर्मा थेवेले ७ स्कोर गरे ।"
टेनिस खेलाडी अस्तानातिर,"काठमाडौं (कास) आईटीएफ एसिया १२ एन्ड अन्डर टिम कम्पिटिसनमा नेपालका तीन खेलाडीले प्रतिस्पर्धा गर्ने भएका छन् । काजकिस्तानको अस्ताना अगस्ट ११ देखि १७ सम्म हुने प्रतियोगितामा आरभसम्राट हाडा, प्रणव मानन्धर र सक्षमविक्रम शाहले भाग लिने छन् । प्रशिक्षकमा कृष्णराज घले छन् ।"
"नयाँ सिजन, नयाँ रणनीति",नयाँ सिजनको पहिलो खेललिभरपुलविरुद्ध नोरिच सिटीवेटह्यामविरुद्ध म्यानचेस्टर सिटीबर्नमाउथविरुद्ध सेफिल्ड युनाइटेडबर्नलीविरुद्ध साउथह्याम्प्टनक्रिस्टल प्यालेसविरुद्ध एभर्टनवाटफोर्डविरुद्ध ब्राइटन एन्ड होव अल्बियनटोटनह्यामविरुद्ध एस्टोन भिल्लालिसेस्टर सिटीविरुद्ध उल्भरह्याम्प्टनन्युकाशल युनाइटेडविरुद्ध आर्सनलम्यानचेस्टर युनाइटेडविरुद्ध चेल्सी
एकसाथ दुई स्टार,(एजेन्सीको सहयोगमा)
दंग दुर्गेस,:
एटचानको अवसान,जापानमा फोरचान नामक यस्तै खालको वेबसाइट पहिल्यै भए पनि उक्त फोरममा निगरानी बढेको भन्दै कतैबाट पनि निगरानी गर्न नमिल्ने गरी यसको परिकल्पना गरेका हुन् । इमेज बोर्ड अवधारणामा आधारित यस्तो प्लेटफर्म जापानबाट सुरु भएको हो । जापानी भाषामा चानको नामले बच्चाले गर्ने कुराकानी भएको अर्थ दिन्छ । अभिव्यक्ति स्वतन्त्रताका लागि सुरु गरिएको भए पनि एटचान यसअघि पनि पटकपटक विवादमा फसिसकेको छ । सन् २०१५ मा चाइन्ड पोर्नेग्राफीका लागि यो प्लेटफर्म प्रयोग भएको भन्दै विवाद बढेपछि संस्थापक ब्रेननले यसका डेभलपरलाई निकालेका थिए । चाइल्ड पोर्नेग्राफीको आरोप लागेपछि गुगलले पनि यसलाई आफ्नो सर्च इन्जिनबाट हटाएको छ ।
असिस्टेन्टमा नयाँ फिचर आउँदै,गुगलले यो फिचरबारे आधिकारिक धारणा सार्वजनिक गर्नुअघि नै यी तथ्यहरू बाहिरिएका हुन् । यो फिचर सबै प्रयोगकर्ताले प्रयोग गर्न सक्ने गरी रोलआउट हुँदै छ । खाना बनाउँदै गर्दा वा कुनै काममा हात व्यस्त हुँदा आवाजकै भरमा अरूले पठाएको म्यासेज पढ्न असिस्टेन्टलाई आदेश दिन सकिनेछ ।
हुवावेको आफ्नै ओएस भएको फोन,तर हुवावेले भने आफ्नै अपरेटिङ सिस्टम भएको फोन सार्वजनिक गर्न लागेको चर्चा चुलिएको छ । हालसम्म गुगलले निर्माण गरेको अपरेटिङ सिस्टम प्रयोग गरिरहेको हुवावेले होङमेङ नामक आफैंले निर्माण गरेको अपरेटिङ सिस्टमसहितको फोन सन् २०१९ को अन्त्यतिर सार्वजनिक गर्न लागेको हो ।
फोनमा ६४ मेगापिक्सेल क्यामेरा,अहिले साओमीको रेडमी सेभेन प्रोमा ४८ मेगापिक्सेल क्यामेरा प्रविधि प्रयोग भएको छ । योभन्दा नयाँ क्यामेरा प्रविधि करिब ४० प्रतिशतले प्रभावकारी हुने कम्पनीको दाबी छ । यो प्रविधिले कम प्रकाश भएको अवस्थामा पनि राम्रो फोटो खिच्ने र प्रकाश पूरा भएका बेलामा बढी डिटेलसहितको तस्बिर खिच्न सक्ने कम्पनीको दाबी छ । यसले खिच्ने एउटा फोटोको आकार करिब २० एमबीको हुनेछ ।
ब्युँझँदै आरईएम ?,"सन् १९९६ आइपुग्दा ब्यान्डका खराब दिन सुरु भए । बेरीले ब्यान्ड छाडे । बाँकी तीन सदस्यले केही समय ब्यान्ड त अगाडि बढाए, तर त्यो पहिलो जस्तो रहेन । सन् २०११ सम्म आइपुग्दा त ब्यान्डले आधिकारिक रूपमै भन्यो, अब हामी सँगै रहेनौं, आरईएम टुक्रियो । ब्यान्डका सदस्यबीच मन नै मिलेन भने किन सँगै बस्ने, उनीहरूको तर्क थियो । यसले एउटा गज्जब ब्यान्डको अवसान गरायो । तर ब्यान्डका विचार प्रशंसक अझै आस गर्दैछन्, आरईएम ब्युझिन्छ कि भनेर ? मीठा गीतको लोभ यस्तै हुन्छ ।"

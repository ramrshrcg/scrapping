शीर्षक,विवरण
गण्डकी प्रदेशचिनियाँ टोली वार्ता,"सेनालाई लोमन्थाङ गाउँपालिका ५ थुर्लुङमा १२ सय ७१ रोपनी जग्गा दिइएको छ । मुस्ताङ भन्सार कार्यालयलाई लोमन्थाङ ३ मा १ सय ९ रोपनी, जिल्ला प्रहरीलाई १३ रोपनी ६ आना, सशस्त्र प्रहरीको सीमा सुरक्षा गुल्मलाई ३३ रोपनी ११ आना र अध्यागमन कार्यालयलाई १२ रोपनी ७ आना दिइएको थियो । एकीकृत भन्सार कार्यालयको जग्गामा सुक्खा बन्दरगाह पनि बन्नेछ । २०७२ मा भारतले अघोषित नाकाबन्दी लगाएपछि कोरला नाका खोल्नुपर्ने आवाज व्यापक भएको थियो । तत्कालीन व्यवस्थापिका संसदको विकास समितिले स्थलगत अध्ययनसमेत गरी सुरक्षा प्रत्याभूति दिलाउन सके नाका सहज रूपमा सञ्चालनमा ल्याउन सकिने निष्कर्ष निकालेको थियो ।"
डीएफएस प्रतिवेदन हस्तान्तरण,"यो द्रुतमार्गको पूर्णखण्ड चिनियाँ सीमावर्ती क्षेत्र हुम्लाको हिल्सादेखि भारतीय सीमावर्ती क्षेत्र बाँकेको जमुनाहसम्म हो । नेपाल र चीनबीच सम्पन्न बेल्ट एन्ड रोड इनिसिएटिभ सम्बन्धी समझदारी कार्यान्वयनका हिसाबले यो सडक चीन सरकारको चासोमा पर्छ । दुई सरकारबीच हिमालय वारपार बहुआयामिक सम्पर्क (ट्रान्स हिमालयन मल्टी डाइमेन्सनल कनेक्टिभिटी नेटवर्क) को बृहत्तर फ्रेमवर्कभित्र रही रेलवे, सडक, बन्दरगाह, हवाईमार्ग र सञ्चारजस्ता क्षेत्रमा काम गर्ने सहमति भएको छ । आर्थिक मामिला तथा योजनामन्त्री ज्वालाले द्रुतमार्ग निर्माणमा केन्द्र सरकारका तर्फबाट ढिलाइ नहुने विश्वास व्यक्त गरे । कर्णाली प्रदेश सरकारको अनुरोधअनुसार केन्द्र सरकारले चिनियाँ कम्पनीसँग प्रारम्भिक सर्वेक्षण तथा सम्भाव्यता अध्ययनका लागि सहमति दिएको उनले उल्लेख गरे ।"
पार्टीहरूमा छैनन् प्रदेश संरचना,"राजपा ः संरचनै छैनराजपाको ४८ जिल्लामा पार्टी संगठन छ तर नयाँ प्रादेशिक संरचनाअनुसारको संगठन छैनन् । जिल्ला र क्षेत्रमा तत्कालीन ६ पार्टीका अलगअलग संरचना कायम छन् । गत चुनावमा ६ वटा मधेसकेन्द्रित दलबीच एकीकरण भएपछि बनेको राजपाले तत्कालीन दलका संरचना समायोजनसमेत गरेको छैन । प्रदेश कार्यसमिति बनाएकै छैन । महाधिवेशनबाट सबै संरचना निर्माण हुने भएकाले अहिले नबनाइएको हो, महासचिव केशव झाले भने, जिल्ला र क्षेत्रमा ६ पार्टीका अलगअलग संरचना भए पनि अहिलेसम्म मिलेरै काम भइरहेको छ । विवाद छैन ।"
जब आकाशमै यात्रु बेहोस भए,क्याप्टेन उद्धिनले काठमाडौं टावरलाई पनि आफूले भैरहवामा अवतरण गर्ने निधो गरेको खबर टिपाए । उनले घटना भएको १५ मिटेनमा जहाज भैरहवा विमानस्थलमा कुशलतापूर्वक अवतरण गराए । त्यहाँ थियो विमानस्थलको एम्बुलेन्स । बुद्ध एयरको भैरहवा स्टेसन म्यानेजर दर्शन घिमिरेले बिरामीलाई तत्काल युनिभर्सल मेडिकल कलेज पुर्याए । बिरामीलाई एम्बुलेन्सले अस्पतालतर्फ लगेपछि क्याप्टेन उद्धिन नेपालगन्जबाट ल्याएका बाँकी ६९ यात्रु बाकेर काठमाडौं आए । उता युनिभर्सलमा भर्ना भएका बिरामी यात्रुलाई डाक्टरले थप उपचारका लागि काठमाडौं रिफर गर्यो । बेलुकी ८ बजे बलबहादुर आफ्ना दाजुलाई एम्बुलेन्समा राखेर काठमाडौंतर्फ लागे ।
ठेकेदारको स्वार्थमा नियमावली नै संशोधन,"महासंघका अध्यक्ष सिंहले निर्माण व्यवसायीले नभने पनि सरकारले यो व्यवस्था संशोधन गरेकामा खुसी व्यक्त गरे । नियम ३१ङ को उपनियम १ मा रहेको दुई अरब भन्ने शब्दको सट्टा एक अर्ब भन्ने शब्द राखिएको छ, संशोधनमा भनिएको छ ।दुई अर्बसम्मको ठेक्का स्वदेशी बोलपत्रदाताबीच मात्रै प्रतिस्पर्धा गराउँदा ठूला निर्माण व्यवसायीको सिन्डिकेट देखिएको उनले बताए । ठेक्कालाई प्याकेजिङमार्फत २ अर्ब बनाएर कार्टेलिङ भइरहेको थियो, उनले भने, १ अर्बमा झार्दा कार्टेलिङ कम हुन्छ ।नेपालमा दुई अर्बसम्मको ठेक्कामा भाग लिन सक्ने सीमित निर्माण व्यवसायी कम्पनी मात्रै भएकाले उनीहरूले मिलेमतोमा ठेक्का लिने गरेको आरोप लाग्दै आएको छ । सार्वजनिक खरिद नियमावलीको छैटौं संशोधनले १ अर्बको सिलिङलाई बढाए २ अर्ब बनाएको थियो । त्यसअघि १ अर्बसम्मको परियोजना मात्रै स्वदेशी बोलपत्रदाताबीच प्रतिस्पर्धा गराउनुपर्ने प्रावधान थियो ।"
सातै प्रदेशका प्रहरीको पोसाक उस्तै,विधेयकमा केन्द्र सरकारले तोकेको नेपाल प्रहरीको प्रहरी नायब महानिरीक्षक प्रदेश प्रहरी प्रमुख हुने व्यवस्था छ । विधेयकका अनुसार प्रदेश प्रहरी प्रमुखले प्रदेश सरकारमातहत रहेर जिम्मेवारी सम्हाल्ने छन् । संघीय सरकारले तोकेको मापदण्डअनुसार प्रदेश सरकारले प्रदेश प्रहरी प्रमुखलाई सेवासुविधा उपलब्ध गराउनेछ । विधेयकमा नेपाल प्रहरीले जिल्लाहरूमा मातहतको युनिट राख्न प्रदेश सरकारसँग अनुमति लिनु नपर्ने व्यवस्थासमेत गरिएको छ ।
८ भारतीयको नेपाली नागरिकता खारेज,"हिंसा छाडे वार्ता हिंसा छाडे मात्र नेत्रविक्रम चन्द नेतृत्वको समूहसँग वार्ता गर्न सरकार तयार रहेको सञ्चारमन्त्री बाँस्कोटाले बताइका छन् । हामी दाउपेचका लागि होइन, समाधानका निम्ति वार्ता गर्न तयार छौं, उनले भनेृ, हिंसा छोड्नुस्, लोकतन्त्रको बाटोमा आउनुस्, हामी वार्ता गर्न तयार छौं ।"
राँचीमा नेपाल हाउस,"दसैं, तिहार, ल्होसारलगायत पर्व नेपालमा जस्तै गरेर मनाउँछौं, नेपाल हाउसमा भेटिएकी समीक्षा क्षेत्रीले भनिन्, झारखण्डका विभिन्न क्षेत्रमा नेपाली मूलका बासिन्दा छन् । यहाँ ठूलो बस्ती भएकाले नेपाली संस्कृति र भाषालाई राम्ररी जगेर्ना गरिएको छ ।"
यस्तो थियो घूसको हिसाब,बीपी कोइराला स्वास्थ्य विज्ञान प्रतिष्ठान धरानको फार्मेसी भवन निर्माण क्रममा श्यामसुन्दर निर्माण प्रालिसँग दुई वर्षअघि सम्झौता भएको थियो । त्यही कम्पनीसँग गिना कन्स्ट्रक्सनले उपसम्झौता गरी काम गरिरहेको थियो । हालसम्म निर्माणमा ६ करोड ३३ लाख भुक्तानी भइसकेको अख्तियारको आरोपपत्रमा उल्लेख छ ।चेक तयार भए पनि उपकुलपतिले घूस मागेर त्यसलाई रोकिराखेका थिए । त्यतिबेला ८७ लाखको बिल बनेको भेटियो । अनुसन्धान क्रममा रौनियारले पटकपटक १ करोड २० लाख लिएको खुल्यो । जसमा १ करोड ६ लाख सवारी चालक दिवाकर कार्कीमार्फत गयो भने १४ लाख ठेकेदार झाबाट सोझै उपकुलपतिले बुझेको भेटिएको थियो ।
उपकुलपति बन्न दौडधुप,"विश्वविद्यालय पदाधिकारी नियुक्ति मापदण्ड निर्धारण कार्यदलले सम्भाव्य उम्मेदवारको खोजी गर्न छुट्टै विज्ञ समिति गठन गरी कार्ययोजना मूल्यांकन गराउनुपर्छ । निर्धारित योग्यता पुगेका र इच्छुक प्राध्यापकबाट उपकुलपति पदमा एक कार्य अवधिको कार्ययोजनासहित विद्युतीय सञ्चारमाध्यमबाट पेस गर्न माग गर्नुपर्छ । समितिले विज्ञहरूको कार्यदल निर्माण एवं मूल्यांकन गरी उत्कृष्ट तीन जनाको नाम सहकुलपतिमार्फत कुलपतिसमक्ष पेस गर्नुपर्छ । उपकुलपतिका लागि विद्यावारिधि, स्नातकोत्तर वा सोसरहको उपाधि प्राप्त गरेको विश्वविद्यालयको प्राध्यापक हुनुपर्छ । शैक्षिक प्रशासनमा अनुभव प्राप्त, उपकुलपति पदको निर्धारित कार्यकाल समाप्त हुने बेला ६५ वर्ष उमेर पूरा नभएको र प्राध्यापन, अनुसन्धान तथा व्यवस्थापनका क्षेत्रमा उत्कृष्ट उम्मेदवार आवश्यक हुन्छ ।"
सत्ताप्रतिपक्ष संवाद भएन,कांग्रेस र राजपाले भने सरकारले मानव अधिकार हनन गरेको बताउँदै आएको छ । असार ५ मा नेत्रविक्रम चन्द समूहका सर्लाही इन्चार्ज कुमार पौडेलको मृत्यु भएको थियो । प्रतिपक्षीले प्रहरीले गैरन्यायिक हत्या गरेको दाबी गरेको छ । त्यसैगरी असार १५ गते प्रहरीको गोली लागेर ईश्वर नगरपालिका१३ का सरोजनारायाण सिंहको मृत्यु भएको थियो । दुवै घटनाको छानबिन गर्न माग गर्दै कांग्रेस र राजपाले संसदीय छानबिन समिति बनाउन माग गर्दै आएका हुन् ।
जोखिम मोलेर मेला,साउन महिनामा लाग्ने बाबाधाम मेलाका कारण स्थानीय बासिन्दाको आयआर्जनमा समेत वृद्धि भएको छ । भक्तजन हिंड्ने बाटाको दायाँबायाँमा राखिएका नाङ्ले किराना पसल मेलाका कारण निकै फस्टाएका छन् । हत्पते प्राविधिक सहायक हेरम्बराज अधिकारी प्रत्येक वर्ष साउनमा मेलाको सुरुसँगै देखिने सयौं नाङ्ले पसलले मनग्ये आम्दानी गर्ने गरेको बताउँछन् । महादेव मन्दिरको पर्याप्त प्रचारप्रसार तथा व्यवस्थापन राम्रो हुन सके अझ बढी धार्मिक पर्यटक भित्र्याउन सकिने उनको ठम्याइ छ । महादेव मन्दिरमा भक्तजनले चढाउने गरेको भेटी बर्सेनि लाखौं रुपैयाँ संकलन हुने गरेको र उक्त भेटी रकमको समेत उचित सदुपयोग हुन नसकेको स्थानीयको भनाइ छ । मन्दिरमा चढाएको भेटीबाट संकलित रकम खोजी गरी त्यस क्षेत्रकै विकासमा खर्चिनुपर्ने उनीहरूको धारणा छ ।
हेटौंडामा एकीकृत पशुवधशाला,"कुनै पनि मासुलाई प्रयोग गर्नुअगाडि करिब १६ घण्टासम्म फ्रिजिङ गर्नुपर्ने हुन्छ । उनले साउनभित्रै खसी, कुखुराको समेत वधको व्यवस्था सोही स्थानमा गर्ने गरी काम अगाडि बढाइरहेको जनाए । उनका अनुसार पहिलो चरणमा हेटौंडा, काठमाडौंसहित देशभरका विभिन्न सहरमा मासु पठाउने र दोस्रो चरणमा विदेश निर्यात गर्ने गरी वधशालाले तयारी गरिरहेको छ ।मुख्यमन्त्री डोरमणि पौडेलले प्रदेश सरकारले हेटौंडा, चितवन र ललितपुरमा पशु वधशाला निर्माण गर्ने नीतिअनुसार सहयोग गरेको प्रस्ट्याए । माछामासु ऐन २०५५ कार्यान्वयन गर्ने पहिलो नगरका रूपमा हेटौंडालाई चिनिन्छ । अब हेटौंडा बजार क्षेत्रमा पशुवध हुँदैन । हामीले उद्योगमै आएर पशुवध गर्नुपर्ने नीति अवलम्बन गर्नेछ्,ौं उनले भने । उद्योगमा एक सय ३५ जना कर्मचारी आवश्यक पर्नेमा हाल ७५ जना मात्रै छन् ।"
काखे नानी च्यापेरै तालिममा,"इच्छाकामना गाउँपालिका५ बकसेर्नाकी निमिसा चेपाङले जेनतन एसएलसी उर्त्तीण गरिन् । घरमा ६ बहिनी छोरी र चार भाइ छोरा भएका कारण आर्थिक अवस्थाले नसक्ने भएका कारणले बाबु आमाले उनलाई अगाडि पढाएनन् । यस्ता व्यक्तिहरू ठाउँ ठाउँमा भेटिने उनले बताइन् ।गाउँमा बाटो बिजुली पुगेको छ । तर चेपाङको अवस्था कमजोर नै छ । यो समस्या कसरी निराकरण गर्ने भनेर सवैले सोच्नु आवश्यक छ निमिसाले भनिन् । चेपाङ गाउँमा बालबिबाह र धेरै सन्तान जन्माउने समस्या घट्दै गएको तर अरु समस्या यथावत रहेको उनी बताउँछिन् । यो वर्षदेखि कक्षा ११ पढ्न सुरु गरेकी कालिखोलाकी १७ वर्षीया अस्मिता चेपाङ जाँड रक्सी नखाए चेपाङ समुदायका धेरै समस्या हटेर जाने बताउँछिन् । गाउँमा जाँडरक्सी खाने चलनले अन्न र पैसाको नोक्सन भएको छ । थोरै फल्ने कोदो मकै जाँड बनाएर नोक्सान भएको छ । अलि अलि कमाएको पैसा रक्सीमा खर्च हुने गरेको छ । यो ठूलो विकृति हो । यो हटाउनुपर्छ, अस्मिताले भनिन् ।"
छुट्टाछुट्टै दुर्घटनामा ३ को मृत्यु,"साँगाबाट बनेपातर्फ आउँदै गरेको बा ९९ प ३३९७ स्कुटरले सोही दिशाबाट आइरहेको बा६ख ७३१५ ट्रकलाई बनेपा१०, भैंसेपाटीमा ओभरटेक गर्ने क्रममा पछाडिको भाग ठोक्किँदा स्कुटरमा सवार रोशी ७ का २६ वर्षीय आशाकाजी वाइबाको मृत्यु भएको भट्टराईले जनाए । त्यसैगरी, आइतबारै काठमाडौंबाट बर्दिबास जाँदै गरेको ना ६२ प ७३१६ मोटरसाइकल रोशी ८ गिम्दीबेंसीमा अनियन्त्रित हुँदा चालक नेपाली सेनाको कालिसिद्धी गण बर्दिबासमा कार्यरत अमलदार धादिङका भोजनारायण श्रेष्ठको मृत्यु भएको प्रहरीले जनाएको छ ।"
बागवानीमा अनियमितता,"नुवाकोट (कास) उष्णप्रदेशीय बागवानी विकास केन्द्रको टनेल निर्माणमा कमसल सामान प्रयोग गरी अनियमितता गरेको पाइएको छ । तरकारी उत्पादनमा बनाइएको टनेल एकाएक ढलेपछि यो तथ्य सार्वजनिक भएको हो । केन्द्रले ठेकेदारसँगको मिलेमतोमा कमसल फलामे पाइप राखेर बनाइएको टनेल दुई साताअघि भत्किएको थियो । २ दशमलम ५ एमएम पाइप हाल्नुपर्नेमा १ दशमलव ५ एमएमको हालेर टनेल बनाइएको थियो । पाइप बांगिएर काम नलाग्ने भएपछि अर्को पाइप हालिएको थियो । केन्द्रका प्रमुख रामजी देवकोटाले एकदुईवटा पाइप काम नलाग्ने भएको बताए । उनले भने, बाहिर भनेजस्तो केही भएको छैन ।"
पश्चिमी रामेछापलाई पुलले जोड्यो,"रामेछाप (कास) दुर्गममा कहलिएको पश्चिमी रामेछापलाई जोड्ने खैरेनीघाटको पुल सञ्चालनमा आएको छ । ११ वर्षअघि निर्माण थालिएको पुल सञ्चालनमा आएपछि पश्चिम रामेछापेली हर्षित छन् । नवनिर्मित पुलको पूर्वप्रधानमन्त्री तथा नेकपाका अध्यक्ष पुष्पकमल दाहालले आइतबार उद्घाटन गरेका छन् । बीपी राजमार्गको दुम्जाबाट रामेछापको राकाथुम जोड्ने उक्त पुल सञ्चालनमा आएपछि काठमाडौं र जिल्ला सदरमुकाम मन्थलीसम्मको आवागमनमा त्यस क्षेत्रका बासिन्दालाई सहज भएको छ । यसअघि काठमाडौं जानु पर्दा उनीहरूलाई झन्डै ७ घण्टा घुम्नुपर्ने अवस्था थियो । बेथान, राकाथुम, खनियापानी, हिलेदेवी, दिमीजस्ता क्षेत्रका बासिन्दालाई सित्खाको पुल हुँदै घुम्नुपर्थ्यो ।"
झुक्याइएको भन्दै शिक्षक आन्दोलित,"सिन्धुपाल्चोक (कास) त्रिपुरासुन्दरी गाउँपालिकाले आफूहरूलाई झुक्याएर सम्पत्ति विवरण फिर्ता गरिदिएपछि अख्तियार दुरुपयोग आयोगले जरिवाना तोकेको भन्दै त्रिपुराका शिक्षक आन्दोलित भएका छन् । वर्ष ०७४ ७५ मा शिक्षक, कर्मचारी गरी २० जनालाई आयोगले कानुनबमोजिम ५ हजार जरिवाना तिर्न पत्र पठाएको छ । गाउँपालिकाका अस्थायीराहत २० शिक्षकले ०७५ साउन अन्तिममा सामूहिक रूपमा सम्पत्ति विवरण बुझाएका थिए ।"
हडपिएका जग्गा फिर्ता ल्याउँदै,"प्रमाण खोज्नै मुस्किल गुठी जग्गाको संरक्षणको जिम्मा गुठी संस्थानको हो । संस्थान २०२१ सालमा स्थापना भएयता राजगुठीका जग्गा प्रशासनको कामसमेत गुठी संस्थानले गर्छ । संस्थानले गुठीको जग्गा स्याहर्नै नसकेको गुठियारको गुनासो छ । गुठी संस्थानको तथ्यांकअनुसार नेपालमा देवताका नाममा ७ लाख ५६ हजार बिगा जमिन राखिएका छन् । त्यसलाई रोपनीमा परिवर्तन गर्दा १४ लाख रोपनी हुन्छ । राजगुठी मात्रै २ हजार ३ सय वटा छन् । ती गुठीका जग्गाको अवस्था के कस्तो छ भनेर गुठी नै अनविज्ञ रहेको राणा बताउँछन् । संस्थानका प्रवक्ता थपलिया जग्गा प्रशासनको काम गर्ने दायित्व कानुनअनुसार पनि संस्थान नभएको बताउँछन् । संस्थानको काम धर्म, संस्कृति संरक्षण गर्ने हो, थपलिया भन्छन्, तर जग्गा प्रशासनको काम पनि हामीले गर्नुपरेको छ । कानुनले जग्गा प्रशानको काम हामीलाई दिएकै छैन । संस्थान संरक्षणमा संवेदनशील नभएको राणाले गुनासो गरे । प्रमाण खोज्नै समस्या भएको उनले बताए । गुठी संस्थानको अभिलेखालयमा प्रमाण खोज्नै मुस्किल भयो, राणा भन्छन्, खोजतलास गरेर बल्ल निकालें प्रमाण । गुठीका जग्गा के कस्तो हालतमा छ, गुठी केन्द्रलाई पत्तै छैन । प्रमाण खोज्ने क्रममा संस्थानको लथालिंग अवस्था मैले थाहा पाएँ । गुठीका जग्गा लगायत सम्पत्तिको स्रेस्ता राख्न संस्थानले छुट्टै अभिलेखालयको व्यवस्था गरेको छ ।"
बल्ल भयो थिमीको नगरसभा,"चालु आर्थिक वर्ष ०७६७७ को नीति तथा कार्यक्रम र बजेटका लागि नगरप्रमुख मदनसुन्दर श्रेष्ठको अध्यक्षतामा बुधबार बसेको नगर कार्यपालिकाको बसेको हो । विशेष नगरसभाका एजेन्डा सम्बोधन गरेपछि गतिरोध अन्त्य भए पनि नगरसभामा उपप्रमुख मधिकर्मी, वडा नम्बर २ का वडाध्यक्ष एवं नगरपालिकाका प्रवक्ता राम थापा मगर, ३ नम्बर वडाका वडाध्यक्ष प्रेमबहादुर कुटुलगायत २२ नगरकार्यपालिका सदस्य उपस्थित भएनन् । यसैबीच बुधबारको कार्यपालिका बैठकको निर्णयमा उपप्रमुखसहित ८ जना कार्यपालिका सदस्यहरूले असहमति व्यक्त गरेका थिए । उनीहरूले बैठकको निर्णय पुस्तिकामा नोट अफ डिसेन्ट लेखेर बैठकका निर्णयप्रति असहमति जनाएको छ । विशेष नगरसभा बैठकले पारित गरेका एजेन्डाहरू तोडमोड गरी कार्यपालिका बैठकमा ल्याएको भन्दै उपप्रमुख मधिकर्मी, वडाध्यक्ष थापामगर, कुटु, कार्यपालिका सदस्यहरू चन्द्रावती मिजार, सुजाता बाडे, अरुणा कारञ्जित, बिनु केसी र विष्णु परियारले बैठकको निर्णयप्रति असहमति जनाउँदै नोट अफ डिसेन्ट लेखेर हिंडेको उपप्रमुख मधिकर्मीले बताइन् । कार्यपालिकाको बैठकको बहुमत सदस्यले विशेष नगरसभा बैठकको एजेन्डा सम्बोधन गर्दै कर दस्तुरको दर परिमार्जन गर्दै एकीकृत सम्पत्तिकरको सट्टा सम्पत्तिकर मात्र लिने निर्णय गरेको नगरप्रमुख श्रेष्ठले बताए । त्यसैगरी दोस्रो नगरसभा बैठकले पारित गरेको कर तथा दस्तुरको दरसमेत संशोधन गर्दै जग्गाको मूल्यांकन गर्दा भूमिसुधार तथा मालपोत कार्यालयको स्वीकृत दरअनुसार गर्ने निर्णय गरेको छ । बैठकले भवन निर्माण मापदण्डसमेत परिमार्जन गरेको छ । यसअघि सडक अधिकार क्षेत्र (राइट अफ वे) कायम भएका सडकमा सेड ब्याकका रूपमा छोडिएको ५ फिट जग्गा बाटाका लागि छाडेर मात्र कम्पाउन्ड वाल लगाउनुपर्ने व्यवस्था सयौं नगरवासीले घरको निर्माण सम्पन्न लिएका थिएनन् । नयाँ व्यवस्थाले सडक अधिकार क्षेत्र कायम भएका सडकमा कम्पाउन्ड वाल लगाउँदा सेड ब्याक छोड्न नपर्ने नगरप्रमुख श्रेष्ठले बताए । बैठकले नगरपालिकाको सुरक्षित र हरियाली क्षेत्रमा बढदै गएको बस्ती विस्तारलाई व्यवस्थित गर्न जग्गा एकीकरण आयोजना लागू गर्ने निर्णयसमेत गरेको जनाएको छ, जसअनुसार काँडाडोल बुढाथोकी गाउँ, मनोहरा फाँट, कमेरोटार र सिन्टिटार बीच भागलगायतका सुरक्षित क्षेत्र रहेका स्थानमा आवश्यक बजेट विनियोजन गरी जग्गा एकीकरण आयोजना लागू गर्ने निर्णय गरेको जनाएको छ ।"
ललितपुरमा साइकल कानुन,"ललितपुर (कास) ललितपुर महानगरपालिकाले साइकल यात्रुको सुरक्षालाई मध्यनजर गर्दै कानुन निर्माण गर्ने तयारी गरेको छ । स्थानीय तहले कानुन बनाउन पाउने अधिकार प्रयोग गरी महानगरले साइकल ऐन बनाउन लागेको महानगरले जनाएको छ । गत वर्ष महानगरले परमार्शदाताका रूपमा नेपाल साइकल समाजलाई नियुक्त गरेको थियो । जसको परामर्शअनुसार साइकल लेन निर्माण गर्ने भएको थियो । हाल महानगरले नेपाल साइकल सोसाइटीलाई कानुनको प्रारम्भिक खाका बनाउन जिम्मा दिएको छ । साइकल समाजले तयार पारेको प्रारम्भिक खाकालाई महानगरको विधेयक समितिले कानुनको ढाँचा दिने र आगामी हुने नगरसभाले अनुमोदन गरेपछि मात्र उक्त कानुन कार्यान्वयनमा आउने महानगरका प्रमुख चिरीबाबु महर्जनले बताए । कानुन बनाउँदा ललितपुरलाई साइकल सिटी बनाउन सजिलो हुने छ, उनले भने, यसले साइकलमा यात्रुलाई प्रोत्साहित पनि गर्ने छ । महानगरले ललितपुरलाई साइकल सिटी बनाउन साइकल लेनको योजना अघि बढाएको छ । साइकल प्रयोगकर्तालाई प्रोत्साहित गर्न लेन बनाउन लागिएको नगरप्रमुख महर्जनले बताए । साइकलमैत्री सडकमा प्रदूषण कम हुन्छ, सहर सफा पनि हुन्छ, उनले भने । अब बन्ने कानुन साइकल यात्रुको सुरक्षामा केन्द्रित हुने र संविधानसँग नजुध्ने गरी बनाइने साइकल समाजका अध्यक्ष रत्नराम श्रेष्ठले बताए । नेपालमा साइकल यात्रुलाई प्राथमिकता दिएको छैन, उनले भने, साइकल यात्रीलाई महत्त्व पनि दिइँदैन, त्यसैले अब बन्न लागेको कानुनले साइकल यात्रा सुरक्षित र सहज महसुस हुनेछ । अपांगता, पैदल यात्रु तथा साइकल यात्रुलाई विशेष प्राथमिकता दिएर कानुनको मस्यौदामा राख्ने उनको भनाइ छ । मस्यौदामा साइकल यात्री दुर्घटनामा पर्दा पाउने क्षतिपूर्ति, सडकमा साइकल यात्रीलाई अन्य सवारीसाधनले दुर्व्यवहार गरे त्यसबापत् उसले तिर्नुपर्ने जरिवाना, सडकमा साइकल चलाउँदा साइकल यात्रीले पालना गर्नुपर्ने नियमहरू उल्लेख गरिनेछ ।"
विद्युतीय बसमा रेडियो कान्तिपुर,"उनका अनुसार भदौ पहिलो साताबाट ७ वटा सुविधा सम्पन्न विद्युतीय बस सञ्चालनमा आउनेछन् । यस वर्ष तीस वटा पुर्याउने लक्ष्य रहेको उनले बताए । हरेक बसमा तीनवटा एसी र सात सीसीटीभी हुनेछन्, उनले भने, पछिल्लो सिट माथि उठाइएको छ, जसकारण यात्रुले सहजता महसुस गर्नेछन् । उनका अनुसार यात्रुले मोबाइल र कार्डबाट पनि टिकटको रकम तिर्न सक्ने सुविधा उपलब्ध हुनेछ । युरो५ स्ट्यान्डरको बस चिनियाँ कम्पनी बीएकेको निर्माण सहकार्य रहेको पनि थापाले जनाए । रेडियो कान्तिपुरका स्टेसन म्यानेजर डीसीले समाजसित सञ्चारलाई जोड्न सुन्दर यातायातसितको सहकार्य प्रभावकारी हुने बताए ।"
"बाँड्ने हैन, सक्षम बनाउने","सुकुम्बासी समस्यालाई सरकारले कुनै न कुनै ढंगले व्यवस्थापन गर्नुपर्छ । तर त्यसको नाममा अतिक्रमित जग्गाकै लालपुर्जा बनाइदिने दिने भूल गर्नुहुँदैन । यसले सुकुम्बासी समस्या घटाउँदैन, बरु बढाउँछ । समाधानका उपाय पहिल्याउनु पहिले वास्तविक भूमिहीनको संख्या यकिन गरिनुपर्छ । कुनै व्यक्तिको अर्को ठाउँमा जग्गा छछैन पत्ता लगाउन विश्वासिलो भूसूचना प्रणाली विकास गर्नुपर्छ । वास्तविक सुकुम्बासीकै समस्या समाधानका लागि पनि जग्गा वितरण उचित विकल्प होइन । जमिन एउटा महत्त्वपूर्ण प्राकृतिक स्रोत हो, जुन असीमित छैन । सार्वजनिक जग्गा बाँडेर सम्भव पनि छैन । सुकुम्बासीलाई सरकारले ठूल्ठूला घर बनाएर सहुलियत भाडामा उपलब्ध गराउन सक्नुपर्छ । अझ, उनीहरूलाई दिगो रोजगारसित जोडेर आफैं रोजीरोटी र घरबारको व्यवस्था गर्न सक्षम बनाउनुपर्छ । यसका लागि संघीय सरकारसित प्रस्ट नीति र कार्ययोजना चाहिन्छ । यस काममा स्थानीय सरकारलाई पनि जोड्नुपर्छ । प्रत्येक वडालाई थाहा हुन्छ को भूमिहीन, को भूमिवाल ? कसको आवश्यकता के ? स्रोतसाधनमा उसलाई संघीय र प्रदेश सरकारले सघाउनुपर्छ ।"
हेगको बाटो,"प्रा कृष्ण खनाल लिखित द्वन्द्वमा मेलमिलाप आयोग पढेपछि अन्तर्राष्ट्रिय अदालतमा कसरी नेपालको फौजदारी मुद्दा जान सक्छ भन्ने छर्लङ्ग भयो । हेगमा लगिए म झन् हिरो हुन्छु भन्ने प्रचण्डको भर्खरैको भनाइको प्रत्युत्तर यो गम्भीर लेख मैले दोहोर्याईतेहोर्याई पढेंँ । प्रचण्डले पनि आफ्ना बालसेना लेनिन विष्टले युरोपबाट फर्केपछि भनेको प्रचण्डलाई हेग पुर्याउने क्षमता हामीसित छ को जवाफमा त्यस्तो बोलेका थिए । विष्टका कुरालाई प्रचण्डले गम्भीरतापूर्वक लिनुको साटो मपाईंवाद प्रदर्शन गर्दा उनमा कति ठूलो दम्भ रहेछ भन्ने प्रस्ट भयो । विश्वका प्रायः दम्भी मानिसहरू यस्तै मुद्दामामिलामा अल्झिएर सिद्धिएका छन् । प्रचण्डमा विनयी भाव आउनुपर्थ्यो, तर उनी अझै नेपाली जनतालाई गिज्याइरहेका छन् । यस्तै जुहारीमाझ साँच्चै कसैले द्वन्द्वकालीन मुद्दा हेगमा पुर्यायो भने के हुन्छ ? प्रचण्डकै नाम युद्धअपराधीको रूपमा परिचित हुन्छ । ज्यो रत्ननिधि रेग्मी ॅशुक्राचार्य, महाकवि देवकोटा आश्रम"
वनजंगल झन् मासिने डर,"जनसंख्या बढ्दो छ । खुकुला ऐनकानुन बनाउँदै गए, अरू छाडापन बढ्न जान्छ । तसर्थ भूमि सम्बन्धी ऐन निर्माणमा होस पुर्याउनैपर्छ । तत्कालको लोकप्रियताले भविष्य अन्धकार नपारोस् । हर्कनारायण श्रेष्ठ, त्रियुगा१०, उदय"
घरेलु कामदारलाई किन निषेध ?,"घरेलु कामदारको श्रमस्वीकृति समाचारले सरकारलाई गम्भीर भएर सोच्न ठाउँ दिएको छ । बाध्यताको बुई चढेर पारिवारिक गर्जो टार्न घरेलु कामदारका रूपमा खाडी मुलुकहरूमा गएका नेपाली चेलीहरूको दारुणिक कथा सबैलाई विदितै छ । नेपाली चेलीले घरेलु कामदारको रूपमा गएर नारकीय जीवन भोग्नु नपरोस् भन्ने पवित्र उद्देश्य अनुसारै सरकारले खाडी मुलुक जान प्रतिबन्ध लगाएको हो । तर अर्को विकल्प नबनाई बिदामा फर्किएका घरेलु कामदारलाई पनि जान निषेध गर्नु त्यति श्रेयस्कर होइन । यसो गर्दा तिनमा मानसिक विचलन हुनसक्छ । स्थायी विकल्प नहुन्जेल श्रम कार्यालय तथा विदेशस्थित कूटनीतिक नियोग र दूतावासबीच समन्वय गराई सरोकारवाला तथा व्यक्ति स्वयंलाई पनि जिम्मेवार बनाउनसके साँप पनि मर्ने लट्ठी पनि नभाँचिने उखान चरितार्थ हुन्थ्यो कि ? ध्रुव कुँवर, जमालगाउँ, अछाम"
बीपीमा मधेसी राष्ट्रियताप्रति गौरव,"रामनारायण देव, प्रजातन्त्र सेनानी, नेपाली कांग्रेस, सप्तरी"
विश्वविद्यालयको सफलता सर्त,"मदन भण्डारी विश्वविद्यालय त्यस्तो अनुकूल समयमा स्थापना हुँदै छ, जति बेला नेपालले ऐतिहासिक आर्थिक वृद्घिदर हासिल गरिरहेको छ । राजनीतिक स्थिरता छ । देशको प्राथमिकतामा विकास र प्रगतिबाहेक अरू केही देखिँदैन । ज्ञान र दक्ष जनशक्ति उत्पादनको महत्त्व र आवश्यकता सर्वत्र महसुस गरिएको छ । नेपालकै इतिहासमा यतिखेर सबैभन्दा धेरै मानिस पढेलेखेका भएका छन् । नेपालभित्र मात्रै होइन, विदेशमा समेत पीएचडी लगायतका उच्च शिक्षा हासिल गर्ने नेपालीको संख्या उल्लेख्य बढेको छ । विदेशिएका मध्ये कतिपय नेपाल फर्किएका र फर्कन तयार भएकाहरू छन् । यस विश्वविद्यालयले विदेशिएका वैज्ञानिक, अनुसन्धानकर्ता र प्राज्ञिक व्यक्तित्वहरूलाई नेपाल भित्र्याउने वा उनीहरूसँग सहकार्य बढाउने मोडलको नेतृत्व लिन सक्छ । पाँच वर्षअघि मात्रै भारतमा खुलेको अशोका विश्वविद्यालयमा अधिकांश प्राध्यापक विदेशका राम्रा विश्वविद्यालयबाट पढेर फर्केकाहरू छन् या स्वदेशका उत्कृष्ट उत्पादन । उत्कृष्ट प्राध्यापक र विद्यार्थी कुनै पनि विश्वविद्यालयको सफलताको आवश्यक पूर्वसर्त हो । प्रस्तावित एमबीयुको गठन प्रक्रिया तुलनात्मक रूपमा राम्रो देखिँदै छ । अब यसको सञ्चालन प्रक्रिया गतिलो हुनुपर्छ । असल कार्यशैलीको अवलम्बन एमबीयुको सफलताको अर्को सर्त हो । एमबीयुको सफलताले अन्य विश्वविद्यालयलाई पनि शिक्षा दिनेछ । एमबीयु विधेयकबारे छलफलमा भाग लिने सांसदहरूले विश्वका उत्कृष्ट विश्वविद्यालयको इतिहास पढेर जाऊन् ।लेखक नेपालस्थित इन्स्टिच्युट फर इन्टरडिसिप्लिनरी स्टडिजसँग सम्बन्धित छन् ।"
दिल्लीमा प्रतिध्वनित चीनचर्चा,"चीनसँग घनिष्ठ सम्बन्ध नराखी भारत र नेपालसहित चीनसँग सीमा जोडिएका कुनै पनि देश बस्न सक्ने सम्भावना छैन । भारत उदाउँदो शक्ति हो भने चीन उदाउँदो महाशक्ति । त्यसैले भारतको विकल्पका रूपमा होइन, स्वाभाविक वैदेशिक मामिलाका रूपमा चीनसँग अन्य देशको सम्बन्धलाई भारतले बुझिदिनुपर्छ । छिमेकीसँग असल सम्बन्ध राख्न पाउनु नेपालको अधिकार र कर्तव्य दुवै हो । जस्तो असल सम्बन्ध भारतसँग रहनुपर्छ, त्यस्तै हुनुपर्छ चीनसँग पनि । लोकतन्त्रको बिगुल फुक्ने देशले नै हामीलाई मित्र छान्न लगाउनु हुँदैन । हामीले सीधासीधा भन्न सक्नुपर्छ हामी मित्रवत् रहन चाहन्छौं, डोन्ट मेक अस चुज ।"
विश्व बजारको बाटो,"हुन त योयो काम गरे व्यवसाय सफल हुन्छ भनेर ठोकुवा कसैले गर्न सक्दैन । तर हाम्रो नीतिनिर्माण तहमा बसेकाहरूले जेमा पनि भाँजो हाल्ने गर्नाले नेपालमा धेरै कुरा बिग्रिने गरेको हो । नियन्त्रणमुखी नीतिहरू मात्र बनाउनुभन्दा पछिसम्मको सोच राखेर लोककल्याणकारी नीति अन्तर्गत अहिले केके कुरा केही समयका लागि खुल्ला गरिदियो भने स्वदेशीविदेशी लगानीकर्तालाई सजिलो हुन्छ भनेर ख्याल गर्नुपर्छ । यसो हुनसके साना तथा मझौला नेपाली व्यवसायमा नयाँ प्रविधि र सीप, प्रतिस्पर्धी भएर विश्व बजारतिर लम्कने मार्गदर्शन र सफल भएमा बढ्ने आम्दानीको आत्मविश्वास आउँथ्यो । अब अगाडि बढ्न हामीले अरू देशले आफ्ना व्यवसायको विकास गर्न के गरिरहेका छन्, त्यो सिक्नैपर्छ, चाहे त्यो ज्ञान इसोटोनियाबाट आओस् या भुटानबाट ।"
थपिँदै ठूला बस,"अब समितिको सिफारिसअनुसार रुट सञ्चालनमा ल्याउँछौं, उनले भने । यसअघि सडकको क्षमताभन्दा यातायात व्यवसायीको मागअनुसार अध्ययनबिनै रुट पर्मिट दिने गरिएको उल्लेख गर्दै उनले सूक्ष्म ढंगले विश्लेषण गरेर अनुमति दिइने बताए । हाल उपत्यकाका करिब २ सय छोटालामा रुटलाई ६६ वटामा सीमित गरिएको उनले बताए । समितिले यात्रुको चाप, सवारी संख्या, सहरी भौगोलिकता, सडकको दूरी, ट्राफिक चापलगायत अध्ययन गरिरहेको उल्लेख गर्दै उनले त्यसका आधारमा रुट पर्मिट दिइने बताए । समितिले उपत्यकाको सवारीलाई ३ तहमा विभाजन गर्नेछ । ठूला, मध्यम र साना सवारी चलाउने गरी क्रमशः प्राइमरी, सेकेन्डरी र टर्सरी गरी ३ वटा रुट विभाजन गर्न लागिएको उनले बताए । अब चाँडै लागू गर्छौं, उनले भने । आठवटा प्राथमिक रुट पहिचान गरिएको विभागले जनाएको छ । त्यस्ता रुटमा ८० यात्रु बोक्न सक्ने ठूला बस चल्न सक्ने दाहालले बताए ।"
ज्येष्ठ नागरिक विधेयकमा विज्ञसँग राय लिइने,"सार्वजनिक पद धारण गरेका सबैको समान तलब नहुने भएकाले वर्गीकरण गर्नुपर्ने उनको सुझाव छ । कि त सचिव र कार्यालय सहयोगीलाई बराबर तलब दिनुपर्यो, होइन भने आयस्रोत र अन्य सम्पत्तिको वर्गीकरण हुनैपर्छ, उनले भने । ज्येष्ठ नागरिकसँगै छोराछोरी तथा संरक्षक सबैको हितअनुकूल हुने गरी व्यवस्था गर्न विज्ञको सुझाव लिनुपर्ने उनले बताए । महिला, बालबालिका तथा ज्येष्ठ नागरिक मन्त्रालयका सचिव चन्द्रकुमार घिमिरेले उपदफा २ को सुरुवातमा अन्तर्राष्ट्रिय गैरसरकारी संस्था (आईएनजीओ) र गैरसरकारी संस्था (एनजीओ) का जागिरे र उपदफा ३ को सुरुमा स्वदेश तथा विदेश मा थप्ने गरी व्यवस्था ल्याउन सकिने धारणा राखेका थिए ।"
अझै बनेन टिकुलिया पुल,कन्स्ट्रक्सनका साइट इन्जिनियर सुरेन्द्र यादवले वर्षा सकिएलगत्तै काम थाल्ने बताए ।
चिकित्सा आयोग उपाध्यक्षका दुई आकांक्षीको दरखास्त रद्द,"काठमाडौं (कास) चिकित्सा शिक्षा आयोग उपाध्यक्ष सिफारिस समितिले दुई जना आकांक्षीको दरखास्त रद्द गरेको छ । दरखास्त दिएका ११ जनामध्ये प्रमोदकुमार सर्राफ र जेएन पाण्डेयको दरखास्त रद्द गरिएको सिफारिस समितिले जनाएको छ । आवेदन दिँदा आयोगसँग कुनै स्वार्थ टकराव नरहेको स्वघोषणा नगरेकाले दुवैको दरखास्त रद्द गरिएको समितिका एक सदस्यले बताए । अन्य ९ जनाको आवेदन स्वीकृत गर्दै समितिले अन्तर्वार्ताका लागि डाकेको छ । सरकारले आयोग गठन प्रक्रिया अघि बढाएपछि लोकसेवा अयोगका अध्यक्ष उमेशप्रसाद मैनालीको संयोजकत्वमा ३ सदस्यीय सिफारिस समिति गठन गरिएको थियो । समितिले सार्वजनिक सूचना प्रकाशित गरेर उपाध्यक्षका लागि दरखास्त आह्वान गरेको थियो । पहिलोपटक ६ जनाले आवेदन दिएका थिए । चिकित्सा शिक्षा ऐनअनुसार विज्ञापन सच्याएर सिफारिस समितिले दोस्रोपटक आहवान गर्दा ११ जनाको निवेदन परेको थियो । तीमध्ये रमेशप्रसाद सिंह, पारसकुमार पोखरेल, तरुण पौडेल, नीलमणि उपाध्याय, यहुनचन्द्र शिवाकोटी, श्रीकृष्ण गिरी, शम्भुकुमार पहारी, राजेन्द्रप्रसाद साह र सुरेन्द्र शेरचनलाई अन्तर्वार्ताका लागि डाकिएको छ । उनीहरूलाई ४ वर्षे कार्यकालको सोचपत्र र व्यावसायिक कार्ययोजनासहित साउन २६ र २७ गते अन्तर्वार्तामा बोलाइएको हो । समितिले अन्तर्वार्तापछि ३ जनाको नाम सरकारसमक्ष सिफारिस गर्नेछ ।"
बढी शुल्क लिने म्यानपावरमा छापा,म्यानपावरले पोखराको ग्रान्ड शिवालय होटलमा अवैध रूपमा अन्तर्वार्ता गरिरहेको भन्ने उजुरीका आधारमा विभागले आकस्मिक अनुगमन गर्न श्रम तथा रोजगार कार्यालय पोखराबाट टोली खटाएको थियो । टोली त्यहाँ पुग्नुअघि नै शाखा कार्यालयका कर्मचारी शाखा बन्द गरेर बाहिरिइसकेका थिए । पृथ्वीचोकको टार्गेट कन्सल्ट्यान्ट ह्युमन रिसोर्सेजमा समेत टोलीले आकस्मिक अनुगमन गरेको थियो । बोर्ड हटाई अन्तर्वार्ता लिने गरेको उक्त स्थानमा बाहिर च्यानल गेट लगाई एकएक व्यक्तिलाई भित्र बोलाई म्यानपावरले अन्तर्वार्ता लिएको विभागको दाबी छ ।
तीज गीतमा मौलिकताको खोजी,दर्शकको रोजाइ पनि एकदमै परिवर्तनशील र चुजी बन्दै गएकाले यस्तो अवस्थामा गीतका सर्जक मात्र नभएर दर्शक तथा श्रोतासमेत सचेत बन्नुपर्ने सुझाव अध्यक्ष पंगेनी दिन्छन् । हालै मात्र बजारमा आएको उच्छृङ्खल शब्द भएकै कारण एउटा तीज गीतलाई शब्द चयनमा सजक बनाएको स्मरण गर्दै पंगेनी यसलाई नियन्त्रण र नियमन गर्न सबैजना लाग्नुपर्ने धारणा राख्छन् ।
किन टुक्रियो बिटल्स ?,"त्यसो ब्यान्ड फुट्नुको कारक तत्त्वमा एक युवतीलाई पनि मानिन्छ । योको ओनो नाम गरेकी ती युवतीसँग लेननको हिमचिम बढ्दै जानु र ब्यान्डप्रति जिम्मेवारीबोध घट्दै जानु नै बिटल्सका अन्य सदस्यका लागि टाउको दुखाइ बनिरहेको थियो । योको स्टुडियोमा समेत बारम्बार आउन थालेपछि अरू सदस्य दिक्क भएको बताइन्छ । पछि त लेननले ती युवतीलाई लिएरै छुट्टै गीत बनाउन थाले । साठीको दशकभर विश्वभर, खासगरी अमेरिकामा आफ्नो साम्राज्य जमाएको बेलायती रक ब्यान्ड हठात् टुक्रिनुलाई कतिपयले बाहिरी तत्त्वको समेत हात रहेको आशंका गर्छन् । यतिबेला ब्यान्डका दुई सदस्य कार्टनी र स्टार मात्रै जीवित छन् । लेननको सन् १९८० मा गोली हानी हत्या गरिएको थियो भने ह्यारिसनको फोक्सोको क्यान्सरका कारण २००१ मा निधन भएको थियो ।"
दर्शक रूवाउने पुरानो बुलेट,"भीषण र कार्यकारी निर्माता सन्तोषको कथा र पटकथा, हरि घले लामाको छायांकन, उत्तमजंग लिम्बू र जयन जे वाइबाको संगीत र प्रशान्त तामाङको कोरियोग्राफी रहेको छ । पुरानो बुलेटले स्वाभाविक कमेडी पस्कँदै समाजको अवस्था कस्तो हुँदै छ र अब के गर्न सकिन्छ भन्ने उपायसहितको सन्देश दिन सफल भएको छ, दर्शक सुदेश चापागाईंले भने, दर्शकले तिरेको रकम खेर जादैन ।"
मीनाका चरा चित्र,उनले केही वर्षअघि बुबा हिरालालसँगै आफ्ना चित्रकलालाई बर्ड्स अफ नेपाल शीर्षकमा प्रदर्शनी गरेकी थिइन् । प्रदर्शनीमा बिक्री भएको चित्रको आम्दानीको केही अंश जेसीआई काठमाडौंमार्फत छोरीलाई पनि शिक्षा शीर्षकको सामाजिक तथा शैक्षिक कार्यका लागि प्रदान गरिने मीनाकी छोरी लसनासिंह महर्जनले बताइन् ।
अमेरिकामा बन्दुक आतंक,"बन्दुक संस्कृतिका अनुयायी अनुदारवादीहरू, यस्ता घटनालाई आतंकवाद, आप्रवासन एवं मानसिक स्वास्थ्य समस्यासँग जोड्दै आएका छन् भने उदारवादीहरू संवैधानिक अधिकार रहेको बन्दुक संस्कृतिलाई नियन्त्रित एवम् व्यवस्थित गर्नुपर्ने माग गर्दै आएका छन् । अमेरिकी राजनीति, समस्याको जडका विषयमा जति विभाजित छ, त्यति नै ध्रुवीय बन्दै छ समाधानका सन्दर्भमा । सोझो अर्थमा अनुदार एवम् उदार राजनीतिका विपरीत नीति एवम् लबिङले यो विषयलाई बन्धक बनाएको स्पष्ट देखिन्छ ।अमेरिकी राष्ट्रपति डोनाल्ड ट्रम्प भने त्यसबारे तटस्थ देखिएका छन् । ट्वीट गर्दै उनले घटनास्थलबाट प्राप्त विवरण निकै नराम्रो रहेको जनाउँदै घटना दुःखदायी भएको उल्लेख गरेका छन् ।"
अस्ट्रेलियाको कामदार भिसामा १३ देश थपिँदै,यस भिसामा घुम्न आउने विदेशीहरूले ३ देखि ६ महिनासम्म तोकिएको स्थानमा गएर काम गर्नुपर्ने हुन्छ भने उनीहरूले एक वर्षसम्म काम गर्न पाउने प्रावधान छ । यसैगरी अस्ट्रेलिया सरकारले विदेशीलाई आकर्षित गर्न यसअघि नै अस्ट्रेलिया विश्वको उत्कृष्ट काम गर्ने स्थान नामको भिडियो विज्ञापन सार्वजनिक गरेको छ ।
इरानद्वारा फेरि ट्यांकर कब्जा,इरानले करिब दुई साताअघि अन्तर्राष्ट्रिय नियम उल्लंघन गरेको दाबी गर्दै स्ट्रेट अफ होर्मुज बाट बेलायती झन्डावाहक तेल ट्यांकर नियन्त्रणमा लिएको थियो । स्टेना इम्पेरो नामको ट्यांकर हालसम्म पनि इरानको नियन्त्रणमा छ । इरानले भने आफ्नो माछा मार्ने डुंगालाई ठक्कर दिएर पनि कुनै वास्ता नगरेपछि ट्यांकरलाई नियन्त्रणमा लिएको जनाएको छ तर उक्त ट्यांकरका मालिकले स्टेना इम्पेरो ले कुनै अन्तर्राष्ट्रिय नियम उल्लंघन नगरेको तथा नियन्त्रण लिइएका बेला अन्तर्राष्ट्रिय जलक्षेत्रमा रहेको दाबी गरेका छन् । पर्सियन र ओमानको खाडीबीचको २१ मिटर चौडा स्ट्रेट अफ होर्मुज खाडीको रणनीतिक क्षेत्र हो ।
बहाव छेकेर बस्ती,पूर्वपश्चिम महेन्द्र राजमार्गमा पर्ने तिनाउमा ०३८ सालमा पक्की पुल बनेको थियो । नदी गहिरिँदा पुलको फाउन्डेसन जमिनभन्दा चार मिटर बाहिर देखिएको छ । विद्युत् प्रवाहका लागि नदी किनारमा गाडिएका विद्युत् पोल जमिनको सतह गहिरिँदा ढल्ने अवस्थामा छन् । यस्तोमा तिनाउ नदीलाई लयमा फर्काउने कसरी ? विपत्तिबाट बच्न जोखिम क्षेत्रमा बसेको बस्ती के गर्ने ? उपमहानगरसित यसको सहज उत्तर छैन ।
कुत तिर्दैनन् स्वर्गद्वारीका मोही,"मोहीबाट वार्षिक १५ देखि २० लाख र जग्गा भाडामा लगाएर २० देखि २५ लाख आम्दानी गर्ने गरिएको आश्रमले जनाएको छ । आश्रममा कार्यरत तीन सयभन्दा बढी सेवकको तलबसुविधा र अन्य व्यवस्थापन खर्च गरी झन्डै ६ करोड रुपैयाँ खर्च हुने गरेको छ । उक्त खर्च आश्रममा भक्तजनले चढाएका भेटी, दानदातव्यबाट व्यवस्थापन हुँदै आएको छ । आश्रमले आफू किसानको विरुद्धमा रहेको भन्ने आरोपको खण्डन गरेको छ । दाङदेउखुरीका जमिन हडप्ने आशयले आश्रममाथि भ्रामक आरोप लगाउनु दुःखदायी छ, स्वर्गद्वारी आश्रम कहिल्यै पनि आश्रमको जमिन जोत्ने किसानको विरुद्धमा छैन, आश्रमद्वारा जारी विज्ञप्तिमा उल्लेख छ, जिम्मेवार जनप्रतिनिधिबाट लगाइएका अनर्गल, कल्पित आरोप प्रमाणित गरेर देखाउन चुनौती दिन्छौं, कुप्रचार गरी व्यक्तिगत लाञ्छनामा उत्रनेलाई कारबाही माग गर्छौं । स्वर्गद्वारी आश्रमका स्वामी भावगतानन्द गिरीले काठमाडौंको पशुपतिनाथ मन्दिर परिसरमा राममन्दिर गुठी र गुरुकुलसमेत चलाएका छन् ।"
डा रेग्मी 'हार्ट हिरो',"काठमाडौं (कास) नेपाल हृदयरोग निवारण प्रतिष्ठानले नेपालबाट वरिष्ठ मुटुरोग विशेषज्ञ प्राडा प्रकाशराज रेग्मीलाई हार्ट हिरो २०१९ घोषणा गरेको छ ।विश्व मुटु महासंघले विश्वभर मुटुरोग रोकथाम, नियन्त्रण गर्ने उद्देश्यले प्रत्येक देशको सदस्य संस्थाबाट एकजना यस क्षेत्रमा विशिष्ट योगदान दिएका व्यक्तिलाई हार्ट हिरो घोषणा गर्छ । यिनीहरूको विश्वव्यापी सञ्जाल बनाई मुटुरोग रोकथाम र नियन्त्रण अभियान चलाउने पहल पनि गर्छ । यो सम्मानपछि डारेग्मी जेनेभामा रहेको विश्व मुटु महासंघले निर्माण गर्ने हार्ट हिरो सञ्जालमा रही विश्वव्यापी रूपमा मुटुरोग रोकथाम अभियानमा सहभागी हुने प्रतिष्ठानले जनाएको छ ।"
वडाध्यक्षको निधन,भोजपुर (कास) पौवादुङमा गाउँपालिका वडा १ श्यामशिलाका अध्यक्ष रुद्रहादुर पाण्डेको निधन भएको छ । शनिबार साँझ ७२ वर्षीय पाण्डेको निधन भएको वडा सदस्य दीपक सुवेदीले जानकारी दिए । निमोनियाबाट पीडित पाण्डेलाई जिल्ला अस्पतालमा उपचार हुन नसकेपछि धरान लगिएको थियो ।
जिप खस्दा १ को मृत्यु,लमजुङ (कास) दोर्दी गाउँपालिका ६ लामडाँडामा जिप दुर्घटना हुँदा सुन्दरबजार नगरपालिका ९ का ३८ वर्षीय रशेबहादुर गुरुङको मृत्यु भएको छ । घटनामा दुई जना घाइते भएका छन् । उपचारका लागि उनीहरूलाई चितवन र काठमाडौं लगिएको छ । दोर्दी ६ को कीर्तिपुरबाट ताँजे जाँदै गरेको बा१९च १०३८ नम्बरको बोलेरो जिप शनिबार सडकबाट खसेको थियो । बारा जैसापुरका घाइते चालक दावा गोले तामाङलाई शनिबार चितवन मेडिकल कलेज भरतपुर र दोर्दीका अर्का घाइते विजय गुरुङलाई उपचारका लागि काठमाडौं लगिएको छ ।
पहिरोमा पुरिए सहचालक,गण्डकी (कास) पहिरोमा पुरिएर स्याङ्जाको गल्याङ नगरपालिका ५ जलुकेका प्रेमबहादुर रानाको मृत्यु भएको छ । गल्याङ स्यालबास हुँदै जलुके जोड्ने नयाँ ट्र्याक खन्ने क्रममा पहिरो झरी बाटो खन्दै गरेको बा२क ८४४१ नम्बरको जेसीभी पुरिँदा रानाको मृत्यु भएको प्रहरीले जानकारी दिएको छ । मृतक जेसीभीका सहचालक हुन् । जेसीभी पुरिँदा गम्भीर घाइते भएका उनको लुम्बिनी मेडिकल कलेज पाल्पामा मृत्यु भएको हो ।
हत्या आरोपी पक्राउ,"गण्डकी (कास) स्याङ्जा प्रहरीले हत्या आरोपमा ५ जनालाई समातेको छ । वालिङ नगरपालिका १३ का विशाल भन्ने रमेश सार्की, श्रीकृष्ण भुजेल, राजु गोदार, लत्रेपीपलका नवीन भुजेल र रञ्जित मल्ललाई पक्राउ गरिएको हो । पुतलीबजार नगरपालिका ३ स्थित तारेभित्तामा पुतलीबजार ५ चौराहाका २६ वर्षीय दीपक पोखरेलको हत्या आरोपमा उनीहरूलाई प्रहरीले पक्रेको हो ।"
स्याटेलाइटलाई बक्यौता तिर्न ३ महिना,"सर्वोच्चको अन्तरिम आदेशका कारण प्राधिकरणले यूटीएलको विषयमा निर्णय गर्न सकेको छैन । सर्वोच्चको आदेशविरुद्ध प्राधिकरणले भ्याकेट दर्ता गराएको छ । यूटीएलले प्राधिकरणलाई ८७ करोड रुपैयाँ तिर्न बाँकी छ ।यूटीएलले फ्रिक्वेन्सी दस्तुरबापत ५३ करोड २० लाख, रोयल्टीबापत २३ करोड, नवीकरण दस्तुरको अग्रिम किस्ताबापत १० करोड रुपैयाँ बुझाउन बाँकी छ । विभिन्न सेवा प्रदायकले असार मसान्तसम्म प्राधिकरणलाई ४ अर्ब ३१ करोड ६७ लाख रुपैयाँ तिर्न बाँकी छ । यो बक्यौता रकम असुल्न संसद्को अर्थ समितिले पनि प्राधिकरणलाई निर्देशन दिएको थियो । अर्थ समितिले माघ २७ गते सञ्चार तथा सूचना प्रविधि र प्राधिकरणलाई १ महिनाभित्र बक्यौता असुल्न निर्देशन दिएको थियो ।"
सुनको मूल्य हालसम्मकै उच्च,"जेठ १० गते स्टकमा ९० किलो सुन थियो, १७ मा ७५ किलो पुग्यो, असार १५ मा आउँदा ५ सय ९० किलो हुँदै २० सम्म ६७२ किलो पुगेको छ, उनले भने, अब यो सुन बिक्री नहुँदासम्म आयात गरिँदैन । यो बीचमा गत असार मसान्तमा एक वाणिज्य बैंकले भने सुन आयात गरेको उनले बताए । हाल वाणिज्य बैंकले मात्र सुन आयात गर्न पाउने कानुनी व्यवस्था छ । सोही व्यवस्थाअनुसार २२ वटा वाणिज्य बैंकहरूले पालोअनुसार दैनिक २० किलोका दरले सुन आयात गर्दै आएका छन् । यसको व्यवस्थापन बैंकर्स संघले गर्छ । नेपालमा प्रभावकारी नियमन हुन नसकेकाले उपभोक्ता मर्कामा परेको जानकारहरू बताउँछन् । सुन आयातयोग्य वस्तु भएकाले त्यसको मूल्य अन्तर्राष्ट्रिय बजारअनुसार नै समायोजन हुने तर सोअनुसार तत्कालै नेपालमा मूल्य समायोजन हुन नसक्नु, ठूलो परिणाममा अनौपचारिक अर्थतन्त्र रहनुलगायत कारण सुन बजारमा समस्या देखिँदै आएको जानकारहरू बताउँछन् ।"
"२३ अर्बको आयात, १२ करोडको निर्यात",गत वर्ष विद्युत् बिक्रीबापत ६५ अर्ब ५२ करोड १७ लाख ७८ हजार उठाउने लक्ष्य राखिएकामा ६१ अर्ब ४२ करोड संकलन भएको प्राधिकरणले जनाएको छ ।
भूकम्पपछि सवा चार लाख घर,"यही वर्षभित्र निजी आवास पुनर्निर्माण सक्ने प्राधिकरणको लक्ष्य छ । प्राधिकरणले अनुदान सम्झौता गरेका अधिकांशले पहिलो किस्ताबापतको रकम बुझिसकेको जनाएको छ । अनुदान सम्झौता गरेकामध्ये ७ लाख ६५ हजारले पहिलो किस्ताबापत १ लाख रुपैयाँ अनुदान लिइसकेका छन् । तेस्रो किस्ता बुझ्ने लाभग्राहीको संख्या ४ लाख ७४ हजार पुगेको प्राधिकरणले जनाएको छ । सबैभन्दा धेरै निजी आवास पुनर्निर्माण सिन्धुपाल्चोकमा भएको प्राधिकरणले जनाएको छ । सिन्धुपाल्चोकमा मात्रै ६७ हजार ८ सयभन्दा बढीले निजी आवास पुनर्निर्माण गरिसकेका छन् । नुवाकोटमा ५२ हजार ६१३ घर पुनर्निर्माण भएको प्राधिकरणको तथ्यांक छ । धादिङमा ४८ हजार, दोलखामा ४४ हजार र गोरखामा ४४ हजार पुनर्निर्माण भइसकेका छन् ।"
स्याउ टिप्न सिमला जानेको लर्को,दैनिक सयभन्दा बढी रोजगारीको खोजीमा भारततर्फ जाने गरेको जमुनाहा इलाका प्रहरी कार्यालयका प्रमुख माधव रिजालले बताए । खेती सकेर स्याउ टिप्न भारतको हिमाञ्चल प्रदेशको सिमलालगायतका क्षेत्रमा पुगेका नेपाली दसैंमा चाड मनाउन घर फर्कने गर्छन् ।
एबी इबेभका बियर काठमाडौंमा,"काठमाडौं (कास) राज ब्रुअरी प्रालि र एन्ह्युजरबस्क इनबेभका बीच केही प्रख्यात बियर ब्रान्डहरूको उत्पादन र बिक्री वितरण गर्ने सम्बन्धमा सम्झौता भएको छ । अब एबी इनबेभका स्थानीय रूपमै उत्पादन गरिएका केही बडवाइजर, बडवाइजर म्याग्नम, फोस्टर्स गोल्ड र फोस्टर्स लागरको आनन्द ग्राहकले लिन पाउनेछन् । आयात गरिएका एबी इनबेभका आफ्नै उत्पादनहरू कोरोना एक्स्ट्रा, लेफ, होगार्डेन र स्टेला अर्टोइज पनि उपलब्ध हुने कम्पनीले जनाएको छ । राज ब्रुअरी जावलाखेल ग्रुप अफ इन्डस्ट्रिजको एक सदस्य प्रतिष्ठान हो । प्रबन्ध निर्देशक राजबहादुर शाहले उपभोक्ताहरूलाई विश्वमै उत्कृष्ट मानिएका बियरहरूको अतुलनीय छनोट प्रदान गर्न सर्वोत्कृष्ट श्रेणीका ब्रान्डहरूको सूची कायम गर्न कम्पनी कटिबद्ध रहेको बताए ।"
हिमाल दोलखाको सेयर खुला,काठमाडौं (कास) हिमाल दोलखा हाइड्रोपावर कम्पनीका सेयर सर्वसाधारणका लागि अब केही दिन मात्र खुला रहने भएको छ । सर्वसाधारणका लागि छुट्याएको ७४ लाख ९३ हजार ७ सय ६६ कित्ता सेयरको साउन २४ गतेसम्म मात्र निष्कासन खुला गरिने कम्पनीले जनाएको छ । आगामी आवदेखि नै कम्पनी नाफामा गई सेयरधनीहरूलाई उचित लाभांश दिन सक्ने भएकाले सर्वसाधारण लगानीकर्ताहरूका लागि लगानीको राम्रो अवसर रहेको पनि कम्पनीको भनाइ छ ।
सीजीका नयाँ फ्रिज बजारमा,काठमाडौं (कास) इलेक्ट्रोनिक्स ब्रान्ड सीजीले नयाँ मोडलका फ्रिजहरू बजारमा ल्याएको छ । जसअन्तर्गत सिंगल डोरमा आकर्षक २५ वटाभन्दा बढी मोडलहरूमा उपलब्ध छन् । फ्रिजहरूमा ५ वर्षसम्मको वारेन्टी रहेको प्रेस विज्ञप्तिमा उल्लेख छ । त्यस्तै डबल डोरमा पनि सीजीले वाटर डिस्पेन्सर तथा मल्टी डोरयुक्त नयाँ फ्रिज बजारमा ल्याएको छ । तिनमा १० वर्षसम्मको वारेन्टी रहेको छ ।
ओयोको कन्ट्री हेडमा विक्की योल्मो,"काठमाडौं (कास) ओयो होटल एन्ड होम्सले नेपालका लागि कन्ट्री हेडमा विक्की योल्मोलाई नियुक्त गरेको छ । नेपाल भ्रमण वर्ष २०२० लाई मध्यनजर गर्दै सम्पूर्ण होटल सञ्चालकहरूसँग सम्बन्ध प्रगाढ बनाउन, नेपालमा रहेका ओयो कर्मचारीहरूबीच गहिरो संलग्नता कायम गर्न, यात्रुहरूलाई उच्च गुणस्तरीय सेवा तथा विश्वासिलो अनुभव प्रदान गर्नमा आयो केन्द्रित रहेको विज्ञप्तिमा छ । ओयोले ८० देशका ८ सय सहरहरूमा १ मिलियन कोठाहरू पुर्याएर विश्वकै तेस्रोठूलो होटल चेन बन्न सफल भएको छ ।"
मेरो सुरक्षाको मोबाइल बिमा विस्तार,"काठमाडौं (कास) मेरो सुरक्षाको मोबाइल प्रोटेक्सन प्लान उपत्यका बाहिर विस्तार भएको छ । मेरो सुरक्षाले पूर्वका विराटनगर, इटहरी र धरानमा सेवा विस्तार गरेको हो । यसअघि चितवन र वीरगन्जबाट सेवा दिइरहेको मेरो सुरक्षाले पश्चिम नेपालका तीन सहर बुटवल, पोखरा र पाल्पामा शाखा विस्तार गरिसकेको छ । पूर्वमा शाखा विस्तार भएसँगै सबै महानगरपालिका र तीन उपमहानगरपालिकामा मेरो सुरक्षाको सेवा पुगेको कम्पनीले जनाएको छ ।"
भैंसेपाटीमा लक्ष्मी बैंक,"काठमाडौं (कास) लक्ष्मी बैंकले १११ औं शाखा काठमाडौंको भैंसेपाटीमा सञ्चालनमा ल्याएको छ । शाखामार्फत बैंकले ग्राहकहरूको वित्तीय आवश्यकता पूरा गर्न सम्पूर्ण रिटेल बैंकिङ सेवा, लकर सेवाका साथै साना तथा लघु व्यवसायीहरूमाझ वित्तीय पहुँच पुर्याउने लक्ष्य राखेको छ । शाखा विस्तारसँगै बैंकले ग्राहकहरूलाई उनीहरूकै रोजाइको माध्यम शाखा कार्यालय, इन्टरनेट बैंकिङ र मोबाइल फोनमार्फत सेवा प्रदान गरी सहरी तथा अर्धसहरी क्षेत्रमा आफ्नो ब्रान्ड तथा सेवाग्राहीलाई अझ सशक्त पार्ने नीति लिएको जनाएको छ ।"
आईएमई मोटर्सगण्डकी बैंक सम्झौता,काठमाडौं (कास) आईएमई ग्रुपअन्तर्गत सञ्चालित आईएमई मोटर्स प्रालिद्वारा प्रवर्द्धित अशोक लेल्यान्ड र गण्डकी विकास बैंकका बीच कर्जा सुविधासम्बन्धी सम्झौता भएको छ । आईएमई मोटर्सका भाइस प्रेसिडेन्ट इमरान ए खान र बैंकका अधिकृत रेशमबहादुर थापाबीच सम्झौतापत्रमा हस्ताक्षर भएको थियो । आईएमई मोटर्सबाट सिफारिस पाएका ग्राहकहरूले सहज रूपमा ७० प्रतिशतसम्मको कर्जा सुविधा बैंकबाट पाउनेछन् ।
'एडमामे' सञ्चालनमा,"काठमाडौं (कास) हालै सञ्चालनमा आएको काठमाडौं मेरिएट होटलले थाई र जापानी खान्कीमा रुचि भएकाहरूका लागि एडमामे रेस्टुरेन्ट सञ्चालनमा ल्याएको छ । होटलले थाइल्यान्ड र भारतका राजदूतहरूको उपस्थितिमा होटल एडमामेको उद्घाटन गरेको जनाएको छ । एडमामे आरामदायी, उच्च गुणस्तरीय, आधुनिक एसियन विशेषता बोकेको रेस्टुरेन्ट रहेको प्रेस विज्ञप्तिमा भनिएको छ । होटलले मेन्युमा जापानी, थाई र चिनियाँ परिकार समावेश गरेको छ ।"
केसीसी एक्जिबिट,"काठमाडौं (कास) कान्तिपुर सिटी कलेज (केसीसी) को सफ्टवेयर अनुसन्धान र विकास केन्द्र (सीएसडीआर) को आयोजनामा केसीसी एक्जिबिट सम्पन्न भएको छ । निपुण विचार, दिगो उपायमूलक नाराका साथ दिगोपनका लागि प्रविधि सम्मेलन प्रदर्शनी कार्यक्रममा सूचना प्रविधि, इलेक्ट्रोनिक्स तथा सिभिल इन्जिनियरिङका २६ भन्दा बढी नवीन प्रोजेक्टहरू प्रस्तुत गरिएका थिए ।"
नायरमा नयाँ नेतृत्व,"काठमाडौं (कास) नेप्लिज एसोसियसन अफ अस्ट्रेलियन एजुकेसन रिप्रिजेन्टेटिभ्स (नाएर) ले नया नेतृत्व चयन गरेको छ । अध्यक्षमा विज्ञान श्रेष्ठ, उपाध्यक्षमा प्रेम पाण्डे, महासचिवमा उद्धव खडा, कोषाध्यक्षमा अनन्त पौड्याल र कार्यकारी सदस्यमा विराज पाण्डे चुनिएका हुन् । कार्यकाल दुई वर्षको हुनेछ । सन् २००७ मा स्थापना भएपछि नाएरले नेपाली विद्यार्थीहरूलाई अस्ट्रेलिया पठाउने शैक्षिक परामर्शदाता कम्पनीहरूको विश्वसनीयता, गुणस्तरीयतामा विशेष ध्यान दिदै आएको दाबी गरेको छ ।"
सिमरामा सनराइज बैंक,काठमाडौं (कास) सनराइज बैंकले बाराको सिमरामा ११४ औं शाखा सञ्चालनमा ल्याएको छ । आइतबार आयोजित कार्यक्रमा नेपाल राष्ट्र बैंक वीरगन्जका निर्देशक राजनविक्रम थापा तथा सनराइज बैंकका प्रमुख कार्यकारी अधिकृत जनक शर्मा पौड्यालले संयुक्त रूपमा शाखा कार्यालयको उद्घाटन गरे । उक्त कार्यक्रममा बैंकका अन्य पदाधिकारीहरूको पनि उपस्थिति थियो ।
एप्पल साइडर एम्बेस्डरमा केसी,"काठमाडौं (कास) लोकप्रिय पेय पदार्थ सोमर्स्वी एप्पल साइडरले गायक सुशान्त केसीलाई एक वर्षका लागि ब्रान्ड एम्बेस्डर नियुक्त गरेको छ । गोर्खा ब्रुअरी प्रालिका मार्केटिङ डाइरेक्टर वैभव शर्मा र गायक केसीबीच सम्झौतापत्रमा हस्ताक्षर भयो । यस्तै सोमर्स्वीले समर फन विथ फ्रेन्डस, द्याट्स वन्डरफुल पनि उपभोक्तामाझ ल्याएको छ । देशभरका ५ सयभन्दा बढी बिक्री केन्द्रहरूमा उपलब्ध हुने जनाएको छ । गायक केसीले देशका प्रमुख सहरहरूमा सांगीतिक यात्रासमेत गर्नेछन् ।"
पूर्वाधार सम्मेलन भदौ तेस्रो साता,"सम्मेलनमा प्रधानमन्त्री केपी शर्मा ओली, दक्षिण कोरियाका पूर्वप्रधानमन्त्री, विश्व बैंकका उपाध्यक्ष, एसियाली विकास बैंकका अध्यक्षलगायतले मन्तव्य दिने कार्यक्रम छ ।"
अरुण तेस्रोमा २२ प्रतिशत काम,आयोजना निर्माणका लागि १ खर्ब १२ अर्ब रुपैयाँ लाग्ने अनुमान छ । पीडीए सम्झौताअनुसार नेपालले अरुण तेस्रोबाट उत्पादित बिजुलीको २१ दशमलव ९ प्रतिशत अर्थात् १९७ मेगावाट निःशुल्क पाउनेछ । बाँकी बिजुली प्रवर्द्धक कम्पनीले भारत निर्यात गर्नेछ ।
निगम अधिकारीलाई व्यवसायीको धम्की,निगमले सञ्चालनको अनुमति नदिँदा व्यवसायीहरू सुकुम्बासी भएको उनले गुनासो गरे । व्यवसायीका अनुसार २५ ट्यांकरमध्ये पहुँचको भरमा दुईवटा ट्यांकर निवार्ध सञ्चालन भइरहेका छन् । २३ वटा ट्यांकरको सञ्चालन अनुमति रोकेको उनीहरूको आरोप छ । अधिकाश ट्यांकर दुई वर्षदेखि यत्तिकै थन्किएको अवस्था छ ।
भारतबाट दूध आयात गर्दै डीडीसी,"दुग्ध वितरण आयोजन हेटौंडाले बाराको सिमरा, पथलैया, पर्साको वीरगन्ज, चितवनको भरतपुर र नारायगढ तथा मकवानपुरको हेटौंडा, मनहरी, भीमफेदी, लोथरका उपभोक्तालाई दैनिक १० हजारदेखि १२ हजार लिटर दूध वितरण गरिरहेको छ । मध्यतराईका सर्लाही, रौतहट, बारा र मकवानपुरका १ सय ६० वटा दूध उत्पादक सहकारीमार्फत आयोजनाले दैनिक दूध खरिद गर्छन् ।"
रोकियो पाउडर उत्पादन,"ढल्केवरमा दैनिक ६ हजार लिटर, हैटौंडामा दैनिक ७ हजार लिटर र काठमाडौंमा दैनिक ९ हजार लिटर दूध पठाउँदै आएको विराटनगर आयोजनाका प्रमुख गौतमले जानकारी दिए । असोज महिनासम्म दूधको अभाव हुने उनले बताए । दुग्ध विकास संस्थानसँग यतिबेला धुलो पाउडर दूधको मौज्दात पनि निकै कम छ । अघिल्लो वर्षको यसै अवधिमा ७ सय टन धुलो दूध मौज्दात रहेकामा अहिले मुस्किलले २ सय टन मात्र छ । काठमाडौंको माग धान्न भदौ र असोजसम्म पाउडर घोल्नुपर्ने अवस्था देखिएको छ । खासगरी चैतदेखि भदौसम्म दूध उत्पादनका लागि प्रतिकूल समय मानिन्छ ।"
विद्युत्मा लगानी गर्दै गाउँपालिका,चालु वर्ष आयोजनाका लागि भन्दै केही बजेटसमेत विनियोजन गरिएको छ । रोल्पाको थबाङ गाउँपालिका भएर भूमे गाउँपालिका हुँदै बगेको थबाङखोलामा उक्त विद्युत् आयोजना निर्माण गर्न लागिएको हो । जसका लागि गाउँपालिकाले गत वर्षदेखि तयारी थालेको थियो । विद्युत् आयोजना निर्माणका लागि गाउँपालिकाले लुकुम खोला र थबाङ खोलामा प्रारम्भिक अध्ययन गरेको थियो । लुकुमखोला भन्दा थबाङ खोलामा कम लागतमा धेरै ऊर्जा उत्पादन हुने अध्ययनबाट देखिएपछि गाउँपालिकाले थबाङखोलाबाट विद्युत् उत्पादनको तयारी अघि बढाएको हो । प्रारम्भिक अध्ययनले थबाङखोलाबाट विद्युत् उत्पादन गर्न सजिलो देखिएको हो ।
त्रिशूली ३ बी हब सबस्टेसन धमाधम,चिलिमे जलविद्युत् कम्पनीको अगुवाइमा निर्माणाधीन आयोजनाको १६८ मेगावाट विद्युत् यही पूर्वाधारमार्फत राष्ट्रिय प्रणालीमा जोडिनेछ । सबस्टेसनको निर्माण आगामी पुसको दोस्रो साताभित्र सक्ने लक्ष्य राखिएको छ ।
'निजगढ शिलान्यास एक वर्षमै',"मन्त्री भट्टराईले अहिलेकै पूर्वाधारले भ्रमण वर्षमा २० लाख पर्यटक भित्र्याउन कठिन हुने बताए । उनले भ्रमण वर्ष सफल बनाउन त्रिभुवन अन्तर्राष्ट्रिय विमानस्थलको सुधार अपरिहार्य रहेको जनाए । वाइडबडी जहाज खरिद, हायात होटलको जग्गा प्रकरणलगायत विषयमा आएका सुझाव ख्याल गर्दै यथोचित निर्णय गर्ने उनको भनाइ छ । मन्त्रालयको काम पारदर्शी र पूर्वाग्रहविहीन ढंगले सम्पन्न गर्न कोशिस गर्नेछु, भट्टराईले भने ।"
साउन १६ सम्म १८ वर्ष पुगेका मतदाता,"काठमाडौं (कास) आगामी उपनिर्वाचनमा साउन १६ (बिहीबार) सम्म १८ वर्ष उमेर पूरा भएका व्यक्ति मात्र मतदाता हुने भएका छन् । मन्त्रिपरिषद्ले बिहीबार निर्वाचन आयोगको सिफारिसमा प्रतिनिधिसभा सदस्य, प्रदेशसभा सदस्य र स्थानीय तहका रिक्त पदका लागि मंसिर १४ गते उपनिर्वाचन गराउने मिति तोकेको छ । आयोगले साउन १६ सम्म संकलन भएका मतदाताको विवरण अद्यावधिक गरी उपनिर्वाचन प्रयोजनका लागि आयोगमा पठाउन जिल्ला निर्वाचन कार्यालयलाई निर्देशनसमेत दिएको छ ।"
सिटीलाई कम्युनिटी शिल्ड,"७७ औं मिनेटमा भान डाइकको चलाखीपूर्ण क्रसमा जोइल माटिपले हेडमार्फत गोल गरी युरोपियन च्याम्पियन्स लिभरपुललाई बराबरीमा ल्याए । त्यसपछि खेलमा लिभरपुलले प्रभुत्व कायम राखेको थियो । मोहम्मद सलाह ३ अवसरमा चुक्न पुगेका थिए । त्यसमध्ये अन्तिम मिनेटमा उनको हेडर सिटीका डिफेन्डर केल वाल्करले बाइसाइकल किकमार्फत गोललाइनबाट क्लियर गर्नु उल्लेखनीय थियो । नियमित ९० मिनेटको समयमा बराबरी भएपछि सिधै पेनाल्टीमा पुगेको थियो । सिटीका पाँचै खेलाडीले गोल गरेका थिए । सिटीका गुन्डोगान, बर्नान्डो सिल्भा, फिलिप फोडेन, ओलेक्जान्दर जिन्चेन्को र गाव्रियल जेससले गोल गरे । लिभरपुलका जदरान साकिरी, एडम ललाना, एलेक्जान्डर च्याम्बरलिन र सलाहले मात्र गोल गरे ।"
भुरीगाउँमा खो खोको बन्द प्रशिक्षण,"प्रशिक्षणका लागि गौतमसँगै सुरेश नेपाली, बिक्की महर्जन र उषा कुँवर रहेका छन् । बन्द प्रशिक्षणमा महिलातर्फ तीन र पुरुषतर्फ चार खेलाडी घरायसी कारणले सहभागी हुन नसकेपछि वैकल्पिकलाई अवसर दिइएको प्रशिक्षक गौतमले बताए ।"
सोमपालको बिर्सनलायक डेब्यु,"विशाल लक्ष्य पछ्याएको टोरन्टोले निर्धारित ओभरमा ७ विकेट गुमाएर २ सय ११ रनमात्र जोड्न सक्यो । कप्तान युवराज सिंहले २२ बलमा ३ चौका र ५ छक्कासहित ५१ रनको सानदार इनिङ्स खेले पनि टिमलाई जिताउन सकेनन् । ब्रेन्डन म्याकुलमले ३६, हेनरिच क्लासेनले ३५ र रोड्रिगो थोमसले टोरन्टोबाट २८ रन जोडे । ब्राम्प्टनका नवाब सिंहले २ विकेट लिए ।"
स्कलर्स होम च्याम्पियन,"शान्ति नमुना उपविजेता बन्दै नगद ५ हजार, कप, पदक र प्रमाणपत्रमा चित्त बुझायो । स्मृतिको जितमा रितु तामाङ नायक रहिन् । उनले खेलको ५४ र ६० औं मिनेटमा गोल गरिन् । खेलको १० औं मिनेटमा मायासरी गाहाले गोल गर्दै खेलमा अग्रता दिलाइन् । ४३ औं मिनेटमा अञ्जु दर्लामीले गोल गरिन । छात्रातर्फ प्लेयर्स अफ दी सिरिज शान्ति नमुनाकी सुष्मिता नेपाली घोषित भइन् । स्मृतिकी अञ्जु दर्लामी ८ गोल गर्दै उच्च स्कोररबाट पुरस्कृत भइन् । दुवै नगद दुई हजार, कपबाट पुरस्कृत भए ।"
इंग्ल्यान्डलाई विशाल लक्ष्य,"जेम्स प्याटिन्सन ४७ रनमा अविजित रहे । टेस्टमा यो उनको उच्च स्कोर हो । ४८ बल खेलेका उनले २ चौका र ४ छक्का प्रहार गरे । अर्का अविजित ब्याट्सम्यान प्याट कुमिन्सले ३३ बलमा २ चौका प्रहार गरी २६ रन बनाए । अस्ट्रेलियाले २००१ यता इंग्लिस भुमिमा आएर एसेज शृंखला जित्न सकेको छैन । इंग्ल्यान्डको बेन स्टोक्सले ३, मोइन अलीले २ तथा स्टुवार्ट ब्रोड र क्रिस वोक्सले ११ विकेट लिए ।"
गिब्सन बर्खास्त,पूर्वखेलाडी कोरी भान जिल तत्कालका लागि क्रिकेट दक्षिण अफ्रिकाको हर्ताकर्ता बनेका छन् । पूर्णकालीन नियुक्ति नहुन्जेल उनले कार्यवाहक निर्देशकको जिम्मेवारी लिनेछन् । विज्ञप्तिमा जनाइएअनुसार भान जिल र बोर्डका प्रमुख कार्यकारी थबाङ मोरोईले भारत भ्रमणका लागि अन्तरिम प्रशिक्षण टिम नियुक्त गर्नेछन् ।
कराँते खेलाडी सम्मानित,"काठमाडौं (कास) थाइल्यान्डमा हालै सम्पन्न नवौं थाइल्यान्ड ओपन कराँते च्याम्पियनसिपका पदक विजेता खेलाडीलाई एक्सपर्ट एजुकेसन एन्ड भिसा सर्भिसेजले आइतबार नगदसहित सम्मान गरेको छ । महाराजगन्जस्थित एक्सपर्टको शाखा कार्यालयमा आयोजित कार्यक्रममा नेपालको प्रतिनिधित्व गर्दै स्वर्ण पदक जित्न सफल सबिना श्रेष्ठ, रजत पदक विजेता सोमी राई तथा कास्य विजेताहरू राजकुमार रसाइली र अनिश लामिछानेलाई सम्मान गरिएको हो । स्वर्ण पदक विजेता श्रेष्ठलाई ७ हजार रुपैयाँ, रजत पदक विजेता राईलाई ५ हजार रुपैयाँ तथा कांस्य पदक विजेता रसाइली र लामिछानेलाई जनही ४ हजार रुपैयाँ प्रदान गरिएको थियो ।"
ह्यान्डबलको बन्द प्रशिक्षण सुरु,काठमाडौं (कास) नेपालमा आयोजना हुने १३ औं दक्षिण एसियाली खेलकुद (साग) अन्तरगत ह्यान्डबल खेलको बन्द प्रशिक्षण पोखरामा सुरु भएको छ । राष्ट्रिय खेलकुद परिषदका सदस्य राजेश गुरुङले प्रशिक्षकद्वय अरुणलाल कर्ण र टेकबहादुर विश्वकर्मालाई बल हस्तान्तरण गरी बन्द प्रशिक्षणको शुभारम्भ गरेका हुन् । सागअन्तर्गत बन्द प्रशिक्षणका लागि २८ महिला र २८ पुरुष गरी ५६ जना खेलाडीहरू पहिलो चरणको छनोटमा परेका छन् । सागको महिला तथा पुरुषको ह्यान्डबल खेल पोखरा रंगशालास्थित बहुउद्देश्यीय कभर्डहलमा हुनेछ ।
इन्डोर बास्केटबल कोर्ट तयार,"कोर्टको उद्घाटन तीन दिनअघि धरान उपमहानगरपालिकाका कार्यबाहक प्रमुख मञ्जु भण्डारीले बास्केटबल सट गरेर गरेका थिए । उनले भनिन्, नेपालमा आयोजना हुनलागेको १३ औ सागको तयारीको लागि धरानको इण्डोर बास्केटवलकोर्टमा राष्ट्रिय टिमको बन्द प्रशिक्षणलाई लक्षित गर्दै कर्भडहलमा बास्केटबल कोर्टको निर्माण गरिएको हो । इन्डोर कोर्डमा गत शुक्रबारदेखि बास्केटबलका राष्ट्रिय टोलीको महिला पुरुष दुवै टिमको बन्द प्रशिक्षण सुरु पनि भएको नगर खेलकुद विकास समिति अध्यक्ष सुवास राईले बताए । प्रशिक्षणका लागि छनोटमा परेका ६८ जना बास्केटबल खेलाडी सहभागी भएको सुनसरी बास्केटबल संघका अध्यक्ष नारायण सुवेदीले बताए ।"

शीर्षक,विवरण
मातृत्वसँग खेलबाड,"शिशु फिर्ता बुझाएर फर्केकै केही दिनमा उनले डंगोल पक्राउ परेको सुनिन् । त्यसपछि उनले प्रहरी परिसर काठमाडौंमा डंगोलविरुद्ध जाहेरी दिएकी छन् । प्रहरीबाट प्राप्त कागजातका अनुसार बच्चा दिलाइदिने भन्दै डंगोलले दुई पटक गरेर बुझेको चार लाखका अलावा पनि फुटकर रूपमा कैयन् पटक रकम असुलेको देखिन्छ । असार १८ गते डंगोलले फोन गरेर आफ्नो पर्स र लाइसेन्स हराएको भन्दै रकम मागेपछि ती महिलाका श्रीमान्ले पुतलीसडकको एक होटलमा भेटी दस हजार रुपैयाँ थमाइदिएका थिए । स्रोतका अनुसार रकम दिने बेलाको उक्त संवादको रेकर्डसमेत पीडितले अनुसन्धानका निम्ति प्रहरीलाई उपलब्ध गराएका छन् । साउन १७ गते डंगोलले आफ्नो मोबाइल फोनमा रिचार्ज सकियो भनेपछि ती महिलाले एक हजार रुपैयाँ रिचार्ज गरिदिएकी थिइन् । कान्तिपुरसँगको कुराकानीमा पीडित महिलाले वर्षौंसम्म सन्तान नहुँदाको पीडाभन्दा पछिल्लो घटनाले दिएको पीडा ठूलो भएको बताइन् । छोरा खै भनेर अरूले सोधे के भनेर जवाफ दिने ? उनले भनिन्, म शून्य दिमागमा छु । खै के भनम् ?"
गोपनीयता र सुरक्षामा प्रश्न,त्यसैले प्रधानमन्त्रीले गर्ने काम कार्यवाहक प्रधानमन्त्रीले पनि गर्न सक्छन् । तर त्यसो नगरी भिडियोबाट बैठकको अध्यक्षता गर्दा त्यसको वैधानिकता हुने कि नहुने प्रश्न कांग्रेसको छ । यद्यपि मन्त्रिपरिषदको कार्यसम्पादन नियमावली संशोधन गरी मन्त्रिपरिषद्ले प्रविधि प्रयोग गरेर बैठक चलाउन सक्ने व्यवस्था राखिएको छ ।
मेयरउपमेयर बोलचालै बन्द,"देवाही गोनाही नगरपालिकाका मेयर धर्मेन्द्र पटेल र उपमेयर परनिया देवीबीच पनि सम्बन्ध बिग्रिएको छ । पटेलले मधेसवादी र परनिया तत्कालीन माओवादीबाट चुनाव जितेका हुन् । केही दिनअघि यो नगरपालिका दुवैबीच तनाब बढेपछि झडपकै अवस्था आएको थियो । गौर, चन्द्रपुर, गढिमाई, गरुडा, बौधिमाईलगायत स्थानीय तहमा मेयर र उपमेयरबीच सम्बन्ध राम्रो छैन ।"
उपसमितिले अपूरो प्रतिवेदन बुझायो,"बैठक स्थगित राज्य व्यवस्था तथा सुशासन समितिको मंगलबारको बैठक गणपूरक संख्या नपुगेकाले स्थगित भएको छ । समितिले संघीय निजामती कर्मचारीको सेवासर्तसमबन्धी विधेयकमाथि छलफलको सूची बनाएको थियो । उक्त विधेयकको दफावार छलफल सकिएपछि अन्तिम रूप दिन संघीय मामिला तथा सामान्य प्रशासन मन्त्रालयलाई जिम्मा लगाइएको थियो । तर सांसदहरू नै अनुपस्थित भएपछि मन्त्रालयका सचिव यादव कोइरालासहित सभापति बैठक नगरी फर्केका थिए । २६ सदस्यीय समितिमा १३ जना मात्र उपस्थित भएका थिए । नागरिकता विधेयकको उपसमितिले बुझाएको प्रतिवेदनमाथि छलफल गर्ने कार्यक्रम पनि रोकिएको थियो । सभापति श्रेष्ठले भनिन्, अब नागरिकता विधेयकमा उल्लेखित विवादित विषयको निकास समितिमा छलफल गरेर निकालिने छ । उपस्थित सांसदले उपसमितिले दिएको नागरिकता विधेयकमा अनौपचारिक छलफल गरेको सांसद प्रेम सुवालले बताए ।"
तिब्बत हुँदै हुम्लामा खाद्यान्न,गत आर्थिक वर्षमा संस्थानको सुर्खेत कार्यालयबाट ६ हजार ८ सय क्विन्टल र नेपालगन्ज कार्यालयबाट ६ हजार ४ सय २४ क्विन्टल खाद्यान्न हुम्ला पुर्याइएको थियो । यसका साथै स्थलमार्ग भएर सुर्खेत शाखाबाट ५ सय केजी र नेपालगन्ज शाखाबाट ५ सय २० क्विन्टल खाद्यान्न पनि हुम्ला ल्याइएको थियो ।संस्थानका नेपालगन्जस्थित कार्यालय प्रमुख भरत खनियाँले आर्थिक रूपमा तिब्बतबाट सस्तो पर्ने भए पनि सजिलोका हिसाबले विगतमा हवाईमार्ग प्रयोग गर्दै आएको बताए । काठमाडौंस्थित प्रधान कार्यालयबाट ल्याइने खाद्यान्नमात्र तिब्बत भएर पठाउन मिल्नेछ उनले भने ।
चामल बाटोमै बिक्री,"पठाइएको एक हजार क्विन्टल नै त्रिवेणीमा बेच्न लागिएकामा आफूले थाहा पाएपछि ८० क्विन्टलबाहेकको चामल सर्मीमै पुगेको अध्यक्ष शाहीले बताए । जिल्लास्थित खाद्य संस्थानको रोहवरमा भएको छलफलपछि ठेकेदार चामल डोल्पा लैजान तयार भएको उनको भनाइ छ । त्रिवेणीमा बिक्री गरिएको चामल रुकुम पश्चिम, जाजरकोट र डोल्पाका सर्वसाधारणले किनेका थिए ।"
फास्ट ट्र्याक २ वर्षमा ८,सेनाले जिम्मेवारी पाएपछि हालसम्म गरेका कार्यप्रगतिअनुसार ढुंगा तथा माटो कटानको कार्य ८७ प्रतिशत सकिएको छ भने १५ प्रतिशतफिलिङ वर्क भएको छ । ५४ किमिमा माटो कटिङ तथा माटो फिलिङ गर्ने काम भइरहेको जानकारी दिइएको छ । हालसम्म द्रूतमार्गका लागि १० हजार ८ सय ११ रोपनी जग्गा अधिग्रहण भइसकेको र अझै ३ सय ७० रोपनी जग्गा अधिग्रहण गर्न बाँकी रहेको छ । नयाँ डीपीआरसँगै थप दुई सय ४४ रोपनी जग्गा अधिग्रहण गर्नुपर्ने भएको छ ।
कान्ति लोकपथमा पनि ढिलाइ,"आयोजनका प्रमुख विनोद सापकोटाले मर्मत कार्य तीव्रगतिमा भइरहेको जनाए । उनले भने, तैपनि सवारीसाधन निर्बाध ढंगले सञ्चालनमा आउन सकिएका छैनन् । आयोजनका सूचना अधिकारी खड्काले सडक फराकिलो बनाउन ठेक्का दिएको निर्माण कम्पनीलाई उपकरणहरू बढी राखेर काम गर्न दबाब दिने काम भइरहेको बताए । तोकिएको समयमा ठूला सवारीसाधन सञ्चानलमा ल्याउन सकिँदैन कि भन्ने चिन्ताले कम्पनीलाई काम छिटो गर्न दबाब दिइरहेका छौँ, आयोजना प्रमुख सापकोटाले भने । उक्त लोकपथको करिब ३३ किलोमिटर सडक कालोपत्रे भइसकेको थियो । त्यसमध्ये झन्डै १० किलोमिटरभन्दा बढी कालोपत्रे सडकमा क्षति पुर्याएको छ, ०७६ वैशाखदेखि सञ्चालनमा ल्याउने उद्देश्यले लोकपथका स्तरोन्नतिको काम भए पनि विस्फोटक पदार्थको अभावले पनि तोकिएको समयमा निर्माण कार्य सम्पन्न हुन नसकिरहेको आयोजनाले जनायो । सूचना अधिकारी खड्काले भने, बाढीपहिरोले गर्दा केही महिना धकेलिन्छ कि जस्तो लाग्छ, तर तोकिएको समयमानै सञ्चालनमा ल्याउन प्रयत्नशील छौं ।"
थानकोट दिउँसै अँध्यारो,"थानकोट चेकपोस्टमा धेरै काम बाकीँ नरहेको काठमाडौं उपत्यका सडक विस्तार आयोजनाका प्रवक्ता विश्व विजयलाल श्रेष्ठ बताउँछन् । हाल निर्माण गरिरहेको कम्पनीले घर भत्काउने अनि सडक पिच गर्ने भनी पर्खिँदैन, जति खुल्ला सडक छ त्यतिमा नै काम गर्ने उनको भनाइ छ । कम्पनीसँग मंसिरसम्ममा काम सकाउने निणर्य भइसकेको छ, उनले भने, अब त्यहाण्ँका स्थानीयको समस्या छिट्टै अन्त्य हुन्छ । यही घर भत्काएर सडकको चौडाइ बढाउने तथा अन्य काम पनि अर्को कम्पनी आहृवान गरेर पुनः काम गर्ने उनले बताए ।"
स्वास्थ्य विज्ञान प्रतिष्ठान विधेयक पारित,"बजेट कार्यान्वयन गर्न आग्रह अघिल्लो आर्थिक वर्षमा आम्दानी र खर्च गर्न कमजोर देखिएको प्रदेश सरकारलाई चालू आर्थिक वर्ष २०७६७७ को बजेट कार्यान्वयनमा ध्यान दिन सांसदहरूले आग्रह गरेका छन् । मंगलबारको प्रदेशसभा बैठकको विशेष समयमा बोल्दै सांसदहरूले बजेट कार्यान्वयनको अवस्था अघिल्लो वर्षमा अत्यन्त कमजोर भएको स्मरण गराउँदै चालु आर्थिक वर्षको बजेट कार्यान्वयनमा उल्लेख्य प्रगति गर्ने गरी तत्काल काम अघि बढाउन आग्रह गरेका छन् । सार्वजनिक लेखा समितिका सभापति न्हुच्छेनारायण श्रेष्ठले सरकारले बजेट कार्यान्वयका लागि तत्काल काम सुरु गर्न आग्रह गरे । सांसद वसन्त मानन्धरले बजेट कार्यान्वयनमा समस्या आउन नदिने गरी काम गर्न सरकारलाई सुझाव दिए । अघिल्लो आर्थिक वर्षमा बजेट कार्यान्वयनको अवस्था दयनीय थियो । कार्यान्वयनमा जटिलता पनि थियो, उनले भने, अब त्यस्तो हुन नदिन समयमा नै काम गर्नुपर्छ ।"
च्याउ खाएर मृत्यु भएकालाई राहत दिन माग,"हेटौंडा (कास) च्याउ खाएर मृत्यु भएकाको परिवारलाई राहत रकम उपलब्ध गराउन प्रदेश सभासदस्य सन्तबहादुर चेपाङले प्रदेशसभामा माग गरेका छन् । मकवानपुरको राक्सिराङ ७ दाराङका एकै परिवारका तीनजना चेपाङको च्याउ खाएर गत असार १३ मा मृत्यु भएको थियो । १३ वर्षीय बुन्जीमाया चेपाङको घरमै मृत्यु भएका थियो भने बुद्धलाल र सोमसिंहको भरतपुर अस्पतालमा उपचारका क्रममा निधन भएको थियो । च्याउ खाएर मृत्यु हुनु विपद् र दैविक प्रकोपको परिभाषामा नपरेकाले मृतकका परिवारलाई राहत रकम उपलब्ध गराउन समस्या भएको जिल्ला प्रशासन कार्यालय मकवानपुरका एक अधिकृतले भने,अहिलेसम्म च्याउ खाएर मृत्यु भएकाका परिवारहरूलाई राहत रकम उपलब्ध गराउने व्यवस्था छैन ।"
खोलाले बगाएर बालक बेपत्ता,नुवाकोट (कास) विद्यालयबाट घर फर्किने क्रममा खोलाले बगाएर किस्पाङ १ भाल्चेमा एक बालक बेपत्ता भएका छन् । ऐंसेलु काहुलेमा रहेको होल्डभिजन विद्यालयमा पढ्ने ९ वर्षीय सरोज घलेलाई छल्गुङ खोलाले बगाएर बेपत्ता पारेको गाउँपालिका अध्यक्ष छत्रबहादुर लामाले बताए । उनको खोजी भइरहेको छ । उनी विद्यालयबाट छुट्टी भएपछि साथीहरूसँग खोला तर्दा बगेका थिए । प्रहरी र आफन्तले खोजी गरिरहेका छन् ।
संस्थानलाई 'मिनरल वाटर' को माग पूर्ति गर्न हम्मे,"काठमाडौं (कास) नमुनाको रूपमा मिनरल वाटर प्लान्ट सञ्चालन गरेको नेपाल खानेपानी संस्थानले मागअनुसार पूर्ति गर्न सकेको छैन । संस्थानले हाल गृह, परराष्ट्र, ऊर्जा र खानेपानी मन्त्रालयमा पिउने पानी आपूर्ति गर्दै आएको छ । तत्काललाई कम्तीमा सिंहदरबारभित्रका कार्यालयहरूलाई पानी आपूर्ति गर्ने लक्ष्य छ, मिनरल वाटर आयोजनाका प्रमुख मोहनदत्त भट्टले भने, सर्वसाधारणलाई पनि पानी बेच्नुपर्ने हो । प्लान्ट सानो भएकाले अहिले नै त्यो सम्भावना छैन । संस्थानले मिनरल वाटरको प्रतिजार ६० रुपैयाँ मूल्य तय गरेको छ ।"
१० वर्षमा ७ पटक गर्भपतन,"नेपालमा १६ वर्षअघि गर्भपतनले कानुनी मान्यता पाएको हो । यससँगै सरकारी संस्थाबाट निःशुल्क सुरक्षित गर्भपतन सेवा पनि सुरु भयो । तर विभिन्न कारणले महिला अझै असुरक्षित गर्भपतनतर्फ धकेलिइरहेका छन् । कृपाले २०१४ मा गरेको अध्ययनअनुसार नेपालमा गर्भपतन गर्ने आधाभन्दा बढीले असुरक्षित तरिकाले गर्भपतन गराइरहेका छन् । सुरक्षित मातृत्व तथा प्रजनन् स्वास्थ्य अधिकार ऐन २०७५ ले महिलाको मञ्जुरीमा १२ सातासम्मको गर्भपतन गराउन मिल्ने व्यवस्था गरेको छ । गर्भपतन नगराए महिलाको ज्यान जान सक्ने खतरा भए मञ्जुरीमा त्यस्तो गर्भपतन गराउन मिल्छ । गर्भवती महिलालाई करकाप गरी, डराइधम्क्याई या कुनै प्रलोभनमा पारी गर्भपतन गराउन भने कानुनले बन्देज लगाएको छ ।"
मेयरलाई भेट्न हाफ पाइन्ट निषेध,"नगरपालिकाले अफिस भएका कारण मर्यादित पोसाकमा आउन अनुरोध गरेको जनाएको छ । हालका लागि यो नियम अनिवार्य नगरे पनि नगरबासीको प्रतिक्रिया हेरेर अनिवार्य गरिने छ । अहिले हाफ पाइन्ट लगाएर आउनेलाई सम्झाएर पठाउने गरेको छ ।उपप्रमुख तथा प्रवक्ता सरस्वती खड्काका अनुसार प्रहरी कार्यालय तथा अदालतमा पनि हाल्फ पाइन्ट, ग्रन्ज पाइन्टलगाएर प्रवेश पाइदैन । उनले भनिन्, त्यसैले नगरपालिका पनि एउटा कार्यालय भएकाले मर्यादित बनाउन खोजेका हौँ ।"
शिक्षा नीतिमा अलमल,"दुई दर्जन विज्ञ तथा सरोकारवाला सम्मिलित उच्चस्तरीय आयोगले महिनौं लगाएर तयार पारेको सुझावलाई लत्याएर नीति ल्याइयो भने त्यसले मुलुकको शैक्षिक दिशानिर्देश गर्न सक्ने छैन । सरकारलाई आयोगका सुझाव बाहेकको बाटो बढी वैज्ञानिक लाग्छ भने त्यसबारे पनि सरोकारवालासित यथोचित विमर्श गर्नुपर्छ । सुरुमा त आयोगको प्रतिवेदन नै सार्वजनिक गर्नुपर्छ । मुलुकमा देखिएको दुई खाले शिक्षा को अन्त्य र सार्वजनिक शिक्षा प्रणाली सुधारमा ठूलो सुझबुझको खाँचो छ । सजिलो निष्कर्ष सम्भव छैन । सरकार जति सबै पक्षको विश्वास जितेर अघि बढ्छ, त्यति नै नीतिगत स्थायित्व हुन्छ । त्यसका लागि खुला विमर्शको खाँचो छ ।"
प्रविधिको प्रयोग किन ?,"अहिलेको युग विज्ञान र प्रविधिको युग हो । विज्ञान र प्रविधिले मानवलाई विस्थापित गर्ने प्रयत्न गर्दैछ । प्रधानमन्त्री अहिले सिंगापुरमा उपचाररत हुनुहुन्छ । मन्त्रिपरिषदको बैठक प्रधानमन्त्रीले सिंगापुरबाट गरेको खबरले प्रविधिको राम्रै उपयोग भएको देखिन्छ । बैठकको अर्थ नै वैधानिक रूपमा ठग्नु हो । तथापि संविधान कानुनमा यसरी बैठक बस्न मिल्छ कि मिल्दैन ? देशको आपत्कालीन अवस्था अहिले छ कि छैन ? राज्य कुन दिशामा लहडबाजीमा चलिरहेको छ भन्ने परिणाम हो कि होइन ? दुई तिहाइ सरकारले जे गरे पनि हुने भयो । अब स्थानीय तहको बैठक पनि विदेशमा बसेर स्वदेशमा सञ्चालन गरे हुने भयो ? प्रविधिले राम्रो योगदान गरेको छ । हुन त नेताहरू गफै गरेर बैठकमा भत्ता पचाउने मात्र हुन् ? काम केही गर्दैनन् । खाली गफ गर्छन्, कमसेकम बैठक भनेर गाउँ आउँथे, अब त अनुकूलको समिति बनायो । विदेशबाट देश चलाए हुने भयो । प्रविधि बैठक बस्नलाई मात्र हो कि प्रविधिले जनतालाई समुन्नत र समृद्धशाली बनाउने हो ? हावादारीका पछाडि लाग्दा प्रधानमन्त्रीले चर्चा त अवश्य पाउँछन्, तर त्यसले समाजमा पार्ने प्रभाव मूल्याङ्कन गर्न आवश्यक देखिन्छ । टङ्कप्रसाद गैह्रे, वालिङ१३, स्याङजा"
कृषि अनुदानको नियमन भएन,"किसानको नाममा आउने विभिन्न आर्थिक तथा जिन्सी सहयोगको दुरुपयोग गर्ने कार्यको आरम्भ वितरण गर्ने निकायबाटै सुरु हुनथाल्छ । जसका लागि विनियोजन गरिएको अनुदान हो, उसैसँग बार्गेनिङ गरेर कसैलाई ५० प्रतिशतमा मनाउने, कतिपयलाई ४० प्रतिशत दिएर ६० प्रतिशत रकम आफै लिने गरेका घटनाले चर्चा पाउन छाडेका छन् । राजनीतिक दलका कार्यकर्ता र कर्मचारीको मिलेमतोमा अन्य बिचौलियासँग सेटिङ गर्दै सरकारले किसानका लागि घोषणा गरेको अनुदान सहयोग असली किसानसम्म पुग्नसकेकै छैन । सरकारले बेग्लै नियमन कार्यको थालनी नगर्ने हो भने किसानलाई जतिसुकै अनुदान सहयोगको घोषणा गरे पनि उनीहरूको जीवनस्तर माथि उठ्न सक्ने छैन । प्रदीप कुलुङ, मकालु१, संखुवासभा"
नबोलेकै जाती,"भदौ ९ गते प्रकाशित टीका ढकालको कश्मीरदेखि हङकङसम्म पढेंँ । आज अन्तर्राष्ट्रिय स्तरमा यी दुवै मुद्दा छाएका छन् । नागरिक स्तरमा नेपालमा पनि आफ्नो आस्था अनुसारको टिप्पणी छापामा आइनै रहेको छ । तर दुवै मामिलामा सरकारले चुप बस्नु नै फाइदाजनक छ । दुई ढुंगाको तरुलले तटस्थतालाई नै इंगित गर्छ । अतः भेनेजुएला प्रकरणमा फ्याट्ट बोलिदिँदा अप्ठेरो परेजस्तै कश्मीर र हङकङबारे बोलिदिँदा पनि हामीले छिमेकी गुमाउने अवस्था आउन सक्छ । भारत र चीन दुवैको जरुरत हामीलाई उत्तिकै छ । कूटनीतिमा सजगता आवश्यक हुन्छ । कूटनीति लेखक वा कुनै पाठकको विचारजस्तो हुँदैन । सार्कको अध्यक्षको नाताले पनि नेपालले केही बोल्न मिल्दैन, जसको लबिङ पाकिस्तानका विदेशमन्त्रीले गर्न चाहेका छन् । कारगिल युद्धमा पनि नेपालले केही बोलेको थिएन । हङकङबारे नबोलेको पनि ठिकै हो । नेपाली दुवै ठाउँमा भएकाले तिनको सुरक्षाको सवाल भने अवश्य उठाउन सकिन्छ । डाशिवशंकर यादव, छपकैया, वीरगन्ज"
विफल स्वास्थ्यसेवा,"रोग फैलिएका ७ जिल्ला बाहेक ३३ जिल्लाका समेत ४० जिल्लाकै भेक्टर कन्ट्रोल औलोका फाजिल जनशक्ति र हरेक जिल्लाका र्यापिड रेस्पोन्स टिमको जिम्मेवारी नै कुनै पनि रोगको महामारी र अन्य प्रकोप नियन्त्रणमा सघाउने संयन्त्रलाई परिचालन गरी डेंगु सार्ने लामखुट्टे खोजीखोजी खतम गर घरदैलो अभियान चलाउन किन सकिएन ? आवश्यक प्राविधिक जनशक्तिको दरबन्दी कटौती र फाजिलमा पार्ने, तर मासिक तलबभत्ताको आर्थिक दायित्व लिइरहेको सरकारले डेंगु महामारी लगायत अत्यावश्यक काम पर्दा परिचालन गर्न नसक्ने किन ? पूरै शरीर छोपिने लामो कपडा लगाउने, दिउँसो वा राति सुत्दा झुल टाँग्नैपर्ने, घर वरिपरि सफा राख्ने, स्वास्थ्य प्रबर्द्धन तथा शिक्षा कार्यक्रममा जोड दिएमा डेंगु नियन्त्रण हुन्छ । गंगाराज अर्याल, पाणिनि८, अर्घाखाँची"
ओइलाउँदै ओली आकर्षण,सीके लाल
युवालाई हैंसे,"युवाको हकहितका लागि प्रयास नभएका होइनन् । युवा तथा खेलकुद मन्त्रालयले २०७२ सालमा बनाएको राष्ट्रिय युवानीतिले युवाको रोजगारी, शिक्षा, स्वास्थ्य, सुरक्षा लगायतमा विशेष पहल गर्ने रणनीति लिएको छ । गैरसरकारी क्षेत्रमा पनि लगभग २०० संघसंस्था युवाको क्षेत्रमा कार्यरत छन् । तर अधिकांश संघसंस्था बढीजसो काठमाडौंकेन्द्रित गतिविधि गर्ने गर्छन् । सरकारले युवाको विकासका लागि राम्रा नीति र कार्यक्रम बनाएर मात्रै हुँदैन, प्रभावकारी कार्यान्वयन गर्नु पनि उत्तिकै आवश्यक छ । यस्ता कार्यक्रममा सीमान्तकृत युवालाई बढी लक्षित गर्नु जरुरी छ ।"
योजना छनोटमा आफूखुसी,अहिले सबभन्दा ठूलो आर्थिक चुनौती चुलिँदो व्यापार घाटा नै हो । वार्षिक १४ खर्ब रुपैयाँ बराबरको वस्तु आयात गर्दा निर्यात जम्मा ९७ अर्बमात्र छ । कुल आयात कुल गार्हस्थ्य उत्पादनको ४१ प्रतिशत छ । कृषिप्रधान मुलुकमा वार्षिक १ खर्बभन्दा बढी कृषि खाद्यान्नको आयात छ । आयातलाई निरुत्साही तथा प्रतिस्थापन र निर्यातमा टेवा पुग्ने ठूलठूला गेम चेन्जर र रणनीतिक महत्त्वका परियोजनामा जानुको विकल्प छैन । यसका लागि औचित्य तथा आवश्यकताका आधारमा प्रत्येक निर्वाचन क्षेत्रमा औसत न्यूनतम १५२० करोडका परियोजनाहरू सञ्चालन गर्न आवश्यक छ । यदि यो विकल्पमा हामी जान सक्यौं भने समानुपातिक र न्यायोचित वितरण प्रणाली संस्थागत हुन्छ । कोही रिसाउने अवस्था पनि आउँदैन । निर्वाचित र समानुपातिक सांसदका बीचमा रहेको दरार पनि अन्त्य हुन्छ । सांसदप्रति आम जनताको विश्वास बढ्छ ।
निजी अन्तर्राष्ट्रिय कानुन र नेपाली समाज,डा रुद्र शर्मालेखक अधिवक्ता हुन् ।
पुनः श्रमस्वीकृति अब नेपाली दूतावासबाटै,"(काठमाडौं)  नेपाली कामदारलाई विदेशस्थित नेपाली दूतावासबाटै पुनः श्रमस्वीकृति दिने कानुनी बाटो खुलेको छ । श्रम, रोजगार तथा सामाजिक सुरक्षा मन्त्रालयले वैदेशिक रोजगार नियमावली २०७६ लाई पाँचौं पटक संशोधन गरी कामदारलाई दूतावासबाटै पुनः श्रमस्वीकृति दिने व्यवस्था मिलाएको हो । त्यसको तयारी सुरु भइसकेको छ । परराष्ट्र मन्त्रालयसँग समन्वय गरी सक्दो छिटो संशोधित नियमावली कार्यान्वयन गरिनेछ, श्रममन्त्री गोकर्ण विष्टले भने । वैदेशिक रोजगार विभागले पहिलो पटक दुई वर्षका लागि मात्रै श्रमस्वीकृति दिने गरेको छ । पुनः सोही कम्पनीमा निरन्तर काम गर्न चाहे कामदारले विभागबाट पुनः श्रमस्वीकृति लिनुपर्ने व्यवस्था छ । गत आर्थिक वर्षमा मात्रै २ लाख ७२ हजार जनाले विभागबाट पुनः श्रमस्वीकृति लिएका थिए । श्रमस्वीकृतिको प्रतिलिपि, राहदानीको प्रतिलिपि, अघिल्लो पटक र हाल प्राप्त गरेको भिसा, रोजगार करारपत्र, जीवन बिमा र कल्याणकारी कोषमा रकम भुक्तानी गरेपछि दूतावासले सहजै पुनः श्रमस्वीकृति दिनेछ । कल्याणकारी कोष र बिमाको रकम पनि दूतावासमै बुझाउन सकिनेछ । दूतावासबाटै पुनः श्रमस्वीकृति पाउनुपर्ने मागलाई सरकारले सम्बोधन गरेको छ, गैरआवासीय नेपाली संघका सचिव डीबी क्षत्रीले भने, करार अवधि सकिनासाथ स्वदेश जान नपाउने कामदारलाई यसबाट ठूलो राहत मिलेको छ । आर्थिक रूपमा पनि कामदारलाई फाइदा पुर्याउँछ । बिदामा आएर पुनः गन्तव्य स्थानमा फर्किने कामदारको श्रमस्वीकृतिको म्याद तीन महिनाको भए मात्रै अध्यागमनले विदेश जाने अनुमति प्रदान गर्ने गरेको छ । सरकारले कामदारको सुरक्षाका लागि वैध हैसियत बनाउन पुनः श्रमस्वीृकतिको व्यवस्था गरेको हो । श्रमस्वीकृतिको म्यादभित्र कामदारको मृत्यु भए आश्रित पारिवारलाई राहत, औषधोपचार र छात्रवृत्तिको सुविधा दिएको छ । गत आर्थिक वर्षमा मात्रै ७ सय ५३ मृतक कामदारका परिवारलाई वैदेशिक रोजगार बोर्डबाट ४८ करोड ४९ लाख रुपैयाँ राहत रकम दिइएको थियो । अंगभंग तथा बिरामी भएका ३ सय ३५ जनालाई ९ करोड १४ लाख रुपैयाँ, २९ जना कामदारका परिवारलाई औषधोपचार गर्न १२ लाख रुपैयाँ र १ हजार ४ सय ३३ जनालाई छात्रवृत्ति दिइएको बोर्डका कार्यकारी निर्देशक राजन श्रेष्ठले जानकारी दिए ।"
पाँच कर्मचारी फरार,"लेखबहादुरलेले तिब्बती शरणार्थीसँग बिहे गरेकी छोरीतर्फका दुई नातिनीलाई आफ्नै छोरी बनाएर सनाखत गरी प्रशासनबाट नागरिकता दिलाएका थिए । सरु र तासीले गत वर्षको जेठ २६ र असार ६ मा नागरिकता लिएका हुन् । सरुको उमेर २७ र तासीको २६ वर्ष छ । उनीहरू ७ महिनाले मात्र फरक देखिएका छन् । नागरिकता ऐन, ०६३ अनुसार कुनै विदेशीले झूटो विवरण दिएर नेपाली नागरिकता लिए १ देखि ५ वर्षसम्म कैद वा ५० हजारदेखि १ लाख रुपैयाँसम्म जरिवाना वा दुवै सजायको व्यवस्था छ ।"
प्रदेशमा वरिष्ठ सहसचिव,"ढिलै भए पनि वरिष्ठतम सहसचिवलाई प्रदेशमा सचिव बनाउने निर्णय सकारात्मक एवं महत्त्वपूर्ण भएको पूर्वसचिव पूर्णचन्द्र भट्टराईले व्याख्या गरे । यसले प्रदेश र संघबीच उत्पन्न समस्या सम्बोधन गर्न समन्वयकारी भूमिका खेल्छ, उनले कान्तिपुरसित भने, प्रदेश र स्थानीय तहबीचको उदासीनतालाई पनि जोड्न सहयोग पुग्नेछ । वरिष्ठले गरेका कामकुराले प्रभाव पार्ने विगतदेखिकै परम्परा भएकाले समग्र प्रशासनिक कार्यसम्पादनमै असर पर्न सक्ने भट्टराईको विश्लेषण छ । त्यसैले यसलाई पद्धतिकै रूपमा विकास गर्नुपर्छ, उनले भने ।"
अस्थायीलाई छैन सामाजिक सुरक्षा,असंगठित क्षेत्रलाई समेत सम्बोधन हुने गरी ल्याइएको ऐनमा सरकारी अस्थायी कर्मचारीकामदारलाई छुटाउन नहुने ट्रेड युनियनहरूले बताएका छन् ।
फेरि बिग्रियो सलमानसञ्जय सम्बन्ध,"तर यो खुसी पाँच महिना पनि टिकेन । यतिबेला इन्साअल्लाह निर्माण स्थगित भएको घोषणा गरिएको छ । सलमानसञ्जयबीचको उतारचढावपूर्ण सम्बन्धले दुई दशकपछि पुनः हुन लागेको सहकार्यले मूर्त रूप लिन पाएन । सञ्जयले सलमानलाई फिल्मको पहिलो भाग मात्रै थाहा दिएर क्लाइमेक्स गोप्य राखेकोदेखि २०२० को ईदमा रिलिज गरिने सलमानको घोषणामा आपत्ति जनाउँदै उक्त मितिमा फिल्म ल्याउन नसक्ने बताएको भन्ने अड्कलबाजी गरिएको छ । इन्साअल्लाह रोकिएपछि खानले भनेका छन्, मेरो बारेमा यति धेरै नसोच्नुस्, म दिलमा आउँछु र ईदमा पनि । अभिनेता सलमान र निर्देशक सञ्जयबीचको सम्बन्धमा आएको आरोहअवरोह यो पहिलो भने हैन । सञ्जयले सन् १९९६ मा फिल्म खामोसी बाट निर्देशनमा डेब्यु गरेका थिए जसमा सलमान र मनीषा कोइरालाले अभिनय गरेका थिए । त्यसपछि सञ्जयले दोस्रो फिल्म हम दिल दे चुके सनम मा पनि सलमानलाई दोहोर्याए भने यसपटक अभिनेत्रीमा ऐश्वर्या रायलाई लिए । फिल्म सफल भयो । छायांकनकै क्रममा सलमानले फिल्मको इन्डिङ ऐशले अर्का अभिनेता अजय देवगणसँग नगई आफूसँग आउनुपर्ने माग गरेपछि सम्बन्ध बिग्रियो । सञ्जयले देवदास मा ऐश्वर्यालाई दोहोर्याए । पछि फेरि सम्बन्ध सुध्रिँदै गइरहेका बेला सञ्जयले बाजिराव मस्तानी प्रोजेक्टका लागि ऐश्वर्या र सलमानलाई लिने मोटामोटी तय भएको थियो । तर दुवैको ब्रेकअपपछि सञ्जयले ऐशको रोल करिनालाई अफर गरे । तर जब सलमान र करिनाले क्यूँकी साइन गरिदिए, सञ्जयले उक्त प्रोजेक्ट नै रोकिदिए । १२ वर्षपछि पुनः उक्त प्रोजेक्ट ब्युँताएका सञ्जयले यसपटक भने दीपिका पादुकोण र रनवीर सिंहलाई लिइदिए । यसले पनि सलमानलाई क्षुब्ध बनायो । निर्देशनमा सञ्जय चम्कँदै थिए, अभिनेतामा सलमानको जगजगी थियो । यस्तोमा दुईजना दुई ध्रुवमा सधैं बसिरहन सक्ने अवस्था पनि थिएन । सम्बन्ध सुधार्न सलमानले फेरि नयाँ उपाय अपनाए । सञ्जयलाई क्रिस्टोफर नोलानको फिल्म द प्रेस्टिज को डीभीडी उपहार दिए । सञ्जयले उक्त फिल्मको रिमेक बनाउने भए, गुजारिस । सलमानको आशा तब टुट्यो, जब सञ्जयले उक्त फिल्मका लागि हृतिक रोशन र ऐशको जोडी लिए । फिल्म रिलिजपछि सलमानले फेरि कटाक्ष गरे, फिल्म हेर्न एउटा माखो पनि गएन । तैपनि, रिसराग, छेडखानी एकातिर पन्छाएर फेरि एकपटक सहकार्यका लागि दुवैबाट प्रयास भयो । इन्साअल्लाह बन्ने घोषणासँगै दुवैका फ््यानहरू उत्साहित भए । तर अवस्था फेरि उही दोहोरियो । यतिबेला पनि सलमान र सञ्जयबीचको जुँगाको लडाइँमा फिल्म पर्यो । रचनात्मक विमति देखाउँदै फिल्म निर्माण नै थाँती राखियो ।"
फस्टाउँदै लाइभ म्युजिक,"ब्यान्डको व्यस्तताक्याफे कल्चरले स्थानीय सांगीतिक ब्यान्डलाई व्यस्त तुल्याएको छ । क्याफेमा गीत प्रस्तुत गर्ने अवसर मिलेपछि पुराना ब्याण्ड ब्युँतिएका छन् । नयाँ ब्यान्ड स्थापना गर्ने क्रम पनि बढेको छ । कार्यक्रम सञ्चालन गरेपछि पारिश्रमिक मिल्न थालेपछि उनीहरू हौसिएका हुन् । बुटवलमा रहेको नाद ब्यान्ड हरेक साँझ प्रस्तुतिका लागि पुग्छ । यसबाटै आफूहरू रोजगारयुक्त भएको र युवा जमातबीच परिचित भएको ब्यान्डका भोकलिस्ट विशाल आत्रेयले बताए । यसले आम्दानीको स्रोत बढै गएको छ, उनले भने, यहाँ स्थापना भएका ब्यान्ड पनि अहिले लाइभ म्युजिक सञ्चालन गर्ने क्याफेसरह स्थापना भइरहेकाले प्रतिस्पर्धा बढेको छ । रेस्टुरेन्टमा आउने ग्राहकको मन जित्ने गीतसंगीत गाउन र बजाउन सके व्यावसायिक हिसाबले चल्न सकिने उनले बताए । अंकिता पुन र उनको ब्यान्डका सदस्यको दिनचर्या हरेक साँझ क्याफेमै रमाइलो गरी बित्छ । आफ्नो इच्छालाई पूरा गर्न पनि क्याफे सहयोगी बनेको अंकिताले बताइन् । गाउन र बजाउन खुसी लाग्छ, सन्तुष्टि मिल्छ, उनले भनिन् ।"
छुटेका अनुहार र महेशराजलाई पद्मश्री,"काठमाडौं (कास) वर्ष २०७५ को पद्मश्री साहित्य पुरस्कार निबन्धकार रमेश सायनको संस्मरण कृति छुटेका अनुहार लाई र पद्मश्री साधना सम्मान इतिहासविद् डा महेशराज पन्तलाई दिइने भएको छ । खेमलाल हरिकला लामिछाने समाज कल्याण प्रतिष्ठानले मंगलबार पुरस्कारसम्बन्धी निर्णय लिएको हो । आफैंले भेटेर छुटेका केही अनुहार र तिनको मनोवृत्तिको सूक्ष्म चित्रणलाई अनुभूतिको गहिराइसम्म पुगेर कलात्मक शैलीमा प्रस्तुत गरेबापत् सायनको कृति छानिएको प्रतिष्ठानका अध्यक्ष जीवा लामिछानेले विज्ञप्तिमा जनाएका छन् । त्यस्तै पाँच दशकदेखि नेपाली इतिहास र संस्कृतिलाई लिपिबद्ध तथा जर्गेना गर्दै आएबापत् इतिहासविद् तथा संस्कृतज्ञ पन्तलाई सम्मान गर्ने निर्णय गरिएको बताइएको छ । दुई सयभन्दा बढी शोध लेखका साथै आधा दर्जन पुस्तक प्रकाशित गरेका पन्त नेपाली भाषा, संस्कृति, इतिहासका अन्वेषक हुन् । विसं २००९ मा पिता नयराज पन्तले सुरु गरेको संशोधन मण्डलका अभियन्ता महेशराजले २०२१ देखि इतिहास प्रधान पूर्णिमा प्रकाशन गर्दै आएका छन् । पुरस्कार र सम्मान दुवैमा दुई लाख रुपैयाँ र सम्मानपत्र रहेको छ ।"
खेमराज स्रष्टा सम्मान रामेशलाई,"गाउँगाउँबाट उठ, बस्तीबस्तीबाट उठ, एक जुगमा एक दिन एकचोटि आउँछ जस्ता गीतमार्फत् परिवर्तनका पक्षमा जनमत सिर्जना गरेबापत् रामेश सम्मान भएका हुन् । बितेका पाँच दशकभन्दा लामो समयदेखि जनपक्षीय गीतसंगीतमार्फत् पुर्याएको योगदानको कदर गर्दै रामेशलाई सम्मान गरिएको ट्रस्टले जनाएको छ ।"
ब्राजिलद्वारा सहयोग अस्वीकार,"बोल्सोनारोले देशका संरक्षित प्राकृतिक क्षेत्र, आदिवासी बसोबास गर्ने भूभाग र सीमावर्ती क्षेत्रमा लागेको डढेलो नियन्त्रणमा लिन सेनालाई आदेश दिएका हुन् । ब्राजिलले अमेजनमा फैलिएको डढेलो निभाउने प्रयास नगरे फ्रान्स र आयरल्याण्डले दक्षिण अमेरिकी देशहरूसँगको व्यापार सम्झौता नवीकरण नगर्ने चेतावनी दिएपछि बोल्सोनारो सेना परिचालनका लागि बाध्य भएका हुन् । वन क्षेत्रमा ढडेलो फैलिनुमा किसान तथा गोठालाहरूलाई मुख्य जिम्मेवार ठानिएको छ । वन मासेर खेतीयोग्य जमिन बताउनका लागि उनीहरूले जानाजान लगाएका हुन सक्ने आशंकासमेत गरिएको छ । विभिन्न वातावरण सम्वद्ध संस्थाहरूले अमेजन क्षेत्रलाई कृषि र खानीको लागि प्रयोग गर्न दिने बोल्सोनारूको नीतिका कारण पछिल्लो संकट उत्पन्न भएको बताउने गरेका छन् ।"
अन्तरिक्षमा ह्युमनोइड रोबोट,"फेदोर अन्तरिक्षमा पठाइएको पहिलो रोबोट भने होइन । सन् २०११ मा नासाले जेनेरल मोटर्सको सहयोगमा बनाइएको रोबोनट२ नामक रोबोट पठाएको थियो । उच्च जोखिमयुक्त स्थानमा काम गर्न प्रयोग गरिएको रोबोटमा प्राविधिक समस्या देखिएपछि सन् २०१८ मा पृथ्वीमा फर्काइएको थियो । सन् २०१३ मा जापानले पनि अन्तरिक्षयात्रीसँगै किरोबो नामको सानो रोबोट पठाएको थियो । टोयोटाले बनाएको रोबोटले जापानी भाषामा संवाद संग्रहित गर्दथ्यो । सन् १९९८ देखि पृथ्वीको कक्षमा राखिएको अन्तर्राष्ट्रिय अन्तरिक्ष केन्द्रले प्रतिघण्टा २८ हजार किलोमिटरको गतिमा पृथ्वीलाई घुम्ने गर्दछ । अन्तर्राष्ट्रिय अन्तरिक्ष केन्द्र अमेरिका, रूस, जापान, क्यानडा तथा ११ युरोपेली देश (बेल्जियम, डेनमार्क, फ्रान्स, जर्मनी, इटाली, नेदरल्यान्डस, नर्वे, स्पेन, स्विडेन, स्विटजरल्यान्ड र बेलायत) को संयुक्त परियोजना हो ।"
'प्रतिबन्ध हटे अमेरिकासँग वार्ता',"रौहानीले अमेरिकाले सन् २०१५ को परमाणु सम्झौताबाट फिर्ता हुने गलत निर्णय सच्चाउन तयार भए मात्र दुई देशीय सम्बन्ध सुधारोन्मुख हुने बताए । उनले भने, उनीहरूले विश्वको चाहना र सुरक्षालाई सम्मान गर्नुपर्छ र इरानको क्रान्ति र इरानीहरूको अधिकारलाई मान्यता दिनुपर्छ । इरानी राष्ट्रपति रौहानीले राष्ट्रियताको पक्षमा गरिने कुनै पनि भेटवार्ताका लागि आफू तयार रहेको सोमबार बताएका थिए । यसैबीच, इरानी अधिकारीहरूले पनि अमेरिकासँगको वार्ताका लागि वासिङ्टन आणविक सम्झौताअनुरूप चल्नुपर्ने बताएका छन् । अमेरिकी राष्ट्रपति ट्रम्पले सन् २०१५ मा इरानसँग भएको बहुपक्षीय परमाणु सम्झौताबाट अलग भएको घोषणा गर्दै तेहरानमाथि कडा आर्थिक प्रतिबन्ध लगाएपछि दुई देशबीच जारी तनाव चर्केको हो ।"
पढाइ शिविरले विद्यार्थी मेधावी,"मगरका अनुसार सामुदायिक विद्यालयलाई निजी जत्तिकै अब्बल बनाउन सबै जुटेका छन् । सामुदायिक विद्यालयका आधारभूत तहका विद्यार्थीलाई नेपाली अक्षर चिनाउन र लेखाउन शनिबार दुई घण्टा पढाइ शिविर हुन्छ । विभिन्न प्ले कार्ड, चित्र बनाएर अक्षर चिनाउने र लेखाउने गरिन्छ । बालबालिकालाई पढाइ शिविरमा खाजा समेत दिने गरिएको छ । त्यसका लागि स्वयंसेविका राखिएको छ ।"
व्यक्तिको नाममा कर्णाली राजमार्ग,"जिल्लाभर सडक निर्माण गर्ने क्रम बढे पनि सरकारका नाममा नामसारी नहुँदा अतिक्रमणको क्रम पनि उत्तिकै तीव्र छ । गमगढी जोड्ने ४ ठूला सडक व्यक्तिकै नाममा छन् । कित्ताकाट नहुँदा स्थानीयले सडक अतिक्रमण गर्ने क्रम बढ्दै गएको जिल्ला मालपोत कार्यालयकी निमित्त प्रमुख सत्यदेवी चौलागाईंले स्विकारिन् । सडकको जग्गा मिचेर घरटहरा र पर्खाल निर्माण भइरहेको उनको भनाइ छ । सडक डिभिजन कार्यालय आफैं सक्रिय बनेर सडकको जग्गा कित्ताकाट गर्नुपर्ने प्रमुख जिल्ला अधिकारी जयकुमार घिमिरे बताउँछन् । जुम्लाको गोठीज्युला हुँदै सिंजादेखि कालिकोटको नाग्मा बजारसम्मको ३६ किलोमिटर सडक पनि सरकारको नाममा नामसारी भएको छैन । सडक कालोपत्रे गर्ने चरणमा रहेकाले व्यक्तिको जग्गा सरकारी नाममा ल्याउन प्रक्रिया सुरु गर्न थालिएको सडक डिभिजन कार्यालय जुम्लाका इन्जिनियर श्रवणकुमार घिमिरेले जानकारी दिए । कालिकोटको नाग्मादेखि मुगुको गमगढीसम्मको सडकमा विभिन्न कारणले कित्ताकाट हुन सकेको छैन, उनले भने, कालोपत्रे गर्ने क्रममा सबै जग्गा सरकारको नाममा ल्याइनेछ ।"
गढीमाईमा विवाद,"गढीमाईलाई सरकारले पर्यटन क्षेत्रको सूचीमा राखेको छ । त्यसअनुसार पर्यटकलाई तान्न सक्ने पूर्वाधार विकास हुन नसकेकोप्रति स्थानीय चिन्तित छन् । ट्रस्टले विकास गर्न सकेन । अब हामी गर्छौं । त्यसैले मेलाको तयारीको जिम्मा लिँदै नगरपालिका अगाडि बढेको छ, नगरप्रमुख उपेन्द्रप्रसाद यादवले भने ।"
मानसिक रोगी ८ वर्षदेखि कोठामै,"(बैतडी)  सडककै छेउमा एउटा सानो घर । पाँच जनाको परिवार । कमाउने उमेरका परिवारका दुई सदस्य वर्षौंदेखि कोठामा थुनिएर बसेका छन् । बैतडी सदरमुकाम शाही लेक बजारनजिकै दशरथचन्द४ को तीरगाउँमा प्रेमराम तिरुवाका छोराहरू २२ वर्षीय रमेश र २६ वर्षीय प्रदीपलाई थुनेर राखिएको हो । दुवै थुनिएकै कोठामा खान्छन्, सुत्छन्, दिसापिसाब गर्छन् । मानसिक रोगी छोराहरूलाई तिरुवा परिवारले उपचारमा लैजान सकेको छैन । मैले भारी बोकेर आउने ज्यालाले परिवार पालेको छु, ६० वर्षीय तिरुवा भन्छन्, बिहान, बेलुका हातमुख जोर्न धौधौ छ । उपचार गर्ने पैसा छैन । करिब आठ वर्षअघिबाट दुवैमा अनौठो समस्या आएको उनले बताए । जहाँ पायो त्यहाँ डुलिरहने, जे पायो त्यही खाने भएकाले थुनेर राखेको हो, उनले भने, कहिलेकाहीँ भागेर बजारमा भौंतारिन्छन्, समातेर फर्काउन ठूलो सास्ती पर्छ । बस्नलाई भएको झुप्रोबाहेक अरू सम्पत्ति नभएकाले उपचार गराउन आफ्नो क्षमता नभएको उनले बताए । काम पाएका दिन चुलोमा आगो बल्छ, नपाएका दिन हामी सबै भोकै सुत्छौं, उनले भने, उपचार गराउनेबारे सोचेर पनि सक्ने हैसियत भइदिएन । तिरुवाका साइँला छोरा १८ वर्षीय सन्तोष काम गर्न भारत पसेका छन् । वृद्धवृद्धासँग अराउपराउ गर्न ८ वर्षीय कान्छा छोरा छन् । भोकै सुत्नुपर्दा मानसिक रोगी छोराहरूले केही नभने पनि कान्छा छोराले कुरा नबुझ्ने गुनासो उनले गरे ।"
"शिक्षकविद्यार्थी बिरामी, विद्यालय बन्द","तीन दिन बिदाभोजपुरमा पनि ज्वरोले विद्यार्थी बिरामी परेपछि षडानन्द नगरको अरुण मावि मंगलबारदेखि तीन दिनका लागि बन्द गरिएको छ । १ देखि १२ कक्षासम्मका २ सय २ जना विद्यार्थी बिरामी परेपछि विद्यालय बन्द गर्नुपरेको निमित्त प्रधानाध्यापक श्रीकृष्ण बोगटीले बताए । दिङला बजारका अन्य तीन विद्यालयका धेरैजना विद्यार्थी बिरामी परेका छन् । स्थानीय षडानन्द मावि, न्यु समिट र सनराइज बोर्डिङ स्कुलका विद्यार्थीमा पनि ज्वरोको असर देखिएको छ । दैनिकजसो प्राथमिक स्वास्थ्य केन्द्रमा ६० जना र अन्य स्वास्थ्यचौकीहरूमा ३० देखि ४० जना बिरामी उपचारका लागि आइरहेको नगरपालिकाका स्वास्थ्य संयोजक सुन्दर श्रेष्ठले बताए । गम्भीर बिरामीलाई यहाँका स्वास्थ्यकर्मीले तुम्लिङटार, धरान र विराटनगर रिफर गरिरहेका छन् ।"
बलात्कारपीडितलाई घर छाड्न दबाब,किशोरीले आफूलाई बलात्कार गरेको भन्दै गत असार ३ मा इलाका प्रहरी कार्यालय धुलाबारीमा घरधनी खडकाविरुद्ध किटानी जाहेरी दिएकी थिइन् । घटना पुष्टि भइसक्दा पनि खड्कालाई पक्राउ गर्न प्रहरीले तदारुकता देखाएको छैन । प्रहरी निरीक्षक टीकाबहादुर कार्की भने फरार अभियुक्तको खोजी तीव्र पारिएको दाबी गर्छन् । अभियुक्त खड्का भारतको असमतिर गएर बसेको प्रहरीको अनुमान छ ।
पर्यटन उद्योग दर्ता प्रदेशबाट,"प्रदेश सरकारले होमस्टेबाहेक थप ट्राभल एजेन्सी इजाजतपत्र, ट्रेकिङ एजेन्सी इजाजतपत्र, पर्यटक यातायात सेवा व्यवस्था इजाजतपत्र जारी तथा नवीकरणलगायत सेवा व्यवसायीहरूलाई दिनेछ । त्यस्तै र्याफ्टिङ एजेन्सी, पर्यटक स्तरीय होटल इजाजतपत्र जारी तथा नवीकरणको सेवा पनि प्रदेशलाई हस्तान्तरण गरिएको छ । प्रदेश सरकारले टुर, रिभरगाइड तथा ट्रेकिङ पोटर गाइडको इजाजतपत्र जारी तथा नवीकरणलगायत सेवा प्रवाह पनि गर्न पाउनेछ । विभागले हिमाल आरोहण, स्टार होटल अनुमति, क्यासिनो आदिको काम भने केन्द्रमै राखेको छ । संघीयता लागू भएलगत्तै विभाग मातहत काँकडभिट्टा, झापा, नाम्चे, जनकपुर, वीरगन्ज, भैरहवा, पोखरा र कोहलपुरमा रहेका ७ वटा पर्यटन कार्यालय प्रदेशलाई हस्तान्तरण गरिएको थियो ।"
हिंसापीडित महिलालाई कोष,"कोषमा चालु आवका लागि मन्त्रालयले ६० लाख रूपैयाँ छुट्याएको छ । यो वर्ष सेवा क्षेत्रको दायरा फराकिलो बनाउन सातै प्रदेश र ७ सय ५३ स्थानीय तहमा कोष स्थापना गर्ने योजना छ । संघ एक्लैको प्रयासले प्रभावकारी राहत सम्भव नहुने भएकाले स्थानीय तथा प्रदेशस्तरका कोष पनि स्थापना गर्ने भएको हो । हिंसाको सिकार हुने महिलाहरू सहरको तुलनामा ग्रामीण तथा दुर्गम भेगमा बढी हुने भएकाले सेवा क्षेत्र बढाउने योजना बनाएका हौं, उनले भनिन् । मन्त्रालयले स्थानीय र प्रदेशस्तरमा कोष स्थापना गर्न नीतिगत सहयोग गर्नेछ ।"
तीन पुस्तादेखि मुआब्जा माग,"भारत सरकारबाट नेपालतर्फ सप्तरी, सुनसरी र उदयपुरका गरी ५६ हजार बिघा जग्गाको मुआब्जा आफूहरूले पाउनुपर्ने कोसीपीडित तथा पूर्वसांसद नागेन्द्र झाको भनाइ छ । रिले अनशनपछि पनि दुवै देशका सरकारको ध्यानाकर्षण भई समस्या समाधान नभए थप सशक्त आन्दोलन गर्ने संघर्ष समितिका संयोजक महिदेवप्रसाद चौधरीले बताए ।"
कांग्रेस बैठक आज,"'ऐनको व्यवस्थाअनुसार छात्रवृत्ति देऊ'काठमाडौं (कास) डा गोविन्द केसीले एमबीबीएसको भर्ना प्रक्रियामा राष्ट्रिय चिकित्सा शिक्षा ऐन, २०७५ को व्यवस्थाअनुसार छात्रवृत्ति दिएर भर्ना सुरु गर्न मेडिकल कलेज एवं प्रतिष्ठानलाई आग्रह गरेका छन् । ऐनमा भएको ७५ प्रतिशत छात्रवृत्तिलगायत बुँदा कार्यान्वयन गर्न उनले भनेका छन् । विश्वविद्यालय तथा प्रतिष्ठानका पदाधिकारी नियुक्तिको मापदण्ड निर्धारण कार्यदलले सरकारलाई दिएको सुझाव ऐनमा परिवर्तन गर्नसमेत उनको माग गर्छ । डा केसीले मंगलबार विज्ञप्ति जारी गरी पदाधिकारी छनोट प्रक्रियामा पनि व्यक्ति विशेषलाई छाडी पद्धतिलाई प्राथमिकता दिन सरकारको ध्यानाकर्षण गराएका छन् । सरकारले गठन गरेको न्यायिक जाँचबुझ आयोग र समितिले दोषी ठहर्याएका व्यक्तिलाई कुनै पनि हालतमा विश्वविद्यालयमा नियुक्त नगर्न उनको आग्रह छ । विश्वविद्यालयमा राजनीतिक भागबन्डाको नियुक्ति रोक्दै योग्यताका आधारमा नियुक्तिका लागि आफूहरूले आन्दोलन गर्दै आएको स्मरण गराउँदै डा केसीले भनेका छन्, अब पुनः यही प्रक्रिया दोहोरिए सत्याग्रहसहितका आन्दोलन गर्न कुनै पनि हालतमा पछि हट्दैनौं ।"
को हुन् डंगोल ?,बालबालिकाको अवैध बेचबिखनमा संलग्न भएको आरोप खेपिरहेका डंगोल बालमन्दिरमा उपनिर्देशकका रूपमा छिरेका थिए । पहुँच विस्तार गर्दै निर्देशक भएका उनी यसअघि पनि अनेकन विवादमा तानिएका थिए । २०७२ माघमा डंगोलले बालमन्दिरको सिफलस्थित बाल संरक्षण गृहमा रहेका चार जना बालबालिका खुसुक्क निजी संस्थालाई बुझाएको भन्दै छानबिन हुनुपर्ने माग भएको थियो । त्यतिबेला संरक्षण गृहका चार बालबालिका फिर्ता नआएपछि बालमन्दिर अर्थात् केन्द्रीय बालक कल्याण समितिकी तत्कालीन कार्यक्रम व्यवस्थापक नमुना भुसालले सिफल शाखाका प्रमुखलाई पत्र काटेकी थिइन् । सिफल केन्द्रका प्रमुख सुरज खनालले भने आफू दसैं बिदामा रहेको बेला उपनिर्देशकले प्रक्रिया पूरा नगरी बालबालिका लिएर गएको जवाफ दिएका थिए । बाबुआमा जेल परेपछि बालमन्दिरको संरक्षणमा रहेका चार बालबालिकालाई डंगोलले नीतिगत निर्णयबेगर निजी गैरसरकारी संस्थालाई दिएको तथ्य अनुसन्धानबाट खुलेको थियो । (सामाजिक मर्यादाका कारण पीडितहरूकै अनुरोधमा नाम गोप्य राखिएको हो भने ठेगाना बदलिएको छ ।)
४ अर्ब तिरेर एनसेल नवीकरण,कम्पनीले अनुमति पत्रबापत २१ करोड र १० वर्षमा पहिलोपटक नवीकरण गर्दा २० अर्ब बुझाउने कबुल गरेको थियो । मोबाइल सेवाको अनुमति सुरुमा १० वर्ष हुने र त्यसलाई हरेक ५५ वर्षमा नवीकरण गर्नुपर्ने कानुनी व्यवस्था छ । एनसेलले कबुल गरेको नवीकण शुल्क बराबरको रकम नेपाल टेलिकमले २०६६ मा पहिलोपटक नवीकरण गर्दा तिरिसकेको छ । दोस्रोपटक नवीकरण दस्तुर कति लिने निर्णय नहुँदा टेलिकमले २०७१ वैशाखमा दोस्रोपटक नवीकरण गर्दा १९ करोड मात्रै शुल्क तिरेको थियो । नेपाल दूरसञ्चार प्राधिकरणले नवीकरण दस्तुर सेवा प्रदायकको कुल आम्दानीको ४ प्रतिशतले कायम गर्ने गरी कानुन बनाउन सञ्चार तथा सूचना प्रविधि मन्त्रालयलाई राय दिएको थियो । प्राधिकरणले २०७३ असारमा मन्त्रालयलाई पत्र पठाएर पहिलोपटकको नवीकरण शुल्क २० अर्ब लिएपछि दोस्रोपटकदेखि वार्षिक आम्दानीको ४ प्रतिशतका दरले लिन सिफारिस गरेको थियो । पछिल्लोपटक मंसिरमा पनि मन्त्रालयलाई यही राय पठाइएको प्राधिकरणले जनाएको छ ।
राजस्व छल्नेलाई जेल हाल्नैपर्छ : अर्थमन्त्री,"मुद्दा जित्ने व्यवसायीले आदालतको मुद्दाका कारण लामो समय व्यवसायमा असर पर्ने र मुद्दा जित्दा पाउने रकमको ब्याजसमेत नदिने प्रावधानले दोहोरो घाटा हुने तर्क सांसदहरूको थियो । पूर्वअर्थमन्त्रीहरू कार्की र पाण्डेले राज्य व्यापारीको पैसा चलाएपछि ब्याज दिनुपर्ने तर्क गरेका थिए । बरामद गरिएको सामान राजस्व अनुसन्धानले लिलाम गर्न सक्ने कानुनी व्यवस्था छ । मुद्दा व्यापारीले जितेमा बजार मूल्य जति भए पनि लिलाम गर्दाका बखतको रकम मात्र फिर्ता दिने हालको व्यवस्था अब खारेज हुने भएको छ । यसैगरी मुद्दा जित्नेलाई १० प्रतिशत ब्याजसहित रकम फिर्ता गरिनेछ । राजस्व अनुसन्धान विभागलाई अर्थ मन्त्रालयबाट प्रधानमन्त्री तथा मन्त्रिपरिषद्को कार्यालयअन्तर्गत राखेपछि चुहावट ऐन २०५२ लाई संशोधन गर्न लागिएको हो । संशोधित विधेयकमा राजस्व छल्नेमाथि हुने जरिवाना, जेल सजाय, मुद्दा दायर गर्दा हुने अदालती प्रक्रिया, बरामद गरिएको सामानको लिलाम, सुराकी रकम र कर्मचारीलाई प्रोत्साहन पुरस्कारलगायत विषयमा नयाँ प्रावधान राखिएका छन् । विधेयकमाथिको दफाबार छलफल सकिएको छ । समितिले प्रधानमन्त्री कार्यालयका सचिव शिशिर ढुंगानालाई विधेयका भएका संशोधन पुनर्लेखन गरेर ल्याउन निर्देशन दिएको छ ।"
राष्ट्र बैंकले भेटाएन छाया बैंकिङ,अर्थतन्त्रको विस्तारसँगै अनौपचारिक अर्थतन्त्रको आकार पनि निरन्तर बढ्दो छ । गैरबजेटरी खर्च घट्न सकेको छैन । यसकारण अनौपचारिक अर्थतन्त्रको आकार घटाउँदै औपचारिक अर्थतन्त्रको आकार बढाउन राज्यस्तरबाटै छाया अर्थतन्त्रबारे विशेष खालको अध्ययन गर्नु जरुरी रहेको जानकारहरू बताउँछन् ।
प्रवर्द्धन गर्ने भनेकै कृषिउपज समस्यामा,"भारत र बंगलादेशबाट कच्चा जुट आयात गरी तयारी वस्तु उत्पादन गर्दै आएका औद्योगिक क्षेत्रका जुट उद्योगले गत वर्ष फागुनसम्ममा ३ अर्ब ७० करोड ४० लाख मूल्य बराबरका जुटका सामग्री भारत निकासी गरेका थिए । अघिल्लो वर्ष यही अवधिमा ३ अर्ब ३७ करोड ४२ लाखका जुटका सामग्री निकासी भएको केन्द्रको तथ्यांक छ । जुट उद्योग संघका अध्यक्ष राजकुमार गोल्छाका अनुसार सरकारले जुटका तयारी वस्तु निकासी अढाई प्रतिशत सहुलियत दिने घोषणा गरे पनि जुट उद्योगले त्यो सुविधाको सदुपयोग गर्न पाएका छैनन् । वातावरणमैत्री अनि ठूलो संख्यामा रोजगारी दिने जुट उद्योगलाई सरकारले सहुलियत दिनुपर्छ, गोल्छा भन्छन्, नत्र भारतीय बजारमा प्रतिस्पर्धा गर्न कठिन छ ।"
स्वदेश फर्केर तरकारी खेती,"अत्यधिक नोक्सानी भएपछि भने उनीहरूले जेटीएको परामर्श लिन थालेका छन् । तरकारी खेतीमा मौसम मुख्य चुनौती हुने गरेको छ । समयअनुसार तरकारी उत्पादन गर्न सफल भए राम्रो मुनाफा आर्जन गर्न सकिने अमिर निरौला बताउँछन् । अर्गानिक तरकारी खेतीमा उनीहरूले जोड दिएका छन् । जैविक मलको प्रयोग बढी गर्छन् । विषादीरहित तरकारी खुवाउने योजनाका साथ काममा खटेका छन् । नगरवासीलाई सकेसम्म अर्गानिक तरकारी खुवाउने प्रयास गरेका छौं, रघुवीरले भने । हाल उनीहरूले सुनसरीभित्र तरकारी निर्यात गर्दै आएका छन् । मागअनुसार उत्पादन गर्न भने अझै नसकेको उनले बताए ।"
बन्दाले जोड्यो खेतबारी,"सहकारी संस्था सञ्चालनमा ल्याएपछि किसानले आफ्नो उत्पादन व्यापारीलाई दिन छाडेको सिंधुवा कृषि भण्डारका प्रमुख बजार व्यवस्थापक मेघेन्द्र गुरुङले बताए । सहकारी संस्थामार्फत बन्दा बिक्री गर्दा तौलमा नठगिने र मूल्य पनि बढी पाइने गरेको किसानको भनाइ छ । तेह्रथुम, धनकुटा र संखुवासभाका ३० हजारभन्दा बढी किसान व्यावसायिक रूपमा बन्दा खेतीमा लागेपछि धेरै परिवर्तन भएको छ । धनकुटाको सिंधुवाको बाटो भएर दैनिक २५ ट्रक बन्दा भारतीय बजारतर्फ जाने गरेको सिंधुवा बहुउद्देश्यीय सहकारी संस्थाले जनाएको छ । साउन महिनाको पहिलो साताबाट माघ महिनाको अन्त्यसम्म बन्दाको धन्दा हुने यो क्षेत्रमा ६ महिनाको अवधिमा ४५ करोडभन्दा बढी भारतीय मुद्रा भित्रिने गरेको बजार व्यवस्थापक गुरुङको भनाइ छ ।"
"बाल्ट्राका एसी, स्मार्ट टीभी बजारमा","काठमाडौं (कास) बाल्ट्रा होम एप्लाइन्सेसले डिलर मिटका अवसरमा बिग एप्लाइन्सेसका नयाँ रेन्जहरू लन्च गरेको छ । बाल्ट्राले आफ्ना डिलरहरूको निरन्तर साथ र समर्थनको प्रशंसामा उक्त टुगेदर अहेड नामक इभेन्ट आयोजना गरेको थियो । इभेन्टका अवसरमा बाल्ट्राले एसी, स्मार्ट टीभी, म्युजिक सिस्टम, डिपफ्रिज, रेफ्रिजेरेटर र वासिङ मेसिनलगायत लन्च गरेको जनाएको छ । सोही अवसरमा उत्कृष्ट डिलरहरूलाई अवार्डद्वारा सम्मानसमेत गरिएको थियो ।"
'ग्यालेक्सी नोट १०' आउँदै,"काठमाडौं (कास) सामसङ इलेक्ट्रोनिक्सले ग्यालेक्सी नोट १० बजारमा ल्याउने भएको छ । ग्यालेक्सी नोट १० ले प्रयोगकर्ताहरूलाई उनीहरूले चाहेको तरिकाले काम गर्न र उनीहरूको सिर्जनात्मकता प्रदर्शन गर्न स्वतन्त्रता दिने सामसङले जनाएको छ । नोट १० ले विश्वभरि लाखौं प्रयोगकर्ताहरूलाई उनीहरूको चाहनाहरू अनुसरण गर्न र लक्ष्यहरू प्राप्त गर्न मद्दत गरेको छ, सामसङद्वारा जारी विज्ञप्तिमा भनिएको छ ।"
बानेश्वरमा सनराइज बैंक,"काठमाडौं (कास) सनराइज बैंकले काठमाडौंको बानेश्वरमा १२१ औं शाखा सञ्चालनमा ल्याएको छ । सोमबार आयोजित औपचारिक कार्यक्रमा बैंकका अध्यक्ष मोतीलाल दुगड र सञ्चालक समिति सदस्यहरू बच्छराज तातेड, शारदा शर्मा पुडासैनीलगायतले संयुक्त रूपमा शाखा कार्यालयको उद्घाटन गरे । सोही कार्यक्रममा काठमाडौं महानगरपालिका१० का वडाध्यक्ष रामकुमार केसी र शारदा शर्मा पुडासैनीले एटीएम उद्घाटन गरेका थिए ।"
बजाज इन्ट्रा सीटीले ल्यायो 'दिमाग डामाडोल',"काठमाडौं (कास) बजाज थ्री हीलर्सको आधिकारिक वितरक हंशराज हुलाशचन्द एन्ड कम्पनीले दसैं, तिहार र छठको विशेष योजना बजाज इन्ट्रा सीटी दिमाग डामाडोल नामक क्याम्पेन सार्वजनिक गरेको छ । यो योजनाको ट्यागलाइन उपहार र फाइदाको यस्तो तोलमोल, हुन्छ दिमाग डामाडोल रहेको छ । यो योजनाअन्तर्गत म्याक्सीमा सी र बजाज आरईका ग्राहकहरूले कुनै पनि खरिदमा फ्रिमा ३२ इन्च सामसङ टीभी पाउनुका साथै ४० हजार किमिसम्म अथवा २ वर्षसम्मको वारेन्टी, निःशुल्क २ लिटरको सर्भो लुब्रिकेन्ट र एक वर्षका लागि फ्रि एएमसी पाउनेछन् ।"
शिक्षा मन्त्रालयसँग एनसेलको सहकार्य,"काठमाडौं (कास) एनसेल प्राइभेट लिमिटेडले आफ्नो व्यावसायिक सामाजिक उत्तरदायित्वअन्तर्गत दोस्रो अन्तर्राष्ट्रिय गुणस्तरीय शिक्षा सम्मेलन २०१९ को आयोजना गर्नका लागि शिक्षा, विज्ञान तथा प्रविधि मन्त्रालय र रातो बंगला फाउन्डेसनसँग सहकार्य गरेको छ । यस सहकार्यअन्तर्गत आयोजना गरिएको तीनदिने सम्मेलन सोमबार समापन भएको छ । उक्त तीनदिने सम्मेलनमा शिक्षा क्षेत्रसँग सम्बन्धित सरकारी कर्मचारीहरू, शिक्षकशिक्षिकालगायत नेपाली तथा विदेशी शोधकर्ताहरूको सहभागिता थियो । गरेर सिक्ने र प्रारम्भिक बाल्यकाल विकास विधिमा केन्द्रित हुँदै सम्मेलनका दौरान ७५ वटा कार्यपत्रहरू प्रस्तुत भएका थिए ।"
रामानन्द र बीपीचोकमा सिद्धार्थ,"काठमाडौं (कास) सिद्घार्थ बैंकले सोमबार धनुषाको रामानन्दचोक र बाँकेको बीपी चोकमा नयाँ शाखा सञ्चालनमा ल्याएको छ । बैंकले उक्त क्षेत्रका सर्वसाधारण तथा उद्यमीेमाझ सबै प्रकारका निक्षेप तथा कर्जा कारोबार सुविधा, रकम भुक्तानीलगायत सम्पूर्ण बैंकिङ सेवा पुर्याउने उद्देश्यले उक्त शाखाहरू सञ्चालनमा ल्याएको हो । बैंकिङ प्रणालीलाई थप प्रविधिमैत्री बनाउन सिद्धार्थ बैंकले इन्टरनेटको माध्यमबाट आफ्नो रोजाइको बचत खाता खोल्न सकिने सुविधाका साथमा अत्याधुनिक प्रविधियुक्त इन्टरनेट तथा मोबाइल बैंकिङ सेवा प्रदान गर्दै आएको जनाएको छ ।"
सुजुकीको 'च च हुईईल' अफर,काठमाडौं (कास) नेपालका लागि आधिकारिक आयातकर्ता तथा बिक्रेता भीजी अटोमोबाइल्सले आउँदो दसैं तथा तिहारलाई लक्षित गरी उपभोक्ता प्रवर्द्धन योजना सुजुकी च च हवील सुरु गरेको छ । ग्राहकहरूले सुजुकी ब्रान्डका कुनै पनि बाइक तथा स्कुटर किन्दा ग्यारेन्टीका साथ तुरुन्तै १० हजार रुपैयाँ र बम्परमा जिक्सर एसएफ २५० बाइक जित्न सक्ने कम्पनीका मार्केटिङ म्यानेजर समित सिंहले बताए ।
मेगा बैंक र महासंघ सम्झौता,"काठमाडौं (कास) मेगा बैंक र साना तथा मझौला व्यवसायी महासंघबीच साना मझौला व्यवसायको प्रवर्द्धनका लागि सम्झौता भएको छ । बैंकका प्रमुख कार्यकारी अधिकृत अनुपमा खुन्जेली र साना तथा मझौला व्यवसायी महासंघका अध्यक्ष बाबुकाजी महर्जनबीच सम्झौता पत्रमा हस्ताक्षर भएको हो । सम्झौताअनुसार व्यवसायीहरूले मेगा बैंकको प्राथमिकता प्राप्त क्षेत्रअन्तर्गतका कर्जा, लघुवित्त कर्जा तथा नेपाल सरकारको सहुलियतपूर्ण कर्जामा प्राथमिकता दिइनेछ । साना तथा मझौला व्यवसाय सञ्चालन गरिरहेका तथा नयाँ व्यवसाय सञ्चालन गर्न चाहने नेपालभरका १८ देखि ६० वर्ष उमेरका व्यवसायीहरू यो सम्झौताबाट लाभान्वित हुने मेगा बैंकले जनाएको छ ।"
एसेम्ब्लिङ उद्योग आए प्रोत्साहन गर्छौं : अर्थमन्त्री,"उद्योग वाणिज्य महासंघका उपाध्यक्ष उमेश श्रेष्ठले अटोमा आत्मनिर्भर हुन आयात घटाउनुपर्ने बताए । सबैभन्दा पहिले सिकेडी कम्पोनेन्ट ल्याएर त्यसमा वार्षिक रूपले नेपाली कम्पोनेन्टसहरू वृद्धि गर्दै जानुपर्छ, उनले भने, मासिक ६७ हजार कार बिक्री गर्न सक्छौं । यसलाई नेपालमै बनाउन सक्दैनौं होला त ? यस्तो उद्योगलाई सरकारले प्रोत्साहन गर्नुपर्छ ।"
महिन्द्राको एक्सयूभी ३०० सार्वजनिक,"बजार प्रवेश समारोहमा अग्नि ग्रुपका प्रबन्ध निर्देशक क्याबिनेट श्रेष्ठले भने, हामी एक्सयूभी ३०० नेपालमा सार्वजनिक गर्न पाउँदा उत्साहित छौं, जुन अपेक्षापूर्ण नयाँ पुस्ताका महिन्द्रा सवारीसाधनहरूमध्येको नवीनतम भेट हो । नयाँ समयअनुसारको दृश्यता र उच्च प्रविधियुक्त एक्सयूभी ३०० नेपालका ग्राहकहरूबीच लोकप्रिय हुने विश्वास रहेको उनले बताए । यो सवारी साधन नेपालभर रहेको हाम्रो सञ्जालमार्फत उपलब्ध हुनेछ, उनले थपे ।"
सुजुकीमा डिस्काउन्ट,"यस वर्ष सुजुकीले स्मार्ट हाइब्रिड कार प्रस्तुत गरेको छ । हाइब्रिड कारमा इलेक्ट्रिक मोटर तथा डिजेलले सञ्चालित हुने इन्जिन जडान गरिएको हुन्छ । नाडा अटो सोमा कम्पनीले इरटिका, सियाज र एस क्रस गरी तीन मोडलका गाडी बिक्रीमा राखेको छ ।"
"टोयोटाको र्याभ फो हाईब्रिड, क्यामरी र र्याम्फो","काठमाडौं (कास) टोयोटा मोटर्सको आधिकारिक बिक्रेता युनाइटेड ट्रेडर्सले मंगलबारदेखि जारी नाडा अटो सोमा दुईवटा हाईब्रिड मोडलहरू र्याभ फो हाईब्रिड र क्यामरी हाईब्रिडका साथ र्याभ फो ग्यासोलिन मंगलबार लन्च गरेको छ । हाइब्रिडका सवारीहरू लन्च गर्ने टोयोटा पहिलो कम्पनी हो । दुईवटा पावर ट्रेन, इन्टर्नल कमबस्टन, इन्जिन र इलेक्ट्रिक मोटरको सम्मिश्रण भएको हाइब्रिडले अधिकतम शक्ति दिनुका साथै न्यूनतम फ्युलको प्रयोजन गरी थोरै धुवाँ इमिसन गर्छ । बजारमा यो सवारीको मूल्य १३ करोड ४० लाख रुपैयाँ रहेको छ ।"
टाटा एच फाइभ एसयूभी नेपाली बजारमा,"काठमाडौं (कास) नेपालका लागि टाटा मोटर्सको आधिकारिक वितरक सिप्रदी ट्रेडिङले प्रिमियम एसयूभी टाटा एच फाइभ पहिलोपटक नेपाली बजारमा सार्वजनिक गरेको छ । सिप्रदीले भृकुटीमण्डपस्थित प्रदर्शनीस्थलमा आयोजना भइरहेको नाडा अटो सो २०१९ मा टाटा एचफाइभ सार्वजनिक गरेको हो । भारतीय बजारमा टाटा ह्यारियर भनिने टाटा एच फाइभको सुरुवाती मूल्य ५६ लाख ५५ हजार रुपैयाँ तोकिएको छ । नेपाली बजारमा टाटा एच फाइभको बुकिङ केही दिनअघि खुला गरिएको हो । टाटा एच फाइभको डेलिभरी सेप्टेम्बरबाट सुरु हुने र पहिला बुक गर्नेलाई प्राथमिकता दिइने सिप्रदीले जनाएको छ । उक्त अवसरमा बोल्दै टाटा मोटर्सका प्यासेन्जर भेइकलस इन्टरनेसनल बिजनेसका प्रमुख सुजन रोयले टाटा एच फाइभले नेपाली एसयूभी बजारमा आमूल परिवर्तन ल्याउने दाबी गरे । नेपाली एसयूभी पारखीहरूले आकर्षक बनावट तथा खराब बाटोहरूमा पनि उच्च प्रदर्शन तथा राम्रो कन्ट्रोल गर्न सक्ने टाटा एच फाइभलाई मनपराउनेछन्, उनले भने ।"
निसानका गाडीमा उपहार,"काठमाडौं (कास) मंगलबारबाट भृकुटीमण्डपमा सुरु नाडा अटो सोमा निसान गाडीका लागि फेस्टिभ ड्राइभ उपहार योजना राखिएको छ । निसान फेस्टिभ ड्राइभ योजनाअन्तर्गत नाडा अटो सोमा आएका ग्राहकहरूलाई गाडी बुकिङ गरेबापत ३१ हजार ९९९ रुपैयाँ बराबरको एमआई ८ लाइट मोबाइल निःशुल्क दिइने जनाइएको छ । गाडी खरिदकर्ताहरूबीच गरिने लक्की ड्रमा छानिएका १० जोडीले मलेसिया भ्रमण गर्ने अवसर पाउनेछन् भने पाँचजनाले १० ग्रामको सुनको सिक्का पाउने विज्ञप्तिमा उल्लेख छ । यसका अतिरिक्त आकर्षक नगद छुट ५ लाखसम्म र फेस्टिभ ड्राइभ नगद छुट ३ लाखसम्मको प्रावधान राखिएको छ । ९५ हजार ९रुपैयाँसम्मको निःशुल्क एसेसरिज, एक वर्षसम्मको बिमा र सडक कर, ३ वर्षसम्मको सर्भिसिङ, ३ वर्ष वारेन्टी, सर्भिसिङ लोयल्टी र एक्सचेन्ज बोनसको समेत प्रावधान राखिएको छ । नाडा अटो सोका लागि लागू भएको यो योजना चाडपर्वको मौसमसम्म रहनेछ ।"
नाडामा साङयोङको सहभागिता,अफरअन्तर्गत साङयोङले आफ्ना ग्राहकहरूलाई अत्यधिक छुट दिने जनायो । कोरियन लक्जरी एसयूभीएसमा ग्राहकहरूलाई भर्खरै बजारमा आएको सामसङ ग्यालेक्सी नोट १० अफर गर्नेछ । यस्तै अन्य केही गाडीहरूमा पनि यस्तो अफर दिएको छ । पुरानो गाडीसँग नयाँ गाडी साट्ने योजना पनि कम्पनीले सार्वजनिक गरेको छ ।
बिनालाइसेन्स सञ्चालित आईएसपी बन्द,भदौ ४ गते प्राधिकरणको टोलीले गरेको सिलबन्दीपछि अहिले कम्पनीलाई कानुनी कारबाहीको तयारी अगाडि बढाइएको छ । युनिक डिजिटलले अर्को इन्टरनेट सेवा प्रदायक क्लासिक टेकमार्फत ब्यान्डविथ खरिद गरी इन्टरनेट वितरण गरेको उनले जानकारी दिए । ब्यान्डविथ उपलब्ध गराउने कम्पनीलाई समेत कारबाही हुन सक्ने रोयले बताए । उक्त कम्पनीले यसअघि डिजिटल तनहुँ प्रालिका रूपमा इन्टरनेट वितरण गर्दै आएको थियो ।
अध्ययनमै बित्यो ३ दशक,मुआब्जाको गाँठो फुक्योबजेट अभावको कारण ६ वर्षदेखि अवरुद्ध हुँदै आएको मुआब्जा वितरणकार्य चालु आर्थिक वर्षमा सम्पन्न हुने भएको छ । यस वर्ष सरकारले मुआब्जाका लागि २ अर्ब ७३ करोड रुपैयाँ कम्पनीलाई दिएको छ । आवश्यक पर्ने करिब ६ सय रोपनीमध्ये हालसम्म बाँधस्थल र विद्युत्गृह निर्माणस्थलको गरी ४ सय रोपनीको मात्र मुआब्जा वितरण भएको छ । मुआब्जा रकम कम्पनीको खातामा आएपछि काम तीव्रताका साथ अघि बढाइएको कम्पनीका निमित्त प्रमुख कार्यकारी अधिकृत लागेजुले बताए । उनका अनुसार यसअघि प्रतिरोपनी ४ लाख ७५ हजारको दरले मुआब्जा वितरण गरिए पनि जिल्ला प्रशासन कार्यालयले सरोकारवालासँग छलफल गरी नयाँ दर कायम गर्नेछ । जग्गा अधिग्रहणपछि मात्र घरटहराको मुआब्जाका लागि सरकारसँग थप रकम मागिने लागेजुले बताए ।
वातावरणमैत्री नलगाड,"आयोजनाका लागि ६ हजार रोपनी अधिग्रहण गरिँदा १ हजार २ सय घरधुरीका ७ हजार जनसंख्या प्रभावित हुने कम्पनीको भनाइ छ । तीन साताअघि सार्वजनिक गरिएको वातावरणीय प्रभाव मूल्यांकन प्रतिवेदनमा आयोजना निर्माणकार्यले हरितगृह ग्यासको मात्रा घट्ने, ग्रामीण रोजगारी सिर्जना हुने र पर्यटकीय सम्भावनाको ढोका खुल्ने उल्लेख छ । आयोजना जलाशयको माथिल्लो तटीय क्षेत्र ५६९ वर्गकिलोमिटर र तल्लो तटीय क्षेत्र ६७७ वर्गकिलोमिटर दूरीमा फैलिएको छ । आयोजनाका लागि बारेकोट गाउँपालिकाको अँधेरीखोलामा २१० मिटर अग्लो ड्याम बनाएर ८ किलोमिटर सुरुङमार्ग हुँदै नलगाड नगरपालिकाको काँडादल्लीमा पानी खसालिनेछ । इन्जिनियर थापाका अनुसार त्यहाँ ५४५ मिटर अग्लो सस्टेङ बाट दल्लीमा बन्ने भूमिगत विद्युत्गृहमा पानी झारिनेछ । आयोजना निर्माण गर्न ७ वर्ष लाग्ने प्रारम्भिक अनुमान गरिएको छ । प्रारम्भिक अनुमानअनुसार आयोजना निर्माणमा १ खर्ब २३ अर्ब बजेट लाग्नेछ । निर्माण सम्पन्नपछि विद्युत् रोयल्टीको ५१ प्रतिशत स्थानीय तहमा रहने कानुनी व्यवस्था छ ।"
अन्तिम बलमा फुत्किएको क्याच,"यसअघि नेपाली यू१९ टोलीमा पुनरागमन गरेका आशिफ शेख र सन्दीपको इनिङ्समा नेपालले राम्रो स्कोर बनाएको थियो । आसिफले ७६ बलमा ८८ रन बनाउनेक्रममा समान ५ चौका र छक्का प्रहार गरे । सन्दीपले ३७ बल खेली ४ चौका र १ छक्का प्रहार गरे । रित गौतमले ४८ बलमा ३१, पवनले ३५ बलमा ५ चौकासहित ३०, हरिबहादुर चौहानले २३ बलमा अविजित १८, भीम सार्कीले ७ बलमा अविजित १५ र कुशल मल्लले १० रन बनाए । सिंहालिजका सन्दरुवान चिन्थाका, असेल कालुतुङ्गा र रसन्जना सिल्भाले २२ विकेट लिए । नेपालले बिहीबार बादुरालिआ क्रिकेट क्लबसँग दोस्रो अभ्यास खेल खेल्नेछ । श्रीलंकामा सेप्टेम्बर ५ देखि १४ सम्म हुने यू१९ एसिया कपमा नेपाल समूह बी मा आयोजक श्रीलंका, बंगलादेश र यूएईसँगै रहेको छ । समूह ए मा भारत, पाकिस्तान, अफगानिस्तान र कुवेत छन् । नेपालले सेप्टेम्बर ६ मा श्रीलंका, ८ मा बंगलादेश र १० मा यूएईसँग खेल्नेछ । दुवै समूहबाट शीर्ष दुई टोली सेमिफाइनल पुग्ने छन् ।"
काठमाडौं म्याराथन पुसमा,उनले स्थानीय सरकारसँगको समन्वयमा प्रतियोगिता भव्य बनाउने प्रतिबद्धता जनाए । काठमाडौंको व्यस्त सडकमा आयोजना हुने म्याराथन धावकको सुरक्षाका लागि पनि विशेष योजना बनाउने बताए । पत्रकार सम्मेलनमा गत संस्करणकी विजेता कान्छीमाया कोजुले खेलाडीको सुरक्षाप्रति संवेदनशील हुन अनुरोध गरेकी थिइन् । म्याराथनका लागि एयरलाइन्स पार्टनरको रूपमा ड्रागन एयरसँग प्रायोजन सम्झौता भएको छ । ड्रागन एयरकी कन्ट्रीहेड जुनु मलेकु र प्रो स्पोर्टसकी वागमती राईबीच सम्झौतापत्रमा हस्ताक्षर भयो । सम्झौताअनुसार ड्रागन एयरले १० लाख मूल्य बराबरको एयर टिकट प्रायोजन गर्नेछ ।
ब्रदर्श सनलाइट विजयी,नवलपरासी (कास) युनाइटेड युवा क्लबको आयोजनामा जारी ३५ औं युनाइटेड गोल्डकप फुटबलअन्तर्गत मंगलबार चार ब्रदर्श चितवन विजयी भएको छ । प्रतियोगितामा चार ब्रदर्शले सनलाइट सामुदायिक विकास केन्द्र डण्डालाई ५० ले पराजित गरेको हो । बुधवार सोह्र नम्बर फुटबल क्लब र आयोजक युनाइटेड युवा क्लब नीलोबीच प्रतिस्पर्धा हुनेछ । विजेताले २ लाख र उपविजेताले १ लाख २५ हजार रुपैयाँ पुरस्कार पाउने छन् । २६ टिमको सहभागिता रहेको प्रतियोगिताको फाइनल भदौ ३१ मा हुनेछ ।
निम्स अन्तिम चारमा,"काठमाडौं (कास) निम्स मंगलबार सातौं उपत्यकाव्यापी रेडियन्ट कप बास्केटबलको सेमिफाइनल पुगेको छ । सिनियर गर्ल्समा निम्सले रातो बंगलालाई २११६ स्कोरले पराजित गर्यो । निम्सकी डोल्मा तामाङले ६ स्कोर जोडिन् । जुनियर ब्वाइजमा महामञ्जु श्रीले पुष्पसदनलाई २२१६ र सेबले ग्रिनफिल्डलाई २९१९ ले हराएर सेमिफाइनल पक्का गरे । महामञ्जु श्रीका प्रजित अधिकारीले १० र सेबका सुमित वज्राचार्यले ६ स्कोर जोडे । सिनियर ब्वाइजमा द एक्सेल्सियरले इनोभेटिभलाई ४०३९, नेपालयले एरिस एकेडेमीलाई ४५४३, निम्सले डेनेबलाई ४३२७, ओसिसले रातो बंगलालाई २३२२, ग्रिनफिल्डले जेनियमलाई ४२२७ र नेपाल सेन्ट्रलले ज्योति एकेडेमीलाई ३३२८ ले हराएर क्वाटरफाइनल पुगे । एक्सेल्सियरका कर्मा गुरुङले २२, नेपालयका देव आले मगरले ३७, निम्सका अमिन तामाङले १०, ओसिसका छेडुक लामाले ७, ग्रिनफिल्डका सौरभ पौडेलले १७ र नेपाल सेन्ट्रलका जगरले ११ स्कोर गरे ।"
अनिताको १६ स्कोर,काठमाडौं (कास) ईबीए र सेब चौधौं क्विक्सग्रिनल्यान्ड अन्तरस्कुल बास्केटबलको जुनियरतर्फ क्वाटरफाइनल पुगेका छन् । ईबीएले जुगललाई २८२२ स्कोरले हरायो । टोलीका सुनील मल्लले १२ स्कोर जोडे । सेबले बीएनएलाई ३१ ले हराउँदा कृपाल महर्जनले ११ स्कोर गरे । जुनियर ब्वाइजमै एन्जल्स हर्टले प्राञ्जललाई २७१९ र गोल्डेनपिकले पारामाउन्टलाई २९२० ले हराए । एन्जल्स हर्टका शंकर मगरले ७ र गोल्डेनपिकका सुदिन तामाङले १६ स्कोर गरे । सिनियर ब्वाइजमा गोल्डेनपिक र टीआईएले सेमिफाइनलमा स्थान सुरक्षित गरे । सिनियर गर्ल्समा आयोजक ग्रिनल्यान्डले भद्रकालीलाई २७२१ र एचएचसीएले हिमालयलाई २९२० ले हराएर सेमिफाइनल यात्रा तय गरे । ग्रिनल्यान्डकी स्वीकृति ढकालले ९ र एचएचसीएकी अनिता सुनारले १६ स्कोर गरे ।
योङमुदो कोरिया जाने,"काठमाडौं (कास) दक्षिण कोरियाको छुन्जु सहरमा अगस्ट २७ देखि सेप्टेम्बर ७ सम्म हुने छुन्जु वर्ल्ड मार्सल आर्टस मास्टरसिप २०१९ मा नेपाली खेलाडी भाग लिने भएको छ । नेपाल योङमुदो संघका अध्यक्ष मोहन कार्कीले तीन वर्षदेखि नियमित प्रतियोगितामा नेपाली योङमुदो खेलाडीले सहभागिता जनाउँदै आएको बताए । प्रतियोगितामा अनुमाया तामाङ, शर्मिला तामाङ, नितेश घले, रोशनकुमार गुरुवाचार्य, रोबर्टो कपाली, विवेक महर्जन र विकास बस्नेतले भाग लिने छन् । टोलीको नेतृत्व दयाराम थापाले गर्ने छन् भने रेफ्रीमा अविरल बराल र अफिसियलमा सुमन श्रेष्ठ र सन्तोष खड्का छन् । प्रतियोगितामा विश्वका २८ राष्ट्रका खेलाडीले भाग लिने अध्यक्ष कार्कीले बताए । टोली बुधबार त्यसतर्फ जाँदै छ ।"
मेयर कप चेस सुरु,"काठमाडौं (कास) कीर्तिपुर मेयर कप स्पोटर््स मिटअन्तर्गत चेस प्रतियोगिता मंगलबार सुरु भएको छ । ९२ खेलाडीको सहभागिता रहेको प्रतियोगिताको पहिलो दिन मनोज घिसिङ, बुद्ध पण्डित, विराज लामा, रोज अधिकारी, विवेक विके, विराज श्रेष्ठ र सौरभ श्रेष्ठ ३ अंकसहित शीर्षस्थानमा छन् । मिटअन्तर्गत फुटसल, टेबलटेनिस, भलिबल र ब्याडमिन्टनमा प्रतिस्पर्धा हुनेछ ।"
"उम्मेदवार २६, मतदाता २७","५ सदस्य पदका लागि ८ जनाले उम्मेदवारी दिएका छन् । त्यसमा आर्चरीका रमेश सिवाकोटी, बक्सिङका राम अवाले, तेक्वान्दोका प्रकाश शम्शेर राणा, साइक्लिङका गोपालसुन्दर कक्षपति, गल्फका टासी घले, बास्केटबलका होमबहादुर दोङ, फुटबलका दीर्घबहादुर केसी र भलिबलका मनोरञ्जन रमण शर्मा आकांक्षी देखिएका छन् । कोषाध्यक्ष पदमा रतन टण्डनले नै निरन्तरता पाउने निश्चित भएको छ । उपमहासचिव पदमा एकमात्र उम्मेदवारी परेपछि राखेप उपाध्यक्ष पिताम्बर तिम्सिना पनि निर्विरोध हुने भएका छन् । उम्मेदवारबारे दाबीविरोधको समय सकिएपछि निर्वाचन कमिटीले बिहीबार अन्तिम नामावली प्रकाशन गर्नेछ ।"
पूर्व सदस्यसचिवदेखि सांसदसम्मको ओलम्पिक मोह,"त्यसो त राष्ट्रिय खेलकुद परिषदमा दुईपल्ट सदस्यसचिव भइसकेका अध्यक्षका उम्मेदवार संघीय सांसद जीवनराम श्रेष्ठको ओलम्पिक मोह पनि अनौठो छ । सन् २००६ देखि दुई कार्यकाल महासचिव बनेका जीवनरामले एक कार्यकाल अध्यक्षमा बिताइसकेका छन् । विधानअनुसार भन्दै उनी अर्को कार्यकालका लागि तयार छन् । अध्यक्षका अर्का प्रत्याशी उमेशलाल श्रेष्ठ नेपाल उद्योग वाणिज्य महासंघका उपाध्यक्ष तथा नेपाल औषधि उत्पादक संघका पूर्व अध्यक्ष पनि हुन् ।राखेप उपाध्यक्ष तिम्सिना, पूर्व सदस्यसचिव विष्ट, सांसद तुलसा थापा, टासी घले, गोपालसुन्दर कक्षपति, दीर्घबहादुर केसी, पहिलोपल्ट ओलम्पिक प्रवेश गर्ने तयारीमा छन् ।"
नेपालको सम्भावना बलियो,त्यसपछि बंगलादेशविरुद्ध अनुकूल नतिजा निकालेको हो । यससँगै समान ६ अंक जोडेपनि नेपाली टिम हेड टु हेड मा बंगलादेशलाई उछिन्दै दोस्रो स्थानमा उक्लियो । भारत शतप्रतिशत जितसहित ९ अंक बनाएर शीर्षस्थानमा रहेको छ ।समूह चरणको अन्तिम दिन बिहीबार नेपालले भुटान र भारतले बंगलादेशविरुद्ध खेल्दै छन् । त्यसैले उपाधि होडमा भिड्ने दुई टिमको छिनोफानो गर्नेछ । दिनको पहिलो खेलमा नेपाल र भुटान भिड्नेछन् । तीनै खेल हारेको भुटानविरुद्ध ३ अंक जोडेपनि नेपालले फाइनल प्रवेशको लागि भारतथविरुद्ध बंगलादेशको नतिजा कुर्नुपर्छ । त्यसमा भारतको जितले नेपालको फाइनल यात्रा पक्का गर्नेछ भने बंगलादेशको सफलताले शीर्ष दुईको होड त्रिकोणात्मक बन्नसक्छ ।
डेब्युमा लुकाकुको गोल,कोन्टेको आगमनपछि चिनियाँ लगानी रहेको इन्टरले सन् २०१० यता पहिलोपल्ट लिग जित्ने सम्भावना बोकेको छ । युभेन्ट्स र चेल्सीका पूर्व प्रशिक्षक कोन्टेले लुकानो स्पालेटीको स्थान लिएका हुन् । स्पालेटीको नेतृत्वमा इन्टर गत सिजन लिगको चौथो स्थानमा रहेर युरोपेली च्याम्पियन्स लिगका लागि छनोट भएको थियो । कोन्टेले तीनपल्ट सिरी ए र एकपल्ट इंग्लिस प्रिमियर लिग उपाधि जितेका छन् । खेलाडी छँदा लेसी नै कोन्टेको सुरुआती क्लब थियो । लेसी सात वर्षको अन्तरमा सिरी ए मा उक्लेको हो । कोन्टेले पूर्व कप्तान माउरो इकार्डीलाई बेन्चमा पनि राखेनन् । अर्जेन्टिनी खेलाडीले इन्टर छाड्न अस्वीकार गर्दै आएका छन् ।
होराइजन इस्ट च्याम्पियन,होराइजनले सेमिफाइनलमा विराटनगर विजेता बालकल्याण विद्या मन्दिरलाई २१८ ले हराएको हो । बिर्तामोडमा पहिलो दुई स्थान ओगट्ने टोली टी भ्याली इलाम बास्केटबल क्लब र बीटीएम हुलिगन भने समूह चरणबाटै बाहिरिए । विपन्न बालबालिका खेलकुद नेपाल (पीडीसीएन) द्वारा आयोजित प्रतियोगितामा पूर्वका तीन सहरबाट २९ टोलीले भाग लिए ।

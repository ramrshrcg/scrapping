शीर्षक,विवरण
संवैधानिक आयोग रित्तै,"मधेसी आयोगका अध्यक्ष विजय दत्त संवैधानिक व्यवस्था र ऐनअनुसार नीतिगत समस्या नरहेको बताउँछन् । कानुनतः अध्यक्ष हुँदा नीतिगत निर्णय गर्न समस्या छैन तर दीर्घकालीन नीतिबारे निर्णय गर्दा नैतिक समस्या हुँदो रहेछ, उनले भने, संवैधानिक व्यवस्था अध्यक्ष एक्लैले पूरा गर्न सक्दैन । सरकारले अविलम्ब सदस्य नियुक्त गर्नॅ जरुरी छ । संविधानले पहिलो पटक आदिवासी जनजाति, मधेसी, महिला, दलित, थारू, समावेशी, मुस्लिम आयोगको व्यवस्था गरेको हो । यी आयोगहरू १० वर्षभित्र पुनरावलोकन गर्ने संविधानमा प्रावधान छ । संविधानअनुसार यस्ता आयोगको अवधि अब ६ वर्ष मात्र छ । त्यसपछि ती आयोग राख्नेनराख्ने भन्ने समीक्षा गर्नुपर्ने छ । हाल मधेसी, थारू र मुस्लिम आयोगमा अध्यक्ष मात्र नियुक्त गरिएका छन् । अन्य सदस्यहरू नियुक्त भएका छैनन् । समावेशी आयोगमा अध्यक्ष र एक सदस्य नियुक्त गरिए पनि अध्यक्षले राजीनामा दिइसकेका छन् । आदिवासी जनजाति, महिला र दलित आयोगमा हालसम्म पदाधिकारी नियुक्त गरिएको छैन । प्रत्येक आयोगमा अध्यक्षसहित पाँच जना हुने प्रावधान छ । प्रत्येक आयोगमा एक सहसचिव, दुई उपसचिव, दुई शाखा अधिकृतलगायत ३० कर्मचारीको दरबन्दी सिर्जना गरिएको छ ।"
मिडिया काउन्सिल विधेयक पेस हुँदै,"राष्ट्रिय सभामा कांग्रेसका मुख्य सचेतक सरिता प्रसाईंले सत्तारूढ दलका नेताहरू र मन्त्री स्वयंले गरेको प्रतिबद्धताप्रति विश्वास गरिएको बताइन् । सत्तापक्षका नेताहरूले महासंघलाई लिखित प्रतिबद्धता व्यक्त गर्नुभएको छ, छलफलमा सञ्चारमन्त्रीले उक्त प्रतिबद्धताअनुसार विधेयकमा गरिने संशोधनलाई आफूले स्विकार्ने बताउनुभएको छ, उनले भनिन्, त्यसलाई विश्वास गरेर जान खोजेका हौं । त्यसमा तलमाथि भयो भने प्रतिपक्षीले खेल्नुपर्ने भूमिका निर्वाह गर्न चुक्ने छैनौं ।"
६० करोडको खेल,सर्वोच्च अदालतको उक्त आदेश विधिशास्त्रीय अवधारणा र न्यायका मान्य सिद्धान्तविपरीत थियो । पाँच महिनाअघि प्रवेश परीक्षाबिना भर्ना हुन पाउँ भनी दर्ता गरिएको निवेदनमा अन्तरिम आदेश जारी गर्न अस्वीकार भएकामा उही व्यक्तिको अर्को निवेदनमा अन्तरिम आदेश जारी भएको थियो । त्यति बेला न्यायाधीशहरू केदारप्रसाद चालिसे र मनोजकुमार शर्माले अन्तरिम आदेश जारी गरेका थिए । विधिशास्त्रको आधारभूत मान्यताभित्र पर्ने प्राङन्यायको सिद्धान्तअनुसार एउटा विषयमा कुनै तहको अदालतले न्यायसम्पादन गरेपछि सोही विवाद त्यही रूपमा त्यही तहको अदालतमा फेरि सुनुवाइ हुन सक्दैन । यसपालि भने मेडिकल कलेजका सञ्चालकहरूले अवकाशको मुखमा रहेका उपकुलपति खनियाँको हातबाटै आफ्नो निवेदनलाई प्राज्ञिक परिषद्को एजेन्डा बनाई निर्णय गराउन सफल भएका हुन् ।
अब अर्को सिकार आरक्ष,"जाजरकोटको कुशे पाटनमा झारलको संख्या उल्लेख्य पाइएकाले सम्भाव्यता अध्ययनमा खटिएका विशेषज्ञहरूले कोटा निर्धारण गरी सिकार खुलाउन गाउँपालिकालाई सुझाव दिएका छन् । ढोरपाटनमा कोटा थोरै भएका कारण चाहेर पनि विदेशी आउन पाएका छैनन्, ठगुन्नाले भने, कुशे सिकार आरक्ष घोषणा गरिए थप सिकारी आकर्षित हुनेछन् । गाउँपालिकाले सिकार आरक्षका लागि कर्णाली प्रदेश हुँदै संघको वन तथा वातावरण मन्त्रालयको राष्ट्रिय निकुञ्ज तथा वन्यजन्तु संरक्षण विभागसमक्ष प्रस्ताव पेस गर्ने तयारी गरिरहेको छ । संघीय वनमन्त्री शक्तिबहादुर बस्नेत जाजरकोटकै भएकाले यो प्रस्ताव प्राथमिकतामा पर्नेमा गाउँपालिकाका अध्यक्ष हरिचन्द्र बस्नेत ढुक्क छन् । राष्ट्रिय निकुञ्ज तथा वन्यजन्तु संरक्षण ऐन २०२९ को दफा ३ मा सरकारले आवश्यक ठानेमा कुनै क्षेत्रलाई त्यसको चार किल्लासमेत खोलिएको सूचना नेपाल राजपत्रमा प्रकाशित गरी राष्ट्रिय निकुञ्ज, आरक्ष वा संरक्षण क्षेत्र घोषणा गर्न सक्ने व्यवस्था छ । त्यही प्रयोजनका लागि गाउँपालिकाले प्रदेश मन्त्रालयमार्फत प्रक्रिया अघि बढाउने तयारी गरिरहेको हो । त्यसरी घोषणा भएको सिकार आरक्षको व्यवस्थापन स्थानीय तहले समेत गर्न सक्ने व्यवस्था संविधानमा छ । संविधानको एकल अधिकारअन्तर्गत स्थानीय तहले पनि चिडियाखाना र वन्यजन्तु संरक्षणव्यवस्थापन गर्न सक्ने व्यवस्था गरेको छ ।"
लामिछानेका पक्षमा जनलहरको अर्थ,"लामिछानेको पक्षमा देखा परेको जनमतलाई लिएर सामाजिक सञ्जालमा फरकफरक अभिव्यक्ति सार्वजनिक भइरहेका छन् । एकथरीले यसलाई वर्तमानको असन्तुष्टि र विरोधका रूपमा अर्थ्याइरहेका छन् भने अर्कोथरीले लामिछानेले विधि र व्यवस्थाबाट सम्बोधन नभएका समस्यालाई टेलिभिजन कार्यक्रममार्फत सम्बोधन गर्ने शैलीको उपज ठानिरहेका छन् । सामाजिक सञ्जाल ट्वीटरमा कवि सीमा आभासले लेखेकी छन्, आफैंले भोट दिएर जिताएका नेतासँग आजित भएका जनता रविको टीभी कार्यक्रम जनतासँग सिधा कुराले कति धेरै आशावादी भएका रहेछन् । हाम्रो निराशाको हद कहाँसम्म पुगेको छ ? एउटा मामुली टीभी कार्यक्रम प्रस्तोतासँग जनताहरू न्याय, सुशासन र समृद्धिको आस राख्न बाध्य छन् । लोकतन्त्रको मृगतृष्णा ।"
सूचनाको हक विधेयक पारित,"विधेयकले राजनीतिक दललाई सार्वजनिक निकायको रूपमा नरहने व्यवस्था गरेकोप्रति सांसद्ले तीव्र असन्तुष्टि जनाएका थिए । विधेयकमा राजनीतिक दल र संगठनलाई सार्वजनिक निकायमा नराखिनु गम्भीर गल्ती भएको भन्दै सांसद गुरुङले हरेक दलले दिनुपर्ने सूचनाबाट वञ्चित हुनुपर्ने अवस्था आउने बताइन् । यसैबीच, बुधबार नै प्रदेशभित्रको राष्ट्रिय वनको संरक्षण र सुव्यवस्था गर्न बनेको विधेयक सर्वसम्मतले पारित भएको छ ।"
मुख्यमन्त्री स्वास्थ्य कार्यक्रम प्रदेशभर,कार्यक्रमअन्तर्गत गत आवमा सरकारले १० हजार व्यक्तिको स्वास्थ्य परीक्षण गर्ने लक्ष्य लिएको थियो । जसमध्ये ५ जिल्लाका अस्पतालबाट ७ हजार ४ सय ४८ जनाले सेवा लिएको थिए । सेवा लिनेमा २ हजार १ सय ३६ महिला र ५ हजार ३ सय १२ पुरुषले छन् । गत आवमा मुख्यमन्त्री जनता स्वास्थ्य परीक्षणका लागि ३ करोड २० लाख रकम विनियोजन गरिएको थियो । विनियोजित रकममध्ये २ करोड ५१ लाख मात्र खर्च भएको छ ।
फास्ट ट्र्याक ४ किमि छोट्टिने,"डीपीआरमा यात्रु अन्डरपास १२, गाडी अन्डरपास ५, यात्रु ओभरपास ४ र भेइकल ओभरपास ४ वटा छन् । खोकना, बुदुने र निजगढमा सडक शुल्क उठाइनेछ । तत्कालका लागि यी प्रस्ताव गरिएका हुन्, प्रवक्ता पाण्डेले भने, पछि बिस्तारै ईटिकेटिङ पद्धति लागू हुन्छ । त्यसैगरी निजगढ र काठमाडौंबाट गएका गाडीले रानीसेरा इलाकामा विश्राम गर्नेछन् । ८७ वटा पुल बन्ने छन् विशेष प्रकृतिका १६ र अन्य ७१ वटा । जम्मा पुलको लम्बाइ १०५९६ किमि रहनेछ । गत असोजमा सेनाले ६ महिनाभित्र डीपीआर तयार गर्न दक्षिण कोरियाको सुसुङ इन्जिनियरिङ कम्पनी लिमिटेडलाई जिम्मा दिएको थियो । कम्पनीले रेखांकन, सडकको ढाँचा, लागत अनुमान, वातावरणीय प्रभाव मूल्यांकनसमेतको विश्लेषणका आधारमा निर्माणसम्बन्धी सबै क्रियाकलाप समेटेर सेनालाई डीपीआर बुझाएको थियो । चैतको पहिलो साता सेनाले रक्षा मन्त्रालयमार्फत स्वीकृतिका लागि डीपीआर मन्त्रिपरिषद्मा पठाएको थियो ।"
संसदीय समितिले लियो मन्त्रालयबाट भत्ता,"यता, मन्त्रालयले भने आफ्नो वार्षिक कार्यक्रमअनुसार नै सांसदलाई अध्ययनका लागि पठाइएको जनाएको छ । वार्षिक कार्यक्रमअनुसार जेठ २४, २५ र २६ मा चितवन र सिन्धुलीको विभिन्न क्षेत्रमा समितिका सदस्य स्थलगत अध्ययनमा गएका मन्त्रालयले जनाएको छ । समितिले भने प्रक्रिया पुर्याएर खर्च जुटाउन ढिलो हुने र मन्त्रालयमा सोही शीर्षकमा बजेट भएकाले मिलाइएको समितिका सभापति घनश्याम दाहालले जानकारी दिए ।"
लगानीमैत्री ऐन चाहियो ः नेसनल प्याब्सन,"काठमाडौं (कास) राष्ट्रिय निजी तथा आवासीय विद्यालय अर्गनाइजेसन नेपाल (एनप्याब्सन) शिक्षा क्षेत्रमा निजी लगानीमैत्री ऐन बन्नुपर्ने माग गरेको छ । सरकारले संघीय, प्रादेशिक र स्थानीय ऐन तथा कानुन बनाउँदा शिक्षा क्षेत्रमा निजी लगानीकर्ताहरूले गरेको लगानीमैत्री ऐन तथा कानुन निर्माण गर्न जोडदार माग गर्दछ, नेसनल प्याब्सनको काठमाडौंमा सम्पन्न राष्ट्रिय प्रतिनिधि परिषद्ले घोषणापत्र जारी गर्दै भनेको छ । कम्पनीमा सञ्चालित विद्यालयलाई समय निर्धारण गरी गुठीमा रूपान्तरण गर्ने सिद्धान्त प्राकृतिक न्याय र विश्वव्यापी प्रचलनविरुद्ध भएकाले कम्पनीमा सञ्चालित विद्यालय निर्बाध सञ्चालन गर्न दिने र अझ बढी सामाजिक उत्तरदायी बनाउँदै लैजान माग गर्दछ । नेसनल प्याब्सनका अध्यक्ष ऋतुराज सापकोटा र महासचिव सुवास न्यौपानेको संयुक्त हस्ताक्षर रहेको घोषणापत्रमा छ ।"
साकोसद्वारा रक्तदान,काठमाडौं (कास) ओम बचत तथा ऋण सहकारी संस्था (साकोस) ले राजधानीको चाबहिलस्थित हस्पिटल मार्गमा रक्तदान कार्यक्रम आयोजना गरेको छ । बचत तथा ऋण सहकारी संघ (कास्कुन) र ब्लड डोर्नस एसोसिएसन नेपाल (ब्लोडान) को संयोजनमा गरिएको रक्तदानमा २५ जनाको सहभागिता थियो ।
पञ्चदानको रौनक,धेरै ठाउँमा त हराई नै सकेको छ । बही भनेको विहारबाट सम्बन्धनपाएको संस्था हो । काठमाडौंमा १८ विहार छन् । अनगिन्ती बही छन् ।
५ दीपंकर बुद्ध नगर परिक्रमा,"पञ्जराँ पर्वमा पाँच दीपंकर बुद्धलाई जमिनमा उत्पादन भएको काँचो खाद्यवस्तु धान, मकै, गहुँ, भटमास, ढिके नुन, सुन, कपडा, सुपारी, पैसा आदि गच्छे अनुसार दान गर्ने परम्परा छ । पञ्जराँ मूल कारण पं को अर्थ पृथ्वी र ज को अर्थ उत्पन्न भएको भन्ने हो । यस दिनमा पृथ्वीबाट उब्जेको अन्न र फलफूल गरी पाँच प्रकारका वस्तु दान गर्ने प्रचलन रहेको स्थानीयबासिन्दा बताउँछन् । पूजामा धुप, दीप, गन्ध, र रस, भोजन सामग्रीमा धान, चामल, गहुँ, क्वाँटी, केराउ, मास, पिँडालुलगायत सियो जस्ता बस्तुको दान गर्ने परम्परा रहेको वज्राचार्य बताउँछन् । बौद्ध धर्मावलम्बी दीपंकर बुद्धलाई पञ्चदान गरिसकेपछि साना बालबालिका र वृद्धवृद्धाले पञ्चदान भिक्षा ग्रहण गर्ने चलन छ । परम्परागत गुंला धां ः बाजा, दाफा भजन, सृङ्गभेरी बाजा बजाएर नगर परिक्रमा गर्ने बौद्ध विद्वान् पुष्परत्न शाक्यले बताए । बौद्ध धर्मावलम्बीले यस दिनमा भिक्षा ग्रहण गर्नाले धन वृद्धि हुनुका साथै बुद्धत्व प्राप्त हुने उनी बताउँछन् । भाद्र कृष्ण त्रयोदशीका दिन पञ्जराँ पर्व काठमाडौं, साँखु, भक्तपुर, मध्यपुर थिमि, बनेपा, पनौतीलगायत स्थानमा मनाइन्छ । पाटनमा भने पञ्जराँ पर्व प्रत्येक वर्ष श्रावण शुक्ल अष्टमीका दिन मनाइने बौद्वविद्वान् शाक्यले बताए ।"
करार कर्मचारीको भरमा अस्पताल,"बिरामीको उपचारलाई मध्यनजर गर्दै अस्पतालले विकास समितिमार्फत प्रसूति र फिजिसियन मेडिकल अफिसर राखेर सेवा दिइरहेको जनाएको छ । उपचारका लागि आएको बिरामीलाई त्यत्तिकै पठाउनु त भएन, मेडिकल सुपरिटेन्डेन डासुवालले भने, निम्न आयस्रोत भएका बिरामीको मुख्य गन्तव्य भक्तपुर अस्पताल हो । भक्तपुर अस्पतालबाट हाडजोर्नी, भिडियो एक्सरे, बालरोग, प्रसूति, प्याथोलोजिस्ट, नाककानघाँटी रोग, एनेस्थेसिया, छाला रोग, सर्जनलगायत चिकित्सक केही प्रदेश र धेरैजसो स्थानीय तहमा समायोजन भएर गएपछि बिरामीको उपचारमा समस्या खेप्नुपरेको छ । छात्रवृत्ति र करारका चिकित्सकबाट सर्जन र फिजिसियनको सेवा दिइरहेको अस्पतालले जनाएको छ ।"
निजामतीमा ट्रेड युनियन,"त्यसैले प्रथमतः, सकेसम्म सरकारी कर्मचारीमा कुनै पनि ट्रेड युनियन रहन दिनु हुँदैन । दोस्रो, यस्तो व्यवस्था गर्न नसके पनि कम्तीमा आधिकारिक ट्रेड युनियनभन्दा बाहेकका संगठनहरूलाई खारेज गरेर अस्तित्वमै रहन दिनु हुँदैन । तेस्रो, आधिकारिक युनियनमा पनि राजपत्रअनंकित कर्मचारीहरू मात्र रहने व्यवस्था मिलाउनुपर्छ । अधिकृत स्तरका कर्मचारी युनियनमा बस्न कुनै हिसाबले सुहाउँदैन । भोलिका दिनमा प्रशासनको महत्त्वपूर्ण र नीति मस्यौदा गर्ने पदमा पुग्ने उनीहरूको करियर मा युनियन जोडिनु हुँदैन । सरकार र राजनीतिक दलहरूसित इच्छाशक्ति भए यति गर्न गाह्रो छैन । अहिले कानुन निर्माण गर्दा यसतर्फ समयमै विचार पुर्याउनुपर्छ ।"
सिंगापुरबाट बैठक बेकार,"प्रमुख प्रतिपक्षी दल कांग्रेस र नेकपाकै नेताले समेत प्रधानमन्त्री केपी शर्मा ओलीले सिंगापुरबाट टेलिप्रिजेन्स मार्फत मन्त्रिपरिषद बैठक सञ्चालन गरेको विषयमा प्रश्न उठाउनु स्वाभाविक छ । यसमा डाटा सेक्युरिटी र सार्वभौमसत्ताको प्रश्न नआउने भन्ने छैन । उपचारका लागि विदेश गएको मानिसलाई शारीरिक होस् या मानसिक, आरामको जरुरत पर्ने कुरा सबैले बुझ्छन् । मुलुकको कार्यकारी प्रमुख विदेशिँदा उनले गर्ने कामको लागि कार्यवाहकको व्यवस्था संसारको जहाँ पनि हुने गरेकै विषय हो । यहाँ पनि त्यो भएकै हो । अति गम्भीर विषयमा तत्काल निर्णय लिई हाल्नुपर्ने मुलुकको अवस्था पनि होइन । यस्तो परिस्थितिमा मन्त्रिपरिषदबाट कार्यविधि संशोधन गरी प्रविधिको प्रयोगबाट मन्त्रिपरिषद बैठक सञ्चालन गरेको दखाउनु मुलुकका लागि खटेर काम गरेको रहेछ भनेर देखाउन खोज्नु सिवाय अरु केही होइन । महेशप्रसाद ढुंगाना, नयाँवानेश्वर, काठमाडौं"
हामी कता जाँदै,"विद्युतीय सवारी साधनले आम मानिससँगै हाम्रो सरकारलाई पनि आकर्षित गरेको छ । आज विश्वभरि नै पेट्रोल, डिजेलको प्रयोगले सिर्जित प्रदूषणले आक्रान्त बनेको छ । पेट्रोल, डिजेलको प्रयोगलाई कसरी कम गर्ने भनेर त्यसको थोरै प्रभाव हामीमा पनि देखापरेको छ । कहिले सम्मलाई हो, थाहा छैन । इतिहासतिर फर्केर यदि हेर्ने हो भने हामीले कहिल्यै कुनै पनि योजनाप्रति लगनशील भएर काम नै गरेनौं । अहिले बहसमा रहेको विद्युतीय सवारी साधन पनि पक्कै राम्रा छन् । तर यसको दिगो प्रयोगमा हाम्रो राज्य कति संवेदनशील छ त ? के साझा यातायातलाई ३ करोड दिँदैमा उपत्यकाबाट इन्धनका सवारी साधन विस्थापित हुन्छन् ? भोलिका दिनमा राज्यलाई प्रदूषित हुनबाट जोगाउने हो भने सडकको मर्मतसम्भार हुनुपर्छ । दोस्रो, पर्याप्त चार्जिङ स्टेसन हुनु जरुरी छ । तेस्रो, विद्युतीय सवारी साधनमा केही समयका लागि सबै प्रकारका करमुक्त व्यवस्था आवश्यक हुन्छ । अन्यथा हाम्रो अवस्था जहाँको तहीं रहने निश्चित छ । रामकृष्ण बराल, जोरपाटी२, काठमाडौं"
सिक्किम बनाउने कुरा,"नेपाली कांग्रेसका सांसद प्रदिप गिरीले केही दिनअघि गरिमामय व्यवस्थापिकाको अन्तर्राष्ट्रिय सम्बन्ध समितिमा बोलेका वाक्य हुन्, भारतले सकेको दिन नेपाललाई सिक्किम बनाउँछ । यस भनाइको मतलब के हो ? गिरीले नेपाललाई भन्दा छिमेकी देशलाई काखी च्यापेको कुरा २०४६ साल, १२ बुँदे लगायतमा गरेका कारबाही र उनले बोकेर नेपाल ल्याएका छिमेकी नेताहरूबाटै प्रस्ट भइसकेको छ । संसद भवनभित्र सांसदहरूका अगाडि र आम नेपालीले देख्ने, सुन्नेगरी बोलेका माथिका शब्दहरूलाई सिधा भाषामा अर्थ लगाउँदा त्यो राष्ट्रघात नै हो । त्यस्ता शब्दहरू कुनै भारतीय, अमेरिकी, बेलायती, चिनियाँ सांसदले तिनका मुलुकमा बोलेका भए जेल हाल्दैन थिए ? अनि नेपालका सुरक्षा अङ्गहरू के हेर्छन् ? यो राष्ट्रिय सुरक्षामा चुनौती हो कि होइन ? जनताले मत दिएका र तिनकै करबाट पालिएका यस्ता सांसदले फिफ्थ कलमनिस्टको काम गर्छन् भने यो देशले गिरीमाथि राष्ट्र विप्लवको मुद्दा लगाउनु नपर्ने कारण के छ ? यिनले नेपाली राष्ट्रियतामाथि प्रहार गरेका छन् । यो क्षम्य हुन सक्दैन । प्रेमसिंह बस्न्यात, बाँसबारी, काठमाडौं"
भद्रगोल शिक्षा नीति,"संविधानको भाग ४ राज्यका निर्देशक सिद्धान्त, नीति तथा दायित्व सम्बन्धी धारा ५१ (ज) मा नागरिकका आधारभूत आवश्यकता सम्बन्धी नीतिहरूमा शिक्षा सम्बन्धी ४ वटा प्रमुख नीतिलाई प्राथमिकतामा उल्लेख गरिएको छ । तीमध्ये बुँदा२ मा रहेको शिक्षा क्षेत्रमा राज्यको लगानी अभिवृदि गर्दै शिक्षामा भएको निजी क्षेत्रको लगानीलाई नियमन र व्यवस्थापन गरी सेवामूलक बनाउने भन्ने वाक्यांशलाई कि त संविधान संशोधन गरी हटाऊ कि उच्चस्तरीय शिक्षा आयोगको प्रतिवेदनले सुझाएका प्रावधानहरूलाई अक्षरशः पालन गरौँ । यसो नगरे शिक्षामा देखिएका अहिलेका बग्रेल्ती समस्याकै कारण सुखी नेपाली, समृद नेपालको नारा दिवास्वप्नमै सिमित हुने फक्का छ । देव चौधरी,"
तलबमान असमान,"सुरक्षा निकाय मात्र किन ? निजामती सेवा भित्रै पनि असमानता छ । राजपत्राङ्कित तृतीय श्रेणी (शाखा अधिकृत) भनेको सातौँ र आठौँ तह हो । द्वितीय श्रेणी (उपसचिव) भनेको नवौँ र दसौँ तह हो । जबकि तृतीय श्रेणीको छेटौँ तह र द्वितीय श्रेणीको आठौँ तह (शाखा अधिकृत) बराबर तलब कायम गरिएको छ । यो कसरी न्यायोचित हो ? जयकुमार कटुवाल,"
जनताको नजरमा सरकार,"राजधानीबासीलाई धुलो, धुवाँबाट १ वर्षभित्र मुक्त गर्छु भन्ने ओली महावाणी पनि कागजमै सीमित भएको छ । न कलंकीनागढुंगा सडक पूरा हुनसक्यो, नत चावहिलजोरपाटीसाँखु सडकनै पिच भयो । बरु उल्टै ठेकेदारहरूलाई फाइदा हुनेगरी विधेयक संशोधन गरियो । डेढ वर्षमै जनता सरकारको कार्यबाट निराश भएका छन् । निर्मला पन्त काण्ड, रवि लामिछाने काण्ड, गुठी विधेयक संशोधन, मिडिया विधेयकमा कडीकडाउ जस्ता काण्डैकाण्डले गर्दा सरकारप्रति जनता गुमेको छ । गोपाल देवकोटा, जोरपाटी, काठमाडौं"
सीमाञ्चल सम्बन्ध सुधार्ने समय,"त्यसैले सीमाञ्चल क्षेत्रमा नागरिक तहबाट फराकिलो र गहिरो संवाद प्रारम्भ गरिनुपर्छ । पटना र लखनउको आआफ्नै प्राथमिकता छन् । स्थानीय तहका सरकारहरू, उद्योग वाणिज्य सङ्घ, निर्वाचित जनप्रतिनिधि र पत्रकारहरूले आआफ्ना संगठनमार्फत संवाद बढाउँदै मित्रता मजबुत पार्नुपर्छ । यसो गरिएन भने दुवैतर्पको एउटा तप्काले शिर उठाउन पाउँछ, जसले खुला सीमालाई अवसर र आत्मीयताभन्दा पनि संकटका रूपमा हेर्ने गर्छ । स्वयं सीमाञ्चलबासीले पनि प्रस्ट हुनुपर्ने के हो भने, अहिलेकै जस्तो अलमल, आशंका र अनुमानको भरमा खुला सीमालाई इतिहासको वरदानका रूपमा प्रयोग गर्न सकिँदैन । स्वयं यस क्षेत्रमा पनि अन्तर्राष्ट्रिय सीमाप्रतिको जेन्युइन सरोकारप्रति संवेदनशीलता अपनाउन व्यापक जागरुकताको खाँचो छ ।"
तीजको दर किन करकर ?,"प्रशासनमा बस्नेहरूलाई, एक्काइसौं शताब्दीको विद्युतीय सञ्चारको युगमा प्रचलित मानव अधिकारलाई नै चुनौती दिने हाम्रा अनेक चालचलनको विरोध गरेर सत्तासीन एवं शक्तिवालालाई चिढाउनुभन्दा दिदीबहिनीले पालैपालो मिलेर वर्षमा एकपटक गर्ने भेटघाटकै विरोध गर्न सजिलो लागेको त होइन ?"
बहसमा प्रदेश नाम,"शैलेन्द्रप्रसाद साहलेखक प्रदेश २ सरकारका भूमि व्यवस्था, कृषि तथा सहकारी मन्त्री हुन् । यो उनको निजी विचार हो ।"
दलित नछुने मानव अधिकार,"यसका लागि प्रथमतः राज्यले कत्ति पनि लाजघिन नमानी दलित समस्या हाम्रो देशको विकराल समस्या हो भन्ने बोध गरी राष्ट्रसंघमा पहल गर्नुपर्छ । दोस्रो, राष्ट्रिय मानव अधिकार आयोगले औपचारिक रूपमै छलफल, बहस र निष्कर्षमा पुगेर राष्ट्रसंघमा जोडदार माग गर्नुपर्छ । तेस्रो, मानव अधिकारवादी संस्था र आन्दोलनले पनि राज्य र सरकारलाई दबाब दिन संस्थागत पहल गर्नुपर्छ । चौथो, दलित आन्दोलनले दक्षिण एसिया स्तरमा साझा र सशक्त मोर्चा बनाई लबिइङ गर्नुपर्छ । यसर्थ, दक्षिण एसियाबाट फैलिएको दलित समस्याको समाधान गर्ने प्रयासलाई अन्तर्राष्ट्रियकरण गर्न नेपालका मानव अधिकारवादीले आफ्नो भूमिकाबारे प्रश्न गर्नु र नयाँ ढंगले प्रयास गर्नु जरुरी छ । लेखक पूर्वसभासद तथा दलित मुक्ति संगठनका नेता हुन् ।"
राष्ट्रसंघीय महासभामा प्रधानमन्त्री नजाने,"महासभा बैठकका क्रममा असोज ९ मा सार्क विदेशमन्त्रीस्तरीय साइडलाइन मिटिङ हुने भएको छ । गत साउन २० मा भारत सरकारले जम्मुकश्मीरका लागि संविधानमा गरिएको धारा ३७० को विशेष दर्जा खारेज गरेपछि उत्पन्न भारतपाकिस्तान विवादबीच साइडलाइन मिटिङमा हुन लागेको हो । सार्क अध्यक्ष राष्ट्रका हैसियतमा नेपालले गरेको प्रस्तावमा भारत, पाकिस्तानसहितका दक्षिण एसियाली सार्क राष्ट्रहरूले बैठकमा सहभागिताका लागि सहमति दिएका हुन् । परराष्ट्रमन्त्री प्रदीप ज्ञवालीले महासभा साइडलाइनमा सार्क विदेशमन्त्रीस्तरीय बैठक बस्ने भनेर सार्वजनिक अभिव्यक्ति दिएका थिए । यो विवादास्पद मामिलामा नेपालले नजिकबाट नियालिरहेको भन्दै द्वैअर्थी धारणा मात्रै राखेको छ । महासभाको साधारण समितिमा रहने २१ सदस्यमध्ये बहुमतले प्रस्ताव पारित गरेको खण्डमा मात्रै कश्मीर मुद्दाले महासभा बैठकमा औपचारिक रूपमा प्रवेश पाउने हो, सचिव बैरागीले भने, अन्यथा यो मुद्दा सम्बद्ध मुलुकहरूको आआफ्नो सरोकारको विषय मात्रै हो, साझा मुद्दा होइन ।"
आन्तरिक किचलोले ढिलाइ,"राजपाले पार्टीको नाम राष्ट्रिय समाजवादी जनता पार्टी या समाजवादी जनता पार्टी नेपाल राख्नुपर्ने प्रस्ताव गरेको थियो । समाजवादीले समाजवादी पार्टी मै सहमति खोज्ने नभए राष्ट्रिय समाजवादी पार्टी मा लचिलो बन्ने संकेत दिएको छ । राजपाको चुनाव चिह्न र समाजवादीको झन्डामा सहमतिजस्तै छ । सरकारबाट बाहिरिने या नबाहिरिने भन्ने विषयमा पेचिलो छ । राजपाले एकीकरणअघि समाजवादीले सरकार छाड्नुपर्ने सर्त राखेको छ । सरकारको विषयमा समाजवादीभित्रै पनि दुई धार छन् । संघीय परिषद् अध्यक्ष बाबुराम भट्टराईले सरकारबाट बाहिरिन जोड दिँदै आएका छन्, अध्यक्ष यादव तत्काल बाहिरिने पक्षमा छैनन् । समाजवादी सरकारमा रहँदा दुई तिहाइ पुग्ने र संविधान संशोधनमा सहज हुने बुझाइ उनको छ । राजपा अध्यक्षमण्डलका सदस्य शरदसिंह भण्डारीले महाधिवेशनअघि एकीकरण गर्नुपर्छ भन्नेमा दुवै पक्ष तयार भए पनि राजनीतिक र सांगठनिक विषय टुंगो नलागेको बताए । अहिले कुनै पनि डकुमेन्ट आदानप्रदान र मुद्दाहरूमा औपचारिक छलफल भएको छैन, उनले भने, एकता गर्नुपर्छ र वैकल्पिक शक्ति बनाउनुपर्छ भन्नेमा दुवै पक्ष सहमत छौं ।"
राजपामा विवाद चर्कियो,"उक्त बैठकको आवश्यकता र औचित्य नरहने उनले दाबी गरे । यो केटाकेटी काम भयो, उनले भने । संयोजक यादवले भने बैठक बोलाउने अधिकार आफूलाई भएको बताए । अध्यक्षमण्डलसँग सल्लाह नगरी बैठक बोलाउनुभएको हो भन्ने प्रश्नमा यादवले भने, छलफल बैठकमा हुने हो । पहिल्यै किन छलफल गर्नु ? जे छलफल गर्नु छ, बैठकमै हुन्छ । उनले समसामयिक राजनीतिक, पार्टीको महाधिवेशन, एकता प्रक्रियालगायत विषयमा छलफल गर्न बैठक डाकेको बताए ।"
दाहालद्वारा विधेयकबारे परामर्श,"अध्यक्ष दाहालले बुधबार संसदीय दलका उपनेता सुवास नेम्बाङ, नेताहरू वामदेव गौतम, नारायणकाजी श्रेष्ठ, प्रमुख सचेतक देव गुरुङसंँग खुमलटारमा भेटेका थिए । विधेयकको औपचारिक छलफल संसद्भित्रै हुन्छ, पार्टीभित्र साइड बाई साइड छलफल पनि हुन्छ, त्यस्तै कुराकानी भएको हो, गुरुङले भने । अहिले संसद्मा आएको भूमिसम्बन्धी विधेयकबारे सांसदले आआफ्नै तरिकाले बोलेका छन् । यसअघि गुठी विधेयकमा पनि मत बाझिएको थियो ।"
नास्टले ल्यायो ब्रेन पुलिङ,ब्रेन पुलिङअन्तर्गत नास्टले नास्ट इमिनेन्ट फेलो को अवधारणा पनि ल्याएको छ । यसअन्तर्गत नास्टसँगको सहकार्यमा विज्ञान तथा प्रविधिका क्षेत्रमा योगदान पुर्याउने तथा प्रविधि हस्तान्तरणका विषय समावेश छन् । विश्वको कुनै पनि विश्वविद्यालय वा संस्थामा काम गरिरहेका वैज्ञानिकहरूले नास्टको इमिनेन्ट फेलो भएर काम गर्न सक्ने उपकुलपति श्रेष्ठले बताए । यसका लागि उनीहरूले आशयपत्र पेस गर्नुपर्नेछ ।
कजरी तीज,"फेरिँदै शैलीनेपालगन्ज उद्योग वाणिज्य संघकी सदस्य रमा रानी वैश्यले मधेसी समुदायमा तीजको अर्थ कम खर्चमा बढी आध्यात्मिक बन्ने रहेको बताइन् । पछिल्लो समय टिकट काटेर तीज मनाउने प्रवृत्तिप्रति उनी खिन्न छन् । कतिपय तीजे कार्यक्रममा जाँदै जान्नँ, उनले भनिन्, भडकलो र खर्चिलो पर्व दीर्घायु हुँदैन । गरहगना र शृंगारका सामानमा मात्रै लगानी गर्ने सोचले महिलाको आर्थिक उन्नति नहुने उनले बताइन् । मेरी आमाले तीज भनेर कहिल्यै साडी किन्नुभएन, न त गहना, उनले भनिन्, त्यो संस्कारबाट आएकी मलाई अहिले नयाँ लुगाबिना तीज मनाउन लाज लाग्ने भइसक्यो । त्यस्तै, उद्यमी सरिता गुप्ता पहाडिया मूलकी हुन् । उनले मधेसी समुदायमा बिहे गरेर आएपछि कजरी तीजको अर्थ र मर्म बुझेको बताइन् । मधेसका महिला व्रतमा एकचित्त भएर लाग्छन्, उनले भनिन्, महिनौं तीज मनाउने विकृतिबाट उनीहरू टाढै छन् ।"
पानी रंगमा चार देश,"कलाकारबीच कलाको शैली, स्तर, माध्यमको तुलना गर्ने अवसर प्रदर्शनीले जुराइदिएको अर्का चित्रकार डीबी राईले बताए । दीपेन्द्रमान बनेपालीले यस प्रकारको प्रदर्शनीले कुन देशको कलाको स्थान कहाँ छ भन्ने कुरा प्रस्ट हुने बताए । प्रदर्शनी यही भदौ १७ गतेसम्म जारी रहने छ ।"
"सेलो, धिँमे र हाकुपटासी","क्यानडास्थित हृयोल्मो समाज, नेवाः गुठी, मगर संघ, शेर्पा किदुग, तामाङ सोसाइटी, तमु धिँ र किरात कम्युनिटी लगायतका संस्थाहरूले सहकार्य रहेको कार्यक्रमको विभिन्न सेसन गोबा राई, गिरी बुढाथोकी र ऐश्वर्य राईले सञ्चालन गरेको रामकाजी मोक्तानले बताए ।"
दिल्लीमा रोजगारीसँगै असुरक्षा बढ्दो,"त्यसो त बालिका, किशोरी तथा महिलाका लागि भारतका अन्य सहरको तुलनामा दिल्ली बढी नै असुरक्षित मानिन्छ । केही महिनाअघि मात्र दिल्लीमा दैनिक औसतमा पाँच जना महिला बलात्कारको सिकार हुने गरेको तथ्यांक सार्वजनिक भएको थियो । दिल्लीमा रोजगारीका लागि मात्र होइन, घुम्न आएका नेपाली युवतीसमेत यौनजन्य हिंसाको सिकार भएको पाइन्छ । गत १२ मेमा भारतको राजधानी नयाँदिल्लीबाट मुम्बईका लागि हिँडेकी २२ वर्षीया नेपाली महिलामाथि सामूहिक बलात्कार भएको थियो । ती महिला मुम्बईमा रहेका आफ्ना दाजुलाई भेटन भन्दै ९ मेमा चितवनबाट नयाँदिल्ली आइपुगेकी थिइन् । दिल्ली पुगेपछि उनले मुम्बई जाने बस सोधपुछ गर्न थालिन् । त्यही क्रममा एक जनाले दिल्लीको द्वारकाबाट जान्छ भनेर उनलाई त्यहाा पुर्याएका थिए । त्यसपछि नजिकैको कोठामा लगेर उनीमाथि सामूहिक बलात्कार गरिएको थियो । त्यसको दुई दिनपछि मुम्बई पुगेकी ती महिलाले आफ्ना दाजुसँग सबै कुरा बताएपछि सामूहिक बलात्कारको घटना बाहिर आएको हो । यसअघि सन् २०१३ मा पनि दिल्लीमै अर्की एक नेपाली महिलाको सामूहिक बलात्कार भएको थियो । दिल्लीको साउथ एक्सटेन्सन नजिकबाट अपहरित ती महिलालाई तीन जना व्यक्तिले सामूहिक बलात्कारपछि नजिकैको फ्लाइओभरमा छाडेका थिए ।"
मौलिक हक कार्यान्वयन फितलो,"ॅताकेता गरिरहेका छौंकानुन, न्याय तथा संसदीय मामिला मन्त्रालयले मौलिक हकसम्बन्धी ऐन बनेदेखि नै सम्बन्धित मन्त्रालयहरूलाई छिटो नियमावली बनाउन ताकेता गर्दै आएको दाबी गरेको छ । नियमावलीको मस्यौदा तयार गरी कानुन मन्त्रालयमा सहमतिका लागि पठाउन पटकपटक भनिरहेका छौं, मन्त्रालयका निमित्त सचिव धनराज ज्ञवालीले भने, केहीले पठाएका छन् । धेरै मन्त्रालयबाट आएको छैन । मन्त्रालयले ०७५ असोज २५ र माघ २९ गते सबै मन्त्रालयलाई आफ्नो जिम्मामा परेको मौलिक हकअन्तर्गतका नियमावली बनाउन पत्राचार गरेको थियो । कानुन मन्त्रालयले भूमिसम्बन्धी नियमावली, अपांगता भएका व्यक्तिको अधिकारसम्बन्धी नियमावली र उपभोक्ता संरक्षण नियमावलीलाई हालै सहमति दिएको जनाएको छ । कानुन मन्त्रालयले तर्जुमा गर्नुपर्ने मौलिक हकअन्तर्गतको अपराध पीडित संरक्षणसम्बन्धी नियमावली पनि बन्न सकेको छैन । सचिव ज्ञवालीले नियमावलीको मस्यौदा तयार गरी सर्वोच्च अदालत र महान्यायाधिवक्ताको कार्यालयमा राय, प्रतिक्रियाका लागि पठाएको बताए । दुवैबाट राय, प्रतिक्रिया आएको छैन, उनले भने ।"
एकीकृत सेवा प्रवाहमा केन्द्रित गरिने,चालू आवमा १५ जिल्लामा लागू गर्ने तयारी छ । गैरआवासीय वा तोकिएको समयभन्दा बढी नेपालमा बस्नेलाई फरक ढाँचाको परिचयपत्र बनाएर प्रदान गरिनेछ । सबै जिल्लामा परिचयपत्र वितरण गर्न करिब ७ अर्ब ५० करोड खर्च हुने अनुमान छ । शिशु मृत्युको जानकारी दिनुपर्ने मरेको शिशु जन्मिए वा जन्मेपछि मृत्यु भएमा स्थानीय पञ्जिकाधिकारीलाई जानकारी दिनुपर्ने नयाँ व्यवस्था विधेयकमा गरिएको छ । यो व्यवस्था यसअघि थिएन । राज्य व्यवस्थामा सांसदहरूले शिशु मृत्युदर थाहा पाउन यस्तो व्यवस्था गर्नुपर्ने तर्क गरेका थिए । यसैगरी धर्मपुत्र वा धर्मपुत्री राखेमा उक्त सूचना पनि स्थानीय पञ्जिकाधिकारीसँग दर्ता गराउनुपर्नेछ ।
डेंगु र स्क्रब टाइफसले ३ को मृत्यु,पोखराका ३३ मध्ये २६ वटा वडामा बुधबारसम्म ३ सय ७३ जनामा डेंगुको संक्रमण पाइएको प्रदेश स्वास्थ्य निर्देशनालयका जनस्वास्थ्य अधिकृत बाबुराम आचार्यले बताए । ३३ जना बिरामी बुधबार थपिएका हुन् । बिरामी हुनेमा वडा ९ मा सर्वाधिक १ सय ९ र वडा ८ मा १ सय २ जना भेटिएका छन् ।
राजधानीमा पनि व्यापक,ललितपुरमा नियन्त्रण अभियान देशभर डेंगुका बिरामी बढेसँगै ललितपुर महानगरपालिकाले नियन्त्रणका लागि कार्यक्रम सञ्चालन गर्ने जनाएको छ । संक्रमणको बढदो दरले जनस्वास्थ्य संवेदनशीलतालाई ध्यानमा राख्दै कार्यक्रम सञ्चालन गर्ने निर्णय महानगरको कार्यपालिका बैठकले गरेको हो ।
प्रधानमन्त्रीको उपचार थप एक साता,प्रधानमन्त्री भदौ ५ गते प्लाज्माफेरेसिस गराउन सिंगापुर गएका थिए । यसअघि साउन १८ देखि साउन २७ सम्म नेसनल युनिभर्सिटी अस्पतालमै उनको विभिन्न परीक्षणसँगै औषधिसमेत चलाइएको थियो ।
दुर्घटनामा ३ को मृत्यु,घाइतेको भेरीगंगा नगरपालिकास्थित मेडिकल र कोहलपुर मेडिकल कलेजमा उपचार भइरहेको छ । तीव्र गतिका कारण दुर्घटना भएको हुन सक्ने प्रहरीको अनुमान छ ।
नेपालभारत सीमा कार्यदल बैठक सुरु,गत वर्ष काठमाडौंमा बसेको सीमा कार्यदलको पाँचौं बैठकले सीमास्तम्भमा जीपीएस संयन्त्र जडान गरी स्याटलाइटमार्फत निरीक्षण गर्न मिल्ने प्रविधिका बारेमा अनुसन्धान गर्ने सहमति गरेको थियो । संसदको अन्तर्राष्ट्रिय सम्बन्ध समितिले गत साता सरकारलाई सीमा सुरक्षा गर्न दिएको निर्देशनमा पनि स्याटलाइटमार्फत सीमा निरीक्षण गर्ने प्रबन्ध मिलाउन भनिएको थियो । सीमा कार्यदलको बैठक बस्नुअघि संसदीय समितिबाट पाएको निर्देशनलाई नेपाली पक्षले छलफलको एजेन्डामा समावेश गरेको परराष्ट्र स्रोतले बतायो । नदी सिमाना भएका ठाउँमा यसअघिका सहमतिअनुसार सीमा स्तम्भ कायम गर्नेबारे छैटौं बैठकले निर्णय लिनेछ ।
दशगजामै घरपसल,"दशगजामा बस्दै आएका बन्जाराहाका जाकिर आलमले दशगजा उपभोग गर्न नपाइने प्रावधानबारे थाहा नभएको बताए । मैले घर बनाएको ५ वर्ष भइसक्यो, दशगजामा घर बनाउनु हुँदैन भन्ने थाहा थिएन, उनले भने, आफ्नो जग्गा छैन । दशगजाबाट हट्नुपरे हटौंला । रौतहट जिल्लाअन्तर्गत ३२ किमि खुला सीमामा मुख्य १५, सहायक २९ र साना ११५ गरी १६२ पिलर छन् । सानो र मुख्य गरी १७ वटा पिलर हराइसकेको प्रशासन कार्यालयले जनायो ।"
चीनसँग निष्कर्षविहीन,"भेटिएन स्तम्भविगतका सीमा बैठकमा नेपाली पक्षले लिमी क्षेत्रमा हराएको ११ नम्बर स्तम्भलाई खोजी गरिनुपर्ने माग गर्दै आएको थियो । हुम्लाको सीमारेखामा मात्र १२ वटा स्तम्भ छन् । तीमध्ये नाम्खा गाउँपालिका वडा नं ६ लिमिस्थित ११ नम्बर स्तम्भ हराएको वा भत्केको नेपालको भनाइ छ ।२०७२ सालमा हुम्लाका तत्कालीन प्रमुख जिल्ला अधिकारी कृष्णबहादुर कटुवालले सीमा बैठकमा उक्त स्तम्भको विषय उठाएका थिए । बैठकमा दुवै पक्ष मिलेर स्तम्भ खोजी गर्ने निर्णय भएको थियो । नाम्खा गाउँपालिका(६ का वडाध्यक्ष पाल्जोर तामाङले बैठकमा निर्णय भए पनि कुनै पहल नभएको बताए । बैठकमा कुरा उठ्छ, खोजी गर्ने सहमति पनि हुन्छ, उनले भने, बैठक सकिएपछि भने दुवै पक्षले बिर्सिन्छन् ।"
मुआब्जा मुद्दा अझै थाती,पर्यटनमन्त्री भट्टराईले जनताको उठिबास हुने गरी विमानस्थल नबन्ने बताए । तत्कालीन हिसाबले स्थानीय समुदायलाई केही मर्का परेको जस्तो देखिए पनि दीर्घकालमा त्यो सुखमा परिणत हुने उनले जनाए । उनले भने थप्दै जाँदा स्थानीय समुदायलाई अधिग्रहण गर्नुपर्यो भने यहाँभन्दा सुन्दर ठाउँमा लगेर राख्छौं । यो निरन्तरको प्रक्रिया हो । अन्तर्राष्ट्रिय उडान गर्न गौतम बुद्ध र पोखरालाई ध्यान दिँदै एक समिति बनाउने तयारी मन्त्रालयले गरेको उनले बताए ।
सभापतिका ११ गाडीको छानबिन हुँदै,"संसदका १६ वटा समितिमध्ये सचिवालयले पछिल्लो लटमा ११ सभापतिलाई गाडी किनेको हो । ती गाडी महिन्द्राको नेपालस्थित अधिकृत बिक्रेता अग्नि इन्कर्पोरेट प्रालिसँग खरिद गरिएको हो । कुनै गाडीमा गियर, कुनैमा स्टार्ट, अधिकांशमा झ्यालढोकाका सिसा खोल्नलगाउन गाह्रो र कुनैमा वाइफरको समस्या थियो । सबै गाडीमा स्पिकर खराब भेटिएको थियो जुन बिक्रेता कम्पनीले संसद् सचिवालयमै आएर फेरेको थियो ।"
राप्तीमा खुल्यो ताला,प्रतिष्ठानमा कार्यरत २३ चिकित्सकले काम गर्ने वातावरण बनाइदिन या राजीनामा स्वीकृत गर्न उपकुलपतिलाई आइतबार २४ घण्टे अल्टिमेटम दिएका थिए । आठबुँदे माग पेस गर्दै उनीहरूले माग पूरा नहुँदासम्म इमर्जेन्सीबाहेकका स्वास्थ्य सेवा दिन नसक्ने बताएका थिए । आइतबार उपकुलपति भण्डारीले ९ चिकित्सकको करार भंग गरेकी थिइन् । त्यसमध्ये इन्टर्नसिपमा आएका पाँच जना काममा फर्किएका छन् । अन्य चिकित्सक काममा आएका छैनन् । त्यसले स्वास्थ्य सेवा प्रभावित भएको छ ।
तुर्किस्तान लैजाने भन्दै ठगी,प्रहरीका अनुसार ३४ वर्षीय हर्कले भोजपुर पौवादुम्मा गाउँपालिका ६ का उमेशकुमार तामाङलाई तुर्किस्तान पठाइदिने भन्दै तीन लाख रुपैयाँ ठगी गरेका थिए । उनले मासिक १२ सय डलर तलब हुने र बस्नेखाने सुविधा हुने भन्दै ठगी गरेका थिए ।
ओसाकासँगै निगमका ९ रुट,संघले मंगलबारै पत्र मन्त्रालयमा दर्ता गराएको छ । भट्टराईले निजी वायुसेवा सञ्चालकहरूसँग समन्वय गर्दै तीन महिनाभित्र अध्ययन गरी यो लागू गर्ने घोषणा गरेका थिए । संघका १५ सदस्य वायुसेवा कम्पनीले पछिल्लो आर्थिक अवस्थासहित वायुसेवा कम्पनीको विस्तृत विवरण मन्त्रीलाई पठाएका हुन् ।
नेकपाभित्रै मतान्तर,प्रदेश २ संसदमा यो विषयले प्रवेश पाएको छ भने प्रदेश ३ मा प्रवेशको तयारी भइसकेको छ । प्रदेश १ र ५ ले नामकरण थाती राखेर अरू प्रक्रिया अघि बढाइरहेका छन् ।
वित्त आयोगमा पनि अध्यक्ष मात्र,"सबै प्रदेश, स्थानीय तह र केन्द्रको प्राकृतिक स्रोत राजस्व बाँडफाँटलगायतको काम गर्ने गरी संविधानमै व्यवस्था गरिएको राष्ट्रिय प्राकृतिक स्रोत तथा वित्त आयोगले पनि अझै पूर्णता पाएको छैन । अध्यक्षमा बालानन्द पौडेल नियुक्त भएका छन् । अन्य चार जना सदस्यहरू नियुक्त हुन बाँकी छ । संविधानअनुसार यो स्थायी प्रकृतिको संवैधानिक आयोग हो । पदाधिकारी नहुँदा यो आयोगले पनि काम गर्न सकेको छैन ।"
२० प्रतिशतसम्म सेवा शुल्क लिन पाइने,"चार्जिङ सेवा प्रदान गर्नका लागि सार्वजनिक स्थल, सरकारी कार्यालय, व्यापारिक स्थलमा पनि चार्जिङ स्टेसन स्थापना गर्न सकिने प्रावधान पनि सिफारिस गरिएको छ । साथै विद्युतीय सवारीका ब्रान्डले आफ्नो ब्रान्डको सवारी मात्रै लक्षित गरेर पनि चार्जिङ स्टेसन स्थापना गर्न पाउने प्रावधान सिफारिस गरिएको छ ।समितिले सिफारिस गरेको कार्यविधिको प्रारूपअनुसार प्राधिकरणले अबको केही दिनमै कार्यविधि तयार पारी सञ्चालक समितिबाट स्वीकृति गराउने तयारी गरेको छ ।"
'ब्याजदरमा खेलबाड नगर',"नेपाली वित्तीय प्रणालीमा विगत करिब १०१२ वर्षयता ऋणात्मक ब्याजदरको अवस्था थियो । उक्त अवधिमा मुद्रास्फीति औसतमा ९१० प्रतिशतको हाराहारीमा थियो । निक्षेपको ब्याजदर भने २३ प्रतिशत मात्र थियो । तर, पछिल्ला तीन वर्षयता परिस्थिति बदलिएको छ । तरलता अभावसँगै निक्षेपको ब्याज पनि बढेको छ । यसकारण अहिले निक्षेपकर्ता ऋणात्मक ब्याजदरको मारमा छैनन् । सेयर बजारको विकासका लागि सरकारले गर्न सक्ने सबै नीतिगत सुधार गरिसकेको अर्थमन्त्री खतिवडाले बताए । सेयर बजारको उच्च वृद्धिका लागि सूचीकृत कम्पनीको वित्तीय विवरणको आकार बढाउनुपर्ने उनको भनाइ थियो ।"
नेप्से १२ सय तल,बुधबार १ हजार २ सय ९७ विन्दुबाट कारोबार भएको नेप्से सुरुका समय बढेको थियो । त्यसपछि ओरालो लागेको नेप्से निरन्तर ओरालो लाग्यो । अन्त्यमा त्यो दोहोरो अंकले घटेर बन्द भयो । अघिल्लो दिनको तुलनामा यो करिब ०८५ प्रतिशतले कमी हो । सो दिन कारोबारमा आएकामध्ये सबै समूहको परिसूचक घट्यो । तीमध्ये पनि जलविद्युत् समूहको परिसूचक सबैभन्दा धेरैले बढ्यो । बुधबार करिब साढे ५ हजार कारोबारबाट १ सय ६८ कम्पनीका १३ लाख १९ हजार १ सय ६ कित्ता सेयर किनबेच भए । ती सेयर किनबेच हुँदा बजारमा ३७ करोड १९ लाख रुपैयाँ परिचालन भएको छ । कारोबार रकम अघिल्लो दिनको तुलनामा ५२०२ प्रतिशतले बढी हो । योसँगै सेयर बजारको आकार (कुल बजार पुँजीकरण) पछि खुम्चिएर १५ खर्ब २१ अर्ब रुपैयाँमा सीमित छ ।
अत्यावश्यक वस्तुको मूल्य तोकिएन,"अहिले उक्त ऐन परिर्माजन गरी उपभोक्ता संरक्षण ऐन २०७५ भएको छ । नयाँ बनेको ऐनले पनि मूल्यसूची लेबल अनिवार्य हुनुपर्ने उल्लेख गरेको छ । सामान आयात गर्दा वस्तुको मूल्य, उत्पादन मिति, म्याद नाघ्ने मितिलगायत अनिवार्य उल्लेख गर्नुपर्छ । विभागले नै गरेको अनुगमनमा अधिकांश व्यवसयीले मूल्यसूचीबिना कारोबार गरेको पाइएको छ । ऐन पनि पूर्ण रूपमा कार्यान्वयन हुन सकेको छैन । वाणिज्य, आपूर्ति तथा उपभोक्ता संरक्षण विभागका महानिर्देशक योगेन्द्र गौचनले भने नयाँ बन्ने नियमावलीपश्चात मूल्य तोक्ने बताए । नयाँ बनेको ऐनमा पनि वस्तुको सूची प्रकाशन गर्न सक्ने उल्लेख छ । मूल्य तोक्न भनेको छ, महानिर्देशक गौचनले भने, तर, मूल्य तोएिको छैन । नियमावली आएपछि त्यतातिर पनि लाग्छौं । विभागले नियमावलीपश्चात् तोक्ने जनाए पनि १० महिना हुँदा पनि जारी हुन सकेको छैन । उक्त नियमावली प्रधानमन्त्री कार्यालयमा अडकिएको छ । गौचनले भने २९ वटा वस्तुलाई परिमनर्जन गरी आवश्यक वस्तुको मूल्य तोक्ने दाबी गरे । आवश्यकताअनुसार दुईचार वस्तुमा तोक्न सक्छौं, उनले भने ।"
दसैंको माहोल बनाउँदै अटो मेला,"नाडा अटोमोबाइल्स एसोसिएसन अफ नेपालका सचिव एवं मेलाका प्रवक्ता अनुप बरालका अनुसार पहिलो दिन १० हजारको सहभागिता थियो । यो अघिल्लो वर्षको मेलाको पहिलो दिन जम्मा भएका अवलोकनकर्ताभन्दा ३० प्रतिशत बढी हो, उनले भने, टेक्नोलोजी, अटोमोबाइल, मेकानिकल पढ्ने र अनुसन्धान गर्नेका लागि मेला बुझ्ने थलो बनको छ । त्यही भएर मेलामा फाइदै फाइदा छ । उनका अनुसार देशका विभिन्न सहरबाट अलाकेनकर्ता आउने गरेका छन् । उनका अनुसार मेलाले चाडबाड अघि तरंग ल्याउने गरेको छ । अटो सो सुरुभएपछि दसैं आयो भन्ने गरिन्छ, उनले भने, सो भनेको चाडबाडमा नयाँ साधन घरमा भित्र्याउने गन्तव्य पनि हो । उनका अनुसार अटो मोबाइल्स मोभिलिटीसँग र मोभिलिटी विकाससँग जोडिएको छ । मेलामा चारपांग्रेका २३ र दुईपांग्रेका १९ ब्रान्डको सहभागिता छ । दैनिक भीड बढिरहेको मेला आइतबारसम्म चल्नेछ ।"
यामाहाको नेकेड बाइक एमटी १५ बजारमा,"काठमाडौं (कास) नेपालका लागि यामाहा मोटरसाइकल तथा स्कुटरको आधिकारिक बिक्रेता एमएडब्लू इन्टरप्राइजेजले नेपाली बजारमा यामाहा एमटी १५ द डार्क वारियर भित्र्याएको छ । एमटी १५ मा लिक्विड कुल्ड, ४ स्ट्रोक, एसओएचसी, ४ भल्भ, ६ स्पिड ट्रान्समिसन भएको १५५ सीसीको फ्युलइन्जेक्टेड इन्जिन रहेको छ । जसमा भेरिएबल भल्भएक्च्युएसन (भीभीए) र असिस्ट एन्ड स्लिपर (ए एन्ड एस) क्लचजस्ता अत्याधुनिक प्रविधि रहेको कम्पनीले जनाएको छ । एमटी को पूर्ण रूप मास्टर अफ टर्क हो । एमटी सिरिजका यामाहा मोटरसाइकल पावर (शक्ति) र एजाइलिटी (फुर्तिलोपना) का लागि लोकप्रिय छन् । हाइपर नेकेड प्लेटफर्ममा बनेको नयाँ एमटी १५ मा प्रयोग भएको फ्युलइन्जेक्टेड इन्जिनले १० हजार आरपीएममा अधिकतम १९३ पीएस शक्ति र ८५०० आरपीएममा अधिकतम १४७ एनएम टर्क उत्पन्न गर्छ । नयाँ एमटी १५ एजाइलएसिलेरेसन, एजाइल ह्यान्डलिङ र एड्भान्सड डिजाइनको सबैभन्दा उत्कृष्ट नमुना भएको कम्पनीको दाबी छ । यो टर्क र एसिलेरेसन अनुभव गर्न चाहने युवा राइडरलाई लक्षित गरी निर्माण गरिएको जनाइएको छ ।"
जिप कम्पास ट्रायल हक सार्वजनिक,"ट्रायलरेटेड उपमा पाउन जिपले ट्र्याक्सन, वाटर फोर्डिङ, म्यानुराबिलिटी, आर्टिकुलेसन र ग्राउन्ड क्लेरेन्स गरी पाँचवटा विभिन्न क्षमता परीक्षण उत्तीर्ण गर्नुपर्छ । जिपले र्यांग्लर र चेरोकी जस्ता केही निश्चित मोडललाई मात्र ट्रायलरेटेड ब्याज दिने गरेको छ । अल हवल ड्राइभ (एडब्लूएच) प्रविधि रहेको ट्रायल हकमा जिप एक्टिभ ड्राइभ ४ बाई ४ लो, इन्जिन स्टपस्टार्ट, एड्भान्स्ड क्रुज कन्ट्रोल, बिल्टइन नेभिगेसन, हिल डिसेन्ट कन्ट्रोल र पहिलोपटक रक मोड टेरेनको सुविधासमेत रहेको छ । यसअघिका कम्पास भेरियन्टमा स्नो, स्यान्ड, मड र अटो मोड थिए ।"
निसानको एक्सभी प्रिमियम अप्सन ग्रेड बजारमा,"काठमाडौं (कास) निसान किक्स इन्टिलिजेन्ट सुभको नयाँ उच्चस्तरीय द एक्सभी प्रिमियम अपसन गाडी बुधबार सार्वजनिक गरिएको छ । यो गाडीमा १५ लिटर डिजेल इन्जिन रहेको छ भने फस्ट इन क्लास एराउन्ड भ्यु मोनिटर रहेका छन् । चार क्यामेराको सहायताले चालकलाई वर्ल्स आइभ्यु, फ्रन्ट भ्यु, साइड भ्यु र रेयर भ्यु मिल्नुका साथै गाडी वरिपरिको ३६० डिग्री दृश्य एउटै स्क्रिनमा हेर्न सकिने कम्पनीले जनाएको छ । यो टप ग्रेड अरू साधारणतया पाइने विभिन्न ७ रङबाहेक अङ ४ ड्युल टोलमा पनि उपलब्ध छ । निसान किक्समा पहिले नै सुधारिएको विशेषतासहित उच्च ग्राउन्ड क्लिरियन्स रहेका छन् । यसमा रहेका विशेषताहरूले निसान किक्स एक आरामदायी, सुरक्षित र उत्कृष्ट डिजाइनको उपयुक्त मिश्रण रहेको कम्पनीको दाबी छ । निसान किक्सको आयात र बजार व्यवस्थापन निसान मोटरका लागि नेपालको आधिकारिक बिक्रेता पायोनियर मोटो कर्पले गरेको छ ।"
नाडामा म्याक लुब्रिकेन्टका तीन नयाँ उत्पादन,काठमाडौं (कास) काठमाडौंको भृकुटीमण्डपमा आयोजना गरिएको नाडा अटो सोमा म्याक लुब्रिकेन्टले आफ्ना दुई नयाँ उत्पादन लन्च गरेको छ । प्यासेन्जर भेकल्सका लागि म्याक अल्फा जेनिथ ५ डब्लू ३० र म्याक अल्फा जेनिथ १० डब्लू ३० तथा अर्को म्याक रुबी ग्रिज लन्च गरेको हो । यी नयाँ उत्पादनले अन्यको तुलनामा गाडीमा माइलेज बढी दिने र इन्जिनमा यसको बहुविशेषता रहेको म्याक लुब्रिकेन्टको दाबी छ । म्याक लुब्रिकेन्ट भारत पेट्रोलियम कर्पोरेटको उत्पादनमध्येको एक हो । यसले सोमा ग्राहक तथा दर्शकहरूबाट धेरैभन्दा धेरै सकारात्मक प्रतिक्रिया पाइरहेको म्याक लुब्रिकेन्टले जनाएको छ ।
ड्याटसनको आकर्षक उपहार योजना,"यो योजनाअन्तर्गत ग्राहकले ड्याटसन गाडीको खरिदमा विशेष छुटका साथै नाडा अटो सोमा गाडी बुकिङमा डेलीभरी गर्दाको समयमा ३१ हजार ९ सय ९९ रुपैयाँ बराबरको एमआई ८ लाइट मोबाइल निःशुल्क दिने जनाएको छ । यस्तै गाडीका खरिदकताहरूबीच लक्की ड्रमार्फत १० जना जोडीले थाइल्यान्डको भ्रमण, ५ जनाले १० ग्राम सुनको सिक्का प्राप्त गर्न सक्नेछन् । ड्याटसनको खरिदमा ९९ हजार निःशुल्क एसोसरिजका साथै १ वर्षको बिमा, ३ वर्षसम्मको वारेन्टी र निःशुल्क सर्भिसिङ, १ वर्षसम्मको सडक कर तथा १ लाख २५ हजार रुपैयाँसम्मको नगद छुटका साथै फेस्टिभ डिस्काउन्टअन्तर्गत ५० हजार रुपैयाँसम्मको छुट पाउन सक्नेछन् ।"
'द टाटा मोटर्स इम्पेरर प्रोग्राम उद्घाटन,"यस किसिमका कार्यक्रमले नेपाली कमर्सियल गाडी इन्डस्ट्रीमा हाम्रो र ग्राहक वर्गको सम्बन्धलाई सुमधुर बनाई सम्पूर्ण व्यवसाय नै उचाइमा पुर्याउने विश्वास व्यक्त गर्दछु, समारोहमा टाटा मोटर्सका अन्तर्राष्ट्रिय व्यापार प्रमुख रुद्ररूप मैत्राले भने, यो लोयल्टी प्रोगामलाई ग्राहक महानुभावले रुचाइदिनुभएकामा आभारी छु । त्यसैगरी उक्त समारोहमा सिप्रदी ट्रेडिङ प्रालिका कार्यकारी अध्यक्ष सिद्धार्थशमशेर जबराले ग्राहकवर्गको पहिलो रोजाइ बन्ने लक्ष्यसँगै टाटा मोटर्ससँगको सहकार्यलाई अझ प्रगाड र बलियो बनाउने उद्देश्य व्यक्त गरेका थिए ।"
व्यावसायिक प्रतिष्ठानमा अनुगमन,"उनले भने, नगरपालिका र प्रदेश सरकारकै चासो नपुगेको र उपभोक्ता ठगिन बाध्य छन् । यसले उपभोक्ता अधिकार प्रभावित बनाएको छ । गुणस्तरीय वस्तु खरिदमा उपभोक्ता ठगिएको उनको भनाइ छ । अनुगमनमा उपभोक्ता संरक्षणसहित वाणिज्य कार्यालय, नापतौल कार्यालय, जिल्ला प्रशासन, प्रहरीलगायतको उपस्थिति थियो । खाद्य तथा मासु पसलहरू अनुगमनका क्रममा स्थानीय उपभोक्ताले पसल छेउछाउ जान पनि समस्या आएको र दुर्गन्ध निम्त्याएको गुनासो गरेका थिए । अनुगमन टोलीले व्यावसायिक प्रतिष्ठानलाई सुधारका लागि नसिहत दिएका छन् ।यस्तै यो आर्थिक वर्षमा सुरु भएको अनुगमनमा बुटवलका ४ तथा भैरहवाका ८ पसल कारबाहीमा परेका छन् । व्यावसायिक प्रतिष्ठानहरूले व्यावसायिक सर्तहरू पालना नगरेका कारण प्रतिपसल ५५ हजार जरिवाना तिरेका थिए । कार्यालयले बेलाबेलामा अन्य कार्यालयसँग मिलेर संयुक्त अनुगमन गरिरहेको छ । नगरपालिकाले नै यसमा बढी सक्रियता देखाउनुपर्ने उपभोक्ता बताउँछन् ।"
रोगको संक्रमणले अदुवा उत्पादनमा कमी,"नगरपालिकाका ६ वटा वडाका किसानको मुख्य खेती नै अदुवा हो । यस क्षेत्रका किसानले अदुवा खेतीबाटै वार्षिक करोडौ रुपैयाँ आम्दानी गर्दै आएका छन । तर अदुवामा पाना (फल) लाग्ने समयमा रोग देखापरेपछि उत्पादनमा ह्रास आउने किसानले बताए । गत वर्ष सोचेभन्दा बढी मूल्य पाएपछि कटारी नगर क्षेत्रका किसानले अदुवा खेतीलाई व्यावसायिक रूपमै अगाडि बढाएका थिए । नगरपालिकको हर्देने, गहुँबारी, बेतेनी, गोठडाँडा, कोलबोटे, लिम्पाटार र चनौटे क्षेत्रका किसान व्यावसायिक अदुवा खेती गर्दै आएका छन् । यी क्षेत्रमा बाँदरले अन्नबाली (मकै, कोदो, गहुँ) खाएर हैरान पारेपछि किसान अदुवा खेतीमा लगेको जानकार बताउँछन् ।"
अण्डाले बजार पाएन,अण्डा उत्पादक संघ लमजुङका अध्यक्ष ज्ञानेन्द्र बोहोराले दानाको मूल्य बढ्नु र अण्डाले भाउ नपाउँदा कतिपय किसानले व्यवसाय नै छाडेका छन् । जिल्लामा चाहिने अण्डा स्थानीयस्तरमै उत्पादन हुने भए पनि अर्बौंको लगानीसँग लाखको लगानीले प्रतिस्पर्धा गर्न नसकेको उनले बताए । व्यवसायीको रोजीरोटी नै गुम्ने र बैंकको किस्तासम्म तिर्न नसक्ने अवस्थामा पुगेको उनले बताए । उनका अनुसार गत वर्ष यही समयमा ५० किलो प्रतिबोरा दानाको मूल्य २ हजार २ सय ५० रुपैयाँ थियो । अहिले २ हजार ८ सय ७५ रुपैयाँ पुगेको उनले बताए ।
हात्ती सफारीमा घट्दै रुचि,"ट्रिप एडभाइजरजस्तो अनलाइन क्षेत्रमा ख्याति कमाएको संस्थाले पनि नेपालमा आउने पर्यटकलाई हात्ती सफारी नगर्न अपिल गरेको छ । कुनै दिन अमेरिकन, युरोपियन र अस्ट्रेलियन पर्यटकहरू कुनै पनि हालतमा हात्ती सफारीलाई नरुचाउने र हात्ती सफारीलाई प्रयोग गर्ने होटलमा पनि नबस्ने अवस्था आउला झैं भएको छ, घिमिरेले भने । यस्तो अवस्था बढ्दै गए चितवनमा एक दिन हात्ती सफारी बन्द नै हुने खतरा रहेको उनले बताए । त्यो बेला यहाँको पर्यटनमा कस्तो प्रभाव पर्ला, सुमन घिमिरेले भने । यसैले हात्तीको स्याहारबारेको भ्रम चिर्दै र हात्ती सफारीबाहेकको गतिविधिलाई पनि सुरुवात गर्दै अगाडि बढ्नुपर्ने आवश्यकता रहेको उनले बताए । बाबुराम लामिछाने राष्ट्रिय प्रकृति संरक्षण कोष सौराहामा कार्यरत अनुसन्धान अधिकृत हुन् । जंगली जनावर, जंगली हात्ती र घरमा पालिएका हात्तीका अवस्था बानी व्यवहारका विषयमा पनि उनी जानकार छन् । उनका अनुसार वंशाणुगत रूपमा जंगली र घरमा पालिएका हात्ती एकै खालका हुन्छन् । दुवैलाई एउटै खालको व्यवहार गरौं भन्ने अर्थमा भनिएको हो, उनले भने ।"
बैंकलाई ब्रोकर लाइसेन्स दिन माग,"केही सञ्चार माध्यमले बैंकिङ क्षेत्रसँग सम्बन्धित भन्दै कपोकल्पित समाचार प्रकाशित गरेको भन्दै ती सञ्चार माध्यमविरुद्ध प्रेस काउन्सिलमा उजुरी गर्ने निर्णय गरेको छ । विगत केही समयदेखि बैंकिङ क्षेत्रबारे केही मिडियाले जनमानसमा नकारात्मक छवि फैलाउने, बैंक तथा बैंकका कर्मचारीको मानमर्यादामा ठेस पुग्ने गरी कपोकल्पित समाचार प्रकाशन गरेकामा यस संघको ध्यानाकर्षण भएको छ, विज्ञप्तिमा उल्लेख छ । यस विषयमा संघले प्रेस काउन्सिल नेपालसँग समन्वय गरी यस प्रकृतिका कपोकल्पित समाचार प्रकाशनमा रोककारबाही गर्न केकसो गर्ने भन्ने विषयमा पनि निर्णय गरेको छ ।"
नाडलको बाटो सजिलो,"सन् २०१७ की च्याम्पियन सलोनी स्टेफेन्स रुसी छनोट खेलाडी अन्ना कालिन्स्कायासँग ६३, ६४ को सोझो सेटमा पराजित हुँदै १५ वर्षीया विम्बल्डनकी सनसनी कोको गौफले यूएस ओपनको डेब्यु खेल जितेकी छन् । विम्बल्डनको चौथो चरणमा अमेरिकी भेट्रान भेनस विलियम्सलाई हराएर सनसनी मच्चाएकी कोकोले १८ वर्षीया रुसी अनास्टासिया पोटापोभालाई ३६, ६२, ६२ ले हराइन् । क्रोएसियाका ४० वर्षे इभो कार्लोभिच यूएस ओपनमा पाको खेलाडी बन्ने होडबाट बाहिरिएका छन् । २१ वर्षे फ्रान्सेस टियाफोसँग प्रतिस्पर्धा गरेका उनले चोटका कारण बीचमै खेल त्यागेका थिए । ६४ मिनेट प्रतिस्पर्धा गरेका इभोले अमेरिकी टियाफोसँग ६२, ६२, १२ को स्थितिमा रिटायर्ट हर्ट लिए । यसअघि युएस ओपनको पुरुषतर्फ सबैभन्दा पाका खेलाडीका रुपमा १९७७ मा ४२ वर्षे अस्ट्रेलियाका केन रोजवलले तेस्रो चरण खेलेका थिए ।"
सर्वाधिक राशिको भलिबल अन्तिम साता,"गोरखाका युवाहरूको सक्रियतामा स्थापित प्रगतिशील युवा नेपालले स्थापनापछिको पहिलो कार्यक्रमको रूपमा भलिबल प्रतियोगिता गर्न लागेको हो । संस्थाका अध्यक्ष दीपक थापाले प्रतियोगितालाई हरेक दुई वर्षमा गर्ने योजना बनाएको बताए । लिगकम नकआउटका आधारमा हुने प्रतियोगिता विजेताले ५ लाख रुपैयाँ पुरस्कार पाउनेछन् । जुन नेपालमा हुने भलिबल प्रतियोगितामध्ये सर्वाधिक पुरस्कार हो । उपविजेताले ३ लाख, तेस्रो हुनेले १ लाख र चौथो हुने टोलीले ५० हजार पाउनेछन् । उत्कृष्ट खेलाडीलाई बजाज मोटरसाइकल दिइनेछ । विधागततर्फ उत्कृष्ट ७ जनाले जनही १० हजार पाउनेछन् । एक टिमले तीन विदेशी खेलाडी राख्न पाइनेछ ।"
एसियन एमेच्योर चेस काठमाडौंमा,"नेपालमा पहिलोपल्ट अन्तर्राष्ट्रिय चेस प्रतियोगिता सन् २००३ मा भएको थियो । मखन चेसले आयोजना गरेको प्रतियोगितामा नेपाल, भारत, बंगलादेश र बेलारुसका ९१ खेलाडीले २ लाख रुपैयाँ पुरस्कारका लागि प्रतिस्पर्धा गरेका थिए । फिडेको औपचारिक प्रतियोगिता नेपालमा हुन लागेको यो पाँचौं अवसर हो । दक्षिण एसियाली एमेच्योर चेस च्याम्पियनसिप (२०१४), एसियन जोनल ३२ प्रतियोगिता (२०१५ र २०१७), काठमाडौं ओपन ग्रान्ड मास्टर (२०१८) नेपालमा सञ्चालित फिडेको औपचारिक प्रतियोगिता हुन् । १० लाख रुपैयाँ पुरस्कारको काठमाडौं ओपन ग्रान्ड मास्टरमा १२ देशका १ सय ६१ खेलाडी सहभागी थिए । तीन लाख ५० हजार पुरस्कारको दक्षिण एसियाली एमेच्योर चेस च्याम्पियनसिपमा ६ देशका १ सय ८ खेलाडीले प्रतिस्पर्धा गरेका थिए । सीमित खेलाडीले मात्र प्रतिस्पर्धा गर्न पाउने एसियन जोनल ३२ को दुवै संस्करणमा ५ लाख पुरस्कार राखिएको थियो । पहिलोपल्ट (२०१५) चार देशका ३३ खेलाडी थिए भने दोस्रो (२०१७) मा ३० खेलाडीले प्रतिस्पर्धा गरेका थिए । दुवैका विजेताले विश्व च्याम्पियनसिप खेल्ने मौका पाएका थिए ।"
पोखरामा अर्को फुलकन्ट्याक्ट कराँते,काठमाडौं (कास) नेपाल क्योकुसिन कान कराते संघको आयोजनामा प्रथम अल नेपाल खुला फुलकन्ट्याक्ट कराँते प्रतियोगिता भदौ १३ र १४ गते पोखरा रंगशालामा हुने भएको छ । प्रतियोगितामा १७ फुल कन्ट्याक्ट कराँते संघ र तीन विभागीय गरी २० टिमका २ सय ७६ खेलाडीले विभिन्न १४ तौलसमूहमा प्रतिस्पर्धा गर्ने आयोजकका महासचिव एवं ब्रान्च चिफ राजेन्द्र सुवेदीले बुधबार पत्रकार सम्मेलनमा बताए । सोही समयमा नेपाल फुलकन्ट्याक्ट कराँते महासंघले पनि अर्को फुलकन्ट्याक्ट कराँते प्रतियोगिता गर्दै छ ।
सेमिफाइनलमा आयोजक,जुनियर ब्वाइजमा स्वर्णिमले नेपाल सेन्ट्रललाई ७३ ले हराएर सेमिफाइनल पक्का गर्यो । स्वर्णिमका दीपेश शाक्यले ५ स्कोर गरे । भ्यालीको सफलता भ्याली पब्लिकको सिनियर ब्वाइज र गर्ल्स दुवै टिम चौधौं क्विक्सग्रिनल्यान्ड अन्तरस्कुल बास्केटबलमा बुधबार सेमिफाइनल पुगेका छन् । सिनियर ब्वाइजमा भ्यालीले बीएनएलाई ५६४८ स्कोरले हरायो । टोलीका सुमार्ग गुरुङ र सुमन चापागाईंले समान १९ स्कोर जोडे ।गर्ल्समा भ्याली पब्लिकले स्किब्सलाई ३०२६ ले हराउँदै ग्रिनल्यान्डसँग सेमिफाइनल तय गर्यो । भ्यालीका सुमिना तामाङ र पुर्णिमा परियारले समान १२ स्कोर जोडे । अर्को सेमिफाइनल टीआईए र एचएचसीएबीच हुनेछ ।
नर्विच र क्रिस्टल लिग कप बाहिर,"कोल्चेस्टर युनाइटेडले भने क्रिस्टल प्यालेसलाई टाइब्रेकरमा हरायो । सन् १९७९ यता कोल्चेस्टरले माथिल्लो डिभिजनको क्लबलाई हराएको यो पहिलोपल्ट हो । ९० मिनेटसम्म गोलरहित रहेपछि कोल्चेस्टर टाइब्रेकरमा ५४ ले विजयी भयो । वाटफोर्डले भने कोभेन्ट्री सिटीलाई ३० ले हराएर सिजनको पहिलो जित निकाल्यो । लगातारको खराब प्रदर्शनपछि प्रशिक्षक जाभी गार्सिया दबाबमा थिए । वाटफोर्डका इस्माल सार, डरेलु जमाट र अल्बर्टो पेनारान्डाले गोल गरे । ब्राइटनले ब्रिस्टल रोभर्सलाई २१ ले र वेस्ट ह्यामले न्युपोर्ट कोभेन्ट्रीलाई ४० ले पन्छाए ।"
बुद्धचोक स्पोट्रस विजयी,नवलपरासी (कास) ३५औं युनाइटेड गोल्डकप फुटबलमा बुधबार बुद्धचोक स्पोर्ट्स क्लबले आयोजक युनाइटेड युवा क्लब नीलोलाई ३० ले पराजित गरेको छ । गिरुबारीस्थित सरस्वती संस्कृत तथा साधारण उमाविको मैदानमा जारी स्पर्धामा बिहीबार भेडाबारी फुटबल क्लब र लोगोस क्लब जुगेपानीबीच प्रतिस्पर्धा हुनेछ ।
रञ्जित र नीलिमा उत्कृष्ट,"पुरुषको हेभीवेटमा आर्मी खेलाडीको दबदबा रह्यो । ८० केजीमुनि तौलमा रोशनबहादुर सिंहले स्वर्ण जिते । उनले आफ्नै टोली उपत्यका पृतनाका विशाल आचार्यलाई फाइनलमा हराए । इच्छाकामना डोजोका सुरज श्रेष्ठ र आर्मीका खुमप्रसाद तिवारी तेस्रो भए । पुरुष सिनियरतर्फ ६ मध्ये ५ स्पर्धामा उपत्यका पृतनाका खेलाडीले सफलता हासिल गरेका हुन् । महिलाको ६७ केजीमुनि तौलमा उपत्यका पृतनाकै प्रतिज्ञा भण्डारीले उदयपुरकी मन्दिरा कार्कीलाई पराजित गरी स्वर्ण जितिन् । सिनियरतर्फ महिला ६२ केजीमुनि राष्ट्रिय टिमकी इन्दिरा बस्नेतले स्वर्ण जितेकी थिइन् । ५७ केजीमुनिमा कोटेश्वर डोजोकी सुस्मिता मोक्तान, ४९ केजीमुनिमा वीरगन्जकी नाजिया हसन सिद्दिकी र ४६ केजीमा धनगढीकी गीता कायस्थले स्वर्ण जितेका छन् । चारदिने प्रतियोगितामा देशभरका ७ सयभन्दा बढी खेलाडीको सहभागिता थियो ।"
क्षेत्रीय बास्केटबल,"काठमाडौं (कास) प्याब्सन मध्य क्षेत्रीय समिति काठमाडौंको आयोजनामा दसौं प्याब्सन मध्य क्षेत्रीय बास्केटबल शुक्रबार सुरु हुँदै छ । प्रतियोगितामा समितिमा आबद्ध विभिन्न २५ विद्यालयका ५३ टिमको सहभागिता रहने बुधबार पत्रकार सम्मेलनमा समितिका अध्यक्ष गगनसिं ऐरले जानकारी गराए । सिनियर ब्वाइजमा २४, गर्ल्समा १६ र जुनियर ब्वाइजमा १३ टिमले लिगकम नकआउट आधारमा प्रतिस्पर्धा गर्नेछन् । सिनियर ब्वाइजमा जेभियर र गर्ल्समा द चाँदबाग साबिक विजेता हुन् । जुनियर ब्वाइज यसपालि थपिएको हो । प्रतियोगिताका खेल शंखमूलस्थित एआईएको कोर्टमा हुनेछ । फाइनल भदौ २३ मा हुनेछ ।"
सीसीआरसी फाइनलमा,काठमाडौं (कास) सीसीआरसी तेस्रो युवा नेपाल अन्तरकलेज छात्र बास्केटबल प्रतियोगितामा बुधबार फाइनलमा पुगेको छ । सीसीआरसीले जेभियरलाई ५१४६ स्कोरले पराजित गर्यो । सीसीआरसीका सिजन महतले १७ स्कोर जोडे । उपाधिका लागि सीसीआरसीले टाइम्ससँग बिहीबार प्रतिस्पर्धा गर्नेछ ।
अन्तरस्कुल फुटसल,काठमाडौं (कास) टोखा प्याब्सन र टोखा नगरपालिका८ को संयुक्त आयोजनामा दोस्रो टोखा प्याब्सन अन्तरस्कुल फुटसल प्रतियोगिता बिहीबार सुरु हुँदै छ । प्रतियोगितामा २० छात्र टिमको सहभागिता रहने आयोजकले जनाएको छ । लिगकम नकआउट आधारमा हुने प्रतियोगिताको फाइनल शुक्रबार हुनेछ ।

शीर्षक,विवरण
१ वर्षदेखि अड्कियो नागरिकता विधेयक,"समितिमा जस्तै उपसमितिमा पनि सांसदहरू आआफ्ना अडानमा रहँदा सहमति जुटाउन मुस्किल परेको उपसमिति संयोजक सांसद सुब्बा बताउँछन् । एकएक वर्षसम्म विधेयक टुंग्याउन नसक्नु हाम्रो अयोग्यता नै हो, उनले कान्तिपुरसँग भने, माननीयहरू समितिमा कसरी प्रस्तुत हुने र कसरी तार्किक हुनेमै समस्या छ । एउटै कुरा दोहोर्याईतेहर्याई भनिरहने जस्ता कारणले पनि विधेयकमा सयममै काम हुन सक्दैन । उनले सहमति भए वा नभए पनि आफ्नो प्रतिवेदन समितिसमक्ष छिट्टै बुझाउने बताए ।"
"योजनै योजना, गाउँ रित्तै","विकास योजनाका नाममा पहाडमा कमाउने र तराईमा जग्गाजमिन, सम्पत्ति जोड्ने होडबाजी छ । विकास योजनाको दुरुपयोगले समृद्धि होइन, समाजमा विद्रोह हुने गरी वर्ग विभाजन निम्त्याइरहेको छ, डडेलधुराको असिग्राम माविका शिक्षक आरडी जोशीले भने । गरिब झन् गरिब हुँदै जाने र धनी झन् धनी हुने अवस्था सिर्जना हुनुले समाज विखण्डनतर्फ अघि बढेको हो कि भन्ने आशंका उत्पन्न भएको उनी बताउँछन् ।"
१० दिनपछि दुरुत्साहन मुद्दा,"लामिछानेलाई पक्राउ गरेर भरतपुर ल्याइएपछि यहाँको चौबिसकोठी, जिल्ला प्रहरी कार्यालय र अदालत अगाडि दिनहुँ प्रदर्शन भइरहेको छ । आइतबार पनि भरतपुर क्षेत्रमा प्रदर्शनकारीको बाक्लो उपस्थिति थियो । बिहान १० बजेदेखि जम्मा भएका प्रदर्शनकारीले दिनभर लामिछानेलाई तत्काल रिहा गर्न माग गर्दै नाराबाजी गरेका थिए । भीडलाई हटाउन प्रहरीले साँझपख दर्जनौं सेल अश्रुग्यास प्रहार गरेको थियो ।"
थालियो प्लाज्माफेरेसिस,"प्लाज्माफेरेसिसमा डायलाइसिस जस्तै रगत झिकी रगतको प्लाज्मा भएको एन्टिबडी निकालेर त्यसको सट्टा अर्को प्लाज्मा हालिन्छ । प्लाज्माफेरेसिस सामान्यतया ३ देखि ६ पटकसम्म आवश्यक पर्ने भए पनि उमेर बढी भएकाले प्रधानमन्त्रीका हकमा ६७ पटकसम्म चाहिन सक्ने डा काफ्लेले बताए । विज्ञहरूका अनुसार प्लाज्माफेरेसिस थुप्रै उपचार प्रक्रियामा उपयोग हुन्छ । यो प्रक्रियाले भिन्न रगत समूहबीच मृगौला प्रत्यारोपण सम्भव हुन्छ । माइस्थानिया ग्रेभिस रोगको उपचारमा समेत यो प्रक्रिया प्रभावकारी मानिएको छ । भविष्यमा कलेजो प्रत्यारोपण आवश्यक हुने बिरामीलाई समेत प्लाज्माफेरेसिसका माध्यमले बचाउन सकिन्छ । छाला रोग सोराइसिस, गुलियन वारि सिन्ड्रोमलगायत केही स्नायु रोगमा समेत प्लाज्माफेरेसिस फाइदाजनक देखिएको छ । प्लाज्मा रगतमा हुने हलुका पहेंलो तरल पदार्थ हो । प्लाज्माले शरीरलाई संक्रमणबाट जोगाउँछ । प्लाज्मा आयतनका आधारमा रगतमा ५५ देखि ६० प्रतिशत हुन्छ भने रक्तकोषमा ४० देखि ४५ प्रतिशत हुन्छ । प्लाज्मामा ९० देखि ९२ प्रतिशत पानी र बाँकी ८ देखि १० प्रतिशत भाग थुप्रै कार्बनिक र अकार्बनिक पदार्थ हुन्छन् । प्लाज्मामा भएको ग्लोब्युलिन्सले एन्टिबडी जस्तै काम गर्छ । हानिकारक ब्याक्टेरिया र भाइरसलाई नष्ट गर्छ । प्रोथ्रोम्बिन, फाइब्रिनोजेनले रगतलाई जम्न सघाउँछन् ।दोस्रो पटक प्रधानमन्त्री पदको शपथ लिनु केही दिनअघि मात्र ओलीले बैंककस्थित ब्रुमरुग्रान्ड इन्टरनेसनल हस्पिटलमा नियमित स्वास्थ्य परीक्षण गराएका थिए ।"
संवैधानिक अंग निगरानीसम्बन्धी विधेयक सच्याउन पहल,"प्रतिनिधिसभाबाट पारित भएको विधेयक हुबहु कानुन बने लोकसेवा आयोग, मानवअधिकार आयोग, महालेखापरीक्षकको कार्यालय, अदालतगायत संवैधानिक अंग तथा निकायमाथि प्रधानमन्त्रीले सोधपुछ र निगरानी गर्ने अवस्था आउने सरोकारवालाको दाबी छ । यसबाट कार्यकारीले संवैधानिक अंगमा हस्तक्षेप गरेको जस्तो देखिने भएकाले उनीहरूले सच्याउन माग गर्दै आएका छन् ।"
मिडिया काउन्सिल विधेयक संशोधन गर्न सांसद तयार,"फ्रिडम फोरमका अध्यक्ष तारानाथ दाहालले मिडिया काउन्सिललाई सरकारले सञ्चार मन्त्रालयको शाखा बनाउने जस्तो विधेयक ल्याएको भन्दै यसको संरचनामा नागरिक, मिडिया उद्योग र सरकार मिलेर जानुपर्ने बताए । पत्रकार हरिहर विरहीले सरकारले विधेयकमा मिडिया काउन्सिल अध्यक्षको नियुक्ति आफूले गर्ने, निर्देशन दिने र पालना गरेन भने हटाउन सक्नेजस्ता प्रावधान लोकतन्त्रमा कल्पना गर्न सकिँदैन भन्दै सरकार गलत दिशामा गए पनि सांसदहरूले खबरदारी गर्न जोड दिए ।"
सामाजिक सुरक्षामा रोजगारदाता अनिच्छुक,"काठमाडौंमा रहेका धेरै प्रतिष्ठान सहभागी भइसकेको चेम्बर अफ कमर्सका प्रतिनिधि दीपक श्रेष्ठको दाबी छ । हामी जति आउनुपर्ने हो, आइसक्यौं, उनले भने । सामाजिक सुरक्षामा जानेमाथि १ प्रतिशत सामाजिक सुरक्षा कर लाग्दैन भन्ने विषय स्पष्ट नभएको नेपाल उद्योग वाणिज्य महासंघका उपनिर्देशक हंशराज पाण्डेले बताए ।"
दाहालले बोलाए सचिवालय बैठक,दाहालले सोमबार महानगरका अध्यक्ष र सचिवहरूको चयनसम्बन्धी एजेन्डामा छलफल र निर्णय गर्दै छन् । यसबीचमा दाहालले ओलीसँग व्यक्तिगत रूपमा चिढिएका नेता माधवकुमार नेपालसँग पनि छलफल गरेका छन् । अध्यक्ष दाहालले आइतबार राष्ट्रपति विद्यादेवी भण्डारीलाई पनि भेटेका छन् ।
एउटै पुल दुई पटक उद्घाटन,"६ वर्षमा बन्यो पुल चरिकोट सडक डिभिजन कार्यालयका इन्जिनियर गार्गल भण्डारीका अनुसार चैत महिनामा सुविधाजनक मोटरवेल पुल सकिएको थियो । दश करोड ९० लाख बराबरको लागतमा बनेको मोटरवेल पुल २०७१ सालमा ठेक्का प्रक्रिया सकेर बनाउन थालिएको थियो । ०७१ जुरे पहिरो र ०७२ भुकम्प, बर्खापिच्छैको पहिरो, कोसी कटानले बारम्बार अवरोध भएपछि पुलको काम रोकियो । विपत्ती सहँदै सोवर्ण निर्माण सेवा कम्पनी ठेकेदार अर्जुन थापाले ६ वर्षमा झोलुंगे मोटरवेल पुल निर्माणलाई टुंग्याए ।"
प्रदेशसभामा चार विधेयक पेस,"सांसद लालकुमारी पुनले वर्षातपछिको विपद्का कारण ठूलो भौतिक क्षति भएको भन्दै प्रदेश सरकारले घोषणा गरेको राहत अपुग भएको बताइन् । प्रदेश सरकारले स्थानीय तहलाई ५० लाख दिने निर्णय गरेको छ, उनले भनिन्, यो रकम अपुग छ । ठूलो मात्रामा भौतिक संरचनाको क्षति भएको छ । यसलाई छिटोभन्दा छिटो व्यवस्थित गर्न जरुरी छ । यस्तै, केशवराज पाण्डेले सरकार र सदनको तर्फबाट एकमुष्ट राहतको घोषणा गर्नुपर्ने बताए । सडक सञ्जाल अत्यन्त अव्यवस्थित भएको भन्दै उनले प्रदेश सरकारले यसतर्फ ध्यान दिन जरुरी रहेको औंल्याए ।"
गेर्खुटार खोलाले डाइभर्सन बगाएर सास्ती,"पासाङल्हामु मार्ग भासियोरसुवा पासाङल्हामु मार्गको सदरमुकाम धुन्चे नजिकै ब्राबल खण्डमा सडक भासिएर यातायत अवरुद्ध भएको छ । शनिबार रातिको अविरल वर्षाले भासिएको सडक आइतबार बिहान मर्मत गरिएको थियो । मर्मत गरेको करिब तीन घण्टामै पुनः भासिएपछि यातायात अवरुद्ध भएको प्रमुख जिल्ला अधिकारी अर्जुन भण्डारीले बताए । उनले भने, भासिएको स्थानमा सडक निर्माण गर्ने कार्य भइरहेको छ । सडकको कुनातर्फ ब्रेकर लगाएर पहरो काट्ने काम भइरहेको छ । साना यातायात आजै चल्न मिल्ने गरी निर्माणकार्य भइरहेको भण्डारीले जनाए । चीनसँगको प्रमुख व्यापारिक नाका रसुवागढी पुग्ने सडक यही नै हो । सडक अवरुद्ध हुँदा चीनको केरुङबाट सामान लिएर आएका कन्टेनर बाटामै रोकिएका छन् । पासाङल्हामु मार्गको स्याउबारी, राम्चे, ग्राङ र मूलखर्क, खोपाङको भीर, सानो भार्कु लगायत धेरै ठाउँमा पहिरोको समस्या छ । त्यस्तै, स्याफ्रुबेंसी रसुवागढी सडक खण्डको अवस्था पनि उस्तै छ । उक्त सडक खण्डमा पहिरोको जोखिम धेरै रहेको छ ।"
हेटौंडामा ३२६ डेंगु रोगी,"हेटौडा (कास) हेटौडमा आइतबारसम्म ३२९ जना डेंगु रोगी फेला परेका छन् । महिनाअघि फैलिएको डेंगुको संक्रमण हेटौंडामा अझै रोकिएको छैन । आइतबार १८ जनाको थप रक्त परीक्षण गर्दा ५ जना डेंगु रोगी फेला परेको जिल्ला स्वास्थ्य कार्यालय मकवानपुरका प्रयोगशाला प्रमुख भूपनारायण यादवले बताए । हेटौंडा अस्पतालबाट प्रारम्भिक परीक्षणपश्चात् डेंगु भएको शंका भएमा थप परीक्षणका लागि जिल्ला स्वास्थ्य कार्यालयमा सिफारिस गर्ने गरेको छ । प्रदेशको पाँच जिल्लामा डेंगुका बिरामी भेटिएका छन् । हेटौंडामा पहिलो पटक देखिएको डेंगु चितवन हुँदै, काठमाडौं, ललितपुर र भक्तपुरमा समेत देखिएको स्वास्थ्य निर्देशनालयका निर्देशक शम्भुप्रसाद ज्ञवालीले जानकारी दिए ।"
अब हेटौंडामै सीटी स्क्यान,हेटौंडा (कास) हेटौंडामा सिटिसक्यान र अल्ट्रासाउन्ड सेवा सुरु भएको छ । मेसिन सञ्चालनमा छन् । हेटौंडा डाइनोस्टिक सेन्टरले करिब साढे चार करोड लागतमा उक्त सेवा सञ्चालनमा ल्याएका हुन् । हेटौंडामा यी सेवा नहुँदा बिरामीलाई भरतपुर र काठमाडौं जानुपर्ने बाध्यता थियो ।
विहार जोगाउन गुठी घेराउ,"एउटा भुईंतलाको एउटा कोठाबाहेक अरू १४ परिवारले भोगचलन गरेको छ । १४ मध्ये तीन परिवार यहीं बस्छन् । तीनतले विहारमा १२ कोठा छन् । ११ परिवारले पसल सञ्चालन गरिएका छन् । ३ परिवार यहीं बस्छन् । अरू परिवार बाहिर बसेर यहाँ पसल सञ्चालन गर्छन् । पसल सञ्चालन गरेबापत उनीहरूले गुठी संस्थानलाई भूबहाल तिर्दै आएका छन् । परापूर्वकालदेखि प्रयोग गर्दै आएको विहार रणबहादुर शाहको पालामा आएर भूवहाल तिर्नुपर्ने भएको थियो । नेवारको स्वामित्वमा भएको विहार रणबहादुरले हडपे । हडपेर त्यहाँ वायु गुठी सञ्चालन गरे । वायु गुठी दरबार ठेउला आएर मृत्यु हुनेको लागि पूजा गर्न स्थापना गरिएको थियो । हाम्रा पुर्खाका गौरव हुन् यी विहार, वज्राचार्य भन्छन्, आफ्नै विहार । उल्टै पैसा बुझाउँदै आए हाम्रा पुर्खाले । पुर्खाले बनाएका सम्पदामा हामीले पनि बहाल तिरिरहेका छौं । धर्म रक्षाका बुझाएका हौं बहाल । विसं १९५७ देखि सुरु भएको हो भूबहाल तिर्न । त्यतिबेला वर्षमा ५० रुपैयाँ तिरेको रसिद छ उनीहरूसँग । सरकारको वायु देवता गुठीलाई भूबहाल बुझाएका रहेछन्, वज्राचार्य भन्छन्, हडपेर पनि भोगचलन चाहिं तिमीहरू नै गर भनेर दिएका रहेछन् । वायुगुठीको स्वामित्वमा गएपछि पनि विहार भुईंचालोले क्षतिग्रस्त बनायो । क्षतिग्रस्त भएको विहार बनाइदिन छे भँडेल लाई भन्न गए वज्राचार्य परिवार । छे भनेलले सरकारले नबनाउनले जानकारी दिए । तिमीहरूले भोगचलन गरेको तिमीहरू नै बनाऊ भनिदिएछन्, वज्राचार्य भन्छन्, तिमीहरूको सन्तान, दरसन्तानले प्रयोग गर्ने भएकाले बनाउने दायित्व पनि हामीलाई नै दिएका थिए । यो आदेश कमान्डर इन चिफमार्फत दिएका थिए । गुठी संस्थानले पछिल्लो सम्झौता २०७० फागुन १ गतेखि लागू हुने गरी गरेको थियो ।"
डेंगु हाम्रो परीक्षा,"एडिस एजिप्टाई र एडिस एल्बोपिक्टस जातका पोथी लामखुट्टेले पानीमा पारेका अन्डा, लार्भा र प्युपा नष्ट नगरेसम्म डेंगु नियन्त्रण हुँदैन । यसका लागि घर, आँगन र चोक सबैतिर सर्च एन्ड डिस्ट्रोय अभियान चलाइरहनुपर्छ । स्थानीय सरकार अग्रसक्रिय हुनुपर्छ । संघ र प्रदेश सरकारले उत्तिकै चासोका साथ सघाउनुपर्छ । स्थानीयवासी आफैंले पनि नियन्त्रण अभियान गर्नुपर्छ । घर वरपर सफा राखी, जमेको पानी हटाउन जनचेतना बढाउनुपर्छ । डेंगु लामखुट्टेजन्य भाइरल संक्रमण हो । संक्रमित बिरामीलाई शरीर, हात, जोर्नी दुख्ने, ज्वरो आउने, टाउको दुख्ने, आलस्य हुने, रिंगटा लाग्ने, बान्ता हुने जस्ता समस्या देखिन्छन् । प्रभावित क्षेत्रका बासिन्दाले यी लक्षणलाई सामान्य ठानेर हेलचेक्र्याइँ गर्नुहुँदैन । चिकित्सकसँग सल्लाह गरेर डेंगु परीक्षण गराउनुपर्छ । यो रोग मानिसबाट मानिसमै सर्दैन । डेंगुका रोगीलाई टोकेपछि लामखुट्टे पनि संक्रमित हुन्छ । त्यसले पुनः स्वस्थ व्यक्तिलाई टोक्यो भने डेंगु सर्छ । संक्रमितले सुत्दा झुल प्रयोग गर्नुपर्छ ।"
राष्ट्रिय पुँजीपतिको खोजी,"अर्को कुरा, नेपालमा राष्ट्रिय पुँजीपति न पहिले थिए, न अहिले छन्, न भविष्यमा होलान् । राष्ट्रिय पुँजीपति भनेको देश र समाजलाई शीर्ष स्थानमा राखेर गरिने व्यवसाय हो । नेपाली व्यवसायीहरूमा यस्तो भावना कहिल्यै देखिएन । उनीहरू अत्यधिक नाफा कता र कसरी हुन्छ, त्यतै लाग्ने हुन् । उपभोक्ता पनि सस्तो जहाँ छ, त्यतै जाने हुन् । पुँजीपति भनेकै नाफा आर्जन गर्ने व्यक्ति हो । उसको न देश हुन्छ, न राष्ट्रियता, ऊ त अन्तर्राष्ट्रिय व्यक्ति हो । बरु नाफा कमाएपछि इमानदारीसाथ कर तिर्ने नै राष्ट्रिय पुँजीपति हो । हाम्रो सरकार त हामी जनताले तिरेको भ्याटसम्म पुँजीपतिलाई खुवाउँछ । केदारनाथ त्रिपाठी, बूढानीलकण्ठ, काठमाडौं"
जग्गा वर्गीकरण,"सरकारले जग्गालाई १० प्रकारमा वर्गीकरण गर्ने विधेयक संघीय संसदमा पेस गरेको छ । विधेयक मात्रै पेस गर्ने तर त्यसलाई व्यावहारिक रूपमा लागू गर्न फिटिक्कै नसक्ने सरकारको कमजोरीबारे सर्वसाधारण जानकार भइसकेकाले पछिल्लो विधेयकले पनि सरोकारवालामा कुनै उत्साह ल्याउनसकेको छैन । अनावश्यक, विवादास्पद र नचाहिने कुरामात्रै गर्ने सरकारको कार्यशैलीबाट सर्वसाधारण आजित भइरहेका बेला भूमि सम्बन्धी यो विधेयक साँच्चिकै पारित भए पनि लागू हुनेमा चाहिँ दुविधा नै छ । यातायात सिन्डिकेट, ३३ किलो सुनकाण्ड, निर्मला काण्ड, वाइडबडी काण्ड आदिइत्यादिमा लम्पसार परेको सरकारको यो विधेयक जनता झुक्याउने अर्को चालबाजी मात्रै हो । सत्तारूढ पार्टीका अधिकांश नेताकार्यकर्ता जग्गा दलाल रहेको सन्दर्भमा यो विधेयक कार्यान्वयनमा आउनेमा शंकाउपशंका गर्नुपर्ने थुप्रै ठाउँ छन् । एसपी बडु, कृष्णपुर६, कञ्चनपुर"
लाल आयोगको प्रतिवेदन,"सरकारले लाल आयोगको सिफारिस पूर्वाग्रही र राज्य संयन्त्र कमजोर बनाउने किसिमको भएकोले स्वीकार नगरेको जनाएको छ । तर उक्त आयोगले पेस गरेका तथ्यहरूमा सत्यको झलक छ । देशको नयाँ संविधान बनिरहेको बखत आफ्नो अधिकार संविधानमा सुरक्षित गराउन तराई मधेसमा २०७२ साउनदेखि पुससम्म दिनहुँ विभिन्न मधेसी तथा थरुहट पार्टी तथा संघसंस्थाले संयुक्त विरोध गरेका थिए । यहीताका वीरगन्जको राधेमाई सानो चौकमा ४०५० प्रदर्शनकारीको शान्तिपूर्ण विरोध कार्यक्रममा एक्कासी एक ट्रक सुरक्षाकर्मी आए र अन्धाधुन्द हवाई फायर र गोली प्रहार गर्न थाले । भागदड मच्चियो । दिलीप चौरसियाले घटनास्थलमै मृत्युवरण गरे । वातावरण गम्भीर थियो । यस्तो भान हुन्थ्यो, सुरक्षाकर्मीहरूले मानौं देशका दुश्मनलाई सखाप पार्दैछन् । सुरक्षाकर्मीले चाहेका भए प्रदर्शनकारीलाई सजिलै हिरासतमा लिन सक्थे । तर गोली प्रहार भयो । जनताको सुरक्षाको जिम्मेवारी बोकेका प्रहरीप्रशासनले त्यतिबेला आफ्नो उत्तरदायित्व बहन गरेनन् । यस्ता घटनाबाटै हो, जनमानसको चित्त दुख्ने र राष्ट्रिय एकता कमजोर हुने । तसर्थ सरकारले लाल आयोगको प्रतिवेदनमा रहेको सत्यलाई स्वीकार तथा आफ्ना कमीकमजोरीलाई समयमा सुधार गर्न त्यसको सिफारिस कार्यान्वयन गर्नुपर्छ । यसो गर्नाले तराई मधेसका जनताको सम्मान र राष्ट्रिय एकताको सम्बर्द्धनमा बल पुग्नेछ । वैधनाथप्रसाद चौरसिया, श्रीपुर, वीरगन्ज"
मन छुने कथा,"कोसेलीमा प्रकाशित बिना थिङको कथा सिको फाइभले हाम्रो समाजको चरित्रचित्रण अत्यन्त प्रभावकारी किसिमले गरेको रहेछ । काम गरेर खान चाहने महिला र यिनका वरिपरिका पुरुष पात्रहरूको मनोविज्ञानबारे गहिरो अध्ययन गरी लेखिएको कथा वास्तवमै सुन्दर छ । गोविन्दराज कोइराला, हर्कपुर, नवलपुर"
वैदेशिक लगानीका बाधा,"वैदेशिक लगानी आकर्षित गर्ने नै हो भने निजी क्षेत्रलाई प्रोत्साहित गर्ने कार्यक्रमको किटानसाथ मार्गचित्र घोषणा हुन जरुरी छ । वैदेशिक लगानीको लागि सरकारले व्यापार गर्ने होइन, सहयोग पुर्याउने हो । सम्प्रभुताको प्रत्याभूति (सोभेरियन ग्यारेन्टी) गर्ने, विदेशी मुद्राको हेजिङ सुविधा दिने, वित्तीय संस्था वा अन्य क्षेत्रबाट तर बैंकिङ प्रणालीबाट आउने पुँजीलाई सरल बनाउने र निगरानी कम गर्ने, दोहोरो कर प्रणाली हटाउने र १५ वर्षसम्म कर मिनाहा गर्ने, न्यूनतम मुनाफाका लागि सरकारले ग्यारेन्टी गर्ने, सुरक्षाको ग्यारेन्टी गर्ने जस्ता काम पहिले गर्नुपर्छ । जग्गा प्राप्ति वातावरणीय कानुनलाई सहज र सरलीकरण गर्न एकद्वार नीतिलाई कार्यान्वयन गर्ने, पूर्वाधारको पहुँच मार्गसम्ममा हुने खर्चलाई लगानी मान्ने नीति बन्नसके प्रत्यक्ष वैदेशिक लगानी भित्रिन गाह्रो छैन । कृष्णप्रसाद भण्डारी, जलविद्युत् प्रमोटर,"
वार्द्धक्यतन्त्रका भड्खालाहरू,"जेरोन्टोत्रेसीमा चुनाव भएको देखिए पनि युवा र भविष्यद्रष्टा पुस्ताले आफ्नो आवश्यकता र विचारको प्रतिनिधित्व गर्ने नेतृत्वलाई मत दिने अवसर नै पाउँदैनन् । नयाँ पुस्ताको मत र भावनाको फ्रतिनिधित्व गर्ने युवा नेतृत्वलाई जेरोन्टोत्रेसीले स्थापित नै हुन दिँदैन । किनभने यो स्रोत सम्पन्न हुन्छ । राजनीतिक दृष्टिकोणले नधानेपछि वरिष्ठता, संस्कृति, सामाजिक मूल्य जे सकिन्छ, त्यही हत्कण्डा लगाएर त्यो वृद्ध पङ्क्ति नेतृत्वमा टाँसिइरहन्छ । बेलायती राजनीतिशास्त्री प्राध्याफक त्रेग बेरीले त बढ्दो जेरोन्टोत्रेसीका कारण युवा पुस्ता (जेनरेसन वाई) नै मताधिकार वञ्चित पुस्ता (जेनरेसन डी) मा रूपान्तरण हुनलागेको निष्कर्ष दिएका छन् (हेनुहोस्, दि राइज आफ जेरोन्टोत्रेसी ? एड्रेसिङ इन्टरजेनरेसनल डेमोक्र्याटिक डेफिसिट, इन्टरजेनरेसनल फाउन्डेसन, युके, २०१२) । यसरी, जनताको वास्तविक विचारको प्रतिनिधित्व गर्न नसक्ने लोकतन्त्र स्वतः अपर्याप्त हो । लोकतन्त्रभन्दा बढी यो त वृद्धहरूको तानाशाही हो । यसले समग्र विकास आवश्यकताको पहिचान, प्राथमिकता, गति र प्राप्तिलाई प्रतिकूल मार्गमा धकेल्छ । र राजनीतिक प्रणाली र राजनीतिक नेतृत्वप्रति आमजनता र र खासगरी युवा पुस्ताको सम्पूर्णतः मोहभङ्ग हुन्छ । मुलुकको भविष्यप्रतिको आशा नै खण्डित हुन्छ । नेपालको अहिलेको सिङ्गो परिदृश्य यही हो ।यसर्थ अहिले नेफाललाई चाहिएको बहस र समाचार यहाँ जरा गाडेको जेरोन्टोत्रेसीभित्र के झगडा छ र यसका रक्षकहरू के गर्दैछन् झन्ने होइन । यो जेरोन्टोत्रेसीको जकडबाट मुलुकलाई कत्ति छिट्टै मुक्त गर्न सकिन्छ भन्नेमा केन्द्रित हुनु आवश्यक छ ।"
कश्मीरदेखि हङकङसम्म,"अर्कातर्फ, भारतीय राजनीतिक प्रणालीको मूलभूत चरित्र लोकतान्त्रिक हो । नेपालको राष्ट्रिय स्वाभिमानमा सम्झौता नगरी भारतसँग मित्रवत् सम्बन्ध राख्न सकिन्छ । भविष्यमा कुनै कारणवश आफैतिर सोझिन सक्ने बाहिरी आवाजको सामना गर्न नेपाललाई विशाल नैतिक बल चाहिन्छ, जसको सञ्चय गर्न पनि नेपालले हरेक अन्तर्राष्ट्रिय मुद्दामा बोलिहाल्नुपर्छ भन्ने छैन । कश्मीर दक्षिण एसियाभित्रको समस्या हो, दक्षिण एसियास्तरको होइन । सत्तरी वर्षदेखि जेलिएको मुद्दा अहिलेसम्म भारतपाकिस्तानकै बीचमा रहेको छ । सुरक्षा परिषद्मा गत १६ अगस्तका दिन भएको बन्द छलफल पछि कश्मीर मुद्दा यहाँभन्दा अगाडि जान सक्ने ठाउँ देखिंँदैन । भारत अझै जोडले यो उसको आन्तरिक मामिला हो भनिरहेछ भने, पाकिस्तान जनमत संग्रह मागिरहेको छ । हङकङमा नागरिक विरोध थामिएको छैन । दुवै देशका मुद्दामा आन्तरिक मामिलाको एउटा पक्षसँगै मानव अधिकार गाँसिने अन्तर्राष्ट्रिय सरोकारको अर्को पक्ष छ । छिमेकी राष्ट्रभित्रका गतिविधिको विपक्षमा बोल्न सरकारलाई दबाब दिने वा नागरिक समाजले व्यक्त गर्ने आक्रोशभित्र राष्ट्रिय सुरक्षाका सवालहरू गाँसिएर आउनेछन् । दुई ढुंगाबीचको तरुल हुनुको वास्तविकताले कोरिदिएको हाम्रो राष्ट्रिय यथार्थको लक्ष्मणरेखा बदलिएको छैन ।"
मेरो बाँकी उमेर प्रधानमन्त्रीलाई,"प्रधानमन्त्रीज्यू, हजुर त सक्नुहुन्छ र उच्चस्तरको स्वास्थ्यसेवा लिनुहुन्छ । म र मभन्दा नसक्ने हजारौं पीडित छन्, देशमा । लाऊँलाऊँ खाऊँखाऊँ भन्ने उमेर मैले अस्पतालको चक्करमा काटेँ र अझै कतिसम्म काट्न सक्छु, थाहा छैन । हरेक हप्ता दुईदेखि तीनपटक डायलाइसिसमा धाउनुको धपेडीको हिसाब के गर्नु ! उपचारकै सिलसिलामा अहिलेसम्म चालीस लाखभन्दा बढी खर्च भैसकेको छ । आफूसँग भएको आर्थिक स्रोत सकिँदै गएपछि अनि देशको अवस्था बिग्रिँदो भएपछि विस्तारै आस पनि कम हुँदो रहेछ । तपाईं त कार्यकारी ठाउँमा हुनुहुन्छ, चाहँदा त हामी जस्ताका लागि धेरै काम गर्न सक्नुहोला । तपाईं सञ्चो भएर आउनुहोस्, अनि देशमै सस्तो र सहज उपचार हुने वातावरण बनाउनुहोस् । मेरो बाँकी उमेर हजुरलाई लागोस् ! लेखक मृगौला फीडित हुन् ।"
सागरनाथ वन प्रदेशलाई !,"उद्योग, पर्यटन, वन तथा वातावरणमन्त्री रामनरेश राय स्वयंले पनि सागरनाथ वन परियोजनाको व्यवस्थापनमा विशेष जोड दिएका छन् । परियोजनालाई कसरी राम्रो बनाउन सकिन्छ, के कति बजेट आवश्यक पर्छ मन्त्रालयले व्यवस्थापन गर्छ भन्नुभएको छ, परियोजनाका निमित्त प्रमुख देवेशमणि त्रिपाठीले भने, प्रदेशले पनि यसको सही व्यवस्थापन होस् भन्ने चाहेको देखिन्छ ।"
डेढ वर्षभित्रै सर्पदंशको औषधि,यो प्रक्रियामा घोडाले अत्यधिक उत्पादन गर्ने एन्टिबडी रगतमा बगिरहेको हुन्छ । अनि प्राविधिकले घोडाको तौल र आकारलगायत आधारमा एउटाबाट तीनदेखि चार लिटर रगत निकाल्छन् । त्यसलाई प्रारम्भिक प्रशोधन गरी एक प्रकारको तरल पदार्थ प्लाज्मा प्रोटिन सेरम बनाइने विज्ञको भनाइ छ । अनि फेरि यसलाई प्रशोधन गरी पाउडर बनाएर भाइलमा भरिन्छ । उद्योगसम्बद्ध चिकित्सकका अनुसार यति गरिसकेपछि सर्पले टोकेका बिरामीलाई डिस्टिल वाटर मिसाएर दिइने औषधि एन्टिस्नेक भेनम तयार हुन्छ ।
लुम्बिनी विकास कोषसँग मागियो स्पष्टीकरण,"संगठनात्मक ढाँचाअनुसार कर्मचारी भर्ना गर्दा प्रभावकारी हुने ती कर्मचारीले बताए । लुम्बिनीलाई विश्व शान्तिको केन्द्र बनाई पर्यटन प्रवर्द्धन गर्ने उद्देश्य कोषको हो । तर, पदाधिकारी चयनमा हुने राजनीतिक प्रभाव कर्मचारी नियुक्तिमा प्रस्टै देखिन्छ । कोषमा सरकारपिच्छे फेरिने पदाधिकारीका कारण समस्या थपिएको छ । कोषले गर्ने कामको प्रभावकारिता र खर्चबारे सार्वजनिक लेखापरीक्षण नगर्दासम्म यस्तो बेथिति रहिरहने लुम्बिनी क्षेत्रका प्रदेशसभा सदस्य फकरुद्दिन खानले बताए । पदाधिकारीले आफ्नो अनुकूलका कर्मचारी नियुक्त गर्ने परिपाटी छ, उनले भने, यो नरोकिँदासम्म बेथिति र अपारदर्शिताले कोषलाई थिलथिलो पारिरहन्छ ।"
सामाजिक संस्थाको सम्पत्ति व्यक्तिलाई,"संस्थाका संस्थापक अध्यक्ष तथा पूर्वप्रतिनिधिसभा सदस्य तामाङले उक्त जमिन अमेरिकी नागरिकले नभई आफैंले खरिद गरेको दाबी गरे । जमिन म आफैंले खरिद गरेको हुँ, उनले भने, अमेरिकी नागरिकहरूले भवन निर्माण गर्न मात्र केही आर्थिक सहयोग गरेका हुन् । जमिन जुनसुकै प्रयोजनमा आफूले प्रयोग गर्न सक्नेसमेत उनले बताए । तर संस्थाको भवनको भित्तामा लेखिएको शिलालेखमा अमेरिकाको भर्जिनिया राज्यका ड्यानी अनी, एलिसा हाम्फ्रिन, डा वाल्ट हर्बर र टेनिसीको संयुक्त लगानीबाट निर्मित सहारा बालग्राम, सहराग्राम उल्लेख छ ।"
खेलौं भायौं डेउडा खेलौं,"गौरा पर्वको मुख्य आकर्षण पनि डेउडा नै हो । राजा रजौटाका युद्धका कथादेखि अन्य वीर वीरांगनाका गाथासमेत डेउडाबाहेक फाग, धुमारी र ढुस्कुलगायतमा गाइन्छ । फाग, धुमारी र ढुस्कु पनि डेउडाजस्तै हुन्छन् तर यसमा गायनशैली र प्रस्तुतिको कला फरक हुन्छ । खासगरी बुढापाकाले यस्ता खेल बढी रुचाउँछन् । डेउडामा नयाँ पुस्ता आउने क्रम पनि निरन्तर चलिरहेको छ । अहिले पनि बुढापाकाभन्दा युवा डेउडियाहरू बढी भएको पन्त बताउँछन् । महाकाली साहित्य संगमले अढाइ दशकअघि महेन्द्रनगरमा डेउडा सुरु गर्दा डेउडिया खोज्नुपर्ने अवस्था थियो भने अहिले युवा प्रशस्त मात्रामा आउने गरेका छन् ।"
लाखे ले तान्यो दर्शक,"पछिल्ला वर्षमा हिलो खेल्ने चलन हराउन थालेपछि सांस्कृतिक रंग दिएर जात्रालाई पुनर्जीवित गरिएको हो । नेवार समुदायको लाखे, तामाङ समुदायको सेलोसँगै गुरुङ र मगर समुदायको सांस्कृतिक प्रस्तुतिलाई यसपटकको जात्रामा जोड्यौं, दुलालले भने, नयाँ पुस्तामा मौलिकसांस्कृतिक ज्ञान हस्तान्तरणको उद्देश्यसाथ हामीले महोत्सवलाई सघाएका हौं ।"
समाज बदल्न मैदारो,साहित्यकार मुनाराज शेर्माले पुस्तकले निराशा छाडेर आशाले बाँच्न प्रेरणा दिएको बताउँदै दलितप्रति भएको अन्याय र शोषणको यथार्थ चित्रण रहेको धारणा राखे । बालिका थपलियाले समाजिक विभेद कलात्मक ढंगले लेखकले प्रस्तुत गर्दै प्रेमको दृष्टिकोण भत्काउनसमेत खोजेको बताइन् । लेखक भूपिनले २६ वर्षअघि मनमा उब्जेको तरंगलाई निकै अध्ययन र मननपछि पुस्तक लेखेको अनुभव सुनाए । यस्ता पुस्तकले नेपाली साहित्यको ओज बढाउँदै समाज रूपन्तरणमा भूमिका खेल्ने कवि विमल वैद्यको भनाइ थियो ।
तामाङ संस्कृतिबारे ज्ञान महोत्सव,"त्यस्तै निष्णु थिङले सरकारी सेवामा तामाङ जाति, सोमबहादुर धिमालले तामाङ अमूर्त संस्कृति संरक्षणमा युवाहरूको भूमिका, कर्म डी लामाले तामाङ सामाजिक आन्दोलन हिजो, आज र भोलि र रमेशकुमार तामाङले तामाङ समाजमा पेवा प्रथा कार्यपत्र प्रस्तुत गरेका थिए । तामाङ राजनीतिमा चुनौती विषयक छलफलमा मानवशास्त्री मुक्तसिंह तामाङ, संघीय सांसद नवीना लामा, नेपाल तामाङ संघका केन्द्रीय अध्यक्ष केवलबहादुर तामाङ र संघीय समाजवादी पार्टीका नेता रवीन्द्र थिङ सहभागी थिए । तामाङ साहित्यको चुनौती र संभावनाहरू विषयमा चाहिँ साहित्यकारहरू राजु स्याङ्तान, सञ्चु ब्लोन र धनम तामाङले आआफ्नो विचार व्यक्त गरे । महोत्सवमा राणाविरोधी आन्दोलनका पूर्वजनमुक्ति सेना श्यामकुमार तामाङ र लेखिका सुकन्या वाइबाले पुराना पुस्ताका कथा सुनाएका थिए । तामाङ पहिचान दिवसका अवसरमा महोत्सव हुँदै आएको छ ।"
कर बढाउँदै चीनअमेरिका,प्रदर्शनका सहभागीले विश्वव्यापीकरणको विरोध गर्नुका साथै जलवायु परिवर्तनप्रति चिन्ता व्यक्त गरेका जनाइएको छ । कतिपय प्रदर्शनकारी भने विश्वमा बढिरहेको धनी र गरिबबीचको खाडल कम गर्न प्रमुख औद्योगिक राष्ट्रका नेताहरूले कुनै कदम नचालेको भन्दै आक्रोश पोखेका थिए ।
दसौं हजार रोहिंग्याद्वारा प्रदर्शन,घटनाको छानबिनपछि सार्वजनिक गरेको प्रतिवेदनमा राष्ट्रसंघले रोहिंग्याविरुद्धको आक्रमण जातीय सफायाको उदाहरणीय पाठ्यपुस्तक भएको उल्लेख गरेको थियो तर म्यान्मारको सेनाले भने आफूहरूले प्रतिआतंवादको कारबाही चलाएको तथा सर्वसाधारणलाई लक्षित नगरेको दाबी गर्दै आएको छ ।
प्रतिष्ठानमा छैन डेंगु परीक्षण किट,"उनका अनुसार जालबाट विषादी प्रतिरोध गर्न सक्ने लामखुट्टे पनि नियन्त्रण गर्न सकिन्छ । सीडीसीको एक प्रतिवेदनअनुसार ओभी ट्र्याप विधिको प्रयोगबाट सन् २०१४ मा पोर्टोरिकोमा एडिस इजिप्टाई लामखुट्टेको संख्या ८० प्रतिशतले घटेको पाइएको थियो । सुब्बाले भने, धरान र अन्य प्रभावित क्षेत्रमा पनि यो प्रविधि प्रयोग गर्न सकिए संक्रमणबाट जोगिन सकिन्छ । यसको प्रयोगबाट वातावरण, जीवजन्तु तथा मानिसलाई कुनै असर पर्दैन । डेंगु नियन्त्रण गर्न नसकिए मनसुनपछि पनि थप गम्भीर रूप लिन सक्ने उनले औंल्याए । स्थानीय सरकार, प्रदेश सरकार वा संघीय सरकार, स्वास्थ्य संस्था, चिकित्सक, जनप्रनिधिले महामारी भएपछि मात्र चासो लिने गरेका छन्, उनले भने, यति धेरै महामारी फैलिसकेपछि विश्व स्वास्थ्य संगठनलाई जानकारी दिनुपर्थ्यो । खोज र नष्ट अभियान तीव्र बनाउन सर्वसाधारणलाई प्रेरित गर्नुपर्थ्यो ।"
पोखरामा २८० बिरामी,"पोखरामा महामारीका रूपमा फैलिएको डेंगु नियन्त्रणका लागि गण्डकी प्रदेश सरकारले २१ लाख रुपैयाँ बजेट विनियोजन गरेको छ । गत बुधबारको मन्त्रिपरिषद् बैठकले बजेट दिने निर्णय गरेको सरकारका प्रवक्ता भौतिक पूर्वाधार विकासमन्त्री रामशरण बस्नेतले बताए । हामीलाई २५ लाख रुपैयाँको प्रस्ताव आएको थियो, उनले भने, बैठकले २१ लाख दिने निर्णय गर्यो । डेंगु परीक्षण किट किन्नेलगायत प्रचारप्रसारमा यो बजेट खर्च हुनेछ ।भैपरी आउने महामारीका लागि सरकारले जम्मा ५ लाख रुपैयाँको मात्र कोष स्थापना गरेको जानकारी दिंदै मन्त्री बस्नेतले भने, आइपरेको खण्डमा छलफल गरेर नै बजेट विनियोजन गर्ने भनेर सानो रकम मात्र कोषमा राखेका थियौं । डेंगु नियन्त्रणका लागि खट्नुपर्ने जिम्मेवार निकायमा दक्ष जनशक्ति नै नभएकाले तत्कालै डेंगु नियन्त्रणको प्रभावकारी कार्यक्रम सञ्चालन गर्न समस्या भएको उनले बताए ।"
संविधान संशोधनसहित थरुहट प्रदेश माग,"अधिकारका लागि आन्दोलनप्रति एकमत रहेका थारू अगुवा भने विगतका गलत गतिविधिप्रति सचेत देखिए । उनीहरूले आन्दोलनको नेतृत्वकर्ताहरूलाई कुनै पनि राजनीतिक दलको मोहरा नबन्न सुझाए । त्यस्तै आन्दोलनको नेतृत्वकर्ता सम्हाल्न प्रतिस्पर्धा नगर्न पनि आग्रह गरे । अघिल्ला आन्दोलनका क्रममा थारू अगुवाहरूबीच नै विवाद हुँदा असफल भएको उनीहरूको अनुभव छ । निर्णायक आन्दोलन गर्न विचारपूर्ण तरिकाले अगाडि बढ्न आवश्यक छ, बर्दियाका मोहन चौधरी भन्छन्, विगतमा भएका कमजोरी दोहोरिनु हुँदैन । नेतृत्वकर्ताले कुनै पनि दलको झोले कार्यकर्ता बन्नु उचित छैन । नागरिक समाजका अगुवा दिलबहादुर चौधरीले सरकारले थारूका माग बेवास्ता गरेका कारण आन्दोलनको वातावरण बन्दै गएको तर्क उनले गरे ।"
मोटरमा तिलिचो !,"ट्रेकिङ एजेन्सिज एसोसिएसन अफ नेपाल (टान) पोखरा च्याप्टर अध्यक्ष हरि भुजेल मोटरबाटो पुग्दा पर्यटकको बसाइ अवधि छोटिने चिन्ता व्यक्त गर्छन् । मनाङबाट बाटो खन्दा ८ दिनको ट्रेक ३ दिनमा झरेको उनले सुनाए । धेरै पर्यटक भित्र््याउन सके राम्रै हो, उनी भन्छन्, तर, अहिले भइरहेको मोटरेबल बाटोले नेपालको पदयात्रा सम्बन्धमा नकारात्मक सन्देश गइरहेको बेला नयाँ सडक खन्नु उचित होइन ।"
चट्टानी पहरो छिचोलेर अरुणपारि,सदरमुकाम खाँदबारीसम्म बिक्रीका लागि ल्याउन नसक्दा हरेक वर्ष लाखौं रुपैयाँको सुन्तला बगानमै खेर गएको उनले बताए । सडक यातायात चलेदेखि यहाँ उत्पादित सबै सामग्रीले मूल्य पाउने उनको भनाइ छ । कच्ची सडक भए पनि वर्षमा ८ महिना चल्नेमा ढुक्क रहेको उनी बताउँछन् । गाउँपालिकाको प्रमुख प्राथमिकता पनि सडक भएकाले अब पहिलेको जस्तो समस्या नहुने उनको भनाइ छ । सिलिचोङबासी अहिले पनि हिँडेरै सदरमुकाम आउजाउ गर्छन् । कच्ची सडक केही वर्षअघि नै हेलुवाबेसीसम्म पुगे पनि बर्खाका ४ महिना बन्द हुने गरेको छ । गाउँपालिका क्षेत्रमा सडक निर्माणलाई प्राथमिकतामा राखिएको थियो । पालिकाले धेरै बजेट सडक निर्माणमा खर्चिंदै आएको छ । तर सदरमुकाम खाँदबारीदेखि सिलिचोङ जाने सीधा सडक भने तयार भएको छैन । हेलुवाबेसीमा रहेको अरुण नदीमा पक्की पुल नबनेसम्म खाँदबारीसिलिचोङ सीधा आउजाउ सम्भव भने छैन ।
अध्यक्ष भट्ट विमानबाट निकालिए,"दुवै जनाले सिल्कको बिजनेश श्रेणीको टिकट लिएका थिए । इकोनमी श्रेणीको दाजोमा झण्डै दोब्बर महंगो हुने उक्त टिकटमा काठमाडौं विमानस्थलमा र्याडिसन होटलको लाउन्ज निःशुल्क प्रयोग गर्न पाइन्छ । उक्त लाउन्जमा मदिरा र खानपान गरेको पैसा तिर्नुपर्दैन । दुबै जनाले त्यहीँ मदिरापान गरेका थिए । लाउन्जको खर्च एयरलाइन्सको हुन्छ । काठमाडौंस्थित एयरलाइन्स स्रोतले यस घटनाबारे सिंगापुरमा रहेको मुख्यालयले चाडै विज्ञप्ती जारी गर्ने जनाएको छ । न्यौपानेले अडियोमा आफुहरूलाई ब्रेथलाइजरको प्रयोग नगरी निस्कासन गरिएकाले सिल्क एयरले अपमान गरेको अडियोमा आरोप लगाएका छन् । पाइलटले लिखित रुपमै निस्कासन गरेका भट्ट र न्यौपानेले टिकट फिर्ताका लागि सिल्क एयरको काठमाडौंस्थित कार्यालयमा निवेदन दिएका छन् । तर, एयरलाइन्सले हेडक्वार्टरको निर्णय पर्खिरहेको छ ।"
बाघ आक्रमणमा २ को मृत्यु,"तीन दिनअघि मात्र गेरुवा गाउँपालिका ४, दंहामा बाघकै आक्रमणबाट ५६ वर्षीया रामकली शाहीको मृत्यु भएको थियो । नजिकै सामुदायिक वनमा घाँस काटिरहेको अवस्थामा उनी बाघ आक्रमणमा परेकी थिइन् ।"
चोरीमा चिनियाँ पक्राउ,काठमाडौं (कास) टर्किस एयरलाइन्सभित्र चोरी गरेको अभियोगमा दुई चिनियाँ नागरिकलाई प्रहरीले पक्राउ गरेको छ । प्रहरीका अनुसार चिनियाँ नागरिकहरू ए क्युवेई र हु झिङजोङ शनिबार बिहान पक्राउ परेका हुन् ।टर्किस एयरलाइन्सबाट बुधबार काठमाडौं आएकी डेनमार्क नागरिकको जहाजभित्रै सुन र नगद चोरी भएको थियो । त्यसपछि खोजी गर्नेक्रममा प्रहरीले शनिबार बिहान टर्किस एयरलाइन्सबाट स्तानबुल जान लागेका उनीहरूलाई चोरी भएको सुनको बाला २ थान र विभिन्न देशका मुद्रासहित पक्राउ गरेको हो ।
समितिले माग्यो विवरण,"काठमाडौं (कास) संसदको कृषि, सहकारी तथा प्राकृतिक स्रोत साधन समितिले वन तथा वातावरण मन्त्रालयसँग देशभरको राष्ट्रिय वनको नापनक्सा र सीमांकनको विवरण मागेको छ । समितिले आइतबारको बैठकबाट वन क्षेत्रभित्र रूख र बुट्यानले ओगटेको जग्गाको प्रदेशसहित स्थानीय तहगत रूपमा अलगअलग क्षेत्रफलको विवरण तयार गरी ६ महिनाभित्र पेस गर्न भनेको हो । समिति सभापति पूर्णकुमारी सुवेदीले देशभर वन क्षेत्रमा भएको अतिक्रमणको क्षेत्रफलको विवरणसमेत पेस गर्न भनिएको जानकारी दिइन् ।"
भ्रमण वर्षलाई महोत्सव,काठमाडौं (कास) नेपाल भ्रमण वर्ष २०२० लाई सघाउन उपल्लो डोल्पाको धो तारापमा महोत्सव आयोजना गर्न लागिएको छ । डोल्पोबुद्ध गाउँपालिका र भिजन डोल्पाको आयोजनामा भदौ २४ देखि २८ सम्म महोत्सव गरिँदै छ । धो ताराप विश्वका अग्ला मानव बस्तीमध्ये एक हो ।
बेइजिङको नयाँ विमानस्थलमा नेपाल पनि,"यसका अलावा अन्य चीनका घरेलु र अन्तर्राट्रिय विमान कम्पनीले पनि तासिङ अन्तर्राट्रिय विमानस्थल रुट प्रयोग गर्दै उडान बिस्तार गर्ने प्रतीक्षा गरिरहेका छन् । अक्टोबर २८ देखि ब्रिटिस एयरवेजले लन्डनको हिथ्रो विमानस्थलदेखि बेइजिङ सिधा उडान गर्नेछ, जसबाट बेलायतमा ओहोरदोहोर गर्ने नेपाली लाभान्वित हुनेछन् । नोभेम्बर ३ देखि फिनल्यान्डको फिनएयरले बेइजिङ हेलसिन्की, अक्टोबर २९ देखि पोलिस एयरलाइन्स र डिसेम्बर ३१ देखि मलेसिया एयरलाइन्सले क्वालालम्पुरको सिधा उडान गर्नेछ । घरेलुमा चाइना साउदर्नले अक्टुबर २७ देखि हो ची मिन्ह सहर, चाइना इस्टर्न एयरलाइन्सअन्तर्गत चाइना युनाइटेड एयरलाइन्सले चीनभित्रका विभिन्न गन्तव्यमा उडान भर्नेछन् ।"
काँक्रेविहारमा मन्दिर,वीरेन्द्रनगर नगरपालिकाका प्रमुख देवकुमार सुवेदीले मन्दिर निर्माणको काम सकिएसँगै काँक्रेविहारको सौन्दर्य र विविधतालाई ख्याल गर्दै दर्शन केन्द्रका रूपमा विकास गर्ने योजना सुनाए । उनका अनुसार मन्दिर निर्माण सकिएसँगै अन्य संरचना निर्माणले तीव्रता पाएका छन् । अहिले मन्दिरमा फिनिसिङ र बगैंचा निर्माणको काम भइरहेको छ ।
नयांँ सहर निर्माणमा प्रगति भएन,"फिदिम, वसन्तपुर, चौरजहारी र पाटनमा बसपार्क निर्माण जारी छ । मन्त्रालयका अनुसार १० वटै सहरमा ६२ किमि सडक निर्माण गर्ने लक्ष्य रहे पनि ४८ किमि निर्माण भइरहेको छ । एकीकृत सरकारी अवधारणाअनुसार ८ वटा कार्यालय भवन निर्माण भइसकेका छन् । सहरको पूर्ण विकासका लागि करिब ५० अर्ब रुपैयाँ लाग्ने विभागको अनुमान छ । त्यसअनुसार प्रत्येक सहर विकासका लागि ५ अर्ब रुपैयाँ लाग्नेछ । ती स्थानमा खानेपानी, सडक, बत्तीलगायत पूर्वाधार निर्माणलाई पहिलो प्राथमिकता दिइएको विभागले जनायो । ती ठाउँमा भौतिक पूर्वाधार तयार भएपछि नजिकका क्षेत्रबाट बसाइँसराइको क्रम बढ्ने र बसोबासको चापसमेत बढ्ने अनुमान गरिएको छ ।"
एक चौथाइ नेपाली विद्युत् पहुँच बाहिर,"महानगर, उपमहानगरसहित २९३ नगरपालिकामध्ये १४ वटामा पाँच प्रतिशतभन्दा कम विद्युतीकरण भएको छ । यसमा कर्णाली र सुदूरपश्चिम प्रदेशका क्रमश ः ६ र ८ नगरपालिका छन् । ८ नगरपालिकामा पाँचदेखि ३५ प्रतिशतसम्म विद्युतीकरण भएको छ भने ३५ नगरपालिमा ३५ देखि ६५ प्रतिशतसम्म मात्रै विद्युतीकरण भएको छ । ५ देखि ३५ प्रतिशतसम्म विद्युतीकरण हुनेमा पनि कर्णाली र सुदूरपश्चिम प्रदेशका क्रमशः ७ र १ नगरपालिका हुन् । ३५ नगरपालिकामा ३५ देखि ६५ प्रतिशतसम्म विद्युतीकरण भएको छ । १सय ११ नगरपालिकामा ६५ देखि ९० प्रतिशतसम्म विद्युतीकरण भएको छ भने १ सय २५ नगरपालिकामा ९० देखि सतप्रतिशतसम्म विद्युतीकरण भएको छ । प्रदेश नं ३ मा सबैभन्दा बढी अर्थात ९०३० प्रतिशत विद्युतीकरण भएको छ । कर्णाली प्रदेशमा सबैभन्दा कम २७०३ प्रतिशत मात्रै विद्युतीकरण भएको प्राधिकरणको तथ्यांक छ । गण्डकी प्रदेशमा ८७३९, प्रदेश ५ मा ८१०३, प्रदेश २ मा ७९७७, प्रदेश १ मा ७५९० र सुदूरपश्चिम प्रदेशमा ५८९० प्रतिशत विद्युतीकरण भएको प्राधिकरणले जनाएको छ ।"
१२ महिनामा पौने ९ खर्ब रेमिट्यान्स,"यस्तै हाल नेपाल भित्रिने रेमिट्यान्समध्ये सबैभन्दा धेरै अमेरिकाबाट आएको छ । विगतमा अर्थतन्त्रका हिसाबले ठूला र धेरै कमाइ हुने भनिएका राष्ट्र (जापान, दक्षिण कोरिया, अस्ट्रेलिया, क्यानडा, अमेरिका आदि) बाट निकै कम मात्र रेमिट्यान्स आउने गरेको थियो । दुई वर्षअघिको राष्ट्र बैंकको एक प्रतिवेदनमा जापान, दक्षिण कोरिया, अस्ट्रेलिया, क्यानडा, अमेरिकालगायत ठूला राष्ट्रबाट कुल रेमिट्यान्सको करिब १२ प्रतिशत मात्र भित्रँदै आएको देखाएको छ । अघिल्लो आर्थिक वर्ष भारतबाट मात्र सवा खर्ब रुपैयाँ रेमिट्यान्स नेपाल भित्रिएको थियो । गत वर्ष पनि त्यत्तिकै अनुपातमा भारतबाट नेपाल रेमिट्यान्स आएको छ ।"
सुनको मूल्यमा नयाँ रेकर्ड,"शाक्यका अनुसार सुनलाई सुरक्षित लगानीका रूपमा हेरिन्छ । अहिले विश्वका विभिन्न मुलुकमा आर्थिक युद्ध, आर्थिक संकट र आन्दोलनसमेत भइरहेको छ । आन्दोलनकै कारण व्यवसायीहरू सुरक्षित लगानीको खोजीमा छन् । लगानीकर्ताहरूले सुनमा लगानी गर्दा मूल्य अकासिएको हो । व्यवसायीका अनुसार विगतमा सबैभन्दा बढी भारतमा सुन खपत हुन्थ्यो । पछिल्ला वर्षहरूमा भारतलाई उछिन्दै अहिले चीन अगाडि देखिएको छ । सबैभन्दा बढी चीनमै खपत र सञ्चय हुन्छ । चीनमै आर्थिक विवाद छ, शाक्यले भने, लगानीकर्ताहरू सुनमा आकर्षित हुँदा बजारलाई प्रभावित पार्यो ।"
सूचीकृत भएनन् रोजागदाता,"निजी क्षेत्रमा कार्यरत मजदुरकर्मचारीको पेन्सन, सञ्चयकोष नागरिक लगानी कोष, बिमासमेतका सुविधा थिएन । सामाजिक सुरक्षा कोषमा आबद्ध योगदानकर्ताले औषधि उपचार, स्वास्थ्य तथा मातृत्व सुरक्षा, दुर्घटना र अशक्तता सुरक्षा, आश्रित परिवार सुरक्षा, बुद्ध अवस्था सुरक्षाको सुविधा प्राप्त गर्न सक्छन् । कोषमा सूचीकृत भएका रोजगारदाताले साउन महिनाको पारिश्रमिकबाट श्रमिकको बेसिक तलबमानको ३१ प्रतिशत रकम तोकिएको बैंकमा जम्मा गरेपछि कोषले थप सुविधा थप्ने बताइएको छ । कोषमा योगदान भएको मितिबाट दुर्घटना सुविधा र कोषमा योगदान गरेको तीन महिनापछि मातृत्व र औषधि उपचार सुविधा पाउने व्यवस्था छ । पेन्सन पाउन भने १५ वर्ष योगदान गरेको हुनुपर्छ ।"
२ अर्बको लगानीमा अर्गानिक खेती,"प्रालिका अनुसार २ हजार किसानबाट तरकारी संकलन गरिन्छ । दैनिक ५ देखि ६ सय टन तरकारी संकलन हुने जनाएको छ । अर्गानिक ग्यारेन्टी गर्न टेस्ट मेसिन पनि उपलब्ध गराइएको जनाएको छ । यस्तै सरकारी प्रयोगशालामा पनि दैनिक परीक्षण भएको प्रालिको दाबी छ । माटो ब्रान्डका तरकारी उपत्यकाकाको भाटभटेनी, बिगमार्टलगायतका स्टोरमा उक्त ब्रान्डका तरकारी बिक्रीमा राखिएको छ । किसानबाट खरिद मूल्य र उपभोक्त मूल्य कृषकलाई पनि जानकारी गराएका छौं, गोल्यानले भने, तरकारीमा २० प्रतिशत मात्रै मुनाफा राखिएको छौं ।"
यामाहाको 'एमटी १५' बजारमा,"काठमाडौं (कास) नेपालका लागि यामाहा मोटरसाइकल तथा स्कुटरको आधिकारिक विक्रेता एमएडब्लू इन्टरप्राइजेजले यामाहा एमटी १५ द डार्क वारियर लाई बजारमा ल्याएको छ । नया एमटी १५ मा लिक्विड कुल्ड, ४ स्ट्रोक, एसओएचसी, ४ भल्भ, ६ स्पिड ट्रान्समिसन भएको १५५ सीसीको फ्युलइन्जेक्टेड इन्जिन छ । जसमा भेरिएबल भल्भएक्च्युएसन (भीभीए) र असिस्ट एन्ड स्लिपर (ए एन्ड एस) क्लच जस्ता अत्याधुनिक प्रविधि रहेको जनाइएको छ ।"
बंगलादेश बैंकका शाखा विस्तार,"काठमाडौं (कास) नेपाल बंगलादेश बैंकले शाखा विस्तारका क्रममा आइतबारबाट थप ६ शाखा सञ्चालनमा ल्याएको छ । बैंकले ललितपुरको सानेपा, काठमाडौंको टोखा र तिलगंगा, भक्तपुरको च्यामासिङ, दाङको तुलसीपुर, सिन्धुपाल्चोकको तातोपानी शाखा तथा तातोपानी भन्सार शाखा राजस्व संकलन काउन्टर सञ्चालनमा ल्याएको प्रेस विज्ञप्तिमार्फत जानकारी दिएको छ ।"
ग्लोबलको व्यवसायी कर्जा ३ दिनमै,काठमाडौं (कास) ग्लोबल आइएमई बैंकले साना तथा मझौला व्यवसायीलाई मध्यनजर गर्दै ५ लाख रुपैयाँदेखि ६ करोड रुपैयाँसम्मको ऋण तीन दिनभित्र उपलब्ध गराउने जानकारी दिएको छ । आफ्नो व्यवसाय विस्तार गर्ने उद्देश्य लिएको साना व्यवसायीहरूलाई ऋण उपलब्ध गराएको हो । कर्जा लिने सेवाग्राहीहरूले नेपालभरि फैलिएका ग्लोबल आईएमई बैंकका १४१ शाखाहरूमार्फत सेवा उपभोग गर्न पाउने विज्ञप्तिमा जनाइएको छ ।
विद्युतीय भ्यानको प्रयोग सुरु,विद्युतीय सवारी साधनको प्रयोगले वातावरण संरक्षणमा महत्त्वपूर्ण सहयोग पुर्याउने अपेक्षा यती एयरलाइन्सले लिएको छ । यसका साथै यो सुरुवातले सकारात्मक प्रक्रिया पाए पेट्रोलबाट चल्ने विद्यमान सबै (२० वटा) भ्यानलाई महिन्द्रा इसुप्रो विद्युतीय भ्यानले स्थानान्तरण गर्ने योजना यती एयरलाइन्सको रहेको छ ।
सामसङ डिलर्स समिट,"काठमाडौं (कास) सामसङ प्रडक्टसो नेपालका लागि अधिकृत वितरक हिम इलेक्ट्रोनिक्स प्रालिले डिलर्स समिट सम्पन्न गरेको छ । उक्त डिलर्स समिट आइतबार सोल्टी क्राउन प्लाजामा सम्पन्न भएको जानकारी प्रेस विज्ञप्तिमार्फत दिएको छ । कार्यक्रमको उद्देश्य देशभरि रहेका सीई डिलर्ससँग जोड्निु, सेयर गर्नु तथा उत्पादनहरू सोकेस गर्नु रहेको बताइएको छ । कार्यक्रमकै अवसरमा नयाँ अर सिरिजका युइहडी टेलिभिजनसमेत लन्च गरिएको थियो ।"
सिमेन्टको गुणस्तरमा तलमाथि नगरौं,वार्षिक ३० लाख बोरा सिमेन्ट उत्पादन गर्ने लक्ष्य लिएको उद्योगले अहिले करिब २० लाख बोरा सिमेन्ट उत्पादन गरिरहेको छ । सिमेन्टको बिक्री मूल्य ८२५ रुपैयाँ रहेको छ । उद्योगमा ३७० जना कर्मचारी कार्यरत छन् । २०३३ सालमा स्थापना भएको उद्योगले २०४८ सालबाट व्यावसायिक उत्पादन सुरु गरेको थियो । हेटौंडा नगरपालिका९ लामसुरेमा रहेको उक्त उद्योगको निम्ति दैनिक एक हजार टन चुनढुंगाको आवश्यकता पर्छ । उद्योगको दैनिक १६ हजार बोरा सिमेन्ट उत्पादन गर्ने क्षमता छ ।
इँटाभट्टामा चल्यो डोजर,"विकल्प दिइएन ः व्यवसायीविकल्प नदिई उद्योगमा डोजर चलाएको भन्दै इँटा व्यवसायीहरूले विरोध जनाएका छन् । सहमतिपत्रमा विकल्प दिने विषय पनि भएको तर्क गर्दर् ैसत्यनारायण ब्रिक इन्डस्ट्रिजका सञ्चालक लक्ष्मण महर्जनले नगरपालिकाले निरकुंशता प्रदर्शन गरेको आरोप लगाए । विकल्पसमेत नदिएर ७ दिनको अवधिमा हटाउन सूचना जारी भयो, पोलेका इँटा पनि बिक्री गर्न पाइएन, महर्जनले भने, सहमतिपत्रमा विकल्प दिने भनिएको थियो तर त्यसो नगरी एकाएक भत्काउने काम भयो । व्यवसायी र उद्योगीबीच भएको करारमा प्रथम पक्ष (नगरपालिका) सँग समन्वय गरी अन्य क्षेत्रहरूमा प्रचलित कानुन, वातावरणीय मापदण्ड र नवीनतम वातावरणमैत्री प्रविधिअनुरूप व्यवसाय सञ्चालन गर्ने र कुनै पनि वहाना नगरी प्रतिबद्धताबमोजिम इँटा उद्योग यस क्षेत्रबाट विस्थापन गर्ने उल्लेख छ ।"
निर्माणाधीन सडकलाई मर्मत खर्च,"तुकुवाङखोलादेखि पश्चिमतर्फको किमुबोटसम्मको १६ किलोमिटर खण्डमा पनि कालोपत्रेको काम भइसकेको छ । किमुबोटदेखि धौलापैरासम्मको अनुमानित १० किलोमिटर खण्डमा सडक स्तरोन्नतिको काम भइरहेको छ । यही सडकमा प्रदेश सरकारले बजेट हालेको हो । भूमे गाउँपालिका अध्यक्ष रामसुर बुढा मगरले बन्दै गरेको सडकमा मर्मतको बजेट परेको बताए । बन्दै गरेको सडक मर्मत हुने कुरा भएन, उनले भने, अब उक्त बजेटले रुकुमगाड खोलामा कजवे बनाउन सुझाव दिएको छु । प्रदेशसभा सदस्य तेजबहादुर ओलीले सडक मर्मत शीर्षकमा बजेट आए पनि उक्त बजेटले रुकुमगाड खोलामा अस्थायी पुल बनाइने दाबी गरे । मध्यपहाडी लोकमार्ग आयोजनाले उक्त खोलामा पुल बनाइरहेको छ । पुल नबन्दासम्म सर्वसाधारणको सहजताका लागि कजवे बनाउने ओलीले बताए । मध्यपहाडी लोकमार्गले उक्त खोलामा पक्की पुल बनाइसकेको छैन, उनले भने, त्यसैले सर्वसाधारणको सहजताका लागि उक्त शीर्षकको बजेटबाट अस्थायी कजवे बनाउने हो । दुई वर्षअघि भूमे गाउँपालिकाले बनाएको कजवे चालु वर्षामा बगेको थियो । खोलामा पुल नहुँदा भूमे, पुथाउत्तरगंगा गाउँपालिकाका साथै रोल्पाको थबाङ तथा बाग्लुङ आउजाउ गर्ने यात्रुलाई समस्या छ ।"
नेपालले जोहर दारुलविरुद्ध खेल्दै,एएफसी च्याम्पियन्स लिगको क्लब जोहर दारुलविरुद्ध नेपाली टिमले पहिलोपल्ट प्रतिस्पर्धा गर्न लागेको हो । लगातार छैटौंपल्ट मलेसियन च्याम्पियन भएको टिमविरुद्ध नेपालले उसैको घरेलु मैदान तान श्री दातो हाजी हसन युनोस रंगशालामा प्रतिस्पर्धा गर्दै छ ।
ब्याडमिन्टन इटहरीमा,"पुरुषतर्फ उच्च १६ वरीयता र महिलातर्फ उच्च १२ वरीयतामा रहेका खेलाडीबीच एकल प्रतिस्पर्धा हुने आयोजक महासंघका अध्यक्ष वीरेन्द्र श्रेष्ठले बताए । उच्च वरीयताका खेलाडीहरूले खुला प्रतिस्पर्धा गर्दा खेलको स्तरमा फितलो देखिने स्थिति रहेका कारण उच्च वरीयताका बीच मात्र एकल प्रतिस्पर्धा गराउने तयारी रहेको श्रेष्ठको भनाइ छ । उक्त वरीयताबाहेककाले पनि पुरुष तथा महिला एकलमा प्रतिस्पर्धा गर्नेछन् । पुरुष तथा महिला जोडीमा सबैले प्रतिस्पर्धा गर्न पाउने व्यवस्था गरिएको छ । अनुमानित ५ लाख ५८ हजार रुपैयाँ खर्च हुने प्रतियोगितामा उच्च वरीयताबीचको पुरुष तथा महिला एकलमा शीर्ष तीन विजेताले ५० हजार, २५ हजार र १२ हजार ५ सय रुपैयाँ प्राप्त गर्नेछन् । पुरुष एकल तथा महिला एकल तथा युगलका विजयी शीर्ष तीनले नगद २० हजार, १० हजार र ५ हजार प्राप्त गर्नेछन् । छात्र तथा छात्रा एकलका विजयी शीर्ष तीनले नगद १० हजार, ७ हजार र ४ हजार प्राप्त गर्नेछन् ।"
स्टोक्सको अविश्वसनीय शतक,"अस्ट्रेलियाका कप्तान टिम पेनले भने, यो स्थितिमा पुगेर पराजय नतिजा स्विकार्न गाह्रो हुन्छ । स्टोक्सले अविश्वस्नीय इनिङ्स खेले र हाम्रा लागि ठूलो अवरोध बने ।"
कोरियन एम्बासडर तेक्वान्दो सुरु,"क्याडेट महिला पुम्सेमा कोटेश्वरकी सन्ध्या लामा पहिलो भइन् । मूलपानीकी प्रगति कुइँकेल दोस्रो र सुप्रिमका द्वय सुशान्त तामाङ र तारा वाइबा तेस्रो भए । क्याडेट पुरुष पुम्सेमा सगरमाथा एकेडेमीका निशान्त थिङले स्वर्ण जिते । उनले फाइनलमा कोटेश्वरका विवेक लामालाई पराजित गरेका थिए । गोदावरीका सृजल श्रेष्ठ र मूलपानीका आयास ढुंगेलले कांस्य जिते । सिनियर विधाका प्रतिस्पर्धा सोमबारदेखि सुरु हुनेछ । देशभरका सबै प्रदेशको प्रतिनिधित्व हुने गरी ७ सय ६० खेलाडीको सहभागिता रहेको प्रतियोगिता बुधबार सम्पन्न हुनेछ । राखेप उपाध्यक्ष पीताम्बर तिम्सिना, कोरियाली राजदूत पार्क योङ सिकलगायतले प्रतियोगिताको उद्घाटन गरे ।"
लिभरपुललाई पछ्याउँदै सिटी,इटालीमिलान कप्तान जर्जियो चिलिनीले गरेको निर्णायक गोल मदतले डिफेन्डिङ च्याम्पियन युभेन्ट्सले शनिबार राति इटालीको सिरी एमा विजयी सुरुआत लिएको छ । उसले पार्मालाई १० ले हरायो । क्लबका नयाँ प्रशिक्षक मउरिजो सारी भने निमोनियाका कारण खेलमा उपस्थित रहेनन् । अर्को खेलमा गत सिजनको उपविजेता नेपोलीले फियोरेन्टिनालाई ४३ ले हरायो । त्यसमा कप्तान लोरेन्जो इन्सिग्नले दुई गरे । त्यसमध्ये ६७ औं मिनेटमा उनले गरेको गोल नै निर्णायक रह्यो ।
"आयोजना सफल, नतिजा कमजोर","चन्दले टोलीको प्रदर्शन कमजोर देखिनुमा मनोवैज्ञानिक दबाबलाई मुख्य कारण मानेका छन् । पहिलो खेलमा पराजित भएपछि जित्नैपर्ने अवस्थामा रहेको माल्दिभ्सविरुद्ध हाम्रा खेलाडी अनावश्यक दबाबमा देखिए । हलमा भरिभराउ समर्थकबीच उनीहरू हराएजस्ता देखिए, चन्दले भने, प्रतियोगिताअघि मनोवैज्ञानिक प्रशिक्षण पनि दिनुपर्ने थियो कि भन्ने लागेको छ ।"

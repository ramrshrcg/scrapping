शीर्षक,विवरण
सम्झौता नै रद्द गर्न प्रस्ताव,"भाडामा लिइएका ७ वटा चिया बगानमा जमिनबाहेक अन्य सम्पत्ति ६५ प्रतिशत निगमको र ३५ प्रतिशत नेपाल सरकारको छ । सूर्योदय नगरपालिकामा भेटिएको प्रमाणित कागजातअनुसार पनि जम्मा एक पटकका लागि २०६३ देखि २०६७ सम्म भूमिकरबापत झन्डै ९८ हजार रुपैयाँ तिरेको देखिन्छ । त्यसपछि भने निगमले कहिल्यै कुनै प्रकारको शुल्क तिरेको छैन । सांघाई व्यापारिक समूहले कानुन र प्रचलित सम्झौताभन्दा माथि रहेर काम गरिरहेको हामीले पाएका छौं, कन्याम चिया बगान रहेको सूर्योदय७ का वडाध्यक्ष लेखनाथ खडकाले कान्तिपुरसँग भने, २०६३ सालदेखि केही वर्षको कर, राजस्व बुझाउन तयार हुने निगम एकैचोटि फेरि किन कानुन र सम्झौताको परिधिबाट बाहिर गएको हो ? हामी बुझ्न सकिरहेका छौं । चियाबगानहरू स्थानीय स्वायत्त शासन र ऐनअनुसार चलाउने हो भने ठीकै छ । अन्यथा यो देखावटी कार्यशैलीले अबका दिनमा काम चल्न सक्दैन ।"
'सम्पत्तिको अधिकार हनन',"१ कृषि क्षेत्र २ आवासीय क्षेत्र ३ व्यावसायिक क्षेत्र ४ औद्योगिक क्षेत्र ५ खानी तथा खनिज क्षेत्र ६ वन क्षेत्र ७ नदी, खोला र ताल क्षेत्र ८ सार्वजनिक उपयोगको क्षेत्र ९ सांस्कृतिक तथा पुरातात्त्विक महत्त्वको क्षेत्र १० सरकारबाट आवश्यकताअनुसार तोकिएको अन्य क्षेत्र"
राजपा कार्यालय पनि सरकारी जग्गामै,"बाबुराम भट्टराई नेतृत्वको सरकारले २०६८ सालमा तत्कालीन नेकपा एमाले, नेकपा माओवादी केन्द्र, नेपाली कांग्रेस र मधेसवादी दल निकट निजामती कर्मचारी संगठनलाई बबरमहल र सिंहदरबार नजिकको करिब ११ रोपनी सरकारी जग्गाको भोगाधिकार दिएको थियो । भोगाधिकार प्राप्त जग्गामा कर्मचारी संघसंगठनले आआफ्नो कार्यालय भवन बनाएका छन् । मञ्चले जग्गा पाएको ४ वर्षपछि भवन बनाएको थियो । निजामती कर्मचारीहरूको एकमात्र आधिकारिक ट्रेड युनियन बनेपछि अन्य दलीय कर्मचारी संगठनहरूको आधिकारिकता छैन । तर तिनीहरूलाई भोगाधिकार दिइएको जग्गा फिर्ता गर्न पनि सरकारले चासो देखाएको छैन ।"
प्रमुख प्रतिपक्षीको प्रश्न 'नेकपा किन सरकारी जग्गामा ?',सत्तापक्षलाई चैन अरूलाई ऐन भन्ने दृष्टान्त देखिएको उनको भनाइ थियो । सरकारी जग्गामा बस्न छाडेर कानुनको सम्मान गरी सत्तारूढ पार्टीको प्रतिष्ठा जोगाउने प्रयास थाल्न उनले नेकपालाई सुझाइन् । भोगाधिकार पाएको पासाङ ल्हामु पर्वतारोहण प्रतिष्ठानले ३ रोपनी ७ आना २ पैसा सरकारी जग्गामा नेकपा पार्टी कार्यालय सञ्चालन गर्न दिएको समाचार कान्तिपुरमार्फत सार्वजनिक भएपछि कांग्रेसले सदनमा यस्तो माग गरेको हो । नेकपाले प्रतिष्ठानलाई मासिक २ लाख २५ हजार भाडा तिरिरहेको छ ।
कश्मीर मुद्दामा चीनको आपत्ति,"चिनियाँ भूभागसँग सम्बन्धित लद्दाख केन्द्रद्वारा शासित हुने निर्णयबारे उनले भनिन्, चीनले सधैं नै भारतको उक्त प्रवृत्तिको विरोध गर्दै आएको छ र यसमा चीन सदैव अडिग, निश्चयी र कसैगरी पनि अपरिवर्तनीय धारणामा उभिएको छ । सीमा समस्याबारे विगतमा भएका सहमतिको भारतले पालना गर्नुपर्ने ह्वाको भनाइ छ । सतर्कतापूर्वक बोली र व्यवहारमा गम्भीर हुन पनि उनले भारतलाई सुझाव दिइन् । उनले भनिन्, चीन र भारतबीच सम्पन्न सहमति अक्षरशः पालना गर्न पनि भारतलाई चीनले आग्रह गर्छ ।"
छुँदा पनि धूलोधूलो हुन्छ ताडपत्र,"अभिलेखालयमा ७ औंदेखि २० औं शताब्दीसम्मका प्राकृत, पाली, संस्कृत, मैथिली, नेवारी, तिब्बतीलगायत भाषामा लेखिएका ग्रन्थ छन् । प्राचीन देवनागरी, मैथिली, रञ्जना, नेवारी, बंगाली, उत्तर लिच्छवि लिपि प्रयोग गरी ज्योतिष, आयुर्वेद, योग, धर्मशास्त्र, पुराण, दर्शन, तन्त्र, कर्मकाण्ड, साहित्य, व्याकरण, इतिहाससँग सम्बन्धित ग्रन्थ छन् । नेपाली कागज थ्यासफुमा लेखिएका सामग्रीमा पनि छन् । अभिलेखालयमा संकलित अभिलेखहरूमध्ये कुनै लिपिको दृष्टिले महत्त्वपूर्ण छन् भने कुनै विषयका दृष्टिले त कुनै भाषा, लेख्य सामग्री, इतिहास, धर्म तथा दर्शनको आदिको दृष्टिले महत्त्वपूर्ण छन् । यहाँ पृथ्वीनारायण शाहको दिव्य उपदेशको हस्तलिखित प्रति, ऐतिहासिक कागजपत्रहरू लालमोहर, सन्धि सम्झौता, चिठीपत्र, स्याहामोहर, खड्ग निसाना, सनद, सवाल, इच्छापत्र, द्विछापे, रुक्का, इस्तिहार पनि सुरक्षित छन् । ३ हजार शिलापत्र, भूमिसम्बन्धी कागजपत्र, निजामती कर्मचारीका सिटरोल, प्रकाशनकै समयदेखिका गोरखापत्र, हुलाक टिकट छन् । २०७२ मा संविधानसभाबाट जारी भएको नेपालको संविधानको प्रमाणित प्रतिसमेत संरक्षित छ । त्यस्तै मुन्सीखाना जैसीकोठा हुँदै परराष्ट्र मन्त्रालयका एक हजार २ सय पोकामा रहेका ऐतिहासिक कागजपत्र संकलित छन् ।"
पूर्वशिक्षामन्त्री भन्छन् प्रमाणपत्र नभेटेर पढ्न पाइनँ,"समिति सभापति रामनारायण बिडारीले राजधानीका त्रिवि पुस्तकालय, केशर पुस्तकालय, नारायणहिटी, संसद्को पुस्तकालय, राष्ट्रिय अभिलेखालय, पुरातत्त्व विभाग जाँदा पनि ऐतिहासिक सन्धि र नक्सा नभेटिएर खोजीका लागि मन्त्रीहरूलाई बोलाएको बताए ।"
पाँचथरमा पनि डेंगु संक्रमित,"जिल्ला अस्पतालका अनुसार फिदिम१२ का रामप्रसाद राई, फिदिम१ का रोशन श्रेष्ठ, कल्पना भण्डारी, गजेन्द्र भण्डारी र भेटेरिनरी अस्पताल तथा पशुसेवा विज्ञ केन्द्र पाँचथरमा कार्यरत नायब सुब्बा पुरुषोत्तम पौडेल संक्रमित भएका हुन् । उनीहरू ज्वरो आएपछि उपचारका लागि अस्पताल आएका थिए । जिल्ला अस्पतालमा डेंगु परीक्षण गर्ने किट नभएकाले बिरामीलाई स्थानीय समर्पित अस्पताल पठाइएको थियो । डेंगु संक्रमण पुष्टि भएपछि २ जनालाई नोबेल अस्पताल विराटनगर र एक जनालाई झापाको बीएन्डसी अस्पताल लगिएको छ । चिकित्सकले स्थानीयलाई सजग रहन सुझाएका छन् ।"
साउदीमा ३५ नेपाली अलपत्र,"आफूहरूका समस्या म्यानपावर कम्पनीले सुनुवाइ नगरेको उनीहरूले बताए । कम्पनीको व्यवस्थापनलाई नेपाल पठाइदिन अनुरोध गर्दा उल्टो धम्की आउने गरेको उनीहरूको गुनासो छ । खानासमेत दिइएन । हामी बस्ने क्याम्पको बत्ती काटिदियो । केही उपाय नलागेपछि बाध्य भएर दूतावासमै बस्नुपरेको हो, ओलीले भने, उता खुला आकाश थियो । बाहिर बस्दा कसैले ढुंगा हानिदिन्छ भन्ने डर हुन्थ्यो । म्यानपावर कम्पनी र रोजगारदातासँग समन्वय गरी पीडितको उद्धार प्रक्रिया थालिसकेको नेपाली दूतावासले जनाएको छ ।"
कम्पनीमा महिला रोक,"ती कम्पनीले अस्पताल, विश्वविद्यालय, सुपरमार्केट र ठूल्ठूला कर्पोरेट हाउसमा सफाइ गर्न नेपाली महिला कामदार ल्याउने गरेका छन् । दूतावासले विश्वविद्यालय र अस्पातलको आफ्नै स्पोन्सरसिपमा कामदार ल्याउन भने रोक लगाएको छैन । सप्लाई कम्पनीले घरघरमा कामदार पठाउने गरेको भेटिएको छ, राजदूत राजपुतले कान्तिपुरसँग भने, हाललाई सप्लाई र कन्ट्र्याक्टिङ कम्पनीहरूमा नेपाली महिला कामदार ल्याउनेसम्बन्धी मागपत्रमा प्रमाणीकरण गर्ने कार्य स्थगित गरिएको छ ।"
उपसचिवसहित चारविरुद्ध मुद्दा,"काठमाडौं (कास) अख्तियार दुरुपयोग अनुसन्धान आयोगले सिँचाइ विकास डिभिजन कार्यालय गौरका तत्कालीन डिभिजन प्रमुख (उपसचिव) अजित श्रीवास्तवसहित चार जनाविरुद्ध मंगलबार विशेष अदालतमा भ्रष्टाचार मुद्दा दायर गरेको छ । आर्थिक वर्ष २०७४७५ मा बाढीपीडित कार्यक्रमअन्तर्गत १६ वटा आयोजनामा नक्कली बिल बनाई ३ लाख ७२ हजार ५१ रुपैयाँ हिनामिना गरेको पुष्टि भएकाले श्रीवास्तव, इन्जिनियर नवीनकुमार यादव, सबइन्जिनियर सञ्जय साह र उपभोक्ता समितिका अध्यक्ष कलाम अख्तरविरुद्ध मुद्दा दायर गरिएको आयोगले जनाएको छ । मुद्दा दायर भएसँगै उपसचिव श्रीवास्तवसहित तीन कर्मचारी जागिरबाट निलम्बित भएका छन् ।"
रौनियार धरौटीमा रिहा,काठमाडौं (कास) बीपी कोइराला स्वास्थ्य विज्ञान प्रतिष्ठान धरानका निलम्बित उपकुलपति राजकुमार रौनियारलाई विशेष अदालतले मंगलबार धरौटीमा रिहा गरेको छ । विशेष अदालतका अध्यक्ष बाबुराम रेग्मी र सदस्यद्वय द्वारिकामान जोशी र प्रमोदकुमार वैद्यको इजलासले रौनियारलाई ४८ लाख धरौटीमा रिहा गरेको हो । रौनियारका भतिजा डा रामहरि रौनियार भने १० लाख धरौटीमा छुटेका छन् । अख्तियारले रौनियारद्वयविरुद्ध प्रतिष्ठानको भवन निर्माण गर्ने ठेकेदारसँग पटकपटक गरी १ करोड २५ लाख घूस लिएको अभियोगमा मुद्दा चलाएको थियो । अख्तियारले उनीहरूलाई ८ लाख रुपैयाँ घूससहित समातेको थियो ।
रमणपप्पुलाई नयाँ ठेक्कामा रोक,काठमाडौं (कास) सार्वजनिक खरिद अनुगमन कार्यालयले हुलाकी सडक निर्माणमा लापरबाही गरिरहेको रमणपप्पु जेभी कम्पनीलाई नयाँ सरकारी ठेक्का प्रक्रियामा रोक लगाएको छ । हुलाकी सडक निर्देशनालयको प्रस्तावमा जनकपुर९ धनुषाको रमणपप्पु जेभी कम्पनीलाई नयाँ खरिद र निर्माणको ठेक्का प्रक्रियामा रोक लगाइएको कार्यालयले जारी गरेको सार्वजनिक सूचनामा उल्लेख छ । अरू निर्माण र खरिदको जिम्मेवारी दिँदा प्रतिकूल प्रभाव पर्न सक्ने देखिएकाले कार्यालयको मंगलबार बसेको बैठकले रोक लगाउने निर्णय गरेको हो । उक्त निर्णयपछि कालोसूचीमा राख्नेसम्बन्धी प्रक्रियाको टुंगो नलागेसम्म सार्वजनिक निकायको नयाँ खरिद या निर्माणको ठेक्का प्रक्रियामा रमणपप्पु जेभीलाई रोक लागेको छ । हुलाकी सडक निर्देशनालयले गत असार २३ मा हुलाकी सडक निर्माणमा ढिलाइ गरी लापरबाही गरेकामा रमणपप्पु जेभीसित ठेक्का सम्झौता रद्द गरी कालोसूचीमा राख्न सार्वजनिक खरिद अनुगमन कार्यालयलाई सिफारिस गरेको थियो । निर्देशनालयको निर्णयविरुद्ध उक्त निर्माण कम्पनीले सर्वोच्च अदालतमा रिट हालेको थियो । सर्वोच्चले हुलाकी सडक निर्देशनालयको असार १२ र १७ को निर्णय कार्यान्वयन नगर्न अन्तरकालीन आदेश दिएकाले त्यतिबेला रमणपप्पु जेभीलाई कालोसूचीमा राख्ने प्रक्रिया अघि बढ्न सकेको थिएन ।
वन अधिकृतसहित चारविरुद्ध मुद्दा,"काठमाडौं (कास) अख्तियार दुरुपयोग अनुसन्धान आयोगले रुकुमका सहायक वन अधिकृत विनोदप्रसाद कानुसहित चार जनाविरुद्ध मंगलबार विशेष अदालतमा भ्रष्टाचार मुद्दा दायर गरेको छ । कानुले तीन जना सप्लायर्ससँगको मिलेमतोमा नक्कली इजाजतपत्र बनाएर जिल्लाभित्रका जडीबुटीको चोरी निकासी गराई भ्रष्टाचार गरेको पुष्टि भएकाले उनीहविरुद्ध मुद्दा दायर गरिएको अख्तियारले जनाएको छ । कानुले जिल्ला वन अधिकृत नभएको मौका पारी जडीबुटी निकासीमा ६ लाख १४ हजार ७ सय ३० रुपैयाँ बराबरको भ्रष्टाचार गरेको अख्तियारले उल्लेख गरेको छ । अख्तियारले कानुका अतिरिक्त नक्कली इजाजतपत्र बनाएर राज्यलाई कर छलेको अभियोगमा दुर्गाद्वीप इन्टरप्राइजेज, काठमाडौंका प्रोप्राइटर दुर्गाबहादुर खड्का, दीपक जडीबुटी सप्लायर्स एन्ड ट्रेडर्स सुर्खेतका प्रोप्राइटर मानबहादुर वली र नेपाल हर्बल प्रोसेसिङ प्लान्ट, बाँकेका प्रोप्राइटर लालबहादुर वलीविरुद्ध मुद्दा दायर गरेको हो । चारै जनालाई ६ लाख १४ हजार ७ सय ३० रुपैयाँ बराबरको बिगो कायम गरी जरिवाना र जेल सजाय गर्न मागदाबी अख्तियारले गरेको छ ।"
हिटलरको बाटोमा ओली : देउवा,"हामी कुर्सी भाँच्दैनौं, मेच तोडदैनौं, रेलिङ भत्काउँदैनौं, उनले भने, हाम्रो विरोध शान्तिपूर्ण हुन्छ । जनताको साथ लिएर सदनबाट सडकसम्म जान्छौं । मानव अधिकार आयोगसम्बन्धी विधेयक ल्याएर सरकारले स्वतन्त्र आयोगको अधिकार खुम्च्याउन खोजेको आरोप लगाए ।"
केन्द्र सार्न खोज्दा झडप,"पुलिसहरू जनतालाई यतै अलमल्याएर कार्यालयका सामान झिक्न खोज्दै थिए । तर हामीले चाल पायौं, उपमेयर झाले भनिन्, कार्यालयका सामान सार्नबाट रोक्न खोज्दा झडप भयो । नगरपालिका कार्यालयतर्फ जान खोजेका हंसपुर २ का अध्यक्ष उदयकुमार साह र आफ्ना गाडीचालक पुण्यकुमार खत्रीलाई धनुषाधाम इलाका प्रहरी कार्यालयका इन्चार्ज रामकुमार यादवले कुटपिट गरेको उनले बताइन् । प्रहरीले लाठीचार्ज गर्दा तपेश्वर मण्डल, फेकन कापर र अशोक मिश्रलगायत आधा दर्जन स्थानीय घाइते भएका छन् । ढाडमा गम्भीर चोट लागेका मण्डललाई भने सघन उपचारका लागि जनकपुर ल्याइएको छ । मेयरले पठाएको भनिएका दुवै ट्र्याक्टर स्थानीयले नियन्त्रणमा लिएपछि झडप भएको थियो । स्थानीय र सुरक्षाकर्मीबीच झन्डै तीन घण्टासम्म भएको झडप जिल्लाबाट प्रहरी नायब उपरीक्षक रामेश्वर कार्कीको नेतृत्वमा पुगेको टोलीको पहलमा साम्य भएको थियो । झडपका क्रममा प्रहरीले पक्राउ गरेका स्थानीय चन्दर साह र दिनेश साहलाई मुक्त गर्ने र स्थानीयले ट्र्याक्टर फिर्ता गर्ने सहमति भएको उपमेयर झाले जानकारी दिइन् ।"
विधानविपरीत संरचना बनाउँदै कांग्रेस,"तर, संस्थापन पक्षले छोटो समयमै दुई अधिवेशन गर्न समस्या पर्ने भन्दै सुरुदेखि सहमतिको पक्षमा वकालत गर्दै आएको थियो । पुरानै संरचनालाई नयाँमा रूपान्तरण गर्नु भनेको म्याद सकिसकेको औषधि बिरामीलाई दिएजस्तै हो, संस्थापन पक्षीय एक सदस्यले भने ।"
जापानमा एजीटीले निगमको टिकट बेच्ने,"सत्तानिकट नेतालगायत विभिन्न शक्ति केन्द्रनिकट गैरआवासीय नेपाली एजेन्टका कम्पनीले जीएसएमा गरेको हानथाप र निगमको जीएसए छनोटसम्बन्धी विनियम तथा व्यवस्थापनको अपारदर्शिताका कारण वाइडबडीको जापान उडान प्रभावित हुँदै गएको निगमका एक निर्देशक बताउँछन् । निगमको टिकट तथा कार्गो बिक्री गर्न हाल भारत, यूएई, चीन, कतार, साउदी अरब र ताइवानमा जीएसए नियुक्त भइसकेका छन् । जीएसएले प्रतिटिकटमा कम्तीमा ९ प्रतिशत कमिसनलगायत आर्थिक लाभ पाउँछन् ।"
चन्द समूहका तीन नेता पक्राउ,शुक्रबार जिल्ला सदस्यहरू सुन्दर रायमाझी र अनिल रायमाझीलाई इलाका प्रहरी कार्यालय बनेपाको टोलीले घरबाटै पक्राउ गरेको छ । २०७६ वैशाख ५ गते पनौतीमा विस्फोटक पदार्थ सडकमा राखेर सर्वसाधारणलाई त्रस्त बनाएको आरोपमा पक्राउ गरिएको प्रहरीले जनाएको छ । पूर्वशिक्षक रहेका सुन्दरले पत्रिकामार्फत विज्ञप्ति प्रकाशित गरी आफू पार्टीमा नरहेको जनाएका थिए । चन्द समूहले पछिल्लो समय जिल्लामा गतिविधि बढाउँदै लगेको छ । साउन १५ गते बन्द घोषणा गरेका उनीहरूले मण्डनदेउपुर १० र नमोबुद्ध नगरपालिका १ मा तालाबन्दी गरेका थिए ।
कश्मीर मुद्दाले दार्जिलिङमा हलचल,"गोर्खा राष्ट्रिय मुक्ति मोर्चाका अध्यक्ष मन घिसिङले भने आफूहरू भाजपाप्रति केही आशावादी रहेको बताए । केन्द्रीय गृहमन्त्री अमित शाहले दार्जिलिङ नै आएर गोर्खाको मागबारे स्थायी राजनीतिक सामाधान गर्ने भनेका हुन्, उनले भने, त्यो वचन पूरा गर्ने बेला आयो । दार्जिलिङका सांसद राजु विष्टले कश्मीरबारे सरकारी निर्णयले प्रस्तावित गोर्खाल्यान्ड क्षेत्रका जनतामा भाजपा सरकारमाथिको भरोसा केही बलियो बनेको बताए । भाजपाले राखेको प्रतिबद्धता पूरा गर्छ, विष्टले भने, भाजपा सरकार गोर्खाहरूको मुद्दालाई स्थायीहरूले समाधान गर्न चाहन्छ । यसका लागि मैले संसद्मा आवाज उठाइरहेको छु । भूमिगत नेता रोशन गिरीले पनि दार्जिलिङ र वरिपरिका क्षेत्रलाई लिएर कश्मीरजस्तै केन्द्र शासित राज्य बनाउनुपर्ने बताए । यसका निम्ति हामी आन्दोलनको तयारीमा छौं ।"
टेकामुनि पठनपाठन,०७२ को भूकम्पले चितवनमा २ सय ९० वटा विद्यालय भत्काएको थियो । ती विद्यालयका ६ सय ८० कक्षाकोठमा पूर्ण क्षति पुगेको थियो । भूकम्पपछिको पुनर्निर्माणको काम सुरु भएको पनि तीन वर्ष भयो । यस अवधिमा विद्यालय निर्माणको जम्मा २३ प्रतिशत काम पूरा भएको छ । एउटा विद्यालयको पूर्ण संरचना एक पटकमा नहुने भएकाले पुनर्निर्माणमा समस्या देखिएको भरतपुर १० मा अवस्थित भरतपुर माविका प्रधानाध्यापक खेमनारायण पौडेलले बताए । उनको विद्यालयका १२ वटा कक्षाकोठामा भूकम्पले क्षति पुगेको थियो । तीमध्ये गत आवमा ४ वटा कक्षाकोठा निर्माण सम्पन्न भएका थिए । अझै ८ वटा कक्षाकोठा निर्माण गर्नुपर्ने अवस्था रहेको उनले बताए । जिल्लामा अझै ३ सय ६६ वटा कक्षा कोठानिर्माण गर्न बाँकी छ ।
छिमेकीले गाह्रो मान्न थाले,"दुधौली नगरपालिकाका १८ परिवार, सुनकोसी गाउँपालिकामा १७ र कमलामाई नगरपालिकाका १४ परिवार विस्थापित भएका छन् । यसैगरी, गोलन्जोर गाउँपालिकाको १३, फिक्कल गाउँपालिकाको ७ र ध्याङलेख गाउँपालिकाको १ परिवारको घर पूर्ण रूपमा क्षति भएकाले उनीहरू विस्थापित भएको प्रजिअ गौतमले बताए । अहिले उनीहरू आफन्त र छिमेकीकोमा शरण लिएरको बसिरहेका छन्, उनले भने ।"
कार्यालय सहयोगीले पढाउँछन्,"कक्षा ५ मा अध्यनरत मेखबहादुर तामाङ सबैलाई एकै ठाउँमा राख्दा समस्या भएको बताउँछन् । उनी भन्छन्, मेडमले एकातिर पढाइरहँदा अर्कातिर विद्यार्थी झगडा गर्ने र रोइरहेका हुन्छन् । हामी कहिले हिसाब सिकिरहेका हुन्छौं । कहिले मेडमले नेपाली व्याकरण सिकाइ रहनुभएको हुन्छ । गाउँपालिकाले सामुदायिक विद्यालयमा लागु गरेको दिवाखाजा कार्यक्रमपछि विद्यार्थी नियमित पढन आउने गरेका छन् । तर शिक्षकको अभावमा पठनपाठन कार्य भने राम्रोसँग चल्न नसकेको विद्यालयले जनाएको छ । गोलन्जोरका अध्यक्ष पुष्पबहादुर कार्की शिक्षकको व्यवस्था गरी पठनपाठनलाई सहज बनाइने बताए ।"
कीटजन्य रोग नियन्त्रणमा आएन,"चितवनमा कीटजन्य रोग नियन्त्रणका लागि प्रदेश सरकारको समेत चासो रहंको देखिन्छ । डेंगु तथा औलो रोग नियन्त्रणका लागि प्रदेश सरकारले समेत सचेतना कार्यक्रमका लागि चितवनलाई प्राथमिकतामा राखी कार्यक्रम सञ्चालन गरेको छ । तर, रोगको संक्रमण दर घटाउन उल्लेख्य सफलता हासिल गर्न सकिएको देखिँदैन । जिल्ला स्वास्थ्यका अनुसार गत वर्ष चितवनमा ३१ जना डेंगुको संक्रमणबाट थला परेका थिए । रगत परीक्षण गराएका १ हजार ९ सय ९१ जनामध्य ३१ मा डेंगु प्रमाणित भएको थियो । तीमध्ये १५ जना बिरामी चितवनकै थिए । ०७४७५ मा १ हजार ४ सय ८३ जनाको रगत परीक्षण गरिएकोमा ५९ मा रोगको संक्रमण पुष्टि भएको थियो । डेंगु रोग एडिस एजेप्टाई नामको पोथी लामखुट्टेको टोकाइबाट लाग्दछ । विशेष गरी भरतपुर महानगरको १, ३, ७ र ११ नम्बर वडा डेंगु रोगको उच्च जोखिममा रहेको जिल्ला स्वास्थ्यले जनाएको छ । सर्तकता नअपनाउने हो भने कुनै पनि बेला डेंगुको प्रकोप फैलन सक्ने केसीले बताए । जिल्लामा औलो रोगको जोखिम उत्तिकै देखिन्छ । अघिल्लो वर्ष जिल्लामा १० जनामा औलो रोगको पुष्टि भएको थियो ।"
बिदामा कोचिङ,"उक्त विद्यालयमा ८ कक्षा ६८, ९ कक्षमा ६० र १० कक्षामा ३० जना विद्यार्थी अध्ययनरत छन् । यी कक्षाका विद्यार्थीहरूले साउन १ बाट स्कुलमै रहेर कोचिङ कक्षा लिइरहेका छन् । नजिकै घर भएका छात्रछात्रालाई समेत स्कुलमै राखेर पढाइँदै छ । अभिभावकहरूले व्यवस्थापन समिति र शिक्षकको प्रशंसा मात्रै गरेका छैनन्, आफ्नो बारीमा फलेको हरियो तरकारी पनि ल्याइदिने गरेका छन् । उक्त विकट क्षेत्रमा रहेका विद्यालयका शिक्षकहरू विगतमा नियमित रूपमा स्कुलमा उपस्थित नहुने गर्थे । शिक्षक पढाउन नआएपछि विकट गाउँका अभिभावक दिक्क हुने गरेका थिए । अहिले परिस्थिति फेरिँदै गएको छ । बिदामा पनि शिक्षकहरू घर नगएर विद्यार्थीलाई स्कुलमै राखेर पढाउने गरेका छन्, स्थानीय आइतराम चेपाङले भने । चेपाङ बस्तीको मध्यभागमा रहेको विद्यालयमा ९८ प्रतिशत विद्यार्थी चेपाङ समुदायका छन् । उक्त बस्तीमा यो एक मात्र मावि हो । विद्यालयमा दैनिक ६ घण्टा हिँडेर विद्यार्थीहरू अध्ययन गर्न आउने गर्छन् । कोचिङ पढ्ने विद्यार्थी र शिक्षकलाई खाने र बस्ने व्यवस्था दिगो विकास एकता नेपालले गरेको छ ।"
धाः बाजंमा बुहारी हात,"तिनै सुरेन्द्रको प्रेरणाले धाः बाजं बजाउन सिकेका सजिना थप्छिन्, महिला घरमै सीमित हुने दिन अब रहेन । अब धाः बाजं बजाउने काम पनि पुरुषको मात्र रहेन, यो महिलाको पनि भएको छ । हामी बुहारी पुस्ताले यो जिम्मेवारी उठाएका छौं, यसले पक्कै समानताको सन्देश दिने छ, सानै स्वरूपमा भए पनि । धाः बाजं बजाउन उनीहरूले लगभग दुई साताको अभ्यास पनि गरे । धेरैको अनुभव छ, उनीहरूले चाँडै यो बाजा बजाउन पनि जाने । स्वंय सुरेन्द्र पनि दंग छन्, अब उनको टोलबाट हत्तपत्त धाः बजाउन जान्ने महिलाको कमी हुने छैन, किनभने अब यो टोल तिनै बुहारी पुस्ताको त हो । नेपाल सम्वतको नवौं महिनामा मनाइने भएकाले यसलाई गुँला भनिएको हो । साउन शुक्ल प्रतिपदाबाट सुरु हुने यो पर्व बौद्ध धर्मालम्बीका लागि विशेष रहने गर्छ । नेपाल भाषामा गुँ को अर्थ नौ र ला को अर्थ महिना हुने गर्छ । यो महिनामा बाढीपहिरोजस्ता प्राकृतिक प्रकोप बढी हुने हुनाले पनि त्यसो नहोस् भन्ने कामना गरेर गुँलाः पर्व मनाइन्छ ।"
आत्महत्या गर्ने बढे,"आत्महत्या न्यूनीकरणका लागि सरकारले दिवसमा मात्र चर्चा नगरी एकीकृत योजना बनाएर कार्यक्रम गर्न जरुरी भएको एसपी प्रधान बताउँछन् । प्रहरीको मात्र प्रयासले कुनै पनि योजना सफल हुन सक्दैन, उनले भने, स्थानीय स्तरदेखि प्रयास र प्रयत्न हुन जरुरी छ । पछिल्लो समय सामाजिक सञ्जालको दुरुपयोगले मान्छेलाई एक्ल्याउँदै लगेको र एक्लो अनुभूतिले डिप्रेसनको सिकार भई आत्महत्या विकल्प बन्दै गएको उनी बताउँछन् । कतिपय व्यक्तिहरूमा जटिल प्रकृतिका रोग लाग्नु र उपचारको विकल्पमा आत्महत्या गरेको उदाहरणसमेत रहेको प्रहरीको भनाइ छ ।"
बानेश्वर चोकमा आकाशे पुल बन्दै,"करिब २ करोड ४ लाख रुपैयाँमा कम्पनीले पुल निर्माण गरी डिभिजन कार्यालयलाई हस्तान्तरण गर्ने छ । नयाँ बन्ने आकाशे पुल अर्थात् स्काई ब्रिज ढलान गरेको नभई इस्पातको पुल बन्नेछ । भविष्यमा केही अप्ठ्याराहरू सिर्जना गरे पुललार्ई अन्यत्र ठाउँ लैजान र पुनः प्रयोग गर्न मिल्ने गरी बनाइने डिभिजन कार्यलयले जनाएको छ । उक्त आकाशे पुलको लम्बाइ ३८ मिटर र चौडाइ ३ मिटर रहने छ । स्टिल ट्रस्ट ब्रिजको २४ वटा पायलिङमध्ये हालसम्म १२ पायलिङको काम सकिएको डिभिजन सडक कार्यालयका इन्जिनियर तथा सूचना अधिकारी सुदर्शन कार्कीले बताए । एभरेस्ट होटल छेउमा पुलका लागि जग खन्ने काम गरे पनि जमिनमुनि नेपाल टेलिकमको अप्टिकल फाइवर भेटिएकाले हाल काम अवरूद्ध भएको छ, उनले भने । कम्पनीसँग आगामी पुस मसान्तसम्म पुल निर्माण कार्य सम्पन्न गरी विभागलाई हस्तान्तरण गर्नुपर्ने सम्झौता भएको छ । सवारीसाधनसँगै पैदल यात्रुको पनि भीड लाग्ने बानेश्वर चोकमा वारिपारि गर्न एउटा मात्र जेब्राक्रस छ । जसले गर्दा पैदलयात्रुले करिब २० देखि ३० मिनेट पर्खिनुपर्ने बाध्यता छ । त्यस्तै चालकले पनि पखिर्नै पर्ने बाध्यता रहेको छ । त्यसैले पुल बनेपछि सबैभन्दा बढी लाभ पैदलयात्रुलाई अनि सवारीचालकलाई हुने अनुमान छ ।"
डेंगुविरुद्ध अभियान,"धरानमा मात्र नभई डेंगु संक्रमण जसरी विभिन्न प्रदेशमा तीव्र रफ्तारमा बढेको छ, त्यसलाई दृष्टिगत गरी केन्द्र सरकारले नियन्त्रणका लागि तुरुन्तै प्रत्यक्ष कदम चाल्नुपर्छ । संक्रमितको उपचारसँगै थप फैलिन नदिन केन्द्र, प्रदेश र स्थानीय तीनवटै तहले समुदायहरूको समेत सहभागितामा तत्काल एकीकृत अभियानमा जुट्नुको विकल्प छैन ।"
कान्जीखानाका गाई मर्दै,"केशव अधिकारी, काठमाडौं"
योगदानमा आधारित पेन्सन,"मन्त्रिपरिषदको साउन १६ गते बसेको बैठकले निवृत्तिभरण कोषको जिम्मा सो कोषको स्थापना नहुन्जेलसम्मका लागि कर्मचारी सञ्चय कोषलाई दिने भनेर जुन निर्णय गर्यो, त्यो सकारात्मक छ । ऐन बनेको लामो समयसम्म पनि निवृित्तभरण कोषको स्थापना हुनसकेको थिएन । निवृत्तिभरण कोष ऐन, २०७५ अनुसार सोही साउन १ पछि नियुक्त हुने कर्मचारीको आफ्नो तलबको ६ प्रतिशत निवृत्तिभरण कोषमा जम्मा हुने र सोही अनुपातमा सरकारले रकम जम्मा गरिदिने व्यवस्था छ । तर सो कोषको स्थापना नहुँदा २०७५ साउन १ देखि हालसम्म सेवामा प्रवेश गरेका राष्ट्रसेवक कर्मचारीहरूको रकम कट्टी हुन सकिरहेको थिएन । तर अब सञ्चय कोषलाई त्यो कामको जिम्मा दिएपछि योगदानमा आधारित पेन्सनको अवधारणाले मूर्तता पाउने भएको छ । ठूलो मात्रामा सरकारी ढुकुटीबाट रकम अवकाश प्राप्त कर्मचारीको पेन्सनमा खर्च हुनेहुँदा त्यसलाई कम गर्न सरकारद्वारा योगदानमा आधारित निवृत्तिभरणको व्यवस्था गरिएको हो । शान्तिदीप रायमाझी, कीर्तिपुर, काठमाडौं"
स्विपर र चिया पसलेलाई पनि प्यान नम्बर ?,"पछिल्लो समय प्यान नम्बर लागू गर्ने निर्णय सरकारले लिएको छ । सबैलाई राज्यले नियम र कानुनको परिधिमा ल्यानुपर्छ, त्यो राम्रो हो । अनुशासनको परिधिले समृद्धिको ढोका पक्कै खुल्छ । तर एक पटकको हुइयाँ र लहडले सर्वसाधारणमा के असर परिरहेको छ भन्ने अध्ययन र न्याय गर्नुपर्ने सरकारको दायित्व हुन्छ । तर त्यसो भएको पाइएन । ससाना खुद्रा व्यापारीलाई पनि अब प्यान नम्बर नभए सामान उपलब्ध नहुने र बिक्रीवितरण गर्न बन्देज लगाउने निर्णयले बजारमा कृत्रिम अभाव सिर्जना हुनेछ । किनभने सबै व्यवसायी, व्यक्ति र संस्थाहरूले तुरुन्तै प्यान नम्बर लिने वातावरण बनेको छैन । कतिपय अज्ञानता र कतिपय समयाभावले त्यसो हुने देखिन्छ । जबर्जस्ती नियम लगाउँदा डिलर व्यापारीले केही शुल्क बढाएर खुद्रा व्यापारीहरूलाई सामान उपलब्ध गराउँछन् र त्यसको प्रत्यक्ष असर सर्वसाधारणले भोग्नुपर्ने अवस्था भयावह बन्दैछ । के यसको अनुगम, मूल्याङ्कन सरकारी दायित्वको घेराभित्र पर्दैन र ? कानुनी राज्यले यस्ता झिनामसिना कुरालाई ध्यान दिएर जनताको आत्मबल बढाउनुपर्ने होइन र ? यो घटनाले आफ्नो सुख, सुविधाकै लागि हरेक वस्तुमा कर लगाउने अनि आयमूलक कार्यमा निरुत्साही गराएको आभास हुँदैन र ? नारायणश्री अधिकारी, ललितपुर मनपा१५, खुमलटार, ललितपुर"
"एक व्यक्ति, एक मुख्य पद",युवराज ज्ञवाली
विद्युतीय गाडीका चुनौती र अवसर,विश्वास गौचन
आफैविरुद्ध उभिएको प्रतिपक्ष,"धेरैको नजरमा कांग्रेसमा अचेल सैद्धान्तिक बहस हुने गरेको छैन । अहिले एक त बहस गर्ने मौसम पनि छैन र जाँगर पनि छैन । दलहरूको विचारमा, वर्तमानको महत्त्व सत्तामा छ । सत्ता आफ्नो हातमा आएपछि सबै कुरा ठीक हुन्छ । तर अर्काको हातबाट सत्ता खोस्न त्यति सजिलो छैन । कांग्रेसका लागि त यो झन् कठिन छ !"
नवजात शिशुले किन गर्दैनन् स्तनपान ?,कला कोयूलेखक उद्योग तथा वाणिज्य मन्त्रालयको समृद्धि कार्यक्रममा कार्यरत छिन् ।
फार्मेसी तोकेर औषधि प्रेस्क्रिप्सन,"सरकारीमा सधैं औषधि अभावढाडको समस्याका कारण ट्रमा सेन्टरमा उपचाररत एक महिलाले सोमबार अस्पतालको फार्मेसीमा भिटामिन डी समेत पाइनन् । ट्रमाको फार्मेसीमा यसको अत्यधिक माग छ तर उपलब्ध नहुँदा बिरामी बाहिरको फार्मेसीबाट तेब्बर मूल्यमा किनेर खान्छन् । सरकारी फार्मेसीमा सामान्य औषधिका साथै अत्यावश्यक औषधिसमेत अभाव हुने गर्छ । कमिसनका लागि सरकारी फार्मेसीमा अस्पतालले नियतवश औषधि अभाव गराएर बाहिरको फार्मेसी पोस्ने गरेको पनि कतिपयले बताउने गरेका छन् । स्रोतले भन्यो, आईसीयूमै चाहिने औषधि पनि अभाव भइरहेको हुन्छ । स्टोरमा भए पनि फार्मेसीमा औषधि दिँदैनन् ।"
"भारतमा होइन, जुम्लामा बेच्नुस् बिजुली","सत्यनिरूपणमा नियुक्ति गर्न माग कांग्रेस सांसद दिलेन्द्रप्रसाद बडूले सत्यनिरूपण तथा मेलमिलाप आयोग र बेपत्ता छानबिन आयोगमा पदाधिकारी नियुक्ति अनपेक्षित रूपमा ढिला हुनुको कारण माग गरे । उनले द्वन्द्वकालका बेपत्ता, विस्थापित र मृतकका परिवारलाई राहत दिने, पुनःस्थापित गर्ने कार्यक्रम किन रोकिएको हो भनेर सरकारसित प्रश्न गरे । सांसद पूर्णकुमारी सुवेदीले सत्यनिरूपण तथा बेपत्ता आयोगका पदाधिकारी यथाशक्य छिटो नियुक्तिका लागि सरकारको ध्यान जानुपर्ने बताइन् । सांसद नरमाया ढकालले सरकारले ७ वटा आयोगमा अध्यक्षबाहेकका पदाधिकारी नियुक्ति गर्न नसक्नुको कारण सोधिन् । राष्ट्रिय महिला आयोगको पदाधिकारी नियुक्ति नहुँदा महिला हिंसा रोक्न नसकिएको उनको भनाइ थियो । उनले निर्मला पन्तको हत्यारा कहिले पत्ता लगाउने भनेरसमेत सोधिन् । बैठकमा शून्य र विशेष समयमा बोल्दै सांसदहरूले बाढीपहिरोबाट जिल्लाजिल्लामा भएको धनजनको क्षतिमा सरकारको ध्यान जानुपर्ने बताए । सरकारले प्रभावकारी रूपमा राहत तथा पुनःस्थापनाको काम गर्न नसकेको आरोप सबैजसो सांसदहरूले लगाए ।"
जथाभाबी सडकले बस्ती जोखिममा,"त्यो वाचा अझै पूरा नभएको नौबहिनी८, अधेरीकी नानुमाया केसीले बताइन् । असारसम्म पहाडका टुप्पाटुप्पामा पुगेर ठूला मेसिनले जमिन खोतलेको देखिन्थ्यो, उनले भनिन्, ठूलो पानी पर्दा त्यहीँबाट पहिरो झर्छ । ०७२ सालको पहिरोमा उनले श्रीमान् गुमाइन् । घर पुरेपछि विस्थापित भएकी छन् । उक्त पहिरोले २ हजार परिवार प्रभावित भएका थिए । त्यहाँका बस्ती बागलुङ, रोल्पा र गुल्मी सिमाना जोडिएको झिमरुक नदीको जलाधार क्षेत्र हो । उत्तरी प्यूठान मकै, कोदो राम्रो उत्पादन हुने रसिलो क्षेत्र मानिन्छ । पहिरो गएका बस्ती वर्षौंदेखि उजाड छन् ।"
बेंसीसहरचामे यात्रामा सधैं सास्ती,"काप्रेभीर, च्याम्चेक्षेत्र, शिरचौर, अर्खलेबेंसी, खरखरेलगायत ठाउँमा पहिरो जाने गर्छ । मनाङतर्फ म्यार्दीभीर, सिरानतालमा पहिरो र ढुंगा खस्ने समस्या छ । केही ठाउँमा सडक भासिएको छ । हिउँदमा समेत चण्डीस्थानको अक्करखोला, उत्तीसघारी र चिसापानी वरपरको यात्रा कष्टपूर्ण बन्छ । मनाङ सदरमुकाम चामे जोड्ने सडक स्तरोन्नति हुन बाँकी छ । भीरैभीर लगिएको सडकको अहिलेसम्म ट्र्याक मात्र खोलिएको छ । नेपाली सेनाले १९ वर्ष लगाएर ट्र्याक खोली सडक विभागलाई जिम्मा लगाएको हो । बेंसीसहरबाट मनाङसम्म ६५ किमि मात्र हो । सडक व्यवस्थित नभएकै कारण यो दूरी पार गर्न सवारीसाधनलाई सात घण्टासम्म लाग्छ । जोखिमपूर्ण यात्रा गराउनु आफूहरूको रहर नभएर बाध्यता भएको सवारीचालक सुमन गुरुङले बताए ।"
नोबेल विजेता मोरिसन रहिनन्,अमेरिकी राष्ट्रपति बाराक ओबामाले मोरिसनलाई सन् २०१२३ मा प्रेसिडेन्सियल मेडल अफ फ्रिडम प्रदान गरेका थिए । उनी र्यान्डम हाउस को सम्पादक बन्ने पहिलो अफ्रिकीअमेरिकी महिलासमेत हुन् ।
पश्चिम अस्ट्रेलियामा स्वेच्छिक मृत्यु प्रस्ताव,सञ्चारमाध्यमका अनुसार प्रस्ताव गरिएको कानुनमा यो सेवा प्रयोग गर्न चाहने बिरामीले तीन पटकसम्म स्वेच्छिक मृत्युका लागि अनुरोध गर्नुपर्ने छ भने दुईजना स्वतन्त्र व्यक्तिले यसको जमानी बसेको हुनुपर्ने छ । यसका साथै दुई चिकित्सकले दुई पटकसम्म स्वतन्त्र रूपले यसको जाँच गरेको हुनुपर्ने छ । राज्य सरकारले यो प्रक्रियालाई निगरानी गर्नका लागि संवैधानिक संस्था निर्माण गरिने बताएको छ । राज्यका स्वास्थ्यमन्त्री रोजर कुकले सरकारले विज्ञको सुझाव तथा अन्य सरोकारवालासँगको सरसल्लाहमा यसको प्रस्ताव तयार पारिएको बताएका छन् ।
अलमलमा विपक्षी दल,रिटमा उनले भारतको संविधानले जम्मुकश्मीरबारे कुनै कानुनी निर्णय लिनुअघि त्यहाँको विधानसभाको सहमति चाहिने अनिवार्य व्यवस्था गरेको दाबी गरेका छन् । यसअघि जम्मुकश्मीरका पूर्वमुख्यमन्त्री फारुख अब्दुल्लाहले पनि सरकारको कदम असंवैधानिक भएको भन्दै त्यसविरुद्ध अदालत जाने बताएका थिए ।
समर्थन जुटाउँदै भाजपा,"पछिल्लो समय अमेरिकाले जम्मुकश्मीरको विशेष चासो देखाउँदै आएको थियो । हालै मात्र अमेरिकी राष्ट्रपति डोनाल्ड ट्रम्पले कश्मीरको विवाद समाधानका लागि आफू मध्यस्थता गर्न तयार रहेको बताएका थिए । गत महिना जापानमा सम्पन्न जी२० सम्मेलनमा भारतीय प्रधानमन्त्री नरेन्द्र मोदीले त्यस्तो आग्रह गरेको खुलासा ट्रम्पले अमेरिकाको भ्रमणमा रहेका पाकिस्तानी प्रधानमन्त्री इमरान खानसँगको भेटमा गरेका थिए । भारतले भने कश्मीर मामिला द्विपक्षीय मुद्दा भएको भन्दै ट्रम्पको उक्त भनाइलाई ठाडै नकारेको थियो । तर, फेरि गत साता ट्रम्पले कश्मीरका मुद्दामा आफू भारत र पाकिस्तानबीच मध्यस्थताका लागि इच्छुक रहेको बताएका थिए । विश्लेषकहरूले कश्मीरका सम्बन्धमा ट्रम्पले बारम्बार चासो राख्नु र भारतका तर्फबाट पछिल्लो निर्णय आउनु संयोग नभएको टिप्पणी गरेका छन् ।"
'आगोसँग नखेल,एचकेएमएओले हङकङमा विरलै पत्रकार सम्मेलन गर्ने इतिहास रहेपनि प्रदर्शन सुरु भएयता दुईपटक गरिसकेको छ । याङले कट्टरपन्थी र हिंसात्सक शक्तिको नेतृत्वमा गरिएको प्रदर्शनमा कतिपय नागरिक कुरै नबुझी सहभागी भएका दाबी गरे । याङले दक्षिणका चीनविरोधी कपियत शक्ति अशान्ति फैलाउन लागिपरेको आरोप लगाउँदै अमेरिकी सभामुख नान्सी पेलोसीले प्रदर्शनलाई दर्शन गर्न योग्य र तत्कालीन बेलायती विदेशमन्त्री जेरमी हन्टले प्रहरी दमनको छानबिन हुनुपर्ने प्रतिक्रिया दिएको उदाहरण दिए । यसअघि याङले एक विज्ञप्ति जारी गर्दै हङकङको प्रदर्शनमा कट्टरपन्थी तत्त्वहरूको हात रहेको दाबी गर्दै हङकङमा गरिएको प्रदर्शनले कानुनी शासनमाथि नै गम्भीर असर पुर्याएको बताएका थिए ।
क्यानभासमा किरात,"त्यस्तै मेख लिम्बूले सानु छँदाको सम्झनालाई मल्टिमिडिया इलुस्ट्रेसनमार्फत देखाएका छन् भने नविन्द्र लिम्बूले सुक्खा फूल, नीरबहादुर याक्खाले किरात गाउँ, राजकुमार राईले वासेली, सञ्जय बान्तवाले मुन्धुम, सोनी राईले किरात गरगहना, टारजन साङपाङले दृश्यचित्र, टीकावीर राईले चौंरी र बालकसहितको कम्पोजिसन पस्केका छन् । विवेक मुकारुङ, सुम्निमा राई र दुर्गा सुनवारका चित्र पनि प्रदर्शनीमा छन् । प्रदर्शनी साउन २४ गतेसम्म जारी रहने छ ।"
लैचा छाडेर मेहन्दी,"उनले बजारमा पाइने अनेकथरी मेहन्दीमा विभिन्न केमिकल मिसाइने भएकाले त्यस्तो मिसावटरहित अर्ग्यानिक मेहन्दी परम्परा जोगाउन पहल हुनुपर्ने बताइन् । उनका अनुसार नेवार समुदायमा साउने संक्रन्तिमा लुतो फालेपछि पनि लैचा लगाउने चलन थियो । त्यसको स्थान अहिले मेहन्दीले लियो । लैचा सजिलै नपाउने भएर पनि यस्तो भएको हुन सक्छ, उनले भनिन्, सजिलै आफूले सोचेजस्तो बुट्टा बनाउन सकिने भएकाले बजारको मेहन्दीतिर सबैको ध्यान गयो ।"
यौनहिंसाविरुद्ध एमाको हेल्पलाइन,"हेल्पलाइनको अर्को उद्देश्य महिलाहरूले आफ्नो अधिकारबारे जानकारी पाउनुका साथै कसरी तिनले दुर्व्यवहार गर्नेप्रति कदम चाल्ने र हरेकका लागि कार्य क्षेत्र सुरक्षित बनाउने भन्ने नै मुख्य रहेको बताइएको छ । वाट्सनले थपिन्, परामर्श दिने यस हेल्पलाइन सबै महिलाप्रति सहयोगी बन्ने छ र उनीहरूप्रति कार्य क्षेत्रमा यौनहिंसा नहुने वातावरण बनाउनेमा विश्वस्त दिलाउन उद्यत रहने छ । यसका लागि हेल्पलाइनले पीडित महिलाका तर्फबाट कानुनी लडाइँ पनि लड्ने र परामर्श दिने पनि वाट्सनले बताइन् ।"
उर्गेनको घोडा मा सौन्दर्य खोजी,"काठमाडौं (कास) युग पाठकको उपन्यास उर्गेनको घोडा माथि तामाङ सौन्दर्यको दृष्टिकोणबाट राजधानीमा विमर्श गरिएको छ । पाठकले माओवादी जनयुद्धलाई सन्दर्भ बनाएको भए पनि तामाङ समुदायमाथि कुनै समय राज्यले गरेको विभेदलाई उतार्न उपन्यास लेखिएको बताए । यसका लागि मैले थुप्रै सन्दर्भ सामग्री अध्ययन गरें, तामाङ गाउँ डुलें, उनले भने, यो कृति जबर्जस्त मेटाइएको एउटा सिमान्तकृत समुदायको इतिहास र उनीहरूको विद्रोही चेतनाको उत्खनन् हो । उनले तामाङ मिथक, संस्कृति र उत्पीडित पात्रहरूको कथाव्यथाको आधारमा यस कृतिमार्फत तामाङ सौन्दर्यको खोजी गर्न सकिने बताए । कुनै समय राज्यले कला, साहित्य र संस्कृतिमार्फत सौन्दर्यको एकल परिभाषा गरेको बताउँदै आफूले कृतिमार्फत बहुल सौन्दर्य चेतनाको बहस गर्न चाहेको पनि बताए ।"
सेन ठूलो पर्दामा,"काठमाडौं (कास) छोटा फिल्म निर्माणमा प्रशंसा बटुल्दै आएका परिच्छेद सेनले पहिलोपटक फिल्म निर्देशन गर्ने भएका छन् । सोमबार राजधानीमा एक कार्यक्रम गरी उनले फिल्म म निर्माणको घोषणासँगै कलाकारहरू सार्वजनिक गरे । सेनलाई निर्माणमा कान्तिपुर फिल्म एकेडेमीले सघाएको हो । एकेडेमीका सीईओ प्रकाश पुरीको कथा, पटकथा रहेको म को छायांकन भदौको पहिलो साताबाट सुरु हुने बताइएको छ । फिल्ममा विजय लामा, सरिता लामिछाने, रेवती क्षेत्री, कुसुम गुरुङ, रेविका गुरुङ, अनिल कँडेल, संजोग रसाइलीका साथमा बाल कलाकार उनभ श्रेष्ठ र सम्पन्न ढकालले अभिनय गर्ने भएका छन् ।"
जलविद्युत्मा बाढीले क्षति,"मंसिरभित्र निर्माण सक्ने लक्ष्य लिइएको दोर्दी १ जलविद्युत्मा यो बर्खाको बाढीले खासै क्षति गरेको छैन । माथिल्लो क्षेत्रमा आएको बाढीले भने जनधनको क्षति पुर्याएपछि निर्माण प्रभावित छ । डिसेन्डरमा केही क्षति भएको आयोजनाका प्रोजेक्ट म्यानेजर उज्ज्वल सिलवालले जानकारी दिए । पावरहाउसमा पानी भरिएकाले तान्ने क्रममा रहेको उनको भनाइ छ । माथिल्लो क्षेत्रको बाढीले धनजनको नाश गर्यो, उनले भने, बाढीपहिरोले काम गर्न दिएन । यस्तो समयमा काम गर्ने मानसिकता पनि बनेन । मंसिरमा निर्माण सक्ने भनिएको आयोजना चालु आवमा मात्र पूरा हुने उनले बताए । लमजुङ विद्युत् विकास कम्पनी लिमिटेडले दोर्दी गाउँपालिका ६, ढोडेनीमा दोर्दीखोला जलविद्युत् कम्पनी लिमिटेडमार्फत उक्त आयोजना निर्माण गरिरहेको छ । आयोजनाको निर्माण करिब ४० प्रतिशत सकिएको छ ।"
योजना छन् प्राविधिक छैनन्,"अघि बढेनन् योजनापाल्पाका स्थानीय तहमा प्राविधिक कर्मचारी नहुँदा विकास निर्माणका योजना प्रभावित भएका छन् । समयमा योजनाको इस्टिमेट, मूल्यांकन हुन सकेको छैन । त्यस्ता योजना फरफारकमा पनि समस्या हुने गरेको स्थानीयको गुनासो छ । समयमा योजना नसकिने समस्या छ, रम्भा गाउँपालिका १ हुँगीका सुमन पाण्डेयले भने, सुरुमै इस्टिमेट नै नभएर उपभोक्ता समितिले काम गर्न पाएनन् ।"
पत्रकार पुडासैनी मृत फेला,"चितवन (कास) काठमाडौंमा कार्यरत पत्रकार शालिकराम पुडासैनी नारायणगढको एक होटलमा मृत फेला परेका छन् । पंखामा डोरीको पासो लगाएर झुन्डिएको अवस्थामा उनको शव फेला परेको चितवन प्रहरीले जनाएको छ । घटनास्थल हेर्दा आत्महत्या गरेको देखिए पनि थप अनुसन्धान जारी रहेको प्रहरी नायब उपरीक्षक एकनारायण कोइरालाले बताए । माउन्टेन टीभीमा कार्यरत पुडासैनी सोमबार दिउँसो चितवन आएर नारायणगढको पोखरा बसपार्कस्थित कंगारु होटलमा बसेका थिए । राति होटलका कर्मचारीले खाना खान बोलाउन जाँदा ढोका नखुलेपछि प्रहरीको रोहबरमा ढोका खोलेको होटल सञ्चालक यज्ञबहादुर कार्कीले बताए । सादा खान बनाएर कोठामा नै ल्याउनुहोला भन्नुभएको थियो । खान पुर्याउन जाँदा ढोका खुलेन, उनले भने । शव पोस्टमार्टमपछि नै सत्यतथ्य प्रस्ट हुने डीएसपी कोइरालाले बताए ।"
रुद्राक्षका 'क्लिप' हटाइयो,भोजपुर (कास) षडानन्द नगर क्षेत्रमा ठेकेदारले रुद्राक्षको दाना आफूले चाहेको आकारको बनाउन लगाएको प्लास्टिकको क्लिप प्रहरीले हटाएको छ । किसानबाट ठेकेदारले बगान खरिद गरेर आफूखुसी नगरका विभिन्न ठाउँमा रुद्राक्षमा लगाएको क्लिप हटाइएको हो । कृत्रिम विधि प्रयोग गरेर रुद्राक्ष दाना अप्राकृतिक बनाउन नपाइने भन्दै गृह मन्त्रालयबाट निर्देशन आएपछि क्लिप हटाइएको प्रहरी निरीक्षक पाण्डवकुमार राजवंशीले जनाए । षडानन्द६ केउरेनीपानी र साल्मा क्षेत्रको रुद्राक्षका बोटमा ठेकेदारले क्लिप लगाएका थिए । केउरनेपानीका पीताम्बर लम्सालको बगानबाट १ सय ६ वटा र साल्माका ज्ञानेन्द्र बस्नेतको बगानमा लगाइएको २ सय २५ वटा क्लिप हटाइएको हो ।
एक महिनामै फेरि बेरोजगार,"उपलब्धिविहीन कामछोटो समयमा धेरै रकम खर्चनुपर्ने भएपछि स्थानीय तहलाई तत्काल केही न केही काम सिर्जना गर्नुपर्ने बाध्यता थियो । यही क्रममा मजदुर सानातिना काममा परिचालन भए । भएका कामको उपलब्धि पनि देखिएन । अहिले फेरि सडकमा गाईगोरु छ्यापछ्याप्ती भइसके । झार उखेल्ने कामको पनि दीर्घकालीन प्रभाव छैन । घोराही र तुलसीपुर उपमहानगरमा ११ करोड रुपैयाँ बजेट आएको थियो । समय छोटो भएकैले योजनाबद्ध काम हुन सकेन । स्थानीय तहले भने उपलब्धिमूलक भएको दाबी गरेका छन् । १०८ जनालाई पूर्ण रूपमा एक महिना काम दिएको बबई गाउँपालिका रोजगार संयोजक विप्लव भट्टराईले बताइन् ।२४ लाख बजेट आएकामा ज्यालाको रकम सबै खर्च भएको उनको भनाइ छ । रोजगारी खोजेकाले नै काम पाएका छन् । बाटो मर्मत, बाटोमा क्यारी बनाउने, नाली बनाउने, सरसफाइ गर्नेजस्ता काम गरेका छन्, उनले भनिन्, मानिसहरू अझै इच्छुक छन् । काम कहिले आउँछ भनेर पर्खिरहेका छन् ।"
विवाद टुंग्याउन अर्थको निर्देशन,सरकारले ल्याएको व्यवस्थाअनुसार लगानीकर्ताले प्रमाणसहित आफ्नो सेयरको भारित औसत मूल्य निर्धारण गर्नुपर्छ । यदि प्रमाण दिन नसकेको अवस्थामा लाभकर गणना गर्दा सेयरको अंकित मूल्य (एक सय रुपैयाँ) लाई नै आधार मान्नुपर्ने व्यवस्था छ । यस्तो अवस्थामा सेयर खरिद मूल्यको रसिद नभएको अवस्थामा जति धेरै मूल्यमा सेयर खरिद गरेको भए पनि अंकित मूल्य १ सयलाई आधार मानेर भारित औसत मूल्य निकाल्नुपर्दा लगानीकर्ता मर्कामा परेको गुनासो छ । यस्तो समस्या ०७२ माघभन्दा अघि कारोबार भएका सेयरमा धेरै छ । ०७२ माघदेखि अभौतिकीकरण (डिम्याट) सेयरको मात्र कारोबार भएकाले ती सेयरको कारोबार मूल्य सीडीएस एन्ड क्लियरिङसँग हुन्छ । सोही कारोबार मूल्यलाई आधार मानेर भारित औसत मूल्य निकाल्न सकिन्छ । यसकारण ०७२ पछि कारोबार भएको सेयरमा समस्या नभएको जानकारहरू बताउँन् ।
एक महिनामा ४५ क्षेत्रमा रोपाइँ,"मन्त्रालयको तथ्यांकअनुसार सबैभन्दा बढी सुदूरपश्चिम प्रदेशमा रोपाइँ भएको छ । सुदूरपश्चिममा ९५३३ प्रतिशत रोपाइँ भएको छ । दोस्रोमा क्रमशः कर्णाली प्रदेशमा ९४१० प्रतिशत, प्रदेश नम्बर ५ मा ८८८६ प्रतिशत रोपाइँ भएको छ । अघिल्लो वर्ष असार १८ गतेसम्म कर्णालीमा ९१५५, प्रदेश नम्बर ५ मा ९१५५ प्रतिशत रोपाइँ भएको थियो । यस्तै गण्डकी प्रदेशमा ८६५९ प्रतिशत, प्रदेश नम्बर ३ मा ८८६७ प्रतिशत, प्रदेश नम्बर २ मा ८१९९ र प्रदेश नम्बर १ मा ८०१३ प्रतिशत रोपाइँ भएको छ ।"
ग्यासको मूल्य घट्यो,"खाना पकाउने ग्यासको मूल्य प्रतिसिलिन्डर १३ सय ७५ रुपैयाँ कायम गरिएको प्रवक्ता गोइतले बताए । निगमले हवाई इन्धनको मूल्य भने यथावत् राखेको छ । आईओसीले पनि प्रत्येक महिनाको १ र १५ तारिखमा नयाँ मूल्यसूची पठाउँछ । सरकारले ०७१ असोजदेखि पेट्रोल, डिजेल, मटितेल र हवाई इन्धनमा स्वचालित मूल्य लागू गरेपछि अन्तर्राष्ट्रिय बजारअनुसार इन्धनको मूल्य समायोजन गर्नुपर्छ तर पूर्ण रूपमा कार्यान्यन भएको छैन ।"
सेजमा धमाधम उद्योग,"सेजसँग उद्योग सञ्चालनका लागि सम्झौता गरेकामध्ये सिद्धार्थ औद्योगिक ग्रुपले तीन, न्यु मेटल इन्डस्ट्रिजले एक र सुगम नानो हर्बल प्रालिले एक गरी पाँच उद्योगले सम्झौता रद्द गरेका छन् । सेजमा छाला, जडीबुटी, फलफूल, प्लास्टिक, इलेक्ट्रिक, गार्मेन्टजन्य उद्योगलाई प्राथमिकतामा राखिएको छ । यहाँ बन्द हडताल निषेध तथा बैंक, इन्स्योरेन्स कम्पनी, उत्पादित वस्तुको प्रदर्शनी हल, सेमिनार हल, चाइल्ड केयर सेन्टर, विद्यालय, हुलाक, स्वास्थ्य चौकी, मनोरञ्जन स्थललगायत सुविधा उपलब्ध हुनेछन् ।"
परीक्षण स्याउ खेती सफल,"रैनादेवी छहराले कृषिमा बजेट विनियोजन गरे पनि स्याउका विषयमा अहिलेसम्म कुनै सोच नभएको गाउँपालिकाका प्रवक्तासमेत रहेका पोखरेलले बताए । यहाँ उत्पादन भएको स्याउ पाक्दा निकै रसिलो र मिठो भएकाले पनि यसको बजारमा कुनै समस्या नहुने किसानको दाबी छ । बिरुवा उत्पादन, खेती गर्ने तरिका र यस क्षेत्रको भौगोलिक अध्ययनका लागि स्थानीय सरकारले ध्यान दिनुपर्ने किसानको माग छ ।"
साओमीको रेडमी ७ 'ए' बजारमा,"काठमाडौं (कास) साओमीले रेडमी ए सिरिज लाइनअपको रेडमी ७ ए बजारमा ल्याएको छ । पूर्ण रूपमा अपग्रेड गरेर कम्पनीले ११ हजार ५ सय मूल्यदेखि रेडमी ७ ए नेपाली बजारमा भित्र्याएको जनाएको छ । यसमा क्वालकम स्न्यापड्रेगन ४३९ चिपसेट, ४ हजार एमएएच ब्याट्री, १२ एमपी सोनी क्यामेरा सेन्सर र म्याट फिनिस भएको युनीबडी डिजाइनजस्ता विशेषता रहेको दाबी कम्पनीको छ ।"
बानेश्वरमा माइती क्याफे,काठमाडौं (कास) चेलिबेटी बेखबिखनविरुद्ध क्रियाशील माइती नेपालमा आश्रितहरूलाई सघाउन बानेश्वरचोकमा माइती क्याफे सञ्चालनमा आएको छ । विदेशबाट स्वदेशमै केही गर्न भनेर फर्किएका युवाहरूले स्थापना गरेको आफ्नो नेपाल संस्थाले विदेशी दात्री संस्था फ्री गर्ल को संयोजकत्व र माइती नेपालसँगको सहकार्यमा क्याफे सञ्चालनमा ल्याएको हो ।
उर्लाबारीमा सिभिल,काठमाडौं (कास) सिभिल बैंकले मोरङको उर्लाबारीमा शाखा सञ्चालनमा ल्याएको छ । उर्लाबारी नगरपालिकाका नगरप्रमुख खड्गबहादुर फागोले शाखाको उद्घाटन गरे । उनले उर्लाबारी क्षेत्रको बढदो आर्थिक गतिविधिलाई सिभिल बैंकको यस शाखाले थप टेवा पुर्याउने बताए ।
आईएमईको रक्षावरण योजना,काठमाडौं (कास) आइएमई लाइफ इन्स्योरेन्स कम्पनीको बुटवलमा आयोजित क्षेत्रीय तथा शाखा प्रबन्धक सम्मेलनमा रक्षावरण योजना सार्वजनिक गरिएको छ । यस योजनाअन्तर्गत कम्पनीका बिमितहरूले विभिन्न २१ घातक रोगविरुद्ध अधिकतम ५० लाखसम्मको आर्थिक सुरक्षा प्राप्त गर्न सक्नेछन् ।
बेलायतमा नेपाल प्रचार,"आयोजना स्थलमा भूकम्पले ढलेको आकर्षक धरहराको निर्माण गरी दीप प्रज्जवलनसमेत गरिएको थियो । बेलायतका लागि नेपाली राजदूत दुर्गाबहादुर सुवेदीले यस्ता कार्यक्रमले निरन्तरता पाइरहनुपर्ने उल्लेख गर्दै माउन्ट एभरेस्ट नामकरण गर्ने सर जर्ज एभरेस्ट बेलायतकै भएकाले पनि दुई देशबीच थप गहिरो सम्बन्ध बनेको बताए । आयोजक पोखरेली मञ्चका अध्यक्ष मनप्रसाद गुरुङले कार्यक्रमले नेपालीबीच सद्भाव, भ्रातृत्व र सौहार्द्रता बढाउने मात्र नभएर नेपालप्रति चासो र चिन्तन जगाउने एवं पर्यटनको विकासमा पनि महत्त्वपूर्ण भूमिका खेल्ने जनाए । नेपालका लागि सँगसँगै पाइला चालौं भन्ने नाराका साथ भूकम्पपछि थलिएको नेपालको पर्यटन प्रवर्द्धन हेतु वी विल राइजको पहलमा हङकङबाट सुरु भएको हाइकिङ हाइक फर नेपाल तेस्रोपटक बेलायतको वेल्समा आयोजना गरिएको हो ।"
धादिङतर्फ मुआब्जा वितरणमा सहमति,असारमै सम्झौता गर्ने भनिए पनि जापानी सहयोग नियोग (जाईका) को टोकियोमा सहमतिका लागि पठाएको पत्रको जवाफ आउन ढिलाइ हुँदा काम अघि बढ्न सकेको थिएन । सडक विभागको वैदेशिक समन्वय महाशखाका प्रमुख अर्जुनजंग थापाका अनुसार एक महिनाभित्र निर्माणको ठेक्का सम्झौता हुनेछ । ठेक्का सम्झौता भएको ४२ महिनाभित्र निर्माणको काम सक्नुपर्ने हुन्छ । जापान सरकारकै ऋण सहयोगमा सुरुङ मार्गको निर्माण गर्न लागिएको हो । सुरुङको लम्बाइ २ दशमलव ६८ किमि हुनेछ । नागढुंगाबाट सिस्नेखालासम्म मात्र सुरुङ निर्माण हुनेछ । सुरुङमार्ग गुर्जुधाराबाट पश्चिमतर्फ ६ सय मिटरको अकासेपुल (फ्लाई ओभर) बन्नेछ । यो उत्तरतर्फ मोडिएर साढे २ की सडक बन्ने र जुन सुरुङ मार्गको मुखमा पुग्नेछ । सिस्नेमा सुरुङबाट निस्किँदा ५ सय मिटर नयाँ सडक बन्ने र जुन त्रिभुवन राजपथसँग जोडिनेछ । यो २२ अर्बको ठेक्का हो । मुआब्जा वितरण र परामर्श सेवा पनि यसैमा जोडिनेछ । जापान सरकारको करिब १६ अर्ब मात्र ऋण भएको र मुआब्जा नेपाल सरकार आफैंले तिर्नुपर्नेछ ।
वन्यजन्तुपीडित नै संरक्षणमा,"मधुवन नगरपालिका ३ की प्रदेशी थारू पनि बाघ आक्रमणबाट घाइते भएकी थिइन् । त्यो पीडा भुलेर उनी अहिले वन्यजन्तु संरक्षणमा लागेकी छन् । यसैगरी तीन वर्षअघि खाता जैविकमार्गमा वन हेरालुको काम गर्ने झकबहादुर बुढाक्षत्रीकी श्रीमतीलाई बाघले आक्रमण गरेर घाइते बनायो । पति अहिले पनि वन्यजन्तु संरक्षणमा लागेका छन् । बर्दिया निकुञ्जका सहायक संरक्षण अधिकृत अशोक भण्डारीले हेमन्त, भदैलगायत थुप्रै स्थानीयको संरक्षणमा उल्लेखनीय योगदान रहेको बताए । उनका अनुसार वन्यजन्तुबाट पीडित १९ जना एकल महिलाले पनि समूह गठन गरेर संरक्षणका काम गरिरहेका छन् ।"
डर्बी काउन्टीमा रोनी,"सोमबार हडर्सफिल्ड टाउनविरुद्ध २१ को जितसँगै प्रशिक्षकको रूपमा विजयी सुरुआत गरेका कोकुले पनि सन् २००८ पछि प्रिमियर लिगमा बढुवा हुने प्रयासरत डर्बीलाई रोनीजस्ता महान् र अनुभवी खेलाडीको आगमनले मनोबल उच्च हुने बताएका छन् । रोनीलाई डर्बी काउन्टीमा स्वागतका लागि उत्सुक छु । मैदानबाहिर र भित्र उनले हाम्रो टिममा धेरै प्रभाव पार्नेछन्, कोकुले भने, नेतृत्वदायी, क्षमतावान, अनुभवी र उच्च नैतिक व्यक्तित्व भएका एक खेलाडी पाउनु हाम्रा लागि धेरै ठूलो कुरा हो ।"
५ खेलाडी कटौती,"सन् २०२२ मा कतारमा हुने फिफा विश्वकपको दोस्रो चरणको एसियाली छनोटमा नेपाल समूह बी मा छ । सन् २०१९ को सेप्टेम्बरदेखि २०२० को जुनसम्म नेपालले कुवेत, अस्ट्रेलिया, जोर्डन र चाइनिज ताइपेईसँग होम एन्ड अवेका आधारमा ८ खेल खेल्नेछ । विश्वकप छनोटलाई दोस्रो चरण छनोटपछि ३१ सदस्यीय टोलीमा विराज महर्जन, किरण चेम्जोङ, विकेश कुथु, विक्रम लामा, सुजल श्रेष्ठ, नवयुग श्रेष्ठ, विशाल राई, अञ्जन विष्ट, रन्जित धिमाल, सन्तोष तामाङ, विमल राना, एलन न्यौपाने, अजित भण्डारी, अभिषेक रिजाल, रवि सिलवाल, सरोज दाहाल, तेज तामाङ, सुमन अर्याल, देवेन्द्र तामाङ, रवि पासवान, अनन्त तामाङ, सुनील बल, सुवास गुरुङ, दिनेश राजवंशी, हेमन गुरुङ, विशाल श्रेष्ठ, विमल पाण्डे, त्रिदेव गुरुङ, भरत खवास, विमल घर्तीमगर र रोहित चन्द छन् ।"
दिवाना र रोशनी छनोट,लगनखेलस्थित आर्मी शारीरिक तालिम तथा प्रशिक्षण केन्द्रमा महिलाको दुई स्पर्धाका लागि खेलाडी छनोट भए । ४८ केजीमा प्रहरीकी दिवाना शेर्माले प्रदेश १ की प्रतिमा श्रेष्ठबाट वाकओभर पाइन् भने । ५१ केजीमा प्रदेश ३ की रोशनी राईले प्रदेश १ की रोशनी लावतीलाई अंक आधारमा पराजित गर्दै छनोट पक्का गरिन् । यो दुई तौल समूहमा विजेता खेलाडी स्वस्थ र कम उमेरका कारण प्रशिक्षणमा सहभागी हुन नपाएपछि छनोट खेल गरिएको हो ।
सिद्धिगणेश र बासुकी सेमिफाइनलमा,अर्को खेलमा बासुकी युवा क्लबले नेपालय फुटबल क्लबलाई १० ले हरायो । बासुकीका राज थोकरले गोल गरे । उनै म्यान अफ द म्याच ए । समूह ए बाट ७ अंकसाथ सिद्धिगणेश र ६ अंकसहित बासुकी विजेता र उपविजेता बन्दै सेमिफाइनल पुगेको संघका उपाध्यक्ष रामकृष्ण प्रजापतिले जनाएका छन् ।
टक्कर सिटी र लिभरपुलकै,प्रमुख खेलाडीइजिप्टका मोहम्मद सलाहले युरोपेली च्याम्यिन्स लिगको फाइनलमा टोटेनहमविरुद्ध सुरुमै गोल गरे । पेनाल्टीबाट उनले गरेको त्यो गोलसँगै आफ्ना आलोचकको मुख बन्द गर्न पनि सफल रहे । यी २७ वर्षीय खेलाडी गत सिजन लिगमा संयुक्त रूपमा सबैभन्दा बढी गोल गर्ने खेलाडी पनि रहे । एनफिल्डमा यी खेलाडी यसपल्ट पनि लिभरपुलका लागि प्रमुख खेलाडी हुनेछन् । उनले गत सिजन २२ गोल गरे । ८ खेलमा सहयोगी भूमिका निभाए । यसपल्ट पनि उनीबाट यस्तै आस हुनेछ ।
वैकल्पिक मैदान तयार पारिँदै,"साग तयारीका लागि राखेप बोर्ड सदस्य राजेश गुरुङको नेतृत्वमा मंगलबार दुवै मैदानको निरीक्षण गरिएको छ । मैदानको काम चाँडै सक्नुपर्ने निर्देशन छ, गुरुङले भने, अब यी दुवै खेल मैदान समयमा नै निर्माण हुनेछन् । सागका पूर्वाधार निर्माणका लागि आवश्यक बजेट प्राप्त भइसकेकाले पोखरा तयार रहेको उनी बताउँछन् । आम पोखरावासी १३ औं सागको पर्खाइमा छन्, उनले भने, आवश्यक तयारी भइरहेकाले साग हुनेमा द्विविधा छैन । पोखरामा हुने साग अन्तर्गतका ७ खेलको विभिन्न पूर्वाधार निर्माणमा परिषद्ले विशेष चासो दिएको उनले बताए । गौरीशंकर र गोस्तेघाट मैदानबाहेक पोखरा विजयपुर ब्यारेकको मैदानसमेत प्रयोग गर्ने राखेपको योजना छ । निर्माण कार्य भइरहेको मैदानको राखेप सदस्य गुरुङको नेतृत्वमा पश्चिमाञ्चल क्षेखेविस निर्देशक विद्या मर्सानी, जिल्ला खेलकुदका निवर्तमान अध्यक्ष यामबहादुर गुरुङ, क्षेत्रीय उपनिर्देशक कृष्ण तिमिल्सिनालगायतको टोलीले निरीक्षण गरेका थिए । सागकै तयारीस्वरुप पोखरा रंगशालाभित्र हाल सरसफाइ, वृक्षरोपणलगायतका काम भइरहेको छ ।"
त्रिवि हलमा स्कुलस्तरीय ब्याडमिन्टन,"काठमाडौं (कास) स्कुलस्तरीय काठमाडौं ब्याडमिन्टन च्याम्पियनसिप मंगलबार कीर्तिपुरमा सुरु भएको छ । त्रिविको हलमा सुरु प्रतियोगितामा यू१२ र यू१४ तर्फ छात्र र छात्रातर्फ प्रतिस्पर्धा गराइएको छ । ब्वाइज सिंगल्स (यू१४) तर्फ डल्लु स्कुलका रिदिश शाहीले लालीगुराँसका ताउसिनलाई २० को सोझो सेटमा हराए । अर्को खेलमा उनी सेन्ट जेभियर्सका गौरव कोइरालासँग २१ को सेटमा पराजित भए । शिक्षालयका आयुश बरुवाल, एसियन पब्लिकका सलिन गुरुङले सफलता पाए । कीर्ति स्कुलका प्रशान्त महर्जन, सेन्ट जेभियर्सका अदिम गौचन वाकओभर पाए । सोही उमेरको गर्ल्सतर्फ लालीगुराँसकी करिना नेपालीले शिक्षालयकी सूचना घिसिङ र केएमसीकी ओटरिना निरौलाले विद्याविकासकी जेनिफर केसीलाई हराए अघिल्लो चरण सुरक्षित गरे । कोटदेवीकी आशिका थापा र त्रियोगकी अनिष्का राजवंशीले वाकओभर पाए । यू१२ ब्वाइजमा भ्याली भ्यूका सक्षम ढकाल, लालीगुराँसका रोशन घले, त्रियोगका उज्ज्वलभक्त श्रेष्ठ, एक्सेल्सियरका प्रणय शाक्य, एपेक्सका सत्यम कार्कीलगायत विजयी भए ।"

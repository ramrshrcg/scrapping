शीर्षक,विवरण
नेपालको वरीयता घट्यो,"पेसागत विशेष जिल्ला कमिटी इन्चार्जमा कृष्णप्रसाद नेपाल र सहइन्चार्जमा प्रेमल खनाल चयन भएका छन् । युवा फाँट इन्चार्ज महेश बस्नेत, प्रेस संगठनको इन्चार्ज राजेन्द्र गौतम, अनेरास्ववियुको इन्चार्ज हितमान शाक्यलाई तोकिएको छ । उद्योगमा पार्वत गुरुङ, केन्द्रीय सम्पर्क समन्वय कमिटीमा छविलाल विश्वकर्मा र किसान संगठनमा वामदेव गौतम इन्चार्ज तोकिएका छन् । गौतमले अखिल नेपाल किसान महासंघको अध्यक्ष पद भने छाडेका छन् । प्रचार विभागको उपप्रमुखमा विष्णु रिजाललाई थपिएको छ । स्कुल विभागमा वेदुराम भुसाललाई पनि उपप्रमुख बनाइएको छ । बुद्धिजीवीमा अग्नि सापकोटा, पेसागतमा पम्फा भुसाल, महिलामा गोमा देवकोटा, जनवर्गीय संगठनमा जयपुरी घर्तीलाई इन्चार्ज तोकिएको छ ।"
गुपचुप शिक्षा नीति,शिक्षक महासंघ र मन्त्रालयबीचको सहमति कार्यान्वयन गर्न शिक्षकहरूलाई प्रदेशमातहत राख्न लागिएको हो । शिक्षक पेसालाई स्तरीकरण गरेर लैजाने प्रस्ताव पनि नीतिमा छ । उच्च शिक्षामा उत्कृष्ट विद्यार्थीलाई शिक्षण पेसामा आकर्षित गर्न प्रोत्साहन गर्ने उल्लेख छ । प्रस्तावित नीति मन्त्रिपरिषद्मा चार महिनाअघि नै पेस गरिएको हो । तर मन्त्रीहरूबीच मतभेद रहेकाले पारित हुन ढिलाइ भएको स्रोतले जनाएको छ ।
युनिटकै १ सय !,कर्णाली प्रदेशका आन्तरिक मामिला तथा कानुनमन्त्री नरेश भण्डारीले चालु वर्ष खलंगाको विद्युत् समस्या समाधान गर्न छुट्टै शीर्षकमा बजेट विनियोजन नगरे पनि ऊर्जा शीर्षकबाट व्यवस्थापन गर्नेबारे छलफल भइरहेको बताए ।
"पहिले ध्यानाकर्षण, नभए सडक संघर्ष","राजपाले सडकमा लैजाने मुद्दा संविधान संशोधनका अतिरिक्त लाल आयोगको प्रतिवेदन सार्वजनिक गर्नुपर्ने, निलम्बित सांसद चौधरीलाई रिहाइ गर्नुपर्ने माग प्रमुख छन् । संविधान संशोधनमा उसका पहिचानमा आधारित संघीयता, जनसंख्याको आधारमा प्रतिनिधित्व, समावेशी समानुपातिक, नागरिकता, राष्ट्रिय सभा निर्वाचन प्रणालीलगायत विषय छन् । उसले तत्कालीन कांग्रेसमाओवादी गठबन्धन सरकारले संशोधनका लागि लगेका विषय मात्रै पूरा भए पनि चित्त बुझाउन सकिने अनौपचारिक संवादमा बताउँदै आएको छ । त्यतिबेला सरकारले सीमांकनसम्बन्धी विवाद आयोगमार्फत टुंगो लगाउने, स्थानीय तहका प्रमुख र उपप्रमुखले राष्ट्रिय सभामा मतदान गर्न नपाउने, अंगीकृत नागरिकता र राष्ट्रिय भाषालाई मान्यता दिनेलगायत विषय समावेश थिए ।"
भेलमा बग्न थाले सीमास्तम्भ,"दुई मुलुकबीच सीमास्तम्भको संरक्षणमा बेवास्ता गरिएको उनले बताए । गत वैशाखमा स्तम्भ मर्मत र नयाँ गाडिएका थिए । दुई महिना नपुग्दै ढलेका हुन् । ठकुरापुरका अजय चौधरीले सरकारलाई यसबारे संवेदनशील हुन आग्रह गरे । बाढी आउनासाथ स्तम्भलाई बगाउने अवस्था छ, उनले भने, त्यस कारण मर्मत ढिलो गर्न हुन्न । उक्त पिलर जहाँ गाडिएका थिए, त्यहीं गाड्न प्राविधिक टोली छिटो आउनुपर्ने स्थानीय राजेन्द्र यादवले बताए । सीमास्तम्भ बगेर अन्तै पुगेका छन्, उनले भने, यो संवेदनशीलतालाई बुझ्नुपर्छ ।"
एनजीओको सहयोगमा छानबिन,"अलाइन्सले आयोगलाई जाँचबुझ क्रममा औपचारिक रूपमै आर्थिक सहयोग प्रस्ताव गरेको तर नलिएको गृह मन्त्रालय उच्च स्रोतले बतायो । हामीले आयोगलाई आफ्नातर्फबाट विभिन्न भूमिकामा सहयोग गरेकै हो, झाले कान्तिपुरसँग भने, यसलाई गलत भन्न मिल्दैन, राज्यले गठन गरेका समिति तथा आयोगलाई गैरसरकारी संस्थाका तर्फबाट सहयोग गर्नु सबैको दायित्वभित्रै पर्छ । वरिष्ठ अधिवक्ता हरिहर दाहालले क्षेत्राधिकारबाहिर गएर तयार पारिएको प्रतिवेदनको वैधतामाथि प्रश्न उठेको बताए ।"
म चुनावसम्मै : प्रधानमन्त्री,"प्रधानमन्त्री ओलीले भ्रष्टाचार उन्मूलन गर्न अख्तियार दुरुपयोग अनुसन्धान आयोगले काम गरिरहेको बताए । उनले द्वन्द्व व्यवस्थापन गरेको लामो समय भए पनि त्यसका घाउ र खाटा बाँकी नै रहेको उल्लेख गर्दै त्यसलाई निको पार्न जरुरी रहेको बताए । कहींकतै चित्त दुख्ने र घाउ चहर्याउने स्थिति हुनु वाञ्छनीय होइन, उनले भने, यसै साता सत्य निरूपण तथा मेलमिलाप आयोग र बेपत्ता छानबिन आयोग गठन हुन्छ ।"
उपचार गराउन फेरि सिंगापुर जाँदै,उपचारक्रममा बसाइ केही दिन लम्बिन सक्ने भएकाले ओलीले ५ गतेभित्र पार्टीका काम सक्ने तयारी गरेका छन् । सत्यनिरूपण तथा मेलमिलाप आयोग र बेपत्ता छानबिन आयोगका पदाधिकारी नियुक्तिको काम पनि यहीबीचमा सक्ने तयारी छ । प्रतिनिधिसभा बैठकमा उनले नाम सिफारिस हुनेबित्तिकै नियुक्त गर्ने जानकारी दिए ।
'भगौडा सैनिकलाई जेल हाल्नु संविधानविपरीत',"तत्कालीन माओवादीले जनयुद्ध क्रममा तत्कालीन सेना, सशस्त्र प्रहरी र नेपाल प्रहरीमा रहेकाहरूलाई विद्रोह गरी आफ्नो सेनामा भर्ती हुन आउन आहवान नै गरेको थियो । त्यसक्रममा तीनवटै संगठनका एकाध व्यक्ति हतियारसहित भागेर माओवादीमा लागेका थिए ।"
जयशंकर काठमाडौं आउँदै,भारतीय प्रधानमन्त्री नरेन्द्र मोदीले विदेश मामिलामा ज्यादा विश्वास गरेका जयशंकरको भ्रमणलाई नेपालमा चासोका साथ हेरिएको छ । एक दिनको छोटो बसाइँमा उनले राष्ट्रपति विद्यादेवी भण्डारी र प्रधानमन्त्री केपी शर्मा ओलीसँग शिष्टाचार भेट गर्नेछन् ।
२ हजार माइक्रोबायोलोजिस्ट लाइसेन्सविहीन,"संस्थानले परिषद् नियमावलीअनुसार पाठ्यक्रम नबुझाएकाले लाइसेन्स दिन नसकिएको परिषद्का अध्यक्ष रामप्रसाद भण्डारीले बताए । कलेज सुरु गर्नुभन्दा पहिले नै हामीलाई परिषद्बाट पाठ्यक्रम पास गराउनुपर्छ । भर्नाका सबै सर्त पूरा गर्नुपर्छ, उनले भने, संस्थानले यो प्रक्रिया पूरा गरेको छैन, नियमैले यी जनशक्तिलाई लाइसेन्स दिन मिल्दैन । संस्थानले भने ७ वर्षअघि नै शुल्क तिरेर परिषद्समक्ष अनुगमन गरिदिने निवेदन बुझाइसकेको छ । परिषद्ले देशमै उत्पादित जनशक्तिको सीप र क्षमता प्रयोग गर्न रोकेको भन्दै सूक्ष्म विज्ञान विद्यार्थी संघलगायत माइक्रोबायोलोजिस्टसम्बन्धी १७ वटा संस्था अहिले एकीकृत आन्दोलनमा छन् । माइक्रोबायोलोजी उत्तीर्ण विद्यार्थीलाई बिनारोकतोक दर्ता गरेर लाइसेन्स दिनुपर्ने उनीहरूको प्रमुख माग छ । यही माग राख्दै भाद्र २ गते उनीहरूले परिषद् घेर्ने भएका छन् ।"
वन क्षेत्रका ११५ घरटहरा भत्काइयो,"वनको जग्गा ओगटेर नगरकोटमा बनाइएका कतिपय होटल र रेस्टुरेन्ट काभ्रेपलाञ्चोकको मन्डनदेउपुर नगरपालिकामा पर्छ । पर्यटकीय क्षेत्र नगरकोट, नाल्दुममा राष्ट्रिय वन, सामुदायिक वन तथा पर्ती जग्गा अतिक्रमण गर्ने घरटहराको संख्या ४० वटा रहेको डिभिजन वन कार्यालय काभ्रेपलाञ्चोकले जनाएको छ । तीमध्ये वन क्षेत्रमा १५ र सडक अतिक्रमण गरेर २५ घरटहरा बनेको कार्यालयले तथ्यांकमा उल्लेख छ । काभ्रेपलाञ्चोकमा पर्ने नाल्दुममा मात्र ३६ दशमलव ८५ रोपनी जग्गा अतिक्रमणमा परेको कार्यालयको भनाइ छ । नगरपालिका क्षेत्रमा सामुदायिक वन र सडकसमेत अतिक्रमण गरी बनाएका घरटहरामा रेस्टुरेष्ट एवं खाजा घरलगायत विभिन्न व्यवसाय सञ्चालन हुँदै आएपछि नगरपालिकाले आफैं भत्काउन पटकपटक सूचना जारी गर्दा पनि नभत्काई अटेर गरेपछि डोजर चलाउन बाध्य भएको नगरप्रमुख मिश्र बताउँछन् । व्यवसायीले वन क्षेत्र अतिक्रमण गरी घरटहरा बनाएको, व्यवसाय दर्ता नगरेको र करसमेत छली गर्दै आएको भन्दै स्थानीय बासिन्दाले अवैध घरटहरा भत्काउन माग गर्दै आएका थिए ।"
प्रदेशको राजधानी र नामकरण मुख्य एजेन्डा,"प्रदेश सरकारले प्रदेश सवारी तथा यातायात व्यवस्था ऐन २०७५ लाई संशोधन गर्न बनेको विधेयक र सार्वजनिक, निजी, सहकारी साझेदारीको सम्बन्धमा व्यवस्था गर्न बनेको विधेयक प्रदेशसभामा भर्खरै मात्र दर्ता गराएको छ । उक्त विधेयक सम्बन्धित मन्त्रालयले प्रदेशसभा पेस गरेपछि मात्र समितिमा पठाइने र समितिले छलफल अगाडि बढाउनेछ । प्रदेशसभामा हालसम्म ४३ वटा विधेयक दर्ता भएका छन, जसमध्ये ३६ वटा पारित भएका र ३५ वटा प्रमाणीकरण भइसकेका छन् ।"
अनुदानको अनुगमन,प्रदेशमा कृषि क्रान्ति ल्याउन आवश्यक सहुलियत ऋणका लागि कृषि विकास बैंकसँग सम्झौता गरेको बताए ।
युवकको 'रहस्यमय' मृत्यृ,दोलखा (कास) सदरमुकाम चरिकोटस्थित एक रिसोर्ट नजिक २० वर्षीय युवक पवन बस्नेतको मृत्युको घटना रहस्यमय बन्दै गएको छ । पानारोमा रिसोर्टको शौचालयनजिक शनिबार नाङ्गै छटपटाइरहेको अवस्थामा प्रहरीले उद्धार गरेको केही समयपछि बस्नेतको मृत्यु भएको थियो । प्रहरी नायब उपरीक्षक मानबहादुर राईले युवकको मृत्यु घटनाबारे थप खुल्न नसकेको बताए । रिसोर्टका कर्मचारीको खबरपछि प्रहरी पुग्दा बस्नेतको शरीरमा लुगा थिएन । बायाँ नाडीबाट रगत बगिरहेको थियो । प्रहरीले लुगा झिकाएर अस्पताल पुर्याउने क्रममा युवकको मृत्यु भइसकेको थियो । प्रनाउ राईका अनुसार पानारोमा सिरोर्टको बन्द शौचालयको झ्यालका सिसा फोडिएको अवस्था छ । मुड्कीले सिसामा हानेको जस्तो देखिने ठाउँमा रगतको दाग छ । मृतक लडेको स्थानमा रगतको मात्रा बढी देखिन्छ ।
७४० लाई विशेषज्ञ सेवा,"काभ्रे (कास) बनेपा हेल्थ केयरले ७ सय ४० जनालाई निःशुल्क विशेषज्ञ सेवा दिएको छ । छालासम्बन्धी १ सय ५५, हाडजोर्नीका १ सय ५, नसारोगका ८५, श्वासप्र्रश्वासका ८१, पेटका ८०, दन्तरोगका ७०, स्त्रीरोगका ६६, मुटु रोगका ५१, मूत्रसम्बन्धी ४१ जनाले सेवा लिएको कार्यकारी निर्देशक जितेन्द्र थापाले जानकारी दिए ।"
आकाशे पानीको भर,"पानी पुनर्भरणका लागि छतको पानी सिधै सडकमा झर्नबाट रोक्नुपर्छ । सके इनारमा खसाल्नुपर्छ, नभए जमिनमा । यसो गर्दा पानी उसै बगेर खेर जाँदैन, पुनर्भरण हुन्छ । आकाशे पानी जुनसुकै काममा प्रयोगमा ल्याउन सकिन्छ । पानी उपयोग केमा गर्ने हो त्यसैअनुसार शुद्धीकरण प्रविधि जडान गर्नुपर्छ । उपत्यकामा मात्रै होइन, पानी संकट भएका अन्य गाउँसहरमा पनि यसलाई अपनाउन सकिन्छ । पानी संकट टार्न सघाउने यो जुक्ति स्थानीय सरकारहरूले घरघरमा सिकाउनुपर्छ ।"
दाहालको बोली,"जतिबेला उनी सशस्त्र युद्ध छोडेर संसदीय राजनीतिको मूलधारमा आए, त्यो बेलैदेखि नेपालको राजनीति उनको मात्रै छाया बनेको छ । चाहे उनको दल सानो हैसियतमा होस् या सबैभन्दा ठूलो, २०६३ यता अहिलेसम्मको मात्रै इतिहास हेर्ने हो भने संविधानसभा र संसदमा प्रतिनिधित्व गर्ने सबै दललाई दाहालले विकल्पका रूपमा प्रयोग गरे । कति ठाउँमा उनी सफल भए भने कति ठाउँमा उनी आफैँ ब्याक हुनुपर्ने अवस्था पनि आयो । अहिले एमालेसँग मिलेर नेकपा गठन गरेकोमा उनलाई पछुतो भइरहेको छ । अब उनका लागि अर्को विकल्प पनि छ पूर्वएमाले कित्तालाई छोड्ने, माओवादी केन्द्रकै हैसियतमा फर्किएर पूर्वमाओवादीबाट छुट्टिएका सबैलाई एकठाउँ मिलाउने र पुनः एकपटक माओवादीको सङ्गठन बलियो बनाई अगाडि बढ्ने । यो उनका लागि अन्तिम विकल्प हुनसक्छ । उनले अहिलेसम्म जति विकल्प प्रयोग गरे, तिनबाट उनले जशभन्दा अपजश बढी पाए । अबका दिनमा उनले आफ्ना सबै पूर्वमित्रलाई एकठाउँ पारेर अगाडि बढ्नसके राम्रै होला ।सुजन देवकोटा, पालुङटार४, गोरखा"
विद्युतीय सवारी साधन,"विद्युतीय सवारी साधनबारे संसारभर नै बहस चलिरहेको छ । डिजेलपेट्रोलबाट उब्जिने धुवाँले पूरै विश्वलाई दूषित बनाइरहेको छ । जलवायु परिवर्तनको एउटा कारक पेट्रोलियम पदार्थ पनि भएकाले कैयौं राष्ट्रले आउने दिनमा छिट्टै डिजेलपेट्रोलका गाडीलाई पूर्णरूपले विस्थापित गर्दै विद्युतीय सवारी साधन चलाउने कार्ययोजना बनाइसकेका छन् । अहिले सानामात्रै होइन, तारबेगर चल्ने ठूला विद्युतीय बस नै कताकति सञ्चालनमा आइसकेका छन् । तर हाम्रो सरकार यसबारे सोचेजति जागरुक हुनसके जस्तो लाग्दैन । विद्युतीय सवारी साधनका लागि आवश्यक चार्जिङ स्टेसन लगायतका पूर्वाधारको निर्माण र यसको दिगो सञ्चालनमा सरकारी भूमिका कस्तो हुने भन्ने निश्चित हुनसकेको छैन । डिजेलपेट्रोल हाम्रा उत्पादन नभएकाले यिनको आयातमा वर्षेनि अर्बौं रकम बाहिरिने गरेको छ, जुन व्यापार घाटाको प्रमुख कारक पनि हो । विद्युतीय सवारी साधनलाई आक्रामक किसिमले प्रबर्द्धन गर्नसके त्यस्तो रकम बगाउने बाध्यता घट्दै जान्थ्यो । यसका लागि सरकारले विद्युत उत्पादनलाई पनि अति प्राथमिकता दिनुपर्छ । भोलिका दिनमा देशैभरि सबै किसिमका सवारी साधन विद्युतबाटै सञ्चालन गर्नसके देशको आर्थिक अवस्था पक्कै पनि सबल हुँदै जान्छ । रामकृष्ण बराल, जोरपाटी २, काठमाडौं"
राजनीतिको बजार हल्ला अर्धसत्य,"अर्कातिर राजतन्त्र नै फाल्ने कुरा कहाँ थियो ? आधिकारिक स्रोत लेखकसंँग छ ? राजा फाल्ने कुरा थियो भने पुनःस्थापित संसदमा राजाको उत्तराधिकारी पहिलो सन्तान हुनेछ भन्दा किन सबै सांसदले ताली ठोके ? प्रजातन्त्र, लोकतन्त्र हुँदै गणतन्त्रको यात्रामा मुलुक अघि बढ्दा जनताका लागि सिन्को भाँच्न नसक्ने अनि कुनै बाधाव्यवधान नगरी दरबार छाडेर हिँड्ने राजाको विरोधमात्रै गर्दा मुलुकले समृद्धि हासिल गर्छ त उसो भए ? डिल्लीराम खनाल, दमक, झापा"
विश्वविद्यालयमा नेतृत्व छनोट,"निष्कर्षअबको नेतृत्व छान्ने सर्च कमिटीले आफ्नो भूमिकालाई औपचारिकतामा मात्र सीमित राख्न हुन्न । सक्षम र प्राज्ञिक नेतृत्व दिनका लागि साँच्चिकै सर्च गर्ने बेला आएको छ । सक्षम नेतृत्व दिनु सर्च कमिटीको सार्वजनिक उत्तरदायित्व हो । यसका लागि यो वा त्यो दल वा गुटउपगुट नभनी खुल्ला प्रतिस्पर्धामार्फत योग्य व्यक्तिको छनोट गर्नुपर्छ । कुनै शक्तिको दबाबमा नपरी प्राज्ञिक र नेतृत्वदायी भूमिका खेल्न सक्ने व्यक्तिलाई भीसीमा सिफारिस गर्नुपर्छ । छनोट प्रक्रिया केही महिनाअघि नै सुरु गर्नुपर्थ्यो, तर अझै पनि बिग्रेको केही छैन । अझै खुल्ला निवेदन आह्वान गर्न सकिन्छ र माथि भनेजस्तो प्रक्रियामा अघि बढ्न सकिन्छ । पारदर्शी र खुल्ला विधिबाट छानिएका पदाधिकारीलाई विश्वविद्यालयको काम गर्न कुनै दलविशेषसँग लोयल हुनु नपर्ने भएकाले पनि विश्वविद्यालय सुधारको काम गर्न सजिलो हुन्छ । सार्वजनिक उत्तरदायित्वका लागि पनि अपनाउनैपर्ने यो प्रक्रिया अहिल्यै सुरु गरियो भने प्राज्ञिक गतिविधिसँगै विश्वविद्यालयप्रति पब्लिक ट्रस्ट पनि स्वतः बढ्दै जानेछ । लेखक त्रिवि, शिक्षाशास्त्र संकायका सहायक प्राध्यापक हुन् ।"
डिजिटल युगमा यौन हिंसा,कैलाश सत्यार्थी
संघीय अन्तरसम्बन्ध,"राष्ट्रियसभाले प्रस्तावित विधेयकमाथि पूर्वविधायिकी प्रक्रिया अन्तर्गत राष्ट्रियसभाको नियमावलीको नियम १४७ मा उल्लिखित कार्यक्षेत्र अनुसार अध्ययनअनुसन्धानका क्रममा व्यापक छलफल र सुझावको अपेक्षा राख्दै विभिन्न तहमा अन्तरक्रिया गर्दैछ । प्रादेशिक स्तरमा प्रदेशसभाका सदस्य, स्थानीय तहका जनप्रतिनिधि लगायतसँग अन्तरक्रिया हुँदैछ । किनभने कानुनको निर्माण अल्पावधिका लागि हुँदैन, सकेसम्म दूरदृष्टि पुर्याउनुपर्ने हुन्छ । त्यसैले यस्ता छलफलमा सम्बन्धित सबै पक्षको सक्रियता अपेक्षित छ । यसबारे प्रदेश सरकार, प्रदेशसभा र स्थानीय निकाय, राजनीतिक दल, नागरिक समाज र बौद्धिक समूह सबैको दूरगामी दृष्टिकोण आउनुपर्छ । प्रस्तावित विधेयकबारे विस्तृत अध्ययन र छलफल गरी समयमै सुझाव राख्नु वेश हुनेछ ।लेखक राष्ट्रियसभाका सदस्य हुन् ।"
रासायनिक मल नेपालमै सम्भव,सुरेन्द्रकुमार प्रधानलेखक फिनल्यान्डको आल्तो विश्वविद्यालयका अनुसन्धाता हुन् ।
मेलम्चीको काम ९ महिनादेखि ठप्प,मन्त्रालयका सहसचिव चन्द्रबहादुर केसीको नेतृत्वमा स्थानीय भेन्डरसँग वार्ता गर्न समिति गठन गरिएको उनले जानकारी दिए । यसरी विभिन्न प्याकेजमा काम गर्दा करिब १ वर्षभित्र पानी उपत्यकामा ल्याउन सकिने उनले बताए । छिटो पानी ल्याउन द्रुत प्रक्रियाबाहेक अर्को कुनै विकल्प नभएको उनले दाबी गरे ।
पूर्वराजदूत झाको हत्या आरोपमा १ पक्राउ,काठमाडौं (कास) घटनाको झन्डै एक वर्षपछि फ्रान्सका लागि पूर्वनेपाली राजदूत केशवराज झाको हत्या अभियोगमा उनकै घरका भान्से सानुकान्छा तामाङलाई प्रहरीले पुनः नियन्त्रणमा लिएर अनुसन्धान अघि बढाएको छ । झा २०७५ भदौ ४ मा थापाथलीस्थित घरमै मृत अवस्थामा भेटिएका थिए । झा पत्नी ज्ञानुदेवी झाले सानुकान्छाविरुद्ध किटानी जाहेरी दिएपछि उनलाई समातिएको प्रहरी परिसर काठमाडौंका डीएसपी होबिन्द्र बोगटीले बताए । आफ्नी श्रीमतीसहित बस्दै आएका ८० वर्षीय झा बिहान अबेरसम्म कोठाबाहिर ननिस्केपछि ढोका खोलेर हेर्दा आफ्नै ओछ्यानमा मृत भेटिएका थिए । महानगरीय प्रहरी अपराध महाशाखाले घटनाबारे महिनौंसम्म अनुसन्धान गरेको थियो । प्रहरी परिसर काठमाडौंले सानुकान्छालाई हिरासतमा राखेर थप अनुसन्धान गर्न काठमाडौं जिल्ला अदालतबाट अनुमति लिएको छ ।
भेरीबबईमा मुआब्जा विवाद,"ग्वाङ्डङ युन्टिनरमण जेभीका प्रतिनिधि रमण महतोका अनुसार अहिले कम्पनीले रूख काट्ने प्रक्रिया सुरु गर्नुका साथै निर्माणस्थलमा सर्भे तथा साइट क्लियरको काम थालिसकेको छ । मुआब्जालगायत विवादले काममा अवरोध आउने हुँदा सम्बन्धित निकायले समयमै समस्या समाधान गरी काम गर्ने वातावरण बनाओस्, उनले भने, स्थानीयवासीले समेत विकासमा अवरोध गर्नेभन्दा सहयोग गर्नुपर्छ । राष्ट्रिय गौरवको आयोजना भएकाले निर्माण कम्पनीका तर्फबाट कुनै ढिलासुस्ती नहुने उनले बताए ।"
सुन तस्करीमा समातिँदै चिनियाँ,"०७३ माघ १ मा महानगरीय प्रहरी अपराध महाशाखाले केरुङ हुँदै तिब्बत जाने तयारीमा रहेका तीन चिनियाँलाई थानकोटबाट पक्राउ गर्यो । प्रहरीले उनीहरूको गाडीबाट ४ करोड ४० लाख रुपैयाँ बराबरको विदेशी मुद्रा फेला पारेको थियो । महाशाखाले यो घटनालाई केरुङ नाका हुँदै भइरहेको अवैध सुन तस्करीको शृंखलासँग जोडेर हेरेको थियो । गत मंसिरमा ड्रागन एअरबाट हङकङ उड्न लागेकी ५० वर्षीया चिनियाँ नागरिक मिङ जाङ झन्डै ३५ हजार अमेरिकी डलर, ३ लाख २७ हजार कोरियन बन र १ हजार ८५ पाउन्ड स्टर्लिङसहित पक्राउ परेकी थिइन् ।"
हास्यव्यंग्यबाटै झटारो,हास्य कलाकारलाई अहिले जोकरका रूपमा हेरिएमा उनले चिन्ता व्यक्त गरे । नेताहरूकै चरित्र धारण गर्दै अरूलाई हँसाउँदै गर्दा आफूलाई भित्रभित्रै लज्जाबोध हुनुपर्ने कलाकारहरू गौतम र तिमिल्सिनाले बताए । हास्य टेलिफिल्म तीतो सत्य मा बिजुलीको भूमिकाबाट चिनिने मञ्जु श्रेष्ठले अहिले नेताकार्यकर्ताले जनता हँसाउन थालेकाले हास्य कलाका नै नचाहिने भन्दै व्यंग्य गरिन् । अहिले सामाजिक सञ्जाल युट्युबबाटै विभिन्न हास्यव्यंग्य प्रस्तुति दर्शकले घरमै बसेर हेर्ने भएकाले गाईजात्रा प्रहसनमै आएर हेर्न कष्ट नगरेको उनीहरूको मत छ । कोलाहल र व्यस्त बन्दै गइरहेको मानिसका जीवनमा पीडा र थकान दुवै बढिरहेको छ । यस्तो अवस्थामा मानसिक पीडा कम गर्न पनि हाँस्न जरुरी रहेको बताउँदै प्रभाकरले हास्यव्यंग्य क्षेत्रको भविष्य उज्ज्वल रहेको दाबी गरे । अभिनेता पुष्प अवस्थीले पनि प्रभाकरलाई सही थपे ।
"बैरागी काइँलालाई जगदम्बाश्री, रणहार लाई मदन","असोज १२ मा प्रदान गरिने दुवै पुरस्कारको राशि दुई लाखलाई यस पटकदेखि बढाएर जनही चार लाख रुपैयाँ पुर्याइएको छ । २०१२ सालमा स्थापना भएको मदन पुरस्कारबाट पहिलो पटक गद्य विधामा सत्यमोहन जोशीको हाम्रो लोक संस्कृति, सामाजिक शास्त्रमा चित्तरञ्जन नेपालको जनरल भीमसेन थापा तथा विज्ञान विधामा बलराम जोशीको अधिकविभव स्थिरविद्युत् उत्पादक पुस्तकलाई पुरस्कृत गरिएको थियो । जगदम्बाश्री २०४५ सालबाट दिन थालिएको हो ।"
तानसेनमा हराउँदै परम्परा,"संस्कृति संरक्षणका लागि सरोकारवाला निकायले वर्षभरि मनाइने जात्रा चाडपर्वको लगत राख्नुपर्नेमा उनले जोड दिए । नयाँ पुस्तालाई संस्कृति संरक्षणमा प्रेरित गर्ने र संस्कृतिसम्बन्धी पुराना, नयाँ विषयवस्तुलाई संग्रहालयमा सुरक्षित गर्नुपर्ने उनको सुझाव छ । स्थानीय तहमा हुने मेला महोत्सवलाई प्रशस्त मात्रामा प्रचार गर्न सकेमा लोपोन्मुख जात्रा पर्वको संरक्षण हुने उनले बताए । बगनासकाली गाउँपालिकाका अध्यक्ष कृष्णप्रसाद बस्यालले कला, साहित्य, संस्कृति र जात्रा, पर्वको संरक्षणमा ध्यान दिने बताए । हामीले बजेटलाई बाटो र माटोमा मात्र नसकी आफ्नो पहिचान र सभ्यता झल्किने सम्पदा र संस्कृति रक्षामा समेत खर्चिने गरेका छौं, उनले भने, समग्र जात्रा, पर्वहरूको संरक्षण गर्नमा कुनै असहमति हुन्न । पाल्पा साहित्य समाजका पूर्वअध्यक्ष राजेन्द्रगोपाल सिंहले धर्म, संस्कृतिमा धनी यस जिल्लामा धार्मिक सहिष्णुताको विकास गर्नुपर्नेमा जोड दिए । रणउजिरेश्वरी भगवती मन्दिर गुठी व्यवस्थापन समितिका अध्यक्ष राजेश्वर उदयले जात्रा, पर्व सञ्चालनको अवस्थाबारे स्थानीय सरकारले चासो लिनुपर्ने बताए ।"
खलंगामा जात्रै जात्रा,"जात्रामा खस जातिको संस्कृति झल्काउने गरिन्छ । केही वर्षयता जुम्लाको सिँजामा समेत छट्टै जात्रा निकाल्ने गरिएको छ । रैथाने संस्कृति संकटमा पर्दै गएकोले सिँजामा पनि जात्रा सुरु गरेको स्थानीय दीपेन्द्र उपाध्यायले बताए । कलासंस्कृतिको संरक्षण र स्थानीयबीच एकआपसमा भेटघाटको महत्त्वपूर्ण अवसरका रूपमा मेला, जात्राको सदुपयोग हुने गर्छ । यो समयमा मेलापातको काम सकिएकाले महिला पनि फुर्सदमा हुने गर्छन् । वर्षभरिको सुखदुःख साटासाट गर्ने पनि यही बेला हो, जात्रा समितिकी सदस्य शारदा पछाइले भनिन्, यसले महिला मात्र होइन, बालदेखि वृद्धसम्मलाई उमंगित बनाउने गर्छ । जात्रामा करिब १० हजार संख्यामा जात्रालु भेला हुने गरेको उनले बताइन् ।"
तर्कनाको जेब्रा क्रस,"उपन्यासमा विराज नामको मुख्य पात्र छ । विराजको प्रेमकथा र वैवाहिक जीवनलाई रोमाञ्चक ढंगले प्रस्तुत गरिएको छ । समाजमा खोक्रो आडम्बरका लागि विराजले आफू समलिंगी भएको कुरा लुकाउन खोज्छ र स्त्रीसँग बिहे गर्छ । नीरा उसकी पत्नीको यौन इच्छा, आवश्यकता पूरा गर्न नसक्दा विराजको पुरुषवादी अहम जाग्छ र हिंसात्मक बनिदिन्छ । विराजको अहमताको सिकार बनेकी नीरा मानसिक, शारीरिक र सामाजिक यातना खेप्न बाध्य हुन्छिन् । विराजको कुण्ठाका कारण नीराले भोग्नुपरेका हिंसात्मक व्यवहारलाई लेखकले निकै मार्मिक ढंगले प्रस्तुत गरिदिएको टिप्पणीकर्ता प्रभा बरालले बताइन् । समाजमा पुरुष हुनुको घमन्ड व्याप्त भएजस्तै विराजले पनि उपन्यासको कथामार्फत हिंसालाई अँगालेको छ, बरालले भनिन्, महिला हरेक पक्षबाट पीडित छन् ।"
काठमाडौंमा रोल्पा कथा,"मीन चाओ शीर्षकको कवितामा उनले कुनै समय कमान्डरको बडीगार्ड बन्नुपर्दा शरीरको आधा भाग गुमाएर बाँचिरहेका पात्रको मनोदशा उतारेका थिए । युद्ध सकेपछि नेताहरूले दिने धोकाधडी र राजनीतिक विचलनलाई उनले यो कवितामार्फत मन छुने ढंगले टिपेका थिए । त्यस्तै मंगले बा कवितामा युद्धमा छोरो गुमाएका बुबाले निर्दोषपना र नेताको छलछाम समेटिएको थियो । देश पुग्नुभन्दा पहिले, धर्म, ऊ देश भएर बाँचिरहेको छ, माड्साप, चोकनिरको चिया पसल लगायत दस वटा कविता सुनाएका उनले प्रायः देशप्रेम, जीवन दर्शन, सीमान्तकृत पात्र, भूगोल र प्रवृत्तिलाई कवितामा प्रस्तुत गरे । दोस्रो चरणमा कवि बीपी अस्तु प्रस्तुत भएका थिए । उनले पनि कवितामा देशप्रेमसँगै सीमान्त पात्रलाई टिपेका थिए । नागरिकता नपाएको मधेसी पात्रको मनोदशा समेटिएको नागरिकता शिविरमा मागुलाल कविता मन छुने थियो । उनले हिँडाइ, बाध्यता, गल्ती, जेठको धुपमा मेरो गाउँ, बिन्दु, हामी त पीरती लाउँथ्यौं लगायतका कविता सुनाए ।"
हङकङमा चर्कियो प्रदर्शन,विरोध प्रदर्शन किन ? अपराध तथा बलात्कार आरोपीलाई मुख्यभूमि चीनमा सुपुर्दगी गर्ने प्रावधानसहितको विधेयक ल्याएपछि हङकङमा प्रदर्शन चर्केको हो । अपराध तथा बलात्कार आरोपीलाई मुख्यभूमि चीनमा सुपुर्दगी गर्ने प्रावधानसहितको विधेयक ल्याएपछि हङकङमा प्रदर्शन चर्केको हो । स्वतन्त्रताविरोधी चिनियाँ न्याय प्रणालीले हङकङका जनता पीडित हुने दाबी प्रदर्शनकारीको छ । विधेयकले हङकङको स्वतन्त्रतालाई अवमूल्यन गर्ने र राजनीतिक कार्यकर्ता निसानामा पर्ने भदै विशाल प्रदर्शनहरू गरिँदै आएको छ तर हङकङका अधिकारीले सुपुर्दगीसम्बन्धी अन्तिम निर्णय घटनाको प्रकृतिमा भर पर्ने भएकाले विधेयकको विरोध गर्नु उचित नहुने बताएका थिए ।
काबुल विस्फोटमा ६३ मारिए,"त्यसैगरी, पाकिस्तानको क्वेटा सहरमा एक मस्जिद नजिकै गराइएको विस्फोटमा तालिबान नेता हिबतुल्लाह अखुन्दजादाका भाइ मारिएका थिए । अफगानिस्तानी गुप्तचर निकायलाई उद्धृत गर्दै बीबीसीलाई हिबतुल्लाह मस्जिदमा प्रार्थना गर्न जाने सूचना चुहिएपछि उनलाई लक्षित गरी आक्रमण भएको जनाएको छ । मृत्यु हुनेमध्ये अधिकांश महिला तथा बालबालिका छन् । तालिबान प्रवक्ता जाबिउल्लाह मुजाहीदले महिला र केटाकेटीलाई निसाना बनाउने कार्यको औचित्य कहिल्यै पुष्टि नहुने भन्दै आक्रमणको निन्दा गरेका छन् ।"
रुखले किचेर २ नेपालीको मृत्यु,"घाइते हुनेमा बाँकेको राप्ती सोनारी५, चिलहरियाका बलबहादुर पुन मगर, रमन पुन मगर, सनलाल पुन मगर, रणवीर घर्तीमगर, कृष्ण थारु छन् । उनीहरूको स्वास्थ्य अवस्था सुधारोन्मुख रहेको बताइएको छ ।"
विदेश पठाउने भन्दै ८५ करोड ठगी,"गैरकानुनी काममा नेपालीकै संलग्नता साउदीको कानुनले वर्जित गरेका काममा नेपालीको संलग्नता बढ्दै गएकोप्रति दूतावासले चिन्ता जनाएको छ । नेपालीले मदिरा सेवन, उत्पादन, ओसारपसार, बिक्रीवितरण, झगडा, मारपिट, चोरी, महिलालाई जिस्काउने तथा यौनजन्य व्यवहार गर्ने, लागूपदार्थ सेवन, ओसारपसार, बिक्रीवितरण, साउदी अरबमा प्रतिबन्धित औषधिको ओसारपसार र सेवन, घूस लिनेदिने काम र नबुझीकन सहीछाप गरिदिएको पाइएको दूतावासको भनाइ छ । गैरकानुनी कारोबारमा रकम लेनदेन गरेर, विदेशी नागरिक तथा अपरिचित नेपाली वा परिचितकै लागि जमानत बसेर, अकामाको फोटोकपी अनधिकृत व्यक्तिलाई दिएर, अनधिकृत म्यासेज पठाएर, आफ्नो खाताबाट अधिक रकम विभिन्न व्यक्तिलाई पठाएर, लाइसेन्सबेगर सवारी चलाई दुर्घटना वा क्षति भएर, बिनाअकामाका कुनै मानिसलाई सवारीमा चढाई ओसारपसार गरेर, अपरिचितको घरअघि लामो समय बिनाकारण उभिएर, विज्ञप्तिमा भनिएको छ ।"
उजुरी लिन साउदीमा २३ कार्यालय,"लामो अवधि अकामा नवीकरण नगरी बस्दा गैरकानुनी हुने उनले बताए । एक वर्षभन्दा बढी समय अकामा नवीकरण नभए लागत बढी हुन्छ । र कफाला वा नवीकरण नगर्ने अवस्था हुन्छ । यस्तो अवस्थामा विभिन्न कानुनी जटिलता आउँछन्, उनले भने, ३ महिनामै श्रम कार्यालयमा दाबी गरी तुरून्तै कफाला गर्न वा कम्पनीको अवस्थाअनुसार थप कारबाहीमा जानु राम्रो हुन्छ । तीन महिनासम्म करारबमोजिमको सेवासुविधा नदिए, अकामा समयमै जारी वा नवीकरण नगरे साविकको स्पोन्सरको स्वीकृति नलिई अर्को स्पोन्सर कम्पनीमा स्थानान्तरण (कफाला) गर्न सकिने व्यवस्था छ । यस्तो अवस्थामा नयाँ स्पोन्सर र कामदारले श्रम कार्यालयको स्वीकृतिमा कफाला गर्न सक्छ, राजदूत राजपुतले भने । करार अवधि र अकामाको अवधि सकिनुभन्दा ३ महिनाअघि सम्बन्धित कामदारले एक्जिट वा पुनः प्रवेश गर्न चाहे रोजगारदाता कम्पनीका सम्बन्धित अधिकारीसमक्ष लिखित आवेदन गर्नुपर्ने उनले बताए ।"
पूर्वपश्चिम राजमार्ग अवरुद्ध,नवलपरासी (कास) पुल भाँच्चिएका कारण बनाइएको डाइभर्सनमा खोला हिँडेपछि पूर्वपश्चिम राजमार्गको अरुणखोलामा यातायात ठप्प भएको छ । आइतबार साँझ ५ बजेपछि लगातारको वर्षाका कारण अरुणखोलामा पानीको सतह बढेर जोखिम भएसँगै आवागमन रोकिएको छ । पूर्वपश्चिम हिँडेका सयौं सवारी अरुणखोलाको वारिपारि अलपत्र छन् । पानीको सतह पूरै नघटेसम्म यातायात पुनः सुरु हुने अवस्था छैन । ह्युमपाइप राखेर बनाएको कच्ची डाइभर्सनमाथिबाट पानी बगेपछि राजमार्ग अवरुद्ध बनेको हो ।
"दुर्घटनामा श्रीमान्को मृत्यु, श्रीमती घाइते","दमौली (कास) तनहुँको पृथ्वी राजमार्गमा पर्ने व्यास १२ कमलबारीमा आइतबार सवारी दुर्घटनामा श्रीमान्को मृत्यु भएको छ भने श्रीमती घाइते भएकी छन् । दुर्घटनामा मोटरसाइकल चालक तनहुँको भानु ५ बारीफाँटका ३९ वर्षीय सुदीपराज पौडेलको मृत्यु भएको प्रहरी नायब उपरीक्षक लीलाराज लामिछानेले जानकारी दिए । दुर्घटनामा परी उनकी धर्मपत्नी ३४ वर्षीया प्रेमा न्यौपाने पौडेल गम्भीर घाइते भएको प्रहरीले बताएको छ । गण्डकी मेडिकल कलेजमा उनको उपचार भइरहेको छ । डुम्रेबाट दमौलीतर्फ आउँदै गरेको ना६ख ७५६० नम्बरको ट्रक, प्रदेश ३०१००१ य १५४३ नम्बरको पर्यटक कार र विपरीत दिशाबाट आउँदै गरेको ना२०प ३१०९ नम्बरको मोटरसाइकल ठोक्किएका थिए ।"
पेस्तोलसहित समातिए चन्द कार्यकर्ता,"काठमाडौं (कास) प्रहरीले चन्द समूहको सैन्य विभागमा कार्यरत मुनाल भनिने सुलभ लामालाई दुई थान स्वचालित पेस्तोल र २० राउन्ड गोलीसहित पक्राउ गरेको छ । रसुवाबाट धादिङको धार्के पुगेर काठमाडौं फर्किएका लामालाई प्रहरीले नागढुंगाबाट पक्राउ गरेको हो । बा२ख १९८० नम्बरको सार्वजनिक बस खानतलासीका क्रममा लामा पक्राउ परेको प्रहरीले जनाएको छ । उनको साथबाट चन्द समूहको कागजपत्र, ५ थान मोबाइल र दूरबिन पनि फेला परेको प्रहरीले जनाएको छ । यसैगरी ताप्लेजुङपाँचथर इन्चार्जसहित पाँच जना चन्द समूहका नेता पनि पक्राउ परेका छन् । उनीहरूलाई झापाको दमकबाट समातिएको झापाका प्रहरी नायब उपरीक्षक महेन्द्रकुमार श्रेष्ठले जानकारी दिए । ताप्लेजुङ इन्चार्ज सक्कल भनिने सागर लिम्बू, पाँचथर इन्चार्ज तथा मेची ब्युरो सदस्य राजु दास, मेची ब्युरो सदस्य तथा ताप्लेजुङ जिल्ला सेक्रेटरी नरपति पौडेल, ताप्लेजुङ जिल्ला सदस्य योगेश लिम्बू र जनमुक्ति मोर्चाका केन्द्रीय सदस्य तथा अखिल क्रान्तिकारी मेची, कोसी संयोजक गणेश कार्की डोली समातिएको श्रेष्ठले जानकारी दिए ।"
गुठी जग्गा कब्जा,"सल्यान (कास) द्वन्द्वका बेला तत्कालीन नेकपा माओवादीले कब्जा गरेको खैराबाङ भगवती मन्दिरको जग्गा नेत्रविक्रम चन्द समूहका कार्यकर्ताले कब्जा गरेका छन् । छत्रेश्वरी गाउँपालिका ६ लान्तीस्थित ६ रोपनी १५ आना गुठी खेतमा चन्द समूहले पार्टीको झन्डा र कालो ब्यानर गाडेका छन् । उक्त जग्गा कसैले बिक्री गरेको पाइए कारबाहीको चेतावनी दिइएको छ । चन्द समूहका जिल्ला सेक्रेटरी लोकपाल केसीले मन्दिरको जग्गा कब्जा गरिएको पुष्टि गरे । जिल्लामा द्वन्द्वका समयमा कब्जा गरिएका अरू जग्गा पनि कब्जा गरिनेछ, उनले भने, कब्जा जग्गा के गर्ने भन्नेबारे छिट्टै टुंगो लाग्नेछ । चन्द समूहले कसको जग्गा कब्जा गरे भन्नेबारे लालपुर्जा नहेरी केही भन्न नसकिने जिल्ला प्रहरी प्रमुख डीएसपी वीरेन्द्रबहादुर शाहीले बताए ।"
भिडियो च्यालेन्ज पोखरामा,"काठमाडौं (कास) पर्यटकीय क्षेत्रको प्रवर्द्धनका लागि वि विल राइज फाउन्डेसनले सुरु गरेको अभियान मेरो गाउँ, मेरो ठाउँ भिडियो च्यालेन्ज २०२० को फाइनल पोखरामा हुने भएको छ । फाउन्डेसनका परियोजना संयोजक निर्मल श्रेष्ठका अनुसार पर्यटकीय सम्भावना भएर पनि ओझेलमा परेका क्षेत्र, प्राकृतिक, सांस्कृतिक सम्पदा, भेषभूषा, जातजातिको पहिचान, खानपान र कलासंस्कृति लगायतका विषयवस्तुमा ५ मिनेटसम्मको भिडियो बनाएर प्रतियोगी सहभागी हुन सक्नेछन् । सरकारले सन् २०२० लाई नेपाल भ्रमण वर्ष घोषणा गरेकाले यो प्रतियोगिता पनि प्रचारमा सहयोगी हुने उनले बताए । आगामी डिसेम्बरबाट सुरु हुने भ्रमण वर्ष लक्षित प्रतियोगिताका लागि सहभागीलाई भिडियो पठाउन सय दिनको समय दिइनेछ ।"
जसलाई कहीँ जानु छैन,"यथार्थमा भुटानी नागरिकलाई शरणार्थी बनाएर अनेक तवरमा फ्रेजाइल बनाइयो, घरफिर्ती कि पुनर्वास भन्दै अनेक पटक जाँच लिने काम भयो, भम्पा भन्छन्, फुटबल जस्तै भए शरणार्थी । कहिले यता हिर्कायो, कहिले उता । त्यही लाचारीमा उनीहरू पुनर्वासमा गएका हुन सक्छन् । भम्पा अहिले पनि दमक बजारको आफ्नो क्लिनिकमा उपचार सेवामा गइरहन्छन् । श्रीमतीको किड्नी डायलाइसिसमा बिर्तामोड धाउनु पनि छँदै छ । आफ्नो आन्द्राको समस्यामा भारतको सिलिगुडीसम्म जानुपर्ने हुन्छ । हेर्नुस्, म भुटानको आफ्नो थातथलो छाड्दा आफूले टेकेको घरगाउँको माटो लिएर आएको थिएँ । यो माटो मैले अझै राखेको छु, पूजाकोठामा, भम्पालाई लागेको अनौठो अनुभूतिको कुरा बेग्लै छ, विगतमा मसँगै स्वदेश फिर्ती गर्ने भन्दै माटोको टीका लगाउने शरणार्थीहरू यहाँसम्म आइपुग्ने गर्थे । अचम्म, उनीहरू त्यो टीका लगाएरै आज अमेरिका पुगिसकेका छन् । म भने घरै फर्कने भनेर बसिरहेको छु ।"
रोपाइँ गर्न खेतमै जाग्राम,"स्थानीयका अनुसार खेतमा कुलो लाग्दैन । खोलामा समेत पानी छैन । आकाशेपानीको भर परेपछि खेत बाँझै छ । खेतमा धानको बीउ राखेको दुई महिना बढी भइसक्यो । धान रोप्न पानी छैन । आकाशेपानीको भरमा रोपाइँ गर्थ्यौं, यसपाला पानी परेन खेत बाँझै छ, बस्तीका परे धामीले भने । सिँचाइका लागि अन्य कुनै विकल्प नभएको उनले बताए । यो वर्ष त भोकमरी पर्छ कि भन्ने चिन्ता लागेको छ, उनले थपे । जिल्लामा १६ हजार ५ सय हेक्टर क्षेत्रफलमा धान खेती हुने कृषि ज्ञान केन्द्रको तथ्यांक छ । समयमै मनसुन सक्रिय नहुँदा यसपालि धान रोपाइँ समयमै सुरु हुन नसक्दा अधिकांश खेत बाँझै रहेको कृषि कार्यालयले जनाएको छ ।"
रविसहित तीनविरुद्ध जाहेरी,प्रदर्शन निरन्तरलामिछानेका समर्थकले आइतबार पनि चितवनमा प्रदर्शन गरेका छन् । आइतबारै जिल्ला प्रशासन कार्यालय चितवनमा बसेको सर्वदलीय बैठकले प्रदर्शन शान्तिपूर्ण बनाउन र हिरासतमा रहेका व्यक्तिका सन्दर्भमा निष्पक्ष छानबिन गरी न्याय निरूपणमा सहयोग पुर्याउन अपिल गरेको छ । यसैबीच प्रहरीको केन्द्रीय अनुसन्धान ब्युरो (सीआईबी) को पाँच सदस्यीय टोली शनिबार चितवन आएको छ । जिल्ला प्रहरी कार्यालयका प्रवक्ता डीएसपी एकनारायण कोइरालाका अनुसार अनुसन्धानको प्राविधिक पाटोमा सीआईबी टोलीले काम गर्नेछ ।
भ्यागुताको खोजी,"सन् २००४ यता विश्वमा प्रत्येक वर्ष कम्तीमा सयवटा नयाँ प्रजाति पत्ता लाग्ने गरेको छ । पृथ्वीमा ८ हजार ७२ प्रजातिका उभयचर पाइएका छन्, जसमध्ये ७ हजार १ सय २२ प्रजातिका भ्यागुता छन् । खानाका लागि पाहा प्रजातिको भ्यागुताको सिकार, कक्षा ११ मा प्रयोगात्मक अभ्यासमा प्रयोग, भूउपयोगमा आएको परिवर्तन, पानी प्रदूषणजस्ता अन्य मानवीय क्रियाकलापले भ्यागुताका प्रजाति संकटमा पर्दै गएका छन् ।"
नगर बसमा ईटिकेटिङ,"पोखराभित्र चल्ने नगर बस, पोखराबाट नयाँपुल, घान्द्रुक, सिक्लेस, रूपाकोट, हंसपुर, दमौली, भिमादलगायत स्थान पुग्ने बसमा ईटिकेटिङ लागू हुनेछ । सुरुवातमा नगर बसमा राखिने, बिस्तारै ट्याक्सी र अन्य सार्वजनिक सवारीमा पनि जडान गर्ने महानगरको तयारी छ । तत्कालका लागि नगद र कार्ड दुवै तरिकाबाट पैसा लिने र कार्ड वितरणलाई बढाउँदै नगद कारोबार बन्द गर्ने योजना रहेको पोखरा यातायात प्रालिका अमृत तिमिल्सिना सुनाउँछन् । पोखरामा दर्ता भएका ८ यातायात कम्पनीले गत वैशाखमै ईटिकेटिङ प्रणालीमा जाने प्रतिबद्धता जनाएका थिए ।"
रित्तिँदै दलित अभियन्ताको गाउँ,"भगतको घर पनि भत्कनै लागेको छ । प्रतिष्ठानले भने नमुना, पार्क र पदमार्गसमेत बनाउन सकिने योजना अगाडि सारेको छ । संग्रहालयसहितको योजना पूरा गर्न २ करोड ६० लाखको इस्टिमेट बनेको प्रतिष्ठानका महासचिव परशुराम विक बताउँछन् । भगतका नाति लालबहादुरले ४ आना जग्गा दान दिएर यो अभियानमा साथ दिन आग्रह गरेका छन् । दलित मुक्ति अभियानका लागि भगत सर्वजितले आफैं संस्कृत, वेद र पुराण अध्ययन गरेर परिवर्तनको प्रयास गरेका थिए । विश्वकर्मा भन्छन्, उहाँ राष्ट्रिय विभूति हो । शिक्षाको विकास गर्न २००७ सालमा भगतले खोलेकाले विद्यालयको नाम समेत विश्वकर्मा राखिएको छ । धार्मिक ग्रन्थअनुसार विश्वकर्मा भनेको शिल्प ब्राहमण हो, विक भन्छन्, २००७ सालमा हिक्मत सिंह, लक्ष्मीनारायण विश्वकर्मा, मनवीर विश्वकर्मा र रामशरण विश्वकर्माको साथ लिएर भगतले विद्यालय खोल्नुभएको हो । विभेद चाहेकाहरूले त्यतिबेला उनको घरगोठ भत्काएका थिए । गाथगद्दी ताकेको आरोपमा भगतलाई तत्कालीन शासकले १७ महिनासम्म जेल हालेका थिए । विश्वकर्माले श्री ३ मोहनशमशेरसमक्ष आफ्नो वास्तविक माग राख्ने मौका पाएपछि जेलमुक्त गरिएको थियो । भारतबाट अध्ययन गरेर फर्केपछि १९९७ सालमा विश्वकर्माले विश्व सर्वजन संघ नामक संस्था पनि खोलेका थिए । संस्थागत रूपमा आर्थिक उन्नतिका लागि श्रम शोषण र उत्पीडन हटाउन उनले अगुवाइ गरेका थिए । बालीघरे प्रथालाई परिमार्जन गर्न उनले जिन्सीको साटो नगद पाउनुपर्ने आवाज उठाएका थिए ।"
६० ले पाए सहुलियत ब्याजको शैक्षिक कर्जा,"पछिल्ला केही वर्षयता अस्ट्रेलिया, जापान अमेरिकालगायत राष्ट्रमा जाने विद्यार्थी संख्या बढेको छ । खासगरी १२ र स्नातक पूरा गरेर जाने विद्यार्थीको संख्या बढ्दो छ । सन् २००५ देखि २००८ सम्म अत्यधिक मात्रामा नेपाली विद्यार्थी अस्ट्रेलिया अध्ययन गर्न गएका थिए । त्यसपछि अस्ट्रेलियाले विद्यार्थी भिसामा कडाइ गरेपछि त्यहाँ पढ्न जानेको संख्या घटेको थियो । सन् २०१२१३ बाट फेरि अस्ट्रेलियाले खुकुलो नीति अपनाएको छ । यसकारण हरेक वर्ष त्यहाँ पढ्न जाने विद्यार्थीका संख्या बढ्न थालेको जनाइएको छ ।"
९५ ब्रान्ड सहभागी हुने,"अवलोकनकर्ताको सुविधाका लागि यो वर्षको प्रदर्शनीमा दुई पांग्रे र चारपांग्रे सवारी, सवारीका पार्टपुर्जा, वित्तीय संस्थाका लागि छुट्टाछुट्टै क्षेत्र तोकिएको आयोजकले जनाएको छ । प्रदर्शनीस्थलमा अवलोकनकर्ताको सुविधाका लागि अस्थायी अकासेपुल निर्माण गरिनेछ । यसले अवलोकनकर्ताको आवतजावतलाई सहज बनाउने आयोजकको विश्वास छ । छदिने प्रदर्शनी ७५ हजार बढीले अवलोकन गर्ने आयोजकको विश्वास छ । प्रदर्शनी हेर्न टिकट काट्नेहरूमध्येबाट लक्की ड्रमार्फत जीपीएक्स जेन्टलमेन्ट २ सय सीसीको मोटरसाइकल जित्न सक्ने आयोजकले जानकारी दिए ।"
वनस्पतिको लगत संकलन,आयोजनाबाट डुबानमा पर्ने गोरखाको आरुघाट र आर्खेत तथा धादिङतर्फको विशालबजार र खहरे क्षेत्रका स्थानीयले जग्गाको मुआब्जा निर्धारण चाँडो सक्न माग राख्दै आएका छन् । २०७३ ज्येष्ठ १९ बाट उक्त क्षेत्रको घरजग्गा बेचबिखन र धितो राखी हुने बैंकिङ कारोबारसमेत बन्द छ । आफ्नै जग्गा पनि खरिद बिक्री गर्न नपाउँदा घरव्यवहार चलाउन नसकिएको भन्दै डुबान प्रभावित आक्रोशित छन् ।
पोखरामा पूर्वाधार सम्मेलनको पूर्वतयारी,"काठमाडौं (कास) नेपाल उद्योग परिसंघले पोखरामा नेपाल पूर्वाधार सम्मेलनको पूर्वतयारीबारे छलफल गरेको छ । कार्यक्रममा प्रदेश उद्योग, पयर्टन, वन तथा वातावरणमन्त्री विकास लम्साल, प्रदेश नीति तथा योजना आयोगका उपाध्यक्ष गिरीधरी शर्मा पौडेल, योजना आयोगका पूर्वउपाध्यक्ष शंकरप्रसाद शर्माले प्रदेशको सम्भावना तथा आवश्यकताका विषयमा चर्चा गरेका थिए । परिसंघका उपाध्यक्ष वीरेन्द्रराज पाण्डेले तेस्रो पूर्वाधार सम्मेलनको तयारीका सन्दर्भमा जानकारी गराए । गण्डकी प्रदेशले त्यहाँ रहेका सम्भावित परियोजनाहरूलाई सम्मेलनमा प्रस्तुत गर्ने प्रतिबद्धतासमेत जनाएको छ ।"
वाइवाईका अन्तिम प्रतिस्पर्धी घोषणा,"काठमाडौं (कास) वाइवाई ग्लोकल टिन हिरो २०१९ का लागि छनोटमा परेका उत्कृष्ट ६ प्रतिस्पर्धीको नाम घोषणा गरिएको छ । यस वर्ष पनि प्रतिस्पर्धाका लागि देशभरबाट ५८९ आवेदन प्राप्त भएका थिए । विभिन्न क्षमता प्रस्तुतिका आधारमा जनकपुरकी विधि मण्डल, पोखराका विक्रम पराजुली, रूपन्देहीका लभ पन्थी, मकवानपुरका रचिन कालाखेती, मोरङका समिर फुयाँल र काठमाडौंकी सुप्रिया महर्जन सापकोटा अवार्डका लागि छनोट भएका छन् ।"
इन्फ्रास्ट्रक्चर बैंकको लगानी सुरुवात,काठमाडौं (कास) नेपालकै पहिलो पूर्वाधार विकास बैंकका रूपमा स्थापना भएको नेपाल इन्फ्रास्ट्रक्चर बैंकले कास्कीबाट लगानी सुरुवात गरेको छ । कास्की जिल्लाको माछापुच्छ्रे र सर्दीखोला गाउँपालिकास्थित ३२ मेगावाट उत्पादन क्षमता भएको करुवा सेती हाइड्रोपावर परियोजनाबाट लगानी सुरु गरेको हो । कुल परियोजनालागत ५ अर्ब ८० करोड रुपैयाँ रहेको उक्त परियोजनामा नेपाल इन्फ्रास्ट्रक्चर बैंकको अगुवाइमा सहवित्तीयकरणसमेत गरी ४ अर्ब ६ करोड रुपैयाँ कर्जा प्रवाह हुने जनाइएको छ ।
हुन्डाईको फेस्टिभ डिलाइट योजना,"काठमाडौं (कास) हुन्डाई अटोमोबाइल्सको आधिकारिक विक्रेता लक्ष्मी इन्टरकन्टिनेन्टलले ग्राहकमाझ हुन्डाई फेस्टिभ डिलाइट २०७६ योजना ल्याएको छ । भदौ २ देखि कात्तिक १६ गतेसम्म लागू हुने यो योजना दसैं, तिहार र छठ उत्सव मनाउने लक्ष्यसहित ल्याइएको हो । यस योजनाअन्तर्गत ग्राहकहरूले नगद छुट र १ वर्ष निःशुल्क बिमा सुविधा पाउनेछन् । साथै स्क््रयाच कार्डमार्फत थप १ लाखसम्मको नगद छुट, लक्की ड्रमार्फत १० जोडीलाई ४ रात ५ दिनको दुबई भ्रमणलगायतका अफर ल्याइएको कम्पनीले जनाएको छ ।"
एसियन पेन्ट्सका विजेता घोषणा,"काठमाडौं (कास) आइतबार दि कलिस्डकोपअखिल नेपाल आर्किटेक्चर स्टुडेन्ट्स डिजाइन प्रतियोगिताका विजेता घोषणा गरिएको छ । १७ वटा परिकल्पनाहरूमध्ये निर्णायकमण्डलले छनोट गरेका उत्कृष्ट ५ को नाम घोषणा गरिएको हो । प्रतियोगितामा ख्वपा इन्जिनियरिङ कलेजका श्रीजन मुश्याजु प्रथम, आईओई, पुल्चोक क्याम्पसकी आस्था श्रेष्ठ द्वितीय, ख्वपा इन्जिनियरिङ कलेजकै हिना श्रेष्ठ तृतीय र काठमाडौं इन्जिनियरिङ कलेजका श्रेया सिंह र सोही कलेजकै आयुष श्रेष्ठले सान्त्वना पुरस्कार प्राप्त गरेका छन् ।"
मानसरोवर जाने यात्रु अलपत्र,"दुई एजेन्सीका प्रतिनिधिले जिम्मेवारीपूर्वक जवाफ नदिएपछि पर्यटक अप्ठ्यारोमा परेका छन् । अधिकांश ज्येष्ठ नागरिक रहेको उनीहरूको समूहले सिमकोटमा अलपत्र पारिने आशंकामा भारत फर्किने कि जाने भन्ने द्विविधामा रहेको बताए । यहाँबाट भारत फर्किन सक्छौं, भारत कराँचीकी डा करुणा शाहले भनिन्, सिमकोट पुर्याएर अलपत्र पारिए फर्किन नै समस्या हुन्छ । त्यसैले जानेनजानेबारे निर्णय लिन सकेका छैनौं । नेपालगन्जस्थित एक होटलमा राखिएका ३७ जनाको टोलीलाई शनिबार बिहानै सिमकोट लैजाने भन्दै विमानस्थल पुर्याइएको आचार्य सत्याश्रयानन्दले बताए । यहाँ आएपछि टिकटको भुक्तानी नै नभएको भन्दै बोर्डिङ पास दिइएन, उनले भने ।"
घर सजाउन रंगीचंगी माछा,"माछाको प्रजनन मनसुनमा हुने र मौसमअनुसार तापक्रम मिलाउनुपर्ने झाले बताए । भुरा बिक्री साउन, भदौ, असोज कात्तिक तथा चैत, वैशाख, जेठ र असारमा हुन्छ । पोखरा, चितवन, धरान, भैरहवा, बुटवलमा सौन्दर्य माछा पाल्नेको संख्या बढदै गएको छ । पोखरा र काठमाडौंमा बढी आकर्षण छ । चितवनस्थित कृषि तथा वन विज्ञान विश्वविद्यालयको मस्त्य विज्ञान कार्यक्रमका उपप्राध्यापक राहुल रञ्जनका अनुसार धर्म ग्रन्थमा पनि यो माछालाई हेर्यो भने काम बन्छ भन्ने छ । त्यसैले पनि रंगीचंगी माछापालनमा आकर्षण बढेको छ, उनले भने, नेपालमै मागअनुसार उत्पादन गर्न सके विदेशी माछाको भर पर्नुपर्ने थिएन । माछाका लागि ठूलो रकम बाहिरिनबाट जोगिन्थ्यो ।"
विद्युत्को 'पिक डिमान्ड' घट्यो,प्राधिकरणले गत वर्ष ७ अर्ब २० करोड खुद नाफा कमाएको थियो । तीन वर्षअघि प्राधिकरण ८ अर्ब ८९ करोड खुद घाटामा थियो । अहिले प्राधिकरणको सञ्चिति घाटा करिब १५ अर्ब छ । सञ्चिति घाटालाई शून्यमा झारी प्राधिकरणलाई पब्लिक कम्पनी बनाउने प्रस्ताव प्राधिकरणको सञ्चालक समितिले अर्थ मन्त्रालयमा पेस गरेको छ । सरकारले प्राधिकरणको २५ प्रतिशत सेयर निष्कासन गर्न स्वीकृति दिइसकेको छ ।
सुदूरपश्चिमलाई दूध अपुग,हिउँदमा दूध बढी उत्पादन हुने भएकाले त्यतिबेलाको उत्पादनलाई पाउडरमा परिणत गर्न सकिने धामीले बताए । अभावका बेला त्यही पाउडरलाई पछि प्रयोग गर्न सकिने वा अन्यत्र निर्यात पनि गर्न सकिन्छ । निर्देशनालयले अहिले सुदूरपश्चिममा ठूला तथा नमुना भैंसी फार्म निर्माणमा विशेष जोड दिएको छ । यसैगरी ठूला किसिमका डेरी तथा दुग्ध प्रशोधन केन्द्रहरूलाई पनि प्रोत्साहन गरिएको धामीले बताए ।
कान्तिपुरकर्मीलाई आईसीटी अवार्ड,"काठमाडौं (कास) लामो समयदेखि सूचना प्रविधि क्षेत्रमा काम गरिरहेको लिभिङ विथ आईसीटीले शनिबार विभिन्न १० विधामा अवार्ड वितरण गरेको छ । सूचना प्रविधिमा सम्भावना र उत्कृष्टताको खोजी नारासहित भएको अवार्ड कार्यक्रममा विभिन्न व्यक्ति र संस्थाहरूलाई सम्मान गरिएको हो । कार्यक्रममा कान्तिपुरकर्मी विजय तिमल्सिनाले मिडिया पर्सन आईसीटी अवार्ड प्राप्त गरे । यस्तै पायोनियर आईसीटी अवार्ड महावीर पुन, नेपाली डायस्पोरा आईसीटी अवार्ड समीर मास्के, आन्टरप्रेनियर आईसीटी अवार्ड अमित अग्रवालले प्राप्त गरे । यस्तै डिजिटल गभर्नेन्स आईसीटी अवार्ड लोकसेवा आयोग, डिजिटल एजुकेसन आईसीटी अवार्ड नेपाल खुला विश्वविद्यालय, राइजिङ स्टुडेन्ट आईसीटी अवार्ड रक्तदान र पब्लिक च्वाइस आईसीटी अवार्ड किताब यात्रा प्रालिलाई प्रदान गरिएको छ । शिक्षा, विज्ञान तथा प्रविधिमन्त्री गिरीराजमणि पोखरेलले अवार्ड वितरण गरेका थिए ।"
टावर बनाउन आलटाल,मोबाइल र टेलिफोन नेटवर्क गतिलो नहुँदा विपत व्यवस्थापनलगायत सरकारी सेवा प्रवाहमा समस्या भइरहेको प्रमुख जिल्ला अधिकारी ललितकुमार बस्नेतले बताए । सम्बन्धित निकायमा पटकपटक आग्रह गर्दासमेत सुनुवाइ नभएको प्रजिअ बस्नेतको भनाइ छ ।
व्यावसायिक खेतीमा किसान,"साउने र खाबुका महिलाले अहिले सिस्नो बेचेर दैनिक ७ सय रुपैयाँ आम्दानी गरिरहेको संकलन केन्द्रकी अध्यक्ष शान्ता मगरले बताइन् । एकजना महिलाले दैनिक १४ केजीसम्म सिस्नु संकलन गरिरहेका छन्, उनले भनिन्, सडक यातायातको अभावमा सस्तो भएको सिस्नो अहिले हाम्रा लागि सुनभन्दा मूल्यवान् छ ।"
श्रीलंका विजयी,म्याथ्युजले करुनारत्नेसँग तेस्रो विकेटमा ४४ रनको साझेदारी गरे । करुणारत्नेपछि श्रीलंकाले कुशल परेरालाई पनि गुमाउन पुग्यो । टिम साउथीको अफ स्टम्प बाहिरको बल प्रहार गर्न खोज्दा करुणारत्ने विकेटको पछाडि क्याच आउट भए । परेराले १९ बलमा २३ रन बनाए । धनञ्जय डी सिल्भाले अविजित १४ रन बनाउँदै म्याथ्युजसँग मिलेर श्रीलंकालाई विजय दिलाए । ट्रेन्ट बोल्टको बलमा म्याथ्युजले विजयी रन प्रहार गरे । दोस्रो टेस्ट बिहीबारदेखि कोलम्बोमा सुरु हुनेछ ।
निमेशलाई तेस्रो स्वर्ण,निमेशले निर्धारित दूरी ३१ मिनेट १७ सेकेन्डमा पूरा गरे । आयोजक चीनका नुफेङ दाई दोस्रो तथा भारतका गोभा राम दोस्रो भए । नुफेङले निर्धारित दूरी ३१ मिनेट ३५ सेकेन्डमा पूरा गरेका थिए भने गोभा रामले ३२ मिनेट २१ सेकेन्डमा पूरा गरेका थिए । करिब १ दशकदेखि सिंगापुर पुलिस फोर्समा कार्यरत मध्यम दूरीका धावक निमेशले सिंगापुरको राष्ट्रिय प्रतियोगितासहित दर्जन बढी ठूला प्रतियोगिताको उपाधि जितेका छन् । सिंगापुर पुलिस फोर्सले सिफारिस गरेको भए पनि नेपाली पासपोर्टका कारण प्रतियोगितामा उनको देश नेपाल नै उल्लेख हुने गर्दछ ।

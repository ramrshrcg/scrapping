शीर्षक,विवरण
विज्ञापनमा अंकुश,"सरकारले पहिलो पटक ल्याउन लागेको उक्त विधेयकमा विज्ञापनको नियमन गर्न बोर्ड गठनको व्यवस्था गरिएको छ । समावेशी सिद्धान्तअनुसार गठन हुने उक्त बोर्डको कार्यकाल चार वर्ष हुनेछ । कार्यकाल तीन वर्षको प्रस्ताव गरिएकोमा समितिले चार वर्ष बनाएको हो । सञ्चार तथा सूचना प्रविधि मन्त्रालयका सचिवको संयोजकत्वमा गठित सिफारिस समितिले तोकिएबमोजिम योग्यता पुग्ने व्यक्तिलाई खुला प्रतिस्पर्धाद्वारा अध्यक्ष छनोट गरी नियुक्तिका लागि सरकारलाई सिफारिस गर्नेछ । अध्यक्षको उम्मेदवार हुन कम्तीमा आमसञ्चार, कानुन, विज्ञापन र व्यवस्थापन विषयमा स्नातक उत्तीर्ण गरी १० वर्षको अनुभव भएको हुनुपर्नेछ । कुनै विदेशी मुलुकको स्थायी आवासीय अनुमतिपत्र नलिएको र ३५ वर्ष उमेर ननाघेको हुनुपर्नेछ ।"
हलमा राष्ट्रिय गान,"सुवेदीका अनुसार समितिले स्कुल तथा कलेजमा राष्ट्रिय झन्डा तथा राष्ट्रभक्तिको विषयमा कविता, वक्तृत्वकला, हाजिरी जवाफ प्रतियोगिता सञ्चालन गर्न, सार्वजनिक चोकमा राष्ट्रिय गान तथा राष्ट्रभक्तिका गीत, कन्सर्ट आयोजना गरी महोत्सव गर्ने व्यवस्था मिलाउन पनि आहवान गरेको छ ।"
व्यापारपारवहन सम्झौता पुनरावलोकनको सहमति,"बैठकमा तराईमा हुने बाढीलाई नियन्त्रण गर्न निकासहरू बनाउने काममा दुवै पक्ष सहमत भएका थिए । बैठकपछि जयशंकरलाई परराष्ट्रमन्त्री ज्ञवालीले रात्रिभोज दिएका थिए । उनी बिहीबार भारत फर्किने छन् । दुई देशबीचको आपसी सम्बन्धलाई अघि बढाउन र पुराना नसुल्झिएका मामिलाहरू सुल्झाउन भनी तीन दशकअघि गठित संयुक्त आयोगको छैटौं बैठक दुई वर्षपछि दिल्लीमा हुनेछ । बैठकमा नेपालका तर्फबाट परराष्ट्रमन्त्रीका अतिरिक्त परराष्ट्र, वाणिज्य, गृह र भौतिक योजना मन्त्रालयका सचिवहरूका साथ विभिन्न मन्त्रालयका सहसचिवहरू सहभागी थिए भने भारतीय पक्षबाट पनि तालुकदार मन्त्रालयका अधिकारीहरूका साथै नेपाल डेस्कका प्रमुख पीयूष श्रीवास्तव पनि संलग्न थिए साथै दुवै देशका राजदूतहरू पनि बैठकमा थिए ।"
नेताहरूको छनोट श्रेष्ठ,"पूर्वमहान्यायाधिवक्ता श्रेष्ठले भने आयोगमा नजाने बताएका छन् । टीआरसीमा नियुक्ति गर्ने कुरा मलाई थाहा छैन । नियुक्ति गरे पनि जान्नँ । वकालतमै रमाइरहेको मान्छे भएका नाताले आयोगमा जाने रुचि नै छैन, उनले कान्तिपुरसित भने । प्रधानमन्त्री केपी शर्मा ओलीले आफूलाई बार एसोसिएसनको अध्यक्ष हुन नदिएको उल्लेख गर्दै उनले त्यही कारण टीआरसीमा नजाने बताए ।"
राज्यप्रति आक्रोश पोख्दा,"सागरकी आमा छोरा पक्राउ पर्नुको कारणबारे उति प्रस्ट छैनन् । उनले भनिन्, गाली देको रे । सरकारलाई हो कि केलाई रे । मलाई रामरी था छैन । अचेलका केटाहरू के भका ? के बोल्दा के हुन्छ पनि थाहा छैन ।"
"रवि समर्थक २२ पक्राउ, ४ धरौटीमा रिहा","यसअघि आइतबार साँझ चितवन जिल्ला प्रशासनमा सर्वदलीय बैठक बसेको थियो । निमित्त प्रमुख जिल्ला अधिकारी जनकराज पन्तलगायत सुरक्षा अधिकारी, नेकपा, कांग्रेस, समाजवादी पार्टी, जनता पार्टी, राष्ट्रिय जनमोर्चा, नेकपा (माले) र राप्रपाका नेताप्रतिनिधि सहभागी बैठकले तीन बुँदे निर्णय गरेको थियो । पक्राउ परेका व्यक्तिहरूको पक्षविपक्षमा नभई शान्ति कायम गर्न दलहरूले सर्वसाधारणलाई अपिल गरेका थिए । दलहरूले अराजक प्रदर्शनलाई निरुत्साहित गर्ने निर्णय गरेका थिए । रवि लामिछाने, युवराज कँडेल र अस्मिता कार्कीलाई बिहीबार काठमाडौंमा पक्राउ गरेर चितवन प्रहरीले भरतपुर ल्याएको थियो । काठमाडौंको माउन्टेन टीभीमा कार्यरत पत्रकार शालिकराम पुडासैनी साउन २० गते राति नारायणगढको एक होटलमा झुन्डिएको अवस्थामा भेटिएका थिए । प्रहरीले बरामद गरेको मोबाइल फोनमा रेकर्ड भएको भिडियोमा पुडासैनीले रविसहित तीन जनाका कारण आफूले आत्महत्या गरेको बताएका छन् ।"
अझै बनेन केन्द्रीय पुस्तकालय,"अधिकारीका अनुसार पुस्तकालयको वार्षिक बजेट झन्डै चार करोड रहेको छ । नयाँ पुस्तकहरू थप्न, फर्निचर, कार्यालय व्यवस्थापनमा नै सकिन्छ । नयाँनयाँ प्रविधिमा लगानी गर्न बजेट पर्याप्त छैन । कर्मचारी अभावको बाबजुद पनि व्यवस्थापनको सकेसम्म सुधार गरिरहेको पुस्तकालय प्रमुख अधिकारीको दाबी छ । दक्ष कर्मचारीको अभाव छ । अध्ययन कक्षको कमी छ । फर्निचरहरू थप गर्नुपर्ने छ, पुस्तकालय प्रमुख अधिकारीले भने ।"
रातिराति भैरवकुमारी,"स्थानीय संस्कृतिका अध्येता तीर्थनारायण जोशीका अनुसार नकिन (थकाल्नी) ले रातो सारी चोलो, हातमा धागो कात्ने फिरफिरे र लठ्ठी लिएको हुन्छ । सर गउ (सेनापति) को लुगा सेतो जामा, सेतो दौराजस्तो लगाएर घोडामाथि चढेको हुन्छ । उक्त भूमिकामा सबैले आआफ्नै तालमा नाचेको हेर्दा रात गएको थाहै नहुने जात्रामा सहभागी कल्पना श्रेष्ठ बताउँछिन् । मनोकांक्षा पूरा हुने विश्वासले स्थानीय चेलबेटीहरू ब्रत बस्नेसमेत गर्छन् । द्वितीयाको दिउँसो पूजा सामग्रीसहित एउटा बोका बालकुमारी मन्दिर (कोबीदेउ) मा तान्त्रिक विधिविधानबाट पूजा गरिएको भीमेश्वर पूजा व्यवस्थापन समिति अध्यक्ष भरत श्रेष्ठ बताउँछन् ।"
उब्जनीले ९ महिनाभन्दा पुग्दैन खान,"राप्ती१३ मा परे पनि कान्दा गाउँ निकै विकट बस्ती हो । पहाडको कुनामा रहेको यो गाउँमा धेरैलाई खान धौधौ नै छ । चेकराम चेपाङको घरमा पुराना मकैको खातै खात भेटिन्छ । आफ्नो घरमा नौ वर्ष पुरानो मकै हुने गरेको उनी बताउँछन् । १२ नम्बर वडामा नौ महिनाभन्दा माथि खान पुग्ने घर एउटा मात्रै भेटिएको छ । हाम्रो जिल्लाको विकट क्षेत्रमा यस्तो समस्या छ, राप्तीका उपमेयर इमानसिंह लामाले भने । तर समग्र नगरपालिकामा खाद्य सुरक्षाको अवस्था राम्रो देखिन्छ । नगर प्रोफाइलमा उल्लेख भए अनुसार नगरभित्रको उत्पादनले यहाँको एकजना व्यक्तिका लागि वर्षमा २ सय ९० केजी अन्न उपलब्ध हुने गरेको छ । जुन खाद्य सुरक्षाका दृष्टिले मजबुद अवस्था भएको मानिन्छ ।"
नागरिकता किर्तेमा २ पक्राउ,"धादिङ (कास) झूटो विवरण पेस गरेर नागरिकता लिने एक भारतीय र आफ्नै भाइ भनेर उनको सनाखत गर्ने बेनिघाट रोराङ१० ओप्राङका ५१ वर्षीय बुद्धिबहादुर प्रजालाई प्रहरीले पक्राउ गरेको छ । जिल्ला प्रशासन कार्यालयमा पेस भएको कागजातअनुसार प्रजाले भारतीय युवकलाई आफ्नो सहोदर भाइ बनाएर प्रेमबहादुर प्रजा भन्दै सनाखत गरेका छन् । आफू नभएका बेला वडा कार्यालयका कर्मचारीले दिएको सिफरिसमा शंका लागेपछि सोधपुछ गरेर घटना बाहिर ल्याएको वडाध्यक्ष अम्बरबहादुर गुरुङले बताए । झुटा विवरण पेस गरेर नागरिकता लिएको पत्ता लागेपछि मैले नै गाउँपालिका र जिल्ला प्रशासनमा कारबाहीका लागि निवेदन दिएको हुँ, उनले भने । धादिङका प्रहरी प्रमुख राजकुमार बैदवारले किर्ते गरी नागरिकता लिने व्यक्ति भारतीय भएको खुले पनि वास्तविक नाम, ठेगाना खुल्न बाँकी रहेकाले अनुसन्धान भइरहेको बताए ।"
केयू प्रशासनमा ताला,"यसबीच केयूले प्रशासनले स्कुल अफ म्यानेजमेन्टका डिन विजय केसीको संयोजकत्वमा मुकुन्द उपाध्याय र बालकृष्ण लुइँटेल सदस्य रहेको वार्ता समिति तल्लो स्तरको भन्दै प्राध्यापकले अमान्य भएको भन्दै बहिस्कार गरेका छन् । विश्वविद्यालयमा भइरहेका नीतिगत र आर्थिक भ्रष्टाचारका विषयमा संघले भ्रष्टाचारमा संलग्नलाई आवश्यक छानबिन गरी कारबाही गर्न माग गर्दा पनि कारबाहीको साटो संरक्षण गरेको, संघसँग विभिन्न समयमा भएका प्रतिबद्धता कार्यान्वयन नभएको भन्दै प्राध्यापक संघ आन्दोलित भएको पूर्वसभापति विभूतिरञ्जन झाले जानकारी दिए । १४ दिनदेखि आन्दोलित प्राध्यापकले दैनिक कोणसभा, प्रशासनिक भवनअघि माचपार्स गर्दै आएका छन् । बुधबार प्राध्यापकले शंखध्वनिसहित प्रभातफेरी गरेका थिए । आन्दोलित शिक्षक विश्वविद्यालयले लिएको परीक्षामा सहभागी नभएपछि विद्यार्थीलाई नै निरीक्षक राखेर परीक्षा सञ्चालन गरिएको थियो । प्राध्यापकको आन्दोलनमा काठमाडौं विश्वविद्यालय कर्मचारी संघले पनि ऐक्यबद्धता र समर्थन जनाएका छन् । स्कुल अफ मेडिकल साइन्सेजको फ्याकल्टी काउन्सिलले पनि आन्दोलनमा ऐक्यबद्धता जनाएका छन् ।"
ठूला योजनामा नगरको लगानी,नगरले गौरवबको योजनाका रूपमा अघि सारेका योजनामध्ये सुनारपानीसालु सडकमा यातायात सञ्चालन कष्टकर छ । मन्थलीदेखि चिसापानी खोला र फुलासीदेखि पोखरी सडक तुलनात्मक रूपमा राम्रो भए पनि उक्त सडकमा हरेक वर्ष मर्मतका नाममा लाखौं खर्च भइरहेको छ । नगरपालिकाले यसै वर्षदेखि संघीय सरकारको साझेदारीमा मन्थलीमा स्विमिङ पुलसहित आधुनिक पार्कको निर्माण थाल्ने भएको छ । करिब १० करोडको आयोजनामा नगरसभा हलसमेत समावेश भएको प्रमुख बस्नेतले बताए । नगरपालिका चक्रपथ कालोपत्रे गर्ने अर्को गौरवको आयोजना कार्यान्वयनमा रहेको उनले सुनाए ।
मेलम्चीको जिम्मा सिनो हाइड्रो लाई,एसियाली विकास बैंकले मेलम्ची अघि नबढेसम्म याङग्री र लार्केमा सहयोग नगर्ने मन्त्रालयलाई जनाएको थियो । परामर्शदाता कम्पनी इप्टिसाले याङग्री र लार्केको आयोजना विस्तृत अध्ययन प्रतिवेदन (डीपीआर) आयोजनालाई बुझाइसकेको छ । सिन्धुपाल्चोकको याङग्री र लार्के खोलाबाट ३४ करोड लिटर पानी उपत्यकामा ल्याउने आयोजनाको लक्ष्य छ । यी खोलाबाट थप पानी आपूर्तिका लागि सुरुङको संरचना निर्माण सुरु भइसकेको छ । मेलम्चीदेखि लार्केबीच निर्माण गर्नुपर्ने सुरुङको लम्बाइ ११ किमि छ । मेलम्चीको अम्बाथान (हेडवर्क्स) बाट २ किलोमिटर पर लार्के खोला छ । लार्केबाट याङग्रीको मुहानसम्म २ किलोमिटर सुरुङ बनाएर ल्याइने पानी सिधै मेलम्चीको हेड वर्क्स अम्बाथानमा मिसाइन्छ । तीनवटै खोलाबाट गरी दैनिक ५१ करोड लिटर पानी अम्बाथानदेखि २६ किलोमिटर टाढाको सुन्दरीजलमा ल्याइने छ ।
बालबालिका बिक्रीमा संसदीय समितिको चासो,"बैठकले मन्त्रालय र समाज कल्याण परिषद्लाई अनुगमन तथा कार्यसम्पादनका लागि अल्टिमेटमसहित निर्देशन दिएको छ । बहालवाला निर्देशक स्वयं शिशु बिक्रीको आरोपमा पक्राउ पर्नुले अन्य कर्मचारी पनि स्वतः संलग्न हुन सक्ने भन्दै विस्तृत छानबिन र दोषीलाई कारबाहीका लागि उच्चस्तरीय समिति गठन गर्न समितिले मन्त्रालयलाई निर्देशन गरेको छ । समितिले गैरसरकारी संस्थाको प्रभावकारी अनुगमन गर्न समाज कल्याण परिषद्लाई १५ दिनको समय दिएको छ । गत जेठ १० को बैठकले बालगृहको नामावलीसहित केकस्तो अवस्थामा सञ्चालनमा छन्, न्यूनतम सेवासुविधा कस्तो छ र मापदण्डमा छन्छैनन् लगायत विवरण २० दिनभित्र समितिमा बुझाउन भनेको थियो । तर, तीन महिना हुन लाग्दा पनि विवरण उपलब्ध गराइएको छैन । यसबारे ७ दिनभित्र स्पष्ट लिखित जानकारी उपलब्ध गराउन परिषद्लाई निर्देशन दिइएको छ । मन्त्रालयले बालबालिका र बालगृहसम्बन्धी छुटेका प्रावधान तथा नियमावलीमाथि संशोधन भइरहेकाले कार्यसम्पादनमा केही ढिलाइ भएको जवाफ दिँदै आएको छ । मन्त्री थापाले बालगृहको कडाइसाथ अनुगमन गर्ने, बालमन्दिरको पुनःस्थापना गर्ने तथा बालकल्याण समितिलाई मन्त्रीमातहत सञ्चालन गर्ने प्रतिबद्धता दोहोर्याइन् ।"
९ बालबालिकाको उद्धार,"प्रहरीले आश्रम सञ्चालक कोपिला कुँवर काठमाडौंबाहिर रहेकाले पक्राउ गर्न सकेन । प्रहरीले सञ्चालकमध्येका प्रताप राना, रत्न परियार र सुजित रायमाझीलाई नियन्त्रणमा लिएको छ । तीनै जनालाई महानगरीय प्रहरी वृत्त स्वयम्भूमा थुनामा राखिएको छ । प्रहरीले उद्धार गरिएका बालबालिकालाई गैरसरकारी संस्था सिविनको जिम्मा लगाएको छ । केन्द्रका इन्स्पेक्टर दाहालले बालबालिकाको स्वास्थ्य परीक्षणपछि मनोपरामर्श दिइने बताए । उनले बालबालिकालाई ल्याउने काममा कोको संलग्न थिए र कसरी उनीहरूलाई काठमाडौं ल्याइयो भन्नेबारे खोजबिन भइरहेको बताए ।"
क्यान्सर अस्पतालमा दुई सञ्चालक समिति,"क्यान्सर अस्पताल निर्माणका लागि नगरपालिकाको तर्फबाट ११ रोपनी र भक्तपुर अस्पतालको करिब साढे ४ रोपनी जग्गा प्रदान गरिएको थियो । २०५३ सालमा तत्कालीन नगर प्रमुख प्रेम सुवालसमेत रहेको समिति र त्यसपछि पनि नगरपालिकालाई समितिमा राखे पनि कुनै पनि बैठकमा नबोलाउने गरेको नगरपालिकाको भनाइ छ । संसद्मा उपप्रधान, स्वास्थ्य तथा जनसंख्या मन्त्री उपेन्द्र यादवले भक्तपुर क्यान्सर अस्पताल एउटा संस्थाले चलाएको अस्पताल भएकाले यसको सम्पूर्ण जिम्मेवारी संस्थाकै भएको भन्दै भक्तपुर नगरपालिकाको हस्तक्षेप र अस्पतालमा भएको अनियमितताबारे मन्त्रालयले छानबिन गर्ने बताएका छन् ।"
गेस्ट हाउसमा दुई मृत फेला,काभ्रेको पनौती माइती भएकी युवतीको घर मकवानपुरको सालढुंगा रहेको प्रहरीले जनाएको छ । प्रहरीका अनुसार सुनीताका श्रीमान् वैदेशिक रोजगारीका क्रममा विदेशका छन् । प्रहरीले यमबहादुरबाट फेला पारेको कागजातका आधारमा उनी चितवन जिल्ला अदालतमा अंश मुद्दा र सम्बन्धविच्छेदको मुद्दाको तारिख खेपिरहेको देखिन्छ । वृत्तका डीएसपी फणीन्द्र प्रसाईंका अनुसार मृत्युको कारण खुलेको छैन । प्रहरीले साथबाट रक्सीको बोतल फेला पारेको छ । डीएसपी प्रसाईंले फरेन्सिक विज्ञ ल्याएर परीक्षण गरिएको जनाउँदै छिट्टै मृत्युको कारण खुल्ने बताए ।
कान्तिमा आईसीयू अभाव,हाल कान्तिमा ५० शय्याको आईसीयू रहे पनि ३० वटा मात्रै सञ्चालनमा छन् । अस्पतालमा ३० मेडिकल अफिसर र ४० स्टाफ नर्सको दरबन्दी खाली छ । थपिएको ८ शय्याको पीआईएमसीयूले करिब ५० प्रतिशतजति रेफर कम हुने बिच्छाले दाबी गरे । उनले आवश्यक जनशक्ति व्यवस्था गरिदिन सरकारसँग आग्रह गरे ।
राज्यप्रणालीप्रति चिन्ताको प्रश्न,थप उपचारका लागि सिंगापुर जान लागेका प्रधानमन्त्रीले केही दिनअघि मात्र प्रतिनिधिसभालाई सम्बोधन गरिसकेका थिए । भारतीय विदेशमन्त्री एस जयशंकर नेपाल आउनु अघिल्लो दिन भएको यस्तो बैठकबाट राष्ट्रभित्र एकताको भावना प्रदर्शित गर्न खोजिएको हो भने त्यो स्वाभाविक हो । संविधानको पक्षमा प्रमुख दलहरूबीच एकताभाव छ भन्ने दर्शाउन खोजिएको हो भने त्यो पनि सान्दर्भिक हो । सर्वदलीय बैठकमार्फत संविधानप्रतिको प्रतिबद्धता थप जनाउन चाहिएको हो भने संविधानअनुसारका व्यवहार र त्यसका लक्ष्यप्रति सरकार र दलहरू इमानदार बन्न सक्नुपर्छ ।
हल्लैहल्लाको समाचार,"पत्रकार किशोर नेपाल प्रचण्डको विगतका अत्यन्तै असहज व्यवहारको वास्तै नगरी नेपाली राजनीतिमा ऊ मात्रै निर्विकल्प हिरोजस्तै बताउनुहुन्थ्यो । गिरिजाबाबुलाई पाताल पुर्याउँदै शेरबहादुर देउवालाई पनि सुरुमा उहाँले हिरो नै ठान्नुहुन्थ्यो । तर देउवाकै पालादेखि आर्थिक विकृति सुरु भयो । सरकार र नेतामात्र होइन, हामी जनता र मिडिया पनि सच्चिन जरुरी छ । केदारनाथ त्रिपाठी, बूढानीलकण्ठ, काठमाडौं"
किन तिर्ने कर ?,"जनप्रतिनिधि सुविधामोहले ग्रसित छन् । नानाथरीको कर लगाउने तर जनताले पाउने सेवासुविधामा वास्ता नगर्ने परिपाटीले हामीले अवलम्बन गरेको पद्धतिको स्थायित्वमा असर गर्दैन र ? फेरि राजनीतिक आग्रह र पूर्वाग्रहले पनि स्थानीय तहले प्रदान गर्ने सेवामा प्रभाव पार्ने गरेको छ । वित्तीय अनुशासनलाई ख्याल नगरी आफूखुसी राज्यस्रोत खर्च गर्ने र आफू निकटकालाई योजना पार्ने तौरतरिकाले स्थानीय तहको गरिमालाई घटाएको मात्रै छैन, उनीहरूको विश्वसनीयता पनि गुमेको छ । पसिना काढेर तिरेको करबाट न्यूनतम सुविधा पनि नपाउने हो भने किन तिर्ने कर ? भोला दुलाल, टोखा नपा१, झोर, काठमाडौं"
आश्वासन मात्र बाँड्ने सरकार,"अहिले देशको गतिविधि हेर्दा निराशा धेरै छ । विश्वविद्यालय राजनीतिक भागबन्डाको सिकार बनेको छ । यो खेदजनक छ । दुई तिहाइको सरकार आश्वासनमा मात्र केन्द्रित छ । सरकारका गतिविधि युवालाई निराशा देखाउने मात्र छ । शिक्षा, स्वास्थ्य निशुल्क हुनुपर्नेमा दलाल र भ्रष्टहरूको कमाइखाने थलो भएको छ । टंकप्रसाद गैह्रे, वालिङ१३, स्याङजा"
खाटो कोट्याउने ओली,"समान हैसियतको अध्यक्षको जिम्मेवारी पाएका प्रचण्ड त कुनै भूमिका नपाए जसरी बेलाबखत पार्टी एकता नगरेको भए हुनेरहेछ भन्न थालेका छन् भने नेपाल, खनालको भूमिका जहाँ भए पनि त्यसको औचित्य देखिँदैन । हिजो नेपाल पहिलो नम्बरमा भएर के भयो र आज खनाललाई पहिलो नम्बरमा ल्याउँदा के हुन्छ ? मुख्य कुरा काम हो, काम गरेर देखाउनसके वरियताको कुनै अर्थ रहँदैन । उनले उठाएको दोस्रो पक्ष भने सही छ । तत्कालीन एमालेमा महाधिवेशनबाट केन्द्रीय समितिमा चुनिएर आएका उपाध्यक्षभन्दा तल्लो तहका नेता अहिले पार्टीको सचिवालयमा अटाएका छन् भने तत्कालीन एमालेका उपाध्यक्षहरूलाई सचिवालयमा लगिएको छैन । उनीहरूलाई पनि सचिवालयमा लैजानुपर्छ भन्ने उनको माग उचित छ । सुजन देवकोटा, पालुङटार४, गोरखा"
श्रीकृष्ण गोविन्द हरे मुरारे,"मुरली मनोहरको मधुर मुस्कान, शान्त भाव, हर्ष र आनन्दको स्वरुप अनि मुखमण्डलको कान्ति उनको परिचय बनेको छ, जसमा मन टिकेपछि कोही पनि आत्मविभोर नबनिरहन सक्दैन । कमलको फूलझैं विभूषित भएको परिकल्पनामा उनलाई नयनकमल, हस्तकमल, मुखकमलको उपमा दिनेहरूको पनि कमी छैन । भगवान श्रीकृष्णको अनुकम्पाले गीताको सदावहार ज्ञान विश्वले अनुभूत गर्न पाएको छ, जीवनको लय समाउन सफल भएको छ । यी कुरा स्मरण गर्दा श्रीकृष्ण जन्माष्टमी सबैका निम्ति जीवनोपयोगी पर्व हो भन्नेमा दुईमत रहँदैन । भुवनेश्वर शर्मा, चन्द्रागिरि२, काठमाडौं"
'ठग्ने नियत होइन',"भदौ १ गते कान्तिपुरमा प्रकाशित मालपोतसँगको मिलेमतोमा ६३ लाख ठगी शीर्षकको समाचारले मेरो ध्यानाकर्षण भएको छ । बुढीगण्डकी आयोजनाबाट लिनुपर्ने मुआव्जा रकममा बढी आउनुको कारण नियतवश नभई मालपोत कार्यालयकै लापरबाहीले लालपुर्जाको नक्कलमा बढी लेखिन गएको हो । पुरानो लालपुर्जा नबुझिने भएपछि मैले कान्छी बुहारीलाई प्रतिनिधि पठाई २०७३ वैशाख १३ गते लालपुर्जा निकाल्न जाँदा किराले खाएका फिल्डबुक खातामा केही नबुझिने भई कर्मचारीले नै आफूखुसी बढाएको पत्तो भएन । मैले सोही लालपुर्जा अनुसार मुआव्जा दाबी गरेँ । गत जेठ २९ गते रकम बैंक खातामा आएर असार ६ गते निकालेर घरखर्च गरेपछि विवादमा आएको हो । हामीले मालपोत कार्यालयमा गएर साउन १३ गते उक्त रकम फिर्ता गर्ने कागज गरेर फर्केका छौं । ठग्ने नियतले नभई कार्यालयकै भूलवश यसो हुनगएको प्रस्ट पार्न चाहन्छौं । होमनाथ पौडेल, गंगाजमुना गाप७, धादिङ"
संवाददाताको भनाइ,साउन ६ गते ३ जना आफन्तजनबाट जिल्ला प्रशासन कार्यालय र मालपोत कार्यालयमा उजुरी परेपछि साउन ७ गते पत्राचार भई साउन १३ गते प्रतिनिधि पठाई बढी रकम फिर्ता गर्ने कागज गरे पनि हालसम्म रकम फिर्ता भएको छैन । लालपुर्जामा तत्कालीन निमित्त कार्यालय प्रमुख देवेन्द्र वर्माको हस्ताक्षर देखिन्छ । श्रेस्तेदार सरुवा भइसकेका छन् ।
राजपाको घुर्की,"सरकारसँग माग राख्ने, ध्यानाकर्षण गराउने र आन्दोलन गर्ने गहन, औचित्यका विषय र मुलुकका लागि फाइदाजनक हुनुपर्छ । औचित्यहीन बखेडा निकाल्दै घुर्कीयुक्त माग केका लागि ? गंगाराज अर्याल, पाणिनि८, अर्घाखाँची"
कश्मीर तरंग,"भारतले अब कश्मीर विभाजन गर्ने नियन्त्रण रेखालाई स्विकार्न सक्छ र कश्मीर समस्याको समाधान खोज्न पाकिस्तान र अन्य सम्बन्धित राष्ट्रलाई उत्साहित पार्न सक्छ । पाकिस्तानले यसलाई स्वीकार गरे दुईदेशीय सम्बन्धमा सुधार आउनेछ । १९७२ को शिमला सम्झौतामा भारत चुकेको महसुस कतिपय भारतीय रणनीतिकारले गर्ने गरेका छन् । यो बाटो पनि असफल भए यसको विकल्प अनन्त लडाइँ मात्रै हो, जसको प्रभाव दक्षिण एसियामा नपर्ने होइन । मूल्यविहीन राजनीति, कमजोर सरकारी तन्त्रका कारण आन्तरिक र बाह्य राजनीति त्यसै पनि दिशाहीन भइरहेको छ ।"
बालबालिकाको पढ्ने भोक,"प्रावि तहका विद्यार्थीलाई उमेर सुहाउँदा बालपुस्तक उपलब्ध गराउन घरमा अभिभावक र विद्यालयमा शिक्षकले सहजीकरण गर्ने हो भने हामीकहाँ पनि अतिरिक्त पुस्तक पढ्ने बालबालिका र युवा जन्मने वातावरण तयार हुन्छ । बालबालिका र युवा यो हिसाबले शिक्षित हुनु भनेको सभ्य समाज निर्माणका लागि दक्ष जनशक्ति तयार हुनु हो । यस्तो जनशक्ति जन्मने पहिलो थलो घरपरिवार हो भने दोस्रो विद्यालय हो, त्यसपछि सामुदायिक पुस्तकालय । यसरी घरपरिवार, विद्यालय र सामुदायिक पुस्तकालयहरूले जन्माएका शिक्षित बालबालिका र युवाशक्ति नै भोलिका कर्णधार हुन्, जसले समाजलाई सभ्य बनाउँछन् ।"
वैदेशिक लगानीका बाधा,पशुपतिशमशेर जबरालेखक राष्ट्रिय प्रजातन्त्र पार्टी (संयुक्त) का अध्यक्ष हुन् ।
देश जोड्ने टीकापुर,"त्यतिखेर तनावको परिस्थिति निर्माण नेपथ्यबाट कुन शक्तिले गर्दै थियो ? उक्साउने दुइटै कित्तामा थिए, यस्तोमा सम्पूर्ण दोष एउटै पक्षलाई दिन मिल्छ ? टीकापुरको खरानीमा दबेर रहेका सवालहरूको न्यायोचित जवाफ नखोजेसम्म संवैधानिक यात्रा सहज हुनसक्दैन, किनभने अहिलेसम्म पनि के सही र के गलत भन्ने व्याख्या वर्चस्वशाली समूहको नियन्त्रणमा रहेकाले भुइँतहको यथार्थ प्रकट भएको छैन । गम्भीर मुद्दा हो यो । यसर्थ थारुहरूको आक्रोश विस्फोट हुनु अघि नै शान्तिकामी सबै पक्षले तिनका आकांक्षालाई सम्बोधन गर्न सक्नुपर्छ । यो जिम्मेवारी सङ्घीय सरकारको काँधमा छ । संविधानलाई गतिशील बनाउन चाहने पक्षले टीकापुरको आँसुमा न्याय दिएर नेपाल जोड्ने फेबिकोलको काम गर्न सक्छ ।"
८ वर्षसम्म बनेन क्यान्सर अस्पताल,"अध्ययन कार्यदलले बिहीबारदेखि काम सुरु गर्ने संयोजक विशंखेले जानकारी दिइन् । हामीले सरोकार निकायलाई यो अस्पतालको सम्झौतापत्र र कार्य विवरण पठाइदेऊ भन्दा पनि एकले अर्कोलाई पन्छाउने र देखाउने गरेर पठाएनन्, उनले भनिन्, अहिलेसम्म केके काम भयो, भवन किन पूरा हुन सकेन, रकम केकति भुक्तानी भएको छ लगायत विषयमा छानबिन गरी यो अस्पताललाई कसरी हुन्छ, हामी सञ्चालन गर्ने बनाउँछौं ।"
हैजाले ८१ बिरामी,"अधिकांश बिरामीमा हैजाका कीटाणु भेटिएका छन्, नगरपालिकाका स्वास्थ्य उपसंयोजक हिक्मत धामीले भने, उपक्षेत्रीय अस्पताल पठाएको नमुना परीक्षणमा हैजाका कीटाणु भेटिएको रिपोर्ट आयो । गत साउन २६ मा कोसानखोलाका स्थानीय स्वास्थ्यकर्मी झाडापखालाले बिरामी परेका थिए । त्यसयता बिस्तारै बिरामीको संख्या बढेको उनले बताए ।"
कहाँ हराए बागेश्वरीका गरगहना ?,"बागेश्वरी मन्दिरको सम्पत्ति व्यवस्थापनका लागि अदालतमा रिट दर्ता गर्नेमध्येका अधिवक्ता लोकबहादुर शाहले ०२३ सालमा राखिएको अभिलेखभन्दा कम गहना भेटिएको जनाएका छन् । उनले हाल र ०२९ सालको अभिलेखमा उल्लेख भएअनुसारको गहनाको विवरण अध्यनन भइरहेको बताए । पाँच दशकअघिको अभिलेखमा यसभन्दा बढी गहना उल्लेख भएको देखिन्छ । त्यसैले खोजी गर्न आवश्यक छ, उनले भने, उच्च अदालतले आदेश पनि दिएको छ । त्यसको कार्यान्वयन हुन आवश्यक छ । उच्च अदालत नेपालगन्ज इजलासले मन्दिरका नाममा रहेको चलअचल सम्पत्ति पारदर्शी र व्यवस्थित गर्न आदेश दिइसकेको छ । बागेश्वरी मन्दिरमा भक्तजनले सुन र चाँदीका मूर्ति चढाउने परम्परा छ । त्यसको अभिलेखसमेत छैन । चैते दसैं, शिवरात्रिलगायतमा हजारौं भक्तजन आउँछन् ।"
फेसबुकबाटै लाखौं ठगी,"प्रहरीका अनुसार उनले मेसेन्जरमा फकाएपछि क्यानाडा जान इच्छुकको डकुमेन्ट माग्ने र तिनै डकुमेन्टका आधारमा सिम कार्ड लिएर फोन गर्ने गरेको खुलेको छ । पैसा लिइसकेकापछि सिम कार्ड नष्ट गर्ने र फेसबुकबाट तिनीहरूलाई ब्लक गर्ने गरेको पाइयो, डीएसपी थापाले भने । खडकाविरुद्ध प्रहरीले ठगी मुद्दा दायर गरेको छ । एउटा ठगी मुद्दा फैसला हुँदा कसुरवार ठहर भए ७ वर्ष जेल र ७० हजारसम्म जरिवाना हुने व्यवस्था छ ।"
राजनीतिक महाभोज,"निर्देशकले मञ्चमा रमेश बुढाथोकी, विप्लव प्रतीक, दयाहाङ राई, राजन खतिवडा, शेखर चापागाईं, सृजना सुब्बा, बुद्धि तामाङ, विकास जोशी, विजय बराल, प्रदीपकुमार चौधरी, सोमनाथ खनाल, घनश्याम जोशी, मिलन कार्की, सागर दाहाल, आरजेश रेग्मी, रिजन परियार, सिके विष्ट, सपना चौधरी, रञ्जना ओली, उमेश तामाङ, राज न्यौपानेलगायत २८ कलाकारको जम्बो टोलीलाई स्टेजमा उतार्न लागेका छन् । बरालले ठूलो कास्ट एन्ड क्रु लिएर नाटक गर्नु चुनौतीपूर्णसँगै रोमाञ्चक पनि हुने टिप्पणी गर्दै यस्तोमा ब्लकिङ र कम्पोजिसन गर्न साह्रै मज्जा आउने बताए । भने, यस्तो अवस्थामा म आफूलाई केवल निर्देशकका रूपमा मात्रै नभई पेन्टर, कवि र दर्शकको भूमिकामा समेत राखेर हेर्छु ।"
थारु गाउँमा मोडलै मोडल,"युवा मोडल विवश चौकर, देवदास, विमल, रामदयाल, तेजराज, वीर चौधरी, सन्दीप बीसी, विकास बीआरडीलगायतका मोडल तयार भइसकेका छन् । पछिल्लो समय थारू भाषामा आधुनिक, डीजे भिडियो बढी सार्वजनिक हुने गरेका छन् । युवाहरूलाई लक्षित गरी भिडियो बनाउने गरिएका कारण डीजेले बजार पाएको हो । त्यसो त विभिन्न समूहले संस्कृति झल्काउने भिडियो निर्माण गरिहेका छन् । तर, युवाहरूको चासो भने डीजेमा बढी भएकाले निर्माताहरू त्यसतर्फ आकर्षित भएका छन् । कलाकारका लागि दर्शक महत्त्वपूर्ण कुरा हो । बजारमा जे बिक्छ, त्यसैको बजार माग बढी हुने हो, थारू गायक तथा भिडियो निर्माता विश्वसागर परियारले भने, अहिले डीजे गीतको माग युवाहरूमा बढी छ । त्यसैले थारू भाषाका गीत पनि त्यसैतर्फ आकर्षित छन् ।"
रहेनन् पहिलो सिनेमास्कोप निर्देशक,"गायिका संगिता राना प्रधान किशोरकी पत्नी हुन् । उनका एक छोरा छन् । भारत बैंगलोरमा अध्ययनरत छोरा विहीबार काठमाडौं आइपुग्ने र शुक्रबार मात्रै अन्तेष्टी गरिने भाई रन्जितले बताए । उनै रन्जितले डेढ बर्ष अघि उनलाई मृगौला दिएका थिए । पछिल्लो समय उहाँसँग ३ वटा जति भोजपुरी फिल्मको प्रोजेक्ट थियो, रन्जितले भने, आफ्नै नयाँ प्रोजेक्ट पनि गर्ने योजनामा हुनुहुन्थ्यो ।"
मुस्ताङी घर काठमाडौंमा,"आफ्ना कलामार्फत् कहिले महिला, कहिले मलुकका समस्या त कहिले पहिचान र अस्तित्व खोज्ने विधाताले एक वर्षअघि सिद्धार्थ आर्ट ग्यालरीमा सातौं एकल कला प्रदर्शनी गरेकी थिइन् । त्यसमा पनि उनले आधुनिकताको प्रभावमा पर्दै गइरहेको मुस्ताङे रैथाने संस्कृतिलाई नै खोतल्ने प्रयास गरेकी थिइन् । दलाइलामा प्रदर्शरत कलाहरूमा भने विशेष गरी घरको बनावट माथि केन्द्रित हुँदै त्यहाँको मौलिक संस्कृतिलाई कलामार्फत् प्रस्तुत गर्न खोजेकी छन् उनले । ऊनका एत्रेलिक चित्रहरूमा हिमाली क्षेत्रको घरको भिन्नै संरचना देखिन्छ । फराकिलो भित्ता, साना तर कलात्मक झ्याल ढोका, छानामा महायानी बौद्ध परम्पराको सांस्कृतिक ध्वजा । क्यानभासमा रंग पखालिँदै र भित्ताहरू जीर्ण बन्दै गइरहेको दृश्यहरू छन् । बजार र आधुनिकताको प्रभावले नेपाली मौलिक वास्तुकलामा पारेको असरलाई उनले यसरी प्रतीकात्मक रूपमा देखाएकी हुन् । हामी जुन युगमा पुगे पनि नयाँपनसँगै परम्परालाई पनि जोगाउनुपर्छ, उनको मत छ, किनकि संस्कृति नै हाम्रो चिनारी हो । प्रदर्शनी भदौ १४ गतेसम्म जारी रहने छ ।"
वल र कान्छालाई युवा मोती,"कोषले नेपाली भाषासाहित्यको उत्थान, श्रीवृद्धि तथा साहित्यकार मोतीरामको विषयमा अध्ययन अनुसन्धान गर्दै आएको छ । हालसम्म सो पुरस्कारबाट ६७ स्रष्टा सम्मानित भइसकेका छन् ।"
हाडको डोको ल्याए न्यौपानेले,"काठमाडौं (कास) लेखक दामोदर न्यौपानेको छैटौं कृति हाडको डोको आएको छ । चित्रकथाको यो पुस्तक बालमनोविज्ञानमा आधारित छ । पुस्तकमा सहरी बालबालिकाको मनोविज्ञान उतारिएको छ । सडकमा जन्मेहुर्केका बालबालिका डोको, डालोजस्ता परम्परागत सामान देखेका हुन्छन् तर त्यो कसरी बन्छ, केबाट बन्छ भनेर पत्तो पाएका हुँदैनन् । त्यही कथा पुस्तकमा उनिएको छ । पुस्तकका लागि प्रदीप बहिंग राईले चित्र कोरेका छन् । शिखा बुक्सले पुस्तक बजारमा ल्याएको हो । कान्तिपुर दैनिकका पत्रकार न्यौपानेको एम्बुसमा ६ वर्ष, कर्म ः सिकाइमा गहिरिएको खाडल, ट्यालेन्ट सो, स्वर्णिम समय, स्कुल बेच्ने बालकजस्ता पुस्तक बजारमा आइसकेका छन् । उनका पुस्तकमध्ये कर्म बालबालिका, बालमनोविज्ञान शिक्षा र सिकाइमा केन्द्रित छ भनेर स्कुल बेच्ने बालक बालबालिकालाई अभिभावकत्व प्रदान गर्ने विषयमा केन्द्रित छ ।"
पूर्वमन्त्री चिदम्बरम पक्राउ,पछि सीबीआईसँगको बयानमा इन्द्रानीले कार्ति चिदम्बरम र आफूहरूबीच वैदेशिक लगानी स्वीकृतिका लागि १० लाख डलरको डिल भएको बताएकी थिइन् । इन्द्रानीको बयानपछि सीबीआईले कार्ति चिदम्बरमलाई पनि पक्राउ परेको थियो । पछि ईडीले कार्ति चिदम्बरमको करिब ५४ करोड भारुको सम्पत्ति आईएनएस मिडिया डिलसँग जोडिएको दाबी गर्दै अनुसन्धान अगाडि बढाएको थियो । त्यसपछि ईडी कार्यालयले पी चिदम्बरमलाई पनि पटकपटक सोधपुछ गरेको थियो ।
ताइवानलाई हतियार बेचे प्रतिबन्ध,"उसले जारी गरेको विज्ञप्तिमा भनिएको छ, यो सम्झौता ६६ एफ १६ लडाकू विमान, ७५ विद्युतीय यन्त्र र अन्य प्रणालीहरूमा केन्द्रित छ । यो सम्झौता अमेरिकी राष्ट्रिय हितमा मात्र नभई ताइवानको सुरक्षालाई थप सुदृढ बनाउनका लागि भएको कुरो पनि विज्ञप्तिमा छ । चिनियाँ सरकारी सञ्चारमाध्यमले गेंगलाई उद्धृत गर्दैर् भनेको छ, हतियार बिक्री अन्तर्राष्ट्रिय कानुन र अन्तर्राष्ट्रिय सम्बन्धहरूको उल्लंघन हो । साथै अमेरिकाले एक चीन नीति लाई मान्यता दिएकाले उसले औपचारिक सम्बन्ध ताइवानसँग होइन, चीनसँग गर्नुपर्छ । अमेरिकाले ताइवानलाई हतियार बेचेमा चीन आफ्नो सुरक्षाका आवश्यक सबै उपाय अपनाउने चेतावनी पनि उनले दिए । गेंगले भने, त्यसमा सम्झौतामा समावेश फर्ममाथि प्रतिबन्ध लगाउनु पनि एक हो । अन्तर्राष्ट्रिय समाचार संस्था रोयटर्सका अनुसार ताइवानका राष्ट्रपति साई इङवेनले लडाकु जहाजले ताइवानको हवाई सुरक्षा थप सुदृढ हुने बताएकी छन् ।"
अल्पसंख्यक उग्रवादीहरूका कारण चुनौती ः चीन,"सम्मेलनमा दक्षिण कोरियाका विदेशमन्त्री काङ क्युङ व्हा र जापानका विदेशमन्त्री तारो कोनो सहभागी थिए । यो वर्ष चीन, जापान, दक्षिण कोरियाबीच सहयोगको बीसौं वार्षिकोत्सव भएको बताउँदै चिनियाँ विदेशमन्त्री वाङले तीन मुलुकले संयुक्त प्रयासमा आपसी उपलब्धिलाई अझै उचाइमा पुर्याउन अघि बढ्नुपर्ने जनाए । यस वर्ष नयाँ चीन स्थापनाको ७० औं वार्षिकोत्सवको प्रसंग उठाउँदै वाङले बाह्य खुलापनलाई निरन्तरता दिने, विश्वको आर्थिक वृद्धिका लागि योगदान गर्ने र विभिन्न मुलुकको लगानीका लागि स्थिर बजार उपलब्ध गराउने चिनियाँ प्रतिबद्धता व्यक्त गरे ।"
एक्लिए चाम्लिङ,८ मार्च १९८५ देखि १७ जुन १९९४ सम्म पुनः नरबहादुर भण्डारी मुख्यमन्त्री बने । त्यो बेला यिनको दलको नाम फेरिएर सिक्किम संग्राम परिषद् बनिसकेको थियो । हाल सिक्किममा यो दलको कुनै अस्तित्व नै छैन । भण्डारीपछि १७ जुन १९९४ देखि १२ डिसेम्बर १९९४ सम्मको करिब ७ महिना सञ्चमान लिम्बू मुख्यमन्त्री बने । सञ्चमानपछि १२ डिसेम्बर १९९४ यता उनी सिक्किममा निरन्तर मुख्यमन्त्री रहे ।
अक्सिजन अभावले उपचार प्रभावित,प्रतिष्ठानमा युनिषी इन्डियाले उपलब्ध गराएको २ सय ८० लिटर प्रतिमिनेट उत्पादन गर्ने सानो स्केलका पुरानो प्लान्ट बिग्रेको थियो । उक्त प्लान्ट बिग्रेको करिब १८ महिनापछि गत माघ २४ मा ३ करोड २४ लाख रुपैयाँ लगानीमा अर्को प्लान्ट जडान गरिएको थियो । उक्त प्लान्टका लागि पूर्वउपकुलपति प्राडा बलभद्रप्रसाद दासको पालामा ०७३ जेठ २९ मा कार्यकरिणी समितिले गरेको निर्णयअनुसार टेन्डर खोल्ने निर्णय भएको थियो । टेन्डर पारेको काठमाडौंको डाइग्नोकेन प्रालिले १ सय २० दिनभित्र जडान गरिसकेर परीक्षण र सञ्चालन गर्नुपर्ने सम्झौता थियो । ०७५ भदौ अन्तिम सातामा मात्र युनिषी इन्डियासँग मिलेर ल्याएको उपकरण चौरमा त्यसै राखेर करिब ६ महिनासम्म डाइग्नोकेनका प्रतिनिधि विज्ञान अर्याल सम्पर्कविहीन भए । प्रतिष्ठान व्यवस्थापनले ठेकेदारलाई कारबाही प्रक्रियामा जाने चेतावनीपत्र लेखेपछि युनिषीले पठाएको प्राविधिकले प्लान्ट जडान गरे तर चालु भएको दोस्रो दिनमै दुईमध्ये एउटा जेनेरेटर बिग्रियो । यसबाट प्रतिष्ठानकै पदाधिकरीको मिलेमतोमा कबाडी प्लान्टमा ३ करोड २४ लाख रुपैयाँ डुबेको शंका गर्न थालिएको थियो ।
बनिनसक्दै लोकमार्ग अतिक्रमण,"प्रमुख जिल्ला अधिकारी लुकबहादुर क्षेत्रीले मापदण्ड मिचेर घर बनाउन कसैलाई छुट नभएको बताए । लोकमार्ग सूचीकृत भएपछि बनेका संरचना कुनै पनि बेला भत्काउनुपर्छ, त्यति बेला क्षतिपूर्ति पाइँदैन, उनले भने, स्थानीय तह र आयोजनाले यो सूचना प्रवाह गर्नैपर्छ । लोकमार्ग खुल्यो साउन १९ मा तुरतुरे ताल फुटेपछि भासिएको मध्यपहाडी लोकमार्गको २ सय मिटर सडक बुधबारदेखि एकतर्फी खुलेको छ । १५ दिनसम्मको प्रयासबाट एकतर्फी सडक खुलेको क्षत्रीले बताए । आयोजना र स्थानीय तहले संयुक्त रूपमा दुवै तर्फबाट डोजर लगाएर सडक खुलाएका हुन् । बागलुङ बजारदेखि पर्वतको पाङ जोड्ने गरी बन्न लागेको झोलुंगे पुलका कारण मालढुंगाबेनी सडक भने दैनिक केही समयलाई बन्द हुने भएको छ । प्रजिअ क्षत्रीको अध्यक्षतामा यातायात व्यवसायी समेतको बैठकले काम नसकिएसम्म दैनिक बिहान १० देखि साढे ४ बजेसम्म सडक बन्द गर्ने निर्णय गरेको हो । नेपालकै अग्लो र लामो पुलको संरचना निर्माण गर्दा ढुंगामाटो खसेर दुर्घटना हुने भन्दै सडक रोकिएको हो ।"
घरेलु कामदारलाई पुनः श्रमस्वीकृति खोल्न निर्देशन,"झापाकी उमा आचार्यले समितिको निर्णयले राहत मिलेको बताइन् । समितिले ढिलै भए पनि राम्रोलाई राम्रो र नराम्रोलाई नराम्रो भनेर छुटयाइदिएको छ, यसबाट हामीलाई राहत मिलेको छ, उनले भनिन्, गरिब महिलाले काम गर्न र आफना बच्चा पढाउन पाउने वातावरण बनेको छ । फेरि यसमा खेलबाड नहोस् ।"
प्रधानमन्त्री आज सिंगापुर जाँदै,"प्रधानमन्त्रीले आफ्नो स्वास्थ्यबारे अफवाह फैलाइएको भन्दै चुनाव लड्न तयार रहन विपक्षीलाई चुनौती दिएका छन् । गृह मन्त्रालयमा बुधबार संविधान दिवस तथा राष्ट्रिय दिवस मूल समारोह समितिको बैठकमा उनले विरोधीहरू आफूसँग चुनाव लड्न तयार नदेखिएको बताए । म भोलि सिंगापुर जाँदै छु, केही दिनका लागि । अचम्म लाग्छ, विरोधीहरू कति कमजोर भएछन्, ऊ बाँचोस् तैपनि मुकाबिला गर्छौं भन्नु छैन, मरिहालेदेखि हुन्थ्यो भन्छन्, त्यस्तासँग मलाई केही भन्नु छैन, उनले भने, त्यस्तो चाहनेहरूलाई म आउँदो चुनाव पनि सामना गर्न तयार रहन भन्न चाहन्छु । मरिगए हुन्थ्यो भन्नेलाई आउँदो चुनाव टफ हुने भन्दै उनले अस्तित्व रक्षाको लडाइँ अहिलेदेखि सुरु गर्न चुनौती दिए । म स्वास्थ्य परीक्षण र हल्का उपचारका लागि जाँदै छु, १५ वर्षअगाडि बिरामी थिएँ, अब १५ वर्ष अखडामा सामेल छु, बाँकी १५ वर्ष अखडामै हुन्छु, उनले भने ।"
मिलापत्र गराउने धरौटीमा रिहा,"दक्षिणपूर्वी ग्रामीण भेगमा पर्ने रंगेली९ सखुवाथान टोलमा २० असारमा भएको घटनालाई गाउँकै जान्नेबुझनेले ढाकछोप गर्न खोजेका थिए । अदालतको आदेशपछि रंगेली९ सखुवाथानका २५ वर्षीय प्रिन्स अधिकारी र २८ वर्षीय रोमन मगरलाई पुर्पक्षका लागि थुनामा राखिएको प्रहरीले जनाएको छ । मगर र अधिकारीलाई मुलुकी फौजदारी कार्यविधि संहिता २०७४ को दफा ६७ बमोजिम थुनामा राखी मुद्दाको पुर्पक्ष गर्न दफा ८० बमोजिम रीतपूर्वक थुनुवा पुर्जी दिएर विराटनगर कारागार पठाउनुपर्ने अदालतको आदेशमा छ । बलात्कारमा संलग्नमध्येका सुनीलकुमार माझी फरार छन् । उनीसहित घटना मिलापत्र गराउने गणेशप्रसाद दाहाल, रेवतबहादुर काफ्ले र चेतबहादुर मगर प्रहरीको खोजी सूचीमा छन् ।"
१५ सचिवको कार्यक्षेत्र हेरफेर,"इन्जिनियरिङ क्लस्टर (समूह) का सचिव रहने सिँचाइ, सतर्कता केन्द्र र राष्ट्रिय पुनर्निर्माण प्राधिकरणमा कसैलाई पनि जिम्मेवारी दिइएको छैन । तीनवटामै वरिष्ठ सहसचिवले निमित्त सचिवको जिम्मेवारी सम्हाल्ने छन् । निमित्तलाई दैनिक प्रशासन चलाउनेबाहेक नयाँ निर्णय गर्ने अख्तियारी हुँदैन । सचिवहरू अर्जुनकुमार कार्की र दीपेन्द्रनाथ शर्मा पदावधिले तथा कृष्णराज बीसी ५८ वर्ष उमेर पुगी अनिवार्य अवकाश पाएपछि इन्जिनियरिङ क्लस्टरमा तीन सचिव पद रिक्त छ । सामान्य प्रशासन क्लस्टरका दुई सचिवमध्ये विष्णु लम्साल प्रशासनिक प्रशिक्षण प्रतिष्ठानमा वरिष्ठ अध्ययन निर्देशकमा नियुक्त भएको र कृष्ण देवकोटा अनिवार्य अवकाश भएपछि रिक्त पदमा राय र ज्ञवालीलाई कामु दिइएको हो ।"
६ जनालाई भ्रष्टाचार मुद्दा,"निर्माण योजनाको तारजालीमा ढुंगा भर्ने कामको बिल रकम भुक्तानी गरेबापत उनीहरूले सेवाग्राहीसित १५ लाख रुपैयाँ घूस लिएका थिए । अख्तियारले साना सिँचाई कार्यक्रम, दैलेखका इन्जिनियर सलबहादुर बुढाविरुद्ध भ्रष्टाचार मुद्दा दायर गरेको छ । बुढाले नक्कली शैक्षिक प्रमाणपत्रका आधारमा सेवा प्रवेश गरेको पुष्टि भएकाले उनीविरुद्ध मुद्दा दायर गरिएको अख्तियारले जनाएको छ ।मुद्दा दायर भएसँगै ५ इन्जिनियर र सवारी चालक सरकारी सेवाबाट निलम्बित भएका छन् ।"
'निर्देशन नमान्ने मन्त्री पदमा बस्नु हुन्न',"बुधबार राष्ट्रिय सभा बैठकमा उनले समितिको राय, सुझाव वा निर्देशन सरकारका मन्त्रीले अनिवार्य पालनाको व्यवस्था नभएसम्म संसदीय अभ्यास प्रभावकारी हुन नसक्ने बताए । समितिले पनि संविधान र कानुन अधीनमा रहेर मात्रै निर्देशन दिनुपर्ने उनको भनाइ छ । आफू सभापति रहेको समितिको प्रतिवेदन पेस गर्दै उनले कानुन निर्माणमा धेरै बेथिति रहेकाले तिनलाई रोक्न पटकपटक मन्त्रीहरूसँग छलफल गरिएको बताए । कानुन बनाउने जिम्मेवारी संसदको हो । अरू कसैले बनाउन सक्दैन, उनले भने, तर करिब २० प्रतिशत कानुन मात्रै संसद्ले बनाउँछ । बाँकी कार्यपालिका वा अन्य निकायले बनाउँदा रहेछन् । धेरै बेथिति चलेको छ ।"
विवादै विवादमा उपकुलपतिहरू बिदा,"तर पोखरा विश्वविद्यालयबाट सम्बन्धनप्राप्त काठमाडौंको नेपाल इन्जिनियरिङ कलेजमा अध्ययन गरेका खेम सेन्चुरीले स्नातकोत्तर उत्तीर्णको प्रमाणपत्र नपाउँदा समस्या परेको बताए । प्राकृतिक स्रोत व्यवस्थापनमा स्नातकोत्तर उत्तीर्ण गरेका उनी जर्मनीमा छात्रवृत्तिमा पीएचडी अध्ययन गर्न आवेदन दिने तयारीमा छन् । निमित्तले प्रमाणपत्रमा सही गर्न नमिल्ने बताउँछन् । अगस्ट ३१ सम्ममा प्रमाणपत्र नआए मेरो पीएचडी आवेदन गर्ने म्याद सकिन्छ, सेन्चुरीले भने, शिक्षामन्त्रीसमक्ष लिखित निवेदन पेस गरेको छु तर उहाँ त्यति उत्साहित देखिनुहुन्न । विश्वविद्यालयले उनलाई प्रमाणपत्र बन्ने प्रक्रियामा रहेको बेहोराको पत्र थमाएको छ । दीपक परियार (पोखरा), विनोद भण्डारी (विराटनगर), दुर्गालाल केसी (दाङ) र भवानी भट्ट (कञ्चनपुर) को सहयोगमा ।"
"राजधानीमा लचिलो, नाममा अडान","संसदीय दलमा छलफल टुंगिएकाले निष्कर्षसहित बिहीबार प्रदेशसभामा प्रस्ताव दर्ता गराउने मुख्य सचेतक उपेन्द्र कुशवाहले बताए । नामबारे मिश्रित धारणा छ । राजधानी जनकपुर हुनेमा सबै क्लियर छन्, उनले भने, प्रदेशका नाममा मिथिला, भोजपुरा, जानकी, मध्य मधेससम्मको सुझाव आएको छ । संविधानमा दुई तिहाइ बहुमतले प्रदेशको नाम र राजधानी टुंग्याउने प्रावधान छ तर प्रदेश २ मा कुनै दलसँग दुई तिहाइ छैन । त्यसैले सत्तापक्ष र विपक्ष नमिलेसम्म यो मुद्दा टुंगिन सम्भव देखिँदैन ।"
राजस्व मुद्दा दुई तहको अदालतमा,"छलफलमा प्रधानमन्त्री तथा मन्त्रिपरिषद् कार्यालयका सचिव शिशिर ढुंगाना, अर्थ सचिव राजन खनाल, राजस्वका महानिर्देशक मैनालीलगायतले राजस्व छलीलाई संरचनात्मक दायरामा ल्याउने र व्यवसायीमाथि हुने कारबाही पारदर्शी र निष्पक्ष बनाउन विधेयकमा नयाँ प्रावधानहरू उल्लेख गरिएको बताए । उनहरूले सांसदहरू र व्यवसायीले दिने सुझाव समेटेर अझा राम्रो कानुन बन्न सक्ने बताए । उक्त विधेयकमाथिको दफाबार छलफल भने आइतबारदेखि हुने सभापति दाहालले जानकारी दिए ।"
बैंकले सेयर ब्रोकर लाइसेन्स पाउँछन्,कार्यविधिअनुसार सेयर कारोबार सञ्चालनका लागि स्थापित बैंकको सहायक कम्पनीमा वाणिज्य बैंकको शतप्रतिशत लगानी भएको र न्यूनतम चुक्ता पुँजी २ करोड रुपैयाँ हुनुपर्नेछ । हाल ५० वटा ब्रोकर कम्पनी सञ्चालनमा छन् ।
देशभर २४३ नयाँ पुल,"यता हुलाकी सडक निर्देशनालयका अनुसार २१९ पुलमध्ये ८५ वटा पुलको निर्माण सकिएको छ । हुलाकीमा सडक र पुल दुवैको निर्माण तीव्र रूपमा भइरहेको छ, आयोजनाका निर्देशक अशोक तिवारीले भने, ८० वटा पुल बन्दै छन्, अन्य पुलको सर्भे भइरहेको छ । हुलाकी सडकको लम्बाइ कुल १ हजार ७ सय ७९ किलोमिटर रहेको छ । यो आर्थिक वर्षभित्र ३५० किमि कालोपत्रे गर्ने लक्ष्य रहेको आयोजनाले जनाएको छ । बजेट पर्याप्त नभएर पनि कतिपय पुलको निर्माणमा ढिलाइ भइरहेको हो, महाशाखाका प्रमुख भट्टराईले भने, ढिलाइ हुनुको अर्को कारण प्राविधिक समस्या र ठेक्का व्यवस्थापन हो । निर्माण व्यवसायीले ठेक्का लिएर पनि काम नगर्दा केही पुलको काममा भने प्रगति हुनसकेको छैन ।"
निर्यात प्रवर्द्धन गर्न २८ वस्तु पहिचान,"मन्त्रालयका सहसचिव मधुकुमार मरासिनीले उत्पादन नहुँदा निर्यात हुन नसकेको बताए । त्यसको असर प्रत्यक्ष रोजगारीमा पर्ने बताए । पछिल्लो १० वर्षयता निर्यात आयात व्यापार थप अराजक बन्दै गएको छ, उनले भने, निर्यात नहुनु भनेको उत्पादन नहुनु हो । उत्पादन नहुनु भनेको रोजगारी नहुनु हो । व्यापार घाटा चुलिएपछि सरकारले १९२ बुँदे कार्ययोजना तयार पारेको जनाएको छ । विभिन्न निकायले गर्नुपर्ने कार्यहरूको जिम्मेवारी तथा समयसारिणीसहित व्यापार घाटा न्यूनीकणसम्बन्धी कार्ययोजना तयार गरिएको हो । कार्ययोजनामा प्रधानमन्त्री कार्यालयदेखि गृह मन्त्रालयका १५ मन्त्रालयनिकायका भूमिका तोकिएको छ । कार्ययोजनाले पाँच वर्षभित्र नेपालको निर्यात आयात अनुपात १ः१०ः५ कायम गर्ने उल्लेख छ ।"
आलु प्रवर्द्घन मेला,"आलु खाने प्रतियोगिताबिहीबारसम्म चल्ने मेलामा स्थानीयले आफ्नो कला संस्कृति प्रदर्शन गरे । मेलाको मुख्य आकर्षण आलु खाने प्रतियोगिता बन्यो । प्रतियोगितामा विजयीलाई समापनको दिन आलु नै पुरस्कार दिइन्छ । एक प्रतियोगीको भागमा २० वटा उसेनेको आलु राखेका थियौं, आयोजक थामरा युवा क्लबका अध्यक्ष धनप्रसाद गुरुङले भने, पाँच मिनेटभित्र जसले धेरै आलु खान सक्यो उनै विजेता हुने नियम राखेर प्रतियोगिता सञ्चालन गर्यौं । उत्त प्रतियोगितामा प्रथम, द्वितीय र तृतीय हुनेलाई ५, ३ र २ पाथी आलु पुरस्कारको व्यवस्था छ । २०७१ सालयता आलु प्रवर्द्घनकै लागि मेला हुँदै आएको गुरुङले बताए । यसले आलु खेती प्रवर्द्घनका लागि निकै सघाएको छ, उनल भने ।"
राजस्वद्वारा कारोबार रोक्का,यो कार्यालयमा ९ हजार २ सय ६५ करदाता भ्याटमा र ४९ हजार ५ सय २० जना व्यावसायिक कारोबारमा दर्ता छन् । तीमध्ये भ्याटमा दर्ता भएका २ हजार ५ सय र आयकरमा दर्ता भएका करिब ८ हजार करदाताले दर्ता भएदेखि नै कारोबार विवरण बुझाएका छैनन् । केही करदाताले प्यान नम्बर लिएर भ्याटमा दर्ता नभएको पाइएको छ । केहीले भ्याटमा दर्ता भएर कारोबार विवरण देखाएका छैनन् ।
पशुपति पेन्ट्सको महापर्वको रंगोत्सव,"काठमाडौं (कास) पशुपति पेन्ट्सले उपभोक्तमाझ महापर्वको रंगोत्सव योजना ल्याएको छ । पशुपति पेन्ट्सले चाडपर्वलाई लक्षित गरी उपभोक्तामाझ योजना ल्याएको यो तेस्रोपटक हो । यस योजनाअन्तर्गत उपभोक्ताले ५० हजार रुपैयाँ बराबरको पेन्ट्स खरिद गरी लक्की ड्र कुपनमार्फत सुन तथा चाँदीको उपहार जित्न सक्नेछन् । यो योजनाको विजेताले बम्पर उपहारस्वरूप २० ग्राम सुन पाउनेछ । १ लाख रुपैयाँ बराबरको पेन्ट्स खरिदमा एउटा भित्ते घडी पाउनेछन् । यस योजनाको अन्तमा लक्की ड्रमार्फत पहिलोमा ४ जनाले १० ग्राम सुन, दोस्रोमा ४ जनाले ५ ग्राम सुन र तेस्रोमा २ सय ग्राम चाँदी पुरस्कार जित्नेछन् ।"
एभरेस्ट र प्याब्सनबीच सम्झौता,काठमाडौं (कास) एभरेस्ट बैंक लिमिटेड र नेसनल प्राइभेट एन्ड बोर्डिङ स्कुल एसोसिएन नेपाल (नेपाल नेसनल प्याप्सन) बीच बुधबार एक सम्झौता भएको छ । सम्झौताअनुसार प्याब्सनले सदस्य विद्यालयमा बैंकको उत्पादन तथा सेवाहरू प्रवर्द्धन गर्न सहयोग पुर्याउँछ । बैंकले पनि प्याब्सनको जिल्ला शाखाको सिफारिसमा सदस्य विद्यालयहरूलाई १० दशमलव ६२ प्रतिशत आरओआईमा एसएमई ऋण दिने प्रेस विज्ञप्तिमा उल्लेख छ । बैंकका तर्फबाट सीईओ सोमेश्वर सेठ र नेसनल प्याब्सनका अध्यक्ष रितुराज सापकोटाले सम्झौतापत्रमा हस्ताक्षर गरेका थिए ।
जनभोजनलाई जनता बैंकको सहयोग,"फाउन्डेसनद्वारा सञ्चालित भोजन कार्यक्रले दैनिक ५ सय बालबालिका, १ सय वृद्धवृद्धालाई खाना खुवाउँदै आएको छ । यसका साथै फाउन्डेसनले धादिङ र मकवानपुरका केही विद्यालयमा १ हजार ५ सय बालबालिकालाई दिवा खाजाको कार्यक्रम सञ्चालन गर्दै आएको जानकारी विज्ञप्तिमा छ ।"
एसियन पेन्ट्सको रोयल हेल्थ सिल्ड,काठमाडौं (कास) एसियन पेन्ट्सले आफ्ना ग्राहकको स्वास्थ्यलाई ध्यानमा राख्दै रायेल हेल्थ सिल्ड इन्टेरियर इमुलसन पेन्ट बजारमा ल्याएको छ । यस रंगले कीटाणुहरूलाई मारी रमाइलो फ्लोरलफ्रान्सन्स उत्सर्जन गर्दछ । साथै घरमा भएको खराब गन्ध छानी हावालाई शुद्ध पार्न मद्दत गर्छ ।
नेपाल चेम्बर अफ कमर्सको तीज मेला,"काठमाडौं (कास) नेपाल चेम्बर अफ कमर्सको नेपाल महिला चेम्बरद्वारा दोस्रो तीज व्यापार मेला२०७६ को आयोजना गर्ने भएको छ । काठमाडौंको जमलस्थित नेपाल चेम्बर अफ कमर्समा भदौ ६ र ७ गते आयोजना हुने प्रेस विज्ञप्तिमार्फत जनाएको छ । मेलामा ५० वटा फार्म, कम्पनी, संघसंस्थाहरूको सहभागिता हुनेछ भने ५० हजारभन्दा बढी मानिसले प्रत्यक्ष अवलोकन गर्ने अपेक्षा आयोजकको छ । यस मेलाले महिलाहरूलाई व्यावसायिक बनाउने मात्र नभई अवसर नपाएका महिला उद्यमीहरूलाई प्रवर्द्धन गर्नेसमेत जनाएको छ ।"
बढी ऊर्जा खपत गर्ने उपकरण ल्याउन नपाइने कानुन बन्दै,"ऊर्जा मन्त्रालयले गठन गरेको समितिले तयार पारेको मस्यौदा मंगलबार ऊर्जा, जलस्रोत तथा सिँचाइ मन्त्री वर्षमान पुनलाई हस्तान्तरण गरिएको छ । मस्यौदा मन्त्रिपरिषद्बाट स्वीकृत भएपछि संसद्मा पठाइने मन्त्रालयले जनाएको छ ।"
सरकारी निकायबाट मात्रै चिनी आयात गर्ने तयारी,"हाल सरकारी स्वामित्वमा रहेको साल्ट्र ट्रेडिङ कर्पोरेसन्ससँग करिब २५ सय टन मात्रै मौज्दात छ । छुटमा आयात गर्ने सन्दर्भमा चिठी प्राप्त भएको छैन, कर्पोरेसन्सका उपमहाप्रबन्धक कुमार राजभण्डारीले भने, चिठी आए पनि एलसी खोलेर टेन्डर प्रत्रियाबाट आयात गर्दा दसैंअगाडि सस्तो मूल्यमा आयात सम्भव छैन । उनका अनुसार सरकारी निर्णयकै कारण गत वर्ष आयात हुने क्रममा रहेको चिनी भन्सारमै रोकियो । गत वर्षको चिनी ३ महिनाअघि ६ करोड बुझाएर भन्सार छुटाएको राजभण्डारीले बताए । त्यसमा प्रतिकिलो २० रुपैयाँ नोक्सान भएको छ, उनले भने, सबै लागत जोडेर बिक्री गर्दा केही महँगो हुन्छ । सरकारी निकायले चिनी अपुग भएको बताए पनि उद्योगीहरू भने बिक्री हुन नसकेको बताउँछन् । भारतमा प्रतिकिलो ३४ रुपैयाँमै पाइने हुँदा चिनीको तस्करी भइरहेको उनीहरू बताउँछन् । तस्करीबाट आयातित चिनीका कारण उद्योगीहरूको बिक्री हुन नसकेको उनीहरू बताउँछन् । संघका अनुसार उद्योगीहरूसँग मात्रै करिब ८५ हजार टन चिनी मौज्दात छ ।"
हिनामिनामा बैंक प्रबन्धक पक्राउ,घोराही जिल्ला प्रहरी कार्यालय दाङले रकम हिनामिना गरेको आरोपमा देव विकास बैंक नारायणपुर शाखाका प्रबन्धक समीर बुढाथोकीलाई पक्राउ गरेको छ । बैंकको करिब १८ करोड रुपैयाँ हिनामिना गरेको आरोप बुढाथोकीलाई लागेको छ । जिल्ला प्रहरी कार्यालय दाङका प्रहरी प्रवक्ता विनोदविक्रम शाहका अनुसार आरोपित बुढाथोकीले बैंकको १७ करोड ९९ लाख हिनामिना गरेका थिए । बैंकको केन्द्रीय कार्यालयको उजुरीका आधारमा लमहीबाट उनालाई पक्राउ गरिएको हो । बुढाथोकीले ३५ जना नक्कली ऋणी तयार गरी पैसा झिकेको बैंकले जनाएको छ । आरोपित बुढाथोकीलाई थप अनुसन्धानका लागि बुधबारै नेपालगन्ज पठाइने प्रहरीले जनाएको छ । दाङमा वाणिज्य इजलास नभएकाले नेपालगञ्ज पठाउन लागिएको प्रहरी प्रमुख बेलबहादुर पाण्डेले जानकारी दिए । बुढाथोकी २०६७ देखि बैंकमा कार्यरत थिए । डेढ वर्षअघि मात्रै उनी प्रबन्धकका रूपमा नियुक्त भएका थिए ।
स्थानीय तहमा बेरुजु बढेको बढ््यै,लिखु गाउँपालिकाको बेरुजु कुल २ करोड ९१ लाख २ हजार रुपैयाँ देखिएको छ । अघिल्लो आर्थिक वर्षमा १ करोड ५ लाख ५३ हजार मात्र बेरुजु थियो । मोलुङ गाउँपालिकाको आव २०७४०७५ को बेरुजु रकम कुल १ करोड ५ लाख ५३ हजार रुपैयाँ देखिएको छ । आव २०७३०७४ मा ६७ लाख ४० हजार मात्र यस गाउँपालिकाको बेरुजु रकम थियो । सुनकोसी गाउँपालिकाको बेरुजु २ करोड ८५ लाख ५४ हजार छ । अघिल्लो वर्षको सोही अवधिमा ६५ लाख ३१ हजार मात्र बेरुजु रकम रहेको थियो । मानेभन्ज्याङ गाउँपालिकाको आव २०७४०७५मा १ करोड ९० लाख ६१ हजार बेरुजु रकम कायम भएको छ । ठीक त्यसको अघिल्लो वर्ष ८९ लाख १७ हजार मात्र बेरुजु कायम भएको थियो ।
"उद्योग बन्द, निर्यात सुस्त","दशकअघि मकवानपुरका क्रसरजन्य सामग्री निकासीबाट पनि निर्यात व्यापारमा टेवा पुगेको थियो । सरकारले क्रसरजन्य उत्पादन भारतलगायत तेस्रो मुलुकमा निकासी गर्न बन्द गरेसँगै निर्यात व्यापारमा भारी गिरावट आएको संघका अध्यक्ष कृष्ण कटुवालले जानकारी दिए । कटुवालका अनुसार गत वर्ष चारवटा उद्योगले मात्र भारतमा आफ्ना उत्पादन निकासी गरेका छन् । सीएसआई नेपाल प्रालिले बोतलको बिर्को करिब २५ करोड १५ लाख २२ हजार रुपैयाँका, नेपाल इकरात इन्जिनियरिङले ३ करोड ७ लाख ४४ हजार रुपैयाँको ट्रान्सफरमर, टेन माइक्रोन्स नेपाल प्रालिले पनि ११ लाख ७० हजारको तथा एमएम पोलिमर्सले ३८ हजार रुपैयाँको सामान मात्र भारत निर्यात गरेको छ । ठूला विदेशी उद्योगहरूसँग प्रतिस्पर्धा गर्न नसकेकै कारण नेपालको औद्योगिक उत्पादनको निकासी घटेको उद्योग संघ हेटौंडाका अध्यक्ष नवराज अर्यालको भनाइ छ ।"
चाडपर्वसँगै मिसावट र महँगी बढ्यो,"बजार अनुगमन तथा नियमन गर्ने निकाय खाद्य प्रविधि तथा गुण नियन्त्रण, वाणिज्य र नापतौल कार्यालयको प्रभावकारिता नभएको महराको भनाइ छ । उनले उक्त निकायले व्यवसायीलाई अनुगमनका नाममा तर्साएर पैसा मात्रै असुल्ने गरेको आरोपसमेत लगाए । विषयगत कार्यालयका वार्षिक क्यालेन्डरअनुसार अनुगमन भए होलान्, उनले भने, ती अनुगमन देखावटी मात्रै सावित भएका छन् । खाद्य प्रविधि तथा गुण नियन्त्रण कार्यालयका खाद्य निरीक्षक दीपक कुँवरले बजार अनुगमन भइरहेको बताए । उनले गएको आर्थिक वर्षमा १६७ पटक सुदूरपश्चिम प्रदेशका विभिन्न बजार अनुगमन गरिएको बताए । अनुगमनका क्रममा १४ सय २९ वस्तुको नमुना परीक्षण भएको छ, उनले भने ।"
दशकपछि विमानस्थल बन्ने आशा,"मन्त्री भट्टराईले मुलुकका कतिपय विमानस्थललाई वैकल्पिक प्रयोग गर्नेतर्फ पनि आफू लागेको बताए । दिनमा एउटा विमान चल्ने अनि अरूबेला सुनसान हुने अवस्थालाई हटाउन वैकल्पिक प्रयोगका बारे पनि गृहकार्य भइरहेको छ, उनले भने, इलाम र दाङ विमानस्थललालाई पाइलट ट्रेनिङ सेन्टरको रूपमा विकास गर्ने सोच हो । विदेशमा पाइलट पढदा ५० लाखभन्दा धेरै खर्च हुने बताउँदै उनले यहीँ अध्ययन गर्ने वातावरण भए ३० लाखसम्ममा कोर्स पूरा हुने बताए । नेपालमा ट्रेनिङ सेन्टर भए भारतसहित अन्य मुलुकबाट पनि विद्यार्थी आउने सक्ने उनको भनाइ थियो । विमानस्थललाई राम्रोसँग सञ्चालन गर्न स्थानीयको भूमिका पनि उत्तिकै प्रभावकारी हुनुपर्नेमा जोड दिए ।"
रक्सौल नाका अवरुद्ध,"पछिल्लो समय भन्सार र प्रहरीले भन्सार इन्ट्रीमा कडाइ गरेपछि करिब एक सय चारचक्के गाडीहरू भन्सार अगाडिको सडकमा पार्किङ गर्ने गरिएको छ । विगतमा ती गाडी वीरगन्जमै राखिन्थे, भन्सारका एक कर्मचारीले भने, बिना गाडी इन्ट्री नपाउने भएपछि गाडी बाध्य भएर वीरगन्ज बाहिर राख्नुपरेको हो । पर्सा प्रहरीले कागजात नभएका १३ वटा चारचक्के गाडी नियन्त्रणमा लिएर भन्सार र राजस्व विभाग बुझाएको छ । वीरगन्ज भन्सारका प्रवक्ता मनीष महतोले भारतीय गाडी इन्ट्री छिटोछरितो गर्नकै लागि कम्प्युटरमार्फत इन्ट्री सुरु गरिएको जनाए । कम्प्युटरमा एकपटक गाडी नम्बर, च्याचिस र इन्जिन नम्बर इन्ट्री गरेपछि पटकपटक इन्ट्री गर्नुपर्दैन, उनले भने, सुरुमा केही झन्झटिलो देखिएको मात्र हो, केही दिनमै सहज भइहाल्छ । नाका अवरोध हटाउन भन्सारका कर्मचारीले बिहानैदेखि रक्सौल कस्टमका समकक्षीसँग छलफल गरे पनि साँझ साढे ५ बजे मात्र नाका सुचारु भएको थियो ।"
नेपाल समूह चरणमै असफल,"सेमिफाइनल समीकरण पूराबुधबार उज्वेकिस्तानले अफगानिस्तानविरुद्ध ३० र तुर्कनेमिस्तानले बंगलादेशविरुद्ध ३१ को सेटमा जित निकाल्दै समूह बी बाट क्रमशः विजेता र उपविजेता हुँदै सेमिफाइनलमा स्थान सुरक्षित गरे । समूह ए बाट किर्गिस्तान समूह विजेता र माल्दिभ्स उपविजेता भएर सेमिफाइनल पुगे । बिहीबार किर्गिस्तान र तुर्कमेनिस्तान तथा उज्वेकिस्तान र माल्दिभ्स सेमिफाइनल भिड्ने छन् । उज्वेकिस्तानले २५२३, २९२७, २९२७ र तुर्कमेनिस्तानले २५२२, २५१६, २७२९, २५१६ को सेटमा जित पाएका थिए ।"
एलेभेन एरोज फाइनलमा,"श्यामले भने हेड बलमा गोल गरेका हुन् । बक्स अगाडि रहेका उनले कर्नर बल गोलमा परिणत गरे । सुनसरीले क्यामरुनका प्रिसो, यानिक, एक्वेम बारथेमेली, थ्रीस्टारका विष्णु सुनुवार र रुपेश केसी, एनआरटीका जीवन धामी, मनाङ मर्स्याङदीका प्रवेश दनुवार, सरस्वतीका तीर्थ बस्नेतलगायत खेलाडी मैदानमा उतारेको थियो । इलामबाट फोफोना, ट्याम्पी, पासाङ शेर्पा, रोहित राई, निशन राईले खेलेका थिए । फिदिम स्पोर्टिङलाई टाइब्रेकरमा ३२ ले पराजित रेडहर्स सेमिफाइनल पुगेको थियो । भानुजन माविको मैदानमा बिहीबार दोस्रो सेमिफाइनलमा डिफेन्डिङ च्याम्पियन रेडस्टार झापा र डाँगीहाट मोरङबीच प्रतिस्पर्धा हुँदै छ ।"
चुनौती बेहोर्दै रिबेरी,"युवा वर्चस्व र प्रतिभावान फेडेरिको चिएसा, डुसान भ्लाहोभिच र निकोला मिलेन्कोभिचहितको महत्त्वाकांक्षी टिमका लागि रिबेरीको अनुभव महत्त्वपूर्ण हुनसक्छ । फ्रान्क नेता हुन्, टोनीले भने, जसले उनलाई बुझेका छैनन्, उनलाई निश्चित व्यवहारले आबद्ध गर्छन् । उनी लकर रूममा मित्रवत् छन् र युवालाई सहयोग गर्छन् । रिबेरीले पहिलो खेल शनिबार गत वर्षको उपविजेता नेपोलीविरुद्ध खेल्न सक्छन् । फिओरेन्टिनाले सिरी ए को उपाधि सन् १९५६ र १९६९ मा जितेको थियो ।"
नयाँ शैली पस्कँदै युभेन्ट्स,"युभेन्ट्सका खेलकुद निर्देशक फाबियो पाराटिसी पनि मान्छन्, सारी आएयता युभेन्ट्सले फरक ढंगले खेल्नेछ । उनले भनेका छन्, सारी आएयता हामी खुसी छौं । डी लिग्ट आएपछि टिम अझ बलियो भएको छ । अब हाम्रो टिमको सबै क्षेत्र बलियो छ र गज्जबको टिम बनेको छ । ब्राजिली लेफ्ट ब्याक एलेक्स सान्द्रो मान्छन्, सारी आएयता देखिने गरेर टिममा परिवर्तन आउन थालेको छ । हामी सबै लिग कहिले सुरु भनेर पर्खिरहेका छौं, उनले भने ।"
नेपाली युथको एकतर्फी हार,"नेपालले दोस्रो खेलमा शुक्रबार श्रीलंकाविरुद्ध प्रतिस्पर्धा गर्नेछ । डिफेन्डिङ च्याम्पियन बंगलादेश, भारत, नेपाल, भुटान र श्रीलंका सहभागी छैटौं संस्करणमा राउन्ड रोबिन लिगका आधारमा हुँदै छ । समूहको शीर्ष दुईमा रहने टिमले उपाधिलाई प्रतिस्पर्धा गर्नेछन् ।"
गर्ल्समा निम्स च्याम्पियन,"काठमाडौं (कास) युलेन्स, एन्जल्स हर्ट र निम्सले पाँचौं स्किब्स अन्तरस्कुल थ्री बाइ थ्री बास्केटबल प्रतियोगिताको उपाधि जितेका छन् । आयोजक स्किब्सको कोर्टमा बुधबार भएको सिनियर ब्वाइज फाइनलमा युलेन्सले बीएनएलाई १८१३ स्कोरले पराजित गर्यो । युलेन्सका स्पन्दन प्रधानाङ्गले १० स्कोर जोडे । जुनियर ब्वाइज फाइनलमा एन्जल्स हर्टले बीएनएलाई १३१० ले हराउँदा सुलभ मल्लले ७ स्कोर गरे । गर्ल्सको उपाधि भिडन्तमा निम्सले एचएचसीएलाई १०७ ले हरायो । उपाधि रक्षा गरेको निम्सबाट संगीता बुढाथोकीले ५ स्कोर जोडिन् । स्पन्दन, सुलभ र संगीता आफ्नो विधामा उत्कृष्ट खेलाडी भए ।"
रेडियन्टलाई सफलता,काठमाडौं (कास) आयोजक रेडियन्ट बी ले सातौं उपत्यकाव्यापी रेडिअन्ट कप बास्केटबलको सिनियर ब्वाइजमा बुधबार दोहोरो जित हात पारेको छ । घरेलु कोर्टमा रेडियन्टले एलआरआईलाई ३७६ स्कोरले हरायो । शालिक लामिछानेले १२ स्कोर गरे । उपेन्द्र बस्नेतको ११ स्कोरमा रेडिअन्ट बी ले जेनियमविरुद्ध ५०२५ को जित पायो । सिनियरमै नेपाल सेन्ट्रलले रेडियन्ट ए लाई २९१० तथा एआईले विस्डमलाई ३११९ ले हराए । सेन्ट्रलका प्रफुल्लले १५ तथा एआईका सुशान्त कुँवरले १२ स्कोर जोडे । जुनियरतर्फ रेडियन्टले एलआरआई ३७११ र नेपाल सेन्ट्रलले एआईलाई १३१२ ले पन्छाए । रेडियन्टका राज रोकाले ११ स्कोर गरे । सिनियर गर्ल्समा सोनिया राणाको ७ स्कोरमा एलआरआईले ज्योति एकेडेमीलाई १७८ र युनिशा बुढाथोकीको ४ स्कोरमा न्यु भिजनले नेक्ससलाई १०५ ले हराएका थिए ।
भ्याली र समिट विजयी,काठमाडौं (कास) भ्याली पब्लिक र न्यु समिटले चौधौं क्विक्स ग्रिनल्यान्ड अन्तरस्कुल बास्केटबलको सिनियर ब्वाइजमा बुधबार विजयी सुरुआत गरे । भ्यालीले आयोजक ग्रिनल्यान्ड बी लाई ४१३५ स्कोरले हराउँदा सक्रिय अधिकारीले १८ स्कोर जोडे । न्यु समिटले ग्रिनफिल्डलाई ३३३० ले हरायो । विजेताका संजोग महर्जनले ९ स्कोर गरे ।

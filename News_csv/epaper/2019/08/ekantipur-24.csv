शीर्षक,विवरण
आवासीय क्षेत्रमा मात्र घर,"भूमि व्यवस्था, सहकारी तथा गरिबी निवारण मन्त्रालयका प्रवक्ता सहसचिव जनकराज जोशीले मुलुकमा कषियोग्य भूमि संरक्षण गर्ने र आवासीय, व्यावसायिक क्षेत्र र औद्योगिक प्रयोजनका लागि छुट्टै जग्गा व्यवस्था गर्ने प्रमुख उद्देश्य राखी भूउपयोग विधेयक संसद्मा पेस गरिएको दाबी गरे । उनले विधेयकमा अव्यावहारिक प्रावधान नरहेको दाबी गरे । कम्तीमा आगामी २० वर्षमा बढ्ने जनसंख्या र त्यसका लागि आवश्यक आवासको समेत विश्लेषण गरी आवासीय क्षेत्र तोकिनेछ । कृषिका हिसाबले कम उत्पादकत्व भएका जग्गामा औद्योगिक, आवासीय र व्यावसायिक क्षेत्रको विकास गरिनेछ, उनले भने, खेतीयोग्य कृषि जमिन बचाउने र कम उब्जाउ हुने जमिनमा आवासीय, व्यावसायिक र औद्योगिक क्षेत्र विकास गरेर अधिकतम र दिगो लाभ लिने उद्देश्यले जग्गा वर्गीकरण गर्न विधेयक ल्याइएको हो, जोशीले भने ।"
अवसर १५ महिनापछि,"पूर्वी युरोपमा विदेशी हस्तक्षेप भएर वा कसैले सशस्त्र संघर्ष गरेर सत्ता उल्टिएको होइन, कम्युनिस्ट नेताहरू राजामहाराजाजस्तै हुँदै गएपछि जनताले लखेटेका हुन्, उनले भने, यस्तै प्रवृत्ति बढदै गयो भने पूर्वी युरोपमा जस्तै अवस्था आउन सक्छ । दाहालले आचरण सुधार्न कार्यकर्तालाई आग्रह गरे ।"
विवाहेतर सम्बन्धको भित्री पाटो,"त्यसो त अस्मिताले जिद्दीवाल शालिकरामबाट मुक्ति पाउन अनेक व्यक्तिसँग परामर्श र सल्लाहको प्रयास गरेको पनि देखिन्छ । कान्तिपुरले गरेको अध्ययनले उनले बहराइनमा रहेका रवि लामिछाने निकट एक व्यक्ति र न्युज २४ मा कार्यरत केहीसँग शलिकरामले कसरी आफूलाई अविवाहित रहेको भनेर झुक्याएर प्रेम गरे र कसरी बिहे गर्न दबाब दिँदै मानसिक रूपमा विचलित बनाए भनेर बताएको पाइन्छ । अस्मितालाई भेटेकी अधिवक्ता फूलमायाले उनी महिनौंदेखि शालिकरामको मानसिक र यौनिक हिंसामा परेको बताइन् । उनले कान्तिपुरसँग टेलिफोनमा भनिन्, शालिक जीवितै रहेको भए ऊमाथि महिला हिंसा गरेको पुष्टि हुने कैयौं आधार छन् । अस्मिता महिनौंसम्म मानसिक हिंसा र दबाबमा बाँच्न बाध्य भएको उनको भनाइ छ ।"
रविलाई शालिकरामको म्यासेज,शालिकरामले आत्महत्या गरेको २ दिनपछि न्युज२४ बाट अस्मितालाई फोन गएको देखिन्छ । अस्मिता कार्यरत बीपी स्मृति अस्पतालकी सेयर सदस्यसमेत रहेकी स्टाफ नर्स जिता बरालले न्युज२४ बाट बारम्बार अस्मितालाई अन्तर्वार्ताका निम्ति फोन आएको तर आफूहरूले मिडियामार्फत सार्वजनिक हुँदा अस्मितालाई सार्वजनिक रूपमा अप्ठ्यारो आउन सक्ने भएकाले प्रस्ताव अस्वीकार गरेको बताइन् । आमाको उपचारका निम्ति अस्मिता ग्रिनसिटी अस्पतालमा रहेका बेला न्युज२४ कै पत्रकार बताउने केहीले आफूहरू अस्पताल बाहिर रहेको र थोरै भए पनि कुरा राखिदिन भन्दै बारम्बार आग्रह गरेका थिए । शालिकरामको आत्महत्यापछि किन न्युज२४ ले बारम्बार अस्मिताको अन्तर्वार्ता गर्ने प्रयास गर्यो ? के त्यसमा रविको कुनै भूमिका थियो ? यसबारे भने केही तथ्य खुलेको छैन ।
टुंगिएनन् अल्झिएका मुद्दा,"भारतीय विदेशमन्त्री जयशंकर यसपटक निकै साँघुरो घेरामा मात्रै संयन्त्र बैठकमा सहभागी देखिए । अनावश्यक प्रश्न बेहोर्नुपर्ला अथवा नाकाबन्दी प्रकरण बल्झिएला भनेर पनि हुन सक्छ, भारतीय दूतावासले विदेशमन्त्रीको भ्रमणमा कुनै प्रेस ब्रिफिङ राख्न चाहेन, परराष्ट्रको दक्षिण एशिया शाखा हेर्ने एक अधिकारीले भने, परराष्ट्र मन्त्रालयले पनि संयुक्त प्रेसमिट गर्नै चाहेन । कम्तीमा केही परिणाममुखी सहमतिसम्झौता भइदिएको भए पनि यो उच्चस्तरीय संयन्त्र बैठकको अर्थ र महत्त्व स्पष्ट हुने थियो । सबैजसो औपचारिकताका कार्यक्रममा सीमित रहने अवस्था आयो ।"
ईपीजीबारे अनौठो निर्णय,"फेरि ईपीजी भनेकै सन् १९५० को सन्धि र त्यसपछिका द्व्रिदेशीय कानुनी प्रबन्धबारेको पुनरावलोकनपरिमार्जन संयन्त्र भएकाले अब यही विषयमा दुवै देशका परराष्ट्र सचिवलाई ठोस मार्गचित्र लिएर आउन दिइएको निर्देशन अनौठो रहेको बुझाइ उनको छ । के १९५० को सन्धि हाम्रै पक्षमा रहेर परिमार्जन होला र ? यो उपयुक्त समय भनेको के हो ? उपाध्यायले भने, बेकारमा हामीलाई अलमल्याउने काम भइरहेको छ । आफूले चाहेका र आफ्नो हितमा रहने उपाय अपनाउँदै जानुपर्ने उनले सुझाव दिए । आफ्नो सीमा नियमन अथवा भारतीय नागरिक आवागमनमा प्रवेश पत्र का विषयमा भारतलाई सोधिरहनु नपर्ने भन्दै उनले आफ्नो मामिलामा आफैंले दह्रो खुट्टा टेक्नुपर्ने सुझाव दिए ।"
सीमामा अर्को बाँध,"भारतीय पक्षले पिलर नम्बर ३४७ देखि बकैयासम्म उचाइ थप्दै बाँध मजबुत बनाउन खोजेको छ । औरैया क्षेत्रमा नयाँ बाँध बनाउन थालेको विषयमा गृह मन्त्रालयमार्फत नापी विभागलाई स्थलगत हेर्न पत्राचार गरेको प्रजिअ थापाले बताए । नापी विभागलाई पनि दशगजामा भएको अतिक्रमण र सीमा मिचेर बाँध बनाउन थालेको विषयमा हेर्न अनुरोध गरेका छौं, उनले भने, समयमा रोक्न सकेनौं भने पछि समस्या जटिल बन्छ । सीमावर्ती पूर्वी चम्पारणका सुरक्षा निकायका अधिकारीलाई पनि फोन गरेर काम रोक्न लगाएको उनले बताए । अन्तर्राष्ट्रिय सीमा कानुनअनुसार दशगजा क्षेत्रको ३० फिट दायाँबायाँ कुनै पनि प्रकारको स्थायी संरचना बनाउन पाइँदैन ।"
जहाँ गयो त्यहीँ जात्रा,"आफैंले मात्रै नसके पनि विभिन्न संघसंस्था र व्यक्तिहरूसँग सहयोग जुटाएर रोपाइँ जात्रा भने निरञ्तर हुँदै आएको छ, कला मन्दिरका कार्यवहाक अध्यक्ष उद्धव जोशीले भने । जात्रामा बालबालिकाहरू कृष्णको भेषमा आएका हुन्छन् । पाका व्यक्तिहरू रोपाइँ गर्दा जेजति गतिविधि हुन्छ त्यसैको अभिनय गरेर रमितेहरूलाई सकेसम्म हँसाउन खोज्छन् । जात्रा निकाल्दा एकजना कर्ता भने अनिवार्य हुन्छ । जो चोखो रहेर पूजा र जात्राको समापन गर्छन् ।"
काठमाडौंसहित ५ जिल्लामा डेंगु बरामी,"निर्देशनालयले आवश्यकअनुसार डेंगु परीक्षण गर्ने किटको अभाव देखिएकाले चिकित्सकका सल्लाहअनुसार सरकारीस्तरबाट स्वीकृत प्राप्त किटबाट मात्र परीक्षण गर्न आग्रह गरेको छ । निजी क्लिनिकले कमसल किटबाट डेंगु परीक्षण गरेको पाइएकाले सचेत रहन आग्रह गर्दछौं, ज्ञवालीले भने ।"
छड्केमा ४२ कर्मचारी,"छडके अनुगमनमा बिदा र काज नजनाई अनुपस्थित हुने जिल्ला आयुर्वेद कार्यालय, डिभिजन सिँचाइ कार्यालय र गौरीशंकर संरक्षण क्षेत्रको फिल्ड कार्यालय चरिकोटका प्रमुख रहेका छन् । कार्यालयमै बसिरहनुपर्ने भूमिका भएका कर्मचारीहरू महिनाको २९ दिनसम्म फिल्ड काज जनाएर सुविधा भोग गरिरहेको पनि छड्के अनुगमनमा फेला परेको छ । लामो समयसम्म हाजिर नगरी बेपत्ता भएका कर्मचारीहरू पनि भेटिएको प्रजिअ रिजालले बताए । उनका अनुसार लापरबाही गर्ने कर्मचारीहरूको सूची तयार गरी कारबाही प्रक्रिया अघि बढाइने छ । अनुगमन प्रक्रिया निरन्तर गरिने पनि उनले जनाए । राज्यको सुविधामा कर्मचारी पोसाक खरिद गर्ने तर नलगाई कार्यालय जाने कर्मचारीहरू पनि भेटिएका छन् । प्रशासनका अनुसार १२ जना कर्मचारी कर्मचारी पोसाकबिना कार्यालयमा भेटिएका छन् ।"
नन्दीको मूर्ति हरायो,"परम्परामा ठेस हिन्दु धर्मग्रन्थअनुसार शिवको वाहन मानिने नन्दी या साँढे हराउनुलाई अशुभ मान्दै गाउँले दैवीपुकार गरेका छन् । प्राकृतिक रूपमा आफैं उत्पन्न भएको मानिने शिवमूर्ति शिला र नन्दीको मूर्तिलाई पत्ता नलागेसम्म शुभ नहुने मान्यताका कारण यसमा जनप्रतिनिधिले पहलकदमी लिइरहेको बताएका छन् । मूर्ति हराउनाले सबैको परम्परामा ठूलो ठेस पुगेको छ, पोखरीमा नुवाएपछि महादेव नन्दीको दर्शन नगरी तीर्थयात्रा पूरा भएको मानिँदैन, जुगल गाउँपालिका ५ बराम्चीका अध्यक्ष सनत अधिकारीले भने । हृयोल्मो धर्मग्रन्थदेखि बौद्ध साहित्य परमार्थ र हिन्दु धर्ममा वर्णन गरिएका पुण्य पोखरी मानिने दोम्बोङ पोखरीलाई पर्यटकीय प्रवर्द्धनको लागि जुटिरहेको उनले प्रस्ट्याए ।"
३९३ बिघाको गाँजा र अफिम नष्ट,"हेटौंडा (कास) मकवानपुरको राक्सिराङ र कैलाश गाउँपालिकाको ३९३ बिघामा लगाइएको गाँजा र अफिम खेती नष्ट गरिएको छ । प्रहरीका अनुसार गत वर्ष ३४२ बिघामा लगाइएको गाँजा र ५१ बिघामा लगाइएको अफिम खेती नष्ट गरिएको हो । मकवानपुरको दुर्गम गाउँ जहाँ सवारीसाधनहरू पनि पुग्दैन् र डाँडा र पहाडले छेक्ने कोल्टे परेको जमिनमा गाँजा र अफिम खेती गर्ने गरिएको पाइएको छ, प्रहरी उपरीक्षक मुकेशकुमार सिंहले भने । उनका अनुसार गत वर्ष एक हजार २७ जना प्रहरी परिचालन गरी गाँजा र अफित खेती नष्ट गरिएको थियो । जिल्ला प्रहरी मकवानपुरले आव ०७५७६ मा ३१ सय ९३ केजी गाँजा र ३०४ किलो चरेस बरामद गरेको जनाएको छ । मकवानपुर प्रहरीले लागूऔषध बोकेको २७ वटा सवारीसाधनमध्ये भारतीय १२ सवारीसाधन नियन्त्रणमा लिएको थियो । लागूऔषधसहित प्रहरीले गत आवमा २३७ जनालाई पक्राउ गरेको थियो भने तीमध्ये ३१ भारतीय नागरिक रहेका छन् । पक्राउ परेकामध्ये १३३ जना मकवानपुरका थिए । हेटौंडामा बिहीबार आयोजित कार्यक्रममा गृह मन्त्रालयका सहसचिव नारायणप्रसाद दुवाडीले गाँजा खेतीमा संलग्न कृषक र ओसारपसारमा रहेका भरियाहरूलाई स्थानीय तहले विकल्प दिएर उक्त अवैध कार्य गर्नबाट मुक्त गराउनुपर्ने बताए ।"
आत्महत्या बढेसँगै दुरुत्साहन मुद्दा,आत्महत्या गर्ने व्यक्तिले कसैलाई सामान्य फोन गरेर आत्महत्या गरे पनि उक्त व्यक्तिलाई छानबिनका लागि हिरासतमा लिनुपर्ने प्रावधान कानुनमा छ । ऐनको परिच्छेद १२ को दफा १८५ उपदफा १ मा कसैले कसैलाई आत्महत्या गर्न दुरुत्साहन दिन नहुने वा त्यस्तो काम गर्नेसम्मको परिस्थिति खडा गर्न वा गराउन हुँदैन भनिएको छ ।
तामाङ ज्ञान महोत्सव सुरु,"काठमाडौं (कास) राजधानीमा तामाङ जातिको मौलिक पहिचान, संस्कृति, भाषा, साहित्य, इतिहास, राजनीतिलगायत विषय समेट्ने उद्देश्यले शुक्रबार चौथो तामाङ ज्ञान महोत्सव सुरु भएको छ । ८७ औं तामाङ पहिचान दिवसको अवसरमा तामाङ न्हाङखोर, तामाङ डाजाङ, नाङ्साल क्लबलगायत संस्थाहरूले भृकुटीमण्डपस्थित नेपाल पर्यटन बोर्डमा सुरु दुईदिने महोत्सवका सहभागीले तामाङ भाषामा सञ्चालन हुने रेडियो कार्यक्रममा मौलिक संस्कृतिका गीतसंगीतको प्रस्तुतिबाहेक अन्य स्तरीय कार्यक्रम केही हुन सकेको बताए । महोत्सवमा चलचित्रकर्मीले आदिवासी चलचित्र बने पनि आदिवासी जनजातिको मुद्दा र कथालाई समेट्न नसकेको बताए ।"
रानीपोखरीबीचको मन्दिर भत्काउन सुरु,"काठमाडौं महानगरपालिकाअन्तर्गत रहेको पोखरी र मन्दिर पुनर्निर्माणको क्रममा विवाद भएको थियो । २०७२ माघ २ गते राष्ट्रिय भूकम्प दिवस अवसर पारेर राष्ट्रपति विद्यादेवी भण्डारीले शिलान्यास गरेकी थिइन् । महानगरले मन्दिर र पोखरी बनाउने क्रममा आधुनिक निर्माण सामग्री प्रयोग गरेपछि त्यसको विरोध भएको थियो । विरोध भएपछि पुरातत्त्व विभागले काम रोकिदियो । महानगरले प्राचीन प्रविधिबाट मन्दिर बनाउने जनशक्ति नभएको बताएपछि मन्दिर बनाउने जिम्मा पुरातत्त्व विभागले लियो । विभागका तत्कालीन महानिर्देशक भेषनारायण दाहालले विज्ञले दिएको सुझावअनुसार ग्रन्थकुट शैलीमा मन्दिर बनाउन राजी नभएपछि फेरि विवाद आएको थियो । विवादले काम अघि नबढेपछि गत वर्षको माघमा सरकारले रानीपोखरी र मन्दिर पुनर्निर्माणको जिम्मा राष्ट्रिय पुनर्निर्माण प्राधिकरणलाई नै दिएको थियो । प्राधिकरणले लिएपछि पोखरीको काम उपभोक्ता समितिमार्फत र मन्दिर, मन्दिरसम्म पुग्ने पुल, वरिपरिको बगैँचा लगाएको काम ठेकेदारमार्फत दिएको छ ।"
बालगोपालेश्वर होइन हरिशंकरी,"वर्षमा एक पटक मात्रै खुल्ने यो मन्दिरको देवताबारे भक्तजनलाई नै थाहा नभएको उनी बताउँछन् । तमोटका अनुसार बालगोपालको छेउमा शिवलिंग भएकाले यो मन्दिरको नामै बालगोपालेश्वर भन्न थालियो । गोपाल भनेको सानो कृष्ण हो । लिंग भनेको शिव हो, उनी भन्छन्, भन्दाभन्दा बालगोपालेश्वर भन्न थालियो । यसको वास्तविकता के हो भनेर खोजी गरिएन । तमोटका अनुसार विसं १७२१ वैशाखमा पोखरी खनियो । १७२३ मा पोखरीको शिलान्यास गरियो । त्यही वर्षको माघ १३ गते पोखरीको बीचको देवलमा अग्निहोत्र गरियो । अग्निहोत्र गर्नुभन्दा चार दिन पहिला अग्नि स्थापना गरिएको थियो । देवल प्रतिष्ठानपछि सुरुमै हरिशंकरी राखिएको थियो, तमोट भन्छन्, माघ वर्तको समाप्तिपछि प्रताप मल्लले माधवनारायण राखेका थिए । त्यही ठाउँमा शिलालेख पनि राखियो । विभिन्न तीर्थस्थलबाट जल ल्याएर पोखरी पनि भरियो । विसं १७२७ मा पोखरीको चार किल्लाको साँधमा चारवटा शिलालेख रािखएका थिए । ती शिलालेख कहाँ छन् अत्तोपत्तो छैन । एउटाचाहिँ जमलको राष्ट्रिय नाचघरको छेउमा छ ।"
बालमन्दिरको जग्गा ससुरालाई,"बालमन्दिरले २०२१ सालदेखि संरक्षकविहीन बालबालिकालाई संरक्षण दिँदै आएको छ । देशैभरिबाट अस्पताल, बालबालिका खोजतलास तथा समन्वय केन्द्र र स्थानीय तहबाट सिफारिस भई आएका बालबालिकाको लालनपालन, शिक्षादीक्षाको जिम्मेवारी बालमन्दिरले लिन्छ । बालमन्दिरका काठमाडौं, ललितपुर, काभ्रेपञ्चोक, दोलखा, गोरखा, मकवानपुर, कपिलवस्तु, सर्लाही र म्यादी गरी ९ जिल्लामा १० वटा बालगृह सञ्चालनमा छन् । बालमन्दिरको देशैभरि अर्थात् साविकका ७५ वटै जिल्लामा जग्गा र भवन छन् । तर संरक्षण र प्रयोगमा भने लापरबाही छ ।"
"ख्याक, राजनीति र क्रान्ति","विश्वेश्वरप्रसाद कोइराला, पुष्पलाल, मनमोहन अधिकारीसँग त्यो चेतना थियो । पढेका छौं, सम्झेका छौं । विश्वेश्वरप्रसाद कोइरालाले अदालतमा दिएको बयानमा भनेको यो कुरा मनन गर्ने काम अमूक दललाई जिम्मा नलगाउनुहोस् । बीपी इतिहासको ख्याकबाट यो कारणले मुक्त व्यक्ति थिए । उनले भने, समाजको कुपमण्डुकता, अन्धविश्वास, बौद्धिक दासता, रुढीवाद, सामन्ती मनोवृत्ति, दरिद्रता र त्यसबाट उत्पन्न हुने तमाम अवाञ्छनीय दुर्गुणहरूको अन्त्य हुनुपर्छ । राजनीतिक क्रान्तिले यही समग्र सामयिक क्रान्तिका लागि उपयुक्त पृष्ठभ्मृि तयार पार्छ । म यस प्रकारको विचार र सिद्धान्तलाई मान्ने भएकोले पनि आफूलाई क्रान्तिवादी भन्छु ।मेरो विश्वास छ, सबैले सच्चा क्रान्तिकारी भएर काम गर्नुहुनेछ ।"
सामान्य शिष्टता पनि भएन,"बिहीबार सम्पन्न नेकपा सचिवालय बैठकमा प्रधानमन्त्री तथा पार्टी अध्यक्ष केपी शर्मा ओली र वरिष्ठ नेता माधवकुमार नेपाल बीचको चर्काचर्की शोभनीय देखिएन । अनुशासनको कुरा गर्दा कम्युनिस्टहरूको नाम आउँछ । तर नेकपा पार्टीको सचिवालय बैठकमा नेपाल र ओली बीचको भनाभनले त्यो देखाएन । माधवकुमार नेपाल भर्खरको मर्यादाक्रममा घटुवामा परेका छन् । उनलाई आफू पनि प्रधानमन्त्री भइसकेको व्यक्ति हुँ भन्ने अहं हुने नै भयो । अन्य विषयमा जेजति मतान्तर भए पनि उपचारका लागि बाहिरिन लागेको आफूलाई स्वास्थ्यलाभको कामना छ भन्दा धन्यवाद भन्ने एक शब्दले टर्ने कुरामा तपाईको स्वास्थ्यलाभको कामना चाहिएन भन्दै अस्वीकार गर्दा प्रधानमन्त्रीकै व्यवहारमा जो देखिनुपर्ने भद्रता हो, त्यो देखिएन । उच्च व्यक्तित्वबाट व्यवहारमा प्रकट गरिरहनु नपर्ने कुरा प्रकट भइदिँदा यस्तै तुक नभएका परिणाममात्र निस्कन्छन् । महेशप्रसाद ढुंगाना, नयाँवानेश्वर, काठमाडौं"
क्यान्सर अस्पतालको सङ्कट,"अस्पतालमा बिरामीले सकीनसकी महँंगो शुल्क तिर्नु परिरहेको छ । तिरेको शुल्क वा रकमले अस्पताल विकासका लागि खर्च गरिएमा कुनै गुनासो पनि हुने थिएन । अस्पतालको करोडौं रुपैयाँ सिद्धिनेगरी अस्पताल व्यवस्थापन समितिका ती पूर्व पदाधिकारीहरूले अवलोकन भ्रमणका नाममा अनावश्यक रूपमा विभिन्न देशको सयर गरेका छन् । अस्पतालका कर्मचारी, चिकित्सक र नर्सहरूलाई नियमानुसार नियुक्ति, स्थायी र बढुवा नगरी व्यवस्थापनका पदाधिकारीहरूको चाकडी गर्न लगाउने र दासको रूपमा व्यवहार गर्ने गैरप्रजातान्त्रिक क्रियाकलाप हुँदै आएको थियो । भक्तपुर नगरपालिकाले हस्तक्षेप गरेर वा व्यवस्थापन आफ्नो हातमा लिएर समयोचित कदम चालेको छ । भक्तपुर क्यान्सर अस्पताल कमिसनखोरहरूको हातबाट खोक्रो हुने सङ्कटबाट बँचेको छ । संयोग क्षत्री, भक्तपुर"
स्वर्गभूमिलाई मृत्युभूमि नबनाऔँ,"चुरेको महाविनाश भई मन विक्षिप्त हुने देशभक्तहरूको एउटा भनाइ छ, पूर्वपश्चिम राजमार्ग अहिलेको स्थानभन्दा २० किलोमिटर दक्षिणमा बनाइएको भए चुरेको वनक्षेत्र मासिने थिएन । यतिबेला सो भनाइ सान्दर्भिक सावित भएको छ । भारतीय सीमा नजिकवाट सो सडक निर्माण हुँदा पहाडबाट झर्नेहरूको वनमाथिको पहुँच न्यून हुने, मिश्रित वस्तीबाट तराईमा विकासको गति बढ्ने, सामाजिक सद्भाव भड्काउनेहरू निरुत्साहित हुने, भारतीय सीमा क्षेत्रमा अवाञ्छित गतिविधि नहुने सन्दर्भ नकार्न सकिंँदैन जुन कुरा अब कल्पनामात्र बनेको छ । अब चुरे विनाशका कारण तराई क्षेत्र मरुभूमिमा परिणत हुने खतरा बढेको छ भने पूर्वपश्चिम राजमार्गबाट यात्रा गर्दा चुरेको कुरूप दृश्यबाट मन खिन्न नपार्ने कोही देखिंँदैनन् । यता केही वर्षदेखि हिमाल, पहाड, तराई सर्वत्र प्राकृतिक विनाशको होडबाजी चलेको छ । मुलुकको पहिचान मेटिनेगरी विध्वंस मच्चिँंदा सत्ताधारीहरू यसलाई समृद्धिको संज्ञा दिन चुकेका छैनन् । बीपी राजमार्गको प्राकृतिक संरचनामा आँच नआओस् भनी जापानले इन्चइन्चको माटो परीक्षण गरी नदी छेउको चट्टान नभत्काइकनै सुन्दर र घुमाउरो सडक बनाएको छ । स्वीट्जरल्यान्डले जिरीलाई स्वर्गको टुक्रा ठानेर डोजर प्रयोग नगरी लामोसाँघुजिरी सडक तयार गरेको हो । अहिले सो जैविक सडक खण्डहरमा परिणत भएको, खाडीचौरचरिकोट खण्डमा मच्चिएको विध्वंस एवं जनताको दुःखकष्टमाथि त्यहाँको नेतृत्व बुझ पचाएर बसेको छ । यस्तै किसिमका विनाशकारी गतिविधिले मुलुकको पहिचान, गरिमा मेटिन लाग्दा पनि संघीय एवं प्रादेशिक सरकार तमासा हेरेर बसिरहेको छ, स्वर्गभूमिलाई योजनाविहीन शैलीमा मृत्युको थलोमा परिणत गरिँदैछ । भुवनेश्वर शर्मा, चन्द्रागिरि२, काठमाडौं"
सडकबाट न्याय खोजिन्न,"अदालतको आदेश चित्त नबुझे त्यसउपर उच्च अदालतमा बेरितको आदेश विरुद्ध निवेदन दिन पाइन्छ । तर सडकबाट न्याय खोज्न सकिन्न । यदि अनुसन्धानले शंकित गरेको व्यक्ति र व्यक्तिहरू र अभियुक्तहरू अदालतले प्रमाण मूल्यांकन गर्दा आत्महत्या गर्नका लागि दुरुत्साहन गरेको ठहर गर्यो भने को जवाफदेही हुन्छ ? मरिसकेको व्यक्ति न जीवित बनाउन सकिन्छ, न उनी होइन उनको सट्टा म सजाय भोग्छु भन्न नै मिल्छ । त्यस्तो भन्ने पनि ननिस्किएलान् । यस्तो बेला आमनागरिक, सरोकारवाला सबैले चेतना, विचार र ज्ञानको प्रयोग र उपयोग होइन, विवेक प्रयोग गर्नुपर्छ । नत्र न्याय मर्छ । त्यसको फाइदा दोषीले उठाउँछ । अपराधी उम्किन्छ । दण्डहीनता बढ्छ । फुर्पा तामाङ, रसुवा"
राजधानीमा पानी समस्या,"जताततै ढलान, पिच भएको छ । परेको पानी सिधै खोलामा जान्छ, जमिन तल जान पाउँदैन । यस्तै अवस्था रहने हो भने एकदिन हामी काकाकुल काठमाडौं हुन बेर लाग्दैन । एक लिटर पानीको ३० रुपैयाँ तिर्नुपर्छ । आफ्नो देशमा प्रशस्त स्रोत भएको पानीको हालत त यो छ भने विदेशबाट आयात गर्ने पेट्रोलको सय रुपैयाँ तिर्नुपर्यो भने के ठूलो कुरा हो र ? काठमाडौंमा मेलम्चीको पानी ल्याउने भनेको पनि ४ दशक हुन लागिसक्यो, अहिलेसम्म आउने छाँट देखिँदैन । राजधानीको पानीको समस्या कहिले पूरा होला खै ? पुरुषोत्तम घिमिरे, जोरपाटी, काठमाडौं"
मल्लकालमा नेपाल भाषा,"शुक्रबार प्रकाशित नाम के, भाषा खोइ शीर्षकको लेखमा नित्यानन्द मण्डलले मल्लकालीन काठमाडौं उपत्यकामा मैथिली सरकारी कामकाजको भाषा थियो भनेर लेख्नुभएको छ, तर लेखकले कुनै उदाहरण भने दिनुभएन । मल्लकालीन काठमाडौं उपत्यकामा नेपाल भाषा सरकारी कामकाजको भाषा थियो । नेपाल भाषामा लेखिएका त्यसबेलाका हजारौं तमसुक, दस्तावेज, हस्तलिखित ग्रन्थ, थ्यासफु तथा चिठीपत्र सार्वजनिक पुस्तकालय र निजी संग्रहमा हेर्न सकिन्छ । नेपाल भाषामा लेखिएका शिलापत्र र ताम्रपत्र उपत्यकामा जुनसुकै सम्पदा स्थलमा पाइन्छ । मल्ल राजाहरू बहुभाषिक साहित्यको शौखिन थिए र उनीहरूले मैथिली बाहेक संस्कृत र बंगालीमा पनि कविता, गीत र नाटक लेखेका छन् । नेपाल भाषामा त अवश्य हुने नै भयो । हनुमानढोका दरबारमा स्थापित अंग्रेजी र फ्रेन्चसहित १५ भाषा समावेश भएको शिलापत्र मल्ल राजाहरू बहुभाषिक साहित्यको शौखिन भएको अर्को उदाहरण हो । केआर तुलाधर, काठमाडौं"
गणमा मिल्दा जे पनि नहोस्,"समाजको कुरा, राष्ट्रको कुरा, माटोचैं नछुनेराजनीति भन्ने के पेसा यस्तो घाटा नै नहुने !आयातित वस्तु बढेका बढ्यै निर्यातमा युवा छन्यो देश नयाँ बनाउने सधैं कुराका कुरा छन् ।गाउँमा जंगल, जंगली जन्तु खेतबारी बाँझै छविदेशमा सन्तान बाआमा रुन्छन्, सहारा खाँचै छ ।गाउँबाट सहर विदेशको रहर सोचाइ नौलो छ भएको चिज हराइकन खोजाई नौलो छ । जनतालाई झन् दुःख भयो, करमाथि करै छकतिन्जेल पाल्ने कसरी पाल्ने यी नेता ! डरै छ ।दोषीको फुर्ती सर्वत्र भयो, निर्दोषी फँसेकोशनिको दशा यो देशमा सधैं किन हो बसेको !अल्छी र जाली फटाहाजति मिल्छन् के मन्त्रमा ?गणमा मिल्दा जे पनि नहोस्, यो गणतन्त्रमा । इन्द्रकुमार श्रेष्ठ, ओखलढुंगा"
सिनेमा हलमा राष्ट्रिय गानको पूर्वअनुभव,"जहाँसम्म झण्डा दिवसको कुरा छ, त्यसको पनि कुनै औचित्य छैन । किनकि चन्द्रसूर्य अंकित हाम्रो राष्ट्रिय झण्डा संसारको सबैभन्दा प्राचीन राष्ट्रिय झण्डा हो । आकाशमा सूर्य र चन्द्र रहुन्जेल यो राष्ट्र अटल रहनेछ भन्ने अर्थ बोकेको झण्डालाई कुनै एउटा राजनीतिक दिवससँग गाँस्नु हाम्रो झण्डाको सम्मान होइन, अवमूल्यन हो । हाम्रो झण्डाप्रति हामी ३६५ दिन नै गौरवान्वित छौं । यसका लागि कुनै एउटा दिन तोकेर राजनीतिक पदमा आसिन पदाधिकारीहरूले झण्डाबारे उपदेश दिइरहनुपर्ने जरुरी छैन । श्रीरामसिंह बस्नेत, वनस्थली, काठमाडौं"
सानालाई तपाईं कि तिमी ?,विष्णुमाया सिग्देल
समाज नछोएका तीज गीत,संजिला तामाङ
अमेरिकी चाणक्य,"भावना र आदर्शभन्दा शक्तिको राजनीतिमा रुचि राख्ने किसिन्जरको सन् १९४५ पछि विश्वमा अधिपत्य जमाउन सफल अमेरिकाको हैसियत घट्दै गइरहेको छ । अमेरिकी साम्राज्यको क्षयले पक्कै पनि किसिन्जरजस्ता राजनेतालाई चिन्तित तुल्याउनु स्वाभाविक हो । किसिन्जरको यो जीवनी त्यो युगको कथा हो, जहाँ अमेरिकाले चुनौतीपूर्ण कालखण्ड गुजारेको थियो । यही कालखण्डको दस्तावेजका रूपमा यसलाई पढ्नुपर्ने हुन्छ ।"
अमेजनमा भीषण डढेलो,"अन्तरिक्षबाट संकलित तथ्यांकअनुसार नयाँ बाली लगाउनुअघि किसानले खोस्टा जलाएपछि डढेलो फैलिएको दाबी गरिएको छ । विश्वको सबैभन्दा ठूलो रेन फरेस्ट अमेजन कार्बन भण्डारण भएको मुख्य क्षेत्र हो । यद्यपि, विश्वव्यापी तापमान वृद्धिसँगै त्यो घट्दो क्रममा छ ।"
ल्हासालिन्ची रेलमार्ग निर्माण सुरु,लिन्ची काउन्टीको मिलिन काउन्टीमा पर्ने यो सुरुङ कुल ४७ मध्ये ३७ औं थियो । कामदारहरूले कम अक्सिजन र कठोर भूगोलका कारण रेलमार्गको निर्माण गरिरहेकाले यसलाई मानव इतिहासमै सबैभन्दा जटिल रेलमार्ग मानिएको हो ।चीनले आफ्नो तेह्रो पञ्चवर्षीय योजनाअन्तर्गत राखिएको यो परियोजना छिङ्हाईतिब्बत रेलवेपछिको दोस्रो महत्त्वाकांक्षी रेलवे परियोजना हो ।
हिंसाविरुद्ध कडा कदम,"प्रधानमन्त्री जोन्सन निकट ठानिने गृहमन्त्री प्रीति पटेलले प्रहरीबाट बारम्बार थप अधिकार माग भइरहेको बताउँदै आएकी छन् । उनले सरकारको नयाँ नीति हिंसा रोक्न प्रभावकारी हुने विश्वास व्यक्त गरिन् । तर, उक्त अधिकार सही, कानुनी र व्यावसायिक रूपमा प्रयोग गरिनुपर्नेमा उनको जोड छ । पुलिस फेडेरेसन अफ इंग्ल्यान्ड एन्ड वेल्स ले थप अधिकार दिइने घोषणाको स्वागत गरेको छ । फेडेरेसनका राष्ट्रिय अध्यक्ष जोन एप्टरले निर्दोष युवा चक्कु प्रहारबाट मारिने क्रम बढिरहँदा अब यसबारे केही गर्न जरुरी भइसकेको बीबीसीसँग बताए । उनले धेरै प्रहरीले बडी क्यामेरा जडान गर्ने गरेको जनाउँदै प्रहरी अधिकृतहरू पनि जिम्मेवार र व्यावसायिक बन्नुपर्ने बताए ।"
क्रिएटिनिनले बताउँछ मृगौला स्वास्थ्य,पिसाबमा कमीथकाइवाक्वाकीखुट्टा सुन्निनुअनिद्राभोक कम लाग्नुबिनाकारण जीउ चिलाउनेआाखा समस्यासास फेर्न समस्या
स्वकल्याणका लागि मनोभ्यास,"(लेखक वरिष्ठ स्नायु, दुर्व्यसन तथा मनोरोग विशेषज्ञ हुन् ।)"
वायु प्रदूषणले अल्पायु,"पार्किकुलेट म्याटर (पीएम) र मृत्यु दरको बीच सम्बन्धका लागि कुनै सीमा छैन, जसले वायु प्रदूषणको निम्न स्तरले मृत्युको खतरा बढ्न सक्छ । अध्ययन अनुसार जति सानो कण हुन्छ त्यति नै सजिलै फोक्सोको गहिराइसम्म प्रवेश गर्न सक्छ र बढी विषाक्त पदार्थ ग्रहण गर्ने कारणले मृत्युको सम्भावना बढ्छ ।"
इलेक्ट्रोनिक चुरोटले मुटुलाई खतरा,"हालै गरिएको एक नयाँ अध्ययनअनुसार ईसिगरेटमा उपयोग हुने वास्ना उत्पन्न गर्ने तरल पदार्थ, ले मुटुलाई हानि पुर्याउन सक्छ । ईसिगरेटले सामान्य सिगरेटजस्तो नोक्सान नगर्ने आममान्यता रहेको छ । यसैले होला यसको चलन बढ्दो छ । सामान्य सिगरेटको असरबाट बच्न ईसिगरेट उपयोग गर्ने गरिए पनि यसले मात्र क्यान्सर नभई हर्ट अट्याकको खतरा समेत बढाउँछ । अमेरिकन कलेज अफ कार्डियोलजीमा प्रकाशित अध्ययनअनुसार ईसिगरेटमा निकोटिन नभए पनि यसमा भएको वास्ना उत्पन्न गर्ने रसायनले रक्तनलीको काम गर्ने क्षमता प्रभावित हुन्छ, जसले मुटुको रोग हुने खतरा बढ्छ । यसमा दालचिनी र मेन्थल सबैभन्दा बढी खतरनाक छ ।"
२२ डाक्टरद्वारा सामूहिक राजीनामा,०७४ असोज २९ मा प्रतिष्ठान ऐन पारित भएको थियो । त्यसपछि पदाधिकारी नियुक्त भएका थिए तर हालसम्म काम हुन सकेको छैन । लामो समय अस्पताल र प्रतिष्ठान प्रशासनबीच द्वन्द्व भयो । गत असोज १२ मा मात्रै अस्पताल हस्तान्तरण गरेर विवाद अन्त्य गरिएको थियो । त्यसपछि पनि प्रतिष्ठानले गति लिन सकेको छैन ।उपकुलपति भण्डारीले केही डाक्टरले बाहिरका निजी क्लिनिकमा बिरामी पठाएको थाहा पाएपछि स्पष्टीकरण मागेको बताएकी छन् । प्रतिष्ठानको नियमअनुसार चल्न आग्रह गर्दा डाक्टरहरू आन्दोलनमा उत्रिएको उनले बताइन् । सबै डाक्टर काममा फर्केर नागरिकको स्वास्थ्य सेवा पाउने अधिकार सुरक्षित गर्नुपर्ने भण्डारीले बताइन् ।
एक निरीक्षण अधिकृत बराबर १० हजार पसल,"आपूर्ति विभागले मात्रै गरेर बजार सुधार हुन नसक्ने उनले बताए । संघीय संरचना र नयाँ ऐन आएपछि अनुगमन प्रदेश र संघको साझा अधिकारको सूची हो । संघले ऐन बनाएपछि सोहीअनुसार प्रदेशले नियमावली र स्थानीय तहले कार्यविधि बनाउनुपर्छ, उनले भने, सोहीअनुसार अनुगमन गर्नुपर्छ । उपभोक्ताकर्मीहरू केन्द्रमा मात्रै केन्द्रित भए । प्रदेश र स्थानीय तहमा पनि दबाब दिनुपर्छ । बजार अनुगमन खाद्य प्रविधि तथा गुण नियन्त्रण विभाग, औषधि व्यवस्था विभाग, गुणस्तर विभागले पनि अनुगमन गर्नुपर्छ । उपभोक्ताले प्रत्यक्ष्य रूपमा अनुभूति गर्न पाएका छैनन् ।"
चार वर्षमा प्राधिकरणको आम्दानी दोब्बर,गत वर्ष सबैभन्दा बढी विद्युत्् घरायसी उपभोक्ताले खपत गरेको प्राधिकरणको तथ्यांक छ । घरायसी ग्राहकलाई गत वर्ष २ हजार ६ सय ८३ दशमलव ९७ गिवावाट आवर विद्युत्् बिक्री गरिएको प्राधिकरणले सार्वजनिक गरेको विवरणमा उल्लेख छ ।अघिल्लो वर्ष औद्योगिक क्षेत्रमा भने २ हजार ४ सय ३८ दशमलव ६ गिवावाट आवर बिक्री भएको थियो । पछिल्लो ४ वर्षमा औद्योगिक क्षेत्रले खपत गर्ने ऊर्जा दोब्बर भएको प्राधिकरणले जनाएको छ । तथ्यांकअनुसार आर्थिक वर्ष २०७२७३ मा औद्योगिक क्षेत्रले १ हजार २ सय ५ गिगावाट आवर विद्युत्् खपत गरेका थिए । गत आर्थिक वर्षमा भने यो बढेर २ हजार ४ सय ३८ गिगावाट आवर पुगेको छ ।
गोदाममा थन्कियो मह,"हामीले खुद्रा मूल्य ७ सय रुपैयाँ केजीका दरले मह बिक्री गर्दै आएका छौं । भारतीय मह ५ सय रुपैयाँ केजीमै पाउन सकिन्छ, सरु दाहालले भनिन्, सरकारले स्वदेशी महको प्रवर्द्धन तथा बजारीकरणमा ध्यान दिन जरुरी छ । त्यसमाथि हामी महिलाले उत्पादन गरेको घरेलु उत्पादनको बजार सुनिश्चित गर्न सरकारको विशेष भूमिका आवश्यक छ ।व्यवस्थापनक दाहालले भारतीय महको गुणस्तर परीक्षण गर्न जरुरी रहेको बताइन् । उनले कम गुणस्तरको मह बजारमा सस्तो मूल्यमा पाइने गरेकाले गुणस्तरीय महले उचित मूल्य पाउन नसकेको दाबी गरिन् ।"
जलविद्युत्ले गाउँमा जोखिम,"अर्कोतिर आयोजनाले मुआब्जाभन्दा बढी जग्गा ओगटेको छ । ५ मिटरको मुआब्जा दिएर १५ मिटर जमिन ओगटेको स्थानीय शशी विकले बताए । द्वारीखोला जलविद्युत् आयोजना निर्माणको सुरुवाती चरणमै स्थानीयसँग २८ बुँदे सम्झौतासहित लिखित सम्झौता गरिएको थियो । उत्पादित विद्युत् प्रभावित क्षेत्रमा वितरण गर्ने, स्थानीयलाई रोजगारीको अवसर दिने, न्यायोचित मुआब्जा रकम दिनेलगायतमा आयोजनाले प्रतिबद्धता जनाएको थियो । अहिले आएर आयोजनाले यी सबै प्रतिबद्धता बिर्सियो, विकले भने, हाम्रो गाउँमा विकास आयो भनेर के खुसी हुनु, झन् उठीबास पो बनायो । आयोजनाले कुल बजेटको ० दशमलव ७५ प्रतिशत पूर्वाधारमा लगानी गर्ने भने पनि सोअनुसार नगरेको उनले बताए ।"
गृहिणीलाई गलैंचाको सहारा,"उनका अनुसार झापाको भद्रपुर, हल्दिबारी, बाह्रदसीलगायत पालिकाका करिब ४० जनाभन्दा बढी गृहिणीहरूलाई उद्योगले लगानी गरिदिएको छ । फलामे तान, धागोदेखि गलैंचा बुन्न चाहिने सबै कच्चा पदार्थ उद्योगले उपलब्ध गराउँदै आएको राईले बताए । उनका अनुसार महिलाहरूले बुनेका गलैंचा काठमाडौं जोरपाटीको एक उद्योगले खरिद गर्ने गरेको छ ।"
खाडीचौरमुढे सडक कालोपत्र सुरु,"मुढेदेखि चरीकोटसम्मको ३० किमि सडकखण्ड भारतीय सकिल हैदरगौरी पार्वती र सुनौलो खिम्ती जेभीसँग ७० करोडमा ठेक्का सम्झौता भएको थियो । उक्त खण्डमा बर्सात र बढी चिसोका कारण कालोपत्रको काम सुरु नभएकाले केही समयपछि सुरु हुने जानकारी आयोजनाले दिएको छ । निर्धारित समयमा काम पूरा नगरी पूर्वका चार जिल्लाको जीवनरेखाका रूपमा रहेको यो सडकमा काम गर्ने सिलसिलामा मौजुदा कालोपत्रसमेत भत्काएर हिउँद बर्खा नै यातायात चल्न कठिनाइ भएपछि सिन्धुपाल्चोक, दोलखा, रामेछाप र ओखलढुंगावासीलाई प्रत्यक्ष असर परेको छ ।"
कार्यान्वयन हुँदैनन् जाँचबुझ आयोगका प्रतिवेदन,"आयोगका प्रतिवेदन कार्यान्वयन नहुनु सरकारको असफलता हो, यसबाट सरकारले नै दण्डहीनतालाई बढावा दिएको पुष्टि हुन्छ, विरहीले भने, अबका दिनमा अरू कुनै जाँचबुझ आयोग वा समिति गठन भए भने पनि तिनप्रति जनताको विश्वास रहँदैन । कुनै पनि आयोगले क्षेत्राधिकार नाघेर प्रतिवेदन तयार पारेको भए सरकारले सुधार गर्ने र आफ्नो धारणा सार्वजनिक गर्न सक्ने भए पनि कतिपय प्रतिवेदन नै लुकाउने गरेको उनको भनाइ छ ।पूर्वसचिव खेमराज रेग्मी पनि जनआक्रोश मत्थर पार्ने र दोषीलाई कुनै न कुनै रूपमा उन्मुक्ति दिने मनसायले आयोग तथा समितिका प्रतिवेदन सरकारले कार्यान्वयन नगरेको बताउँछन् । आयोगका सिफारिस लुकाउन र छल्नमा सबै राजनीतिक दल एउटै कित्तामा देखिएको उनको आरोप छ । आफैंले गठन गरेको आयोगका सुझाव तथा प्रतिवेदन कार्यान्वयन नगर्नु सरकारकै असफलता हो, यसमा सबै राजनीतिक दलहरूको स्वार्थ जोडिएको छ, रेग्मी भन्छन् ।"
हतियार र बारुद उद्योग खोल्न पाइने,यसैगरी ड्रोन उत्पादन र सेवाप्रवाहसम्बन्धी उद्योग सञ्चालन गर्न सकिने पनि विधेयकमा उल्लेख छ । मुलुकमा यो व्यवस्थाको कानुन पहिलोपटक ल्याउन लागिएको हो । समितिले औद्योगिक व्यवसाय विधेयक पारित गरेको छ । विधेयकमा समितिले गरेको परिवर्तनसहितको प्रतिवेदन प्रतिनिधिसभामा पेस गरिने सभापति श्रीवास्तवले बताए ।
देश कम्युनिस्ट स्टेटतिर : देउवा,सभापति देउवाले यस्तै अवस्थाबाट देश अघि बढे कांग्रेसले पूर्ण लोकतन्त्रका लागि अन्तिम लडाइँ लड्नुपर्ने अवस्था आउन सक्ने बताए ।
राष्ट्रिय सभामा सांसदको प्रश्न कश्मीरबारे किन चुप ?,"राष्ट्रिय सभाको शुक्रबारको बैठकमा विशेष समय लिएर बोल्दै उनले कश्मीरका सन्दर्भमा सरकारले धारणा बनाउन ढिला भएको उल्लेख गरे । कश्मीरबारे नबोलेर नेपाल सरकार उत्तरतिर बढी फर्किने प्रयत्न गरिरहेको सन्देश गएको उनको टिप्पणी छ । कश्मीरका सन्दर्भमा सरकार किन गुंगो भएर बसिरहेको छ, उनले प्रश्न गरे, माल्दिभ्स, बंगलादेश र भुटानले बोलिसके । हाम्रा परराष्ट्रमन्त्री भने घटनालाई नजिकबाट नियाल्दै छौं भनिरहनुभएको छ । नियाल्ने काम कहिलेसम्म गरिरहने हो ? यस्तो तरिकाले नेपालभारत सम्बन्ध कसरी अगाडि बढ्छ ? म आग्रह गर्न चाहन्छु आँट छ भने सरकारले बोलोस् । के बोल्छ बोलोस्, त्यसपछि कांग्रेस वा अन्य राजनीतिक दलले आफ्नो धारणा बाहिर ल्याउनेछन् । कांग्रेसले औपचारिक रूपमै यस विषयमा धारणा बाहिर ल्याउन सरकारलाई भनिसकेको उनले बताए । माल्दिभ्स, श्रीलंका र बंगलादेशले कश्मीरको विषय भारतको आन्तरिक मामिला भनेर भारतलाई सहयोग पुग्ने अभिव्यक्ति दिइसकेका छन् ।"
वनमा मन्त्रिपरिषद् बैठक,"प्रदेश सरकारको मन्त्रिपरिषद् बैठक अस्थायी राजधानी जनकपुरबाहिर बसेको यो पहिलो पटक हो । परियोजनाको सभाहलमा भएको बैठकले चुरे दोहन नियन्त्रण गर्ने, आन्तरिक पर्यटन कार्यक्रम सञ्चालन निर्देशिका २०७६ र कर तथा गैरराजस्व विधेयक विधायन समितिमा पठाउने, छलफल गराई संसद्मा दर्ताका लागि पठाउने र प्रदेशको अधिकारका लागि प्रतिबद्ध हुनेलगायतका चार निर्णय गरेको छ । बैठकपछि सरकारका प्रवक्तासमेत रहेका आन्तरिक मामिला तथा कानुनमन्त्री ज्ञानेन्द्र यादवले निर्णयहरू सार्वजनिक गर्दै संघले वन निगमको नाममा सागरनाथ वन विकास परियोजनालाई बिक्री गर्ने वा अन्य निकायलाई सुम्पिने प्रपञ्च गरेको आरोप लगाउँदै त्यसका विरुद्ध प्रदेश सरकार प्रतिबद्ध भएर लाग्ने निर्णय भएको बताए । चुरेलाई हराभरा बनाउनुका साथै अवैध बसोवास र गिट्टीबालुवाको उत्खनन तुरुन्त नियन्त्रण गर्ने निर्णय भएको उनले बताए । प्रदेशस्तरीय निकायका निजामती कर्मचारीको प्रोत्साहनस्वरूप आन्तरिक पर्यटन कार्यक्रम सञ्चालन निर्देशिका २०७६ र कर तथा गैरराजस्व लगाउने र उठाउने सम्बन्धमा व्यवस्था गर्न बनेको विधेयक विधायन समितिमा पठाउने र त्यहाँ छलफल गराई संसद्मा दर्ताका लागि पठाउने निर्णय गरेको मन्त्री यादवले जानकारी दिए । सागरनाथ वनलगायत अन्य वन संवैधानिक हिसाबमा प्रदेश २ को मातहत छ । यसको संरक्षण र प्रवर्द्धन गर्ने काम प्रदेशको हो, प्रदेश सरकारले नै पाउनुपर्छ, उनले भने, निगमका नाममा यहाँका वनलाई बिक्री गर्ने र अरूलाई दिने जुन प्रपञ्च गरिएको छ, त्यसको विरुद्धमा प्रदेश सरकार प्रतिबद्ध भएर अगाडि बढ्ने निर्णय गरेको छ । चुरे संरक्षणका लागि सरकार गम्भीर रहेको उनले बताए ।"
नारफूको सडक सपना,"चामे नजिकै कोतोबाट २ हजार ९ सय मिटरको मेतामा १ दिनमा पुगिन्छ । फू गाउँ ४ हजार ५० र नार ४ हजार २ सय मिटर उचाइमा छन् । फू पुग्न मेताबाट च्याँखु, क्याङ हुँदै जानुपर्छ । नार भने मेताबाट महेन्द्रपुल तरेर जानुपर्छ । दुवै गाउँ बर्सेनि हिउँदमा जिल्लाका अरू बस्तीबाट सम्पर्कविहीन हुन्छन् । गाउँको मोबाइल टावरले काम गर्दैन । स्थानीयवासी नौ महिना गाउँ बस्छन् । तीन महिना जाडो छल्न काठमाडौं, पोखरा र बेंसीसहर झर्छन् । सहरबजार झर्न नसक्ने नारका बासिन्दा मेता र फूका गाउँले क्याङ र च्याँखुमा बस्छन् ।"
विमलको आशा,"उनी मलेसिया र चाइनिज ताइपेईविरुद्ध भएका मैत्रीपूर्ण खेलमा नेपाली टिममा थिएनन् । त्यस बेला घाइते थिए । ह्यामस्ट्रिङ भएको थियो । त्यसैले फिट थिइनँ, उनले भने, अहिले फिट छु । प्रदर्शन राम्रै गर्छुजस्तो लाग्छ । टिमको नतिजा पनि राम्रै आउँछ जस्तो लाग्छ । उनले राष्ट्रिय टिमबाट ८ गोल गरेका छन् । उनी बंगबन्धु गोल्डकप, सोलिडारिटी कपको उपाधि र यू२३ टिमको १२ औं दक्षिण एसियाली खेलकुद (साग) को स्वर्ण पदक विजेता टिमका महत्त्वपूर्ण सदस्य हुन् । उनले नेपाली टिमको अग्रपंक्ति सम्हाल्दै मैदानमा ओर्लन युवा फरवार्ड अभिषेक रिजाल र विमल राना तथा नवयुग श्रेष्ठसँग प्रतिस्पर्धा गर्नुपर्नेछ ।"
विमल राम्रो खेलाडी,विमल राम्रो खेलाडी हुन् । उनले राम्रै लिग खेलिरहेका छन् । फिट छन् । ट्रेनिङमा निकै मिहिनेत गरिरहेका छन् । उनी कुशल फरवार्ड हुन् । शारीरिक रूपमा बलिया छन् । उनले टिममा राम्रो प्रभाव पार्न सक्छन् । उनको उपस्थिति टिमका लागि राम्रो पक्ष हो । उनी अझै युवा खेलाडी हुन् । उनको स्तरलाई अहिलेभन्दा माथिल्लो तहमा पुर्याउन सहयोग गर्नुपर्छ । त्यसका लागि उनी आफैं पनि मिहिनेत गरिरहेका छन् ।
कप्तानमा सुजल,"नयाँ कप्तानबारे प्रशिक्षक कालिनले भने, सुजल कुशल खेलाडी हुन् । ट्रेनिङमा एकदमै मिहिनेत गर्छन् । अनुशासित छन् । उनी टिमका रोल मोडल नै हुन् । त्यसैले उनलाई जोहर दारुलविरुद्धको खेलमा कप्तान बनाइएको हो, उनले थपे, मेरा लागि टिमका २३ खेलाडी नै कप्तान हुन् । यी सबै खेलाडीले कुनै दिन आर्मब्यान्ड लगाउने छन् । पछिल्लोपल्ट विराज बेन्चमा छँदा उनले गोलकपिर किरण चेम्जोङलाई कप्तान बनाएका थिए । जापानी क्लबमा ट्रायल दिन पुगेकाले किरण मलेसिया यात्रामा सहभागी छैनन् । उनीसँगै इन्डोनेसियन लिग वान क्लब पर्सिजा जकार्तामा व्यस्त रहेका मिडफिल्डर रोहित चन्द विश्वकप छनोटमा मात्रै नेपाली टिममा फर्कने छन् ।"
एलेभेन च्याम्पियन,"मिडफिल्डरमा रेडस्टारका योगेश गुरुङ, फरवार्डमा मिलन राई उत्कृष्ट चुनिए भने उदीयराज खेलाडी ताप्लेजुङका मणिराज लिम्बु भए । विजेतालाई संस्कृति, पर्यटन तथा नागरिक उड्डयनमन्त्री योगेश भट्टराईले पुरस्कृत गरे ।"
सुरजको ह्याट्रिक,"शुक्रबारै बर्दियाले रोल्पालाई ३० ले पराजित गर्यो । बर्दियाका प्रकाश बिसीले २३ औं मिनेटमा दिलाएको अग्रतामा ४३ औं मिनेटमा आत्मघाती गोल थपिएको थियो । मिलन थारुले । ६० औं मिनेटमा बर्दियाका लागि गोल गरे । प्रतियोगिताको सामाजिक विकासमन्त्री सुदर्शन बरालले उद्घाटन गरेका थिए । अखिल नेपाल फुटबल संघका अध्यक्ष कर्माछिरिङ शेर्पाले नयाँ खेलाडी पहिचान गर्न प्रदेशस्तरीय प्रतियोगिता आयोजना गरिएको बताए । प्रतियोगितामा दाङ, बाँके, बर्दिया, नवलपरासी, रोल्पा र रूपन्देही सहभागी छन् ।"
यू१५ मा पहिलो जित,काठमाडौं (कास) नेपाली युवा टिमले श्रीलंकालाई २० ले पन्छाउँदै शुक्रबार साफ यू१५ च्याम्पियनसिप २०१९ मा पहिलो जित हात पारेको छ । वेस्ट बंगालस्थित कल्याणी रंगशालामा भएको खेलमा शशांक बोहराले ४६ र असिम राईले ८३ औं मिनेटमा गोल गर्दै नेपाललाई तीन अंक दिलाएका थिए । पहिलो खेलमा आयोजक भारतविरुद्ध ५० ले हारेको नेपालले अर्को खेलमा मंगलबार बंगलादेशविरुद्ध प्रतिस्पर्धा गर्नेछ ।
इस्टर्न स्विसलाई उपाधि,मोरङ (कास) रविन गौतमको उत्कृष्ट प्रदर्शनमा इस्टर्न स्विसले नेपाल बास्केटबल लिग थ्री बाई थ्री इस्टअन्तर्गत विराटनगरको उपाधि जितेको छ । शुक्रबार फाइनलमा इस्टर्न स्विसले आयोजक बाल कल्याण विद्या मन्दिरलाई २११३ स्कोरले हरायो । रविनले सर्वाधिक १३ स्कोर गरे । उनले एनबीएलमा साउथ साइडर्सबाट खेलेका थिए । यसअघि सेमिफाइनलमा इस्टर्न स्विसले बेलबारी बास्केटबल क्लबलाई २१५ ले र बाल कल्याणले सगरमाथा सेकेन्डरीलाई १६६ ले हराए । इस्टर्न स्विस र बाल कल्याणले अब भदौ १० मा बिर्तामोडमा हुने इस्टको फाइनल चरणमा प्रतिस्पर्धा गर्नेछन् । इस्टको उक्त चरणमा धरान र बिर्तामोडमा भएको प्रतियोगिता फाइनल पुग्ने टोलीले भाग लिने छन् ।
निम्स विजयी,"गर्ल्समै ज्योति एकेडेमीले आयोजक रेडियन्टलाई १८१५, इनोभेटिभले द चाँदबागलाई २९१९, सिद्धार्थ बनस्थलीले नेक्ससलाई १९१० र एलआरआईले रातो बंगलालाई २०११ ले हराए । सिनियर ब्वाइजमा निम्स, ओसिस र नेपालय विजयी भए ।"
सीसीआरसी सफल,काठमाडौं (कास) सिर्जन मगरको १५ स्कोरमा सीसीआरसीले तेस्रो युवा नेपाल अन्तरकलेज छात्र बास्केटबलमा शुक्रबार नामीलाई ५३४२ ले पराजित गरेको छ ।
हेर्नलायक ५ खेलाडी,गत सिजन क्रिस्टियानो रोनाल्डोले युभेन्ट्सका लागि सिरी ए जिते । यससँगै उनी युरोपका तीनै ठूला लिग उपाधि जित्न सफल रहे । यसपल्ट उनी दोस्रो सिजनका लागि टुरिनमा तयार छन् । मासिमिलियानो एलिग्रीले छाडेर प्रशिक्षकमा सारी आएयता पाँचपल्टको बालोन डेओर विजेताले टिममा नेतृत्व पनि प्रदान गर्नुपर्नेछ । गत सिजन उनले क्लबबाट डेब्यु गोल गर्न चौथो खेल कुर्नुपरेको थियो । त्यसयता पनि उनले ४३ खेलमा २८ गोल गरे । यसमध्ये २१ गोल लिगमा थियो । युभेन्ट्सले राम्रो गर्ने हो भने रोनाल्डोले पनि राम्रो गर्नुपर्नेछ ।
इंग्ल्यान्ड ६७ मा अलआउट,वर्षा बाधकवर्षाले दोस्रो टेस्टको दोस्रो दिन पनि प्रभावित पारेको छ । त्यसमा ट्रेन्ट बोल्ट र टिम साउथीले न्युजिल्यान्डलाई केही आशा देखाएका छन् । दुवै तीव्र गतिका बलरले २२ विकेट बाँडेपछि श्रीलंका भोजन समयको खेलमा १४४६ को स्थितिमा थियो । त्यसपछि वर्षाले थप खेल हुन दिएन । कप्तान दिमुथ करुणारत्ने ६५ रन बनाई आउट भए । गलको पहिलो टेस्ट जितेर श्रीलंका शृंखलामा अगाडि छ ।
सान्त्वना खुसी,"बंगलादेशलाई ३० को सोभो सेटमा पराजित गरी तुर्कमेनिस्तान तेस्रो भएको छ । गत संस्करणको विजेता र उपविजेता यी टोली सेमिफाइनलमा पराजित भएपछि तेस्रो स्थानका लागि खेलेका हुन् । जहाँ तुर्कमेनिस्तानले बंगलादेशविद्ध २५१९, २५२०, २५१९ को सेटमा सहज जित निकालेको हो ।"
चुनौती स्विकार्य छ : प्रशिक्षक हान,"नेपालमा भलिबल टिम र समर्थकबीच दूरी देखेको उनले बताए । समर्थक पनि टिमकै सदस्य भएको बताएका हानले भने, नेपाली खेलाडीले आफ्नो खेलप्रति अधिक गर्व गर्नुपर्छ । जित सधैं रहँदैन, हारमा पनि खुसी हुन सक्नुपर्छ । समर्थक अतिरिक्त खेलाडीको भूमिकामा आफ्नो टिमको हौसला बढाइरहेका हुन्छन् । मैत्रीपूर्ण खेलमा अफगानिस्तानविरुद्धको दोस्रो खेल हामीले समर्थककै कारणले जित्न सफल भयौं । खेलाडी र समर्थकबीच केही दूरी छ त्यसलाई कम गर्नुपर्छ ।"
तीन हजार वर्षदेखि,"यति धेरै वर्षपछि पनि यी कसरी सुरक्षित भए ? कसरी अहिलेसम्म पनि झुन्डिएको झुन्ड्यै भए ? यी सबै प्रश्नबारे पनि अनुमान मात्र गर्न सकिन्छ, यसले सबैलाई चित्त बुझाउन पनि सक्दैन । जति रहस्य खोज्ने काम भयो, त्यति प्रश्न थपिने काम हुन्छ । गोङका पहाडबारे फर्केयता हामीसँग पनि उत्तरभन्दा प्रश्न बढी थिए । इतिहासमै लेखिएको छ, बो जाति आफैंमा रहस्यमय छ । यिनका मृत्यु संस्कार झनै रहस्यमय । यसलाई रहस्यमय नै रहन देऊ, यो नै सायद हराइसकेको बो जाति प्रति सम्मान हो ।  :"
आफैंजस्ता माड्साब,रोचक घिमिरे
'लक्खी मेये',"दार्जिलिङको सरकारी कलेजकी अध्यापिका लक्खीदेवी कुनै दल निकट थिइनन् । थिंक ट्यांक को रूपमा नियुक्त गरिएको थियो । सन् ८० मा साहित्यकार शिवकुमार राई, पनि हिल अफेयर्सको सदस्य बनेका थिए । सन् ८० पछि सुवास घिसिङले गोर्खा राष्ट्रिय मुक्ति मोर्चा नामको पार्टी गठन गरेर अलग प्रान्त गोर्खाल्यान्डको माग अघि सारेका थिए । सन् ८६ मा अलग राज्यको माग उत्कर्षमा पुग्यो । १२ सय नागरिकले ज्यान गुमाए । तर, गोर्खाल्यान्ड भने आएन । बरु, पुरानै प्रवृृत्तिको दार्जिलिङ गोर्खा पार्वत्य परिषद् नामको निकाय खडा भयो । लक्खीदेवी भन्ने गर्थिन्, गोर्खाल्यान्ड हाम्रो संवैधानिक अधिकार त हो तर पाउन अझै धेरै समय लाग्न सक्छ । पर्वत पोर्तेल"
सिकोफाइभ,"झ्याल नजिकै सिकोफाइब घडी टल्किरहेको थियो । यो त्यही घडी थियो जुन कृष्णाको सिरानीमा कोइराल्नी दिदीले भेट्टाएकी थिई । सिरमान बूढाको हत्या हुनु ठीक अघिल्लो दिन । त्यस दिन कृष्णा खुब बर्बराएकी थिई । सिरमान बूढा, चक्लेट, स्कुल, गुप्त अंग।"
हजुरआमाको संगत,अग्रिम अधिकारी
धुलीका भेडी ग्वाला,"जगेराको स्कुलमुन्तिर हामी छुट्टिने बाटो आइपुग्यो । अहिले सबैले वन वन मात्र भन्छन् । हाम्रो पनि त जीवन छ । छोराछारी पाल्ने आधार यही हो भनेर कसैले बुझ्दैन, उनले कुराकानी टुङ्ग्याउन खोज्दै भने, तपाईंहरू जिल्लाबाट आएको भएर दुःख सुनाएँ । वनका मान्छेलाई सम्झाइदिनुहोला । मैले गह्रौं मनले हुन्छ भन्दै उकालो लागें ।"
बलिउडको धर्म के ?,"यसैसँग जोडिने अरू प्रश्न पनि छन् के बलिउड सरकारको माउथपिस बनिरहेको हो ? देशलाई बलियो बनाउने नाममा कुनै पार्टी, विचारधारा वा एउटा नेताको गुणगानमा आफ्नो व्यापार र सुरक्षा देखेर बलिउड सन्तुष्ट भएको हो ? के कुनै एउटा नेताको भक्त हुनु भनेको देशभक्त हुनु हो ? के बलिउडले आफ्नो धर्म बताउन थालेको हो ? एजेन्सी"
समीक्षाले कति बिगार्यो ?,"राजनीतिक विचारधारा र विभिन्न मुद्दाको कारण संगठित हुने प्रवृत्ति बढिरहेको परिप्रेक्ष्यमा आफ्नोभन्दा फरकमतलाई सुन्ने, गम्भीर भएर संवाद गर्ने र अपरिचित ज्ञान र सौन्दर्यको क्षेत्रतिर चियाउने प्रयास आवश्यक छ । कसैको विचारमा सहमत हुनुपर्छ नै भन्ने होइन तर आफ्नो ज्ञान र दृष्टिको अर्को छेउप्रति जिज्ञासु बन्नु उत्तम । नत्र कट्टरता र जडतालाई प्रतिबद्वता र अडान मान्दै जीवन बित्न बेर लाग्दैन । विचारको सहीपना र गलतपनाप्रति अतिशय आत्मकेन्द्रित नभई विचार प्रस्ट राख्ने रणनीति राम्रो होला । गलत भए, स्विकारेर, फेरि यात्रामा अगाडि बढ्दा भयो । न कि, आवश्यकताभन्दा बढी सहीगलत निर्क्योल गर्नमा समय खर्चने । विचार विश्लेषणको आधिक्यताले विचार जड बन्न जान्छ । मान्छेले केही त बोक्नैपर्छ तर त्यसले सार्थकता बोध गराओस्, न कि किचिराखोस् । आफ्नो विचार र धारणालाई प्रस्ट राख्ने वातावरण र विचार स्वतन्त्रता नै प्रमुख हो । समालोचकहरूले आफ्नो मूल्यांकन प्रस्ट नभनेसम्म, साहित्यको गुणवत्ता छुट्टिँदैन । आवश्यक दबाब नपरुन्जेल अधिकांश लेखक औसत पाठकको निम्ति नै लेख्न उद्यत हुन्छन् । संवादको निम्ति लेखन कर्म गर्छु भन्ने लेखकहरूको पुस्तक प्रकाशनगृहले नछापिदिए त्यो अभीष्ट पूरा हुँदैन । यही बाध्यताको लाभ लिँदै प्रकाशनगृहहरूले मागहरू तेर्स्याउँछन् । यसलाई चिर्न लेखकले बजारको गतिशीलता बुझ्नैपर्छ । जब्सको आशय दोस्रो तर्कतिर पनि हेरौं भन्ने होला । पहिलो तर्कको कुरा त हामीले अनगिन्ती गरिसक्यौं । त्यसले साहित्यलाई सबल बनाउन मद्दत नगरेको तिक्त अनुभव हामीसँग छ ।"
बेथितिमाथि व्यंग्य,कथाहरू घटनाप्रधानभन्दा विचार र कल्पनाप्रधान छन् । कथाहरूमा कल्पनाशीलताको बेजोड प्रयोग भएको छ । विम्ब र प्रतीकको प्रयोगले कताकता कथा दुर्बोध्य पनि लाग्छन् । कथाकारको कल्पनाशीलता बुझ्न पाठकीय कल्पनाशीलताको आग्रह पनि कथामा गरिएको आभास हुन्छ । विचार र कल्पनाशीलताको मेलले कथाहरू दमदार बनेका छन् । बौद्धिक पाठकका लागि यो कथासंग्रह एउटा गतिलो खुराक हुन सक्छ ।
कालिन काल,"डिफेन्सलाई बलियो बनाउने किनकि गोल गर्न दिइएन भने हारिदैन भन्ने उनको खेल शैली हो । त्यसैले उनी डिफेन्सलाई जतिसक्दो चुस्त राख्न चाहन्छन् । एक्लो फरवार्डलाई मैदानमा राख्दै काउन्टर अट्याकमा अगाडि बढ्ने रणनीति स्कान्डनेभियन फुटबलको विशेषता हो । यसमा विपक्षीलाई खेल्ने समय र स्थान नदिने रणनीति त विश्व फुटबलमा सर्वमान्य सिद्धान्त नै हो । कालिनको स्कान्डेनेभियन सिद्धान्तमा नेपाली टिमले लोभलाग्दो खेल देखाउन नसक्ला । आक्रमक खेल नखेल्ला । तर, ठूला प्रतिद्वन्द्वीलाई कम गोलमा रोक्न भने सक्नेछ । प्रतिबन्ध (सन् २०१५ देखि २०१७ सम्म) खुलेपछि जोर्डन, क्यामरुन, इजिप्ट, इराक, अस्ट्रेलिया, साउदी अरेबिया, बहराइनजस्ता स्तरीय टिमविरुद्ध नियमित खेलेको कुवेतविरुद्ध उसैको भूमिमा बराबरी नतिजा (मैत्रीपूर्ण खेल) त्यसैको संकेत हो । एसियन कप च्याम्पियन भइसकेका अस्ट्रेलिया, कुवेत, एसियाली खेलकुदमा दुई स्वर्ण जितेका चाइनिज ताइपेई र महादेशीय शक्ति बन्ने दौडमा रहेको जोर्डनविरुद्धको खेलले कालिन काललाई प्रस्ट पार्नेछ ।:"
शिलु महादेव बेहालमा,भक्तपुरकै राष्ट्रिय कला संग्रहालय र लाल बैठक भवनमा पनि पुरातत्त्व विभाग र भक्तपुर नगरपालिकाबीच आपसी समन्वयको अभावमा भूकम्प गएको ४ वर्ष भइसक्दा पनि काम सुरु हुन सकेको छैन । आशा गरौं अब छिटोछरितो गर्ने गराउनेतिर पुरातत्त्व विभाग र भक्तपुर नगरपालिका अग्रसर हुनेछन् ।
पहिले म्याजिक बस अहिले एम्बेसडर,"यस पटक पहिले भारत घुम्छु अनि नेपाल त छँदै छ नि, कुराकानी टुंग्याउँदै वाल्टरले भने सी यु सुन इन काठमाडौं ।"

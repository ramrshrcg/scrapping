शीर्षक,विवरण
मिर्गौला दिने नातेदारको परीक्षण हुँदै,"प्रधानमन्त्री ओलीलाई मिर्गौला दिन तयार पारिएका दुई महिलाको सुरुमा एचएलए टाइपिङ र क्रसम्याच गरियोगरिएन भन्नेबारे आफू जानकार नरहेको स्रोतले बतायो । प्रधानमन्त्रीको दोस्रो प्रत्यारोपणका लागि सम्भावित दाताको स्वास्थ्य परीक्षण भइरहेको हुँदा उहाँहरूको एचएलए नभए पनि क्रसम्याच परीक्षण भइसक्यो होला भन्ने मेरो अनुमान छ, स्रोतले भन्यो, सम्भावित दाता भनेर सबै परीक्षण गरेर क्रसम्याच नै भएन भने फेरि अर्को खोज्नुपर्ने हुन्छ । त्यसैले पहिला क्रसम्याच गराएर मात्र अरू परीक्षण गरेको हुनुपर्छ भन्ने मलाई लागेको छ । त्यो नै सुरक्षित तरिका हो ।प्रधानमन्त्री ओलीको प्रत्यारोपण कहाँ गराउने भन्ने यकिन भइसकेको छैन । विगतमा जटिल समस्या हुँदा सबै उपचार विदेशमै गरेका कारण दोस्रो प्रत्यारोपण पनि विदेशमै गर्ने सम्भावना थियो । त्यसका लागि सिंगापुर, अमेरिका थाइल्यान्डलगायतका विकल्पहरू प्रधानमन्त्री निकटहरूले अघि सारेका थिए । नेपालमै पनि प्रत्यारोपण सफलताको दर उच्च छ ।प्रधानमन्त्री ओलीको एपेन्डिसाइटिस र पेरिटोनाइटिसको समस्याका कारण आकस्मिक रूपमा ल्यापरोटोमी नै गर्नुपरेपछि तत्काल प्रत्यारोपणका लागि भने प्रतिकूल अवस्था आइपरेको छ । चिकित्सकका अनुसार प्रधानमन्त्री शल्यक्रिया र पेटको संक्रमणबाट सामान्य अवस्थामा आएपछि मात्र प्रत्यारोपणबारे सोच्न सकिनेछ । एक शल्यचिकित्सकका अनुसार सामान्यतः यस प्रकारको ठूलो शल्यक्रियापछि अत्यन्तै आवश्यक परे छ सातापछि, नभए तीन महिनापछि मात्र अर्को शल्यक्रिया गर्न सकिन्छ । अहिलेलाई प्रधानमन्त्रीको स्वास्थ्य अवस्था हेरेर हेमोडायलसिस नै उत्तम विकल्प हो, ती चिकित्सकले भने, यो समस्या समाधान भएपछि उहाँको त्यति बेलासम्मको रिकभरी हरेर मात्र मिर्गौला प्रत्यारोपण गर्न हुनेनहुने भन्न सकिन्छ ।"
"१९ को मृत्यु, १२ घाइते","नरपानी बजारबाट स्थानीय दौडिएर घटनास्थलतर्फ पुगे । उद्धारमा संलग्न सन्धिखर्क६ का वडाध्यक्ष कृष्णप्रसाद आचार्यले निकै असहज अवस्थाका घाइतेलाई प्रहरीले अप्ठेरो ठाउँबाट उद्धार गरेको बताए । बस खसेको जंगल डरलाग्दो भएकाले अघिपछि पनि कोही पनि जाँदैनन्, उनले भने, निकै अप्ठ्यारो ठाउँमा दुर्घटना भयो । हामी पनि आत्तियौं । उही ठाउँमा धेरै दुर्घटनासन्धिखर्कगोरुसिंगे सडकखण्डअन्तर्गत नरपानीको करिब १२ किमिको दूरीमा बर्सेनि गाडी दुर्घटना हुन्छन् । सन्धिखर्क६ को नरपानी, दहखोला, फुदवाङ आसपासको सडकमा छोटाछोटा घुम्ती छन् । सन्धिखर्कबाट बुटवल जान तीव्र गतिमा ओरालो लागेका सवारीले गति नियन्त्रण नगरी घुम्ती पार गर्न खोज्दा दुर्घटना हुने गरेको छ । ०६८ यता नरपानी क्षेत्रमा बर्सेनि सवारी दुर्घटना भएका छन् । प्रहरीको तथ्यांकअनुसार ०६८ मा २१, ०६९ मा १२ र ०७० मा १७ जना यात्रुले दुर्घटनामा ज्यान गुमाए । त्यस्तै ०७१ मा ३१ र ०७२ मा ११ जनाको मृत्यु भएको थियो । ०७३७४ मा भएका तीन सवारी दुर्घटनामा दुई जनाको निधन भयो भने १८ घाइते भए । ०७४७५ मा भएका सात दुर्घटनामा ६ जनाको मृत्यु र १४ घाइते भए । गत ०७५७६ मा भएका सात सवारी दुर्घटनामा तीन जनाको मृत्यु भयो भने ३८ घाइते भए । चालु वर्षमात्रै गत महिना भएको एउटा दुर्घटनामा ६ जना मृत्यु भएको थियो । नरपानी क्षेत्रमा दुर्घटनाहरूको कारण केलाउँदा गाडीले मोड पार गर्न नसकेर, तीव्र गति र शीतले भिजिरहने सडकमा टायर चिप्लेर भएको पाइएको ट्राफिक प्रहरी प्रमुख खिमानन्द काफ्ले बताए । गत सातादेखि नरपानी क्षेत्रमा शिवपुर सडक डिभिजन कार्यालयले घुम्ती काट्न सुरु गरेको छ । बुधबार बस दुर्घटना भएको ठाउँमा मोड काट्न बाँकी थियो । केही दिनअघि यही ठाउँबाट कार खसेको थियो । शीतलहरको चिप्लो बाटोमा तीव्र गतिमा आएको कार चिप्लिएर भीरमा खसेको थियो । बुधबारको दुर्घटनाप्रति जिल्लाका सांसद, जनप्रतिनिधि र दलका नेताले शोक वक्तव्य जारी गर्दै दुःख व्यक्त गरेका छन् ।"
पीडितकै सूचनाले समातियो गिरोह,"(काठमाडौं)  सर, मैले कसैलाई पनि चेक काटेकै छैन तर मेरो जनता बैंकको खाताबाट १९ लाख ९९ हजार रुपैयाँ झिकेको म्यासेज आयो, मंसिर ८ गते राति ८ः१० मा महानगरीय प्रहरी परिसर टेकुका डीएसपी होविन्द बोगटीलाई अपरिचित मानिसले आत्तिँदै फोन गरे । डीएसपी बोगटीले ती मानिसलाई नाम सोधे । म गोपालमान राजबाहक हजुर, कसले पैसा निकाल्यो ? के गर्ने अब ? उताबाट अत्तालिएकै स्वरमा जवाफ आयो । त्यसपछि डीएसपी बोगटीले नेपाल राष्ट्र बैंकका कार्यकारी निर्देशक बमबहादुर मिश्रलाई जानकारी गराए । लगत्तै मिश्र र डीएसपी बोगटीले जनता बैंकका प्रमुख कार्यकारी अधिकृत (सीईओ) परशुराम कुँवरलाई फोन गरे । सीईओ कुँवरले तत्काल कर्मचारी लगाएर खाता जाँच गर्दा ग्वार्को शाखाबाट नक्कली चेकबुकमार्फत रकम चोरिएको पत्ता लाग्यो । प्रहरीले घटनाबारे अनुसन्धान गर्दा मंसिर ८ गते जनता बैंकको बानेश्वरस्थित शाखाबाट ९ लाख ९९ हजार र न्युरोडस्थित जनताकै सन्ध्याकालीन काउन्टरबाट ५५ लाखका दुइटा चेकमार्फत १० लाख रुपैयाँ भुक्तानी दिएको पाइयो । उक्त घटनाको अनुसन्धान गर्नेक्रममा प्रहरीले राजबाहकको खाताबाट रकम चोरी गरेका ६ जनालाई मंसिर ९ गते न्युरोड र तीनकुने सुविधानगरबाट पक्राउ गरेको छ । प्रहरीले उनीहरूको साथबाट विभिन्न व्यक्तिका २ हजार थान नागरिकता, १९ वटा बैंकका कागजात, ६ वटा बैंकबाट जारी भएका एटीएम र चेकबुकलगायत सामान बरामद गरेको छ ।फर्जी कागजबाट भुक्तानीजनता बैंकका खातावाला निर्माण व्यवसायी राजबाहक सामान्य लेखपढ गर्न मात्रै जान्ने व्यक्ति हुन् । प्रहरीको प्रारम्भिक अनुसन्धानमा राजबाहकका नाममा जारी चेकमा गोपाल मात्रै उल्लेखित हस्ताक्षर छ । गिरोहले हस्ताक्षर चोरेर बैंकबाटै राजबाहकका नामको अर्कै चेकबुक लिएको थियो । डीएसपी बोगटीका अनुसार मंसिर ८ गते दिउँसो २ बजेतिर राजबाहकलाई पत्तै नदिई उनका नाममा जनता बैंक ग्वार्को शाखाबाट गिरोहले अर्कै चेकबुक लिएको थियो । चेकबुक लिन मनीष घिमिरे, अञ्जन बराल र सुवास श्रेष्ठ गएका थिए । प्रहरीका अनुसार पहिलेको हराएको भन्दै उनीहरूले राजबाहकको नागरिकताको फोटोकपी राखेर अर्को चेकबुक लिएका थिए । चेकबुक लिनुअघि नै गिरोहले राजबाहकको बैंक खातामा कति रकम छ भन्ने यकिन गरिसकेको थियो । ग्वार्कोबाट बानेश्वर आएका उनीहरूले ९ लाख ९९ हजार रुपैयाँ भुक्तानी लिने गरी राजबाहकले मनीष घिमिरेका नाममा चेक काटेको देखाए । चेक साट्नुअघि २ः१५ मिनेटमा घिमिरेले नेपालका बैंक ह्याकरको जोखिममा रहेको भन्दै राजबाहकलाई फोन गरेर मोबाइल बन्द गर्न आग्रह गरे । राजबाहकले अपरिचित मानिसबाट आएको आग्रहअनुसार नै ३ बजे मोबाइल बन्द गरे । प्रहरीका अनुसार करिब सवा ३ बजे जनता बैंक बानेश्वर शाखाले घिमिरेका नाममा राजबाहकको चेकबाट ९ लाख ९९ हजार रुपैयाँ भुक्तानी दिएको देखिएको छ । राजबाहकको खातामा अझै १४ लाख रुपैयाँ बाँकी भएको पत्ता लागेपछि ४ बजेतिर बराल र श्रेष्ठ न्युरोडस्थित सन्ध्याकालीन शाखा पुगेका थिए । उनीहरू ५५ लाखको चेक आफ्नो नाममा काटेर साँझ ५ बजेतिर रकम निकालेर दुवैजना फर्किएको पाइएको छ । त्यतिबेलासम्म राजबाहकले आफ्नो खाताबाट पैसा काटेको जानकारी पाएका थिएनन् । राजबाहकले साँझ ६ बजेतिर मोबाइल फोन अन गर्दा तीनवटा म्यासेज अलर्ट आउँछ । अंग्रेजीमा लेखिएको म्यासेजसमेत राम्ररी पढ्न नजान्ने राजबाहकले के आएको रहेछ मोबाइलमा ? भन्दै चिनजानको कसैलाई देखाउँछन् । बल्ल ८ बजेतिर तीन पटकमा १९ लाख ९९ हजार रुपैयाँ झिकेको थाहा पाउँछन् । त्यसपछि राजबाहकले डीएसपी बोगटीलाई फोन गरेका हुन् । रकम झिकिएको जानकारी राष्ट्र बैंकका कार्यकारी निर्देशक मिश्र र जनता बैंकका प्रमुख कार्यकारी अधिकृत कुँवरलाई दिएपछि जनता बैंकका शाखा बाहिर सादा पोसाकका प्रहरी तैनाथ गरिएको थियो । कसैले राजबाहकको चेकबाट रकम लिन आए खबर गर्नू भनेर प्रहरीले जनताका शाखालाई मौखिक अलर्ट गराएको थियो । मंसिर ९ गते बिहान न्युरोड शाखामा सुवास श्रेष्ठ र कुमार तामाङ १ लाख २५ हजार र १ लाख ७० हजार रुपैयाँका दुई थान चेक साट्न आएको जानकारी प्रहरीलाई बैंकले दियो । त्यसलगत्तै सादा पोसाकका प्रहरीले दुवै जनालाई नियन्त्रणमा लियो । प्रहरीले पक्राउ परेका व्यक्तिबाट मनीष घिमिरेलाई पैसा लिन भन्दै बोलाएर नियन्त्रणमा लिएको थियो । त्यही दिन राति तीनकुनेसुविधानगरस्थित कोठाबाट सुमन पौडेल र गोविन्द घिमिरेलाई पक्राउ गरियो । अनुसन्धानकै क्रममा प्रहरीले कालीमाटीस्थित अञ्जन बरालको कोठाबाट १९ वटा बैंकका २ हजार व्यक्तिका नागरिकता प्रमाणपत्रका फोटोकपी, त्यत्तिकै संख्यामा व्यक्तिका फोटोसहित ३ बोरा कागजात नियन्त्रणमा लिएको छ । जनता बैंकको नकाटिएको १६ थानसहित ५७ थान चेकबुक बरामद गरिएको छ । प्रहरीले ज्योति विकास बैंकको १ थान, एभरेस्ट बैंकका २३ थान, माछापुच्छ्रे बैंकका १९ थान, मुक्तिनाथ विकास बैंकका ४२ थान, एनआईसी एसियाका ६८ थान चेकबुक बरामद गरेको छ । एनआईसीका ८२ र अन्य बैंकका ७ थान एटीएम कार्ड, विभिन्न व्यक्तिका नाममा जारी भएका ३ सय २९ थान काटिएका चेक पनि बरामद भएको छ । अनुसन्धानकै क्रममा मुक्तिनाथका २ वटा शाखाबाट समेत १० लाख रुपैयाँ शंकास्पद भुक्तानी भएको फेला परेको छ ।डेढ वर्षअघिबाटै योजनाबैंकबाट सर्वसाधारणको विवरण चोरेर अनधिकृत रूपमा रकम झिक्ने गिरोहले यसको योजना डेढ वर्षअघिबाटै बनाएको प्रारम्भिक अनुसन्धानबाट खुलेको छ । प्रहरीले काभ्रे, सिन्धुपाल्चोक, काठमाडौं, भक्तपुर, बागलुङलगायत स्थायी ठेगाना भएका व्यक्तिका नागरिकता र फोटो बरामद गरेको छ । नागरिकता, फोटो र बैंक खाता सञ्चालकको विवरण ०७४ सालबाटै संकलन गरेको खुल्छ, अनुसन्धानमा संलग्न प्रहरीले भने, बैंकमा खाता सञ्चालन गर्ने व्यक्तिको हस्ताक्षर चोर्न मात्रै ३ वटा ठूला रजिस्टर बुक प्रयोग भएको देखिन्छ । सीसीटीभी फुटेज सुरक्षित राख्न निर्देशनगिरोहले बैंकको रकम फर्जी कागजात बनाएर चोरेको खुलेपछि १९ वटा बैंकका सीसीटीभी फुटेज सुरक्षित राख्न प्रहरीले निर्देशन दिएको छ । गिरोहले गोप्य खाताको विवरण चोरेर अनधिकृत रूपमा रकम झिकेको पत्ता लागेपछि अनुसन्धानमा खटिएको प्रहरीले माछापुच्छ्रे, जनता, एनआईसी एसिया, मुक्तिनाथ, ज्योति, एभरेस्टलगायत बैंकका बाहिर र कार्यालयभित्र तथा एटीएमको सीसीटीभी फुटेज सुरक्षित राख्न बुधबार बैंकलाई निर्देशन दिएको हो । सीसीटीभी फुटेजसहित प्रहरीले शंकास्पद सबै बैंकबाट स्टेटमेन्ट झिकाइएको जानकारी दिएको छ । डीएसपी बोगटीले बैंकका कर्मचारीको मिलेमतोबिना खातावालाको गोप्य विवरण गिरोहसम्म पुग्नै नसक्ने बताए । बैंकबाट अनधिकृत रूपमा झिकिएको रकमबारे पत्रकार सम्मेलन गर्दै काठमाडौं प्रहरी प्रमुख एसएसपी उत्तमराज सुवेदीले पनि कर्मचारीको मिलेमतोबिना बैंक खाताका गोप्य विवरण बाहिर जानै नसक्ने बताए । यस्तो किसिमको बैंकिङ अपराध कर्मचारीको संलग्नतामा हुने हो, गिरोहले बैंकभित्रै पहुँच नबनाई कसरी गोप्य विवरण पाउन सक्छ ? सुवेदीले भने, बैंक तथा वित्तीय संस्थाले गम्भीर भएर सोच्नुपर्छ, कर्मचारीबाट हुने कामकारबाहीको नियमित नियमन र निगरानी आवश्यक छ ।"
सरकारलाई नयाँ नक्सा,"(काठमाडौं)  नागरिकस्तरबाट गठित विज्ञहरूको समूह सीमा बचाऔं अभियान ले भारतले मिचेको सीमासहितको नेपालको नयाँ राजनीतिक नक्सा तयार पारी सरकारलाई बुझाएको छ । अभियानले पश्चिमोत्तर सीमा क्षेत्र लिम्पियाधुरा, कालापानी, लिपुलेकसमेत समेटिएको नक्सासहित नौबुँदे ज्ञापनपत्र बुधबार गृहमन्त्री रामबहादुर थापा, भूमि व्यवस्थामन्त्री पद्माकुमारी अर्याल, शिक्षामन्त्री गिरिराजमणि पोखरेल र प्रतिनिधिसभाको कृषि, सहकारी तथा प्राकृतिक स्रोत समिति सभापति पूर्णकुमारी सुवेदीलाई बुझाएको छ । अभियानका संयोजक स्वनाम साथी, पूर्वप्रधानन्यायाधीश सुशीला कार्की, पूर्वसचिव द्वारिकानाथ ढुंगेल, भूगोलविद् नरेन्द्रराज खनाल, परराष्ट्रविद् हिरण्यलाल श्रेष्ठ, प्राध्यापक राजेन्द्र सुवेदी, लेखक तथा पत्रकार भैरव रिसाल, श्याम श्रेष्ठ, राजनीतिककर्मी कृष्णराज बर्मा, शान्ता मानवी, कोमलन्द्र बराल लगायतले सबैलाई भेटेर नक्सा हस्तान्तरण गरेका हुन् । त्यस क्रममा अभियानका संयोजक स्वनाम साथीले सरकारी कार्यालय र पाठ्यक्रममा नेपालको सक्कली नक्सा राख्न आग्रह गरे । भारतलाई कि लालपुर्जा देखाऊ नभए अर्काको जग्गा ओगटेर नबस भनौं, उनले त्यस बेला भनेका थिए । मन्त्रीहरू र समिति सभापतिले अतिक्रमित भूमि फिर्ता लिन कूटनीतिकस्तरबाट पहल भइरहेको जानकारी दिँदै त्यस क्षेत्रमा सुरक्षा बढाउने र नक्सा सच्याउने प्रतिबद्धता जनाएका छन् । अतिक्रमित क्षेत्रमा हाम्रो स्वामित्व स्थापित गर्न भारतीय सेना हटाएर सुरक्षा बढाउनुपर्छ, गृहमन्त्री थापाले अभियानका सदस्यहरूलाई भने, सरकारले यस दिशामा कदम बढाउँदै छ र सीमा सुरक्षाबल पनि बिस्तार गर्दै छ । ०१८ सालमा जनगणना गर्ने तत्कालीन तथ्यांक अधिकृत भैरव रिसालले मन्त्री र समिति सभापतिलाई तुरुन्त पहल गरी आफ्नो भूमि लिनुपर्नेमा जोड दिए । मैले ०१८ सालमा त्यहाँ जनगणना गराउँदा भारतको सेना थिएन, रिसालले भने, हामीले नालापानी मागेका होइनौं, कालापानी हो । अभियानका सदस्यहरूले नेपालको पश्चिमोत्तर सीमाक्षेत्र लिम्पियाधुरादेखि कालापानी र लिपुलेक क्षेत्र समेटेर भारतले नक्सा तयार गरेकाले त्यसलाई सच्याउनका लागि कूटनीतिक वार्ता गर्न माग गरेका थिए । सरकारलाई बुझाइएको ज्ञापनपत्रमा सुगौली सन्धिका आधारमा लिम्पियाधुरासम्म नेपालको सीमा रहेको ऐतिहासिक तथ्य र प्रमाण रहेकाले तत्काल नक्सासहित श्वेतपत्र जारी गर्न आग्रह गरिएको छ । यस्तो नक्सा देशव्यापी वितरण गर्दै विदेशमा रहेका नेपाली नियोगहरूलाई समेत उपलब्ध गराउन भनिएको छ । मागपत्रमा कब्जा जमाइएको क्षेत्रबाट सेना वा अर्धसैनिक बल हटाउनका लागि भारत सरकारलाई अविलम्ब पत्र लेख्न भनिएको छ । भारतसँग वार्ताका लागि सर्वपक्षीय प्रतिनिधित्व रहेको विज्ञ टोली गठन गर्न, मिचिएको दशजगा पुनर्स्थापना गर्न, प्रधानमन्त्रीको पहलमा द्विपक्षीय वार्ता गरी नेपालभारतचीनबीच वार्ता गरेर त्रिविन्दु निर्धारण गर्न र लिम्पियाधुरा क्षेत्र देखिने नक्सा तयार गरी संविधानमा समावेश गर्न तथा राष्ट्रिय चिह्न सच्याउनसमेत माग गरिएको छ । लेखकपत्रकार श्याम श्रेष्ठले सन् १९११ मा भारतको अलमोराबाट प्रकाशित अलमुरा गजेटर (राजपत्र) मा काली नदीको मुख्य स्रोत कुटियाङ्दी भनेर लेखिएको बताए । पूर्वप्रधानन्यायाधीश कार्कीले भारतले अतिक्रमण गरेको जमिन कतै नगएकाले वार्ताद्वारा हल गरेर लिनुपर्ने बताइन् । कसरी बन्यो नक्सा ?सीमा बचाऔं अभियान, नेपाल ले भारतद्वारा अतिक्रमित र नेपालको नक्सामा छुटेको लिम्पियाधुरा क्षेत्रसहितको भूभागलाई समेट्दै भूगोलविद्, सीमाविद्, नदीविद्, नक्साविद् सहितको टोली बनाएर नयाँ राजनीतिक नक्सा बनाएको हो । हामीले उपसमिति गठन गरेर अहिलेका प्रचलित प्रविधिको माध्यमबाट नक्सा बनाएका हौं, नक्सा उपसमितिका सदस्य कोमलचन्द्र बरालले कान्तिपुरसँग भने ।"
'विस्फोटक पदार्थको आपूर्ति अब सहज',काठमाडौं (कास) नेपाली सेनाले विकास आयोजनाहरूलाई चाहिने विस्फोटक पदार्थको आपूर्ति प्रक्रिया सरल बनाउने प्रतिबद्धता व्यक्त गरेको छ । विस्फोटक पदार्थ समयमै नपाएका कारण विकास निर्माण अघि बढाउन समस्या परिरहेको गुनासो गर्दै आएका सरकारी अधिकारी र अन्य सरोकारवालासमक्ष सेनाले आपूर्ति प्रक्रिया व्यावहारिक बनाउने बताएको हो । सेनाको जंगी अड्डाले सरोकारवालासित बुधबार अन्तर्क्रिया गरी आफ्नो सुनाचारी इमल्सन प्लान्ट र स्वयम्भू बारुदखानाबाट उत्पादित विस्फोटक पदार्थको गुणस्तर र उत्पादन क्षमताको जानकारीसमेत दिएको छ । सुनाचरी इमल्सन प्लान्टमा हालै आधुनिक मेसिन जडान गरी विस्फोटक पदार्थको उपत्पादन क्षमता २४ सय टन पुर्याइएको छ ।
कान्तिपुरकर्मी केसीलाई मातृशोक,"काठमाडौं (कास) कान्तिपुरकर्मी घनेन्द्र केसीलाई मातृशोक परेको छ । उनकी ६२ वर्षीया आमा चन्द्रमाया कार्कीको झापाको दमक१ खरखरेस्थित निवासमा मंगलबार साँझ निधन भएको हो । उनी तीन वर्षदेखि मृगौलासम्बन्धी रोगबाट पीडित थिइन् । चन्द्रमायाका श्रीमान्, दुई छोरा र चार छोरी छन् ।"
दुई प्रहरी जवान निलम्बित,"डोटी (कास) प्रहरी चौकीको थुनामा आइतबार जिप चालक गणेश पालीको मृत्यु भएको घटनामा संलग्न रहेको भन्दै पीडीतका वुवाले किटानी जाहेरी दिएपछि दुई प्रहरी जवानलाई निलम्बन गरिएको छ । जोरायल गाउँपालिका गैराबजारस्थित गैरा प्रहरी चौकीमा कार्यरत प्रहरी जवान शंकर खड्का र दीपक सामन्तलाई मंसिर १० गतेबाट निलम्बन गरिएको जिल्ला प्रहरी कार्यालय डोटी प्रमुख एसपी दिलीप सिं देउवाले जानकारी दिए । मंगलबार नै अदालतबाट पक्राउ पुर्जी ल्याएर दुवैलाई पक्राउ गरी थुनामा राखिएको छ, उनले भने । जोरायल ४ गैगाडगाउँका २१ को पालीको प्रहरीले हिरासतमा रहेका बेला मृत्यु भएको थियो । उनको पोस्टमार्टम अझै भएको छैन । उनका बुवा तिलकसिं धामीले सत्यतथ्य बाहिर नल्याउँदासम्म पोस्टमार्टम नगर्ने अडान लिएका छन् ।"
निर्माणमा खटाउन कैदीबन्दीको माग,"काठमाडौं (कास) केन्द्रीय कारगार सुन्धाराका कैदीबन्दीले आफूहरूलाई विकास निर्माणको काममा लगाउन माग गरेका छन् । कैद भुक्तानी गरिरहेका करिब ३ हजार कैदीबन्दीमध्ये ८० प्रतिशत किशोरकिशोरी रहेको भन्दै उनीहरूले श्रम गर्न तयार रहेको बताएका छन् । राज्य व्यवस्था तथा सुशासन समितिसँग बुधबार भएको छलफलमा उनीहरूले आफूहरूलाई विद्युत् आयोजना, सडक र कारखानामा काम गर्ने वातावरण मिलाउन माग गरेका हुन् । कारागारमा १२ वर्षदेखि कैद भुक्तानी गरिरहेका वीरबहादुर तामाङले समितिकी सभापति शशी श्रेष्ठलाई माग पत्र प्रस्तुत गर्दै भने, विदेशमा पनि कैदीलाई खुला कारागारमा राख्ने र काममा लगाउने चलन रहेछ । यहा ँपनि त्यस्तै व्यवस्था मिलाइयोस् । जेलर लक्ष्मीप्रसाद बाँस्तोलाका अनुसार हाल बन्दी, भद्र र महिलागृहका तीनवटा ब्लकमा ३९५ जना महिलासहित ३ हजार २ सय १४ जना कैदीबन्दी छन् । उनीहरूसँगै आश्रित १० जना नाबालक छन् । तीमध्ये उद्योग विभागद्वारा सञ्चालित कारखानामा १५० जना काम गर्छन् ।"
जसले ४२ वर्षदेखि रोगलाई जित्दै आए,"बिमारको सिलसिला ४२ वर्षदेखि ओलीलाई विभिन्न बिमारले घेर्न थालेको ४२ वर्ष भयो । उनी जेल बस्दा टीबी रोगले ग्रस्त थिए । ओलीसँगै ९ वर्ष जेल जीवन बिताएका राधाकृष्ण मैनाली रोगलाई जितिन्छ भन्ने ओलीको विश्वास अहिलेजस्तै पहिले पनि रहेको बताउँछन् । मैनालीले सम्झेअनुसार जेलमा रहँदा ओली एक्लै शौचालय पनि जान सक्दैनथे । उनलाई नुहाउन र खाना खान पनि साथीहरूकै सहयोग चाहिन्थ्यो । ओलीजीको दृढ इच्छाशक्ति पहिलेदेखिकै हो, कत्ति पनि आत्तिने होइन, मरिँदैन भन्नुहुन्थ्यो, मैनालीले भने, दबाइको गोली ल्याऊ खाउँ भन्नुहुन्थ्यो । १४ वर्षसम्म जेलको कहर काटेर निस्किएका ओली विस्तारै निको हुँदै गए । उनी ०६० सम्म ठीकठाक नै थिए । ०६० देखि ओलीको मिर्गौलामा बिस्तारै समस्या देखिन थाल्यो । बिमारले गाल्दै लगेपछि उनी ०६२६३ को जनआन्दोलनमा पनि त्यति सक्रिय हुन पाएनन् । ओलीको ०६४ साउनमा भारतको अपोलो अस्पतालमा मिर्गौला प्रत्यारोपण गरियो । उनी ६६ महिनामा त्यसको फलोअपका लागि दिल्ली गइरहन्थे । सबै ठीकठाकै चलेको थियो । ०६९ कात्तिकमा ओलीलाई भेट्न मेडिकल कलेज सञ्चालक बसुरुद्दिन अन्सारी उनको घरमा पुगे । ओलीलाई बानेश्वरमा रहेको आफ्नै क्लिनिकमा परीक्षण गर्दा उनको फोक्सोमा समस्या देखिएको थियो । ओली तुरुन्तै नर्भिक अस्पताल भर्ना भए । त्यहाँ उपचार हुन नसक्ने भएपछि उनलाई एयर एम्बुलेन्सबाट दिल्लीको मेदान्त अपस्ताल लगेर दुई सातासम्म उपचार गराइएको थियो । त्यसको केही दिनमै ओली फेरि सिकिस्त भए । उनलाई ग्रान्डीमा केही दिन राखेर सिंगापुर लगियो । त्यतिबेलै ओलीको हातमा इन्फेक्सन भयो । इन्फेक्सनकै कारण उनी लामो समयसम्म हातमा ब्यान्डेज बाँधेर हिँडे । ०७२ असारमा पार्टीको नवौं महाधिवेशनबाट तत्कालीन नेकपा एमालेको अध्यक्षमा निर्वाचित भएका ओली ०७२ कै असोजमा पहिलो पटक प्रधानमन्त्रीमा निर्वाचित भए । नौ महिनासम्म प्रधानमन्त्रीमा बहाल हुँदा उनी मिर्गौलाको फलोअपका लागि एक पटक पनि गएनन् । त्यसपछि सामान्य फलोअप भए पनि गम्भीर बिरामी परेका थिएनन् । तर १२ वर्षअघि प्रत्यारोपण गरिएको मिर्गौला बिस्तारै निष्क्रिय बन्दै गएपछि ओली साउन र भदौमा गरी दुई पटक सिंगापुरमा उपचार गरेर फर्किए । त्यसपछि भने कहिले के कहिले के भएर अस्पताल धाइरहनु परेको छ । एपेन्डिसाइटिसको शल्यक्रियापछि अब उनी केही दिन अस्पतालमै बस्नुपर्ने देखिएको छ । हाल उपचाररत मनमोहन कार्डियोथोरासिक भास्कुलर तथा ट्रान्सप्लान्ट सेन्टरका कार्यकारी निर्देशक डा उत्तमकृष्ण श्रेष्ठ भन्छन्, हामी प्रधानमन्त्रीलाई आराम दिलाउन चाहन्छौं । त्यसैले केही दिन बढी राख्न चाहन्छौं । ओली बिरामी भएर अस्पताल भर्ना भएपछि उनको स्वास्थ्य स्थिति बुझ्न चाहनेहरू बुधबार पनि बिहानैदेखि अस्पताल पुगे । मंगलबार बिहान उपप्रधान तथा रक्षामन्त्री ईश्वर पोखरेल र नेकपा महासचिव विष्णु पौडेल पुगेका थिए । प्रमुख प्रतिपक्षी दल कांग्रेसका सभापति शेरबहादुर देउवा, मन्त्रीहरू, प्रतिनिधिसभा उपाध्यक्ष, संसदीय समितिका सभापतिहरू, प्रधानसेनापति, प्रहरी महानिरीक्षकलगायत पनि प्रधानमन्त्रीको स्वास्थ्य बुझेर फर्किए । स्वास्थ्यमन्त्री भानुभक्त ढकाल भने ओलीको सचिवालय सदस्यहरूसँगै बुधबार दिनभरि अस्पतालमै बसे ।"
शुल्क समायोजनप्रति विद्यार्थी असन्तुष्ट,"(काठमाडौं)  अतिरिक्त शुल्क समायोजन गर्ने सरकार र मेडिकल कलेज सञ्चालकहरूको सहमतिप्रति असन्तुष्टि जनाउँदै चिकित्साशास्त्रका विद्यार्थीले बुधबार आन्दोलनका कार्यक्रमलाई निरन्तरता दिएका छन् । शैक्षिक सत्र ०७५ भन्दा पछिको मात्रै शुल्क समायोजन गर्ने बुँदामा विद्यार्थी असहमत भएका हुन् । एमबीबीएस र बीडीएसको मात्रै शुल्क समायोजन गर्ने सहमतिप्रति पनि विद्यार्थी असन्तुष्ट छन् । सहमतिको विरोधमा चितवन मेडिकल कलेजका विद्यार्थीले भरतपुरमा प्रदर्शन गरेका छन् । चिकित्सा शिक्षा संघर्ष समितिका प्रवक्ता सुजन कडेरियाले सरकारले विद्यार्थीलाई झुक्याउन कलेज सञ्चालकहरूसँग सम्झौता गरेको जनाए । संघर्ष समितिले विज्ञप्ति प्रकाशित गरेर विद्यार्थी आन्दोलनलाई अझै सशक्त पार्ने जनाएको छ । विद्यार्थीसँग बढी शुल्क लिएको प्रशस्त प्रमाण हुँदाहुँदै सरकारले मेडिकल कलेज सञ्चालकलाई संरक्षण गरेको देखियो, विज्ञप्तिमा भनिएको छ, विद्यार्थी पक्षलाई छलफलमा नराखी माफियाकै प्रलोभनमा परेर गरिएको निर्णय मान्य हुँदैन ।शिक्षामन्त्री गिरिराजमणि पोखरेल, त्रिभुवन विश्वविद्यालय र काठमाडौं विश्वविद्यालयका उपकुलपतिसहितका पदाधिकारीले मंगलबार गरेको एकपक्षीय निर्णय आफूहरूलाई मान्य नहुने उनीहरूले बताएका छन् । आन्दोलनरत विद्यार्थीको सहभागिताबिनै गरिएको सहमति मान्दैनौं, चितवन मेडिकल कलेजका छात्र सुदन अधिकारीले भने । उनले ०७५ भन्दाअघि पनि विद्यार्थीसित लाखौं अतिरिक्त रकम उठाइएको हुनाले त्यसपछिको मात्र समायोजन गर्नुको अर्थ नरहेको बताए । विद्यार्थीले नर्सिङ, पब्लिक हेल्थ, ल्याब टेक्नोलोजी, फार्मेसीलगायत चिकित्सा शिक्षाका सबै विषयको अतिरिक्त शुल्क फिर्ता हुनुपर्ने माग गरेका छन् । शिक्षा मन्त्रालयमा भएको वार्तामा मेडिकल कलेज सञ्चालक र शिक्षामन्त्रीबीच ०७५ र ०७६ मा विद्यार्थीबाट लिएको बढी शुल्क बुधबारदेखि समायोजन गर्दै जाने सहमति भएको थियो । सहमतिमा त्रिविका उपकुलपति धर्मकान्त बाँस्कोटा, विश्वविद्यालयका अन्य पदाधिकारी, चिकित्सा शिक्षा आयोगका उपाध्यक्ष श्रीकृष्ण गिरीले समेत हस्ताक्षर गरेका छन् । वार्तामा विद्यार्थी सहभागी थिएनन् ।मेडिकल कलेज सञ्चालकले शैक्षिक सत्र ०७२ देखि नै विद्यार्थीबाट तोकिएको शिक्षण शुल्कबाहेक थप रकम लिँदै आएका छन् । ०७५ अघिको अतिरिक्त शुल्कका विषयमा छानबिनपछि मात्रै चिकित्सा शिक्षा आयोगले निर्णय लिने भनिएको छ । विद्यार्थीले भने आफूहरूसँग ०७५ अघि पनि बढी रकम लिएको बिल भर्पाइ रहेकाले छानबिन गरिरहनु नपर्ने बताएका छन् । प्रधानमन्त्री कार्यालय मातहतको राष्ट्रिय सतर्कता केन्द्रले पनि कलेजले ०७५ अघिदेखि नै अवैध रकम उठाएर ठगी गर्दै आएको ठहर गरेको छ । सहमतिमा भने बैंकिङ प्रणालीबाट विद्यार्थी भर्ना थालेको शैक्षिक सत्र ०७५ देखिको शुल्क समायोजन गरिने उल्लेख छ । बढी लिएको रकम विद्यार्थीले आगामी वर्ष तिर्ने, बाँकी शिक्षण शुल्कमा समायोजन गर्ने सहमतिमा भनिएको छ । विद्यार्थीले भने ०७२ देखि ०७६ सम्मको ४ वर्षकै शुल्क फिर्ताको ग्यारेन्टी गर्नुपर्न माग अघि सारेका छन् । सरकारले विद्यार्थी आन्दोलन रोक्ने प्रयासमात्र गरेको भन्दै गण्डकी मेडिकल कलेजका छात्र अनित सिन्हाले थप आन्दोलनको तयारी गरिएको जनाए । आन्दोलित युनिभर्सल, भैरहवा र नेसनल मेडिकल कलेजका विद्यार्थीले पनि सबै विषय र चारवटै शैक्षिक सत्रमा विद्यार्थीबाट लिइएको अतिरिक्त रकम फिर्ता हुनुपर्ने बताए । प्रधानमन्त्री केपी शर्मा ओलीले दसैंअघि नै शुल्क समायोजनबाट मेडिकल कलेजको विवाद अन्त्य गर्न शिक्षा मन्त्रालयलाई निर्देशन दिएका थिए । मन्त्रालयले विश्वविद्यालयमार्फत कलेज सञ्चालकहरूसँग परामर्श गर्दै आएको थियो । विश्वविद्यालयका पदाधिकारीसँग शुल्क समायोजन गर्न सहमति गरेका सञ्चालकहरूले शिक्षामन्त्री पोखरेलसँग लिखित सम्झौता गरेका हुन् । त्यसको सत्तारूढ समाजवादी विद्यार्थी युनियनले समेत विरोध गरेको छ । युनियनका अध्यक्ष रूपनारायण श्रेष्ठले विज्ञप्ति जारी गरेर विद्यार्थी प्रतिनिधि सहभागी नगराई गरिएको एकपक्षीय निर्णय अमान्य हुने जनाएका छन् । सरकार मेडिकल सञ्चालकहरूसँग झुकेर विद्यार्थी आन्दोलनको अवमूल्यन गरेको विज्ञप्तिमा उल्लेख छ । युनियनले विद्यार्थीबाट लिएको अवैध शुल्क हातहातै फिर्ता नगरेसम्म आन्दोलन जारी राख्ने चेतावनी दिएको छ । प्रतिनिधिसभाको शिक्षा तथा स्वास्थ्य उपसमितिले सञ्चालकको प्रभावमा शुल्क समायोजन गर्न निर्देशन दिएको थियो । त्यही निर्देशनलाई देखाएर सरकारले शुल्क समायोजनमा सहमति गरेको हो । शिक्षामन्त्री पोखरेलले सहमति हुनुअघि समायोजनको खाका र कार्ययोजना माग गरेका थिए । अन्त्यमा समायोजन गर्ने भनेर टालटुले सहमति गरिएको युनिभर्सल मेडिकल कलेजका एक छात्रले बताए । नेसनल मेडिकल कलेज र गण्डकी मेडिकल कलेजका विद्यार्थीले पनि आन्दोलन जारी राखेका छन् । चिकित्सा शिक्षा केन्द्रीय संघर्ष समितिले अन्य मेडिकल कलेजमा पनि आन्दोलन सुरु गर्ने जनाएको छ । समितिले मंसिर १८ मा सुरु हुने एमबीबीएसलगायत विषयका वार्षिक परीक्षा नै बहिष्कार गरेर आन्दोलन गर्ने चेतावनी दिएको छ । सत्तारूढ नेकपाको विद्यार्थी संगठन अनेरास्ववियुका सहसंयोजक रञ्जित तामाङले समेत शुल्क समायोजनप्रति आंशका व्यक्त गरेका छन् । टोली गठन गरी शुल्क समायोजनको अनुगमन गर्नुपर्ने उनको माग छ ।शिक्षा सचिव महेश दाहालले ०७२ सालदेखिकै शुल्क विद्यार्थीले फिर्ता पाउने दाबी गरे । शुल्क बढी लिएको प्रमाण ल्याउने विद्यार्थीले फिर्ता पाउँछन्, समायोजन गर्ने ठाउँ छ भने समायोजन गर्ने, ठाउँ छैन भने विद्यार्थीलाई रकम फिर्ता नै गर्ने सहमति गरिएको हो, उनले भने, कलेजले लिन बाँकी शुल्कमा बढी लिएको रकम मिलान गर्ने भनिएको हो, विद्यार्थीले कलेजलाई तिर्न बाँकी छैन भने ०७२ सालको ब्याचका विद्यार्थीले समेत रकम फिर्ता पाउँछन् । उनले सरकारले शुल्क निर्धारण गरेको एमबीबीएस र बीडीएसको शुल्क मात्रै समायोजन गर्ने सहमति गरिएको र अन्य विषयको शुल्क विश्वविद्यालयमै छलफल गरेर मिलान गर्न सकिने बताए ।"
उपनिर्वाचन तयारी पूरा,"काठमाडौं (कास) निर्वाचन आयोगले मंसिर १४ गते हुने उपनिर्वाचनको सबै तयारी पूरा भएको जनाएको छ । आयोगले बुधबार पत्रकार सम्मेलन गरेर निर्वाचनका लागि आवश्यक कर्मचारी र निर्वाचन सामग्री मतदान केन्द्रसम्म पुगिसकेको जानकारी दिएको हो ।प्रमुख निर्वाचन आयुक्त दिनेशकुमार थपलियाले उपनिर्वाचनको व्यवस्थापकीय र सुरक्षासम्बन्धी सबै काम पूरा भइसकेको बताए । उनले उपनिर्वाचनलाई उत्साह र उत्सवको उल्लासमय अवसरका रूपमा लिन मतदातालाई आह्वान गरे । प्रतिनिधिसभाको कास्की२, प्रदेशसभाको भक्तपुर १(१), बागलुङ २(२), दाङ ३(२) मा उपनिर्वाचन हुँदै छ । त्यस्तै, स्थानीय तहतर्फ धरान उपमहानर प्रमुख, संखुवासभाको मकालु, पाँचथरको फाल्गुनन्द र महोत्तरीको पिपरा गाउँपालिका अध्यक्ष पदको निर्वाचन हुन लागेको हो । हुम्लाको खार्पुनाथ गाउँपालिकाको उपाध्यक्ष र विभिन्न नगरपालिका तथा गाउँपालिकाका रिक्त ४३ वडाध्यक्ष पदका लागि पनि उपनिर्वाचन हुँदै छ । प्रतिनिधिसभातर्फ ३२ मतदान स्थलको ८२ मतदान केन्द्र, प्रदेशसभातर्फ ७८ मतदान स्थलमा १ सय ७४ मतदान केन्द्र र स्थानीय तहतर्फ १ सय ३७ मतदान स्थलमा २ सय ८१ मतदान केन्द्र रहेको आयोगले जनाएको छ । आठ सयसम्म मतदातालाई एउटा मतदान केन्द्र तोकिएको छ । उपनिर्वाचन हुने क्षेत्रमा ४ लाख ५४ हजार १ सय १४ मतदाता छन् । प्रतिनिधिसभा निर्वाचन हुने कास्की२ मा ११ राजनीतिक दलले चुनावमा भाग लिएका छन् । प्रदेशसभाको तीनवटा निर्वाचन क्षेत्रमा १५ र स्थानीय तहका विभिन्न पदका लागि २० राजनीतिक दलले चुनावमा भाग लिएका छन् । तीनवटै तहका गरी ३ सय ३३ उम्मेदवार प्रतिस्पर्धामा छन् ।"
अदालतको नजिरविपरीत १२ तले भ्युटावर,"कालोसूचीमा परेको जानकारी सुरुमा थिएन, महानगर प्रशासन विभाग प्रमुख नमराज ढकालले भने, पछि पत्रपत्रिकामा आएपछि कालोसूचीमा परेको थाहा भयो । जनप्रतिनिधि आएपछि भ्युटावरलाई बनाउन ठेकेदारलाई एकपटक मौका दिने सहमति भएको हो । महानगर स्रोतका अनुसार भ्युटावर बनाउन नसक्नुको मुख्य कारण आर्थिक समस्या नै हो । जलेश्वर हाउजिङ प्रालिको ५१ प्रतिशत, स्वच्छन्द निर्माण सेवाको २५ प्रतिशत र बिकोई बिल्डर्स प्रालिको २४ प्रतिशत सेयर हुने गरी ठेक्का सम्झौता भएको थियो । यी तिनै कम्पनीले लगानी गर्न नसकेपछि जलेश्वर स्वच्छन्द बिकोईले मुख्य लगानीकर्ता खोज्यो । सिंगापुरमा बस्ने ब्रिटिस गोर्खा सैनिकहरू मिलेर लगानी गरेका थिए तर उनीहरूले आफ्नो लगानी फिर्ता मागे । पोखराका धीरज गुरुङमार्फत सिंगापुरका २ सय ८० जना भूतपूर्व सैनिकलाई ४९ प्रतिशत सेयर दिने सम्झौता भएको थियो । स्रोतका अनुसार गोरखा सैनिकले पहिलो किस्ता पनि पठाएका थिए । बैंकिङ कारोबार नगरी हुन्डीमार्फत पैसा पठाएपछि राजस्व अनुसन्धान विभागले कारबाहीसमेत गरेको थियो । उनीहरूले तीन पटक हुन्डीमार्फत पैसा पठाएका थिए । पहिलो २६ लाख १५ हजार, दोस्रो ३४ लाख र तेस्रो पटक ४ करोड २७ हजार ८ सय ५० रुपैयाँ हुन्डीमार्फत नेपाल पठाएको भेटिएको छ । भेटवाल आफैं पनि तीनवटा बैंकको कालोसूचीमा परेका व्यक्ति हुन् । कमसल जग्गा राखेर बैंक डुबाएको आरोपमा उनी जेलसमेत परिसकेका छन् ।तीन वर्षमा सम्पन्न गर्नेगरी बनाउन थबलिएको भ्युटावरको परियोजना सुरुवातबाटै विवादित छ । शिलान्यास कांग्रेस नेता प्रकाशमान सिंहले गर्ने तयारी थियो, स्थानीय बासिन्दा टावरको विरोधमा उत्रिएपछि उनले गरेनन् । ०७२ कात्तिक २४ मा उपराष्ट्रपति नन्दबहादुर पुनले यसको शिलान्यास गरे । महानगर स्रोतका अनुसार ठेक्का दिने प्रक्रियामा अनियमितता भएको उजुरी परेपछि ०६९ मंसिरमा अख्तियार दुरुपयोग अनुसन्धान आयोगले टावरको निर्माण रोक्न निर्देशन दियो । निर्माण प्रक्रियामा समेत त्रुटि भएपछि संसद्को सार्वजनिक लेखा समितिले पनि छानबिन गर्यो । वातावरण संरक्षण ऐनअनुसार वातावरणीय प्रभाव मूल्यांकन (आईईई) स्वीकृत नभई कुनै पनि निर्माण गर्न पाइँदैन । काठमाडौं महानगरपालिकाले र ठेकेदार कम्पनीले वातावरण ऐनको यो व्यवस्थालाई समेत बेवास्ता गर्दै टावर निर्माण प्रक्रिया अघि बढाएको थियो । रोक्न निर्देशन दिएको दुई वर्षपछि ०७१ वैशाखमा अख्तियारले फुकुवा गरेको थियो । लेखा समितिले पनि ०७१ फागुनमा नियम, विधिअनुसार सम्झौता गरेर काम अघि बढाउन निर्देशन दिएको थियो ।"
टुटल र पठाओ लाई कारबाहीबारे अन्योल,"(काठमाडौं)  मोटरसाइकलमार्फत यात्रुलाई राइड सेयरिङ सेवा दिँदै आएका टुटल र पठाओ लाई कारबाही गर्नेनगर्नेमा ट्राफिक प्रहरी अन्योलमा परेको छ । सवारी तथा यातायात व्यवस्था ऐन २०४९ मा निजी सवारी (नम्बर प्लेट) लाई सार्वजनिक सवारीका रूपमा प्रयोग नपाउने प्रावधान छ । उक्त प्रावधानअनुसार केही दिनदेखि ट्याक्सी व्यवसायीले राइड सेयरिङ सेवा दिँदै आएका टुटल र पठाओ लाई कारबाही गर्नुपर्ने माग गर्दै आएका छन् । दरबारमार्ग क्षेत्रमा खटिएका एक ट्राफिक प्रहरीले कान्तिपुरसँग भने, फिल्डमा खटिने ट्राफिकलाई निकै गाह्रो छ । कानुनविपरीत राइड सेयरिङ सेवा दिएको भन्दै चालकसमेतलाई लिएर ट्याक्सी व्यवसायी सामुन्ने आउँछन्, कारबाही गर्ने कि नगर्ने ? कानुनअनुसार यो सेवा अवैध भए पनि सहज पहुँचले गर्दा टुटल र पठाओको सेवालाई सर्वसाधारणले निकै रुचाएको उनले बताए । राइड सेयरिङ सेवा दिएका ५६ चालकलाई कारबाही माग गर्दै दैनिकजसो ट्याक्सी चालक आउन थालेका छन्, उनले भने, कारबाही गर्दा सामाजिक सञ्जालदेखि सर्वसाधारणमाझ आलोचित हुनुपरेको छ, कानुन नहुँदा हामी त रनभुल्लमा पो छौं । गतवर्ष यातायात व्यवस्था विभागको निर्देशनमा ट्राफिक प्रहरीले राइड सेयरिङ व्यवसायमाथि रोक लगाएपछि सरकारको चर्को आलोचना भएको थियो । यसपटक पनि केही दिनअघि सार्वजनिक सूचना जारी गरी विभागले नियमविपरीत यात्रु ओसार्ने सवारीसाधनका चालकलाई कारबाही गर्ने चेतावनी दिएको छ । काठमाडौं उपत्यका ट्राफिक महाशाखाका प्रमुख भीम ढकालले ऐनविपरीत सञ्चालनमा रहेका सवारीसाधनलाई नछोड्ने दाबी गरे । सवारी तथा यातायात ऐनअनुसार नै ट्राफिकले काम गर्दै आएको उनको भनाइ छ । सवारी तथा यातायात व्यवस्था ऐन, २०४९ को दफा ८ (२) मा निजी सवारी यातायात सेवाका लागि प्रयोग गर्न पाइने छैन र दफा १२ मा कुनै एक प्रयोजनका निम्ति दर्ता भएको सवारी अर्को प्रयोजनका निम्ति प्रयोग गर्न पाइने छैन भन्ने कानुनी व्यवस्था छ । यातायात व्यवस्था विभागका महानिर्देशक गोगन हमालले प्रयोजनविपरीत सञ्चालनमा रहेका सवारीसाधनलाई कारबाही गर्ने बताए । कसैको दबाबमा होइन, उनले भने, नियमअनुसार कारबाही गरेका हौं । टुटलले तीन वर्षदेखि सेवा दिइरहेको छ भने पठाओ डेढ वर्षअघि सञ्चालनमा आएको हो । यातायात सेवा सञ्चालन गर्न यातायात व्यवस्था विभागमा दर्ता हुनुपर्ने प्रावधान छ । टुटल र पठाओ कम्पनी रजिस्ट्रार कार्यालयमा दर्ता भएका छन् । टुटलका प्रमुख कार्यकारी अधिकृत शिक्षित भट्ट भने सरकारले तत्काल कानुन बनाएर कानुनी बाधा अड्चन खोल्नुपर्ने बताउँछन् । कानुन नबन्दा हामी पनि अन्योलमा छौं, त्यसकारण संसद्ले कानुन बनाएर व्यवसायलाई सहज बनाइदिनुपर्यो, उनले भने, व्यवसाय गर्ने वातावरण बनाइदिने काम सरकारको हो । गत साउनमा काठमाडौं उपत्यका सार्वजनिक यातायात प्राधिकरण विधेयकमा राइड सेयरिङलाई पनि सार्वजनिक यातायात अन्तर्गत राख्ने विधेयक संघीय संसद् सचिवालयमा दर्ता भएको छ । प्रधानमन्त्री केपी शर्मा ओलीले एक वर्षअघि तत्कालका लागि राइड सेयरिङमाथि प्रतिबन्ध नलगाउन तत्कालीन भौतिक पूर्वाधार तथा यातायातमन्त्री रघुवीर महासेठलाई निर्देशन दिएका थिए । मन्त्री भन्छन् यथावत् चल्न देऊकाठमाडौं भौतिक पूर्वाधार तथा यातायात मन्त्री वसन्त नेम्वाङले टुटल र पठाओको सेवालाई यथावत् रूपमा चल्न दिन निर्देशन दिएका छन् । यातायात व्यवस्था विभागका महानिर्देशक गोगनबहादुर हमाललाई बुधबार मन्त्रालयमा बोलाई उनले लामो समयदेखि सञ्चालनमा रहेको सेवा रोकेकामा असन्तुष्टि व्यक्त गर्दै सञ्चालन गराउन निर्देशन दिएको मन्त्रालय स्रोतले जनायो । स्रोतका अनुसार मन्त्री नेम्वाङले टुटल र पठाओजस्ता सेवालाई वैधानिक रूपमा चल्न दिन यातायात व्यवस्था ऐनमा आवश्यक संशोधन प्रक्रिया अघि बढाउनसमेत मन्त्रालयका अधिकारीलाई निर्देशन दिएका छन् ।"
अशक्त दर्शनार्थीलाई विद्युतीय सवारी,"काठमाडौं (कास) भारतीय महिला संघले पशुपति क्षेत्र विकास कोषलाई दुईवटा विद्युतीय सवारीसाधन प्रदान गरेको छ । मन्दिर दर्शनमा आउने महिला, बालबालिका, वृद्धवृद्धा र अशक्त तीर्थयात्रीलाई परिसरमा आउजाउ गर्नका लागि सहज होस भन्ने उदेश्यले संघले सहयोगस्वरूप ती सवारी प्रदान गरेको हो । उच्च गुणस्तरको लिथियम आयन ब्याट्रीजडित ती सवारीसाधन आठ सिट क्षमताका छन् । संघकी अध्यक्ष नम्रिता पुरीले कोषका सदस्यसचिव प्रदीप ढकाललाई पशुपति परिसरमा बुधबार ती सवारीसाधन हस्तान्तरण गरेकी हुन् । हस्तान्तरण कार्यक्रममा नेपालका लागि भारतीय राजदूत मन्जीभसिंह पुरीको पनि सहभागी थिए । संघ भारतीय राजदूतावासको संरक्षकत्वमा रहेको भारतीय महिलाहरूको संगठन हो ।"
सुब्बाले यसरी कमाए १९ करोड,"जता पनि लुकाउनेगुप्तामाथि छानबिनका क्रममा अख्तियारले मालपोत कार्यालय पर्साका कार्यालय सहयोगी श्यामप्रसाद तिमल्सिनाको कोठामा छापा मारेको थियो । कोठामा ३३ लाख रुपैयाँको रसिद भेटियो । उनीहरूले अर्का व्यक्ति बृजलालप्रसाद रौनियारको खातामा रकम लुकाएको खुल्यो । छानबिनका दौरान कार्यालय सहयोगी श्याम तिमिल्सिनाकी सासू इन्दिरादेवी काफ्लेका नाममा पर्साको चार ठाउँमा जग्गा किनेको भेटियो । गुप्ताले भदाहा राजेशकुमार गुप्ताका नाममा जग्गा राखेको खुल्यो । अनि उनीहरूले प्रयोग गर्ने गाडी भदैनी कविता कुमारीका पति निरजकुमार गुप्ताका नाममा राखेको पत्ता लाग्यो ।मदनप्रसादले सुन्धारामा किनेको घर छोरा बिक्की, कार्यालय सहयोगी जुगुलीप्रसाद र अर्को व्यक्ति जगतनारायणको नाममा थियो । पछि बयानमा उनीहरूले उक्त घर मदनप्रसादको रहेको प्रमाणसमेत दिए । वीरगन्जमा रहेको घर श्रीमती र कार्यालय सहायककी पत्नी कविताका नाममा राखेको भेटियो । अर्का सहायक निरजका नाममा गाडी र पेट्रोलपम्पमा लगानी गरेको खुल्यो । अख्तियारले यी सबै व्यक्तिहरूको सम्पत्तिमाथि छुट्टै अनुसन्धान हुने निर्णयसमेत गरेको छ ।ती सुब्बाको सम्पत्ति केलाउँदा मुलुकमा घरजग्गाको कारोबार बढेसँगै अथाह आर्जनको ग्राफ चुलिएको देखिन्छ । ०४७ देखि ०५७ सालसम्म १० वर्षको अवधिमा एक लाख ८७ हजार रुपैयाँ मात्रै आर्जन गरेका उनले एक लाख ३४ हजार खर्च गरेर ५३ हजार रुपैयाँ जोगाएका थिए । त्यसपछिको पाँच वर्षको अवधि (०६४ सालसम्म) मा आफ्नो आम्दानी घरजग्गामा लगानी गर्न थाले ।अर्को एक वर्षमा उनको २२ लाख २१ हजार रुपैयाँ आम्दानीको स्रोत भेटिएन । ०७१ सालसम्म २ करोड ८० लाख अवैध आर्जन गरेका गुप्ताले त्यसपछिको तीन वर्षमा ४ करोड ३२ लाख पुर्याए । ०७६ सम्म थप ४ करोड ७० लाख रुपैयाँ अस्वाभाविक आम्दानी भयो । अख्तियारले त्यसबाहेक थप ७ करोड ४६ लाख रुपैयाँ स्रोत नखुलेको दाबी गरेको छ । स्रोत नखुलेको कुल कमाइ १४ करोड ८१ लाख रुपैयाँ हुन्छ । गत जेठयता गुप्ताले भ्रष्टाचारको आरोप खेपेका ५ मुद्दाको कुल बिगो २२ करोड ६६ लाख रुपैयाँ हुन्छ ।"
लामो दूरीका चालक १६ घण्टा एक्लै !,"(सुर्खेतकाँकडभिट्टा)  पृथ्वी शाहीले बस चलाउन थालेको १८ वर्ष भयो । दशकयता उनी सुर्खेतकाठमाडौं रात्रिबस चलाइरहेका छन् । पेसागत जीवनमा दुर्घटना सामना नगरेका उनले यात्राका क्रममा धेरै दुर्घटना भने देखेका छन् । उनको अनुभवले भन्छ चालकले कहिल्यै चाहेर दुर्घटना गराउँदैनन्, तर सबैले दोषी उनैलाई देख्छन् ।सर्वसाधारण मात्र होइनन्, ट्राफिक प्रहरीको अध्ययनले समेत अधिकांश सडक दुर्घटनाको कारण चालकको लापरबाहीलाई देखाएको छ । गत आर्थिक वर्षमा मुलुकभर १३ हजार ४ सय २१ सवारी दुर्घटनामा २ हजार ७ सय ६२ को मृत्यु भयो । प्रहरीको ट्राफिक निर्देशनालयका अनुसार ९ हजार ९ सय ४० दुर्घटनाको कारण चालकको लापरबाही थियो । शाही यो तथ्य स्वीकार्न तयार छन् । तर उनको प्रश्न छ, चालकलाई दुर्घटनाको डिलमा पुर्याउन बाध्य तुल्याउने पक्षलाई किन बेवास्ता गरिन्छ ?प्रफुल्लित मन लिएर बसपार्कबाट हिँडेका उनी जब सडकमा अरू कुनै सवारी दुर्घटना भएको देख्छन्, तब मुड एकाएक बिग्रिन्छ । सुर्खेतकाठमाडौं यात्रामा यस्ता क्षण उनले धेरैपटक बेहोरेका छन् । बाटोमा बस रोकेर रिफ्रेस होऔं भने यात्रु रिसाउँछन्, साथमा अर्को ड्राइभर (सहकर्मी) पनि हुँदैन, उनले भने, यस्तो अवस्थामा दुर्घटनाको भय बोकेर अघि बढ्नुको विकल्प हुँदैन ।सुर्खेतकाठमाडौं रात्रि सेवाको बस यात्रा १६ घण्टाको हुन्छ । जस्तोसुकै परिस्थिति आओस्, यो यात्रा उनीहरूले एक्लैले तय गर्नुपर्छ । अन्तर्राष्ट्रिय श्रम संगठन (आईएलओ) ले श्रमिकलाई दैनिक ८ घण्टाभन्दा बढी काममा लगाउन बाध्यात्मक सिद्धान्त त्यत्तिकै निर्धारण गरेको होइन । दैनिक हजारौं यात्रुको ज्यान बोकिरहेका यात्रुको हकमा भने यो नियमको कुनै परवाह छैन । काठमाडौं आएर एक दिन सुत्ने हो, भोलिपल्ट फेरि आँखा मिच्दै कुदिहाल्नुपर्छ, उनले भने, यस्तो तनावमा बस चलाउँदा दुर्घटना भइहाल्यो भने दोष फेरि ड्राइभरमाथि थोपरिन्छ ।सुर्खेतकाठमाडौं रुटमा दैनिक २६ वटा रात्रिबस ओहोरदोहोर गर्छन् । जाजरकोट, जुम्ला र कालीकोटबाट काठमाडौंका लागि दुईतीनवटा बस छुट्ने गर्छन् । सरकारले लामो रुटका बसमा दुई जना चालक अनिवार्य गरे पनि व्यवहारमा भने लागू भएको देखिँदैन । खर्च बढ्छ भनेर बसधनीले दुइजना चालक राख्दैनन् । सुर्खेत काँक्रेविहार यातायातका अध्यक्ष रमेश सापकोटाका अनुसार दुइजना चालक राख्दा प्रत्येक ट्रिपमा बसधनीलाई करिब १० हजार रुपैयाँ व्ययभार थपिन्छ । सुर्खेतकाठमाडौं रुटमा एउटा बसले सरदर ६ ट्रिप गर्ने गर्छन् । कहिलेकाहीँ त बसमा सीट संख्याको आधा पेसेन्जर पनि हुँदैनन्, उनले भने, यस्तो अवस्थामा खर्च बढाउन थप ड्राइभर कसरी राखियोस् । यस्तो अवस्थामा पनि सुर्खेतकाठमाडौं रुटमा करिब ४० प्रतिशत बसमा दुइजना चालकको व्यवस्था गरिएको उनले बताए ।सुर्खेतकाठमाडौंमात्र होइन, सुर्खेतदेखि कालीकोट, जुम्ला र मुगु चल्ने रुटमा चालकका दुःख अझ बढी छन् । यी रुटमा दुर्घटनाको प्रमुख कारक सडकको अवस्था हो । कर्णाली प्रदेश ट्राफिक कार्यालयका अनुसार गत वर्ष कर्णाली प्रदेशमा भएका १ सय ४६ सडक दुर्घटनामा १ सय १९ को मृत्यु भयो । चालु आर्थिक वर्षको चार महिनामा ६९ दुर्घटना भएका छन्, जसमा ३७ जनाको मृत्यु भएको छ । प्रदेश ट्राफिक प्रहरी प्रमुख रामेश्वरप्रसाद यादव भन्छन्, कर्णालीमा हुने सवारी दुर्घटनाको प्रमुख कारण भनेकै गुणस्तरहीन सडक हो, सडक नसुधारेसम्म दुर्घटना न्यूनीकरण गर्न असम्भव छ । कर्णाली राजमार्गको सुर्खेतजुम्ला सडक र छिन्चुजाजरकोटमा साँघुरा मोड हुनुका साथै सडक साँघुरो र बिग्रेभत्को छ । त्यसमाथि सुर्खेतजुम्ला रुटको करिब १२ घण्टा लामो यात्रा एकजना चालककै भरमा चल्ने गर्छ । ०६६ देखि करिब तीन वर्ष कर्णाली राजमार्गमा बस चलाएका अनिल विक कर्णालीका ठूला दुर्घटनामा सडकको दोष औंल्याउँछन् । प्रायः ठूला एक्सिडेन्ट अप्ठेरो मोडमा भएका देखिन्छन्, जहाँ ड्राइभरसमेत बाँचेका छैनन्, उनले भने, दोष भने मरेको ड्राइभरमाथि थोपरिन्छ ।हाल सुर्खेतकाठमाडौं रुटमा बस चलाउँदै आएका विकले तीन महिनाअघि ठूलो दुर्घटनाबाट बस जोगाए । काठमाडौंबाट सुर्खेतका लागि छुटेको केही समयमै गल्छी भन्ने स्थानमा बसको ब्रेक फेल भयो । धन्न जुक्ति लगाएर सडकको भित्तापट्टि बस धकेले । सडक राम्रो छ, मैले पनि राम्रैसँग चलाएको छु, उनले भने, तैपनि प्राविधिक कारणले बस झन्डै दुर्घटनामा परेको थियो, मुस्किलले जोगाइयो । प्राविधिक कारणले पनि दुर्घटना हुने गरेको उनले बताए ।सडक सुधार गर्ने, लामो रुटका बसमा दुइजना चालकको व्यवस्था अनिवार्य गर्ने, ठाउँठाउँमा रिफ्रेसमेन्ट सेन्टर बनाउनेजस्ता सुधारका काम गर्न सकिए सवारी दुर्घटना न्यूनीकरणमा टेवा पुग्ने चालकहरूको भनाइ छ । शारीरिक र मानसिक थकानका कारण पनि दुर्घटना निम्तिने उनीहरू बताउँछन् । कहिलेकाहीँ त साहु (बसधनी) ले पनि तनाव दिन्छन्, हिँड्ने बेला मुड नै खराब भइदिन्छ, सुर्खेतकाठमाडौं रुटका एक चालकले भने, बस कन्ट्रोल गर्ने काम त हातखुट्टाले मात्र होइन, दिमागले पो गर्छ भन्ने हेक्का कसैले गर्दैनन् । चार वर्षअघि साहुसँग झगडा गरेर यात्रामा निस्केका एकजना चालकका कारण बस दुर्घटना भएको घटना उनले सुनाए । कतिपय अवस्थामा यात्रुको बलजफ्तीले पनि दुर्घटना निम्तिने गरेको चालकहरूको अनुभव छ । बस कुरेर बसेका यात्रुलाई सिट नहुँदा पनि चढाउनैपर्ने बाध्यता आउने र त्यसले ओभरलोड हुने गरेको चालक पदम दाहालले बताए । रोकेन भने ढुंगा हान्न पछि पर्दैनन्, फेरि अर्को गाडी कति बेला आउने हो, ठेगान हुँदैन, उनले भने, त्यस्ता बेला बसमा क्षमताभन्दा बढी यात्रु भरिन्छन् । ०७० भदौमा कालीकोटको बिर्तामोडमा भएको बस दुर्घटनामा २८ जना र त्यसअघि ०६७ चैतमा दैलेखको किट्टुभीरमा भएको दुर्घटनामा ३६ जनाको ज्यान गयो । यी दुवै ठूला दुर्घटनामा क्षमताभन्दा बढी यात्रुभार र साँघुरो सडक रहेको निष्कर्ष प्रहरीले निकालेको थियो । ठाउँठाउँमा प्रहरी चेकपोस्ट रहे पनि प्रहरीले बसको बाध्यता भन्दै छाडेको पाइएको थियो । कर्णाली राजमार्गमा चल्ने बसमा त कहिलेकाहीँ क्षमताभन्दा दोब्बर बढी यात्रु हुन्छन्, थोत्रा बसले धान्नै सक्दैनन्, दाहालले भने, यसले गर्दा पनि धेरै दुर्घटना हुने गरेका छन् ।प्रदेश ट्राफिक प्रमुख एसपी यादव दुर्घटनामा सडक पूर्वाधार, राज्यको नीति तथा कानुन कार्यान्वयनजस्ता कारण महत्त्वपूर्ण भए पनि चालकको भूमिकालाई कम आँक्न नमिल्ने बताउँछन् । चालकले मादक पदार्थ सेवन नगर्ने, मानसिक थकान बोकेर यात्रा नगर्ने, क्षमताभन्दा बढी यात्रु नबोक्ने र तीव्र गतिमा ड्राइभिङ नगर्ने हो भने सडक दुर्घटनालाई निकै हदसम्म कम गर्न सकिने उनको भनाइ छ ।गुरुजीका दुःखबस चालकलाई बोलीचालीमा सम्मानका साथ गुरुजी भन्ने गरिन्छ, तर पेसा भने खासै सम्मानित देखिँदैन । बेलाबेला यात्रुबाट हुने दुर्व्यवहार छँदै छ । दुर्घटना भइहाले दोष चालकमाथि थोपरिन्छ । चालकले लापरबाही गरेको भनिन्छ । हामीले रहरले दुर्घटना गर्ने हो र ?, काँकडभिट्टाकाठमाडौं रुटका बसचालक राजु लामा गुनासो गर्छन् । उनको भनाइमा चालकले लापरबाही गरे भन्नु गलत हो । सबै चालकको घरपरिवार छ । ज्यानको माया सबैलाई छ, उनले भने । यो पेसालाई मर्यादित बनाउनुभन्दा पनि बेइज्जत गर्न राज्य आफैं लागेको उनले आरोप लगाए । राज्यले कहिल्यै माया गरेन, उपेक्षा मात्रै गर्यो, उनले भने । डेढ दसकदेखि बस हाँक्दै आएका झापाका सुमन मेचे केही समयअघि मेचे एक्लै करिब ९ सय किलोमिटर लामो दूरी पार गरेर भैरहवा पुग्थे । अहिले चाहिँ यो हैरानी खेप्नुपरेको छैन । हेटौंडापछि अर्को चालकले उनलाई पालो दिन्छन् । प्रायःजसो लामो रुटका रात्रिबसले वैकल्पिक चालक व्यवस्था गर्न थालेका छन् । पहिला एउटैले रातभरि गाडी हाँक्नुपर्ने बाध्यता थियो, जसका कारण नचाहँदा नचाहँदै दुर्घटनाको डर हुन्थ्यो, उनी भन्छन्, अहिले अलि सजिलो भएको छ । धेरैजसो चालकलाई राति गाडी कुदाउन बानी परेकाले निदाउने सम्भावना ज्यादै न्यून हुने उनको भनाइ छ । मलाई त राति निद्रा लाग्दैन, बरु दिउँसो निदाउने बानी छ, उनले भने । चालक निदाएर दुर्घटना भएका खबर आउँदा चालक वासुदेव अधिकारीको चित्त बुझ्दैन । भन्छन्, चालक निदाउने कुरा असम्भव हुन्छ । उसलाई आफ्नो ज्यानको माया हुँदैन ? परिवारको माया छैन ? १४ वर्षदेखि गाडी चलाइरहेका हेटौंडाका मोहन बर्तौलासँग खाडीमा ६ वर्षजति हेभी ट्रेलर गुडाएको अनुभव छ । त्यही अनुभव स्वदेशमै उपयोग गरिरहेका उनलाई केही समययता यो पेसादेखि वाक्क लागेको छ । आफ्नो गल्ती नहुँदा पनि दुर्घटनाको जिम्मेवार ठूला सवारीसाधनका चालकलाई दिइने प्रवृत्तिले दिक्क लागेको उनले बताए । सानालाई ऐन, ठूलालाई चैन भन्ने उखान यातायातको हकमा ठीक उल्टो रहेको चालकहरू बताउँछन् । दुर्घटनाको कारण नपहिल्याई ठूला सवारी मात्रलाई दोषी ठम्याउने प्रवृत्तिले हैरान बनेको उनीहरूको भनाइ छ । गल्ती साना सवारीको भए पनि क्षतिको सम्पूर्ण दायित्व भर्न ठूला सवारी व्यवसायीलाई बाध्य बनाइनु जायज छैन, काँकडभिट्टापोखरा रुटका चालक अधिकारीले भने । बाटो साँघुरो छ । गाडीको चाप दिनदिनै थपिएको छ । यस्तो अवस्थामा दुर्घटनाको दर पनि उच्च छ । मोटरसाइकलले हाम्रो गाडीलाई ठक्कर दिन्छ, काँकडभिट्टानारायणगढ रुटका चालक शालिग्राम काफ्लेले भने, दुर्घटनाको सबै क्षतिपूर्तिको भार चाहिँ ठूला गाडीको भागमा पारिन्छ । राज्यकै नीतिका कारण ठूला सवारीमाथि अन्याय हुने गरेको चालकहरूको भनाइ छ । प्रहरीप्रशासनले नै ठूलो गाडी भएकै कारणले क्षतिपूर्ति तिर्नुपर्ने भन्ने ढंगबाट दोष देखाउँछन्, चालक नारायण पाण्डेले भने । बिमा कम्पनीले क्षतिपूर्ति रकम दिए सवारी पक्षले नै ५ लाख तिर्नुपर्ने बाध्यता प्रशासनिक तहबाटै हुने गरेको छ । कतिपय स्थानमा ५ लाखका अतिरिक्त सवारीधनी र संघसंस्थालाई पैसा तिर्न बाध्य पारिने गरिएको उनले बताए । यात्रु र तेस्रो पक्षबीचको क्षतिपूर्ति रकमको असमानताका कारणसमेत चालक र यातायात व्यवसायी मारमा परेको उनको भनाइ छ । रातभर अनिँदो बसेर यात्रुलाई गन्तव्यसम्म पुर्याउने चालकहरू बसधनीसँगै राज्यबाट समेत ठगिएका छन् । अधिकांश चालकको न्यूनतम पारिश्रमिकसमेत निर्धारण भएको छैन । भत्ताका भरमा छन् । लामो रुटमा चालकले २ हजारदेखि २५ सय रुपैयाँसम्म भत्ता पाउँछन् । त्यही भत्ताले गुजारा चलेको छ । तलब भनेर कुनै ड्राइभरले पाएको मलाई थाहा छैन, चालक अधिकारी भन्छन्, न साहुले चासो दिएको छ, न त राज्यले । दर्जनौं यात्रुको ज्यानको सुरक्षाको जिम्मेवारी बोकेर हिँड्ने चालककै ज्यानको टुंगो छैन । दुर्घटनामा घाइते हुँदा राज्यले उपचारमा कुनै सहयोग नगरेको चालकहरूको गुनासो छ । दुर्घटनामा घाइते हुँदा उपचार राज्यले गर्नुपर्ने हो, चालक काफ्ले भन्छन् ।"
टिपर खस्दा तीनको मृत्यु,"हुम्ला (कास) नाम्खा गाउँपालिकाको सल्लीखोलाबाट चामल ल्याउँदै गरेको टिपर सदरमुकाम सिमकोट नजिकै लाग्नामा दुर्घटना हुँदा तीनजनाको मृत्यु भएको छ । १३ जना घाइते भएका छन् । लु४ख ३२६९ नम्बरको टिपर बुधबार दिउँसो सडकबाट करिब ३० मिटर तल खसेको हो । प्रहरीका अनुसार दुर्घटनामा नाम्खा१ हेप्काका ४५ वर्षीय छिरिङ कार्मा लामा, ३५ वर्षीय नरी लामा र एकजना सनाखत हुन नसकेकाको मृत्यु भएको छ । जिल्ला प्रहरी प्रमुख डीएसपी रामप्रसाद घर्तीका अनुसार घाइतेको जिल्ला अस्पतालमा उपचार भइरहेको छ । चालकले मदिरा सेवन गरेकाले दुर्घटना भएको अनुमान छ ।"
सामाजिक सुरक्षाका सवाल,"सरकारले ठूलो तामझामका साथ गत वर्ष मंसिरबाट सुरु गरेको योगदानमा आधारित सामाजिक सुरक्षा कोषले अपेक्षाअनुरूप सफलता पाउन सकेको छैन । सरकारले तोकेको समयसीमा दुई पटक नाघिसक्दा पनि अझै कोषमा सूचीकृत प्रतिष्ठान र श्रमिकको संख्या अत्यन्त न्यून छ । मंगलबारसम्म कोषमा १० हजार ४ सय ७ वटा रोजगारदाता प्रतिष्ठान सूचीकृत भएका छन् । र, तिनमा काम गर्ने एक लाख १५ हजार एक सय ९८ जना श्रमिक यसमा सहभागी भएका छन् । मुलुकमा औपचारिक प्रतिष्ठानहरू नौ लाखभन्दा बढी छन् । तिनमा झन्डै २७ लाख जनशक्ति कार्यरत छन् । यस हिसाबले कोषले हालसम्म डेढ प्रतिशत रोजगारदातालाई पनि समेट्न सकेको देखिँदैन भने पाँच प्रतिशत श्रमिक पनि यसमा आबद्ध भइसकेका छैनन् । संविधानको धारा ३४ ले योगदानमा आधारित सामाजिक सुरक्षाको हकलाई श्रमिकहरूको मौलिक हक मानेको छ । त्यसैअनुसार बनेको योगदानमा आधारित सामाजिक सुरक्षा ऐन, २०७४ अन्तर्गत सामाजिक सुरक्षा कोष लागू भएको हो । यसमा सरकारी तलब खानेबाहेक अन्य श्रमिक अनिवार्य सहभागी हुनुपर्ने व्यवस्था छ । कोषमा श्रमिकका तर्फबाट न्यूनतम पारिश्रमिकको ११ प्रतिशत र रोजगारदाताका तर्फबाट २० प्रतिशत गरी ३१ प्रतिशत रकम जम्मा गर्नुपर्छ । कोषले तत्कालका लागि योगदानकर्ता श्रमिकहरूलाई औषधि उपचार तथा मातृत्व, दुर्घटना तथा अशक्तता, आश्रित परिवार र वृद्धावस्था सुरक्षा योजनाजस्ता सुविधा उपलब्ध गराउन थालिसकेको छ । तर यसको प्रभावकारिता तबमात्र हुन्छ, जब यसमा अधिकतम प्रतिष्ठानहरू सहभागी हुनेछन् । संस्थागत ढंगले चलेका ठूला प्रतिष्ठानहरू सहभागी भए पनि बैंक, निजी स्कुल, सहकारी, अरू साना प्रतिष्ठानहरू कोषमा सूचीकृत भइसकेका छैनन् । मुख्यतः तीनवटा कारणले गर्दा सूचीकृत हुन अनिच्छुक भएको देखिन्छ । पहिलो, सबै रोजगारदाता सञ्चयकोषमा समेत सहभागी भएका छैनन् । दोस्रो, सबै रोजगारदाताले सरकारले तोकेको न्यूनतम तलब सुविधा दिएका छैनन् । उनीहरू कोषमा जाँदा एकातिर न्यूनतम पारिश्रमिक दिनुपर्छ भने अर्कोतर्फ आफ्नोतर्फबाट २० प्रतिशत रकम पनि थप्नुपर्छ । तेस्रो, सञ्चयकोषमा जम्मा गरेका र आफैंले उपदानका लागि कटौती गरिरहेकाहरूलाई पनि १६७ प्रतिशत थप भार पर्छ । त्यही भएर रोजगारदाताले टार्न खोजेका हुन् । तर उनीहरूका लागि यो ठूलो बोझ होइन । किनभने सामाजिक सुरक्षामा सहभागी हुने रोजगारदाता आफैंले कामदारको दुर्घटना, औषधि उपचारजस्ता जोखिम बहन गर्नुपर्दैन, जुन कोषलाई हस्तान्तरण हुन्छ । श्रमिकले ढुक्कसँग काम गर्ने वातावरण बन्दा उत्पादकत्व वृद्धि पनि हुन सक्छ । औद्योगिक वातावरण बनाउन भन्दै रोजगारदाता, सरकार र ट्रेड युनियनबीचको त्रिपक्षीय सहमतिमा कोष ल्याइएको हो । तर रोजगारदाताहरू बिस्तारै आफ्नो प्रतिबद्धताबाट पछि हटेजस्ता देखिन्छन् । सामाजिक सुरक्षाबारे श्रमिककर्मचारीहरू पनि जति उत्साही छन्, त्यति जानकार भने देखिँदैनन् । सुरुमा आफूले पाउने लाभका लागि वर्षौं पर्खनुपर्ने र बीचमा रकम निकाल्न नपाइने हो कि भन्ने द्विविधा देखिन्थ्यो । तर कोषले छिट्टै सामाजिक, शैक्षिक र घरकर्जा दिने तयारी गरेको छ, योगदानकर्तालाई एक करोड रुपैयाँसम्मको सहुलियत कर्जा उपलब्ध गराउने भएको छ । कतिलाई कर्मचारी सञ्चयकोष, नागरिक लगानी कोष र सामाजिक सुरक्षा कोष उस्तै चरित्रका हुन् कि भन्ने भ्रम पनि छ, यसलाई चिर्न सरकारले सकेको छैन । यसबाहेक, सामाजिक सुरक्षा कोषमा योगदान गर्ने रकममा समेत कर लाग्ने व्यवस्था छ । निजी प्रतिष्ठानले कर लाग्ने व्यवस्था हटाइदिन माग राख्दै आएका छन् । साथै, गत साउन १ गतेबाट सरकारी कर्मचारीका लागि लागू योगदानमा आधारित पेन्सन प्रणाली र सामाजिक सुरक्षा कोषमा रकम जम्मा गर्नेले पाउने सुविधा ४ गुणाले फरक छ । बैंकर्स संघले अध्ययन गरी सरकारलाई बुझाएको प्रतिवेदनअनुसार १ लाख तलब खाने सरकारी कर्मचारीले २० वर्ष काम गरेपछि मासिक पेन्सन करिब ४० हजार पाउँछ । त्यत्ति नै तलब र सेवाअवधि काम गरेको निजी कर्मचारीले सामाजिक सुरक्षा कोषबाट मासिक पेन्सन चार गुणा कम अर्थात् करिब ११ हजार १ सय रुपैयाँ मात्र पाउने देखिन्छ । यसबारे यथार्थ के हो सरकारले प्रस्ट्याउनु जरुरी छ ।समाजवादउन्मुख भनिएको मुलुकका लागि सामाजिक सुरक्षा कोष आकर्षक देखिन्छ । निश्चय पनि श्रमिकका हित हेरिनुपर्छ तर सामाजिक सुरक्षा लागू गर्दा यसका चुनौतीका पक्षलाई पनि ख्याल गर्न जरुरी छ । कोषमा धेरैभन्दा धेरै रोजगारदाता र श्रमिकहरूलाई समेट्नुको अलावा यसको सञ्चालन कति कुशलतापूर्वक हुन्छ र अपेक्षित प्रतिफल प्राप्त गर्न तथा स्रोत दुरुपयोग रोक्न कति सतर्कता अपनाइन्छ भन्नेतर्फ पनि ध्यान दिइनुपर्छ । धेरै श्रमिकहरू सहभागी हुँदै जाँदा यो देशकै ठूलो कोष बन्न सक्नेछ, त्यसैले यसको सञ्चालन र लगानी व्यवस्थापन समुचित ढंगले गर्नुपर्ने ठूलो चुनौती खडा हुनेछ, त्यसतर्फ पनि आजकै दिनबाट विचार पुर्याउनुपर्ने देखिन्छ । कोष सुरक्षाका यस्ता अहम् सवालप्रति सरकारले श्रमिक तथा रोजगारदाताहरूलाई भरोसा दिलाउन सक्नुपर्छ ।"
विद्यार्थी संगठनको दुर्भाग्यपूर्ण मौनता,"मेडिकल कलेजले विद्यार्थीबाट लुटेको धन, दलका दलाल र विद्यार्थी संगठनको मौनता, त्यस विरुद्धको विद्यार्थी आन्दोलित सम्बन्धी गहन लेखका लागि सरिता तिवारीजीप्रति हार्दिक आभार व्यक्त गर्छु । वास्तवमै देशका ठूला राजनीतिक दलका विद्यार्थी संगठन यति ठूलो अपराध विरुद्ध चुइँक्क नबोल्नु दुर्भाग्यपूर्ण नै हो । पक्कै पनि तिनका माउलाई मेडिकल माफियाबाट करोडौं चन्दा आएको हुनसक्छ । नत्र विद्यार्थीको हकहितका लागि भनेर संगठन बनाएका यी भरियाले एकशब्द खर्चिन किन कञ्जुस्याइँ गर्नुपर्थ्यो ? दलका नेतृत्वबाट हुने र भएगरेका अपराध विरुद्ध आन्दोलन वा विरोध गर्नु तिनको नैतिक दायित्वभित्र पर्दैन ? नेताको खल्तीबाट पदमा पुगेका चाकरीबाजहरूको सन्देहात्मक मौनताभित्र ठूलै रहस्य लुकेको हुनुपर्छ । यस्ता विद्यार्थी संगठनबारे हामी भ्रममा नपरौं । हेमन्त न्यौपाने, मध्यबिन्दु१०, नवलपरासी"
प्रधानमन्त्रीको निर्देशन र कार्यान्वयन,"प्रधानमन्त्री केपी शर्मा ओलीले समयसमयमा मन्त्री तथा सचिवहरूलाई सामूहिक रूपमा राखेर नागरिकले महसुस गर्ने खाले विकासकार्यलाई तीव्रतापूर्वक अगाडि बढाउन निर्देशन दिने गरेका समाचार पढ्न पाइन्छन् । तर त्यस्ता निर्देशन बमोजिम काम भएको भने कतै सुन्नपढ्न पाइन्न । बाहिरबाहिर हामी सही ट्र्याकमा अगाडि बढिराखेका छौं भन्दै भाषण गर्ने, यता मन्त्रालयमा चाहिँ काम नहुने । मन्त्रालयमा विकासनिर्माण सम्बन्धी फाइलहरू महिनौंसम्म अडकिने गरेका छन् । अर्कातिर राजनीतिक पहुँचका आधारमा कतिपय ठेकेदारले ढिलाइ गरेका कुरा बाहिर आइरहेका छन् । तैपनि सरकारमा भएकाहरू तैं चुप मै चुप छन् ।प्रधानमन्त्रीले निकटताका आधारमा होइन, साँच्चिकै कार्यसम्पादन मूल्यांकनका आधारमा मन्त्रीहरूलाई प्रोत्साहन गर्ने गर्नुपर्छ । त्यस्तै कार्यसम्पादन नगर्ने मन्त्री तथा योजना अलपत्र पारेर बस्ने मन्त्रालयलाई कारबाही गर्ने परिपाटीको थालनी गर्न अत्यावश्यक भइसकेको छ । समस्या भएका ठाउँमा तुरुन्त एक्सन लिने गर्नुपर्छ । आमजनको हितका लागि विभिन्न आयोजनामा ढिलाइ गरिरहेका ठेकेदारहरूलाई दण्डसजायको भागी बनाउन ढिलो भइसकेको छ । समयमा काम नगर्ने ठेकेदारलाई तुरुन्त कारबाही गर्ने आँट मन्त्रीले गर्ने हो भने विकास निर्माण धमाधम हुनसक्छ । राजनीतिक पहुँचको बलमा विकास आयोजनाहरू ढिला गर्ने प्रवृत्तिको अन्त्य तत्काल गर्नुपर्छ । नत्र प्रधानमन्त्रीले जति निर्देशन दिए पनि बालुवामा पानी हाले बराबर मात्र भइरहन्छ ।त्यस्तै अन्तरमन्त्रालय समन्वय तथा सहकार्यलाई पनि मजबुत पार्नुपर्ने देखिन्छ । अन्तरमन्त्रालय समन्वयको अभावले पिच बनाएपछि ढल र खानेपानीले खन्ने किसिमको उल्टो काम भइराखेको छ । गोविन्द विक, बूढानीलकण्ठ १२, कपन, काठमाडौं"
नेपाली भूभागमा भारतीय हैकम,"हाम्रो कालापानी समेतको क्षेत्रलाई समेटेर भारतले जारी गरेको नयाँ नक्सालाई लिएर सरकार र सिंगो मुलुकले अहिले प्रतिवाद गरिरहेको छ । र, सरकारले त्यसबारे कुरा गर्न आफ्नो कूटनीतिक प्रयास अघि बढाइरहेको छ । यस सन्दर्भमा गरिने बहस र वार्ताका क्रममा भारतले उक्त भूमि र आफ्नो नक्सालाई वैधानिकता दिन के कस्ता तर्कहरू नेपाल समक्ष राख्न सक्छ भन्नेतर्फ समयमै विचार पुर्याउन सकियो भने नेपाल सरकार र विज्ञलाई त्यसको जवाफ खोज्न र आफ्नो दृष्टिकोण मजबुत बनाउन सहयोग पुग्नेछ । भारतले सीमा अतिक्रमणको बेइमानीको बचाउ गर्न राख्न सक्ने मुख्य ६ वटा दाबी हुनसक्ने देखिन्छ ः (१) भारतले पछिल्लोपटक जारी गरेको नक्सामा कालापानी र सो वरिपरिको क्षेत्रको सीमाको हकमा पहिल्यै जारी गरेको नक्सामा कुनै फेरबदल गरिएको छैन । (२) सुगौली सन्धिमा उल्लेख गरिएको काली नदीको शिर अर्थात् मुहान भारतले अहिलेको नक्सामा उल्लेख गरेको स्थान नै हो । नेपालले दाबी गरे जस्तो लिम्पियाधुरा काली नदीको शिर होइन । (३) करिब साठी वर्षदेखि कालापानी क्षेत्रमा भारतीय सेना बसिरहेको छ र त्यहांँ थुप्रै स्थायी संरचना खडा गरिएका छन् । अर्थात् लामो समयदेखि उक्त क्षेत्र भारतको भोगचलनमा छ । (४) नेपालले जारी गरेको आफ्नो औपचारिक नक्सा मुख्यतः नेपाल सरकारको निसान छाप र पछिल्लो संविधानमा उल्लिखित नक्सामा समेत नेपालले त्यो क्षेत्रलाई समेटेको छैन । अर्थात् पछिल्लो लामो समयसम्म नेपालले उक्त भूमिलाई औपचारिक रूपमा आफ्नो मानेको छैन । (५) लामो समय अर्थात् करिब साठी वर्षदेखि कालापानी क्षेत्रमा नेपाल सरकारको उपस्थिति पुष्टि गर्ने कुनै प्रत्यक्षअप्रत्यक्ष प्रमाण छैनन् । (६) नेपालले भनेजस्तो कालापानी क्षेत्र भारतले नेपाल सरकारसँंग निश्चित समयसीमा तोकेर सम्झौता वा समझदारी गरी आवधिक रूपमा लिएको कुनै प्रमाण छैन । तसर्थ कालापानी क्षेत्र नेपालको नभई भारतकै हो ।भारतले कूटनीतिक वार्ताका क्रममा उठाउन सक्ने उपर्युक्त सवाल र तर्कहरूलाई प्रतिरक्षा गर्नसक्ने दह्रिला तथ्य र प्रमाण नेपालले संकलन गर्न आवश्यक छ । तार्किक र तथ्यपरक जवाफले मात्र नेपालको कालापाली फिर्ताको महान अभियानलाई सार्थक बनाउन सक्छ । त्यसबारे नेपाल सरकारले आफूसंँग भएका र विज्ञहरू समेतका राय, तथ्य र प्रमाणहरूको संकलन अहिलेदेखि नै सुरु गरी दुईपक्षीय वार्ताका समयमा दह्रो तर्क राख्ने तयारी गरेमात्र अतिक्रमित कालापानी क्षेत्रमाथि विजय हासिल गर्ने योजना सहज र सार्थक हुन सक्नेछ । जगन निरौला, शिकागो, अमेरिका चूडामणि भट्टराई लिखित आतंकवादबारे अमेरिकी रिपोर्टको गम्भीरता र मोहन वैद्य किरणको स्वाधीनता र सीमा अतिक्रमण पढ्दा लाग्यो नेपाल ठूलै भूराजनीतिक चपेटामा परिसकेको छ । टुन्डा र भट्कल जस्ता आतंकवादीलाई नेपाल छिरेर भारतीय पुलिसले पक्रेेर लगेको हो । नेपालले केवल लाज पचाउन आफूले सुम्पेको भन्छ । अनि हाम्रो स्वाधीनताको के मतलब ? यो विषय नेपालको लागि चिन्तनीय हुनुपर्छ । जहाँसम्म वैद्यको लेखको सवाल छ, वीरता र बहादुरी जस्ता शब्दहरू उच्चारण गर्न जति सजिलो छ, तिनलाई काममा उतार्न त्यति नै गाह्रो छ । अहिले बलभद्र कुँवरको जमाना छैन । हामीले इतिहासमा गर्व गर्न मिल्छ, तर वर्तमानलाई पनि साथै लिएर हिँड्नुपर्छ । डाशिवशंकर यादव, छपकैया, वीरगन्ज"
दल बदलको भित्री रहस्य,"आदिवासी जनजाति, दलित, मधेसी, सीमान्तीकृत समुदाय समाजमा पिछडा जाति र वर्गमा गनिन्छन् । राज्यमा उनीहरू जसरीतसरी आफ्नो उपस्थिति जनाउन चाहन्छन् । राजनीतिक दल परिवर्तन गर्नु, नयाँ दल खोल्नु, समायोजन हुनु, एकीकृत भएर भिन्न दलसँग काम गर्नु वा सरकारलाई नचाहेर पनि समर्थन जनाएर सरकारमा सहभागी हुनुको रहस्य यही हो । यस्तो हुनुपर्ने र गर्नुपर्ने उनीहरूका लागि बाध्यता छ । नत्र अवसर सजिलै प्राप्त हुनेवाला छैन । यसलाई सामान्य अर्थमा लिनुभन्दा पनि उनीहरूका लागि विशेष अवस्था आइलागेको भनेर बुझ्नुपर्छ । उपेन्द्र यादव कानुन मन्त्री हुनुमा दुःखी हुनुपर्ने कारण म देख्दिन । उहाँले कम्तीमा पिछडिएका मधेसी समुदायबाट १ जना सर्वोच्च, उच्च र जिल्ला अदालतमा न्यायाधीश बनाउन सक्नुहुन्छ । यो अवसर उहाँको समुदायको लागि हो । न्यायाधीशको नियुक्ति सरकारले, पार्टीले र राज्यको शक्तिमा हुनेले गर्दारहेछन् भन्ने छर्लङ्ग छ । तामाङ जातिबाट किन न्यायाधीश हुँदैनन् ? कुरा प्रस्ट छ, उनीहरू राज्यको केन्द्रीय शक्तिमा छैनन् । उनीहरू अझै उपेक्षित छन् । फुर्पा तामाङ, ठूलो भार्खु, रसुवा"
श्रमिकहरूलाई गतिलो आड,"सामाजिक सुरक्षा कोषमा सवा लाख श्रमिक शीर्षक समाचारले निकै खुसी दियो । सडक दुर्घटनामा ज्यान गुमाएका क्लोजर सिस्टम इन्टरनेसनलमा कार्यरत इन्जिनियर रूपेन्द्र थापा र करोस क्याफेमा कार्यरत प्रकाश तामाङका परिवारलाई आजीवन पेन्सन दिने निर्णयले केही सकारात्मक सन्देश दिएको छ ।गतवर्ष मंसिर ११ मा सुरु गरिएको योगदानमा आधारित सामाजिक सुरक्षा कोषमा एक वर्षको अवधिमा १ लाख १५ हजार १ सय ९८ श्रमिक सहभागी भएका रहेछन् । १० हजार ४ सय ७ वटा रोजगारदाता प्रतिष्ठान सूचीकृत हुनुका अतिरिक्त कोषमा १७ करोड ४८ लाख रुपैयाँ संकलन भएको रहेछ ।योगदानमा आधारित सामाजिक सुरक्षा कोष निजी प्रतिष्ठानमा कार्यरत श्रमिकहरूको हितखातिर ल्याइएको कार्यक्रम हो । कोषमा आबद्ध भएपछि औषधि उपचार, मातृत्व, दुर्घटना तथा अशक्तता, आश्रित परिवार र वृद्धावस्था सुरक्षा योजनाजस्ता सुविधा पाइनेछ । नेपालका लागि यो अत्यन्तै नौलो र श्रमजीवीमुखी कार्यक्रम हो । जुनसुकै निजी प्रतिष्ठानमा काम गरेका श्रमिक एकपटक सूचीकृत भएपछि अर्को प्रतिष्ठानमा रोजगारी गर्न गए पनि सुरुबाटै सेवा अवधिको गणना हुने र कोषमा आबद्धता रहिरहने कानुनी व्यवस्थाले सम्पूर्ण मजदुरहरूको जीवन सुरक्षाको ग्यारेन्टी गरेको छ ।यति लोकप्रिय र जनहितमा आधारित कार्यक्रमलाई निजी प्रतिष्ठानहरूले बेवास्ता गरेर अनर्गल प्रचार गर्दै असफल बनाउन लागिपर्नु दुःखद हो । त्यस्तै एक वर्षको अवधिमा औपचारिक क्षेत्रमा कार्यरत झन्डै ७० लाख ८६ हजार श्रमिकमध्ये मुस्किलले १५ प्रतिशतमात्रै सहभागी हुनु र झन्डै १ लाख निजी प्रतिष्ठानमध्ये १० प्रतिशतमात्रै सूचीकृत हुनु निराशाजनक हो ।कोषमा निजी विद्यालय, उद्योग, कलकारखाना, मिडिया हाउस, म्यानपावर एजेन्सी, होटल, निर्माण कम्पनीका उल्लेख्य श्रमिक आबद्ध भए पनि रोजगारदाताहरूले खास चासो देखाएका छैनन् । सम्पूर्ण श्रमिकले आफ्नो वृत्ति विकास, जीविकोपार्जन र सुनौलो भविष्यका लागि यो कोषमा सहभागी हुन आफू आबद्ध प्रतिष्ठानलाई दबाब दिन जरुरी छ । कोषबारे सकारात्मक सोचका साथ अझ प्रचारप्रसार गरेर श्रमिकहरूको सुनौलो भविष्य निर्माण गर्न सबै आआफ्नो ठाउँबाट जुट्नसके आम नेपाली श्रमिकहरू विदेश पलायन हुने छैनन् । यज्ञराज न्यौपाने, पेप्सिकोला, काठमाडौं"
कांग्रेसको निर्मम चिरफार,"यति बेला नेपालको राजनीतिक क्षितिजमा नकारात्मक संक्रमणको लहर चलेको छ । खास गरेर, देशको प्रमुख प्रतिपक्षी दल नेपाली कांग्रेसका सभापति शेरबहादुर देउवा यो संक्रमणबाट सबैभन्दा बढी संक्रमित भएका छन् । आफूलाई जान्नेसुन्ने हुँ भन्ने जोकोही पनि व्यक्ति देउवाको नेतृत्वमा नेपाली कांग्रेसको कुनै भविष्य नभएको बताउँछ । नेपाली कांग्रेस देशको सबैभन्दा ठूलो लोकतान्त्रिक दल भएकाले यो प्रतिपक्षमा बसे पनि र सत्तामा बसे पनि यसमाथि मानिसहरूको भरोसा छ । आजका मितिमा किन त्यो भरोसा टुट्दै गएको छ ? यसका केही कारण छन् । पहिलो कारण हो, कांग्रेस गतिहीन भएको छ । यसले सामान्य जनताको रेस्पोन्स गर्न छाडेको छ । यस्तो किन भएको छ ? यी कारणहरूमा ध्यान नदिई कांग्रेसमा अपेक्षित सुधार आउन सक्दैन । अहिले कांग्रेसका जति पनि प्रमुख भनिने नेता छन्, रामचन्द्र पौडेलदेखि शशांक कोइरालासम्म, शेखर कोइरालादेखि कृष्ण सिटौला र त्यसभन्दा पनि परसम्म, समाजमा कुनै पनि नेताको साख र विश्वसनीयता प्रमाणित भएको छैन । तिनीहरूका बीच कुनै गम्भीर सैद्धान्तिक विवाद छैन । तैपनि तिनीहरू निरन्तर झगडामा छन् । झगडा भागबन्डा र लेनदेनको मात्रै छ । तिनीहरूको व्यक्तित्वमा गम्भीरता छैन । कांग्रेस सभापति देउवाकै कुरा गरौं । कास्की२ पोखराको उपनिर्वाचनमा आफ्ना उम्मेदवारको प्रचारका सिलसिलामा मंसिर ७ गते सभापति देउवाले प्रधानमन्त्री केपी ओलीका बारेमा जे बोले र जसरी बोले, त्यो समीचीन थिएन । सभापति देउवाले त्यस्तो भाषण नेपाल विद्यार्थी संघका नेतामार्फत दिन लगाएको भए राम्रो हुन्थ्यो । देउवाले त्यस्तै भाषण, केही संशोधनसहित, धरानको उपनिर्वाचनमा पनि दोहोर्याए । समकालीन विश्वमा चलेको महत्त्वपूर्ण घटनाको हेक्का राखेर आफूलाई त्यस अनुसार तयार पार्ने आवश्यकता उनले देखेनन् । नेपालमा अहिले लोकतन्त्रमाथि संकटको कुरा छ । संघीयता अलपत्र परेको छ । गणतन्त्रको सञ्चालन राजतन्त्रात्मक पद्धतिबाट भैरहेको छ । नेपाललाई अहिले आफ्नो अस्तित्वरक्षाको सुरक्षा चाहिएको छ । त्यसका लागि वर्तमान सरकारले पहल गर्न सकेको छैन । यस्तो अवस्थामा सभापति देउवा हलुका टिप्पणी गर्ने र विश्वप्रकाश शर्मा त्यसको प्रतिरक्षा गर्ने !उमेरले ७५ हुन लागेका सभापति देउवाको बसोबास कांग्रेसका अन्य नेताको तुलनामा भव्यतम होला । त्यति सही तरिकाले कांग्रेसका कुनै नेता बसेका होलान्, स्तम्भकारलाई थाहा छैन । राजनीतिक समाजमा यो सम्भ्रान्त उपस्थितिले मात्रै सभापति देउवालाई महान् बनाउँदैन । नेपाली कांग्रेस बीपी कोइराला, गणेशमान सिंह, कृष्णप्रसाद भट्टराईजस्ता ऐतिहासिक व्यक्तित्वले हाँकेको पार्टी हो । संगठनमा जोडदार पकड भएका गिरिजाप्रसाद कोइरालालाई समेत यो पार्टी हाँक्न समस्या परेको हो । सुशील कोइराला गिरिजाप्रसाद कोइरालाको संगठन कब्जा गरेर सभापति भएका हुन् र त्यसैका आधारमा प्रधानमन्त्री भएका हुन् । कांग्रेस राजनीतिमा सभापति देउवाको योगदानलाई कसैले इन्कार गर्न सक्दैन । उनी जमानाका फाइटर हुन् । बीपी, किशुनजी र गणेशमान सिंहजस्ता जीवन्त नेताहरूले हाँकेको पार्टीलाई यहाँसम्म ल्याउन गिरिजाप्रसाद कोइरालाजस्ता संगठन पुरुष लाई समेत हम्मे परेको हो । नेतृत्व एकाएक सुशील र शेरबहादुरको कब्जामा आउँदा जनताले सन्तोष लिन सकेन । सुशील दिवंगत भैसकेÙ उनको कुरा गर्नुको औचित्य छैन । ऐतिहासिक व्यक्तित्वहरूको नेतृत्वमा चलेको कांग्रेसमा देउवाको नेतृत्वमा मूल्य पद्धति टिक्न सकेन । यो पार्टीको स्वरूप बदलियो ।हामीकहाँ मात्रै होइन, अहिले संसारभरि नै राजनीतिक संक्रमण चलिरहेको छ । आर्थिक शक्तिका रूपमा चीनको जबर्जस्त उत्थान र उत्कर्षले अघिल्ला मान्यतालाई उधिनिरहेको छ । बेलायत, जर्मनी, फ्रान्स लगायत युरोपका देशहरू संक्रमणको मारमा छन् भने, अमेरिकाको रिपब्लिकन सत्ता उत्तिकै संक्रमणमा छ । ल्याटिन अमेरिकी देशहरू, अफ्रिका र एसिया ः संसारको कुनै देश यो संक्रमणबाट मुक्त छैन । नेपालले संघीय गणतन्त्रात्मक शासनको बाटोतर्फ पाइला चालेको दस वर्षमा नयाँ संक्रमण सुरु भएको छ भने, गणतन्त्र अघिको व्यवस्थाबाट अहिलेको व्यवस्थामा संक्रमणका तुष यथावत् छन् । भारत र चीनको बीचमा रहेको सानो मुलुक भए पनि हाम्रो महत्त्व बढेको छ । भारतलाई आफ्नो पारम्परिक बजारमाथिको पकड खुस्किएला भन्ने डर छ भने, चीन नेपाललाई आफ्नो विस्तारको सहायक शक्ति बनाउन खोज्दै छ । यस्तो अवस्थाबारे कांग्रेसका नेताहरूले आपसी विवेचना र छलफल गरेको कतै सुनिँदैन । पछिल्लो समयमा कांग्रेसले आफ्नो संगठनमा शक्तिउन्मुख पद्धति अर्थात् पावर ओरिएन्टेड सिस्टम लाई पछ्यायो । यसबाट समग्र पार्टी प्रभावित बन्यो । कांग्रेसमा आफ्नो योग्यताको धाक जमाइसकेका पूर्णबहादुर खड्का, विमलेन्द्र निधि, प्रकाशमान सिंह, विश्वप्रकाश शर्मा, गगन थापाजस्ता नेताहरू लखेटिएका राणाजी को तहमा देखिए । उनीहरूमा देशका लागि र पार्टीका लागि केही गर्ने तमन्ना नभएको होइन । तर, उनीहरू शक्तिउन्मुख पद्धतिबाट उम्किन सकेका छैनन् । त्यसैले उनीहरू चुपचाप बसेका देखिन्छन् । उनीहरूभित्र विद्रोहको ज्वालामुखी बल्दै छ कि निभिसक्यो ? त्यो थाहा भएको छैन । तर, परिस्थिति गम्भीर छ । सभापति देउवाको नाम विभिन्न थरीका काण्डसंँग जोडिन थालेको छ । हालै मात्र सामाजिक सञ्जालमा अनेक काण्डमा उनको नाम जोडिएको देखिएको छ । गएको चुनावताका आईजीपी काण्ड, प्रधानन्यायाधीश सुशीला कार्की काण्ड, हालसालै वाइडबडी जहाज घोटाला काण्डमा समेत उनको संलग्नता सुनिएको छ । कथा धारावाहिक छ । शैक्षिक क्षेत्रमा आर्थिक हस्तक्षेप पनि बूढानीलकण्ठबाटै हुने सुनिने गरेको छ । यी कथामा उनको संलग्नता नभएर उनको पारिवारिक संलग्नता मात्रै भएको हुन सक्छ । तर, मानिसले त्यसमा विश्वास गर्दैन । नैतिक रूपमा त्यो कतै टिक्दैन । केही वर्षअघिसम्म पनि राजनीतिमा उठाउने धन्दाको अहिलेजति बिगबिगी थिएन । अहिले त यसको लहरै चलेको छ । जुन नेताले जति उठाउन सक्यो, त्यो त्यति नै प्रभावशाली मानिन्छ ।सामाजिक सञ्जाल र मूलधारका समाचारमा समेत जुन हिसाबले सभापति देउवाको चित्रण हुने गरेको छ, त्यो कदाचित् सभ्य नहोला । तर, जब राजनीति नै असभ्य मार्गमा प्रवेश गर्छ भने कुरा त्यहीं टुंगिन्छ । यो सही हो, देउवाले सभापति पद र सांसद पद भोटले जितेका हुन् । तर, उनमा प्रतिपक्षी नेताका हैसियतले देशका जल्दाबल्दा समस्यालाई सम्बोधन गर्ने प्रामाणिक क्षमता देखिएन । यो दुःखलाग्दो कुरा हो । सभापति देउवामा त्यो क्षमता नदेखिएपछि दोस्रो तहका वरिष्ठ नेता रामचन्द्र पौडेलमा त्यस्तो क्षमता देखिनुपर्ने हो । तर, पौडेलमा पनि त्यो खुबी देखिएन । कांग्रेसको चौखटमा अहिले जति पनि नेता देखिएका छन्, ती कसैमा पनि सामाजिक आकर्षणको तत्त्व छैन । यस्तो लाग्छ, अहिलेका यी नेताहरू एउटा जीवन्त इतिहासको संवाहक पार्टी चलाइरहेका छैनन्, एउटा घरेलु गुठीको व्यवस्थापन गर्दै छन् ।अहिलेको राजनीतिमा अनुसन्धानको ठूलो महत्त्व छ । गएको चुनावमा नेपाल कम्युनिस्ट पार्टीले जनताको म्यान्डेट पायो । नेपाली कांग्रेस म्यान्डेटमा पराजित भयो । यो सामान्य तथ्य हो । यो तथ्यलाई कसैले इन्कार गर्न सक्दैन । चुनावमा नेकपा एमालेले आफैले युद्ध अपराधी मानेको माओवादीसँंग हात मिलायो, कांग्रेसलाई टक्कर दिन । कांग्रेसले आफूसँंगै बसेर सरकार चलाइरहेको माओवादीलाई धकेलेर पन्छाइदियो । कांग्रेस नीतिको संस्थागत असफलता त्यही थियो । भन्नका लागि कांग्रेसका नेताहरू कांग्रेसका कार्यकर्ता माओवादीसँंगको गठबन्धनविरुद्ध उभिएको बताउँछन् । तर, त्यो दोष कार्यकर्ताको होइन, ती कार्यकर्तालाई सहमत गराउन नखोज्ने नेताहरूको हो । कांग्रेसमा उम्रिएका गुटहरूको दोष सभापति देउवालाई मात्रै दिन नमिल्ला । तर, गुटलाई संग्रालिनबाट रोक्न नसक्नु उनको अक्षमता हो । यसमा दुई मत नहोला । कांग्रेसको समस्या सभापति देउवा मात्रै होइनन्, चर्चा र चन्दा बटुल्न सक्षम छोटे नेताहरूको कांग्रेसमा बढ्दो प्रभुत्व पनि एउटा समस्या हो । पूरै पार्टी विश्वासहीनताको स्थितिमा हेलिनु अर्को समस्या हो । अहिलेकै अवस्था रहने हो भने, कांग्रेस नेताविहीन पार्टीका रूपमा रहनेछ । अहिलेका नेताहरू देउवासँंग असहमतिका बावजुद कांग्रेसभित्र बस्न बाध्य भएका छन् । किनभने, विभाजन मूलबाटो होइन । अहिले कांग्रेसको नेतृत्व लिन्छु भन्ने व्यक्तिको समस्या भनेको लोकतन्त्रवादी जनमतको मनोबल कसरी बढाउने भन्ने हो । देश बनाउने चुनौतीको सामना गर्न सक्ने नेताको खोजीमा कांग्रेसजन लागेका छन् । तर, अन्तरिक्षमा चम्किलो र क्षमतावान् नक्षत्र देखिएको छैन ।"
के माननीय के सर्वसाधारण,"बेलायती लेबर पार्टीकी सांसद एवं अ हिस्ट्री अफ वुमन इन पार्लियामेन्ट पुस्तक लेखक रेचल रिभ्सले बेलायतमा आगामी डिसेम्बर १२ मा हुन लागेको आमनिर्वाचनलाई लक्षित गर्दै भनेकी छन्, हत्याको धम्की पाउनु बेलायती महिला सांसदका लागि नियमितताजस्तो भएको छ । निर्वाचनमा हुने दुर्व्यवहार, बलात्कार र हत्याको धम्कीकै कारण अहिलेसम्म १८ महिला सांसदले भाग नलिने घोषणा गरिसकेका छन् । यता नेपालमा लैंगिक हिंसाविरुद्धको १६ दिने अभियानको पहिल्यै दिन महिला पुनःस्थापना केन्द्र (ओरेक) ले सार्वजनिक गरेको पुस्तक अन्वेषी मा गत आर्थिक वर्षमा मुलुकभर ६६७२ प्रतिशत महिला घरेलु हिंसामा परेको उल्लेख छ ।देश विकसित होओस् या अविकसित, घर शिक्षित होओस् या अशिक्षित, महिलामाथि हुने हत्या, हिंसा र बलात्कारका घटना अझै उस्तै छन् । समाजलाई सतही रूपमा नियाल्दा अशिक्षित, आर्थिक रूपले पुरुषमा निर्भर महिलामात्रै पीडामा छन् कि जस्तो लाग्छ । तर यथार्थमा शिक्षित, कामकाजी र आर्थिक रूपले सक्षम महिलाको पीडाको पहाड झन् सामान्य महिलाका तुलनामा अझै डरलाग्दो छ ।केही दिनअघि म एउटा कार्यक्रममा सहभागी थिएँ । प्रमुख अतिथि हुनुहुन्थ्यो महिला माननीय, जसलाई म दिदी भन्ने गर्थें । अचेल दिन छोट्टिँदै गएकाले, डेढ घण्टाको कार्यक्रम सकिँदा साँझ ६ बजिहाल्यो । कार्यक्रमपछि माननीय प्रमुख अतिथिलाई संस्थाका कार्यसमिति सदस्यसँगै बसेर खाना खान अध्यक्षले अनुरोध गर्न थाले, माननीय दिदीचाहिँ खाना खानभन्दा घर जान अतालिइरहनुभएको थियो । निकै करबल भएपछि उहाँ खाना खाएर जान मन्जुर त हुनुभयो, तर उहाँको फोन निरन्तर बजिरह्यो । निकै पटक फोन आएपछि एकछिन है भनेर दिदी फोन रिसिभ गर्दै बाहिरिनुभयो । फर्किंदा उहाँको अनुहार अघिभन्दा झन् अँध्यारो थियो । मैले बेलाबेला अनुहारतिर हेर्दा उहाँ मुस्काउनुहुन्थ्यो मात्रै ।कार्यक्रमको समीक्षासहितको डिनर गरिसक्दा सातै बज्यो । हतारहतार छुट्ने बेला माननीय दिदीले मसँग साउती गर्नुभयो, हामी महिलालाई घरपरिवार र बालबच्चा सम्हालेरभन्दा पनि लोग्नेको चित्त बुझाएर हिँड्न गाह्रो छ । घरबाट तारन्तार फोन आइरहेको छ, कति बेला आउने भनेर । म हिँडेँं है !माननीय दिदीको कुरा मनमा खेलाइरहेका बेला केही समयअगाडि चितवनमा भेटेकी साथीको दुखेसो याद आयो । ऊ विवाह हुनु अगाडिदेखि नै सौन्दर्य पेसामा आबद्ध थिई । पार्लरमा दुईतीन जना स्टाफ पनि राखेकी थिई । पार्लर सम्बन्धी सेवा र ट्रेनिङबाट राम्रै आम्दानी हुन्थ्यो । आफ्नै खुट्टामा उभिएकी उसले करिब एक दशकअगाडि प्रेमविवाह गरेकी थिई । विवाहपछि दुईचार वर्ष त राम्रै बित्यो, तर बिस्तारै उसका लेक्चरर श्रीमान्लाई सौन्दर्य पेसा मनपर्न छोड्यो । भन्न थालेछन्, बरु स्टेसनरी पसल गरÙ म लगानी गरिदिन्छु । तिम्रो कारणले साथीभाइ र इष्टमित्रबीच मेरो बेइज्जत भयो । यही कुराले घरमा दिनहुँजसो झगडा हुन थाल्यो । नौ वर्षकी छोरी लिएर ऊ नजिकै रहेको माइत बस्न थाली । मैले भेट्दा पनि माइतबाटै पार्लर आउजाउ गर्दिरहिछ ।मसँग यति दुखेसो पोखिसक्दा उसका आँखा रसाइसकेका थिए । ऊ भन्दै थिई, म सानो मेहनत र संघर्षले यो ठाउँमा आइपुगेको होइन नि साथी ! उसको काम र सपनालाई मैले सम्मान र सपोर्ट गर्छु भने उसले पनि त मेरो कामलाई सम्मान र सपोर्ट गर्नु पर्दैन ? छोरीका लागि भए पनि सँगै त बस्नुपर्ने हो, तर दिनहुँको झगडा र मानसिक तनाव भएपछि सकिएन । अब हामी चाँडै अलग्गिन्छौं होला !माथिका दुइटै प्रसङ्गले बताउँछन् भने महिला चाहे जुनसुकै ओहदामा होऊन् या आर्थिक रूपले सक्षम नै किन नहोऊन्, उनीहरूका पीडा उस्तै छन् । अहिलेका महिला चुलाचौकामा मात्रै सीमित छैनन्, जिम्मेवारी झनै बढ्दो छ । महिलालाई घरपरिवार, बालबच्चा र जागिर सँगसँगै सम्हाल्नुपर्ने बाध्यता छ । विडम्बना, महिलाले कुनै कार्यक्रम वा भेटघाटमा जानुअगाडि परिवार वा लोग्नेको अनुमति लिनुपर्ने र फर्किंदा ढिलो भए प्रस्टीकरण दिनुपर्ने मात्रै होइन, श्रीमान् र घरपरिवारको अनुमति र रुचि अनुसारकै जागिर वा पेसा गर्नुपर्छ भन्ने पितृसत्तात्मक सोच अझै हावी छ । श्रीमान् त्यसै गरी कुनै कार्यक्रमबाट घर आउन ढिला हुँदाचाहिँ न परिवारलाई प्रस्टीकरण दिनुपर्ने हुन्छ, न त समाजले नै प्रश्न गर्छ ! समय बदलियो, समाज बदलियो, तर महिलाप्रतिको सोच अझै बदलिन सकेन ।जबसम्म समाजले महिलालाई मान्छेका रूपमा स्वीकार गर्न सक्दैन र दोस्रो दर्जाको नागरिकसरह व्यवहार गरिरहन्छ, तबसम्म देश पनि जहाँको तहीँ रहिरहन्छ । यति बेला हामी समानताको पुस्ता बलात्कारविरुद्धको ऐक्यबद्धता भन्ने सन्देशसहित, महिलामाथि हुने हिंसाविरुद्धको १६ दिने अभियानमा छौं । यो अभियान केवल अभियानमा मात्रै सीमित नरहोस्Ù कमसेकम अबको पुस्ताले महिलालाई मान्छे झएर बाँच्न सक्ने वातावरणको सिर्जना गरोस् ।"
नेपालमा समाजवाद र चीन,"नेपालमा समाजवादका मूलभूत सर्त विश्व व्यवस्थाको यो प्रकृति र गतिशीलतासँगको सम्बन्धका अतिरिक्त नेपालमा समाजवादका लागि अनिवार्य रूपले निम्न कुराले महत्त्व राख्छन् ःएक, नेपालमा प्रभुत्वमा रहेको हालको अनुत्पादक पुँजीलाई उत्पादक पुँजीमा रूपान्तरण गर्ने प्रक्रिया सुरु हुनुपर्छ । तर यो त्यति सजिलै सुरु हुँदैन । वर्तमानमा वित्तीय पुँजीको निरन्तर पुनरुत्पादन, विस्तार र विकास भइरहेको छ । पुँजीको पुनरुत्पादनमा रोकावट या संकट नआएसम्म यसको रूपान्तरण निकै जटिल या वस्तुतः असम्भव नै हुन्छ । रूपान्तरणका लागि ठूलो योजना र राजनीतिक प्रतिबद्धता आवश्यक हुन्छ । यो पुँजीले राजनीतिक र समाजका अन्य संस्थामा प्रभाव र कब्जा जमाएको हुँदा रूपान्तरणलाई रोक्ने जबर्जस्त प्रयत्न गर्छ । यो पुँजीमा संकट या प्रभावकारी प्रतिकूलता आएपछि मात्र रूपान्तरणको बाटो वस्तुतः खुल्ला हुन्छ । त्यसकारण हाल शासन गरिरहेको पुंँजीको क्षमता, आकार, गतिशीलता, विकास, राष्ट्रिय तथा अन्तर्राष्ट्रिय जालो, त्यसको संकटको नियम र दिशा बुझ्नु, संकटबाट रूपान्तरणको विधि र दिशाको खाका बनाउनु नेपालको समाजवादी आन्दोलनको एउटा महत्त्वपूर्ण कार्यभार हो । दुई, समाजवादतर्फ जानलाई समाजवादमा मात्र आफ्नो तत्कालीन र दीर्घकालीन हित देख्ने वर्ग, तिनको बहुमत, संगठन र चेतना आवश्यक हुन्छ । हाल नेपालमा त्यस्तो वर्ग छछैन ? नेताका आदर्श र प्रबुद्ध चाहनाले समाजवाद आउँदैन । वर्ग र त्यसको भौतिक परिस्थितिबिनाको समाजवाद चाहनाको सैद्धान्तिक आधार काल्पनिक समाजवाद हो, वैज्ञानिक समाजवाद होइन । तीन, हाललाई कल्याणकारी प्रावधानमा सबैको समान पहुँचलाई समाजवादको थालनीको विन्दु मान्ने हो भने पनि त्यसको महत्त्वपूर्ण सर्त हो, राजकीय तथा सार्वजनिक क्षेत्रको व्यापक भूमिका र त्यसको आर्थिक क्षमता । यो कुरा स्वयम् सार्वजनिक क्षेत्रको भूमिका र सबलताको पक्षधर वर्गको प्रभावशाली उपस्थिति, भूमिका या हस्तक्षेपबिना असम्भव हुन्छ । सारमा, नेपाली समाजवादी आन्दोलनले विश्व व्यवस्थाको चरित्र, दिशा, त्यसको संकट, चीनको भूमिका र दिशा, त्यस प्रक्रियामा विकसित हुने वर्गहरू र तिनका संघर्ष आदिको अध्ययन नगरी आफ्नो सम्भावना र दिशा तय गर्न सक्दैन । लेखक नेपाल खुला विश्वविद्यालयका सहप्राध्यापक हुन् ।"
बदलिँदो गढीमाई मेला,"मेला र जात्रा हाम्रा सांस्कृतिक सम्पदा हुन् । त्यस्तै एउटा सम्पदा हो गढीमाई मेला । प्रत्येक पांँच वर्षमा लाखौं मानिस एकै थलोमा भेला हुने मेला । प्रदेश २ को त यो चिनारी नै हो । स्थानीय बासिन्दाले यसलाई विश्वकै सबैभन्दा बढी बलि दिइने मेलाका रूपमा चिनाउन मन पराउँछन् । कतिपयले यसलाई मधेसी महाकुम्भ को संज्ञा दिने गरेका छन् । उसो त यो मेलामा नेपालका विभिन्न भागका साथै भारतका भक्तजन र कारोबारीहरूको व्यापक सहभागिता हुने गर्छ, तैपनि यसले सीमाञ्चलमा सांस्कृतिक सेतुको काम गरिरहेको भन्नेहरू पनि कम छैनन् । यो मेलामा सीमाञ्चलको देहात बढी मुखरित हुन्छ । मेला मुख्यतः बारा जिल्लामा लागे पनि यसको चाप छिमेकी जिल्लाहरूमा समेत सघन रूपमा देख्न सकिन्छ ।धार्मिक आस्था र बलिका कुरालाई थाती राख्ने हो भने, गढीमाई मेलामा नेपालको मधेसको वास्तविक झल्को पाइन्छ । यहांँ पस्किइने स्वादहरूमा मधेस झल्किन्छ । डेढ दशकअघिसम्म मेला भर्न आउनेहरू बैलगाडीमा बढी हुने गर्थे । अचेल गाउँघरमा पनि ट्याक्टरको प्रयोग बढेपछि बैलगाडी विस्थापित भएका छन् । यसको प्रभाव मेलामा पनि देखिएको छ । भर्खर धान काटिएका खेतमा ट्याक्टरहरूको लस्कर निकै मोहक देखिन्छ । अब त अन्य चारचक्के गाडी पनि कम छैनन् । यस क्षेत्रका रैथाने पहाडी समुदाय भाकल वा दर्शनका लागि मात्र होइन, बलि दिन पनि आउने लामो परम्परा छ । यसले लोकजीवनमा गढीमाई मेलाको प्रभावलाई प्रस्ट्याउँछ ।गढीमाई क्षेत्रका बवुआइन, कबही, मधुरी, दहियार, मल्हनी, नेगछिया, बर्बा, पर्सा, तेलकुवांँ, मन्झरिया र धरमपुरी गाउँमा मेलाको वर्ष मेला समाप्त भएपछि मात्र छोरी बिदाइ गर्ने परम्परा छ । दसैंसंँगै मन्दिर वा घरमा बिदाइ वा आशिषको खोइछा दिन रोकिन्छ । यो क्षेत्रका लागि मेला इष्टमित्र र नातागोता मिलनको अवसर पनि हो । यतिखेर वरिपरिका गाउँमा आफन्तहरू आएर बस्ने गर्छन्, जसलाई पहुंँनई भनिन्छ । अर्को कुरा, गढीमाई मन्दिरका पुजारी र धामी थारू कछडिया जातिका हुन् । माईको मूर्तिमा समेत थारू परिधान अंकित छ । गढीमाई र यस मेलाबारे बिभिन्न किंवदन्ती पाइन्छन्, तर सबैको केन्द्रमा थारू जाति छन् । आमसञ्चार माध्यमको बढ्दो कभरेजका कारण करिब दुई दशकयता गढीमाई मेलाको व्यापक प्रचार भएको छ । बढ्दो प्रचारले स्थानीय व्यवस्थापन समिति सुरुमा निकै हौसियो । कारण, मेला भर्न आउनेहरूको संख्या ह्वात्तै बढायो । संँगै बलिको संख्या पनि । लाखौं मानिस भेला हुने, लाखौं रांँगाको बलि हुने र ठूलो मेला लाग्ने भएपछि पैसाको पनि राम्रै खेल हुन थाल्यो । त्यसैले मेला समितिको चुनावमा राजनीतिक अतिक्रमण बढ्दै गयोÙ चुनाव खर्चिलो पनि हुँदै गयो । स्थानीय प्रहरीप्रशासनले पनि बहती गंगा मा हात धुन थाले ।गढीमाई मेलाको मूल विशेषता भनेकै बलि हो । यहांँ भाकल गरिए अनुसार रांँगा, बोका र परेवा बलि चढाइन्छ । आस्था राख्नेहरूका लागि राँंगा बलिको दृश्य उत्सवजस्तै हुन्छ । अहिले पहिलेसम्म रांँगा काट्ने लाइसेन्स लिएका व्यक्तिहरू नांगा खुकुरी हल्लाउँदै, घुमीघुमी रांँगा ढालिरहेका हुन्थे । डराएका रांँगाहरू भागाभाग गर्दै हुन्थे । गढीमाई मेलामा आवधिक हुने यस्तो प्रदर्शन सुरुमा जोकसैलाई अचम्म लाग्ने भइहाल्यो । तर रांँगाबलिमा सहभागी समूहहरू उल्लसित देखिन्थे । यस्तोमा आमसञ्चारले मेलाको विशालताका साथै ठूलो संख्यामा बलिको बीभत्सता लाई अन्तर्राष्ट्रियकरण गरे । पशु बलिविरुद्ध आवाज उठाउनेहरू गढीमाईतिर आकर्षित भए । दबाब बढ्दै गएपछि मेला व्यवस्थापन समितिले साबिकको खुला बलि क्षेत्रलाई अग्लो पर्खालले घेराबन्दी गर्योÙ बलिस्थलमा हुने काटमारको दृश्य खिच्न रोक लगायोÙ पशु बलिविरुद्ध चेतनामूलक तुल र ब्यानर झुन्ड्याउन दिन थाल्यो ।यस पटक त बलिलाई निरुत्साहित गर्न मेला समितिले नै केही पहल सुरु गरेको छ । अब अपरिपक्व रांँगा र बोका नकाटी पालनपोषण गर्न इच्छुक स्थानीय व्यक्तिहरूलाई उपलब्ध गराउने, बलिबापत रांँगा, खसी, परेवाको तोकिएको दररेट अनुसार रकम लिने र त्यसलाई बलि चढाएसरह मान्ने काम थालेको छ । समितिले परेवा संरक्षण अभियानसमेत गर्ने भएको छ । निश्चय नै यसमा अदालती आदेश र नागरिक दबाबले काम गरेको छ । तर यो संकेत पनि हो बलिमा आधारित पुराना मान्यता, विश्वास र परम्परामा बिस्तारै ह्रास हुँदै छ ।स्थानीय बासिन्दाले रगतविहीन मेला को अवधारणालाई दुई प्रकारले ग्रहण गरेको पाइन्छ । एक, हिन्दु परम्परालाई कमजोर बनाउने तत्त्व जसले अनेक गैरसरकारी संस्थालाई औजार बनाएको छ । दोस्रो, बरियारपुर क्षेत्रलाई मेलाबाट उन्नति हुने अवसरबाट वञ्चित गर्न खोज्नेहरूको खेतीपाती । स्थानीय बासिन्दा गुनासो गर्छन् अन्यत्रभन्दा बरियारपुरकै बलिको विरोध किन ? स्थानीय तहमा व्याप्त यस्तो धारणा पशु अधिकारकर्मीहरूका लागि चुनौती हो ।पहिला मेलाको बखत खबर छापिन्थ्यो चमारलाई मासुभोज । पहिला सीमाञ्चल क्षेत्रका चमार परिवारमा मेलाको बखत मासुभोज भित्रिन्थ्यो । रांँगा बलिका दिन बलि क्षेत्रमा जताततै लडेका रांँगा खोस्न एउटा समुदाय उद्यत देखिन्थ्यो । यस परिदृश्यले देखाउँथ्यो मधेसमा रहेको खाद्य असुरक्षा र जातिभेदबाट सिर्जित खाडल । तर अब सिनो बहिष्कार को नारा बाक्लिएको छ । यसरी मेला आफै सामाजिकआर्थिक बदलाव मापन गर्ने ब्यारोमिटर भएको छ ।पशु बलि नेपालमै सबैतिर छ । यो परम्परा कुनै धर्मविशेषमा मात्र सीमित छैन । त्यसै गरी मांसाहारको परम्परा नयाँ होइन । गाउँदेहातमा समेत एकातिर रैथाने परिकार हराउँदै छ भने, अर्कातिर सेकुवापसलको जालो बाक्लिएको छ । यसले भुइँतहमा उदीयमान आर्थिक संरचनाको पनि पोल खोल्छ । यता शाकाहारको आन्दोलन पनि चुलिएको छ । शाकाहारी आन्दोलन अझै व्यापक स्वीकृतिका लागि प्रयासरत छ । किनभने अझै अधिकांश मानिस पुरानो जीवनशैलीबाट मुक्त हुन सकेका छैनन् । बलिविरुद्धको आन्दोलन यहींनेर कमजोर हुन्छ । सामाजिक जागरुकताका लागि पारदर्शिता र नैतिकता जरुरी हुन्छ नै, सामाजिक मनोविज्ञानसंँग सामीप्य राख्न पनि सक्नुपर्छ ।मधेस मेलाप्रधान क्षेत्र हो । यहाँका पारम्परिक मेलाहरू मौलिक थिए । तिनको समय र स्थान लोकस्मृतिमा सुरक्षित रहन्थ्यो । यसका आर्थिक पक्ष पक्कै थियो, तैपनि सांस्कृतिक भावले बढी प्राथमिकता पाउँथ्यो । अहिले राजनीतिका कारण सबैले मेलालाई आर्थिक चस्माले मात्र हेर्न थालेका छन् । कतिपय स्थानीय तहले आधुनिक स्पेस मा रूढी र परम्पराहरूको पुनर्खोज गर्दै अझ बढी आडम्बरसाथ कार्यान्वयन गर्दै छन् । अहिलेको राजनीतिक वर्ग अन्धविश्वासको सबैभन्दा ठूलो संरक्षक बनेको छ । विभिन्न क्षेत्रका अगुवाहरूले अन्धविश्वासलाई नै हौस्याएका छन् । गढीमाई मेलाको अवसरले आस्था, अन्धविश्वास र संस्कृति बीचको मसिनो भेदबारे विमर्श गर्ने मौका देओस् ।"
राजापाक्षद्वारा ३५ मन्त्री नियुक्त,"कोलम्बो श्रीलंकाका नवनिर्वाचित राष्ट्रपति गोटाबाया राजापाक्षले बुधबार ३५ जनालाई राज्यमन्त्रीमा नियुक्त गरेका छन् । उनले अरू तीनजनालाई उपमन्त्रीका रूपमा समेत नियुक्त गरेका छन् । उनीहरूलाई संसद्को नयाँ निर्वाचन नहुँदासम्मका भनेर गठन गरिएको अन्तरिम मन्त्रिपरिषद्मा समावेश गरिएको हो । उनीहरूलाई राजधानी कोलम्बोस्थित राष्ट्रपति कार्यालयमा राष्ट्रपतिको उपस्थितिमा शपथ गराइएको थियो । राष्ट्रपति कार्यालयले दिएको जानकारीअनुसार नयाँ राज्यमन्त्रीमध्ये चमाल राजापाक्षलाई रक्षा मन्त्रालय, जोन सेनेभिरत्नेलाई अर्थ तथा नीति विकास मन्त्रालय र सुशील प्रेमाजयनाथलाई अन्तर्राष्ट्रिय सम्बन्ध मन्त्रालयको जिम्मेवारी दिइएको छ ।"
'एड्सबाट दैनिक ३२० को मृत्यु',"संयुक्त राष्ट्रसंघ सन् २०१८ मा एड्स रोगका कारण औसतमा दैनिक ३ सय २० बालबालिका र किशोरकिशोरीको मृत्यु भएको संयुक्त राष्ट्रसंघले जनाएको छ । राष्ट्रसंघीय निकाय युनिसेफले सार्वजनिक गरेको विश्वभरिको तथ्यांकअनुसार हरेक घन्टा १३ जनाको मृत्यु हुने गरेको हो । पर्याप्त उपचारको व्यवस्था नहुनु, उपचारमा पहुँचको अभावलगायत कारणले उनीहरूको मृत्यु भएको प्रतिवेदनमा छ । सन् २०१८ मा १४ वर्षसम्मका ५४ प्रतिशत (७ लाख ९० हजार) बालबालिका एचआईभीसहित बाँचेका छन् । उनीहरूले विभिन्न उपचार विधि अपनाएको युनिसेफले जारी गरेको प्रतिवेदनमा उल्लेख छ । बिरामीलाई औषधि उपचारका लागि सबैभन्दा धेरै पहुँच दक्षिण एसियामा रहेको पाइएको युनिसेफले जनाएको छ । दक्षिण एसियामा ९१ प्रतिशत बिरामीको पहुँच छ भने त्यसपछि धेरै मध्यपूर्व र उत्तर अफ्रिकामा देखिएको छ । त्यहाँ ७३ प्रतिशत बिरामीको पहुँच देखिएको छ । त्यसैगरी पूर्वी तथा दक्षिण अफ्रिका, पूर्वी एसिया र प्रशान्त क्षेत्रमा ६१ प्रतिशत, ल्याटिन अमेरिका, क्यारेबिनमा ४६ प्रतिशत र पश्चिम तथा मध्य अफ्रिकामा २८ प्रतिशत बिरामीलाई मात्रै औषधि उपचारमा पर्याप्त पहुँच भएको युनिसेफले जनाएको छ । सन् २०१८ मा एचआईभी एड्सबाट संक्रमित भएका नौ वर्षसम्ममा एक लाख ६० हजार नयाँ बिरामी थपिएका छन् ।"
७ जनालाई मृत्युदण्ड फैसला,"ढाका बंगलादेशको एक अदालतले मुस्लिम अतिवादी समूहमा आबद्ध सात जनालाई मृत्युदण्ड दिने फैसला सुनाएको छ । बंगलादेशको राजधानी ढाकास्थित एक क्याफेमा सन् २०१६ मा भएको आक्रमणमा १८ विदेशीसहित २२ जनाको हत्या गरेको आरोपको पुष्टि गर्दै अदालतले उक्त फैसला सुनाएको हो । ढाकाको एक खचाखच भरिएको आतंकवादविरोधी इजलासमा न्यायाधीश मोजिबुर रहमानले सातै जनालाई मृत्युदण्ड दिने सजाय सुनाएका हुन् । इस्लामिक स्टेट समूहमा आबद्ध रहेर सातै जनाले बंगलादेशमा आतंक मच्चाउन खोजेको प्रतिक्रिया न्यायाधीश रहमानले दिए । उनले आफ्नो फैसलामा सातै जनालाई झुन्ड्याएर मृत्युदण्ड दिन आदेश दिएका छन् । प्रहरी भ्यानमा राख्नुअघि उनीहरूले इस्लाममाथि आफूहरूको आस्था रहेको र भगवान् महान् हुनुहुन्छ भन्दै जोडले चिच्याएका थिए । पक्राउ परेका आठौं व्यक्तिलाई भने थुनामुक्त गरिएको थियो ।सन् २०१६ जुलाइमा ढाकास्थित होली आर्टिजन बेकरी क्याफेमा अत्याधुनिक राइफलसहितका इस्लामिक जेहादी युवाले अन्धाधुन्ध गोली चलाई विदेशी नागरिकको हत्या गरेका थिए । विदेशी नागरिक भेला हुने यो ढाकाको चर्चित स्थान हो । मृत्यु भएकाहरूमा सात जना जापानी र नौ इटालीका नागरिक थिए । यस आक्रमणका क्रममा दुई जना बंगलादेशी प्रहरी पनि थिए । क्याफेलाई करिब १० घन्टा बन्धक बनाएका इस्लामिक जेहादीलाई सैनिक कमान्डोले मुक्त गरेका थिए । जेहादी समूहले दुई दर्जनभन्दा बढी विदेशीलाई बन्धक बनाएका थिए । सैनिक कारबाहीमा पाँचै जना आक्रमणकारी मारिएका थिए ।यस आक्रमणबाट बंगलादेशमा इस्लामिक चरमपन्थविरुद्ध तनाब उत्पन्न भएको थियो ।बंगलादेश सरकारले यस आक्रमणलगत्तै देशव्यापी धरपकड र कारबाही सुरु गरेको थियो, जसबाट सयभन्दा बढी इस्लामिक अतिवादी मारिनुका साथै झन्डै एक हजार जना पक्राउ परेका थिए ।आक्रमणकारीको खोजीका क्रममा आठ जना ढाकामा मारिएका थिए जसमा घटनाका मुख्य योजनाकार बंगलादेशी मूलका क्यानाडेली नागरिक तमिम अहमद चौधरी पनि थिए । कारबाहीमा अतिवादी समूह जमेतुल मुजाहिद्दिन बंगलादेशका कमान्डर पनि मारिएका थिए । अदालतमा रहेका एक प्रत्यक्षदर्शीले भने, न्यायाधीशको फैसलाप्रति अभियुक्तहरूको कुनै पश्चाताप देखिएको थिएन । उनीहरूले अल्लाह हु अकबर को नारा लगाइरहेका थिए । बुधबार अदालतको फैसलालाई मध्यनजर गर्दै सुरक्षा व्यवस्था अत्यन्तै कडा पारिएको थियो ।"
बग्दाद विस्फोटमा ६ मारिए,"बग्दाद (एएफपी) इराकी राजधानी बग्दादमा तीनवटा बम विस्फोटनमा ६ जनाको मृत्यु भएको छ । १७ जना घाइते भएका छन् ।बग्दादमा मंगबार बेलुकाको समयमा तीनवटा बम विस्फोट भएको अधिकारीले जनाए ।एउटा मोटरसाइकल बम चर्चित बजार अल साबमा विस्फोट भएको थियो । सो ठाउँ बग्दादको उत्तरपर््वूी क्षेत्रमा पर्दछ । अर्को विस्फोट बग्दादको दक्षिणपूर्वी क्षेत्रमा पर्ने अल बैया क्षेत्रमा भएको समाचारमा जनाइएको छ ,जहाँ चार जना घाइते भएका थिए । तेस्रो विस्फोट भने अल बालाडियटमा भएको हो । राजधानी बग्दादको पूर्वी क्षेत्रमा पर्ने यस ठाउँमा भएको विस्फोटनमा परी थप चार जना घाइते भएका थिए । विस्फोटनको घटनाका बारेमा अहिलेसम्म कुनै पनि समूहले जिम्मेवारी लिएका छैनन् तर यस क्षेत्रमा इस्लामिक स्टेट (आईएस) का लडाकुले यसअघि धेरै हिंसात्मक घटना गराएकाले यो घटनामा पनि उनीहरूकै संलग्नता रहेको हुन सक्ने कतिपयको आशंका छ ।"
सहायक श्रीमान्,"(काठमाडौं)  हुम्लाका लामा समुदायमा अझै बहुपति प्रथा कायम छ, जुन कतिपयले सोच्दा पनि आश्चर्य मान्छन् । लामा समुदायका घरमा जति जना दाजुभाइ भए पनि एउटै मात्रै श्रीमती बिहे गर्ने चलन छ । उनीहरू माया, काम मात्रै बाँड्दैन्, श्रीमती पनि एक आपसमा बाँड्छन् । हुम्ला बरगाउँका धर्म, बुद्धि र च्या नर्बुकी एक्ली श्रीमती छिन् । उनीहरूका तीन सन्तान छन् । घरमा पालैपालो श्रीमतीसँग बस्छन् । माइला भाइले मन पराएर मागे पनि एउटै श्रीमती उनीहरू सबैले बाँडिरेहका छन् । दाइहरूले बिहे गर्दा भाउजूको उमेर १६ वर्ष थियो, जब कि च्या नर्बु १० वर्षका मात्रै थिए । उनी कक्षा चारमा पढ्दै गर्दा बिहे भयो । पहिले बिहे भयो, पछि मात्रै माया बस्यो । बरगाउँकै नुर्बु र यामका पनि एक्ली श्रीमती छन् । भाउजूलाई श्रीमती मानेर बस्न पाउँदा याम निकै खुसी छन् । उनीहरूका दुई छोरी र दुई छोरा छन् । आफूभन्दा जेठी भाउजूलाई श्रीमती मानेकोमा उनलाई भने कुनै पश्चाताप छैन । बरगाउँकै सोनामको हकमा भने यो लागू भएन । उनले आफैंले मन पराएर ल्याएको श्रीमतीलाई भाउजू मानेर बस्नुपर्ने भएपछि विद्रोह गरे । अनि अर्को बिहे गरे । तर, अर्को बिहे गरेपछि गाउँ समाजबाट बहिष्कृत भएका सोनाम १५ वर्षपछि यो बर्ष गाउँ फर्किए । तर, उनी आफैंले जन्माएकी छोरी र धनसम्पत्ति यतिबेला सबै खोसिएको छ । उनी यतिबेला सदरमुकाम सिमिकोटमा कष्टकर जीवन बिताइरहेका छन् । मानवशास्त्री छक्कबहादुर लामा पनि बहुपति प्रथाका पीडित हुन् । राजा ज्ञानेन्द्रको पालामा सहायक मन्त्रीसमेत भएका र हाल सांसद रहेका उनी सदरमुकाममा विस्थापित छन् । ०४८ देखि नै सांसद जित्दै आएका उनी पनि आफैंले रोजेको बिहे गरेपछि गाउँबाट बसाइँ सरेका हुन् । केही महिनाअघि एउटा डकुमेन्ट्री फिल्मको टोलीसित उनी आफू जन्मीहुर्केको बरगाउँ पुगे, तर घर पस्न सकेनन् । टाढैबाट आमाका लागि उनले केही खानेकुरा कोसेली पठाए । बहुपति प्रथाका यिनै रोचक कथाव्यथालाई क्यामेरामा कैद गरेका छन् फिल्मकर्मी गणेश पाण्डेले । पाँच वर्षअघिको महाभूकम्पमा परी आश्चर्यजनक ढंगले पुनर्जीवन पाएकाहरूको कथामाथि भाग्यले बाँचेकाहरू डकुमेन्ट्री बनाएका उनी यसपटक बहुपति प्रथा खोज्दै हुम्ला पुगेका हुन् । झन्डै चार वर्ष लामो अथक प्रयासपछि उनले डकुमेन्ट्री फिल्म बनाएका छन् र नाम दिएका छन् सहायक श्रीमान् । जेठो श्रीमान्चाहिँ घरको मुली हुँदो रहेछ । उसले मात्रै श्रीमती र अरू सबैले भाउजू भन्नुपर्ने रहेछ तर व्यवहारमा चाँहि श्रीमती नै हुन्छन्, पाण्डेले फिल्मबारे भने, त्यही आधारमा फिल्म नाम जुराइएको हो । बुधबार सञ्चारकर्मीमाझ फिल्म देखाउँदै गर्दा उनले आफ्नो अनुभूति पनि साझा गरे । एकजना साथीबाट उनले हुम्लाको लामा जातिहरूको संस्कृतिबारे सुनेका रहेछन् । त्यो संस्कृति सुन्नासाथ नेपालको धेरैले नसुनेको र हामीले प्राक्टिस गरेको भन्दा पनि फरक लागेको थियो, उनले भनेयसबारे बुझ्न समाजशात्री छक्कबहादुरलाई भेट्न सिमिकोटमा पुगें । उहाँ स्वयं यो प्रथाबाट पीडित हुनुहुँदो रहेछ । साइन मिडियाको ब्यानरमा शारदा गैरेले निर्माण गरेको डकुमेन्ट्रीको सम्पादक ईश्वर कोइराला रहेका छन् भने सहायक निर्देशकमा निर्पा हमालले काम गरेकी छन् ।"
कुञ्जमा बाल नाट्य,"काठमाडौं (कास) रंगमञ्चका माध्यमबाट बालबालिकामा बौद्धिक तथा सामाजिक भावना विकास गर्ने ध्ययेले राजधानीको बानेश्वरस्थित कुञ्ज थिएटरमा बुधबार तीनदिने नेसनल स्कुल थिएटर फेस्टिभल सुरु भएको छ । कुञ्जमा बुधबार क्रमशः प्रदेश ७ बाट एभरेस्ट एकेडेमी कैलालीबाट कठै तीन मास्टर र प्रदेश १ बाट बरबोटे इंग्लिस बोर्डिङ स्कुल, इलामकबाट थान मञ्चन गरिएको थियो । विजयराज आचार्यको लेखन तथा पुष्पराज अवस्थीको नाट्य रूपान्तरण तथा निर्देशन रहेको नाटक कठै तीन मास्टर मा रजस्वलाको बेला गरिने छेकथुन देखाइएको थियो । सुरेश पोर्तेलको लेखननिर्देशन रहेको थान मा लिम्बू परम्पराअनुसार मृतकबाट छुटकारा पाउन झाँक्री राखी आत्मा बोलाउने संस्कारलाई मञ्चन गरिएको थियो ।"
संस्कृति जोगाउन भिडियो,"दाङ (कास) लोप हुने चिन्ता बढेपछि अहिले थारू कला संस्कृतिका विभिन्न भिडियो बन्न थालेका छन् । थारू भेषभूषा, जीवनशैली, चाडपर्व र दुःखसुख झल्किने गीतहरू बनाएर भिडियो बनाउने क्रम बढ्दो छ ।थारू संस्कृति बचाउन भिडियो बनाउनुपरेको थारू कलाकार संघका अध्यक्ष एवं गायक शालिकराम चौधरीले बताए । थारू समुदाय कला संस्कृतिमा धेरै धनी छ तर अभिलेखहरू हराउँदै जान थालेका छन्, उनले भने, भिडियो बनाएपछि इतिहास सुरक्षित हुने भयो । अध्ययन गर्न चाहनेहरूका लागि पनि सजिलो भएको छ । उनी आफैंले विभिन्न गीतहरू बनाएर भिडियो बनाइसकेका छन् । धेरैजसो गीतमा उनले थारू जीवनका दुःखसुखका कथा प्रस्तुत गरेका छन् ।"
सातै प्रदेशमा 'अपांगता नागरिक ग्राम',"(काठमाडौं)  सरकारले सातै प्रदेशमा अपांगता नागरिक ग्राम बनाउने भएको छ । ऐनले वर्गीकरण गरेका दस किसिमका अपांगता भएका नागरिकका निम्ति पुनःस्थापना, सशक्तीकरण तथा उनीहरूका छोराछोरीलाई शिक्षालगायतका सुविधा दिन सरकारले ग्राम निर्माण प्रक्रिया अघि बढाएको हो । सरकारले यसका लागि अवधारणापत्र तयार गरी सातै प्रदेशका सामाजिक विकास मन्त्रालयमा पठाइसकेको छ । अवधारणाअनुसार अपांगता नागरिक ग्राम दस रोपनी क्षेत्रफलमा निर्माण गरिनेछ । ग्राममा सबै किसिमका अपांगता भएका व्यक्तिलाई सहज हुने आवासीय सेवा सुविधा उपलब्ध गराइनेछ । ग्राममा प्रदेशभरका असहाय र अपहेलित अपांगलाई राखिनेछ ।ग्राममा मनोरञ्जन (खेलकुद, संगीत आदि) केन्द्र, स्वास्थ्य केन्द्रअस्पताल, पुस्तकालय, आवासीय विद्यालय तथा शिक्षक व्यवस्था गरिनेछ । अपांगता भएकाहरूको सशक्तीकरण तथा दक्षता अभिवृद्धि गरी दिइएको सीप विकासका तालिमपछि उनीहरूले सिकेको सीपबाट उत्पादित सामग्रीलाई बिक्रीवितरणका निम्ति सरकारले उचित व्यवस्थापन गर्ने भनिएको छ । महिला, बालबालिका तथा समाज कल्याण मन्त्रालयको अपांगता अधिकार प्रवर्द्धन शाखाका उपसचिव पशुपति महतले चालू आर्थिक वर्षमा पनि अपांगता नागरिक ग्रामका निम्ति स्थलगत अध्ययन अनुसन्धान, पहिचान गर्न प्रतिप्रदेश १२ लाख ५० हजार रुपैयाँ छुट्याइएको जानकारी दिए । प्रक्रिया अघि बढे केन्द्र र प्रदेश सरकारले थप बजेट व्यवस्थापन गर्ने पनि उनले बताए ।"
भारतले आन्तरिक जलमार्ग प्रयोग गर्न दिने,"(काठमाडौं)  नेपाली ध्वजावाहक पानी जहाज सञ्चालनका लागि स्टार्न्डड अपरेटिङ प्रोसिड्युर तयार भएको छ । नेपालभारत पारवहन सन्धिको विस्तृत पुनरावलोकनका लागि राजधानीमा सम्पन्न दुईदिने बैठकले भारतको आन्तरिक जलमार्ग (इनल्यान्ड वाटरवेज) को मोडालिटी तयार गरेको हो । नेपालका तर्फबाट वाणिज्य तथा आपूर्ति मन्त्रालयका सहसचिव नवराज ढकाल र भारतका वाणिज्य तथा उद्योग मन्त्रालयका अतिरिक्त सचिव भूपीन्द्र यस भल्लाको नेतृत्वमा भएको बैठकले नेपालकै झन्डा, आवश्यकता र क्षमताअनुसारको पानीजहाज सञ्चालन गर्न सक्ने सहमति भएको हो । जल पारवारवहनको सन्दर्भमा ठोस सम्झौता भएको छ । यस विषयमा अब नेपालका तर्फबाट कुनै छलफल गर्नु पर्दैन, सहसचिव ढकालले भने, सन्धिमा हस्ताक्षरलगत्तै कार्यान्वयन हुन्छ । छलफलका क्रममा भारतीय जल यातायात प्रणालीका उपाध्यक्षले पनि सहभागिता जनाएका थिए । त्यसक्रममा भारतीय पक्षले नेपालले चाहेमा जहाजदेखि जहाजका लागि क्याप्टेनसमेतमा सहयोग गर्न तत्पर रहेको जनाएको ढकालले बताए । यसको मतलव पानीजहाजलाई धेरै महत्त्व दिइएको छ । हस्ताक्षर भएको भोलिपल्टदेखि नै सञ्चालनको अनुमति दिइने प्रतिबद्धता जनाएका छन्, उनले भने, नेपाली झन्डा भएको नेपाली जहाज चलाउने सपना यसले पूरा गर्छ । यसले मल्टिमोडल ट्रान्सर्पोटढुवानीमा हुने खर्चमा गिरावट आउँछ । पानीजहाज सञ्चालन भए निर्यातसमेत वृद्धि हुने मन्त्रालयको दाबी छ । ढुवानी सस्तो हुँदा मूल्यमा प्रतिस्पर्धा हुनेछ । उद्योगी व्यवसायीहरूले बल्क कार्गो मुभमेन्टका लागि जोगबनी र नौतनवा खोल्न आग्रह गरेका थिए । त्यसमा पनि सम्झौता भएको सहसचिव ढकालले बताए । रेलमार्फत बल्क कार्गो ढुवानीका लागि वीरगन्जरक्सौल नाकाका अतिरिक्त विरानगरजोगबनी र भैरहवासुनौली नाकासमेत खुला गर्ने गरी पारवहन सन्धिको प्रोटोकलको मस्यौदामा समावेश गरिएको छ, उनले भने, सन्धिमा हस्ताक्षरलगत्तै कार्यान्वयन हुन्छ । तेस्रो मुलुकसँग भारतीय भूमि हुँदै आवातजावत गर्ने कार्गो कन्टेनरहरूमा विद्युतीय कार्गो ट्र्याकिङ प्रणाली लागू गरी ट्रान्सिप्मेन्ट प्रक्रिया लागू गर्न नेपालले प्रस्ताव गरेको लेटर अफ एक्सचेन्जको मस्यौदामा पनि छलफल भएको थियो । नेपालका तर्फबाट प्रस्तावित मस्यौदामा भारतीय पक्षले आन्तरिक छलफल गरी यथाशीघ्र धारणा पठाउने सहमति भएको छ । ईसीटीएसको सन्दर्भमा रेल याातायातबाट ट्रान्सिप्मेन्टमा सकारात्मक नै छन् । अन्य मार्गबाट ट्रान्सिप्मेन्ट र ईसीटीएसको सन्दर्भमा केही अध्ययन गर्ने भनेका छन्, सहसचिव ढकालले भने, ईसीटीएसको सर्न्दभमा भारतको सर्वोच्च अदालतले केही आदेश दिएको छ । त्यसैले यथाशीघ्र धारणा पठाउने भनेका छन् । धाम्रा र मुन्द्रा बन्दरगहा नेपालका लागि खुला गर्न पनि छलफल भएको उनले बताए । दुवै तर्फबाट बन्दरगाह खुला गर्नका लागि आन्तरिक छलफल भइरहेको जनाउँदै भारतले छिट्टै जवाफ पठाउने जनाएको छ । समय अभावले पर्याप्त छलफल हुन सकेन । सहमति गरेर राखौं भन्दा मान्ने अवस्था थियो, ढकालले भने, तर, जल यातायात र बल्क कार्गोका लागि थप समय लाग्थ्यो । त्यसैले धाम्रा र मुन्द्राका लागि छुट्टै छलफल गर्दै जाने, सन्धिको हकमा छिटो सक्ने सहमति भयो ।सन्धिलाई अन्तिम रूप दिएपछि ट्रान्जिटका लागि अन्य कुनै डकुमेन्ट आवश्यक पर्दैन । यसअघि धेरै झन्झट थियो । कुन सालको परिपत्र भन्ने नै अन्योल थियो । अब त्यो हट्नेछ, उनले भने । मन्त्रालयका अनुसार ट्रान्जिट नवीकरणको सर्न्दभमा ७ वर्ष अर्थात् २०२७ सम्मका लागि नवीकरण भएको छ । यसअघि १९९९ मा यसको पुनरावलोकन भएको थियो । २०१९ मा अर्को पुनर्लेखन गर्यौं । मस्यौदा तयारीको अवस्थामा छ, उनले भने, आआफ्ना मन्त्रालयले आन्तरिक प्रक्रिया पूरा गरेर संशोधित सन्धिका रूपमा जान्छ । अब सचिवस्तरीय छलफल हुनु पर्दैन ।"
पञ्चेश्वर बैठक प्रशासनिक विषयमा सीमित,"(नयाँदिल्ली)  बहुचर्चित पञ्चेश्वर बहुउद्देश्यीय परियोजनासम्बन्धी तीनदिने बैठक भारतको राजधानी नयाँदिल्लीमा बुधबारबाट सुरु भएको छ । बुधबारबाट सुरु बैठक पानीको बाँडफाँट, उपयोग, लागतलगायतका वर्षौंदेखि सहमति हुन नसकेका महत्त्वपूर्ण विषयहरूमा भन्दा पनि आयोजनाको कर्मचारी, तिनको व्यवस्थापन, बजेट र अन्य प्रशासनिक विषयमा केन्द्रित छ । बैठकको पहिलो दिन नेपाल र भारतका सहसचिवस्तरीय संयुक्त कार्यदलमा छलफल भएको थियो ।यो छलफल बिहीबार पनि जारी रहनेछ । अन्तिम दिन अर्थात् शुक्रबार सचिवस्तरीय सञ्चालक समिति (गभर्निङ काउन्सिल) को बैठक बस्नेछ । सहसचिवस्तरीय बैठकमा भएका सहमतिहरूलाई गभर्निङ बैठकले आवश्यक छलफलपछि अनुमोदन गर्नेछ । पहिलो दिन प्राधिकरणको बजेट, कार्यक्रम, कर्मचारीहरूको संख्या र तिनको भर्ती प्रक्रियाबारे प्रारम्भिक छलफल भएको बैठकमा सहभागी एक उच्च अधिकारीले जनाए । बैठकमा यसका अतिरिक्त आवश्यक नियमावली र लेखापरीक्षकहरू माथि पनि छलफल हुने बताइएको छ ।तर, बैठकमा पञ्चेश्वर परियोजनाका सम्बन्धमा विगत लामो समयदेखि अनिर्णीत रहेका पानी बाँडफाँटलगायतका विषयमा भने छलफल नहुने बताइएको छ । नेपाल र भारतबीच २०५२ सालमा सम्पन्न एकीकृत महाकाली सन्धिले ६ हजार मेगावाटभन्दा बढीको जलविद्युत् उत्पादन हुन सक्ने पञ्चेश्वर बहुउद्देश्यीय आयोजना निर्माण गर्ने परिकल्पना गरेको छ । उत्पादन हुने बिजुली र परियोजनाबाट निस्कने पानी बराबरी गर्ने सन्धिमा उल्लेख भए पनि यतिका वर्षसम्म पनि त्यसमा सहमति जुट्न सकेको छैन ।नेपाल र भारतबीच पञ्चेश्वरको डीपीआरमै विवाद कायम छ । सहमति हुन नसकेको प्रमुख विषय भनेको पञ्चेश्वरको रिरेगुलेटिङ बाँध (पुनः नियन्त्रण) बाट छाडिने पानीको बाँडफाँट हो । जबकि महाकाली सन्धि हुँदा नै ६ महिनाभित्रै परियोजनाको डीपीआर टुंगो लगाउने सहमति गरिएको थियो । तर, अढाई दशक बितिसक्दा पनि त्यसमा सहमति जुट्न सकेको छैन । भारतको अन्तर्राष्ट्रिय कन्सल्टेन्ट कम्पनी वापकोसले तयार पारेको डीपीआरको मस्यौदामा नेपालले सहमति जनाएको छैन । त्यसमा भएको तल्लो शारदाको पानीसम्बन्धी विषयलाई लिएर नेपालको असहमति रहेको छ । मस्यौदामा भारतले हाल उपभोग गरिरहेको तल्लो शारदाको पानीलाई परियोजनाको पानी बाँडफाँट गर्दा हिसाब नगर्ने उल्लेख छ । जबकि नेपालले भने तल्लो शारदा निकै तल रहेको र त्यसको पानीको उपभोगको विषयमा सन्धिमा केही उल्लेख नहुँदा त्यसको पानीलाई पनि हिसाब गरेर मात्र पानीको बराबर बाँडफाँट गरिनुपर्ने अडान राख्दै आएको छ ।डीपीआरमा सहमति जुट्न नसकेपछि आवश्यक सल्लाह र सुझाव दिनका लागि विज्ञ समूहसमेत गठन गरिएको थियो । अहिलेसम्म उक्त समूहका तीन वटा बैठक भए पनि कुनै ठोस निष्कर्षमा पुग्न सकेको छैन । यस पटकको बैठकमा उक्त समूहको म्याद थप्ने वा नथप्ने विषयमा पनि छलफल हुने बताइएको छ । डीपीआरमा सहमति हुन नसक्दा परियोजनाको काम अघि बढ्न सकेको छैन । मात्र परियोजनाको प्राधिकरण गठन र त्यससँग सम्बन्धित प्रशासनिक कामहरू मात्र हुँदै आएका छन् ।डीपीआरलगायतका मूल मुद्दामा सहमति हुन नसके पनि प्राधिकरण नै चाहिँदैन त कहाँ भन्न मिल्यो र ? त्यसका लागि आवश्यक प्रशासनिक विषयहरूको टुंगो त लगाउनुपर्यो नि ।यसअघि २०६६ मा पोखरामा सम्पन्न नेपाल र भारतबीच पोखरामा सम्पन्न दुई देशको संयुक्त जलस्रोत समिति (जेसीडब्लूआर) बैठकमा पहिलो पटक बैठकमा पञ्चेश्वर बहुउद्देश्यीय परियोजना कार्यान्वयनको महत्त्वपूर्ण संयन्त्र पञ्चेश्वर विकास प्राधिकरण गठन गर्ने सहमति भएको थियो । त्यसैगरी सोही बैठकमा प्राधिकरणमा बराबरीका आधारमा दुई देशको प्रतिनिधित्व हुने सहमति पनि गरिएको थियो । त्यसैगरी आवश्यक कर्मचारी पनि दुवै देशबाट बराबरीका आधारमा भर्ती गरिने गर्न दुवै पक्षले सहमति जनाएका थिए । प्राधिकरण सञ्चालनका लागि छुट्टै कोषसमेत रहेको छ । त्यसमा दुवै देशले रकम विनियोजन गर्दै आएका छन् ।तीन दिनसम्म चल्ने बैठकमा सहसचिवस्तरीय सयंन्त्रको नेतृत्व ऊर्जा, जलस्रोत तथा सिँचाइ मन्त्रालयका सहसचिव प्रवीण अर्यालले गर्दै छन् भने गभर्निङ बडीको भने मन्त्रालयका सचिव दिनेश घिमिरेले नेतृत्वले गर्ने भएका छन् ।"
बढ्यो फेल्टको माग,"(काठमाडौं)  ठमेल ज्याठास्थित एमबी ह्यान्डीक्राफ्टका बादल शाहले फेल्टको व्यवसाय गर्दै आएको ४ वर्ष भयो । यसबीचमा उनलाई अनुभव भएको छ यो हस्तकलाको सामान विदेशीले बढी किन्ने गरेका छन् । नयाँ पुस्ताका नेपालीले पनि फाटफुट रूपमा यसलाई रुचाएका छन् । यो सधैं प्रयोग गरिरहने सामानमा पर्दैन, त्यसमाथि यसले धूलो धेरै टिप्छ, जुन यहाँको वातावरणसँग मिल्दैन, उनले भने, सामानको आकार र कामअनुसार मूल्य निर्धारण गरिन्छ । यसको मूल्य ६० रुपैयाँदेखि साढे ६ हजार रुपैयाँसम्म पर्छ । दिनमा आफूले ५ हजार रुपैयाँदेखि १० हजार रुपैयाँसम्मको व्यापार गर्ने उनी बताउँछन् । ऊनीका सामान भएकाले जाडोमा यसको माग माग हुनु स्वाभाविक हो । क्रिसमसमा सान्टा क्लजका लागि बढी यसको माग हुने गरेको उनले बताए । बढीजसो विदेश जाने भएकाले यसका लागि कुनै सिजन हुँदैन, उनले थपे । अहिले फेल्टका विभिन्न किसिमका सामान बजारमा पाइन्छन् । फेल्टको ब्याग, पर्स, जुत्ता, खेलौना, झुमर, म्याट, विभिन्न आकार र प्रकारका जनावरहरू जसमा हात्ती, याक, पेन्गुइनलगायत छन् । फेल्टका सामानमा विशेष सजाउन र उपहारका सामान बढी माग हुने व्यवसायी बताउँछन् । नेपालमा फेल्टका कपडा उत्पादन कहिलेदेखि भयो भन्ने यकिन नभए पनि भेडाको ऊनबाट बनाइने राडी, पाखी पनि यसैअर्न्तगत पर्ने आशीर्वाद एक्सपोर्ट, ठमेलका कृष्ण रेग्मीले बताए । नौ वर्षदेखि फेल्टको व्यापार गर्दै आएका उनी भन्छन्, नेपालमा यसको कहिलेदेखि सुरुवात भयो थाहा छैन । तर राडीपाखीको आधुनिक रूप नै फेल्ट हो । किनभने यसकै प्रक्रिया जसरी नै फेल्ट बनाइन्छ । नेपालबाट बाहिर निर्यात हुने हस्तकलाका सामानमध्ये यो पनि एक रहेको उनी बताउँछन् । सामान्य एक दिनमा फेल्टका जुनसुकै सामान बनाउन सिकिन्छ । यसलाई विभिन्न आकार दिएर बनाउन सिक्न भने कम्तीमा ७ दिनसम्म लाग्छ । बनाउन सक्ने भएपछि थोरै ऊन किनेर घरैमा बसी यसको व्यवसाय गर्न सकिन्छ । साबुन र तातो पानीमा ऊनलाई हातले घोट्दै कुनै पनि वस्तुको आकार दिइने व्यवसायी बबिन श्रेष्ठ बताउँछन् । उनले वसन्तपुर झोछेंमा ५ वर्षदेखि एसबीएस कलेक्सन सञ्चालन गर्दै आएका छन् । यसबाट सिजनका बेला मासिक ५० हजार रुपैयाँको कारोबार हुने उनको भनाइ छ । पानी र साबुनमा हातले घोटेर बनाउनुपर्ने भएकाले हात निकै दुख्छ, उनले भने, यो काम भनेको फलाम पगाले जस्तै हो । तर, काम जान्न त्यति गाह्रो छैन, जसले पनि घरमै बसेर गर्न सक्छन् । फेल्टका सजावटका लागि विभिन्न आकारका जनावर, भित्ता, ढोका र झ्यालमा झुन्ड्याइने, चियाको कप राख्ने कोस्टर, झुमर, खेलौना, ब्याग, पर्स, म्याट, टोपी र कसैका लागि उपहारका लागि नै किन्ने उनले बताए ।न्युजिल्यान्डबाट धेरै मात्रामा भेडाको ऊन नेपाल आयात हुने गरेको फेल्ट एसोसिएसन नेपालका महासचिव चक्रपाणि देवकोटाको भनाइ छ । थोरै मात्रामा मात्र तिब्बती भेडाको ऊन आउने उनले सुनाए । बाहिरबाटै भेडाको रंग्याइएको ऊन नेपाल भित्रिन्छ, उनले भने, आयातकर्ताहरूले धेरै मात्रामा ल्याउँछन् । हामीले पनि उनीहरूबाटै लिन्छौं । एक महिनामा ६७ कन्टेनर भेडाको ऊन नेपाल भित्रिन्छ । एक कन्टेनरमा २०२२ टन हुने उनले बताए । भेडाको ऊन प्रतिकेजी ४ सय रुपैयाँदेखि ७ सय रुपैयाँसम्म पर्छ । महिनामा साढे ५ करोड रुपैयाँ बराबरको ऊन नेपाल आउँछ, उनले भने । ९९ प्रतिशत फेल्ट विदेशमा माग हुने र एक प्रतिशत मात्र नेपालमा खपत भइरहेको देवकोटाले जानकारी दिए । अमेरिका, युरोप, चीनलगायत मुलुकमा यसको माग बढी हुने गरेको छ । अहिलसम्मको अवस्थालाई हेर्दा फेल्टको माग बढ्दो छ । ०७३ सालमा मात्र यो डेढ अर्ब रुपैयाँ बराबरको निर्यात भएको थियो । त्यसपछि ०७४ सालमा २ अर्ब रुपैयाँको निर्यात भएको थियो । गत वर्ष भने साढे २ अर्बदेखि ३ अर्ब रुपैयाँ बराबरको निर्यात भएको देखिन्छ, उनले भने, ३ वर्षको निर्यातलाई हेर्दा यसको बाहिरी बजार माग राम्रो छ । यो वर्ष अझ राम्रो हुने अनुमान छ । संघमा ९० जना फेल्ट व्यवसायी सदस्य रहेका छन् । संघभन्दा बाहिर ५०६० जनाको हाराहारीमा रहेको उनले बताए । फेल्टका लागि नेपाली भेडाको ऊनको सम्भावना रहे पनि चुनौती रहेको उनको भनाइ छ । अंग्रेजी शब्द फेल्ट को नेपाली अनुवाद महसुस हुन्छ । भेडाको ऊनलाई साबुन, पानी र रङले घोटेर बनाइने प्रक्रियालाई फेल्ट नाम दिइएको हो । विदेशी बजारमा नेपाली हस्तकलाबाट बनेका फेल्टका सजावट र प्रयोगका सामग्रीको माग पनि बढ्दै गएको छ ।ऊनी वा कपालबाट बनेको नरम बाक्लो कपडाको एक प्रकारको जुन (ऊन वा कपाल) सँगै जोडले थिचिएको छ भनी अक्सफोर्ड डिक्सनरीमा फेल्टको परिभाषा दिइएको छ । त्यस्तै विकिपिडियाका अनुसार फेल्ट एउटा कपडाको सामग्री हो, जुन एकसाथ फाइबरलाई घर्षण वा थिच्नाले उत्पादित हुन्छ । प्राकृतिक रेशा जस्तै ऊन वा जनावरको रौं या सेन्थेटिक फाइबरमा आधारित बनाउन सकिने वस्तु हो ।"
सहुलियत कर्जामा कन्जुस्याइँ नगरौं,"(काठमाडौं)  सहुलियत ब्याजदरको कर्जा प्रवाहमा कन्जुस्याइँ नगर्न बैंक तथा वित्तीय संस्थालाई अर्थमन्त्री युवराज खतिवडाले निर्देशन दिएका छन् । सरकारले ल्याएको ब्याज अनुदानको सहुलियत कर्जा प्रवाहमा बैंकहरूले चासो नदिएको समयमा अर्थमन्त्रीबाट यस्तो निर्देशन आएको हो । बुधबार सहुलियत कर्जा प्रवाह सम्बन्धमा सरकारी स्वामित्वका तीन बैंक र सहजीकरणका लागि राष्ट्रिय युवा परिषद्बीच सहकार्यको सम्झौता कार्यक्रममा अर्थमन्त्री खतिवडाले यस्तो बताएका हुन् । सहुलियतपूर्ण कर्जा सम्झौता कार्यक्रममा म पनि साक्षी छु, उनले भने, यो पूरा गर्नु मेरो पनि दायित्व हुन्छ । साक्षीलाई निरुत्साहित नबनाउनुहोला । मापदण्ड पुगेका ग्राहकले बैंकबाट ऋण नपाए सिधै आफूलाई इमेलमार्फत जानकारी गराउन पनि उनले आग्रह गरे । सम्झौता पत्रमा परिषद्का उपाध्यक्ष माधव ढुंगेलसँग राष्ट्रिय वाणिज्य बैंकका प्रमुख कार्यकरी अधिकृत किरणकुमार श्रेष्ठ, नेपाल बैंकका कृष्णबहादुर अधिकारी र कृषि विकास बैंकका अनिलकुमार उपाध्यायले हस्ताक्षर गरेका हुन् ।"
भेरी करिडोरमा ८ पुल बन्दै,"जाजरकोट (कास) सडक विभाग अन्तर्गतको पुल महाशाखाले भेरी करिडोरमा पुल निर्माणको तयारी थालेको छ । विभागले चालु आर्थिक वर्षमा करिडोरको खलंगातल्लुबगर खण्डमा ८ पुल निर्माणको तयारी थालेको हो । भेरी करिडोरको जाजरकोटडोल्पा सडकमा डेढ दर्जन पुल निर्माण आवश्यक छ । तल्लुबगरसम्मका विभिन्न खोला तथा नदीमा बन्ने पुलको डिजाइन लागतको तयारी थालेको सडक डिभिजन चौरजहारीका प्रमुख नरेन्द्र भट्टले बताए । पुल कुन माध्यमबाट निर्माण गर्ने भन्ने टुंगो नलागेको उनको भनाइ छ । डिजाइन एन्ड विल्ड माध्यमबाट निर्माण गर्ने कि भन्ने पनि छ, उनले भने, जुन विधिबाट भए पनि यस वर्ष ८ वटा पुल निर्माणको काम सुरु हुनेछ । चालु आर्थिक वर्षमा जाजरकोट खण्डअन्तर्गत झुमराखोला, नलगाड, खोलेखेत, साप्नेखेत, खमाउरी, ताँत्रगाड, ताँसुगाड र तल्लुबगरस्थित भेरी नदीमा पुल निर्माणको टेन्डर हुने डिभिजन कार्यालयले जनाएको छ । जाजरकोटडोल्पा सडकअन्तर्गत पासागाडदेखि ११६ किलोमिटर सडकको ट्र्याक खुले पनि विभिन्न नदी र खोलामा पुल नबन्दा यातायात नियमित बन्न सकेको छैन । सडकको स्तरोन्नति र पुल निर्माणमा सरकारले बेवास्ता गर्दै आइरहेको स्थानीयको गुनासो छ । सरकारले भारतको रुपैडियादेखि चीनको सिमाना धोभोटसम्मको चार सय किलोमिटर दूरीको सडकलाई भेरी करिडोर नामकरण गरेको छ । सडक पुगे पनि डेढ दर्जन खोलामा पुल नबन्दा र सडक स्तरोन्नति नहुँदा डोल्पालीलाई आवतजावतमा सास्ती छ । सामान ढुवानी सहज बन्न सकेको छैन । मुड्केचुला गाउँपालिकाका अध्यक्ष दत्तबहादुर शाहीले खोलैपिच्छे यातायातका साधन फेर्दा डोल्पावासीले सास्ती पाइरहेको बताए ।"
मेरो घरएनएमबी सहकार्य,काठमाडौं (कास) मेरो घर र एनएमबी बैंकले संयुक्त रूपमा अब बन्छ हजुरको घर योजना सुरु गरेका छन् । ग्राहकलाई आवासीय घर बनाउन सहज सेवा र वित्तीय सुविधा प्रदान गर्न योजना ल्याइएको हो । योजनाअन्तर्गत जग्गाधनीले घर बनाउन बैंकबाट सहज ब्याजदरमा कर्जा लिई २५ वर्षसम्मको अवधिमा भुक्तानी गर्न सक्नेछन् भने मेरो घरले ग्राहकको इच्छाअनुसार घरको डिजाइनदेखि पूर्ण निर्माणसम्मको सेवा प्रदान गर्नेछ ।
क्यूएसीसीलाई सम्मान,काठमाडौं (कास) कतार एयरक्राफ्ट केटरिङ कम्पनी (क्यूएसीसी) लाई खाद्य व्यवस्थापनसम्बन्धी सम्मान प्राप्त भएको छ । क्यूएसीसी यूकेएएस मान्यताको ब्युरो भेरिटासको आईएसओ सर्टिफाइट २२०००ः२०१८ बाट सम्मानित भएको हो । यसका लागि क्यूएसीसी ११ महिनादेखि प्रयासरत थियो ।
एनसेल मेला ६ सहरमा हुने,"काठमाडौं (कास) एनसेलले देशको विभिन्न ६ सहरमा एनसेल मेला २०७६ आयोजना गर्ने घोषणा गरेको छ । मेला इटहरी, बिर्तामोड, जनकपुर, वीरगन्ज, धनगढी र बुटवलमा आयोजना गरिने एनसेलले बुधबार जानकारी गराएको छ । मेला एनसेलल ब्रान्डको सार आज, भोलि, सधैं सँगै को अनुरूप आयोजना गर्न लागेको र यसले नेपाल भ्रमण वर्ष २०२० लाई सघाउ पुर्याउँदै आन्तरिक पर्यटन प्रवर्द्धन गर्ने लक्ष्य राखेको छ ।"
बरगाछीमा महिन्द्रा ट्र्याक्टरको सोरुम,"काठमाडौं (कास) अग्नि ग्रुपले विराटनगरको बरगाछीमा महिन्द्रा ट्र्याक्टरको नयाँ सोरुम स्थापना गरेको छ । बुधबारदेखि सञ्चालनमा आएको सोरुममा बिक्री, सेवा र ट्र्याक्टरको सम्पूर्ण पार्टपुर्जा उपलब्ध हुने कम्पनी महिन्द्राले बताएको छ ।"
प्रभुको ऋणपत्र निष्कासन सम्झौता,काठमाडौं (कास) प्रभु बैंक लिमिटेड र नबिल इन्भेस्टमेन्ट बैंकिङ लिमिटेडले १० प्रतिशत ब्याजसहित आठ वर्षका लागि निष्कासनसम्बन्धी सम्झौता गरेको छ । ऋणपत्र निष्कासन सम्झौताका लागि बुधबार प्रभु बैंकका प्रमुख कार्यकारी अधिकृत अशोक शेरचन र नबिलका प्रमुख कार्यकारी अधिकृत सबिरबादे श्रेष्ठले हस्ताक्षर गरेका हुन् ।
टीभीएसको 'सप्तरंग सिजन २' सम्पन्न,काठमाडौं (कास) टु ह्वीलर मोटरसाइकल टीभीएसका आधिकारिक बिक्रेता जगदम्बा मोटर्स प्रालिले टीभीएस अपाचे सिरिज सप्तरंग सिजन २ को सात वटै प्रदेशमा सांगीतिक कार्यक्रम सम्पन्न गरेको छ । कात्तिक २० गतेदेखि सुरु गरिएको कार्यक्रम मंसिर ४ गते समापन भएको हो ।
मनकामनाको वार्षिकोत्सवमा उपहार,काठमाडौं (कास) मनकामना दर्शन प्रालिले २१ औं वार्षिको अवसरमा मंसिर ८ गते उपहार योजना सञ्चालन गरेको थियो । लक्की ड्रमार्फत घोषणा गरिएको प्रथम विजेतालाई एलजीको ४३ इन्च टेलिभिजन हस्तान्तरण गरिएको थियो । त्यस्तै दोस्रोलाई एलजीको ३२ इन्च टीभी र तेस्रोलाई सामसुङ स्मार्ट फोन प्रदान गरिएको थियो ।
मेगालाई आईएसओ,काठमाडौं (कास) मेगा बैंकलाई अन्तर्राष्ट्रिय संस्था युनाइटेड रजिस्ट्रार अफ सिस्टम (यूआरएस) ले आईएसओ ९००१ः२०१५ को अन्तर्राष्ट्रिय मापदण्डबमोजिमको गुणस्तरीय व्यवस्थापन प्रणाली अनुसरण गरेबापत बुधबार प्रमाणपत्र प्रदान गरिएको छ ।
क्यान अध्यक्षमा कुँवर,"काठमाडौं (कास) कम्प्युटर एसोसिएसन नेपाल (क्यान) महासंघको नयाँ कार्य समितिको अध्यक्षमा नवराज कुँवर चयन भएका छन् । साधारणसभाले कुँवरको नेतृत्वमा ४० सदस्यीय कार्यसमिति चयन गरेको हो । उपाध्यक्षमा रणजितकुमार पोदार, खुसल रेग्मी, रत्नतारा तुलाधर (वैद्य) र रेसम गिरि निर्वाचित भएका छन् । महासचिवमा नारायणबहादुर थापा चुनिए ।"
मुक्तिनाथको नयाँ खाता,काठमाडौं (कास) मुक्तिनाथ विकास बैंकले मुक्तिनाथ संस्थागत उपलब्धि खाता सञ्चालनमा ल्याएको छ । बैंकले निजी कम्पनी तथा साझेदारी कम्पनीलाई लक्षित उक्त खाता सञ्चालनमा ल्याएको जनाएको छ ।
योगदानकर्ताका आश्रितलाई पेन्सन सुरु,"रोजगारदाता परिवर्तन गर्न पाइने एउटा रोजगारदाता (संस्था) छाडेर अर्को संस्थामा गए पनि श्रमिकको सुरक्षा नम्बर पहिलेकै कायम रहने गरी योगदान रकम जम्मा गर्ने व्यवस्था गरिएको छ । रोजगारीमा नरहेको अवस्थामा पनि चाहे नियमित रूपमा रकम जम्मा गरी सुविधा प्राप्त गर्न सकिन्छ । काम गरिरहेको रोजगारदाता (संस्था) छाडेर आफ्नो कम्पनी सञ्चालन गर्नुपरे आफ्नो कम्पनीलाई सामाजिक सुरक्षा कोषमा सूचीकरण गर्ने र आफूलाई त्यस कम्पनीको योगदानकर्ताका रूपमा दर्ता गरी सुरक्षा योजनालाई निरन्तरता दिन सकिन्छ, ज्ञवालीले भने, विदेशमा स्थायी बसोबास गर्न जाने अवस्था भए एकमुष्ट रूपमा भुक्तानी लिन पाइन्छ । ०७६ साउनअगावै सञ्चय कोष जम्मा गरेको र उपदानको व्यवस्था भएका प्रतिष्ठानका श्रमिक कर्मचारीको हकमा समेत सुरक्षा कोषमा सूचीकरण हुनुपर्ने अनिवार्य व्यवस्था गरिएको उनले बताए । यस्ता योगदानकर्तालाई पेन्सन योजना र अवकाश सुविधा योजनामध्ये कुनै एक छनोट गर्न पाउने विकल्प दिइएको छ, उनले भने । ०७६ साउनदेखि रोजगारीमा आएका श्रमिकको हकमा कोषमा १५ वर्ष योगदान गरेपछि अनिवार्य पेन्सन योजनामा सहभागी हुनुपर्नेछ । ६० वर्ष उमेर पुग्दासम्म पनि १५ वर्षे योगदान नपुगे अवकाश सुविधा लिन पाउने सुविधा छ । ६० वर्ष पूरा भएका व्यक्ति रोजगारीमै रहे सामाजिक सुरक्षामा कोषमा निरन्तरता दिन अनिवार्य छैन तर स्वेच्छाले निरन्तरता दिन सक्ने व्यवस्था छ, उनले भने । नेपाल सरकार वा अन्यन्त्रबाट समेत पेन्सन पाइरहेको व्यक्तिले कोषमा रकम जम्मा गरेको १५ वर्ष पूरा भए कोषबाट समेत पेन्सन पाइन्छ । मुद्रास्फीतिअनुसार पेन्सन रकम वृद्धि हुँदै जाने कोषका कार्यकारी निर्देशक ज्ञवालीले बताए ।"
युवा स्वरोजगार कार्यक्रमका लागि ऋण सम्झौता,"काठमाडौं (कास) रोजगारी सिर्जना गर्ने भन्दै सुरु गरिएको युवा स्वरोजगार कार्यक्रमका लागि करिब १४ अर्ब ऋणका लागि अर्थ मन्त्रालय र विश्व बैंकबीच बुधबार सम्झौता भएको छ । गत साता मन्त्रिपरिषद्को बैठकले ऋण स्विकार्ने निर्णय गरेको थियो । अर्थ सचिव राजन खनाल र विश्व बैंकका नेपाल निर्देशक फरिस हदाद जार्भोसले सम्झौतामा हस्ताक्षर गरेका हुन् ।यो रकम प्रधानमन्त्री युवा स्वरोजगार कार्यक्रमसहित रूपान्तरण पहल परियोजनामा खर्च हुने विश्व बैंकले जारी गरेको विज्ञप्तिमा जनाइएको छ ।यो परियोजनाअन्तर्गत सबै स्थानीय तहमा रोजगार सेवा केन्द्रलाई सहायता गरिने विज्ञप्तिमा जनाइएको छ । यस्ता सेवा केन्द्रले काम खोज्नेहरूलाई सघाउनेछ । यसले राष्ट्रिय रोजगार व्यवस्थापन जानकारी प्रणालीलाई पनि प्रभावकारी बनाउन सहायता गर्ने जारी गरेको विज्ञप्तिमा जनाइएको छ । यो परियोजनाले सार्वजनिक सम्पत्तिको व्यवस्थापनको क्षेत्रमा ३५ हजारलाई कुल ३५ लाख कार्य दिन हुने गरी अस्थायी रोजगारी सिर्जना गर्ने बताइएको छ ।आर्थिक क्षेत्रका जानकारहरूले यस कार्यक्रमलाई अनुत्पादक भन्दै ऋण लिएर सरकारले मुलुकलाई भार थप्ने काम गरेको टिप्पणी गरेका छन् । सरकारले प्रधानमन्त्री रोजगार कार्यक्रमका लागि यस वर्ष ५ अर्ब १ करोड रुपैयाँ बजेट विनियोजन गरेको छ । सरकारी बजेटले अपुग हुने भएपछि आउँदो पाँच वर्षभित्र खर्च गर्ने गरी ऋण लिन लागिएको हो ।सरकारले सार्वजनिक विकास निर्माणसम्बन्धी कार्यक्रम तथा आयोजनाहरूमा युवालाई रोजगारीमा लगाउने र त्यसको आधारमा उनीहरूलाई ज्याला दिने गरी यो कार्यक्रम अघि सारेको हो । यो कार्यक्रममा संलग्नलाई ज्यालाका नाममा नगद वितरण र भुक्तानीको प्रक्रियामा दुरुपयोग भएको भन्दै पहिलो वर्ष नै आलोचित बनिसकेको छ ।गत आर्थिक वर्षबाट सञ्चालित यो कार्यक्रममा ३ अर्ब १० करोड रुपैयाँ खर्च भइसकेको छ । यसमध्ये करिब साढे २ अर्ब रुपैयाँ आर्थिक वर्षको अन्तिम महिनामा खर्च भएको हो । विनियोजित बजेट सक्न वर्षान्तमा यो कार्यक्रममा संलग्नहरूलाई ज्यालाका रूपमा जथाभावी बाँडेको, वास्तविक श्रम नभएको, कार्यकर्ता केन्द्रित रोजगारी दिइएको भन्दै यो कार्यक्रमको आलोचना भइरहेको छ । श्रम मन्त्रालयले भने ६ हजार ९ सय ४ आयोजनामा काममा लगाई उक्त रकम भुक्तानी दिएको जनाएको छ ।"
पुनर्निर्माण प्राधिकरणले किस्ता लिने समय थप्यो,"काठमाडौं (कास) राष्ट्रिय पुनर्निर्माण प्राधिकरणले अनुदान सम्झौता नगरेका पहिलो र दोस्रो किस्ता नलिएका भूकम्पपीडित लाभग्राहीलाई किस्ता लिने समय थप गरेको छ । बुधबार बसेको प्राधिकरणको कार्यकारी समितिको बैठकले तोकेको समयमा घर पुनर्निर्माण गर्ने प्रतिबद्धतासहित लाभग्राहीले सम्बन्धित स्थानीय तहको सिफारिस ल्याएमा अनुदान उपलब्ध गराउन सक्ने निर्णय गरेको हो । प्राधिकरणका प्रमुख कार्यकारी अधिकृत सुशील ज्ञवालीले भूकम्प प्रभावित जिल्लाका सांसद, स्थानीय तहका जनप्रतिनिधि र लाभग्राहीहरूको आग्रहका आधारमा फेरि एकपटक अवसर दिइएको बताए । पहिलो किस्ता नलिई अनुदान वितरण स्थगन गरिएका लाभग्राहीलाई एक पटकका लागि स्थानीय तहले घर पुनर्निर्माणको सुनिश्तिता गरी सिफारिस गरेमा जिल्ला आयोजना कार्यान्वयन इकाई (अनुदान व्यवस्थापन तथा स्थानीय पूर्वाधार) ले आवश्यक छानबिन गरी जिल्ला पुनर्निर्माण सहजीकरण समितिमा पेस गर्नुपर्ने व्यवस्था गरेको छ । सहजीकरण समितिले प्राप्त सिफारिसको अध्ययन गरी सम्बन्धित लाभग्राहीबाट तोकिएको समयसीमाभित्र पुनर्निर्माण गर्ने प्रतिबद्धता भएको पाएमा रोकिएको अनुदान उपलब्ध गराउनेछ । त्यसरी लाभग्राही कायम भएकाले २०७६ सालमा पहिलो किस्ता पुस र दोस्रो किस्ता माघ मसान्तभित्र लिइसक्नुपर्नेछ । प्राधिकरणले एकीकृत बस्ती, बस्ती स्थानान्तरण गर्नुपर्ने, भूमिहीन, जोखिम वर्ग, काठमाडौं उपत्यकाभित्रका छुटेका लाभग्राही तथा सर्वक्षणबाट कायम हुने लाभग्राहीबारे फरक समयसीमा निर्धारण गरेको छ ।"
रेलमार्ग अध्ययन गर्ने टोली लुम्बिनीमा,"(लुम्बिनी)  काठमाडौंपोखरा र पोखरालुम्बिनी रेलमार्गको विस्तृत सम्भाव्यता अध्ययनको सिलसिलामा प्रारम्भिक जानकारी लिन चिनियाँ र नेपाली अधिकारीहरू बुधबार लुम्बिनी आएका छन् । टोलीले लुम्बिनीको छोटो फिल्ड भिजिट गरेर बुधबारै फर्किएको छ ।टोलीले लुम्बिनी गुरुयोजना क्षेत्र बाहिर र भित्र अवलोकन गरेको रेल विभागका सिनियर डिभिजनल इन्जिजियर तथा प्रवक्ता अमन चित्रकारले बताए । चिनियाँ अधिकारीले एलाइन्मेन्ट हेरे, उनले भने, मायादेवी मन्दिर नजिक कहाँ रेल स्टेसन राख्न सकिन्छ भनेर पनि हेरेका थिए । टोलीमा चीनको रेलवे एडमिनिस्ट्रेसनका डेपुटी मिनिस्टर आङ लु साङको नेतृत्वमा रहेको २३ सदस्यीय चिनियाँ र २ नेपाली अधिकारी संलग्न थिए । नेपाल र चीनबीच २०१८ जुन २१ मा रेलमार्गको पूर्वसम्भाव्यता अध्ययन गर्ने समझदारी पत्रमा हस्ताक्षर भएको थियो । सम्भाव्यता अध्ययनको जिम्मेवारी चीनको फर्स सर्भे एन्ड डिजाइन अफ इन्स्टिच्युटले पाएको छ । यो विषय टुंगाउन चीनको रेलवे एडमिनिस्ट्रेसनका डेपुटी मिनिस्टर आङ लु साङको नेतृत्वमा २३ सदस्यीय टोली नेपाल आएको हो । चिनियाँ अधिकारीहरू दोस्रो पटक फिल्ड भिजिट गर्न बुधबार लुम्बिनी आएका हुन् ।"
आतिथ्यलाई आतुर पोखरा,"पूरा हुँदै पूर्वाधारफुटबल मैदानको पश्चिमतर्फ ग्यालरी सी अन्तर्गत भीआईपी प्यारापिटमा सिट जडान गरिएको छ । पोखरामा मुख्य खेलको रुपमा समेत हेरिएको महिला फुटबलको लागि निर्मार्णाधिन फुटबल मैदानमा प्रतियोगिताको लागि तत्काल पूर्व र पश्चिम भागमा प्यारापिट जडान गरिने छ । बाँकी काम भने साग पछि हुनेछ । मैदानका लागि दुबो भारतको कोलकाताबाट ल्याइएको हो । स्टिल मोडुलर ग्रान्ड स्ट्यान्ड (प्यारापिट) फ्रान्सबाट ल्याइएको हो । उक्त प्यारापिट फ्रान्सबाटै आएका दुई प्राविधिकले जोडिरहेका छन् । हाल मैदानको पूर्वतर्फको प्यारापिट जडान चलिरहेको छ । फुटबल सुरु हुनुअघि १० हजार सिट जोड्ने निर्माण कम्पनीको लक्ष्य छ । प्यारापिटमा जडित सीट रातो र नीलो रंगको छ । मैदानको काम लगभग अन्तिम अवस्थामा रहेको भारतीय कम्पनी ग्रेट स्पोर्ट्स इन्फ्रा (जीएसआई) एन्ड एमए कन्स्ट्रक्सन जेभीका प्रोजेक्ट म्यानेजर दीपक बरालले बताए । महिला फुटबलको अभ्यासस्थल दोबिल्लामा रहेको सहारा एकेडेमीको मैदान, हेम्जामा रहेको गौरीशंकर मैदान, प्रहरी गण तालिम केन्द्र र पश्चिम पृतना विजयपुरको खेल मैदान तोकिएका छन् । महिला फुटबल मंसिर १७ देखि २४ सम्म हुनेछ । प्रतियोगितामा ४ राष्ट्र सहभागी छन् । आयोजक नेपालसहित भारत, माल्दिभ्स र श्रीलंकाले भाग लिएका छन् । बंगलादेश, भुटान र पाकिस्तान सहभागी भएनन् । पोखरा रंगशालामा भारोत्तोलनका लागि साउना बाथसहितको प्रशिक्षण हल तयार भएको छ । हलमा ६ वटा प्लेटफर्म छन् । कास्की भारोत्तोलन संघका अध्यक्ष राजन बड्गामीका अनुसार माटेपानीस्थित पार्टी प्यालेसमा मंसिर १४ देखि २५ गतेसम्मलाई भाडामा लिइएको छ । भारोत्तोलनको संरचना राख्ने, झिक्ने र ४ दिन खेल सञ्चालनका लागि उक्त समय लाग्नेछ । हल ७ सय दर्शक क्षमताको छ । सागमा दोस्रोपल्ट ट्रायथलन हुँदै छ । यसअघिको भारतको गुवाहाटीमा ट्रायथलन समावेश थियो । ट्रायथलन गर्न सबै तयारी सकिएको ट्रायथलन संघ कास्कीका अध्यक्ष सुमन देवकोटाले बताए । ट्रायथलनमा ७५० मिटर पौडै, २० किलोमिटर साइक्लिङ र ५ किलोमिटर रनिङ हुन्छ । फेवातालमा पौडी भएपछि पोखरावरपर साइक्लिङ र रनिङ हुने छ । विरौटाचोकबाट राष्ट्रबैंक चोकसम्मको बाटो मर्मत हुने क्रममा रहेको अध्यक्ष देवकोटाले बताए । प्रतियोगिताका लागि फेवातालको पानी परीक्षण गर्दा पहिलेभन्दा सफा भेटिएको पनि उनले सुनाए । रंगशालाभित्र रहेको बहुउद्देश्यीय कभर्डहलभित्र ह्यान्डबल हुँदै छ । ह्यान्डबलका लागि आवश्यक म्याट बुधबार पोखरा आइपुगेको छ । बिच भलिबलको मैदान तयार भए पनि पोल, जालीलगायत सामान आइपुगेको छैन । क्रिकेटको मैदान र पिच व्यवस्थित गरिँदै छ । अभ्यास पिच भने अझै सकिएको छैन । क्रिकेटमा मोबाइल ट्वाइलेट र चेन्जिङ रूम प्रयोग हुनेछ । आर्चरीको मैदान तयार छ । बाहिरी संरचना निर्माणाधीन छ । ब्याडमिन्टनमा सातै राष्ट्र सागअघि तयार हुनुपर्ने ब्याडमिन्टन कभर्डहलको निर्माण अन्तिम चरणमा पुगेको छ । हलमा म्याट बिछ्याउने र सरसफाइ गर्ने काम बाँकी रहेको कास्की ब्याडमिन्टन संघका अध्यक्ष डम्बरसिंह गुरुङले बताए । खेलाडीका लागि चाहिने पूर्वाधारसमेत सबै निर्माण भएको उनले जानकारी दिए । ब्याडमिन्टन हलमा ४ कोर्टसँगै कार्यालय, सूचना कक्ष, प्राविधिक कक्ष, स्टोर रुम, वार्मअप कक्ष छन् । सागमो ३ कोर्टमात्र प्रयोग हुने छन् । ब्याडमिन्टनमा आयोजक नेपालको तर्फबाट २५ खेलाडी तथा प्रशिक्षक सहभागी हुनेछ । पुरुष १०, महिला १० खेलाडी छन् भने विदेशीसहित ५ प्रशिक्षक छन् । भारतको तर्फबाट भने ब्याडमिन्टनमा खेलाडीको मात्र सहभागिता रहने छ । ब्याडमिन्टनमा भारतबाट १० पुरुष तथा १० महिला खेलाडी सहभागी हुनेछन् । पाकिस्तानबाट ५ पुरुष, ५ महिला खेलाडी र ३ प्रशिक्षक छन् । बंगलादेशबाट १६ सदस्यीय टोली पोखरा आउने छ । श्रीलंकाबाट ७ पुरुष, ७ महिला खेलाडी र ३ प्रशिक्षक छन् । भुटानबाट ४ पुरुष, २ महिला खेलाडी तथा एक प्रशिक्षक छन् । माल्दिभ्सबाट ६ पुरुष, ६ महिला खेलाडी र ५ प्रशिक्षक छन् । ब्याडमिन्टन मंसिर १५ देखि २० सम्म हुने प्राविधिक समितिका संयोजक विद्याप्रसाद मर्सानीले जानकारी दिए ।"
८ खेलमा ४८ स्वर्णका लागि ८ सय ४० को प्रतिस्पर्धा,"पोखरामा सागअन्तर्गत ८ खेल हुँदै छ । महिला फुटबल, महिला क्रिकेट, ह्यान्डबल, आर्चरी र ब्याडमिन्टन पोखरा रंगशाला परिसरमा हुने छ । भारोत्तोलन माटेपानीको एसआर केसी क्याटरिङको पार्टी प्यालेसमा हुनेछ । बिच भलिबल लेकसाइडको बाराही मैदान र ट्रायथलन फेवातालमा हुनेछ । ८ खेलमा ८ सय ४० खेलाडीले प्रतिस्पर्धा गर्नेछन् । खेलमा प्रतिस्पर्धाका लागि पुरुषभन्दा महिला खेलाडीसंख्या बढी छ । आठ खेलमा ४ सय ९ महिला र ३ सय २९ पुरुष खेलाडीले प्रतिस्पर्धा गर्दै छन् । यसअघि आर्चरीमा भारत सहभागी नहुने भएपछि ८ सय २४ खेलाडीमात्रै पोखरा आउने तय थियो । तर अन्तिम समयमा भारतले पनि आर्चरीमा भाग लिने जनाएकाले खेलाडी संख्या बढेको प्राविधिक समिति संयोजक विद्या मर्सानीले बताए ।पहिले भारत आर्चरीमा सहभागी नहुने भन्ने थियो । तर, अन्तिम समयमा आएर दर्ता गरायो, उनले भने, आर्चरीका लागि ८ पुरुष र ८ महिला भारतबाट खेलाडी आउने छन् । आर्चरीको १० स्वर्ण पदकका लागि भारतसहित, नेपाल, बंगलादेश, पाकिस्तान, भुटान र श्रीलंकाले प्रतिस्पर्धा गर्ने भएका छन् । यद्यपि भारतको आर्चरी संघलाई विश्व आर्चरी महासंघले निलम्बनमा राखेकाले खेलाडीले खेल्न पाउनेनपाउने निश्चित छैन । भारतबाट ५ खेलका लागि १ सय ८० खेलाडी तथा अफिसियलको सहभागिता रहने छ । जसमा ४९ पुरुष, ६९ महिला खेलाडी तथा २५ अफिसियल छन् । भारतले महिला क्रिकेट सहभागिता जनाएको छैन । माल्दिभ्सबाट ५ खेलमा ४१ पुरुष, ६१ महिला खेलाडी र ३४ अफिसियल गरी १ सय ३६ सहभागी हुनेछन् । माल्दिभ्सले आर्चरी, भारोत्तोलन र ट्रायथलनमा सहभागिता जनाएको छैन । बंगलादेशबाट ६ खेलमा सहभागी हुन ५९ पुरुष, ५५ महिला खेलाडी र ३६ अफिसियल गरी १ सय ५० जना पोखरा आउँदैछन् । बंगलादेशले महिला फुटबल र ट्रायथलनमा सहभागिता जनाएको छैन । पाकिस्तानबाट ५ खेलमा ९४ खेलाडी तथा अफिसियलको सहभागिता रहेको छ । जसमा पुरुष ३८, महिला ३५ र अफिसियल २१ जना छन् । पाकिस्तानले महिला फुटबल, महिला क्रिकेट र ट्रायथलन खेल्ने छैन । श्रीलंकाले ८ खेलमा १ सय ७५ खेलाडी तथा अफिसियल पोखरा भित्र््याउँदै छ । जसमध्ये पुरुष खेलाडी ६१, महिला खेलाडी ८१ र अफिसियल ३३ जना छन् । भुटानबाट ४ खेलमा सहभागी हुन २९ पुरुष, ६ महिला खेलाडी तथा ७ अफिसियल गरी ३५ जना पोखरा आउँनेछन् । प्रतियोगितामा सबैभन्दा कम सहभागिता भुटानको छ । भुटानले ह्यान्डबल, महिला फुटबल, बिच भलिबल र ट्रायथलनमा सहभागिता जनाएको छैन ।आर्चरीमा ३०, ब्याडमिन्टनमा २८, महिला क्रिकेटमा ३, महिला फुटबलमा ३, ह्यान्डबलमा ६, ट्रायथलनमा १५, बिच भलिबलमा ६, भारोत्तोलनमा ६० गरी कुल १ सय ५१ पदकका लागि प्रतिस्पर्धा हुनेछ ।आर्चरीमा १० स्वर्ण, ब्याडमिन्टनमा ७ स्वर्ण, महिला क्रिकेटमा १ स्वर्ण, महिला फुटबलमा १, ह्यान्डबलमा २ स्वर्ण, ट्रायथलनमा ५ स्वर्ण, बिच भलिबलमा २ स्वर्ण र भारोत्तोलनमा २० स्वर्ण पदकमा प्रतिस्पर्धा हुँदै छ ।"
स्वागतमा मैथिली संगीत,"(धनुषा)  जनकपुरको कर्भडहल दक्षिण एसियाली खेलकुद (साग) का लागि रंगरोगन गरी चिटिक्क बनाइएको छ । खेलाडीसहित आउने पाहुनालाई उद्घाटन सत्रमा मिथिला नाट्य कला परिषद जनकपुरका कलाकारले मैथिली संगीतबाट स्वागत गर्ने कार्यक्रम तय छ । जहाँ मुख्यमन्त्री लालबाबु राउतसमेत सहभागी हुनेछन् ।जनकपुरमा हुने कुस्तीको व्यवस्थापन गर्न राष्ट्रिय खेलकुद परिषद (राखेप) ले प्रदेश सरकार, जनकपुरधाम उपमहानगरपालिका, जिल्ला प्रशासन कार्यालय र सुरक्षा निकायसँग छलफल गरेको छ । प्रदेश २ का मुख्यमन्त्री राउतले जनकपुरमा हुने कुस्ती भव्य बनाउन प्रदेश सरकारले कुनै कसर बाँकी नराख्ने प्रतिबद्धता जनाएका छन् । प्रदेशको सम्मानसँग जोडिएकाले भव्य बनाउन सहयोग गरिने बताए । राखेप उपाध्यक्ष पिताम्बर तिम्सिना नेतृत्वको सचिवालयले प्रदेश २ का मुख्यमन्त्री राउतसहित ओलम्पिक कमिटीका अध्यक्ष जीवनराम श्रेष्ठ, भौतिक पूर्वाधार विकासमन्त्री जितेन्द्र सोनल, आन्तरिक मामिला तथा कानुन न्त्री ज्ञानेन्द्र यादवलाई कुस्तीको तयारीबारे जानकारी गराए । जनकपुरमा आयोजित छलफलमा कुस्ती खेलाडीको आवास, सुरक्षा र व्यवस्थापनबारे छलफल भएको जिल्ला खेलकुद विकास समिति धनुषाका अध्यक्ष कमलकिशोर चौधरीले बताए । खेलस्थलमा दर्शक अटाउन सक्ने अवस्था नरहेकाले कर्भडहल बाहिर र जनकपुरको जानकी मन्दिरमा खेलको प्रत्यक्ष प्रसारण गरिने व्यवस्था गर्ने निर्णय भएको चौधरीले बताए । प्रदेश २ का कानुनमन्त्री ज्ञानेन्द्र यादवले जनकपुरमा पहिलोपल्ट अर्न्तष्ट्रिय स्तरको कुस्ती आयोजना गर्ने अवसर पाएकाले प्रदेश सरकारले सक्दो सहयोग गर्ने बताए । प्रदेश सरकारले विदेशी खेलाडीको स्वागत र सम्मान गरेर कुस्तीलाई सभ्य र भव्य बनाउने तयारी भइरहेको यादवले बताए । जनकपुरमा मंसिर १५ मा हुने विवाह पञ्चमी मेलालगत्तै कुस्ती हुँदै छ, मन्त्री यादवले भने, अन्तर्राष्ट्रिय खेलकुद आयोजनाका कारण जनकपुरलाई अवसर र चुनौती दुवै छ । उच्च सुरक्षा सतर्कता साग खेलकुदअन्तर्गत जनकपुरमा हुने कुस्तीका लागि सुरक्षा योजना बनाइएको छ । जिल्ला प्रशासन कार्यालयसँग समन्वय गरी सुरक्षाका लागि नेपाल प्रहरी, सशस्त्र प्रहरी, नेपाली सेना र अनुसन्धानका सुरक्षाकर्मी परिचालन गर्ने सहमति भएको जिल्ला खेलकुद विकास समिति धनुषाका अध्यक्ष चौधरीले बताए । प्रारम्भिक चरणको जानकारीमा कुस्तीमा माल्दिभ्स र भुटानका खेलाडी सहभागी नहुने जानकारी आएकाले ६ देशका खेलाडी बस्नका लागि छुट्टाछुट्टै ६ होटल व्यवस्थापन गरिएको छ । खेलाडीका सुरक्षाका लागि होटलमा प्रहरी परिचालन गर्ने निर्णयसमेत भएको छ । कुस्ती खेलको स्थान तोकिए पनि आवास, खेलाडी संख्या र रुट निर्धारण नभएको धनुषाका प्रहरी उपरीक्षक शेखर खनालले बताए । खेलाडी र खेलस्थलमा उच्च सुरक्षा सतर्कता अपनाउने तयारी भएको छ, प्रहरी उपरीक्षक खनालले भने, साग खेलकुदका लागि एकीकृत सुरक्षा योजनाअन्तर्गत खेलाडी सुरक्षा प्राथमिकतामा राखिएको छ । खेल अवधिभर सादा पोसाकका प्रहरी, कुकुर र नेपाली सेनाको बम डिस्पोजल टोली परिचालन हुनेछ । ६ सयभन्दा बढी नेपाल प्रहरी परिचालन गर्ने तयारी भएको उनले बताए । चिटिक्क कर्भडहलकुस्ती प्रतिस्पर्धा हुने जनकपुर कर्भडहल रंगरोगन गरेर चिटिक्क पारिएको छ । कर्भडहल पहिलोपल्ट मर्मतसम्भार र रंगरोगन गरी शौचालय र स्नानगृह थपिएको छ । २०४२ सालमा निर्माण गरिएको जीर्ण कभर्डहलमा भत्केका, फुटेका झ्याल र ढोकामा नयाँ सीसा, प्रयोगविहीन शौचालयमा टायल, बत्ती जडान, खानेपानी, दर्शक बस्ने व्यवस्था मिलाएर केसरिया रंगले रंगिएको छ । राखेपले साग कुस्तीका लागि कभर्डहल मर्मत गर्न २० लाख रुपैयाँ बजेट उपलब्ध गराएको थियो । खेलाडीहरू मंसिर १७ मै जनकपुर आइपुग्दै छन् । सागमा पुरुष र महिला दुवैको कुस्ती यसै कभर्डहलमा हुनेछ । पुरुष, महिला कुस्तीका खेलाडीसहित प्रशिक्षक, व्यवस्थापक, निर्णायकको व्यवस्थापनका लागि समिति बनाइएको छ । आवास, यातयाता, प्रचारप्रसार, खेलस्थल व्यवस्थापन, समारोह व्यवस्थापन, स्वयंसेवक परिचालन, अतिथि सत्कार र स्वास्थ्य लागि समिति बनाइएको छ ।"
'स्वर्ण विजेतालाई ५ लाखभन्दा बढी',"सदस्यसचिव सिलवाल प्रमुख अतिथिको भूमिकाबाट बोल्ने पालो आएपछि प्रस्तोता श्रेष्ठभन्दा एक कदम अगाडि देखिए । उनले स्वर्ण विजेतालाई ५ लाखभन्दा अझ बढी प्रदान गर्न लागिएको जनाए पनि पुरस्कार रकम कति भने खुलाएनन् । प्रधानमन्त्रीले आफैंले घोषणा गर्ने भनेकाले मंगलबारको कार्यक्रममा उहाँ अस्वस्थ हुँदा त्यो रोकिएको र छिट्टै त्यो घोषणा हुने उनले संकेत गरे । उनले अर्थमन्त्रीको घोषणाले खेलाडीहरू निराश हुनुलाई स्वाभाविक रूपमा लिए । सिलवालले १३ औं साग विजेतालाई १२ दिनमै कति पुरस्कार दिने घोषणा गरिने जनाए । कार्यक्रममा उनले भने, विगतमा पनि साग विजेतालाई घरघडेरी भनेर घोषणा गरिएको पुरस्कार सबै नदिएको इतिहास छ । त्यसैले म अहिले नै यति दिने भनेर घोषणा गर्दिनँ । किनभने घोषणा गरिएको पुरस्कार नदिएमा जोसिला खेलाडीमा नैराश्यता आउँछ । तर स्वर्ण विजेता खेलाडीले ५ लाखभन्दा बढी पाउने छन् ।कराते टोलीको कुण्ठा त्यहीं सकिएन । नेपाल कराते महासंघ तदर्थ समितिका सहअध्यक्ष दावा गुरुङले आफ्नो सिध्याएका थिए । सिलवालले बोलिसकेपछि फेरि माइक समातेर उनले कराते टोलीले पुरस्कार नपाएकामा गुनासो राखे । नेपालले कात्तिक २३ मा बंगलादेशको ढाकामा सम्पन्न दक्षिण एसियाली कराते च्याम्पियनसिपमा ८ स्वर्ण, ४ रजत र ७ कांस्य जितेको थियो । तर कराते टोलीलाई सम्मान गर्नेक्रममा बेवास्ता गरिएको आरोप गुरुङको थियो । सरकारको घोषणा कार्यक्रममा कात्तिक २८ मा ढाकामै भएको एभीसी सेन्ट्रल जोन महिला भलिबलमा विजेता बनेको नेपाली टोलीलाई जनही ३ लाख प्रदान गरिएको तर करातेले नपाएको गुनासो उनको थियो । सिलवालले संघबाट लिखित प्रस्ताव आएमा कराते टोलीलाई पनि सम्मान गरिने जनाए । करातेका मुख्य प्रशिक्षक मदन उप्रेतीले यसअघि नै सरकारले सम्मान नगरे पनि सागमा उच्च मनोबलसाथ खेल्ने भन्दै खेलाडीको हौसला बढाइरहेका थिए । तर त्यतिखेर १३ औं सागको महिला भलिबल खेलमा व्यस्त रहेका सिलवाल ट्र्याकसुट वितरण कार्यक्रममा आइपुगिसकेका थिएनन् । त्यसैले गुरुङले पुनः समय लिएर परिषदलाई त्यसबारे अवगत गराएका थिए । एकसमय गुरुङ र पुरेन्द्रविक्रम लाखेको गरी दुई चिरामा रहेको कराते महासंघ अहिले तदर्थ समितिमा छ । समितिमा उपाध्यक्ष रहेका लाखेले १३ औं सागमा नेपाली राष्ट्रिय गीत अधिकांश बज्ने बताउँदै करातेको १९ मध्ये धेरै स्वर्ण नेपालको हुने दाबी गरेका थिए । आठौं साफमा करातेमा स्वर्ण विजेता एवं कराते महासंघका सदस्य रवि महर्जनको प्रयासमा गरिएको सो कार्यक्रममा १३ औं सागमा खेल्ने नेपाली कराते टोलीलाई झन्डै ९ लाखबराबरको ट्र्याकसुट, ज्याकेट, जर्सी र जुत्ता प्रदान गरिएको थियो । खेल पोसाक कम्पनी केल्मेले ती खेल सामग्रीमा सहुलियत प्रदान गरेको आयोजकले जनाएको छ । १३ औं सागको नेपाली कराते टोलीका व्यवस्थापक महर्जनलाई किशोर वज्राचार्य, गोपाल महर्जन, दीपक थापा, राजेश श्रेष्ठ, राजेश जोशी, ध्वजमान मोक्तान, नवीन पाँडे, थ्रीस्टार क्लबलगायतले सहयोग गरेका थिए । नेपाली कराते टोली छनोटपछि समावेश गरिएका थप दुई खेलाडी विनोद शाक्य र दिगम्बर पन्तलाई भने कार्यक्रममा बोलाइएको थिएन ।"
भलिबल खेलाडीलाई सहयोग,काठमाडौं (कास) १३ औं दक्षिण एसियाली खेलकुद (साग) मा सहभागी नेपाली भलिबल टोली (महिलापुरुष) लाई ट्र्याकसुट प्रदान गरिएको छ ।काठमाडौंमा बुधवार आयोजित एक कार्यक्रममा हेल्प नेपाल क्लबले पुरुष भलिबल टोलीका कप्तान इम राना र महिला टोली कप्तान अरुणा शाहीलाई टिपटप लोगो अंकित केल्मेको ट्र्याकसुट प्रदान गरेको हो । विभिन्न दाताबाट सहयोग संकलन गरी खेलाडीलाई ट्र्याकसुट हस्तान्तरण गरिएको क्लबका पदाधिकारीले बताए । कार्यक्रममा भलिबल संघका केन्द्रीय उपाध्यक्ष याम गुरुङ र निरोज मास्केलगायत सहभागी थिए ।
पहिलो खेलमै झट्का,"(काठमाडौं)  १३ औं दक्षिण एसियाली खेलकुदको पुरुष भलिबलतर्फ बुधबार नेपालले बंगलादेशसँग अप्रत्यासित हार बेहोरेको छ । यो हारले पुरुष भलिबलमा नेपालले समूह चरण पार गर्ने सम्भावनामा गम्भीर धक्का लागेको छ । समूह ए मा नेपालले अब उपाधिको मुख्य दावेदार भारतसँग खेल्नेछ । अन्तिम चारमा पुग्नका लागि यो खेल जित्नैपर्ने हुन्छ ।त्रिपुरेश्वरेस्थित राखेप कभर्डहलमा उल्लेख्य घरेलु समर्थकमाझ ५ सेटसम्म चलेको खेलमा नेपालले अन्तिम सेटमा खराब प्रदर्शन गर्न पुग्यो । पहिलो र तेस्रो सेट नेपालले क्रमशः २५२१, २५१९ ले आफ्नो पक्षमा परेको थियो । तर दोस्रो र चौथो सेटमा भने २३२५, २४२६ ले सेट गुमायो । अन्तिम सेटमा लगातार अंक गुमाएको नेपाल मध्यसम्ममा ४८ ले पछि परिसकेको थियो । ७१४ ले पछि परेको स्थितिबाट लगातार ५ अंक हासिल गरे पनि १२१५ खेल सेटसँगै खेल गुमाउन पुग्यो । हारेका सेटमा नेपालको सर्भिस खराब देखियो । २ अंकले गुमाएको दोस्रो सेटमा नेपालले ५ पटक सर्भिस बिगारेको थियो । तेस्रो सेटमा पनि चारपल्ट सर्भिसबाट अंक गुमाएको थियो । समग्र खेलमा नेपालले स्पाइक र सर्भिसमा कमजोर रह्यो । परम्परागत समस्याको रूपमा रहेको रिसिभमा उल्लेख्य सुधार भयो भने मिडिल ब्लकरहरूले उत्साहजनक प्रदर्शन गर । मिडिल ब्लकर हरि अधिकारी र अन्तर्राष्ट्रिय डेब्यु गरेका शरण सामरी क्षेत्रीले तुलनात्मक रूपमा राम्रो प्रदर्शन गरे । कप्तान इम रानामगरले पनि बंगलादेशसँगको पराजयपछि आफूहरूका लागि ठूलो अवसर गुमेको महसुस गरेका छन् । आज बिहानसम्म पनि हामी कसैले सोचेका थिएनौं कि हामी हार्दै छौं । हामीले हराउन सक्थ्यौं पनि, कप्तानले भने, हाम्रो अर्को खेल भारतसँग छ र सबैलाई थाहा छ त्यो खेल हाम्रा लागि गर या मर हुनेछ । उनीहरू उच्च स्तरका छन्, हामी जितको प्रयास गर्नेछौं ।५ वर्षयता राष्ट्रिय टोलीमा कप्तानी भूमिकामा रहेका इमले आत्मविश्वासको कमीका कारण पराजित हुनुपरेको दाबी गरे । पहिलो र तेस्रो सेटमा हामीले सन्तोषजनक खेलेका हौं । दोस्रो र चौथो सेट हामी जित्दाजित्दै हार्न पुग्यौं, किनभने खेलाडीहरूमा आत्मविश्वासको कमी रह्यो, उनले थपे, हाम्रो पुरानो समस्याको रूपमा रहेको रिसिभमा अहिले सुधार आएको छ, तर सर्भिस र स्पाइकमा यसपल्ट कमजोर रह्यौं । आज हामी सर्भिसकै हारण हार्यौं ।नेपालले ३ महिनाअघि एभीसी सेन्ट्रल जोन भलिबल खेल्दा नेदरल्यान्ड्सकै प्रशिक्षक हान आविङ थिए । त्यस प्रतियोगितामा नेपाल ६ टिममध्ये पाँचौं भएको थियो । सागका लागि नेदरल्यान्ड्सकै लेस्ले डी जोङलाई जिम्मेवारी दिइयो । उनले गत वर्ष १८ औं एसियाली खेलकुदमा सहभागी नेपाली टिमको प्रशिक्षण सम्हालेका थिए । ५६ वर्षे आविङले टिमको रक्षात्मक शैलीमा ध्यान दिएका थिए र अनुभवी खेलाडीलाई नै धेरै अवसर दिए । २६ वर्षीय डी जोङले टिमलाई अघिक आक्रामक र जोसिलो बनाउन युवा खेलाडीलाई विश्वास गर्ने रणनीति लिए । दुई साताको प्रशिक्षण अपुग भएको भन्दै कप्तान इमले प्रशिक्षकको रणनीतिमा टिम अलमलमा परेको खुलासा गरे । बंगलादेश टोलीका प्रशिक्षक लामो समयदेखि टिममा हुनुहुन्छ । हामी चाहीँ हरेक प्रतियोगिता अगाडि प्रशिक्षक परिवर्तन गरिरहन्छौं । वर्तमान प्रशिक्षकको रणनीति उत्कृष्ट छ तर २ साताको छोटो प्रशिक्षणमा त्यो रणनीति लागू गर्न हामीलाई असहज भयो, उनले गुनासो गरे । सागअगाडि नेपालले भारतमा त्यहाँको राष्ट्रिय टोलीसँग तीन खेल खेलेको थियो । त्यसबाहेक रिसिभमा सुधार ल्याउन प्रशिक्षक केन्द्रित थिए । कप्तान इमले भने, भारतको राष्ट्रिय टोलीसँगको मैत्रीपूर्ण खेल हामीले जित्न नसके पनि राम्रो खेलेका थियौं, आजको खेलमा हाम्रा खेलाडीले त्यस खेलको जति पनि प्रदर्शन दिन सकेनन् ।सर्भिसमा हामी कसरी चुक्यौं त ? प्रशिक्षक डी जोङले भने, विपक्षी टिमको रिसिभ राम्रो छ । त्यसलाई कमजोर बनाउन हामीले उत्कृष्ट र सशक्त सर्भिस प्रहार गर्न सक्नुपर्छ । हाम्रा खेलाडी त्यही प्रयासमा असफल भएका हुन् । उनले पुरानो समस्याको रूपमा रहेको रिसिभमा भने सुधार आएको भन्दै भारतविरुद्धको खेलमा गल्ती सुधार गरी जितको प्रयास गर्ने बताए । मैत्रीपूर्ण खेलमा हामीले खेल जित्न नसके पनि सेट जितेका थियौं । हामी भारतविरुद्ध १० खेलपछि १ खेलमा जित हासिल गर्ने सामर्थ्य राख्छौं । अबको खेलमा त्यो जित आउनेछ, जोसिला प्रशिक्षक डी जोङले पत्रकार सम्मेलनमा आत्मविश्वास देखाए । बंगलादेशका प्रशिक्षक अली पाउर अरोजीले कठिन जित निकाल्न सकेकोमा सन्तुष्टि व्यक्त गरे । निकै कठिन जित आफ्नो अनुकूल आएकामा निकै खुसी छु । पछिल्लो समय नेपाल र बंगलादेश दुवैले भलिबलमा धेरै सुधार गरेका छन् । सेन्ट्रल जोनको तुलनामा यस प्रतियोगितामा राम्रो प्रतिस्पर्धा भयो, उनले भने ।"
विपक्षीलाई बुझेर खेल्यौं,"(काठमाडौं)  १३ औं दक्षिण एसियाली खेलकुद (साग) उद्घाटनको चार दिनअघि बुधबार सुरु भलिबलमा नेपाली महिला टोलीले बंगलादेशमाथि ३० को सोझो सटेमा जित हासिल गरेको छ । घरेलु कोर्टमा प्रभावशाली देखिएको नेपालका प्रशिक्षक जगदीश भट्टले विपक्षीको स्तरअनुसार प्रदर्शन गरेको प्रतिक्रिया दिए । हामीलाई थाहा छ बंगलादेशी टिम अनुभवहीन छ र उनीहरू हामीभन्दा कमजोर नै छन्, पत्रकार सम्मेलनमा प्रशिक्षक भट्टले भने, सहज जितको अपेक्षाअनुसार सबैले राम्रो खेले, टिमका सबैलाई अवसर पनि दिएँ ।त्रिपुरेश्वरस्थित राखेप कभर्डहलमा अपेक्षाअनुसार दर्शकको उपस्थिति कम थियो । नेपालले सुरुआती दुई सेट २५९, २५९ को स्कोरमा जितेको थियो । प्रशिक्षक भट्टले सरस्वती चौधरी, प्रतिभा माली, अरुणा शाही, रेश्मा भण्डारी, सुनीता खड्का, सोफिया पुन र सलिना श्रेष्ठ (लिबेरो) लाई सुरुआती सेटमा उतारेका थिए । दुई साताअघि सेन्ट्र जोन भलिबलमा नेपालले बंगालेदशको यही टोलीलाई सजिलै हराएको थियो । नेपालले आफ्नो कोर्टमा पनि त्यही नतिजा दोहोर्यायो । बंगलादेशमा नेपालले २५४, २५९, २५६ को सेटमा जित निकालेको थियो । त्यो नतिजाको अनुपातमा बंगलादेशले बुधबार सुधारिएको प्रदर्शन गरेको हो । तेस्रो सेटमा नेपालले नियमित कप्तान अरुणा, सरस्वती चौधरी र सुनीता खड्कालाई आराम दिएको थियो । यसपल्ट बंगलादेशले पहिलो अंक हासिल गरेर चुनौती सुरु गरेको थियो । पहिलो टेक्निकल टाइमआउटअघि नेपालले ८७ को अग्रता बनायो । नेपाली टोलीमा आपसी सन्तुलन नमिल्दा बंगलादेशले ९९ को बराबरी गर्यो । त्यसयता निरुता ठगुन्ना, प्रतिभा माली र उषा भण्डारीले नेपाललाई लगातार अंक दिलाउन सफल रहे । नेपालले निर्णायक सेट २५११ ले जित्यो । सहज जित देखिए पनि नेपालले आफ्नै कमजोरीले अंक सुम्पिरहेको थियो । पहिलो सेटमा ८ अंक र दोस्रो सेटमा बंगलादेशले हासिल गरेको सबै अंकमा नेपाली खेलाडीको कमजोरी थियो । विपक्षी कमजोर हुँदा हाम्रो खेल सन्तुलन केही बिग्रिएको हो, प्रशिक्षक भट्टले भने, हामीले भारत, श्रीलंकाजस्तो विपक्षीसँग आफ्नै कमजोरी सुधार्नुको विकल्प छैन । राष्ट्रिय टोलीबाट उषाले डेब्यु गरिन् । दोस्रो सेटको अन्त्यतिर प्रतिभालाई प्रतिस्थापन गरेकी उनले लगातार दुई स्पाइक प्वाइन्ट बटुलेकी थिइन् । कात्तिक २८ मा माल्दिभ्सलाई पराजित गरी सेन्ट्रल जोन भलिबलमा स्वर्ण जितेको नेपाली टोलीमा युवा खेलाडीको वर्चस्व छ । औसत उमेर २३ वर्ष रहेको नेपाली टिमका ६ सदस्यले दुई साताअघि त्यही प्रतियोगितामा डेब्यू गरेका थिए । बंगलादेशका प्रशिक्षकले आफ्नो टिम नयाँ र कम अनुभवी रहेको भन्दै प्रदर्शनबाट सन्तुष्टि व्यक्त गरे । हाम्रो टिममा नयाँ खेलाडीको बाहुल्य छ र उनीहरू आपसी सन्तुलन मिलाउन प्रयासरत छन् । पहिलो खेल हो, अर्कोमा राम्रो प्रदर्शन गर्नेछौं, उनले भने ।"
तेक्वान्दोमा भारत आउने,"(काठमाडौं)  वर्ल्ड तेक्वान्दो ((डब्लूटी) र अन्तर्राष्ट्रिय ओलम्पिक कमिटी (आईओसी) को निर्देशनपछि भारतीय खेलाडीले १३ औं दक्षिण एसियाली खेलकद (साग) अन्तर्गत तेक्वान्दोमा प्रतिस्पर्धा गर्न पाउने भएको छ । कराते र आर्चरीमा सहभागी हुने भारतको प्रयास भने असफल भयो । तेक्वान्दो र कराते नेपालले सर्वाधिक स्वर्ण आशा गरिएका खेल हुन् ।सागको आयोजक दक्षिण एसियाली ओलम्पिक काउन्सिल (एसएओसी) का अध्यक्षसमेत रहेका नेपाल ओलम्पिक कमिटी (एनओसी) का अध्यक्ष जीवनराम श्रेष्ठले बुधबार भने, भारतको तेक्वान्दो महासंघ निलम्बनमा परेको हो । त्यसपछि बनेको तदर्थ समितिलाई मान्यता दिइएको छ । वर्ल्ड तेक्वान्दोको सिफारिसपछि आईओसी र ओसीए (ओलम्पिक काउन्सिल अफ एसिया) सँग सल्लाह गर्यौं । खेलाडीले खेल्न पाउनुपर्छ भन्ने हाम्रो मान्यता हो । त्यसै आधारमा सबै कुरा नियमसंगत भएकाले भारतलाई तेक्वान्दोमा सहभागी गर्ने निर्णय भयो ।सरकारको हस्तक्षेपपछि वर्ल्ड तेक्वन्दोले भारत तेक्वान्दो महासंघलाई निलम्बन गरेको थियो । त्यसपछि इन्डियन ओलम्पिक संघ (आईओए) ले बनाएको तदर्थ समितिले गरेको दैनिक कार्य र अन्तर्राष्ट्रिय प्रतियोगितामा भारतका खेलाडीको सहभागितालाई विश्व तेक्वन्दोको सर्वोच्च संस्था वर्ल्ड तेक्वान्दोले व्यवस्थापन गरिरहेको छ ।काठमाडौं, पोखरा र जनकपुरमा आइतबार औपचारिक सुरु हुने १३ औं सागका लागि सम्बन्धित देशका ओलम्पिक कमिटीले अक्टोबर १० मा खेल दर्ताको अन्तिम मिति तोकिएको थियो र २० नोभेम्बर २० लाई खेलाडीको नाम दर्ता गर्ने अन्तिम दिन राखिएको थियो । तर, दुवै मितिसम्म इन्डियन ओलम्पिक संघले तेक्वान्दोलाई दर्ता गरेको थिएन । नोभेम्बर २१ मा आएर उसले तेक्वान्दोसहित आर्चरी र करातेमा पनि प्रतिस्पर्धा गर्ने पत्र दक्षिण एसियाली ओलम्पिक काउन्सिललाई दिएको थियो । भारतको प्रस्तावप्रति सुरुमा आनाकानी गरे पनि तेक्वान्दोमा प्र्रवेश दिन काउन्सिल बाध्य भएको हो ।भारतको कराते संघमा आन्तरिक द्वन्द्व चर्किएको अवस्था छ र उसको आर्चरी संघ निलम्बन परेको विश्व आर्चरी महासंघले निलम्बन गरेको छ । यी दुई खेलमा भारतले राखेको प्रस्तावबारे एनओसी अध्यक्ष श्रेष्ठले भने, तेक्वन्दोमा जस्तै भारतलाई आर्चरी र करातेमा प्रतिस्पर्धा गर्न दिनुपर्ने आधार देखिएन । त्यसैले भारतीय खेलाडी आर्चरी र तेक्वान्दोमा सहभागी हुने छैन । तेक्वान्दोमा ढोका खुलेसँगै भारतले १३ औं सागमा २२ खेलमा प्र्रतिस्पर्धा गर्ने भएको छ । यसअघि उसले २१ खेलमा ५३५ खेलाडी र १६७ अफिसियलको नाम दर्ता गरेको थियो ।भारतीय खेलाडीले दक्षिण एसियाली खेलकुदको महाकुम्भमा एकछत्र राज गरिरहेका छन् । नेपालले १२ औं सागको तेक्वान्दोमा ७ रजत र ३ कांस्यपदक हात पारेको थियो, जुन सन् १९९९ मा तेक्वान्दोले साग (तत्कालीन साफ गेम्स) मा प्रवेश पाएयताकै सबैभन्दा खराब नतिजा हो । तेक्वान्दोमा नेपाल सागमा स्वर्णविहीन भएको पनि त्यही हो । १२ औं सागमा भारतले ५ स्वर्ण, ३ रजत र २ कांस्य जितेको थियो । सबैभन्दा बढी ६ स्वर्ण, १ रजत र १ कांस्य अफगानिस्तानले जितेको थियो । दक्षिण एसियाबाट मध्य एसियाली ओलम्पिकमा सदस्यता सारेकाले अफगान यसपल्ट सहभागी छैन । आर्चरीमा भारतलाई चुनौती दिनसक्ने हैसियतमा अर्को दक्षिण एसियाली देश छैन । त्यसैले हुनसक्छ, दक्षिण एसियाली आर्चरी महासंघले पनि भारतलाई अन्तर्राष्ट्रिय रूपमा निलम्बनमा परेको अवस्थामा सागमा सहभागी हुन दिन नहुने निर्णय गरेर ओलम्पिक काउन्सिललाई पत्राचार गरेको थियो । कराते भने एक संस्करण बिराएर सागमा फर्किएको हो । तीन वर्षअघि गुवाहाटीसिलोङमा भएको १२ औं सागमा करातेलाई समावेश गरिएको थिएन ।यसपालि तेक्वान्दोमा ग्यारोगी (१६) र पुम्से (१३) मा प्रतिस्पर्धा हुँदै छ । २९ स्वर्ण पदकका लागि प्रतिस्पर्धा हुने तालिका छ । पुम्से पहिलोपल्ट समावेश इभेन्ट हो ।"
सेफ द मिसन तोकियो,काठमाडौं (कास) नेपाल ओलम्पिक कमिटीले १३ औं दक्षिण एसियाली खेलकुदका लागि नेपाली टिमको सेफ द मिसनमा बुधबार पिताम्बर तिम्सिनालाई नियुक्त गरेको छ । उनी राष्ट्रिय खेलकुद परिषद्का उपाध्यक्ष पनि हुन् । यस्तै कमिटीले काठमाडौंका लागि डेपुटी सेफ दि मिसनमा राष्ट्रिय टिम तयारी समिति संयोजक रिमबहादुर रानाभाट तथा पोखराका लागि ओलम्पिक कमिटीका उपाध्यक्ष तेजबहादुर गुरुङ नियुक्त गरेको छ ।
नेपाल अर्को वर्ष लर्ड्स जाने,"काठमाडौं (कास) नेपालले अर्को वर्ष ऐतिहासिक महत्त्व बोकेको लर्डस क्रिकेट मैदानमा गएर खेल्ने भएको छ । विश्व क्रिकेटको नियमन निकाय संस्था पनि रहेको मेरिलेबोन क्रिकेट क्लब (एमसीसी) ले बिहीबार सन् २०२० मा लर्डसमा खेलिने खेलतालिका सार्वजनिक गर्दै नेपालको खेल पनि समावेश गरेको छ ।नेपाल र एमसीसीबीच अगस्ट २४ मा खेल हुने लडर््स क्रिकेट मैदानले जनाएको छ । खेल कस्तो हुने भने केही खुलाइएको छैन । नेपालले यसअघि लर्डसमा दुईपटक खेलिसकेको छ । नेपालले २०१६ मा गएर लर्ड्समा पहिलोपल्ट खेलेको थियो । एमसीसीसँगको एकदिवसीय खेलमा नेपाल ४१ रनले विजयी भएको थियो ।गत वर्ष नेपालले लर्ड्सको दोस्रोपल्ट भ्रमण गर्दै एमसीसी, नेदरल्यान्ड्ससम्मिलित त्रिकोणात्मक ट्वान्टी२० शृंखला खेलेको थियो । एमसीसीको टोलीले अघिल्लो महिनामात्र नेपाल भ्रमण गर्दै काठमाडौं र पोखरामा खेलेको थियो । एमसीसी फाउन्डेसनको लिगेसी टुर अन्तर्गत एमसीसीले अर्को दुई वर्ष नेपाल भ्रमण गर्ने कार्यक्रम छ ।"

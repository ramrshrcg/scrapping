शीर्षक,विवरण
डेपुटी गभर्नर श्रेष्ठ बर्खास्ती प्रक्रियामा,"डेपुटी गभर्नर श्रेष्ठमाथि अख्तियार दुरुपयोग अनुसन्धान आयोग, प्रधानमन्त्री तथा मन्त्रिपरिषद् कार्यालय, अर्थ मन्त्रालय र सम्पत्ति शुद्धीकरण अनुसन्धान विभागमा विभिन्न उजुरी परेका छन् । उजुरीहरूमाथि प्रधानमन्त्री कार्यालय, सम्पत्ति शुद्धीकरण अनुसन्धान विभागले अध्ययन गरी कारबाहीका लागि मन्त्रिपरिषद्मा प्रस्ताव पेस गरी निर्णय भएको स्रोतको दाबी छ । उजुरी परेका निकायका अधिकारीहरूले राष्ट्र बैंक ऐनअनुसार छानबिन गर्ने अधिकार सञ्चालक समितिलाई रहेको र त्यसैका आधारमा मन्त्रिपरिषद्ले निर्णय गर्नुपर्ने राय प्रधानमन्त्री कार्यालयलाई पठाएका थिए, स्रोतले भन्यो, त्यसपछि मन्त्रिपरिषद्बाट निर्णय भई यो प्रक्रिया अघि बढेको हो ।२०७२ फागुनमा डेपुटी गभर्नर भएका श्रेष्ठले सुपरिवेक्षण विभाग हेरिरहेका छन् । सम्पत्ति शुद्धीकरण निवारणसम्बन्धी क्रियाकलाप, बैंक तथा वित्तीय संस्थामाथिको सुपरिवेक्षणलगायत काम गर्नुपर्ने जिम्मेवारी श्रेष्ठलाई राष्ट्र बैंकले तोकेको छ । श्रेष्ठमाथि छानबिन गर्ने बारे मन्त्रिपरिषद् निर्णय सार्वजनिक गर्ने साप्ताहिक पत्रकार सम्मेलनमा भने जानकारी गराइएको छैन ।मन्त्रिपरिषद् निर्णयबाट बर्खास्त गर्न राष्ट्र बैंक ऐन२०५८ दफा २२ अनुसार सञ्चालक समितिबाट प्रक्रिया पूरा गराउनुपर्ने बाध्यताले समितिलाई छानबिनको निर्देशन दिने निर्णय भएको स्रोतले जनायो । यो दफामा नेपाल सरकार, मन्त्रिपरिषद्ले उपदफा ५ बमोजिम पदमुक्त हुने अवस्थामा पुगेको गभर्नर, डेपुटी गभर्नर तथा सञ्चालकलाई पदमुक्त गर्ने भनिएको छ । उपदफा ५ मा राष्ट्र बैंकको उद्देश्य हासिल गर्नुपर्ने कार्यहरू कार्यान्वयन गर्नगराउन कार्य क्षमताको अभाव भए, बैंक तथा वित्तीय व्यवस्थामा हानिनोक्सानी पुग्ने कार्य गरेको देखिए र कामकारबाहीमा बेइमानी वा बदनियत गरेको देखिए पदमुक्त गर्ने अवस्थामा पुगेको मानिने उल्लेख छ । सञ्चालक वा डेपुटी गभर्नरलाई पदमुक्त गर्न सञ्चालक समितिबाट छानबिन गराई सिफारिसका आधारमा गर्ने व्यवस्था छ । ऐनमा भनिएको छ, पदमुक्त गर्नर् ेप्रक्रिया सुरु गर्नासाथ निजहरू आफ्नो पदबाट स्वतः निलम्बन भएको मानिनेछन् । श्रेष्ठलाई निलम्बन वा पदमै राखेर छानबिन गर्ने भन्ने निर्णय सञ्चालक समितिले गर्न बाँकी छ । सञ्चालक समितिको अध्यक्षमा गभर्नर नेपाल र सदस्यहरूमा अर्थ सचिव खनाल, आरोपित डेपुटी गभर्नर श्रेष्ठ, अर्का डेपुटी गभर्नर चिन्तामणि सिवाकोटी र सरोकारवाला अन्य तीन विज्ञ छन् । तीन सदस्य श्रीराम पौडेल, रामजी रेग्मी र सुबोधकुमार कर्ण हुन् ।आफूविरुद्ध पटकपटक उजुरी परेको तर सरकारी निकाय छानबिनको चरणमा प्रवेश गरिसकेको विषयमा थाहा नभएको डेपुटी गभर्नर श्रेष्ठले बताए । मेरो मात्रै हैन गभर्नर, अर्का डेपुटी गभर्नर चिन्तामणि सिवाकोटीजीविरुद्ध पनि बेलाबेला उजुरी परिरहन्छन्, उनले भने, नयाँ गभर्नर बन्ने दौड सुरु भएको छ । आकांक्षीले हामी दुवै डेपुटी गभर्नरलाई नराम्रो बनाउन खोज्छन् । प्रधानमन्त्री कार्यालयमा उजुरी पुगेको भने थाहा पाएको उनले बताए । अख्तियार, सतर्कता केन्द्र, प्रधानमन्त्री कार्यालयले त्यस्ता उजुरी पठाउने गरेका छन्, उनले भने, राष्ट्र बैंकका कर्मचारीहरूमा विभाजन छ, बेनामे उजुरी हालेर दुःखहैरान पारिरहेका छन् ।"
उपनिर्वाचन उम्मेदवार टुंगो लाग्दै,"आइतबार बिहानदेखि पदाधिकारी बैठक बसेर उम्मेदवार टुंगो लगाउने तयारी भइरहेको एक नेताले जानकारी दिए । बैठकले प्रतिनिधिसभा र प्रदेशसभाका उम्मेदवार टुंगो लगाउनेछ । स्थानीय तहको निर्वाचनका लागि भने क्षेत्रीय कमिटीले उम्मेदवार तय गरिसकेका छन् ।उम्मेदवार छनोट गर्नकै लागि समाजवादी पार्टीको केन्द्रीय कार्यकारिणीको बैठक आइतबार बिहान बस्दै छ । प्रचार विभाग प्रमुख प्रशान्त सिंहका अनुसार पार्टीका तल्ला निकायले गरेको सिफारिसका आधारमा केन्द्रीय कार्यकारिणी बैठकले निर्णय लिनेछ । भोलि (आइतबार) नै निर्णय हुने सम्भावना छ, उनले भने, त्यसका लागि बिहान ८ बजेदेखि बैठक बस्दै छ ।राजपाको भने तल्ला तहबाट सूची आउनै बाँकी छ । राजपा महासचिव केशव झाले पार्टीका नेता तथा कार्यकर्ता छठ पर्वमा व्यस्त भएकाले तल्ला तहबाट उम्मेदवारको सूची आउन ढिलाइ भएको बताए । राजपाले यसअघि कात्तिक १३ सम्म उम्मेदवार सिफारिस गरी पठाउन परिपत्र गरेको थियो । दुईतीन दिनमै उम्मेदवार छनोट गर्छौं, उनले भने । अध्यक्षमण्डलको बैठक कात्तिक १९ गते बस्ने राजपाले जनाएको छ ।"
सातै प्रदेशमा फरक विद्यालय,"प्रत्येक विद्यालयले दुई सय विद्यार्थीका निम्ति आवास (छात्रावास), पढ्ने विद्यालय भवन बनाउनुपर्नेछ । न्यूनतम १० कोठाको दुईतले भवन हुनेछ । त्यसका अतिरिक्त चार ब्लक रहनेछन् । ती ब्लकमा परामर्श कक्ष, डार्क रुम (अँध्यारो कक्ष), साउन्ड प्रुफ रुम (आवाज नसुनिने कक्ष) समेत रहनेछन् । प्रदेश१ स्थित झापाको दमकमा रहेको सरस्वती माविमा हाल साधारण, प्राविधिक र विशेष किसिमको पठनपाठन हुँदै आएको छ । बाल कक्षादेखि १२ कक्षासम्म पढाइने यो विद्यालयमा १७ जना दृष्टिविहीनसहित १ हजार २ सय ६५ जना पढ्छन् । प्रधानाध्यापक गणेशकुमार पौडेलका अनुसार केन्द्रबाट एक करोड रुपैयाँ बजेट विद्यालयको खातामा आइसकेको छ ।प्रदेश२ मा पर्ने धनुषाको मिथिला नगरपालिका९ बेगाडाबरस्थित सार्वजनिक नमुना माविअन्तर्गत विशेष शिक्षा भवनको केही महिनाअघि शिलान्यास भइसकेको छ । शिक्षा मन्त्रालयबाट प्रशिक्षण लिइसके पनि कार्यविधि पाइसकेका छैनौं, दुई करोड रुपैयाँ बजेट विद्यालयको नाममा निकासा भएको उल्लेख गर्दै प्रधानाध्यापक विश्वनाथ महतोले भने, डीपीआर बनेपछि भवन निर्माण प्रक्रिया अघि बढाउँछौं । प्रदेश३ स्थित काभ्रेको बनेपा नगरपालिका९ मा रहेको आदर्श बाल विकासमा बौद्धिक अपांगता, शारीरिक, बहिरा, दृष्टि समस्या, डाउन सिन्ड्रोम भएका ४२ विद्यार्थी आवासीय रूपमा नियमित पढ्छन् । प्रधानाध्यापक मैया वैद्यका अनुसार १६ जना परामर्श र दुई जना गृहभेट कार्यक्रमअन्तर्गत छन् । शिक्षा तथा मानव स्रोत विकास केन्द्रको निर्देशनअनुसार भौतिक निर्माणमा अघि बढ्छौं, प्रधानाध्यापक वैद्यले भनिन् ।गण्डकी प्रदेशको गोरखामा रहेको मनकामना माविमा आवासीय सुविधासहित ११९ बहिरा विद्यार्थी अध्ययनरत छन् । एक करोड बजेट विद्यालय खातामा आइसकेको र नगरपालिकाले मूल्यांकन गरेपछि डीपीआर बन्ने विद्यालयले जनाएको छ । दाङको बाल मन्दिर आधारभूत विद्यालयका प्रधानाध्यापक विष्णु भण्डारीले प्रदेश५ कै नमुना विशेष विद्यालय बताउने गुरुयोजना बन्दै गरेको बताए । नक्सा निर्माणका निम्ति इन्जिनियरलाई जिम्मा दिएका छौं, उनले भने, नक्सा बनेलगत्तै नगरपालिकासँग स्विकृति लिएर टेन्डर प्रक्रिया अघि बढाउनेछौं । साधारण र विशेष गरी २ सय ११ विद्यार्थीमध्ये २४ जना बौद्धिक अपांगता भएका विद्यार्थी आवासीय सुविधासहित अध्ययनरत छन् । कर्णाली प्रदेशको वीरेन्द्रनगर नगरपालिका८ खजुरास्थित सिद्ध बहिरा विद्यालयमा कक्षा ८ सम्म पठनपाठन हुँदै आएको छ । प्रधानाध्यापक चन्द्रबहादुर कार्कीका अनुसार यहाँ १६ जिल्लाका ८५ विद्यार्थी आवासीय सुविधासहित पढ्दै आएका छन् । सुदूपश्चिम प्रदेशको कैलालीस्थित घोडाघोडी नगरपालिका१ को राष्ट्रिय माविमा साधारण र विशेष पठनपाठन हुँदै आएको छ । यहाँ सुस्त मनस्थितिका २२ जनासहित एक हजार चार सय विद्यार्थी कक्षा १२ सम्म पढ्छन् । नगरपालिकाले विशेष चासो राखेकाले अब चाँडै नयाँ संरचनाको डीपीआर तयार गर्ने प्रधानाध्यापक रामछबिला चौधरीले बताए । शिक्षा तथा मानव स्रोत विकास केन्द्र (साबिक शिक्षा विभाग) ले विशेष विद्यालय निर्माणको संयोजन गर्दै आएको छ । मन्त्रालयको नीतिअनुसार विशेष विद्यालय निर्माण कार्यको प्राज्ञिक र भौतिक योजना विद्यालय व्यवस्थापन समितिले गर्नुपर्छ, सबै विद्यालयलाई दुई करोड रुपैयाँ बजेट उपलब्ध गराएको उल्लेख गर्दै केन्द्रका समावेशी शिक्षा शाखाका निर्देशक टंकप्रसाद गौतमले भने, कार्य जिम्मेवारीबारे प्रधानाध्यापक, व्यवस्थापन समितिका पदाधिकारी, स्थानीय सरकार प्रमुखलगायतलाई बुझाउनुपर्ने परिस्थिति आएकाले केही ढिलाइ भएको छ । अपांगतामैत्री भौतिक संरचना निर्माण, आवासीय सुविधासहितको शैक्षिक प्रवर्द्धन कार्ययोजना नयाँ अवधारणा हो । यसअघि मन्त्रालयले विद्यालयको भौतिक पूर्वाधार निर्माणका निम्ति भवनको नक्सा, लागत रकम उपलब्ध गराउँथ्यो । अनिवार्य तथा निःशुल्क शिक्षासम्बन्धी ऐन, २०७५ मा विशेष शिक्षा भन्नाले दृष्टिविहीन, बहिरा, अटिज्म, बौद्धिक अपांगता, सुस्त श्रवण वा अति अशक्त शारीरिक अपांगता भएका वा यस्तै प्रकृतिका अवस्थाका बालबालिकालाई छुट्टै समूहमा राखी विशेष प्रकार र निश्चित माध्यमबाट दिइने शिक्षा सम्झनुपर्छ भनिएको छ ।"
पुल तर्न शुल्क,"काठे पुलकै भरकैलालीको भजनी नगरपालिकाको कन्द्रा नदीका विभिन्न घाटमा वर्षामा डुंगाबाट ओहोरदोहोर गर्नुपर्छ । हिउँदमा साइकल, मोटरसाइकल र पैदल यात्रीका लागि काठको अस्थायी पुल बनाइएको छ । ती पुल तर्न यात्रुले पैसा तिर्नुपर्छ । ससाना काठका फल्याक ओछ्याइएको पुलमा यात्रुले वारपार गर्दा साइकलको १० रुपैयाँ र मोटरसाइकलको २० रुपैयाँ तिर्नुपर्ने बाध्यता छ । हिउँदमा पानी घटेपछि अस्थायी पुल बनाएर यात्रुलाई वारपारको सुविधा दिइएको छ । वर्षभरिका लागि घाट ठेक्का दिइएकाले ठेकेदार आफैंले पुल बनाएर रकम उठाउँदै आएका छन् । भजनी नगरपालिकाको वडा नम्बर ५ र ७ का बासिन्दा यही अस्थायी पुलबाट हिउँदमा केन्द्रसँग जोडिएका छन् । वर्षभरिका लागि घाट ठेक्का दिइएको छ । ठेकेदारले नै पुल बनाएर यात्रु ओहोरदोहोरको व्यवस्था गरेका हुन्, वडा नम्बर ५ का अध्यक्ष केशव बुढाले भने । डुंगा तार्दा पनि श्रम एवं डुंगामा लगानी हुने र बिग्रेभत्केको अवस्थामा पनि ठेकेदारले नै बनाउने भएकाले पुल वारपार गर्न रकम संकलन गरिएको उनले बताए । ठेकेदार नबस्ने हो भने बनाएको पुल पनि लैजान बेर लाउँदैनन् मान्छेहरू । पुलको संरक्षणका पनि त्यहाँ कोही बस्न जरुरी छ, उनले भने । भजनी नगरपालिकामा रहेको कन्द्रा नदीमा ठाउँठाउँमा पुल आवश्यक छ । सबै ठाउँमा एकै पटक बनाउन बजेटका कारण सम्भव छैन । त्यसैले सहज होस् भनेर झोलुंगे पुल बनाउने योजना रहेको उनले बताए । भजनी नगरपालिकाका ५, ७ र ९ मा बर्खाका बेला गाडी नजाने भएकाले यहाँका बासिन्दालाई उपचारका लागि अस्पताल जान पनि अप्ठ्यारो रहेको वडाध्यक्ष बुढाले बताए । सिरियस बिरामीलाई अस्पताल पुर्याउन निकै धौधौ छ । कन्द्रा नदीका कारण भजनी नगरपालिकाको यी ३ वटा वडा नगरका अरू वडासित सम्पर्क विच्छेदको अवस्थामा छन् ।"
नदी तर्न दुई हजार,(बिर्तामोड)  झापा गाउँपालिका ५ पन्तापाराका गुप्तेश्वर मण्डलले अढाई बिघा जग्गामा विभिन्न बाली लगाएका छन् । खेतीसम्म जान उनलाई घर नजिकैको बिरिङ नदी तर्नुपर्छ । नदी तर्न उनले वार्षिक दुई हजार रुपैयाँ ठेक्का तिर्नुपर्छ ।पन्तापारा गाउँकै कौशल मण्डल कक्षा ७ मा अध्ययनरत छन् । छिमेकी बाह्रदशी गाउँपालिकास्थित राजगढ बजारमा रहेको स्कुल जान उनले पनि बिरिङ नदी तर्नुपर्छ । दैनिक स्कुल जानुपर्ने भएकाले नदी वारपार गरेबापत उनका अभिभावकले वार्षिक १५ सय रुपैयाँ तिरिरहेका छन् । मण्डलजस्तै पन्तापारा गाउँका ५० भन्दा बढी घरपरिवारले बिरिङ नदी तर्न स्थानीय शिवनारायण यादवलाई वार्षिक हजारौं रुपैयाँ ठेक्का तिर्दै आएका छन् । यादवले हिउँदको समयमा नदीमा बाँसको पुल र बर्खामा डुंगा सञ्चालन गर्छन् । बाह्रदशी र झापा गाउँपालिकाका स्थानीय वर्षौंदेखि नदीमा जोखिमपूर्ण यात्रा गर्न बाध्य छन् । चार वर्षमा निर्माण सक्नुपर्ने पुल ८ वर्ष भइसक्दासमेत बनेको छैन । कैयौं पटकको पहलपछि पुल निर्माणको काम अघि बढे पनि ठेकेदार कम्पनीले ढिलाइ गरिरहेको छ । पटकपटक म्याद थप्दासमेत ठेकेदार कम्पनीले काममा तीव्रता दिएको छैन । हुलाकी सडकअन्तर्गत पर्ने पुल निर्माणको ठेक्का लामामैनाचुली जेभीले पाएको छ । पुल निर्माणका लागि ०६८ असार १३ मा ठेक्का सम्झौता भएको थियो । पछिल्लो म्याद थपअनुसार ०७७ असार १० भित्र पुल निर्माण सकिनुपर्ने हो । ३ सय १८ मिटर लम्बाइ र ९ दशमलव ८ मिटर चौडाइको पुल निर्माणका लागि ठेकेदार कम्पनीसँग १५ करोड ५० लाख ५८ हजार ६ सय रुपैयाँमा सम्झौता भएको छ ।
गंगासागरमा हजारौं व्रतालु,"(जनकपुर)  छठ पर्वअन्तर्गत संझुका अर्घ (सन्ध्याकालीन सूर्यपूजा) शनिबार साँझ सम्पन्न भएको छ । जनकपुरको गंगासागर, धनुषसागरलगायत नदी एवं पोखरीमा साँझपख हजारौं व्रतालुले अस्ताउँदो सूर्यलाई अर्घ दिएर छठ मनाए । बिहीबार नहायखाय सँगै सुरु भएको चारदिने यो पर्व आइतबार बिहान उदाउँदो सूर्यलाई अर्घ दिई सकिँदै छ । जनकपुरका गंगासागर, धनुषसागर, अंगरागसर, महाराजसर, गोरधोई पोखरीसहित दूधमती, जलादलगायत नदीमा छठका लागि श्रद्धालु पुगेका थिए । गंगासागरमा भने बुधबार रातिदेखि नै श्रद्धालु आउने क्रम सुरु भएको थियो । जनकपुरको बीचमा पर्ने र सहजसमेत रहेकाले श्रद्धालुको पहिलो रोजाइ गंगासागर हुने गरेको छ । त्यसैले यहाँ मानवसागर नै उर्लिएको हो । स्थानीयका अतिरिक्त जनकपुरको छठ हेर्ने उद्देश्यले मात्र २ हजारभन्दा धेरै पर्यटक जनकपुर आएको व्यवसायी विजय झुनझुनवालले बताए । आन्तरिक एवं बाह्य पर्यटकका कारण यहाँका होटल, लज तथा धर्मशाला भरिभराउ छन् । सुस्वास्थ्य, दीर्घजीवन, सन्तान प्राप्ति तथा पारिवारिक सुख शान्तिका लागि छठपर्व मनाइन्छ । यो पर्वमा व्रत बस्दा सन्तानप्राप्ति, पारिवारिक सुखशान्ति तथा चर्मरोगबाट मुक्ति मिल्ने विश्वास रहेको ३५ वर्षदेखि छठमा व्रत बस्दै आएकी जनकपुर२ की रानी शर्माको भनाइ छ । मेरा सन्तान थिएनन् । छठको व्रत बस्न थालेपछि छोरा पाएँ । अब नातिनातिना पनि भएका छन्, उनले भनिन् ।व्रतालुहरूले बिहीबार जलाशयमा स्नान गरी चोखो खानेकुरा खाए । पर्वको दोस्रो दिन शुक्रबार उनीहरूले दिनभरि उपवास बसी राति गुलियो पुरी, खीर र नुन नहालेको तरकारी खाए । यसलाई षडना भनिन्छ । षडनापछि निराहार व्रत बसेका व्रतालुले शनिबार संझुका अर्घ दिएका हुन् । छठमा केरा, नरिवल, उखु, सुन्तला, निबुवा, बेसार, चामल र गहुँको आँटा तथा सक्खरबाट निर्मित ठकुवा, भुसुवा, पिरुकिया, गुणालगायत परिकार प्रसादका रूपमा प्रयोग गरिन्छ । त्यसमा पनि केराको प्रयोग बढी हुन्छ । स्थानीय उत्पादनले नपुगेपछि पूर्वी नेपालको इटहरी र भन्टाबारीसँगै भारतको पटना, मोकामा, हाजीपुर तथा असमबाट झन्डै ५ करोड रुपैयाँबराबरको केरा आपूर्ति गरिएको फलफूल व्यवसायीले जानकारी दिएका छन् । श्रद्धालुको उर्लिंदो भीडका कारण शनिबार जनकपुर क्षेत्रको ट्राफिक व्यवस्थापन अस्तव्यस्त बन्यो । जसका कारण स्थानीय प्रशासनले भानुचोकबाटै सवारी निषेध गर्नुपरेको थियो । जनकपुरका अतिरिक्त तराईमधेसका गाउँगाउँमा धुमधामसँग छठ मनाइएको छ । सबै क्षेत्रका पूजास्थल बेहुलीझैं सिँगारिएका छन् ।"
जंगलमा तीन शव भेटिए,"रूपन्देही (कास) गुल्मीको चन्द्रकोट गाउँपालिका३ हर्राचौरको जंगलमा एक महिला र दुई बालिकाको शव फेला परेको छ । चौराली पोखराको जंगलमा शव शनिबार स्थानीयले फेला पारेका हुन् ।चौराली पोखराको जंगल गुल्मीका साबिक चन्द्रकोट गाउँपालिका, बागलुङका बरेङ गाउँपालिका र गलकोट नगरपालिकाको सिमाना हो । तीनै जनालाई कम्तीमा एक साताअघि हत्या गरेर फालिएको शंका प्रहरीले गरेको छ । मृतक तीनै जना एकै परिवारको अनुमान गरिएको छ । महिला अन्दाजी ३५, बालिकाद्वय १० र ७ वर्षीया रहेको गुल्मीका प्रहरी उपरीक्षक राजेन्द्रसिंह खड्काले बताए । शव फेला परेको स्थान सदरमुकाम तम्घासबाट झन्डै ७० किमि उत्तरपूर्वमा पर्छ । शान्तिपुर हुँदै बागलुङको सुखौरा र थालेपोखरा जाने मोटरबाटोभन्दा सातआठ मिटर तल रूखको झाडीमा शव भेटिएका हुन् । चन्द्रकोट गाउँपालिका३ का वडाध्यक्ष किरण शाहका अनुसार बाटोको तलपट्टि हत्या गर्न प्रयोग गरिएको हथौडा र बाटोको छेउमा रगतले लतपतिएका ढुंगा फेला परेका छन् । मृतक तीनै जनाको टाउकामा छियाछिया हुने गरी चोट रहेकाले हत्या भएको हुनुपर्ने उनले बताए । टाउकोभरि चोटैचोट छन्, उनले भने, मृतकका शरीरमा गहना पनि छन् । सदरमुकामबाट प्रहरी निरीक्षक राजकुमार रावलको नेतृत्वमा गएको टोलीले घटनाको अनुसन्धान सुरु गरेको छ । रावलका अनुसार हत्या गरिएकी महिलाको शरीरमा पहेंलो र सेतो धातुका गहना छन् । हत्याजस्तो नै देखिन्छ, उनले भने । घटनास्थलमा मृतकको पहिचान खुल्ने कुनै सामग्री भेटिएको छैन । पानी आधा भएको बोतल मात्र छ । घटनास्थल नजिक चन्द्रकोट गाउँपालिका३ कै गैढुंगा भन्ने गाउँ छ । गुरुङ समुदायका सातआठ घरको मात्र बसोबास छ । त्यही गाउँ हुँदै बागलुङका विभिन्न स्थानमा पुगिन्छ । प्रहरी उपरीक्षक खड्काले मृतक तीन जनाको शव घटनास्थल नजिकका गाउँबस्तीको नभएको सुरुको अनुसन्धानमा देखिएको बताए । पहिचान खुल्न सक्ने अवस्था छैन, उनले भने, अन्यत्रैबाट त्यहाँ लगेर हत्या गरेजस्तो देखिन्छ । शव एक साताअघिकै भएको भए पनि तीनै जनाको कतैबाट खोजी नभएकाले सबै कोणबाट अनुसन्धान सुरु गरिएको उनले बताए । घटनास्थल नजिकैबाट हर्राचौरमा खानेपानी ल्याइएको छ । वडाध्यक्ष शाहका अनुसार कात्तिक १० मा खानेपानी मर्मतका लागि गएका स्थानीयले सडकमा रगत देखेका थिए । तर जंगल क्षेत्र भएकाले रगत देखे पनि वास्ता नभएको र त्यसकै आधारमा घटना कात्तिक १० भन्दा अघिकै भएको हुन सक्ने उनले बताए ।"
बंगलादेशका राष्ट्रपति कात्तिक २६ मा आउने,"काठमाडौं (कास) बंगलादेशका राष्ट्रपति अब्दुल हमिद चारदिने भ्रमणका लागि कात्तिक २६ मा नेपाल आउने भएका छन् । बंगलादेशको उच्च कूटनीतिक स्रोतबाट प्राप्त जानकारीअनुसार भ्रमणको मिति तय भइसके पनि दुवै देशले सार्वजनिक गरेका छैनन् ।हमिदको भ्रमणबारे सबैभन्दा पहिले बंगलादेशका विदेश सचिव साहिदुल हगले कात्तिक ९ मा आयोजित पत्रकार सम्मेलनमा जानकारी दिएका थिए । बंगलादेशको अंग्रेजी दैनिक द डेली स्टार का अनुसार विदेश सचिव हगले केही समयअघि अजरबैजानको बाकुमा सम्पन्न असंलग्न अभियानको १८ औं शिखर सम्मेलनलगत्तै गरिएको पत्रकार सम्मेलनमा हमिदले नेपाल भ्रमण गर्ने जानकारी दिएका हुन् ।हमिदको नेपाल भ्रमणक्रममा दुई पक्षबीच बीबीआईएन (बंगलादेश, भुटान, भारत र नेपाल) बीच हुने भनिएको मोटर भेहिकल सम्झौता र ऊर्जा व्यापार सम्झौता (पीटीए) हुने सम्भावना छ । सचिव हगले राष्ट्रपति हमिदको नेपाल भ्रमणका दौरान ती विषयमा सकारात्मक छलफल हुने बताएका छन् । उनले बीबीआईएनअन्तर्गत रहेर हुने भनिएको मोटर भेहिकल सम्झौताबाट भुटान पछि हटे पनि बाँकी तीन देश मिलेर अघि बढ्न सकिने बताएका थिए । नेपालभारतभुटान र बंगलादेशबीच सीधा बस सेवा सञ्चालन गर्ने भनिए पनि भुटानले नमानेकाले हालसम्म उक्त काम अघि बढ्न सकेको छैन । अहिले नेपाल र भारतबीच मात्र सिधा बस सेवा सञ्चालनमा छ ।"
'सरकारबाटै लोकतन्त्रलाई खतरा',"दमौली (कास) कांग्रेस सभापति शेरबहादुर देउवाले लोकतन्त्रमाथि सरकारबाटै खतरा रहेको बताएका छन् । कांग्रेस रहुन्जेल कसैले लोकतन्त्र अपहरण गर्न नसक्ने र त्यसका लागि उत्साही, लडाकु एवं जुझारु नेताकार्यकर्ताको आवश्यकता रहेको उनको भनाइ छ । दमौलीमा शनिबार आयोजित एक कार्यक्रममा उनले मंसिर १४ मा हुने उपनिर्वाचनमा कांग्रेसलाई जिताउन कार्यकर्तालाई अनुरोध गरे । उपनिर्वाचनमा कांग्रेसलाई जिताउनुहोस्, उनले भने, एक ढिक्का भएर कांग्रेसलाई जिताउनुपर्छ । वर्तमान सरकारले जनताको पक्षमा काम गर्न नसकेको उनको आरोप छ । दुईतिहाइको कम्युनिस्ट सरकार छ, उनले भने, त्यसैले ऊसँग दम्भ मात्र छ । विकासका केही काम गर्न सकेको छैन । सरकारले राम्रो काम गरे कसैले पनि आलोचना नगर्ने उनको भनाइ छ । कार्यक्रममा कांग्रेस वरिष्ठ नेता रामचन्द्र पौडेलले कांग्रेसलाई कमजोर पारेर देश र लोकतन्त्र सिध्याउने षड्यन्त्र भइरहेको आरोप लगाए ।"
नेपालयूएई संयुक्त कार्यसमूह बैठक आजदेखि,"काठमाडौं (कास) नेपाल र संयुक्त अरब इमिरेट्स (यूएई) बीच भएको श्रम समझदारी (एमओयू) कार्यान्वयन गराउन दुवै मुलुकका प्रतिनिधि सम्मिलित संयुक्त कार्यसमूह (जेडब्लूसी) को पहिलो बैठक आइतबार काठमाडौंमा सुरु हुँदै छ । दुई दिन चल्ने बैठकले श्रम समझदारीको प्रभावकारी कार्यान्वयन, कामदारको भर्ना, रोजगारी र फिर्तासम्बन्धी विषयको लागत निर्धारणलगायत प्राविधिक पक्ष टुंग्याउने जानकारी श्रम, रोजगार तथा सामाजिक सुरक्षा मन्त्रालयले दिएको छ । मन्त्रालयका अनुसार बैठकले श्रम समझदारी कार्यान्वयन गर्न आवश्यक प्राविधिक विषयलाई अन्तिम रूप दिई मोडालिटी टुंगो लगाउनेछ ।"
कृष्णनगरमा हट्यो कर्फ्यु,"कपिलवस्तु (कास) स्थानीय प्रशासनले बिहीबार बिहान ११ बजेदेखि लगाएको कर्फ्यु हटाएसँगै सीमावर्ती कृष्णनगरको जनजीवन सामान्य बन्दै गएको छ । कर्फ्यु शनिबार बिहान ६ बजेबाट हटाइएपछि सीमा नाका सुचारु भएको छ । लक्ष्मी पूजाको मूर्ति विसर्जनका क्रममा बुधबार राति उत्पन्न विवाद बढ्दै गएपछि स्थिति नियन्त्रणमा लिन कृष्णनगरमा कर्फ्यु लगाइएको थियो । प्रदेशसभा सदस्य वीरेन्द्रकुमार कनौडिया, कृष्णनगर उद्योग वाणिज्य संघका अध्यक्ष रामकुमार गुप्ता र प्रदर्शनकारीका प्रतिनिधिबीच छलफल भई बिहीबार राति स्थानीय प्रशासनसँग १० बुँदे सहमति भएको थियो । कर्फ्युका बेला बिहीबार प्रहरीले गोली चलाउँदा २२ वर्षे सुरज पाण्डेको मृत्यु भएको थियो । घटनाका मुख्य आरोपित भनिएका जमाल शाहलाई प्रहरीले पक्राउ गरेको छ । उनलाई कृष्णनगर नगरपालिका३, झन्डेनगरबाट पक्राउ गरी सदरमुकाम तौलिहवा ल्याइएको छ ।"
युनिभर्सलका विद्यार्थीलाई वार्तामा बोलाइयो,"भैरहवा (कास) भैरहवास्थित युनिभर्सल साइन्सेस अफ मेडिकल कलेज प्रशासनले आन्दोलित विद्यार्थी समूहलाई प्रक्रियागत रूपमा वार्तामा आउन आग्रह गरेको छ । आन्दोलित विद्यार्थीको भीडमा गएर कुनै पनि किसिमको वार्ता हुन सक्दैन, कलेजका वरिष्ठ लेखा प्रमुख कमल ढकालले भने, आफ्ना समस्या छन् भने टोली बनाएर पठाए हामी वार्ताका लागि तयार छौं । विद्यार्थीसँग लिने गरिएको अतिरिक्त शुल्क फिर्ता हुनुपर्नेलगायत ६ बुँदे माग राख्दै कलेजका बीडीएस र एमबीबीएस तहको प्रथम वर्षमा अध्ययनरत विद्यार्थी बिहीबारदेखि आन्दोलनमा छन् । शुक्रबार दिउँसोदेखि कलेजको मूल गेटमा धर्नामा बसेका विद्यार्थीले छलफलबाट आन्दोलन अघि बढाउने भन्दै धर्ना कार्यक्रम स्थगन गरेका थिए ।"
आइपुग्यो सेनाको विमान,काठमाडौं (कास) नेपाली सेनाले खरिद गरेको सीएन २३५२२० विमान शनिबार इन्डोनेसियाबाट नेपाल आइपुगेको छ । उक्त विमान इन्डोनेसियाको विमान कम्पनी पीटी डिरगन्तारा इन्डोनेसिया (पीटीडीआई) ले बनाएको हो । यो विमान विशेषगरी सामान बोक्न प्रयोग गरिने नेपाली सेनाका प्रवक्ता विज्ञानदेव पाण्डेले जानकारी दिए । सेनाले सन् २०१७ मा उक्त विमान निर्माणको सम्झौता गरेको थियो ।
छात्रालाई अब प्याड निःशुल्क,"(काठमाडौं)  सरकारले सामुदायिक विद्यालयका छात्राहरूलाई निःशुल्क स्यानिटरी प्याड उपलब्ध गराउने भएको छ । महिनावारीमा पनि छात्राहरूको पठनपाठन सहज बनाउन ७ सय ५३ वटै स्थानीय तहबाट प्याड वितरण गर्न लागिएको हो । कक्षा ६ देखि १२ सम्मका छात्रालाई आगामी मंसिरदेखि प्याड उपलब्ध गराइने शिक्षा मन्त्रालयले जनाएको छ । मुलुकभरका सामुदायिक विद्यालयमा कक्षा ६ देखि १२ सम्म १५ लाख छात्रा छन् । सरकारले आर्थिक वर्ष २०७६७७ को नीति तथा कार्यक्रममा सामुदायिकका छात्रालाई निःशुल्क स्यानिटरी प्याड उपलब्ध गराउने घोषणा गरेको थियो ।मन्त्रालयले कार्यविधि बनाएर प्याड वितरणको तयारी थालेको छ । कार्यविधि लगभग टुंगियो, बजेट पनि व्यवस्था भइसकेको छ, मन्त्रालयका योजना तथा बजेट महाशाखाका सहसचिव कमल पोखरेलले भने, बजेट र कार्यविधिसहित स्थानीय तहलाई प्याड वितरण र व्यवस्थापनको जिम्मा दिन्छौं । स्थानीय सरकार र विद्यालयलाई प्याड वितरण व्यवस्थापनको जिम्मेवारी दिन लागिएको उनले बताए । स्यानेटरी प्याड वितरणलाई राष्ट्रिय कार्यक्रमका रूपमा स्थानीय तह हुँदै विद्यालयसम्म पुर्याइने पोखरेलले जानकारी दिए । यसका लागि लागि वार्षिक डेढ अर्बभन्दा बढी बजेट आवश्यक पर्ने अनुमान छ । चालु वर्ष उक्त कार्यक्रमका लागि न्यून बजेट छ । अपुग हुने रकम अर्थ मन्त्रालयसँग माग गरिसकिएको शिक्षा मन्त्रालयले जनायो । राष्ट्रपति शैक्षिक विकास कोषका लागि बजेटमा ५ अर्ब छुट्याइएको छ । प्याड वितरणमा सोही कोषको केही रकम खर्चने गरी छलफल अघि बढेको मन्त्रालय स्रोतले उल्लेख गरेको छ ।पोखरेल नेतृत्वको कार्यदलले प्याड वितरणसम्बन्धी कार्यविधि र निर्देशिका तयार पारेको छ जसले खरिद प्रक्रिया, गुणस्तर र वितरणलगायत मापदण्ड तोक्नेछ । कार्यविधिमा शिक्षा मन्त्रालयले सबै स्थानीय तहमा छात्राहरूको संख्याका आधारमा बजेट पठाउने उल्लेख छ । विद्यालयले स्थानीय तहको समन्वयमा स्यानेटरी प्याड खरिद गर्ने र छात्रालाई महिनावारीका बेला उपलब्ध गराउनुपर्नेछ । त्यसका लागि विद्यालयले छुट्टै शिक्षक तोक्नुपर्नेछ । सकेसम्म महिला शिक्षकलाई त्यसको जिम्मेवारी दिनुपर्ने प्रस्ताव निर्देशिकामा गरिएको छ । केही दिनमै कार्यविधि स्वीकृत गरेर कार्यान्वयनमा पठाइने सहसचिव पोखरेलले जनाए । सुरुमा प्याड वितरणको जिम्मा कसले लिने भन्ने विषयमा शिक्षा र स्वास्थ्य मन्त्रालयबीच विवाद भएको थियो । प्रधानमन्त्री कार्यालयमा भएको बैठकले शिक्षा मन्त्रालयलाई जिम्मा दिने निर्णय गरेको हो । प्रधानमन्त्री कार्यालय, अर्थ, स्वास्थ्य र संघीय मामिला मन्त्रालयको समन्वयमा कार्यविधि तयार पारिएको पोखरेलले बताए । छात्राहरू शौचालय र महिनावारी भएका बेला प्याड अभावमा विद्यालयमा अनुपस्थित हुने गरेको गुनासो छ । सामुदायिक विद्यालयमा निःशुल्क दिवा खाजा, पाठ्यपुस्तक, पोसाक वितरणलगायत कार्यक्रम सञ्चालन हुँदै आएका छन् । स्यानेटरी प्याडले छात्रालाई विद्यालयमा टिकाउन र उनीहरूको भर्नादर तथा पढाइको गुणस्तर सुधार्न सघाउने मन्त्रालयका विद्यालय शिक्षा महाशाखाका सहसचिव कृष्णप्रसाद काप्रीले बताए । सरकारले २०७६ देखि २०८५ सम्मलाई सामुदायिक विद्यालय शैक्षिक गुणस्तर सुधार दशक घोषणा गरेको छ । घोषणा सफल बनाउन निःशुल्क स्यानिटरी प्याड वितरण, शिक्षण स्वयंसेवक खटाउने, कक्षा ८ सम्म रंगीन पाठ्यपुस्तक उपलब्ध गराउने कार्यक्रम तय गरिएको छ । प्रत्येक विद्यालयमा खेलकुद शिक्षक व्यवस्था गरिने उल्लेख छ । सामुदायिक विद्यालयमा सञ्चालन हुँदै आएको दिवा खाजा कार्यक्रमलाई विस्तार गर्दै लगिएको छ । यो वर्षबाट थप ९ लाख १७ हजार विद्यार्थीलाई आमामार्फत दिवा खाजा उपलब्ध गराइने बजेटमा उल्लेख छ ।"
एनआरसी नेपाली लक्षित होइन,"(नयाँदिल्ली)  नरेन्द्र मोदी सरकारका प्रभावशाली मन्त्री अमित शाहले पूर्वोत्तर राज्य आसाममा लागू गरिएको राष्ट्रिय नागरिक पञ्जीकरण (एनआरसी) दशकौंदेखि भारतमा बस्दै आएका नेपालीभाषीप्रति लक्षित नभएको बताएका छन् । गृहमन्त्री शाहले बिहीबार भारतका लागि नेपाली राजदूत नीलाम्बर आचार्यसँगको भेटमा भारतमा नेपालीभाषी कानुनी रूपमै बस्न पाउने बताए । एनआरसी नेपाली लक्षित होइन, चिन्ता गर्नुपर्दैन, उनले भने । भारतको गृह मन्त्रालयमा करिब आधा घन्टा शिष्टाचार भेटवार्ता भएको थियो । गत जेठमा मोदी सरकारमा गृह मन्त्रालय सम्हालेका शाहसँग राजदूत आचार्यको यो पहिलो औपचारिक भेट हो । राजदूत आचार्यले मन्त्री शाहसँग भारतमा रहेका नेपालीको सुरक्षा, एनआरसी र दुई देशबीचको सम्बन्धलगायतका विषयमा छलफल भएको बताए । एनआरसी, जम्मुकश्मीरमा रहेका नेपालीको सुरक्षालगायतका विषयमा सकारात्मक छलफल भयो, राजदूत आचार्यले कान्तिपुरसँग भने । सार्वजनिक रूपमै एनआरसीको पूर्ण कार्यान्वयनको पैरवी गर्दै आएका मन्त्री शाहको उक्त भनाइले भारतमा रहेका नेपालीभाषीलाई थोरै भए पनि राहत दिएको छ । एनआरसीका कारण दशकौंदेखि भारतमा बस्दै आएका नेपाली मूलका नागरिकलाई चिन्तित बनाउँदै आएको थियो । गत ३१ अगस्टमा जारी गरिएको एनआरसीको अन्तिम सूचीमा करिब १९ लाख मानिस छुटेका थिए । आसामका वास्तविक भारतीय नागरिकको पहिचान गर्न एनआरसी लागू गरिएको हो । एनआरसीको प्रावधानमा कुनै पनि व्यक्ति वा उसको पुर्खा २४ मार्च १९७१ को मध्यरातभन्दा पछि आसाममा बसोबास गर्दै आएको भए विदेशी ठहिरने व्यवस्था छ । यही प्रावधानअन्तर्गत नै करिब १९ लाख आसामी एनआरसीमा नअटाएका हुन् । त्यसमध्ये करिब एक लाख नेपाली मूलका आसामी रहेको बताइएको छ । केन्द्र सरकारको निर्देशिकाले एनआरसीमा छुटेकालाई फरेनर्स ट्रिब्युनल मा अपिल गर्ने मौका भने दिएको छ र उक्त ट्रिब्युनलको निर्णय भने अन्तिम हुने बताइएको छ । पछिल्लो समय एनआरसी क्रमशः राजनीतिक मुद्दा बन्दै गएकाले भारतका अन्य राज्यमा रहेका प्रवासी नेपालीले पनि चासो र चिन्ता व्यक्त गर्दै आएका छन् । उनीहरूले नेपाल सरकारका तर्फबाट दूतावासलाई एनआरसीका सम्बन्धमा भारतीय पक्षमा प्रस्ट धारणा माग्नसमेत अनुरोध गर्दै आएका थिए । राजदूत आचार्यले जम्मुकश्मीर र भारतका अन्य भागमा रहेका नेपालीको सुरक्षाका सम्बन्धमा पनि शाहसमक्ष चासो व्यक्त गरेका थिए । भारतले ५ अगस्टमा जम्मुकश्मीरले उपभोग गर्दै आएको संविधानको धारा ३७० र धारा ३५ (क) खारेज गरेयता त्यहाँको अवस्था अन्योलपूर्ण रहँदै आएको छ । जसले त्यहाँ रहेका नेपालीको सुरक्षालाई लिएर चासो र चिन्ता व्यक्त हुँदै आएको थियो । पछिल्लो समय जम्मुकश्मीरमा भएका मुस्लिम लडाकुहरूबाट भएका हिंसात्मक आक्रमणपछि नेपालीको सुरक्षालाई लिएर चिन्ता थप बढाएको छ । जम्मुकश्मीरमा रहेका नेपालीको संख्या यकिन नभए पनि भारतस्थित प्रवासी संगठनहरूले मौसमी मजदुरी गर्न आउनेलाई समेत हिसाब गर्दा करिब असी हजार हाराहारी रहेको दाबी गर्दै आएका छन् । राजदूत आचार्यसँगको भेटमा मन्त्री शाहले नेपालीको सुरक्षाका लागि भारत सरकारले कुनै कमी नगर्ने उल्लेख गर्दै कुनै घटना विशेष भए ध्यानाकर्षण गराउन आग्रह गरेका थिए । भेटमा आचार्य र शाह दुवैले उच्चस्तरको सम्पर्कलाई निरन्तरता दिनुपर्ने र त्यसबाट सम्बन्ध सुदृढ हुन मद्दत पुग्नुका साथै नेतृत्व तहमा विश्वास बढ्ने धारणासमेत राखेका थिए । राजदूत आचार्यले भारतीय राष्ट्रपति र प्रधानमन्त्रीलाई यसअघि नै पठाइसकिएको नेपाल भ्रमणको औपचारिक निम्तोको स्मरणसमेत गराएका थिए ।"
बिरामी छोरा भेट्न ऋण गरेर मलेसियाबाट,"(काठमाडौं)  गत भदौ दोस्रो सातातिरको कुरा हो । गोठमा बाख्रालाई घाँस हाल्दै गर्दा दिउँसो बर्दियाको राजापुर नगरपालिकास्थित फत्तेपुरकी गीता काफ्लेलाई छोरा शेखरको स्कुलबाट फोन आयो । छोरालाई आकस्मिक ज्वरो आएर क्लिनिक लगिएको रहेछ । हतारहतार गरी उनी छोरालाई राखिएको राजापुरस्थित डा वैद्यनाथ झाको क्लिनिक पुगिन् । तत्कालै ज्वरो निको हुने छाँट देखिएन । लगातार ६ दिनसम्म क्लिनिकमै राखेर उपचार गराइन् । कम हुनुपर्नेमा ज्वरो झनै बल्झियो । गीताले अर्का स्थानीय डा देवेन्द्र काफ्लेलाई छोराको रिपोर्ट देखाइन् । उनले गीतालाई नेपालगन्ज गइहाल्न सुझाए । सोहीअनुसार छोरा लिई गीता नेपालगन्ज मेडिकल कलेज गइन् । त्यहाँ जाँचबुझपछि मात्रै छोराको रोग पत्ता लाग्यो । डाक्टरहरूले मिर्गौलामा समस्या देखिएको भन्दै छोरालाई काठमाडौं कि लखनऊ लैजान सुझाएपछि उनी झस्किइन् । लखनऊ जाने आँट थिएन, हामी काठमाडौं आयौं, भाइटीकाका दिन कीर्तिपुरमा भेटिएकी गीताले भनिन्, त्यसपछि छोरो लिएर म सरासर काठमाडौंको ग्रान्डी अस्पताल पुगें । १४ दिनसम्म ग्रान्डी बसेर छोराको उपचार गराइन् । छोराको डायलाइसिस गर्नुपर्ने भयो । हरेक पटक ३ हजार ९ सय तिरेर डायलाइसिस गर्नुपर्थ्यो । सरकारले निःशुल्क डायलाइसिस सुविधा हुन्छ त भनेको छ, गीताले भनिन्, तर ग्रान्डीका कर्मचारीलाई जति पटक सोधे पनि सरकारी कोटा सकिसकेको बताउँथे । तैपनि छोरा शेखर स्वस्थ हुन सकेनन् । डाक्टरले भनिदिए, शेखरका दुवै मिर्गौला बिग्रिएका छन् । यो विपत्तिमा शेखरका बाबु साथमा थिएनन् । रोजगारीका लागि मलेसिया पुगेका बाबु तत्काल घर फिर्न सक्ने अवस्था थिएन । यता उपचारका लागि ग्रान्डी अस्पतालमा उपचारका लागि ८ लाख रुपैयाँ खर्च भइसकेको थियो । त्यसपछि निःशुल्क डायलाइसिस गर्ने ठाउँ खोज्दै हामी सुमेरु अस्पताल, धापाखेल पुग्यौं, गीताले भनिन् । त्यहाँ पनि दुईपटक डायलाइसिस गरेपछि मात्रै निःशुल्कको पालो आयो । छोरो गम्भीर बिरामी परेकोबारे गीताले मलेसियामा रहेका श्रीमान् बद्रीलाई खबर गरिसकेकी थिइन् । बद्रीले पनि छिट्टै छुट्टी मिलाएर आउँछु भनेका थिए । कम्पनीसँग छुट्टी पनि मागे । तर कम्पनीले ३ वर्षको सम्झौता नसकिएसम्म बिदा दिन नमिल्ने बतायो । बद्रीले हार मानेनन्, फेरि अनुरोध गरे । कम्पनी मालिकले नेपालबाट छोराको रिपोर्ट मगाएर हेर्न खोजे । रिपोर्ट हेरेपछि पनि ६ हजार रिंगिट धरौटी राखेर मात्रै कम्पनीले बिदा दियो । बद्रीको मासिक कमाइ १८ सय रिंगिट मात्रै थियो । अनेकतिरबाट ऋण गरेर ६ हजार रिंगिट धरौटी राखी उनी काठमाडौं आइपुगे । आईसीयूमा रहेको छोराको अनुहार पनि देख्न पाउँदिनँ कि भनेर धेरै आत्तिएको थिएँ, बल्लतल्ल घर आएँ, अहिले कम्तीमा छोरासँग बस्न पाएको छु, बद्रीले भने । उनीहरूको परिवारमा आर्थिक एवं मानसिक संकट चुलिएको छ । एकातिर छोराका दुवै मिर्गौला फेर्नुपर्ने भएको छ । गीताको पनि पाठेघरमा समस्या देखिएको छ । मैले छोरालाई मिर्गौला दिए उसको ज्यान बचाउन सकिएला । तर फेरि गरिखानु कसरी ? बद्रीले भने । अहिलेसम्म छोराका लागि मिर्गौला दिने कोही भेटिएको छैन, अर्कोतिर आर्थिक समस्या छँदै छ, उनी भन्छन् । डाक्टरले शेखरको बाँकी उपचारका लागि २० लाख रुपैयाँ जम्मा गर्नुस् भनेका रहेछन् । तर उपाय केही छैन । उनीहरूसँग साथमा भएको सबै पैसा सकिएको छ । जग्गाजमिन बेचौं भने पनि उनीहरूसँग भएको सात कट्ठा जग्गा र त्यसमा बनेको घरको त्यति मूल्य आउँदैन । साथमा त्यही घरमा ओत लाग्ने परिवारका अरू सदस्य पनि त छन् । घरमा तीन छोरी छन् । साथै हजुरआमाले वृद्धभत्ताबापत पाएर जोगाएको १ लाख रुपैयाँ पनि नातिकै उपचारका लागि दिएकी छन् । अब छोराको जीवन बचाउन सबै हितैषीसँग हात थाप्नुपर्ने भएको छ, आमा गीता र बाबु बद्रीले एक स्वरमा भने ।"
प्रधानमन्त्रीका अंगरक्षक हिरासतमा,"काठमाडौं (कास) जुवा खालबाट शुक्रबार राति पक्राउ परेका नेपाली सेनाका मेजर (सेनानी) राजेन्द्र शाहीलाई प्रहरीले नेपाली सेनाको जिम्मा लगाएको छ । प्रधानमन्त्री केपी शर्मा ओलीका अंगरक्षक (एडीसी) समेत रहेका शाही टोखास्थित जुवा खालबाट समातिएका थिए । आफू प्रधानमन्त्रीको अंगरक्षक रहेको बयान दिएपछि शाहीलाई प्रहरीले शुक्रबार राति नै सेनाको जिम्मा लगाएको हो । नारायणहिटीस्थित विशेष सुरक्षा निर्देशनालयमा दरबन्दी रहेका शाही शुक्रबार घर बिदामा थिए । शाही सैनिक प्रहरीको नियन्त्रणमा रहेको नेपाली सेनाका प्रवक्ता सहायक रथी विज्ञानदेव पाण्डेले जानकारी दिए । अहिले शाही सैनिक प्रहरीकै नियन्त्रणमा छन् । आइतबार कार्यालय खुलेपछि कारबाही प्रक्रिया अघि बढ्छ, उनले भने । शाहीमाथि लागेको अभियोगमा अनुसन्धान गर्न आइतबार नै कोर्ट अफ इन्क्वायरी गठन हुने उनले बताए । शाहीमाथि लागेको अभियोगमा अनुसन्धान भइनसकेका कारण के कारबाही हुन्छ भन्ने यकिन गर्न सकिँदैन, पाण्डेले भने, अनुशासन उल्लंघन वा अन्य कुन कसुरमा कारबाही हुन्छ भन्नेमा कोर्ट अफ इन्क्वायरी गठनपछि मात्रै स्पष्ट हुन्छ ।"
राप्तीतटमा एक दशकदेखि महोत्सव,"(मकवानपुर)  हेटौंडा५ पिप्लेकी इन्दिरा न्यौपानेले छठ मनाउन थालेको एक दशक भयो । दसैंतिहारजस्तै छठ पनि उत्तिकै महत्त्वपूर्ण भएकाले हर्षोल्लासपूर्वक मनाउने गरेको उनले बताइन् । तराईमधेसको मुख्य पर्वको रूपमा रहेको छठले पछिल्लो समय पहाडी समुदायलाई पनि आकर्षित गर्न थालेको छ । सबै वर्गले यस पर्वलाई आत्मसात गर्न थालेपछि छठलाई हेटौंडामा ठूलो मेलाकै रूपमा मनाउन थालिएको छ । तराईमा जन्मिएकी न्यौपाने छठले तराई र पहाडी समुदायबीचको विभेदलाई अन्त्य गरी सद्भाव कायम राख्ने बताउँछिन् । चार दिनसम्म विधिपूर्वक चोखो खाएर पूजा गर्ने गरेका छौं, उनले भनिन्, चाडपर्वले एकअर्कामा माया र सद्भाव बढाउने हुँदा सबै पर्वलाई उत्तिकै महत्त्व दिनुपर्छ । हेटौंडा४ का मनोज शर्माले पनि छठलाई निकै महत्त्वका साथ मनाउँदै आएका छन् । छठीमाताको पूजा गर्नाले दुःख तथा रोग हटेर जाने विश्वास लिएको उनले बताए । मलाई छठ पर्व तरााईवासीले मात्रै मनाउने हो जस्तो लाग्दैन, उनले भने, दसैं, तिहार र छठ सबै पर्व मनाउँछु । कुन तराईको, कुन पहाडको भन्ने नै हुन्न, सबैमा बराबर आस्था र विश्वास छ । आफ्नो सिंगो परिवारले नै छठको चार दिन निकै श्रद्वापूर्वक पूजाआराधना गर्ने गरेको उनले बताए ।छठ पूजा समारोह समितिका संयोजक सुशीलकुमार बनियाँले हेटौंडा१, राप्तीतटमा आयोजित मेलामा करिब ६ लाख रुपैयाँ खर्च गरेर ६ सय फिटको टेन्ट हालिएको जानकारी दिए । बर्सेनि छठ पर्वलाई व्यवस्थित बनाउन समिति नै बनाएर १० वर्षदेखि काम गरिरहेका छौं, उनले भने, पछिल्लो समय जनप्रतिनिधि चयन भएसँगै हामीलाई सहयोग भइरहेको छ । मधेसीहरूको पर्वको रूपमा सीमित छठ एक दशकयता हेटौंडामा महोत्सवको रूपमा मनाउन थालेको उनले बताए ।यसैबीच, प्रदेश ३ का मुख्यमन्त्री डोरमणि पौडेलले सामाजिक सद्भावका लागि छठसहितका पर्वले महत्त्वपूर्ण भूमिका खेल्ने बताएका छन् । छठ पूजा व्यवस्थापन समितिले हेटौंडा१, राप्तीतटमा आयोजना गरेको कार्यक्रममा पौडेलले नेपालमा मनाइने विभिन्न पर्वलाई नेपालीको साझा चाडको रूपमा मनाउन सकेमात्रै समृद्धि र संविधान अक्षरशः पालना भएको ठहरिने चर्चा गरे ।"
आकाशे पुलको बजेट चार वर्षदेखि फिर्ता,"पुल नहुँदा बाटो काट्ने जोखिममहानगरभित्र करिब एक हजार ४ सय ५० किमि सडक छ । सवारी चाप बढी भएको सडकमा पुल नहुँदा पैदलयात्रु त्रासमा बाटो काट्न बाध्य छन् । यसले बालबालिका र ज्येष्ठ नागरिक बढी जोखिममा छन् । नयाँ बानेश्वर चोकमा दैनिक झन्डै ७० हजार पैदलयात्री बाटो काट्ने र एक लाखभन्दा बढी सवारीसाधन गुड्ने अनुमान छ । पुल नहुँदा एकपटक बाटो काट्न चोकमा करिब १० मिनेटसम्म उभिनुपर्छ । वीर अस्पताल क्षेत्रमा प्रतिमिनेट १० जनाभन्दा बढी पैदलयात्रुले सडकबाट बाटो काट्ने गर्छन् । ट्राफिक प्रहरी महाशाखाका प्रवक्ता रविकुमार पौडेलका अनुसार रत्नपार्क सडक मुलुकको व्यस्त सडकअर्न्तगत पर्छ । सबै पैदलयात्रुलाई गन्तव्यमा पुग्न हतार हुन्छ । जथाभावी बाटो काट्दा सवारी दुर्घटना बढ्दो छ, उनले भने, यसले जाम पनि निम्त्याउने गरेको छ ।उपत्यकामा हुने सवारी दुर्घटनामा मोटरसाइकल चालक बढी पर्ने गरेको सरकारी तथ्यांक छ । महाशाखाले गरेको अध्ययनमा ९ वर्षयता सवारी दुर्घटना संख्या ४७ हजार ८ सय ३२ पुगेको छ । जसमध्ये ३१ हजार ९५ वटा मोटरसाइकलस्कुटर परेका छन् । कार, भ्यान र जिप २७ हजार ९ सय ६१ वटा छन् भने बसको संख्या ९ हजार ९ सय ६० छ । दुर्घटना बढ्नुका विभिन्न कारणमध्ये पर्याप्त आकाशे नहुनु पनि एक भएको महाशाखाका प्रवक्ता पौडेलले बताए ।"
गाँजासहित दुईजना पक्राउ,धादिङ (कास) धादिङको बेनीघाट रोराङ३ मलेखुबाट साढे ७ किलोगाँजासहित दुईजना पक्राउ परेका छन् । पक्राउ पर्नेमा २२ वर्षीय कृष्ण क्षेत्री र २६ वर्षीया संगीता परियार छन् । ग१०प ४४९४ नम्बरको स्कुटर जाँच गर्ने क्रममा गाँजा बरामद गरिएको इलाका प्रहरी कार्यालय गजुरीका प्रहरी नायव उपरीक्षक खगेन्द्रबहादुर खड्काले बताए ।
स्मारक अध्यक्षमा मुख्यमन्त्री,"हेटौंडा (कास) प्रदेश ३ का मुख्यमन्त्री डोरमणि पौडेल हेटौंडा११, नवलपुरस्थित सहिद स्मारक व्यवस्थापन समितिको अध्यक्षमा चयन भएका छन् । शनिबार स्मारकको १३औं परिषद् बैठकबाट पौडेल तीनवर्षे कार्यकालका लागि पुनः निर्विरोध निर्वाचित भएका हुन् । २०५१ सालमा निर्माण भएको स्मारकको उनी स्थापनाकालदेखि अध्यक्ष छन् । बैठकले मुख्यमन्त्रीको नेतृत्वमा २७ सदस्यीय कार्यसमिति चयन गरे पनि पद बाँडफाँट गरिएको छैन । सोमबारको बैठकले पदाधिकारी छनोट गर्ने कार्यालय प्रमुख रामचन्द्र न्यौपानेले जानकारी दिए । मुख्यमन्त्री पौडेलले आफूले स्मारकको मात्र नभएर समग्र प्रदेश ३ को पर्यटन विकासका निम्ति काम गर्ने प्रतिबद्धता जनाए । २० हेक्टर क्षेत्रफलमा फैलिएको स्मारकमा वार्षिक करिब चार लाख जनाले अवलोकन गर्ने गरेका छन् भने करिब डेढ करोड रुपैयाँबराबरको कारोबार हुन्छ ।"
दबूको अध्यक्षमा सागर,"ललितपुर (कास) नेवाः पत्रकार राष्ट्रिय दबू ललितपुर शाखाको अध्यक्षमा सागर महर्जन निर्वाचित भएका छन् । शनिबार भएको तेस्रो अधिवेशनले उपाध्यक्षमा प्रशान्त माली, सचिवमा विकास माली, सहसचिवमा मञ्जु बज्राचार्य, कोषाध्यक्षमा सुनील वज्राचार्यलाई चयन गरेको छ । कार्यसमिति सदस्यमा शनिराज शाक्य, रेगिसा महर्जन, अनुप शाक्य, रजत शाही र नरेश महर्जन चयन भए । केन्द्रीय महाधिवेशनका लागि रुबी श्रेष्ठ, राजेश वज्राचार्य, कल्पना महर्जन, रमा तुलाधर वज्राचार्य, लक्ष्मी श्रेष्ठ, पूर्णिमा शाक्य, बाबुकाजी महर्जन र सुशील शाही पार्षद्मा चयन भएका छन् ।"
सद्भाव फैलाउँदै छठ,"(भक्तपुर)  विशेषगरी तराईका मधेसी समुदायमा उत्साह र निष्ठाका साथ मनाइने छठ पर्व विस्तारै पहाडी समुदायमा फैलँदै छ । सिन्धुली कमलामाई नगरपालिका डाँडीगुराँसेकी पवित्रा पौडेलले त छठ मनाउन थालेको ६ वर्ष भयो । उनी अहिले भक्तपुरको कमलपोखरीमा आराध्यदेव सूर्यको आराधना गरी धुमधामका साथ छठ मनाउँदै छिन् । कात्तिक शुक्ल चतुर्थीका दिन स्नान गरी एक छाक खाएर उनले व्रत सुरु गरेकी हुन् । दोस्रो दिन सख्खर हालेर बनाइएको खीर छठी मातालाई चढाई अलिकति व्रतालुले प्रसादस्वरूप खाने र नुन नखाई एक छाक फलाहार गरिने प्रचलनलाई आफूले पनि अँगालेको उनको भनाइ छ । नेपालीपन जागृत गरी तराईपहाडलाई जोड्न छठ पर्व मनाउन थालेकी हुँ, उनले भनिन्, धर्म एउटै हो विधि पुर्याएर मनाउनुपर्छ । सिन्धुलीकी अजिता शर्मा भने आस्थाका कारण छठ पर्वमा रमाउन थालेको बताउँछिन् । छठ पर्वको मुख्य दिन कात्तिक शुक्ल षष्ठीका दिन कठोर निराहार व्रत बसी बेलुकी अस्ताउँदो सूर्यलाई पूजा आराधना गरी बिहान अर्घ्य दिने विधिअनुसार आफूले छठ मनाउने गरेको उनले बताइन् । पहाडीमूलमा जन्मी हुर्केको भए पनि हिन्दु आस्थाकै कारण छठ मनाउन थालेकी हुँ, उनले भनिन् । कात्तिक शुक्लपक्षमा विधिपूर्वक सूर्यको पूजाआराधना गरी अर्घ्य दिएमा चर्मरोग लाग्दैन भन्ने धार्मिक विश्वाससमेत छ । छठका व्रतालुहरू कात्तिक शुक्ल चतुर्थीदेखि नै चोखो खानपान गरी शुद्ध भएर बस्ने गर्छन् । षष्ठीमा रातभर जाग्राम बसी सप्तमीका दिन उदाउँदो सूर्यलाई पूजाआराधना गरी अर्घ्य दिएपछि पर्व समापन हुने परम्परा रहेको सप्तरी घर भई कमलविनायकमा टेलर सञ्चालन गर्दै आएका धनीलाल मण्डलले बताए । भक्तपुर नगरपालिका१० कमलपोखरी र हनुमानघाटस्थित डिलमा छठीमाताको प्रतिमा स्थापित गरी तराईपहाडमूलका बासिन्दाले छठ पर्व मनाएका छन् । उपत्यकामा पहाडी र मधेसी समुदायले एकसाथ छठ मनाइहँदा सामाजिक सद्भावलाई बढावा दिएको छ । छठमा विशेषगरी छठीमाता र सूर्य देवको पूजा गरिने मण्डलले बताए । भक्तपुरको कमलपोखरीबाहेक मनोहरा खोला, हनुमानघाट, काठमाडौंको कमलपोखरी, वाग्मतीलगायतका खोला तथा नदी किनारमा पनि व्रतालुहरूले छठ मनाएका छन् । छठ व्रत महिला तथा पुरुष दुवैले लिने गरेका छन् । तेस्रो तथा चौथो दिन निर्जल अर्थात् पानी नखाईकन अखण्ड व्रत बस्दै सूर्यपूजा हुने गरेको छ । छठ पर्व आर्यहरूको सूर्य उपासना परम्पराकै एक अंग रहेको मण्डलले जानकारी दिए । संसारका सम्पूर्ण भौतिक विकास सूर्यमाथि नै आधारित छन्, तिनको शक्तिबिना रुख, बिरुवा, वनस्पति, प्राणी, जीवजन्तु कसैको पनि अस्तित्व रहन सक्दैन, भक्तपुर सूर्यविनायककी सरस्वती कार्कीले भनिन्, सूर्य किरणको चिकित्सामाथि कैयौं चिकित्सकले ग्रन्थ लेखेको पाइन्छ । सूर्यको किरणबाट कैयौं असाध्य तथा अक्षय रोगको आश्चर्यजनक उपचारसमेत खोजिएकाले पहाडिया भईकन पनि छठ पर्व मनाउन थालेको उनले बताइन् । महाभारतअनुसार द्रौपदीसहित पाँच पाण्डव अज्ञातवासमा रहँदा उक्त गुप्तवास सफल होस् भनी सूर्यदेवलाई आराधना गरिएको र उक्त समयमा पाण्डव विराट राजाको दरबारमा बास बसेको उल्लेख भएको मण्डलले बताए । लोक कथनबमोजिम सोही समयदेखि छठ मनाउने परम्पराको थालनी भएको बताइन्छ । सप्तरी घर भई कमलविनायक बस्ने शिल्पा चौधरी व्रत गरे दुःख र दरिद्रताबाट मुक्ति पाइन्छ भन्ने विश्वासकै कारण छठ मनाउँछिन् । झुप्पाझुप्पा फल चढाउँदा सूर्य देवता प्रशन्न भई व्रतालुका कुटुम्बसहित सबै सन्तानको भलो हुन्छ भन्ने मान्यता पनि छ, उनले भनिन् । यस पर्वमा जो व्रत बस्न सक्दैन उसले अर्कोबाट व्रत गराउने चलन पनि छ । आर्थिक अभाव भएका मानिस भिक्षा मागेरै भए पनि यो पर्व मनाउने गर्छन् । भक्तपुर कमलविनायकका किशोर श्रेष्ठका अनुसार राजधानीवासीले नमनाए पनि उपत्यकाबाहिरका पहाडियाहरूले छठपर्व महत्त्वका साथ मनाउँछन् । उनले भने, प्रत्येक वर्ष भक्तपुरमा छठ मनाउनेको संख्या बढ्दो छ । छठ पर्वले धार्मिक सद्भाव बढाउनुका साथै तराईपहाडलाई जोड्ने कार्य गरेको श्रेष्ठले बताए ।"
लेखा परीक्षक सिफारिस नगरे महानगरले खटाउने,"काठमाडौं (कास) काठमाडौं महानगरपालिकाले नगरमा सञ्चालित निजी विद्यालयलाई कात्तिक मसान्तसम्म लेखा परीक्षक सिफारिस गर्न निर्देशन दिएको छ । विद्यालय व्यवस्थापन समितिले निर्णय गरेर कात्तिक मसान्तसम्म लेखा परीक्षक सिफारिस गर्न महानगरले निर्देशन दिएको हो । विद्यालयले लेखा परीक्षक सिफारिस नगरेमा महानगरले लेखा परीक्षक खटाउनेछ, महानगरको सूचनामा भनिएको छ । आर्थिक वर्ष ०७५७६ को आयव्ययको लेखा परीक्षण गर्न असोज ९ देखि लेखा परीक्षकको नियुक्ति भइरहेको छ । त्यस्तै, महानगरभित्र सञ्चालित सामुदायिक र संस्थागत विद्यालयले विद्यार्थी, शिक्षकलगायतको विवरण (आईईएमआईएस) पनि कात्तिक मसान्तभित्र अध्यावधिक गर्न निर्देशन दिइएको छ । विवरण अध्यावधिक नगरे कक्षा ८, ९ र १० को परीक्षा आवेदन भर्नसमेत नदिने महानगरले चेतावनी दिएको छ । आवेदन भर्नबाट वञ्चित हुने र यस कार्यालयको अभिलेखबाट समेत हटाइने जानकारी गराइन्छ, महानगरको सूचनामा उल्लेख छ ।"
धुम्बाराहीमा पार्क,"काठमाडौं (कास) प्रदेश सरकारको लगानीमा धुम्बाराहीमा नयाँ पार्क निर्माण गरिएको छ । काठमाडौं महानगरपालिका वडा नं ४ धुम्बाराहीस्थित कालभैरव गुठी समाजको संरक्षणमा रहेको जग्गामा धन्वन्तरी पार्क बनेको हो । प्रदेश सरकारको १२ लाख ७१ हजार बजेटबाट पार्क निर्माण गरिएको धुम्बाराही धन्वन्तरी क्लबका अध्यक्ष केशव सुवेदीले बताए । पार्कको शनिबार उपप्रधानमन्त्री तथा रक्षामन्त्री ईश्वर पोखरेल र प्रदेश संसाद नारायण सिलवालले उद्घाटन गरेका छन् । ९ आना जग्गामा बरपिपलको रुखसहितको हरियाली पार्क र सत्तलको निर्माण गरिएको वडाध्यक्ष मोहन विष्टले बताए । सार्वजनिक जग्गा झाडीले भरिएर जंगल भएको थियो, उनले भने, जंगललाई हरियाली पार्क बनाउन सफल भयौं । पार्कको डीपीआर तयार गर्दा भौतिक संरचना बनाउने योजना भए पनि काठमाडौं महानगरको नीतिमा खुल्ला जग्गामा भौतिक संरचना निर्माण गर्न नपाइने भएपछि खुल्ला पार्क निर्माण गरेको सुवेदीले बताए । पार्कमा सत्तल र पार्क हेरचाह गर्नेका लागि कुरुवा घर निर्माण गरिएको छ । पार्क उद्घाटनको क्रममा मन्त्री पोखरेलले सार्वजनिक जग्गालाई आमजनताको हितमा प्रयोग गर्नु सकारात्मक भएको बताए । हरियाली देख्न नपाइने ठाउँमा पार्क निर्माण गर्नु राम्रो हो, उनले भने, निर्माण गर्ने तर संरक्षण नगर्ने प्रवृति छ । पार्क निर्माणमा भूमिका निर्वाह गर्नेले नै संरक्षण पनि गर्नुपर्छ ।"
टोखामा सडकबत्ती र सीसीटीभी जडान हुने,"काठमाडौं (कास) टोखा नगरपालिकाले मान्छेको चहलपहल र चोरीडकैती बढी हुने क्षेत्रलाई समेटेर सडकबत्ती र सीसीटीभी क्यामेरा जडान गर्ने भएको छ । नगरपालिकाभित्रका मूल सडकको दुवैतर्फ र मुख्य चोकहरूमा मेयर उज्यालो कार्यक्रमअन्तर्गत सडकबत्ती र जनता सुरक्षा कार्यक्रमअन्तर्गत सीसीटीभी जडान हुने भएको हो ।आगामी माघसम्म मेयर उज्यालो कार्यक्रम सञ्चालन गर्ने नगरपालिकाका प्रवक्ता बच्चुराज बस्यालले बताए । डीपीआरको काम ७५ प्रतिशत सकिएको छ, उनले भने, डीपीआर तयार हुनासाथ बोलपत्र आह्वान गरी काम सुरु गर्नेछौं । सबै वडाबाट सडकबत्ती राख्न माग आए पनि नगरपालिकाको बजेटले धान्न नसक्ने उनको भनाइ छ । नगरपालिकाले अहिले करिब एक करोड रुपैयाँको डीपीआर तयार गरिरहेको छ । सबै वडाको सडकबत्तीको माग समेट्दा ६ करोड लागत लाग्ने भएकाले मुख्य चोकलाई मात्र समेटिने उनले बताए । नगरपालिकाले सीसीटीभी जडानका लागि पनि डीपीआर तयार गरिरहेको छ । पर्यटन प्रवर्द्धन गर्न नेपाल भ्रमण वर्षलाई लक्षित गरी टोखा महोत्सवसमेत सञ्चालन गर्ने नगरपालिकाले जनाएको छ ।"
साग तयारीमा चाहिएको अग्रसरता,"दक्षिण एसियाको ओलम्पिक मानिने दक्षिण एसियाली खेलकुद (साग) को १३ औं संस्करण सुरु हुन एक महिना पनि बाँकी छैन । तर समय जति घर्किंदै छ, त्यहीअनुसार आयोजक राष्ट्र नेपालले तयारीका कामहरू गर्न सकेको देखिँदैन । मुख्य खेलस्थल दशरथ रंगशाला नै पूर्ण रूपमा बनिसकेको छैन । यसअघि गत फागुन २५ देखि चैत ४ गतेसम्मका लागि काठमाडौं र पोखरामा हुने तय भएको साग तयारी नपुगेकैले आउँदो मंसिर २५२४ का लागि तोकिएको हो । यस पटक पनि तयारी नपुगे हाम्रो राष्ट्रिय कार्यक्षमतामै प्रश्न उठ्नेछ । त्यही भएर, जसरी पनि तोकिएकै समयमा भव्यताका साथ खेल आयोजना गर्नुपर्ने दायित्व आयोजक राष्ट्रसित छ ।दक्षिण एसियाली खेलकुदसित नेपालको ऐतिहासिक साइनो र राष्ट्रिय सान जोडिएको छ । यस उपमहाद्वीप स्तरीय खेलकुद आयोजना गर्ने सोच र पहलको श्रेय नेपाललाई नै जान्छ । पहिलो संस्करणको दक्षिण एसियाली खेलकुद सन् १९८४ मा नेपालमै भएको थियो । अहिले पनि नेपालले आयोजना गर्न सक्ने सबभन्दा ठूलो खेल महोत्सव यही हो । नेपाली खेलाडीले बलियो चुनौती पेस गर्न सक्ने ठूलो प्रतियोगिता पनि यही हो । आजपर्यन्त प्रत्येक नेपाली खेलाडीको सपना उही हुन्छ देशका लागि यो प्रतियोगिता खेल्ने र पदक जित्ने ।अहिलेसम्म कुनै पनि भौतिक पूर्वाधारको तयारी शतप्रतिशत पूरा भएको छैन । अबका दिनमा पनि यही गतिमा काम भइरहने हो भने झारा टार्ने हिसाबले मात्र खेल हुनेमा दुविधा छैन । अन्य व्यवस्थापन पक्षको तयारी पनि फितलो छ । नेपालले आफ्नै विगतको सफलताबाट सिक्नसमेत सकेको देखिएन । यसअघि सन् १९९९ मा नेपालले दोस्रो पटक दक्षिण एसियाली खेलकुदको आठौं संस्करण आयोजना गरेको थियो । त्यतिबेला निकै राम्रो तयारी थियो । धेरै अगाडिदेखि खेलकुदको माहोल थियो । खेलाडीलाई एक वर्षअघिदेखि बन्द प्रशिक्षणमा राखिएको थियो । यस पटक तीन महिना राख्ने भनिए पनि कतिको एक महिनाबाट मात्रै सुरु भएको छ । अहिलेसम्म आधाजसो खेलको मात्रै अन्तिम नामावली सार्वजनिक भएको छ । यसपल्ट त्यतिबेलाको कौशलको पूर्ण अभाव देखिएको छ । आठौं खेलमा नेपाल समग्र पदक तालिकामा दोस्रो स्थानमा थियो । यस पटक पनि राम्रो तयारी गरेको भए यस्तै गौरव दोहोर्याउने मौका बढी हुन्थ्यो, खेल व्यवस्थापकहरूले यसतर्फ ध्यान दिएको देखिएन ।सबै देशहरूबीच पालो प्रणालीमा यो खेल आयोजना हुन्छ । पछिल्लो समय हरेक दुई वर्षमा खेल आयोजना गर्ने अवधारणा छ । तर सन् २०१० मा ११ औं साग बंगलादेशमा आयोजना भएपछि १२ औं संस्करण भारतले सन् २०१६ मा मात्र गर्यो । त्यतिबेलै नेपालले १३ औं संस्करण आफूले गर्ने प्रतिबद्धता व्यक्त गरेको थियो । यति लामो अवधिमा पनि पर्याप्त तयारी गरिएन । कमनवेल्थ खेल आयोजना गरिसकेको भारतले सागलाई प्राथमिकतामा नराख्नुका आफ्नै कारण होलान् तर नेपालले यस खेलकुद आयोजनालाई कम आँक्न मिल्दैन । तसर्थ, यस पटकको सागमा समावेश २७ वटै खेललाई सानदार ढंगले सम्पन्न गराउन नेपालले कुनै कसर बाँकी राख्नु हुँदैन । अहिले मुलुकसामु एकसाथ दुइटा चुनौती छन् एउटा साग राम्ररी सम्पन्न गर्ने, अर्को मुलुकले धेरै पदक हासिल गर्ने । यी दुवै तयारीलाई तीव्रतासाथ अघि बढाउनुपर्छ । नेपाली खेलकुदमा ठूलो समस्याका रूपमा छ राष्ट्रिय खेलकुद परिषद् र नेपाल ओलम्पिक कमिटीबीच खराब सम्बन्ध । साग तयारीको विलम्बमा पनि यही समस्या कारक देखिएको छ । दक्षिण एसियाली खेलकुदको कुम्भ मेला भव्य रूपमा सम्पन्न गरेर राष्ट्रिय गौरव प्रदर्शन गर्नुपर्ने यस बेलामा सबै पक्ष एकजुट भएर काम नगरी धर छैन । अहिले छोटो समयमा धेरैभन्दा धेरै काम गर्नुपर्ने चुनौती छ । केही दिनमा सातै देशका ओलम्पिक कमिटीका प्रतिनिधिले खेल आयोजनास्थल काठमाडौं र पोखरा भ्रमण गर्नेछन् । तिनीहरूले प्रतियोगिताबारे अन्तिम निर्णय लिनेछन् । नेपालले आफ्नो राष्ट्रिय अठोट लगाएर ती प्रतिनिधिलाई सन्तुष्ट पार्ने आधार प्रस्तुत गर्न सक्नुपर्छ । प्रतियोगिता सफलतापूर्वक गर्नु खेलकुद क्षेत्रको मात्र नभएर पूरै देशको जिम्मेवारी हो । कदाचित निर्धारित समयमा प्रतियोगिता नभएमा दक्षिण एसियाली खेलकुद वृत्तमा नेपालको आलोचना हुने निश्चितै छ, त्यसले देशकै छविमा आँच आउनेछ । तसर्थ, अब एउटै विकल्प छ जति समय बाँकी छ, त्यसको अधिकतम प्रयोग गरेर देशको इज्जत बढाउने । त्यसका लागि सरकारले बजेट, जनशक्ति र व्यवस्थापन कौशलका लागि राष्ट्रिय अठोर र शक्ति प्रयोग गर्नुपर्छ । दक्षिण एसियाली क्षेत्रमा आफ्नो व्यवस्थापन दक्षता प्रदर्शन गर्ने र छवि उजिल्याउने यस महत्त्वपूर्ण मौकाको पूर्ण सदुपयोग गर्न नेपाल चुक्नु हुँदैन ।"
रगत अभाव,"राजधानीसहित देशका विभिन्न अस्पताल तथा रक्त संकलन केन्द्रमा यो समय रगतको अभाव हुनु उदेकलाग्दो छ । पहिलेपहिले वर्षायाममा मात्र यस्तो सुनिन्थ्यो, रगतको खपत बढी हुने भएर । अहिले त जति बेला पनि रगत अभाव ! तर यस्तो अभाव किन भयो ? यसबारे बहस भए जस्तो लाग्दैन । सम्बन्धित निकायले रगत संकलन कसरी बढाउन सकिन्छ भनेर पहल गरेको पाइँदैन । कुनै पनि स्वस्थ मान्छेले प्रतिवर्ष चार पटकसम्म रगत दिन सक्छ र एक चोटि निकालेको रगत तीन महिनासम्म काम लाग्छ भन्ने कुरा सर्वसाधारणलाई किन जानकारी गराइँदैन ? कतिपयलाई रगत आफूलाई चाहिएको बेला पाइँदैन, किन दिनु भन्ने पनि परेको छ । हुन पनि कतिपय संघसंस्था मान्छे खोजीखोजी रगत संकलन गर्छन् । तर त्यही मान्छेले आफूलाई चाहियो भन्दा तिनैले वास्ता गर्दैनन्् । यही कारण रगत दिने व्यक्तिमा नैराश्य छाउँछ र ऊ फेरि रक्तदान गर्न जाँदैन । पुरुषोत्तम घिमिरे, जोरपाटी, काठमाडौं"
प्रधानमन्त्रीको स्वास्थ्य,"मानिसलाई रोग लाग्नु स्वाभाविक हो । हाम्रा प्रधानमन्त्री पनि मिर्गौला रोगी हुनुहुन्छ । १२ वर्षअघि उहाँको मिर्गौला प्रत्यारोपण गरिएको पनि सबैलाई थाहा छ । पछिल्लो समय फेरिएको मिर्गौलाको कार्यक्षमतामा ह्रास आउनु अस्वाभाविक होइन । यस हिसाबले हाल उहाँको स्वास्थ्यस्थिति संवेदनशील रहेको कुरालाई नकार्न सकिँदैन । भारतीय नाकाबन्दीताका आधा सिलिन्डर ग्यास नपाएर हामी भोकभोकै भएको बेला, पाइपद्वारा घरघरमा ग्यास पुर्याइने कुरा सुनेर भोकै हराएको थियो । धेरै रमाइलो पनि लागेको थियो । त्यसपछिका दिनहरूमा प्रधानमन्त्रीज्यूको आशावादी कुरा नसुनिएको दिनै भएन । अझ, पछिल्लो समयमा दुईतिहाइको सरकारको नेतृत्व गरेपछि त उहाँका उखानटुक्का र चुट्किला सुनेर नरमाउने नेपाली कमै भए । कुरा र कामगराइमा आकाशपातालको फरक भए पनि, हामीलाई उहाँको रमाइलो कुरा सुन्ने लत नै भइसकेको छ । अहिले आएर स्वास्थ्यस्थितिका कारण धेरै धपेडी नगरी प्रधानमन्त्रीज्यूले आराम गर्नुपर्ने बेला आएको छ । आराम गरेर पनि उहाँले पार्टीलाई गाइड गर्न सक्नुहुन्छ, विगतका कमीकमजोरीको आकलन गर्न सक्नुहुन्छ, नयाँ योजना बनाउनबताउन सक्नुहुन्छ र कर्मठ कार्यकर्ताहरूलाई आगामी दिनमा सुध्रेर जान निर्देशन दिन सक्नुहुन्छ । मन लागे बसीबसी पनि हामीलाई हँसाएर मनोरञ्जन दिन सक्नुहुन्छ । तर, आफूले आफैंलाई ढाँटेर म स्वस्थ छु भन्नुचाहिँ अलि युक्तिसंगत हुन्न होला । इन्द्रकुमार श्रेष्ठ, कमलाकुञ्ज, ओखलढुंगा प्रधानमन्त्री उपचारपछि अस्पतालबाट डिस्चार्ज हुनु सुखद खबर हो । देशको प्रधानमन्त्री अस्वस्थ हुँदा देशवासीले थाहा नपाऊन् भनेर, गोप्य रूपमा अस्पताल लैजानुले अडकलबाजीलाई झन् मसला दियो । प्रधानमन्त्रीको सचिवालय र अस्पताल प्रशासन दुवैले सुरुमा प्रधानमन्त्रीको स्वास्थ्य अवस्थाबारे खुलेर बोल्न नचाहनु र डायलाइसिसको खबर अन्य स्रोतबाट सम्प्रेषण भएपछि मात्र दुई पटक डायलाइसिस भएको विज्ञप्ति प्रकाशित हुनाले जनमानसमा भ्रम सिर्जना गर्यो । अस्वस्थ अवस्थाले राष्ट्रको दैनिक काम सञ्चालनमा असर पर्न सक्ने हुनाले सम्माननीय प्रधानमन्त्रीज्यूको शीघ्रताशीघ्र रोगनिदानतर्फ सम्बन्धितको ध्यान पुगोस् । महेन्द्रसिंह बम, टीकापुर१, कैलाली"
मुग्लिनपोखरा सडकखण्ड 'धुलेलाइन',"मुग्लिनपोखरा सडकखण्ड अब लाइफलाइन होइन धुलेलाइन मा परिणत हुने संकेत देखिएको छ । आग्नेय दिशाबाट पोखरा भित्रिने एक मात्र पृथ्वी राजमार्गको दुई लेन सडक अब चार लेनसहित स्तरोन्नति हुने समाचारले यो सडकमा यात्रा गर्ने यात्रु र सडक किनाराका जनताहरू उत्साहित होइन, निराश भएका छन् । सडक किनाराका जनता र यात्रुहरूले स्तरोन्नति नसकिएसम्म धूलो आतंकको सामना गर्नुपर्नेछ । ५० वर्षअघि चीनले बनाइदिएको पृथ्वी राजमार्गलाई फराकिलो बनाउन होइन, बरु पुनर्निर्माण गर्न र व्यवस्थित बनाउनपट्टि ध्यान दिँदा बढी प्रभावकारी हुन सक्छ । एडीबीले गरेको यो निर्णय सायद बालुवामा पानी खन्याए जस्तै बन्न सक्छ । सडक स्तरोन्नति गर्ने नाममा सडक भत्काउने अनि अलपत्र छाड्ने परम्परा हामीले देखेभोगेकै छौं । मुग्लिननारायणगढ सडक खण्डमा जनताले पाएका सास्ती, काठमाडौं रिङरोडका जनताले भोगेको दुर्दशा हामीले देखिसकेका छौं । अब दुर्दशा भोग्ने पालो हाम्रो, जुन वर्षौंवर्ष तन्किन सक्छ । सडक भत्काएलगत्तै पुनर्निर्माण गरिहाल्ने, सडक व्यस्त नभएका बेला निर्माणलाई तीव्रता दिने गरे खासै समस्या पर्दैनथ्यो । तर यहाँ सबैलाई काम गर्न होइन, देखाउन हतार हुन्छ । वैकल्पिक सडक नबनाईकन गरिने स्तरोन्नतिले कुनै पनि यातायातमा ढिलासुस्ती गराएरै छाड्छ । गण्डकी प्रदेशका जनताले पृथ्वी राजमार्गको मुग्लिनपोखरा सडक खण्डजस्तै अर्को लाइफलाइन को अपेक्षा गरेका छन् । लेखनाथरूपाकोटदेउरालीसिद्धभोर्लेटारसुन्दरबजारचक्रतीर्थआँपपीपलहर्मी खोप्लाङछेपेटारआँबुखैरेनीमुग्लिनसम्मको चार लेनको अध्ययन गरी वैकल्पिक लाइफलाइनका रूपमा डीपीआर हुन जरुरी छ । तर त्यो सुरु नहुँदै अथवा मध्यपहाडी लोकमार्गको काम सम्पन्न नहुँदै पृथ्वी राजमार्गमा हात हाल्नु हतारो हुन सक्छ । विकासका नाममा विनाश गर्ने अधिकार कुनै निकायलाई छैन । सडक स्तरोन्नतिका नाममा सडक भत्काएर विनाश र सकस बनाइदिने गरिन्छ । जब नागरिक र सरोकारवाला उठ्छन् अनि मात्र विकास का नाममा राष्ट्रिय ढिकुटी रित्त्याउँदै काम सम्पन्न गर्ने परिपाटी छ । यसप्रति बेलैमा ध्यान दिनु जरुरी छ । राजन कुमाल, लखनचोक, पोखरा"
बिमामा लुकेको दुर्नियत,"बिमाले उजाडेको घरबार शीर्षक समाचारले पैसाका लागि मानिस कतिसम्म निर्दयी हुन सक्दो रहेछ भन्ने खुलाएको छ । पैसा कमाउन आफ्नी श्रीमतीको १ करोडको बिमा गराएर योजनाबद्ध रूपमा हत्या गर्नसम्म पछि नपर्ने पोखरा१५ का रमेश नेपालीको क्रूर कृत्यले सारा देशलाई दुःखित बनाएको छ । तराईमा आफ्नी छोरीको ३० लाखको बिमा गराएका बाउले एक महिनापछि छोरीको हत्या गरेर बिमा रकम दाबी गरेको समाचार सेलाउन नपाउँदै पोखराको घटना सतहमा आउनुले नेपालीमा बढ्दो आपराधिक मनोवृत्ति देखाएको छ ।अचेल गाउँघर र सहरबजारतिर बिमा कम्पनीका एजेन्टहरू छ्यापछ्याप्ती छन् । तिनले सोझा मानिसलाई अनेक प्रलोभन देखाएर बिमा गर्न उत्साहित तुल्याउँछन् । व्यक्तिविशेषको आयआर्जनको स्रोतसम्म पहिचान नगरी फर्जी कागज बनाएर बिमा गराउने चलनले जता पनि प्रायः सबैतिर तीव्रता पाएको छ । उदाहरण खोज्न टाढा जानुपर्दैन । सिकिस्त बुवाआमाको हेरचाहका लागि गत असारमा म झापाको दमकस्थित घरमा बसेका बेला दुई बिमा एजेन्ट आए र मलाई २०३० लाखको जीवन बिमा गर्न करकर गरिरहे । उनीहरूको योजना सुन्दा, बिमा गरेपछि मलाई सुतीसुती खान पुग्ने थियो । हुँदाहुँदा कतिसम्म भने भने, आमाबुवालाई क्यान्सर रैछ । तपाईंलाई पनि अवश्य हुन्छ । यो बिमा गर्नुभयो भने तपाईंको औषधिउपचार फ्रीमा हुन्छ । बिमा एजेन्टहरूको यस्तो मार्केटिङ शैली देखेर मलाई टीठ लाग्यो । यस्ता एजेन्टहरूलाई कारबाहीको दायरामा ल्याउन जरुरी छ । अन्यथा, सयौं लक्ष्मी नेपालीहरूको हत्या भइरहनेछ । यज्ञराज न्यौपाने, पेप्सीकोला, काठमाडौं"
हिमालको रणनीतिक लाभ,:
आर्थिक समृद्धि र हाम्रा चाडपर्व,"भारतका प्रथम प्रधानमन्त्री जवाहरलाल नेहरूले भनेका छन्, संस्कृति मन र आत्माको विस्तार हो । सामान्य रूपमा बुझ्दा नेहरूको भनाइले मानिस र संस्कृतिबीचको एउटा पक्षलाई मात्रै उजागर गरेझैं लाग्छ तर गम्भीर विवेचना गर्दा संस्कृति मानव इतिहासको जीवन्त अतीतसँग जोडिएर निर्माण भएको अविराम शृंखलालाई हो भन्ने बुझिन्छ । अनेक सभ्यताको जगमा निर्माण भएको नेपाली संस्कृति इतिहास हजारौं वर्ष पुरानो छ । चाणक्यको भनाइमा मौलिक सभ्यता र संस्कृति भएको समाजलाई कहिल्यै कुनै शक्तिले परास्त गर्न सक्दैन र त्यही समाजको इतिहास जीवन्त हुन्छ । नेपाली समाज पनि अनेक मौलिक संस्कृतिलाई पहिल्याउँदै र पछ्याउँदै अघि बढिरहेको छ । काठमाडौंलगायत सहरी क्षेत्रमा बस्ने मानिस दसैंतिहार मनाउन गाउँघर फर्किने गर्छन् । रमाइलोसँग चाडपर्व मनाएर र वर्षभरिको तनाव भुलेर नयाँ दैनिकी प्रारम्भ गर्ने प्रण गर्ने बेला पनि हो । यही परम्परा सदियौंदेखि चलिआएको छ । मुग्लानमा काम गर्न जाने नेपाली दाजुभाइको कथा त्यसै लेखिएको होइन । दसैंतिहार र चाडपर्वका बेला वर्षभरि श्रम र पसिनाले कमाएको पुँजी संकलन गरी साहुलाई मनाएर घर फर्कने गर्थे तर अहिले कथा अलिकति बदलिएको छ । मुग्लान पस्नेहरू, भारतका विभिन्न सहरमा काम गर्न पुग्नेहरू अचेल खाडीको तातो घाममा डोब खन्दै छन् । उत्तिकै संख्यामा नेपाली चेलीबेटी परदेशमा श्रम गरिरहेका छन् । त्यो पसिनाको कमाइसहित घर फर्केर उल्लासपूर्वक चाडपर्व मनाउन उनीहरूले प्रायः पाउने गरेका छैनन् । कार्ल मार्क्सले भनेझैं विश्वको पुँजीवादी अर्थव्यवस्थाले हाम्रो गाउँठाउँलाई पनि पिरोलिरहेको छ ।कार्ल मार्क्सले भनेका छन्, सामाजिक परम्पराले असमानता बोकेको हुन्छ । धर्मलाई अफिमको संज्ञा दिँदै मार्क्सले कुनै पनि परम्पराको विकास, विस्तार र प्रवर्धन सामन्ती सत्तासँग सधैँ निकट रहने तर्क गरेका छन् । उनका अनुसार परम्पराले सामन्ती व्यवस्थालाई प्रवर्द्धन गर्न प्रेरित गर्छ तर संस्कृतिले आधुनिक सभ्यतालाई परिष्कृत गर्न प्रेरित गर्छ । मार्क्सका अनुसार सामाजिकआर्थिक अवस्था तथा वर्गीय सम्बन्धले व्यक्तिगत जीवनका धेरै पक्षलाई प्रभावित पार्छ । धार्मिक विश्वास, वैधानिक पद्धतिदेखि सांस्कृतिक संरचनाहरूसम्म यसैबाट प्रभावित हुन्छन् । हरेक कालखण्डको निर्माण निश्चित उत्पादन प्रणालीबाट विकसित हुँदै आएको हुन्छ । यसरी, समाज श्रमिक, सामन्त र पुँजीवादी हुँदै साधनहरूको आवश्यकतामा केन्द्रित उत्पादन प्रणालीमा आइपुगेको छ ।संस्कृतिले समाजको उत्पादन प्रणालीलाई सन्तुलित पार्न योगदान दिएको हुन्छ । त्यसैले समाजलाई सही मार्गनिर्देशन गर्नकै लागि पनि चाडपर्व, सभ्यता र संस्कृतिलाई नवीन चेतनासाथ अघि बढाउनुपर्छ । पछिल्ला दुई दशकमा नेपालको अर्थतन्त्रको ठूलो हिस्सा रेमिट्यान्सले धान्यो । अहिले पनि धेरै नेपाली युवा विश्वका कैयौं देशमा श्रम गरिरहेका छन् । उनीहरूको श्रमबाट प्राप्त ठूलो धनराशि नेपालको अर्थतन्त्रको हिस्सा बनेको छ । अर्कातर्फ, लगानीको बाटो खुला गर्दै सरकारले विभिन्न क्षेत्रको पहिचान गरी मुलुकलाई आर्थिक रूपान्तरणका बाटामा अघि बढाउने जमर्को गरिरहेको छ । समृद्ध नेपाल सुखी नेपाली अभियानको प्रतिफलस्वरूप नेपालमा रोजगारीको प्रवर्धन, सुरक्षण र सम्भावनाको व्यापक खोजी हुन थालेको छ । यसले मुलुकलाई सबल र समृद्ध बनाउन सहयोग पुर्याउनेछ तर आर्थिक रूपान्तरणसँगै हाम्रा चाडपर्वको ऐतिहासिक र सांस्कृतिक महत्त्व ओझेलमा पर्न थालेको प्रतीत हुन्छ । आर्थिक समृद्धि र विकासका बाटामा अघि बढ्दै गर्दा सामाजिक मूल्यमान्यतालाई पनि शिरोपर गर्नुपर्छ । नेपाली चाडपर्वका विशिष्ट सामाजिक, सांस्कृतिक र आर्थिक महत्त्व छन् । चाडपर्व र परम्पराका अन्तर्य भनेकै पारिवारिक एकता, सामाजिक मेलमिलाप, आपसी विश्वास, प्रेम र सद्भावको प्रसार हो । यसले नै नेपाली समाजलाई एकताबद्ध बनाएको छ । सामाजिक संरचनामा अनेकता भए पनि अनेक सांस्कृतिक आयामले नेपाली समाजलाई मालाजस्तै उनेर कसिलो बनाएका छन् । हाम्रो यो सामाजिक संरचनाको विशेषता विकसित भनिएका धेरै देशका लागि पनि अनुकरणीय मान्न सकिन्छ किनभने नेपालको शान्ति प्रक्रिया द्रुत गतिमा पूरा हुनुमा हाम्रो सांस्कृतिकसामाजिक विशेषताको पनि हात छ ।"
सांस्कृतिक रूपान्तरणका भड्खारा,"शारीरिक होस् या बौद्धिक, श्रम नै संस्कृतिको जननी मानिन्छ । खास प्रकृतिको श्रमबाट जन्मिन पुगेको संस्कृतिले फेरि आफैं नयाँ संस्कृतिलाई जन्म दिन थाल्छ । मानव जीवनमा निरन्तर यसरी प्रत्येक श्रमको नयाँ तरिकासँगै नयाँ संस्कृतिको पनि निरन्तर जन्म हुँदै जान्छ अनि पुरानो र जीवनको प्रगतिसँग मेल नखाने संस्कृति हराउँदै जान्छ । श्रम, संस्कृति र फेरि नयाँ प्रकृतिको श्रमसँग सम्बन्धित यो स्वाभाविक नियमको चक्र वर्गीय समाजको उदयपछि भने स्वाभाविक रूपमा गतिवान् हुन पाएन बरु त्यस प्रक्रियामा निरन्तर टकराव, ठहराव र क्रमभंगता देखा पर्दै आएका छन् । यस्तो हुनुको मुख्य कारण समाज वर्गहरूमा विभक्त हुनु नै हो । राजा ईश्वरको प्रतिनिधि रूप हुने, त्यसैले ऊ भूपति हुने र उसको शासक वर्ग सामन्त हुने संस्कृतिलाई त्यस वर्गले निरन्तर जोगाउन चाहनु स्वाभाविक भयो, त्यसको विरुद्धमा जमिनमा काम गर्ने किसान जमिनको मालिक बन्न पाउने संस्कृति बनाउन लाग्नैपर्ने भयो । यसरी वर्गीय समाजको निरन्तरतासँगै संस्कृति पनि स्वतः वर्गीय बन्न पुग्यो र सांस्कृतिक संघर्ष वर्गीय राजनीतिक संघर्षको एउटा मुख्य मुद्दाका रूपमा अगाडि आयो । यही अनिवार्य आवश्यकताले गर्दा सामन्दवादविरोधी पुँजीवादी क्रान्ति सुरु भएदेखि आजसम्मका सबै राजनीतिक क्रान्तिले नयाँ संस्कृति निर्माणको मुद्दालाई आफ्नो एक अभिन्न लक्ष्य बनाउँदै आए र बनाइरहेछन् । साधारण व्यावहारिक जीवनमा संस्कृति भन्नाले रीतिरिवाज, चाडपर्व, गानाबजाना, जात्रा, अनुष्ठानहरूलाई बुझिने गरिए पनि संस्कृतिको आयाम यतिमै सीमित छैन । सरल भाषामा परिभाषा गर्दा मानिसले हात र मस्तिष्क प्रयोग गरेर निर्माण गरेका सम्पूर्ण भौतिक तथा बौद्धिक सामग्री संस्कृति हो । संस्कृतिभित्रका यी व्यापक अंगमध्ये भौतिक संस्कृतिका क्षेत्रमा मानिसको रूपान्तरण सबैभन्दा छिटो हुने गर्छ । जस्तै, जतिसुकै धमभीरु होस् विज्ञानले दिएका सुविधा लिन लालायित नै हुन्छ । इसाईले बनाएको भन्दैमा अन्य धार्मिकले हवाईजहाज चढ्ने अवसर त्याग्दैन तर परम्परागत विचार एवं भाष्य, जीवन पद्धति, धर्म, चालचलनजस्ता बौद्धिक संस्कृतिका क्षेत्रमा रूपान्तरण भने निकै धिमा गतिमा हुने गर्छ । शासक वर्गको पुरानो सुविधामय हैसियत खस्किने चिन्ता र आम उत्पीडित समाजको परम्परागत रूढिगत लतका कारण बौद्धिक संस्कृतिमा रूपान्तरण धिमा हुने गर्छ । मानव समाजलाई खास युगको आवश्यकताअनुसार अनुशासित, भयमुक्त, सामाजिक र गतिशील बनाउन जीवन व्यवहारका निश्चित नियम स्थापित गरिएका हुन्छन्, जुन नियम व्यक्तिले सामाजिक हुन मान्नैपर्छ ती चाहिँ संस्कार हुन् । धर्मको युग सुरु भएपछि संस्कारलाई धर्मको अनिवार्य र कठोर अंग बनाइएको हो । त्यसकारण संस्कार संस्कृतिको सानो अंश त हो तर त्यसमा रूपान्तरणचाहिँ सबैभन्दा कठिन हुने गर्छ । यस्तो यसकारण हुन जान्छ कि धर्मका आदेशहरू जस्तै संस्कारका नियम पनि अनुल्लंघनीय हुन्छन् र व्यक्तिले त्यसलाई उल्लघंन गर्दा सिंगै समाज व्यक्तिविरुद्ध उभिन पुग्छ ।संस्कृति र सांस्कृतिक रूपान्तरणसम्बन्धी यस आम प्रक्रियामा राजनीतिक आन्दोलनको हस्तक्षेपकारी भूमिकाको सर्वाधिक महत्त्व रहँदै आएको छ । राजनीतिक आन्दोलन वा परिवर्तनका वाहकहरूले दृढतापूर्वक रूपान्तरणको दिशामा काम गर्दा संस्कृतिका क्षेत्रमा वा संस्कृतिभित्रको सबैभन्दा जमेर बस्ने संस्कारका क्षेत्रमा पनि तीव्र परिवर्तन भएका प्रशस्त उदाहरण छन् तर नेपालमा भने त्यस्तो सांस्कृतिक तीव्र रूपान्तरण विगत सत्तरी वर्षमा गुणात्मक रूपमा प्राप्त हुन सकेन । आज नेपाली समाज सबै वस्तुलाई माल (कमोडिटी) बनाउने पुँजीवादी अर्थराजनीतिक समाज बनिसक्यो तर संस्कृतिका क्षेत्रमा भने सामन्तवादी संस्कृतिको जबरजस्त कोपका बीचमा छ । संस्कारका क्षेत्रमा वैज्ञानिकीकरण त धेरै परको क्षितिजमा पनि दृष्टिगोचर भइरहेको छैन । सामन्तवादी संस्कृति जबरजस्त भएको समाजबाट पुँजीवादी गलत संस्कृतिलाई समेत पन्छाएर समाजवादी संस्कृतिको निर्माण यात्रामा कुन बिन्दुबाट नेपालको चालु राजनीतिले लैजान्छ ? त्यसबारे छेकछन्द अलप छ ।राजनीतिक व्यवस्थामा परिवर्तन सँगसँगै संस्कृतिमा पनि परिवर्तनलाई तीव्रता दिइएन भने नयाँ राजनीतिक व्यवस्था पुरानै खराब संस्कृतिको दास बन्न पुग्दोरहेछ भन्ने ज्वलन्त उदाहरण धर्मनिरपेक्ष भारतमा बाबरी मस्जिदमाथि भएको विध्वंसदेखि आजको हिन्दुत्व राजले छर्लंगै देखाएकै छ । भनिन्छ, टर्कीका राजनेताहरूले जुन दिनबाट हात मिलाउने (ह्यान्डसेक) परम्परा सुरु गरे, त्यही बिन्दुबाट इस्लामिक पुरातनपन्थीय संस्कृतिबाट खुला इस्लामबहुल राष्ट्र निर्माण सुरु भयो । बौद्धिक संस्कृतिमा रूपान्तरण नगर्ने हो भने भौतिक प्रगति जति भए पनि अमानवीय समाज त चलि नै रहँदोरहेछ भन्ने उदाहरण महिलाका सन्दर्भमा आज विश्वव्यापी उदांगै छ । सिंगो अरब तेलको पैसाले मैमत्त छ तर पितृसत्तावादको संस्कृति नबदल्नाले महिलाको जीवन दासत्वपूर्ण छ । युरोप, अमेरिकाका ब्यांकहरू पैसाले भरिभराउ छन् तर महिला उत्पीडनका नयाँ नयाँ प्रवृत्ति झाँगिएकै छन् । यहाँसम्म प्रस्ट भइसक्यो कि जात व्यवस्थाको संस्कृति कायम राखेर विकास गरिएको पुँजीवाद स्वयं जात व्यवस्थामा आधारित पुँजीवाद हुँदोरहेछ । भारत र नेपालको पुँजीवादलाई नजिकबाट हेर्दा यो चित्र सजिलै देखिन्छ । यसप्रकार संस्कृति सर्वथा स्वतन्त्र रहन्छ भन्ने अध्यात्मवादीहरू हुन् या उत्पादनको मानव गतिविधि फेरिएपछि स्वतः संस्कृति फेरिन्छ भनी बुझ्ने मार्क्सवादका भद्दा अनुयायीहरूको व्याख्या संस्कृतिका मामलामा सही कदापि प्रमाणित हुँदैन । बरु राजनीतिक आन्दोलनले नयाँ व्यवस्था निर्माणका निम्ति सांस्कृतिक रूपान्तरणको अभियानलाई पनि अनिवार्य रूपमा कष्टसाध्य एजेन्डा सदैव बनाउनैपर्छ भन्ने यथार्थ पो सामुन्ने आइपुग्छ ! कुनै पनि प्रगतिशील परिवर्तनलाई दीर्घजीवी बनाउन त्यस अनुकूलको सांस्कृतिक जगको सिर्जना अनिवार्य हुने यथार्थलाई आत्मसात् गर्नुको विकल्प छैन ।विसं २०४६ सम्म नेपालको राज्यले सामन्तवादी निरंकुश संस्कृतिलाई कार्यकारी बनायो । बहुदलीय संसदीय व्यवस्थाले पनि त्यस संस्कृतिलाई विस्थापित गर्न योजनाबद्ध अभियान चलाएन, बरु मूलतः पुरानैलाई सहवरण गर्न पुग्यो, व्यवस्थाजन्य अनिवार्य आवश्यकताका क्षेत्रमा बाहेक खासै सांस्कृतिक रूपान्तरणलाई कुनै ठोस एजेन्डा बनाइएन । आजको सत्ता, त्यसलाई सञ्चालन गर्ने पार्टी र तिनका नेतामा प्रकट भइरहेका सांस्कृतिक विकारहरूले पनि यही तथ्य अगाडि ल्याएको छ कि सांस्कृतिक रूपान्तरण र नयाँ प्रगतिशील संस्कृति निर्माणको एजेन्डा भगवान् भरोसे नै लथालिंग छाडिएको छ । अझ कम्युनिस्ट नामका सत्ताधारीहरूमा त हिजोको रहलपहल प्रगतिशील सांस्कृतिक विरासतलाई तँछाडमछाड गरेर विसर्जन गरिरहेकाहरूको भीड नै ठूलो देखिन्छ । पार्टीका नेताहरूले कमिसनका निम्ति सेटिङ मिलाउनु, बिल मिलाएर भ्रष्टाचार गर्नुजस्ता विषय सक्षमताको पर्यायका रूपमा स्थापित भएका छन् । पार्टीभित्रका महिला कार्यकर्तामाथि यौन दुर्व्यवहार अब सरोकारका विषय बन्न छाडेका छन् । जति धेरै आर्थिक रवाफ खडा गर्न सफल भयो, त्यत्ति नै लायक मानक बनिरहेछन् । समग्रमा सत्ता र सत्ताधारी पार्टीहरूका सांस्कृतिक गतिविधिले नेपाली समाजलाई धर्मान्ध, तल्लो स्तरको स्वार्थी र लोभी, महिलापीडक र अमानवीय अर्थमानवको झुन्ड बनाउनेतिर धकेलिरहेको छ । आखिर पटक पटकको राजनीतिक आन्दोलन र परिवर्तनपछि पनि नेपाली समाज सांस्कृतिक रूपमा दिशाहीन किन छ ? यस प्रक्रियालाई नेतृत्व गर्ने संगठन र व्यक्तिहरू हरेक पटक आफ्ना आन्दोलनकालीन पूर्वमान्यता र व्यवहारबाट समेत च्युत हुने झुर परिघटना किन देखा पर्छ ? यसबारे गम्भीर बहसको आवश्यकता टड्कारो बनेको छ । यस्तो स्थिति सिर्जना हुनुका पछाडि मूलतः दुइटा कारण देखिन्छन् । एक, राजनीतिक उद्देश्यमा विचलन हुनु । दुई, सांस्कृतिक रूपान्तरणको कार्ययोजना नहुनु । नेपालमा अहिले सत्ताधारी रहेका नेकपा (नेकपा) होस् या नेपाली कांग्रेस पार्टी यी दुवै नै आफ्नो राजनीतिक लक्ष्यउद्देश्यबाट भड्किएका र स्खलित भएकाहरू हुन् । भूमिसुधार, रूढिवादको अन्त्य, सामन्तवादको विरोध, साम्राज्यवादी आर्थिक नीतिको विरोध, राष्ट्रिय स्वाधीन अर्थतन्त्र निर्माण, शोषणको अन्त्यजस्ता आधारभूत राजनीतिक लक्ष्य उद्देश्य उनीहरूले जुन विगतमा बोकेका थिए, त्यही लक्ष्यमा आधारित सांस्कृतिक व्यवहार र सांस्कृतिक नीति पनि त्यतिबेला उनीहरूलाई जरुरी थियो तर हिजोका ती आधारभूत लक्ष्य उद्देश्य परित्याग गरेर विश्व पुँजीवादले जताजता बत्ताउँछ, त्यतै जाने र संसदीय राजनीतिमा सफल हुन जे पनि गर्ने नीति बोकेपछि स्वाभाविक रूपमा सांस्कृतिक व्यवहार पनि स्खलित हुनुको विकल्प अरू के होस् ? यसरी राजनीतिमा आएको विचलनले संस्कृतिका क्षेत्रमा ल्याएको असर एउटा मुख्य पक्ष हो, जसलाई स्पष्ट रूपमै देख्न सकिन्छ । त्यसबाहेक राजनीतिक आन्दोलनसँग विगतदेखि सांस्कृतिक रूपान्तरणको आवधिक कार्ययोजना नहुनुले पनि आजको सांस्कृतिक दुरवस्था सिर्जना हुन पुगेको सन्दर्भलाई अझ मिहिन रूपमा अध्ययन गरिनु आवश्यक छ । सामन्तवादका विरुद्ध पुँजीवादी लोकतान्त्रिक क्रान्ति गर्ने लक्ष्यबाट सुरु भएको नेपाली कांग्रेस पार्टीको धाराले सांस्कृतिक रूपान्तरणको विषयलाई ठोस रूपमा कहिल्यै पनि पार्टी एजेन्डा बनाएको पाइन्न । सामन्तवादलाई अन्त्य गरेपछि स्वतः पुँजीवादी लोकतान्त्रिक राजनीति हुन्छ र संस्कृति पनि त्यस्तै बन्दै जान्छ भन्ने सरलीकृत बुझाइ त्यस धारामा देखिन्छ । कम्युनिस्ट पार्टीहरूले चाहिँ श्रमिकवादी वैज्ञानिक संस्कृति निर्माणलाई आफ्नो राजनीतिक कार्यक्रममा सधैंभरि गम्भीर लक्ष्यका रूपमा नीतिहरू किटान गर्दै आए । पार्टी जीवनमा अनिवार्य रूपमा पालना गर्नैपर्ने सांस्कृतिक आचारसंहिता पनि लागू गर्दै आए । कतिपय कम्युनिस्ट पार्टीहरूले त क्रान्तिपछि मात्र सांस्कृतिक क्रान्ति होइन, बरु अहिलेदेखि सांस्कृतिक रूपान्तरणलाई राजनीतिक क्रान्तिसँगै अभिन्न अंग बनाएर लैजानुपर्ने निष्कर्षसमेत निकाले । समग्रमा भन्दा कम्युनिस्ट आन्दोलनले सांस्कृतिक क्रान्ति वा सांस्कृतिक रूपान्तरणको नीति र लक्ष्य जहिले पनि तयार पार्यो तर त्यो नीतिलाई लागू गर्न आवधिक कार्ययोजनाचाहिँ प्रायः कहिल्यै बनाएन । कुनै पनि नीति आवधिक कार्ययोजनाबिना लागू हुन सम्भव नै हुँदैन, एउटा मुख्य बिब्ल्याँटो सांस्कृतिक रूपान्तरणका सन्दर्भमा कम्युनिस्ट आन्दोलनमा यहीँनेर थियो । यही कारणले गर्दा सांस्कृतिक रूपान्तरणको नीति या त व्यक्तिले स्वेच्छाले लागू गरे हुने स्तरमा रह्यो, या त जनयुद्ध, जनआन्दोलनजस्ता भीषण राजनीतिक वर्गसंघर्षको चापको बीचमा मात्र बाध्यात्मक रूपमा लागू हुने स्थिति बन्न पुग्यो । स्वैच्छिक रूपमा गरिने सांस्कृतिक रूपान्तरणको प्रयत्न वैयक्तिक एवं धिमा गतिमा हुने भइहाल्यो, राजनीतिक वर्गसंघर्षको चापका कारण देखा पर्ने रूपान्तरणकारी व्यवहार त्यो बाध्यात्मक चाप नहुँदा प्रतिगमनमा जान सक्ने सहज सम्भावना छँदै थियो । सिंगै गाउँ टोल कम्युनिस्ट पार्टीमा संगठित छ, राजनीतिक रूपमा जे गर्न पनि तयार छ तर रजस्वला बार्नुपर्ने रूढिचाहिँ जस्ताको तस्तै बीसौँ वर्षदेखि किन बाँकी भयो ? सामन्तवादविरोधी राजनीतिक आन्दोलनको गढ बस्तीहरूमा बोक्सीको आरोपमा महिलाहरू मारिने स्थिति कसरी बन्यो ? यस्ता प्रश्नको उत्तर स्पष्ट नै छ कि पार्टीहरूले सांस्कृतिक रूपान्तरणको नीतिलाई यति समयभित्र यति रूपान्तरण गरिसक्ने भन्ने आवधिक कार्ययोजनामा ढालेनन्, फगत नीतिकै रूपमा मात्र लट्काइराखे । तसर्थ आज राज्य, सत्ताधारी पार्टीहरू र तिनका नेता कार्यकर्तामा प्रकट भएको सांस्कृतिक दिशाहीनता एवं स्खलनबाट नयाँ युगको नयाँ पुस्ता र नयाँ राजनीतिक आन्दोलनले आत्मसात् गर्नुपर्ने शिक्षा के हो भने सही राजनीतिक दिशा र सांस्कृतिक रूपान्तरणको केवल नीतिले मात्र पुग्दैन, बरु सांस्कृतिक रूपान्तरणको आवधिक कार्ययोजनासहितको राजनीतिले मात्र भविष्यको समाजलाई उन्नत नयाँ संस्कृतितिर लैजान हस्तक्षेपकारी भूमिका खेल्न सक्छ ।"
संघीयताबारे गलत बहस,डा रुद्र शर्मा लेखक संघीय विवाद समाधानमा विद्यावारिधि हुन् ।
विद्रोही आक्रमणमा ५३ सैनिक मारिए,"बामाको मालीको उत्तरपूर्वी क्षेत्रमा रहेका सैनिक पोस्टमा विद्रोहीले गरेको आक्रमणमा कम्तीमा ५३ सैनिकको मृत्यु भएको छ । मृतकमध्ये एक सर्वसाधारण छन् । सेनाले ट्वीट गर्दै आक्रमणलाई आतंककारी हमला भनेको छ । इस्लामिक लडाकुहरूले गराएका पछिल्ला हिंसामध्ये यो ठूलो भएको अधिकारीहरूको भनाइ छ । नाइजरसँगको सिमामा पर्ने मेनका क्षेत्रको इन्डेलिमानमा रहेको सैनिक कार्यालयमा विद्रोहीले आक्रमण गरेका सरकारका प्रवक्ता याया सान्गारेले जनाएका छन् । उनले आक्रमणपछि उक्त स्थानको अवस्था सरकारी फौजको नियन्त्रणमा रहेको बताए । अहिले अवस्था नियन्त्रणमै छ, शव संकलन गरेर पहिचानको कार्य भइरहेको छ, उनले ट्वीटरमा लेखेका छन् । उनका अनुसार आक्रमण र क्षतिको पूर्ण विवरण आइसकेको छैन । अधिकारीहरूका अनुसार घटनाको हालसम्म कसैले जिम्मेवारी लिएको छैन । त्यस क्षेत्रमा अल कायदा आबद्ध जिहादीहरूको प्रभाव बढी रहेको मानिन्छ । सन् २०१२ मा इस्लामिक विद्रोहीले मालीको उत्तरी क्षेत्र आफ्नो नियन्त्रणमा लिएका थिए । त्यसलगत्तै फ्रान्स नेतृत्वको चलाइएको सुरक्षा कारबाहीमा उक्त भूभाग फिर्ता गरिए पनि शान्ति स्थापित हुन सकेको छैन भने मालीका अन्य स्थान तथा छिमेकी देशमा समेत हिंसा फैलिएको छ । सेप्टेम्बर अन्त्यमा बुर्किना फासोमा विद्रोहीले दुइटा सैनिक क्याम्पमा आक्रमण गरेका थिए । आक्रमणमा ३८ सैनिकको मृत्यु भएको थियो । माली, बुर्किना फासो, चाड, नाइजर र मौरिटानियामा फ्रान्सको सहयोगमा जी ५ सहेल नामक प्रतिआतंकवादी कारबाही सञ्चालन गरिँदै आएको छ ।"
६ देशको टीपीएस म्याद थपियो,"(न्युयोर्क)  महाभूकम्पका कारण नेपाली आप्रवासीलाई अमेरिकाले प्रदान गर्दै आएको टेम्पोररी प्रोटेक्टेड स्टास्टस (टीपीएस) को सुविधा थप गरेको छ । टीपीएस अध्यागमनसम्बन्धी अस्थायी संरक्षणको व्यवस्था हो । आप्रवासन हेर्ने अमेरिकी संघीय निकाय डिपार्टमेन्ट अफ होमल्यान्ड सेक्युरिटी ले शुक्रबार एक विज्ञप्ति जारी गर्दै विभिन्न समस्यामा परेका कारण नेपाललगायत ६ देशका आप्रवासीका लागि टीपीएसको म्याद थपिएको जनाएको हो । म्याद थप गरिएका देशमा नेपाललगायत एल साल्भाडोर, हाइटी, निकारागुवा, सुडान र होन्डुरस छन् । नेपाली आप्रवासीका लागि टीपीएसको म्याद आगामी वर्ष २०२० को मार्च २४ मा समाप्त हुँदै थियो । आप्रवासी विषयमा कडा देखिँदै आएको ट्रम्प प्रशासनको यो निर्णयले सन् २०२१ को जनवरी ४ सम्म अध्यागमनसम्बन्धी कागजविहीन नेपालीलाई संरक्षित गर्नेछ । होन्डुरसका आप्रवासीको २०२० को जनवरी ५ र अन्य देशका आप्रवासीको जनवरी २ देखि टीपीएस म्याद सकिँदै थियो । सन् २०१५ को अप्रिलमा नेपालमा आएको महाभूकम्पलाई मध्यनजर गर्दै तत्कालीन अमेरिकी राष्ट्रपति बाराक ओबामाले अमेरिकी भूमिमा रहेका नेपाली आप्रवासीलाई सोही वर्षको जुन २४ मा पहिलोपटक टीपीएसको सुविधा प्रदान गरेका थिए । ओबामाको कार्यकालमै टीपीएस म्याद पुनः डेढ वर्ष थपिएको थियो । डोनाल्ड ट्रम्प अमेरिकाको राष्ट्रपतिमा निर्वाचित भएपछि भने टीपीएससम्बन्धी प्रावधान र म्याद थपको विषय विवादित बन्दै आएको थियो । डिपार्टमेन्ट अफ होमल्यान्ड सेक्युरिटी ले गत वर्ष एक विज्ञप्ति जारी अमेरिका सरकारको प्रतिवेदनअनुसार नेपालको पछिल्लो अवस्थामा सुधार भएकाले देश फर्किने आफ्ना नागरिकलाई उचित व्यवस्थापन गर्न नेपाल सरकार सक्षम रहेको भन्दै टीपीएस खारेज गर्ने निर्णय गरिएको बताएको थियो । नेपाललगायतका अन्य आधा दर्जन देशका नागरिकलाई प्रदान गरिएको टीपीएस खारेज गर्ने निर्णयविरुद्ध परेको रिटमा क्यालिफोर्निया र न्युयोर्क सर्किट कोर्टको निर्णयपछि टीपीएसको सुविधा लम्बिएको थियो । यसपटकको ट्रम्प प्रशासनको म्याद थप्ने निर्णय भने अदालतको निर्णय, विपक्षी पार्टी एवं अधिकारकर्मीको दबाबबाट प्रभावित भएको आँकलन गरिएको छ । टीपीएसले अमेरिकामा काम एवं बसोबासको हैसियत नभएका नेपालीलाई कानुनी हैसियत प्रदान गर्छ भने नेपाल गएर अमेरिका फर्कन सक्ने ट्राल्भल डकुमेन्ट उपलब्ध गराउँछ । त्यसैगरी, अध्यागमनसम्बन्धी मुद्दा खेपेर जेल सजाय भएका नेपालीहरूले यो सुविधाका कारण जेलबाट उन्मुक्ति पाएका छन् भने डिर्पोटेसन को सूचीमा परेका नेपालीलाई समेत यसले सो अवधिका लागि संरक्षित गरिरहेको छ । सुरुमा यो सुविधाबाट करिब १४ हजार नेपाली लाभान्वित भएको जनाइएको थियो । हाल पनि टीपीएसबाट करिब १० हजार नेपाली लाभान्वित भएको बताइन्छ । तीमध्ये कपितय अध्ययनका लागि आएका नेपाली विद्यार्थी छन् । अमेरिकी कंग्रेसले सन् १९९० मा लागू गरेको आप्रवासनसम्बन्धी कानुनअनुसार टीपीएस, प्राकृतिक विपत्ति, सैनिक विद्रोह एवं हिंसात्मक गृहयुद्वका कारण अमेरिकामा रहेका सम्बन्धित मुलुकका नागरिकलाई मानवीय रूपले अस्थायी रूपमा संरक्षित गर्ने अमेरिकी नीति हो । अमेरिकी कंग्रेसले सन् १९९० मा लागू गरेको आप्रवासनसम्बन्धी कानुन पी एल १०१६४९ ले सो व्यवस्था गरेको छ ।"
लरीमा मृत भेटिएका सबै भियतनामी,लन्डन बेलायतको एसेक्समा गतसाता एक लरीभित्र मृत भेटिएका सबै ३९ जना व्यक्ति भियतनामी भएको प्रहरीले बताएको छ । वाटरग्लेड औद्योगिक क्षेत्रको पूर्वी सडकमा रहेको लरीमा गतसाता ३९ जनाका शव भेटिएका थिए । मृतकमध्ये ३१ पुरुष र आठ महिला छन् । औद्योगिक क्षेत्रमा चिसो तापक्रम हुने व्यवस्था गरिएको लरीभित्र फेला परेका शव चिनियाँ नागरिकका भएको बताइएको थियो ।एसेक्स प्रहरीले आफूहरू केही मृतकका भियतनाम र बेलायतस्थित परिवारका सदस्य तथा भियतनाम सरकारसँग निरन्तर सम्पर्कमा रहेको बताएको छ । केही भियतनामीले आफ्ना नजिकका व्यक्तिहरूको मृत्यु भएको हुन सक्ने बताएका प्रहरीको भनाइ छ । शव भेटिनुभन्दा केही समयअघि २६ वर्षीया एक महिलाले आफ्नो विदेश यात्रा असफल भएको भन्दै परिवारका सदस्यलाई सन्देश पठाएकी थिइन् । मृत्युको कारण पत्ता लगाउन परीक्षण भइरहेको प्रहरी अधिकारीको भनाइ छ । टिम स्मिथले सबै मृतकहरू भियतनामी भएको लगभग यकिन भए पनि प्रहरी मृतकको सनाखत गर्ने अवस्थामा नरहेको बताए ।लन्डनस्थित भियतनामी दूतावासले घटनाप्रति दुःख व्यक्त गरेको छ । दूतावावासका अनुसार पीडितको परिचय खुल्न तथा दुई देशका सम्बन्धित निकायले पुष्टि गर्न अझै बाँकी छ । मृतकको शव भियतनाम पुर्याउन सम्बन्धित निकायहरूसँग समन्वय गर्ने तथा परिवारका सदस्यलाई सघाउने दूतावासको भनाइ छ । यसअघि एक भियतनामी पुरुषले आफ्ना ३० वर्षीय छोराको पनि मृत्यु भएको आफूलाई लागेको बताएका थिए । बेलायतस्थित भियतनामी समुदायका मानिसको एक संगठनले सम्पर्कविहीन २० जनाको तस्बिर प्रहरीलाई उपलब्ध गराइएको जनाइएको छ ।लरीको कन्टेनरभित्र रेफ्रिजेरेटरको जस्तो चिसो हुने भएकाले तापक्रम २५ डिग्री सेल्सीयससम्म झर्न सक्छ । प्रारम्भिक विवरणहरूमा लरी बुल्गेरियाबाट आएको बताइए पनि सरकारले सन् २०१७ मा दर्ता भएयता नफर्किएको जनाएको छ । शवहरू फेला परेपछि उत्तरी आयरलन्डका लरी चालक मोरिस रोबिन्सनलाई पक्राउ गरिएको थियो । उनलाई सोमबार अदालत पेस गरिएको थियो । उनीविरुद्ध ३९ जनाको हत्या गरेको अभियोग लगाइएको छ । सन् २००० को जुनमा बेलायतको डोभरमा एउटा लरीको पछाडि ५८ चिनियाँ आप्रवासीका शव भेटिएका थिए । लरी चालकलाई हत्या अभियोगमा जेल सजाय भएको थियो । संयुक्त राष्ट्रसंघले सन् २०१४ देखि बेलायत आउने क्रममा ज्यान गुमाएका आप्रवासीबारे अभिलेख राख्न सुरु गरेको हो । त्यसपछिका वर्षमा कन्टेनर वा लरीमा ५ जना आप्रवासीका शव भेटिएको थियो । सन् २०१४ मा युरोपमा आप्रवासी संकट सुरु हुनुअघिको तथ्यांक भने बेलायत सरकारसँग उपलब्ध छैन ।
अस्ट्रेलियाका मानसिक रोगीले गराउँदैनन् उपचार,"क्यानबेरा प्रत्येक वर्ष गम्भीर प्रकृतिको मानसिक स्वास्थ्य समस्या देखिएका करिब १० लाख अस्ट्रेलियालीले उपचारै नगराउने गरेको अनुसन्धानले देखाएको छ । यी मानसिक स्वास्थ्यका बिरामी उपचार नगराई बस्ने गरेको रहस्य पनि अनुसन्धानबाट पत्ता लागेको अधिकारीहरूले जनाएका छन् । प्रोडक्टिभिटी कमिसन को अनुसन्धानबाट मानसिक स्वास्थ्यसम्बन्धी समस्या देखिए पनि बर्सेनि ठूलो संख्याका अस्ट्रेलियालीले उपाचार नै नगराएको खुलेको हो । अनुसन्धान अधिकारीका अनुसार अस्ट्रेलियामा अहिले पनि करिब ४० लाख मानिस मानसिक स्वास्थ्य समस्याबाट पीडित छन् । उनीहरूमा कतिपयमा गम्भीर प्रकृतिको मानसिक रोग छ भने केहीमा डिप्रेसन, मानसिक त्रास, चिन्तालगायतका समस्याबाट पीडित रहेका छन् । यी बिरामीमध्ये करिब ३० लाख नागरिक स्वास्थ्य उपचारका लागि पहुँचमा रहने गरेका छन् । उनीहरूलाई उपचारको पहुँच हुने गरेको बताइएको छ । अस्ट्रेलियामा मानसिक स्वास्थ्यको उपचार खर्चमा पनि भारी मात्रामा वृद्धि भइरहेको छ । न्यून स्वास्थ्य बजेटका कारण पनि उपचारको पहुँचसम्म मानिस पुग्न नसकेको उक्त अनुसन्धानबाट पत्ता लागेको छ । अनुसन्धानका अनुसार हरेक दिन कम्तीमा पनि ३४ करोड ५० लाख अमेरिकी डलर बराबरको खर्च मानसिक स्वास्थ्य समस्याको उपचारमा लाग्ने गरेको छ । यो खर्च महँगो भएकोले यहाँको स्वास्थ्य उपचारसम्बन्धी नीतिमा परिमार्जन गर्नुपर्ने सुझाव पनि उक्त अनुसन्धान प्रतिवेदनले दिएको छ ।"
सलमानको फिल्ममा थापा,"(पर्सा)  पाँच वर्षअघि बलिउड फिल्म मेरी कोम मा अभिनेत्री प्रियंका चोपडाको गुरु बनेका थिए, अभिनेता सुनील थापा । लामो समय उनी यही फिल्मको गेटअपमा देखिरहे । बलिउडबाटै फिल्मी यात्रा तय गरेका ६४ वर्षीय यी अभिनेता अब सलमान खान प्रोडक्सनको फिल्म क्वाथा मा देखिने करीब पक्का भएको छ । फिल्ममा काम गर्नेबारे आफूले सहमति जनाइसकेको अभिनेता थापाले बताए । अर्को साता वीरगन्जमा हुने स्वर्णिम नेपाली फिल्म महोत्सव को सन्दर्भमा वीरगन्ज आइपुगेका थापाले कान्तिपुरसँग आफू छिट्टै क्वाथा मा देखिने बताएका हुन् । प्रोडक्सन टिमबाट प्रस्ताव आएको हो, मेरो समय नमिलेकाले तत्काललाई साइन मात्र नगरेको हुँ, थापाले भने, ३ वटा नेपाली फिल्मको छायांकन बाँकी रहेकाले जनवरीदेखि मात्र म फुर्सदिलो हुन्छु, त्यसपछि क्वाथाको छायांकनमा व्यस्त हुन्छु ।क्वाथा बाटै बलिउड अभिनेत्री क्याटरिना क्याफकी बहिनी इसाबेल क्याफले डेब्यु गर्न लागेकी हुनाले पनि यो फिल्म तीब्र प्रतीक्षित छ । आयुष शर्मा मुख्य भूमिकामा रहने यो फिल्मको निर्देशन करन भने भुटानीले गर्दै छन् । भारतको मणिपुर राज्यको कथा रहेको क्वाथा मा थापा त्यहाँको मुखियाको भूमिका रहने छन् । मलाई आफ्नो भूमिका मन पर्यो, त्यस कारण पनि खेल्ने सहमति जनाएको हुँ, उनले भने, फिल्मको छायांकन भने थाइल्यान्डमा गर्ने योजना रहेछ, मैले युनिटलाई यो छायांकनका लागि नेपालनै आउने प्रस्ताव पनि गरेको छु, यसो हुन सके नेपालको पर्यटन प्रवर्द्धन पनि हुनेछ ।झन्डै ३ सय नेपाली फिल्म खेलेका यी अभिनेता सन् १९६४ मा चेतन आनन्दको चर्चित फिल्म साहिब बहादुर बाट बलिउडमा प्रवेश गरेका हुन् । त्यसपछि तेलगु फिल्म काश्मिर कादली मा अभिनय गरेका उनले त्यसलगत्तै बलिउडको अर्को अत्यन्त सफल फिल्म एक दुजेके लिए मा अभिनयको अवसर पाए, जसले उनलाई बलिउडमा राम्रो नाम र पहिचान पनि दियो ।तर लगत्तै नेपाली फिल्म साइनो का लागि उनी काठमाडौं आए । त्यसयता उनी नेपाली फिल्ममा मज्जाले जम्न थाले । यही फिल्ममा उनले थरेको राते काँइला को भूमिका अहिले पनि चर्चा हुन्छ । काठमाडौं आएपछि हलिउडबारे सोच्नै परेन, उनले भने, आजसम्म निरन्तर नेपाली फिल्म क्षेत्रमै सक्रिय रहेको छु । योबीचमा म्युजिक भिडियो डियर जिन्दगी देखि हास्य टेलिशृंखला मेरी बास्सै सम्म पनि उनी सक्रिय रहे । बलिउडको चर्चित बायोपिक मेरीकोम मा प्रियंका चोपडाको बक्सिङ प्रशिक्षकको भूमिकाका लागि पनि उनले राम्रै प्रशंसा कमाएका थिए । त्यसयता पनि केही बलिउड फिल्मबाट अफर त आएको हो, उनले दाबी गरे, तर चित्तबुझ्दो भूमिका नभएकाले गरिनँ । चर्चित वेबसिरिज द लास्ट आवर बाट पनि आफूलाई प्रस्ताव आएको भए पनि आफ्नो चरित्रमा केही अश्लील दृश्य रहेकाले अस्वीकार गरेको उनले बताए । यो सिरिजमा पैसा यति थियो कि म एउटा नेपाली फिल्म नै बनाउन सक्थें, उनले भने, तर मेरा परिवारजन, आफन्तजन र प्रशंसकहरूलाई चित्त दुख्ने गरी मैले जस्तोपायो त्यस्तो क्यारेक्टर गर्न चाहिनँ ।यसबाहेक उनलाई अहिले वेबसिरिज मै हिरो बोल रहा हुँ बाट पनि प्रस्ताव आइरहेको छ । व्यस्तताका कारण स्विकार्न नसकेको भए पनि क्वाथा पछि यो सिरिजसँग जोडिने सम्भावना रहेको उनले बताए । हाल नेपाली फिल्म सम्झना बिर्सना, प्रेमगीत ३ र अर्को एक नेपाली फिल्ममा अभिनय गरी रहेका थापा जनवरीदेखि मात्र यी फिल्मबाट फुर्सदिलो हुनेछन् । आफूले अभिनयको औपचारिक शिक्षा लिने अवसर नपाए पनि थापा भने नेपालमा फिल्म क्षेत्रमा आउने नयाँ जनशक्तिको दक्षता अभिवृद्धिका लागि एभरेस्ट फिल्म एकेडेमी पनि सञ्चालन गरिरहेका छन् । उनको एकेडेमीमा फिल्मको सबै विधाको पढाइ हुने गरेको छ । भविष्यमा यसै एकेडेमीका जनशक्तिलाई अवसर दिने गरी एकेडेमीले आफैं फिल्म निर्माण गर्न सक्ने सम्भावना रहेको पनि थापाले बताए । भारतीय सेनाको बुवा नेभीमा जागिरे हुँदा मुम्बइमै शिक्षादीक्षाको अवसर पाएका थापाको पुर्ख्यौली घर भने पाल्पा हो । उनी आफैंले थुप्रै फिल्ममा विभिन्न क्यारेक्टरमा अभिनय गरी सके पनि अझै उनलाई शिक्षकप्रिन्सिपलको भूमिकामा अभिनय गर्ने रहर छ । मैले धेरै क्यारेटरमा अभिनय गरे, थापा भन्छन्, तर अचम्म अझै शिक्षक वा प्रिन्सिपलको क्यारेटरको प्रस्ताव नै आएको छैन, मलाई यो क्यारेक्टरमा अभिनय गर्ने तीव्र इच्छा छ ।"
रिसाइन् अनुष्का,"भारतीय अभिनेत्री अनुष्का शर्मा र क्रिकेटर विराट कोहलीले विवाह गरेपछि यो जोडीको चर्चा झन् बाक्लियो । तर कतिपय सवालमा विराटसँग विवाह गरेपछि अनुष्काले तनाब पनि बेहोर्नु परिरहेको छ । उनलाई पति विराटलाई प्रभावित गरेर भारतीय क्रिकेट टिमको छनोट प्रक्रियालाई बिथोलेकोदेखि विराटले खेल्न नसकेका खेलको अपजससमेत उनैलाई दिन थालिएपछि अनुष्का यतिबेला आक्रोशित देखिएकी छन् । पूर्वभारतीय क्रिकेटर फारुख इन्जिनियरले अनुष्कालाई सन् २०१९ को विश्वकपका लागि भारतीय क्रिकेट टिमको छनोटमा प्रत्यक्ष हस्तक्षेप गरेको आरोपमा मुख खोलेकी छन् । आरोपितले पत्नी अनुष्काकै अनुसार पति तथा भारतीय क्रिकेट टिमका कप्तान विराटले टिम निर्माण गरेको आरोप लगाएका हुन् । आरोपपछि अनुष्काले लामो स्टाटस् लेख्दै यसमा कडा आपत्ति जनाएकी छन् ।गलत खबर र आरोप कसैले लगाउँछ भने त्यसमा चुप बसिदिनु नै उत्तम उपाय हो र बोल्नेलाई बोल्नै दिनुपर्छ भन्ने मलाई लाग्थ्यो । यही अवधारणामा रहेरै मैले फिल्ममा ११ वर्ष लामो करिअर बिताएँ । चुप बस्दा नै आफ्नो आत्मसम्मान र सत्यतामा आफूलाई दरिलो पाएँ, अभिनेत्री शर्माले भनेकी छन्, तर कुनै झूट यस्ता पनि हुँदा रहेछन्, जुन बारम्बार दोहोर्याएर कसैले भन्दा बाँकीलाई सत्य नै हो कि भन्ने पनि भ्रम हुँदो रहेछ । यतिबेला मेरा लागि पनि यस्तै भएको छ । तर म यसको अन्त्य गरेरै छोड्छु । त्यसैले पनि उनले लामो स्टाटस् लेखेकी छन् । अनुष्काले आफ्नै कारण विराटको क्रिकेट खेलको प्रदर्शन खस्किएको आरोप लगाइँदा पनि आफू चुप बस्दै आएको स्मरण गर्दै भनेकी छन्, यतिबेलासम्म कि मलाई त क्रिकेट टिमको छनोट प्रक्रियाको बन्द सत्रमा समेत सामेल भएर यसलाई प्रभावित गर्ने गरेको आरोप लाग्न थाल्यो । तैपनि म चुप नै बसें । विराट विदेश खेल्न जाँदा पनि मैले ऊसँग भेटेको समयभन्दा बढी त कुरेकै होला । किनकि मैले हरेक प्रोटोकलको पालना गर्दै आएको छु । तैपनि मान्छेहरू आरोप लगाउन छोड्दैनन् । म आफूलाई चुप बस्नुमा नै बुद्धिमानी ठानें, बसिरहें । तर यतिबेला त टिम सदस्य छनोटमा नै मेरो हस्तक्षेप हुने गरेको आरोप लागेपछि सहन सक्ने अवस्था रहेन । अनुष्काले क्रुद्ध हुँदै यदि छनोटकर्ताकै क्षमताप्रति कुनै टिप्पणी गर्न मन भए सिधै उनैलाई गर्दा हुने तर आफूलाई यसको अपजस दिने वा त्यसमा मुछ्ने प्रयास नगर्न पनि आग्रह गर्दै भनेकी छन्, कृपया, मलाई यस्तो घटिया कहानीमा सामेल नगरिदिनोस् । त्यसो त अभिनेत्री शर्माले अहिले मात्रै आफूलाई तनाब भएर बोलेको नभई हरेक अनावश्यक टिप्प्णी र कतुर्कले आफूलाई अक्रोशित बनाउने तर त्यसमा सवालजवाफ गर्न आफूले आवश्यक नठानेकैले चुप बस्दै आएको जिकिर गरेकी छन् । कोही चुप बस्नु भनेको ऊ कमजोर भएको कसैले नठानोस् । यदि तपाईंलाई कसैको आलोचना गरेर खबरलाई सनसनी बनाउनु छ वा मेरै पतिका बारेमा नकारात्मक टिप्पणी गर्नु रहर छ भने पनि कृपया तथ्यमा टेकेर मात्रै बोल्ने गर्नुहोला । तर यसमा मेरो नाम सामेल नगरिदिनुहोला । म पनि यहाँसम्म मेरै आफ्नो बलबुताले आएकी हुँ । म आफ्नो करिअरसँग कुनै पनि कुराको सम्झौता गर्न सक्दिनँ । म आफ्नै बलले एक स्वतन्त्र महिला हुँ । एक क्रिकेटरकी पत्नी पनि हुँ, शर्माले भनेकी छन् ।"
सहरमा अफ्रिकी फिल्म,"(काठमाडौं)  अफ्रिकी मुलुकको रहनसहन बुझ्न चाहनेका लागि नेपालअफ्रिका फिल्म फेस्टिभल उचित थलो हुन सक्छ । शनिबारदेखि राजधानीको जमलस्थित राष्ट्रिय नाचघरमा तीनदिने फेस्टिभल सुरु भएको छ । शिक्षा, विज्ञान तथा प्रविधि मन्त्री गिरिराजमणि पोखरेलले फेस्टिभल उद्घाटन गर्दै सांस्कृतिक आदानप्रदान र ज्ञान निर्माणमा फिल्मले सघाउने बताए । महोत्सवमा नेपालसँगै अफ्रिकी मुलुक केन्या, घाना, इजिप्ट, अफ्रिकालगायत १३ वटा देशका फिल्म देखाइने आयोजक कलेज अफ जर्नालिज्म एन्ड मास कम्युनिकेसनकी अध्यक्ष डा मञ्जु मिश्रले बताइन् । शनिबार नेपाल, नाइजेरिया, घाना र केन्याका ६ वटा फिल्म प्रदर्शन गरिए । ल्यान्सेलट वडुवा इमासुसेनको निर्देशन रहेको नाइजेरियाली फिल्म इन्भेसन १८९७ ले तत्कालीन ब्रिटिस सम्राज्यले बेनिन राज्यमाथि आक्रमण गरी त्यहाँको प्राचीन कला, संस्कृतिसँगै नरसंहार गरेको कथा पस्केको थियो । नेपालका तर्फबाट भने पर्यटन बोर्डले बनाएको डकुमेन्ट्री नेपाल ः ल्यान्ड अफ डाइभरसिटी देखाइएको थियो । त्यस्तै सुमा सापकोटाले निर्देशन गरेको पाखुरे मा सहर पसेको छोरो र पर्खिबसेको गाउँले आमाबुबाको कथा प्रस्तुत गरिएको थियो । त्यस्तै, पहिलो दिन नै केन्याबाट फिलिप्पाको निर्देशन रहेको फिल्म न्यु मुन, घानाबाट ब्लिट्ज बाजाउलेको द बुरियल अफ कोजो र नेपालबाट सिर्जना ताबेबुङको देवकी प्रदर्शन गरिए । सांस्कृतिक संस्थानका तर्फबाट पाहुनाको स्वागतका लागि कौरा, मञ्जुश्री, झाँगडजस्ता नेपाली मौलिक नृत्य प्रस्तुत गरिएको फेस्टिभलमा चलचित्र विकास बोर्डका अध्यक्ष केशव भट्टराईले यस्तो महोत्सवबाट संस्कृति मात्र नभई फिल्मी ज्ञान पनि आदान प्रदान हुने बताए । नेपालका लागि इजिप्टकी राजदूत इम्यान मोस्ताफा, रुवान्डाका फिल्म फेस्टिभल निर्देशक तथा फिल्म निर्देशक हाकिजमाना पाइर्री, अल्जेरिया फ्रान्सका फिल्म निर्देशक तथा फिल्म फेस्टिभल आयोजक फरिद असद, चिनियाँ चलचित्र निर्देशक डा योङलगायतले पनि नेपाल आएर महोत्सवमा सहभागी हुन पाउँदा खुसी लागेको बताए ।"
निरन्तर छठ गीत,"(विराटनगर)  मोरङको कटहरीकी रञ्जु ठाकुरलाई सूर्य उपासनाको महान् पर्व छठमा गाइने मुख्य लोकगीत कण्ठै छ । उनले परिवारका अग्रज महिलाबाट गाउन सिकेकी हुन् । संस्कृतिकै रूपमा पुराना पुस्ताबाट नयाँले सिक्ने हुनाले यो कहिल्यै लोप हुन्न, उनले भनिन् । छठको माहोलबीच ठाकुरले आफूलाई मन पर्ने सूर्य महिमाको मैथिली गीत गुनगुनाइन्, उगु उगु हे दिनानाथभेलै अर्घ्य के बेर ।उनका अनुसार यो गीतमा सूर्यदेवसँग उदय हुनलाई बिन्ती गरिँदै छ । बिहानीपख घाटमा यही लोकगीत गाउँछौं र बजाउँछौं, उनले भनिन् । डेढ दशकदेखि व्रत बस्दै आएकी विराटनगर मेनरोडकी गृहिणी ४५ वर्षीया प्रभा शर्माको घरमा एक महिना अगाडिदेखि छठ संगीत गुन्जिरहेको थियो । गीतले नै पर्वको छनक दिन्छ, उनले भनिन्, गुनगुनाइरहँदा प्रायः गीत कण्ठस्थ नै हुन्छ । हुन त पूजाको तयारीदेखि अन्तिम दिनको अनुष्ठानसम्म गाइनेबजाइने हरेक गीत शर्मालाई मन पर्छ तर उनले आफूलाई मन परेको छठकै भोजपुरी गीत सुनाइन्, काँच हि बाँस के बहंगियाबहंगी लचकल जाय।यो लामो गीत हो, जसमा व्रतालु एवं परिवारजन पूजासामग्रीसहित घरबाट साँझबिहान पूजाका लागि जलाशय किनारमा जाँदाको क्षण वर्णन गरिन्छ, उनले भनिन्, बटुवाले पूजासामग्रीबारे सोध्ने जिज्ञासाको जवाफ पनि गीतमै छ । पछिल्लो समय भने कतिपय नेपाली र भारतीय गायकले यी गीतलाई आआफ्नै भाषा एवं लवजमा रेकर्ड गराएका कारण संरक्षणमा मद्दत मिलेको उनले बताइन् । अर्की व्रतालु स्थानीय पाका महिला तारादेवी गुप्ताले धार्मिक अनुष्ठानको सुरुवातदेखि अन्तसम्म हरेक गतिविधिमा युवापुस्ताको सक्रिय सहभागिता हुने हुनाले लोकगीतले निरन्तरता पाएको बताइन् । हाम्रो परिवारका छोराछोरीले अनिवार्य गाउनुपर्छ, उनले भनिन् । गुप्ताले पनि सानैदेखि सुन्दै आएको भोजपुरी लोकगीत सुनाइन्, केलवा जे फरेला घवद सेओई पर सुगा मेडराय। गीतमा छठ मैयाँलाई चढाउन खेतबारीमा जोगाएर राखिएको केरालाई सुगाले खाएर जुठो नपारून् भन्ने आशय रहेको उनले सुनाइन् । विराटनगरको शुक्रबारे हाट बस्ने सिरहाकी व्यवसायी एवं गृहिणी पूजा मण्डलका अनुसार यी लोकगीतमा छठको विधि र महिमा मात्र नभएर लैंगिक एवं जातीय समानता र महिलाको पीडा पनि व्यक्त हुन्छ । उनले आमाबाट सुन्दै आएको छोटी रे मोटी डोमिन बिटुहिया के लामी लामी केस उदाहरण दिँदै भनिन्, यो लामो लोकगीतमा दलित डोम समुदायकी चिटिक्क परेकी छोरीसँग अर्घ्यअगाडि नै पूजासामग्री राख्न चाहिने बाँसको ढकी र नाङ्लो ल्याउन अनुरोध गरिँदै छ । तराईमधेसको यो ठूलो पर्वमा चाहिने यी कलात्मक सामग्री मुख्यतः दलित डोम र मुसहर समुदायले तयार पार्छन् ।संस्कृतिका जानकार सुशील देवका अनुसार मैथिली एवं भोजपुरीलगायत भाषामा रहेका यी लोकगीतले छठको माहोललाई प्रवर्द्धन गर्दै आएको छ । लोकगीतबिना छठ अधुरो रहन्छ, उनले भने, नयाँ पुस्तामा पनि यो सर्दै जानु सकारात्मक कुरा हो ।"
तिब्बतबाट नेपाली भगवान्,"(काठमाडौं)  लिच्छवि राजा अंशु बर्माकी छोरी थिइन् भृकुटी । छैटौं शताब्दीमा राजा स्रङचङ गम्पोसित बिहे भएर तिब्बत पुगेपछि उनी हरित तारा बनिन् र बौद्ध सम्प्रदायले थाङ्का कलामार्फत् उनको चित्र कोरेर आराधना गर्न थाले । गुरु पद्मसम्भव पनि आठौं शताब्दीमा नेपाल हुँदै तिब्बत पुगे, बौद्धधर्मको स्थापना गरे । यसपछि गौतम बुद्धलाई तिब्बतका बौद्धमार्गीले शाक्यमुनि बुद्ध का रूपमा थाङ्कामा उतार्न थाले । नेपालमा जन्मिएका विभिन्न आध्यात्मिक व्यक्तित्व कसरी तिब्बती परम्परागत कलामा छाउँदै आइरहेका छन् ? राजधानीको कमलादीस्थित नेपाल प्रज्ञा प्रतिष्ठानमा जारी नेपालचीन थाङ्का कला प्रदर्शनी मा रोचक दृश्य देख्न सकिन्छ । हालैको नेपाल भ्रमणका क्रममा चिनियाँ राष्ट्रपति सी चिनफिङले नेपालको बौद्धधर्म चीनको स्थानीय धर्म बनेको भन्दै प्रशंसा गरेका थिए । प्रज्ञा प्रतिष्ठानमा शनिबारदेखि सुरु तीनदिने कला प्रदर्शनीमा तिब्बती कलाकारहरूले नेपाली भगवान्हरूलाई केन्द्र राखेर कोरेका चित्रहरूले राष्ट्रपति सीको भनाइलाई पुष्टि गर्छ । प्रदर्शनीमा सहभागी लोबु सिटा, निमा छिरन, चिया याङ, तेञ्जिन, डान जिङतजु, निमा काङ्मुहलगायत १२ जना चिनियाँ कलाकारहरूले हरिततारा, शाक्यमुनि, पद्मसम्भव, लोकेश्वर, महांकाललगायतका देवीदेउतालाई कलामा समेटेका छन् । प्रदर्शनीमा शनिबार चिनियाँ चित्रकार सी रेनजी छीले बनाएको पद्मसम्भवको चित्र अवलोकन गर्दै थिए वरिष्ठ थाङ्का चित्रकार तथा पूर्व प्राज्ञ निमा ग्याम्जो लामा । उनले चिनियाँ थाङ्का कलामा बौद्ध धर्मशास्त्र र रंगको प्रयोगमा समेत ध्यान दिइएको भन्दै प्रशंसा गरे । उनका अनुसार पद्मसम्भवको चित्रसँगै तल्लो भागको दायाँतिर र बायाँतिर उतारिएको चित्रमा रंगलाई समेत चरित्र र परिवेश सुहाउँदो प्रयोग गरिएको छ । बुद्धका अनेक रूपलाई तिब्बतको परिवेशअनुसारकै कपडा लगाएर प्रस्तुत गरिएका छन्, उनले भने, यो निकै राम्रो डिटेलिङ हो । तीव्र व्यावसायिकताका कारण नेपालमा यति मसिनोसँग निकै थोरै कलाकारले काम गर्छन् । प्रदर्शनीमै भेट्टिएका ललितपुरका मूर्तिकार महेश शाक्यले पनि चिनियाँ कलाको तारिफ गरे । नेपाली थाङ्का कलाको मूलथलो काठमाडौं र हिमाली क्षेत्र भए पनि चीनले धेरै पहिलेदेखि नै यसको संरक्षण, सम्वर्द्धन र विकास गरिरहेको नेपाल ललितकला प्रज्ञा प्रतिष्ठानका कुलपति केके कर्माचार्यले दाबी गरे । प्रदर्शनी उद्घाटन गर्दै चिनियाँ राजदूत हाउ यान्छीले पनि पहाड र नदीले जोडेको दुई देशलाई थाङ्का कलाले उहिल्यैदेखि जोड्दै आएको बताइन् । प्रदर्शनीमा पाका कलाकार लोक चित्रकारका पौभा कृतिहरूसमेत राखिएका छन् । स्टोन कलरको माध्यममा नेवारी शैलीमा बनाइएका चित्र निकै आकर्षक छन् । उनले शाक्यमुनि बुद्ध, हरित तारा, वसुन्धरा, लोकेश्वर, महाकाल, कुमारलगायतका बौद्ध र हिन्दु धर्मका देवदेवीको चित्रण गरेका छन् । नेपालमा तामाङ, शेर्पा, गुरुङ, नेवारी जातिले धेरैअघिदेखि थाङ्का तथा पौभा शैलीका चित्रहरू कोरिरहेका छन्, उनले भने, तिब्बतमा पनि त्यसको प्रभाव पर्न गएको हो । चिनियाँ दूतावास र वर्ल्ड कल्चर नेटले गरेको प्रदर्शनी आइतबारसम्म जारी रहनेछ ।"
मनाङमा पर्वतारोहण स्कुल,"काठमाडौं (कास) सगरमाथा आरोही दक्षिण कोरियाली नागरिकले आफ्नो नाममा स्थापना गरेको अम होङ गिल ह्युमन फाउन्डेसनले मनाङमा पर्वतारोहण विद्यालय बनाउने भएको छ । नेपाल माउन्टेनियरिङ एसोसिएसनसँगको सहकार्यमा विद्यालय बनाउन मनाङको हुन्डे छनोट गरिएको छ । फाउन्डेसनले १० औं वार्षिकोत्सवका अवसरमा उक्त जानकारी दिएको हो । विद्यालय बनाउने समझदारी (एमओयू) भयो अब डीपीआर बनाउने प्रक्रियामा छौं, फाउन्डेसनकी कार्यक्रम प्रबन्धक नीलम थापाले भनिन्, डीपीआरपछि लागत कति लाग्ने भन्ने थाहा हुनेछ । नेपाललाई कार्यथलो बनाएको उक्त फाउन्डेसनले १२ जिल्लामा १५ वटा आधुनिक भवन निर्माण गरिसकेको छ । प्रबन्धक थापाका अनुसार विभिन्न विद्यालय निर्माणमा फाउन्डेसनले हालसम्म ३५ करोड रुपैयाँभन्दा बढी खर्च गरेको छ । थप तीन नमुना विद्यालय निर्माण प्रक्रियामा छन् । काठमाडौंको शंखरापुर३ जहरसिंह पौवाको कालिकाशरण मावि निर्माण भइरहेको छ । ४ करोड ३० लाखको लागतमा बनिरहेको विद्यालयको १० कोठे भवन, १४ कोठे छात्रावास र सामुदायिक हल छन् । काठमाडौंकै तार्केश्वर५ को पृथ्वीनारायण माविमा १९ करोडको लागतमा तीन भवन, पुस्तकालय, इन्डोर स्पोर्ट्स कम्प्लेक्स बन्ने तयारीमा छ । फाउन्डेसनले अन्नपूर्णका पदयात्री र स्थानीयको स्वास्थ्योपचारमा सघाउन माछापुच्छ्रे बेसक्याम्पमा आपतकालीन उद्धार केन्द्र निर्माणका निम्ति एसोसिएसनसँग सम्झौताको तयारी गरेको छ ।"
नेपाल भित्र्याइँदै 'जुनकाओ',"(काठमाडौं)  नेपाल विज्ञान तथा प्रविधि प्रज्ञा प्रतिष्ठान (नास्ट) ले च्याउ उत्पादनका लागि बहुउपयोगी मानिएको जुनकाओ प्रविधि नेपालमा भित्र्याउने तयारी गरेको छ । जुनकाओ प्रोटिनयुक्त एक प्रकारको घाँस हो । यो घाँस च्याउ उत्पादनका लागि प्रयोग हुँदै आएको परालभन्दा निकै उपयोगी मानिन्छ ।विश्वका १०५ वटा मुलुकमा सफल भइसकेको यो प्रविधि च्याउ खेती, चौपायाको घाँस, भूक्षय नियन्त्रण, हरियाली प्रवर्द्धन र इकोलोजिकल रिस्टोरेसनका लागि प्रयोग हुँदै आएको छ । दिगो विकासको लक्ष्य हासिल गर्न महत्त्वपूर्ण योगदान गर्दै आएको यो प्रविधि संयुक्त राष्ट्रसंघीय विकास कार्यक्रम (यूएनडीपी) मा पनि सूचीकृत छ । सन् १९९४ मा यूएनडीपीले गरिबी निवारणका लागि बहुउपयोगी भन्दै यसलाई सूचीकृत गरेको हो ।नास्ट र चीनको फुजियान एग्रिकल्चर एन्ड फरेस्ट्री विश्वविद्यालय (फापुबीच) प्रविधि हस्तान्तरणसम्बन्धी समझदारीअनुसार यो प्रविधि भित्र्याउन लागिएको हो । नास्टका तर्फबाट उपकुलपति सुनीलबाबु श्रेष्ठ र फापुका तर्फबाट उपाध्यक्ष हुवाङ्ग याङ्गहेले समझदारीपत्र हस्तान्तरण गरेका छन् । समझदारीपत्रमा चीनले जुनकाओ प्रविधि नेपालमा भित्र्याउन र लगानी खोज्न सहयोग गर्ने तथा अनुसन्धानात्मक कार्यमा भ्रमण आदानप्रदान गर्ने उल्लेख छ । चीनले १९९२ देखि यो प्रविधि अन्य मुलुकलाई हस्तान्तरण गर्दै आएको छ । उपकुलपति श्रेष्ठका अनुसार यो घाँस च्याउ उत्पादन, पशुपालन तथा पहिरो र माटो जोगाउनका लागि प्रयोग हुने गरेको छ । एक हेक्टरमा रोपिएको जुनकाओबाट तीनचार सय भेडाबाख्रालाई पुग्ने घाँस उत्पादन हुन्छ, उनले भने, यसको प्रयोग गरेर च्याउ खेती गर्दा एकै सिजनमा १० वर्गमिटरमा ३ सय किलोसम्म च्याउ उत्पादन गर्न सकिन्छ ।यो प्रविधिमार्फत् विभिन्न ५५ प्रजातिका च्याउ उत्पादन हुँदै आएको र एक हेक्टरमा १२ सयदेखि १५ सय टनसम्म च्याउ उत्पादन हुने उनले सुनाए । ८ मिटरसम्म अग्लो हुने जुनकाओलाई वर्षमा ३ देखि ६ पटकसम्म काट्न सकिन्छ । यसमा ११ देखि १७ प्रतिशतसम्म प्रोटिन हुन्छ । जुनकाओ प्रविधिले मुख्यतः गरिबी निवारण र वातावरण संरक्षणमा योगदान दिँदै आएको नास्टका सचिव एवं च्याउ विज्ञ महेशकुमार अधिकारीले बताए । नास्टले जुनकाओ प्रविधिसम्बन्धी तालिम लिन आफ्ना तीन वैज्ञानिकलाई चीन पठाएको छ । मंसिर अन्तिम साता चिनियाँ वैज्ञानिकको एक टोली नेपालमा आएर यससम्बन्धी तालिम दिने र परीक्षणका रूपमा नास्ट परिसरमा जुनकाओ रोप्ने तयारी छ । त्यसपछि हावापानी, भूगोल, माटोलगायत अन्य पर्यावरणीय अवस्थाको अध्ययन गर्ने नास्टले जनाएको छ । नेपालका लागि यो प्रजाति एलियन स्पेसिस भएकाले यहाँको रैथाने वनस्पतिबिरुवाहरूलाई असर गर्नेनगर्ने सम्बन्धमा पनि अध्ययन गरिनेछ ।सन् १९८० को दशकको अन्त्यतिर फापुका प्रोफेसर लिन झ्याङ्सीले यो प्रविधि निर्माण गरेका थिए । ९७ प्रतिशत माटो र ८७ प्रतिशत पानी सोस्ने जुनकाओलाई चीनले आफ्नो १२ औं अन्तर्राष्ट्रिय गरिबी निवारण कार्यक्रममा यसलाई समावेश गरेको छ । फिजी र पपुवा न्युगिनीमा यो प्रविधिले त्यहाँका मानिसको जीवनस्तर उकास्न धेरै सहयोग गरेको उपकुलपति श्रेष्ठले बताए ।"
डेडिकेटेड शुल्क हटाउने निर्णय,"विद्युत् नियमन आयोग गठनले पूर्णता पाएको लामो समयपछि प्राधिकरणले डेडिकेटेडमा लिँदै आएको शुल्क हटाउने निर्णय गरेको हो । डेडिकेटेड वा ट्रंक लाइनबाट विद्युत् लिएर निरन्तर महँगो शुल्क तिरिरहेका उद्योगहरूले लोडसेडिङ भएलगत्तै प्राधिकरणलाई डेडिकेटेड लाइन हटाइदिन आग्रह गर्दै आएका थिए ।डेडिकेटेड लाइन लिएर महँगो शुल्क तिरिरहेका र साधारण शुल्क तिरिरहेका उद्योगको उत्पादनको लागतमा अन्तर हुने र उत्पादनले बजारमा प्रतिस्पर्धा गर्न नसक्ने भन्दै उनीहरूको यस्तो दाबी गर्दै आएका हुन् ।पुन संयोजकत्वको समितिले औंल्याएका ५८ उद्योगलाई प्राधिकरणले छुट बिल भन्दै डेडिकेटेड र ट्रंकबापतको महसुल जोडेर पठाएपछि उद्योग र प्राधिकरणबीच विवाद हुँदै आएको छ । यी उद्योगीले आफूले प्राधिकरणसँग डेडिकेटेड वा ट्रंक फिडरबाट विद्युत् माग नगरेको, लोडसेडिङको अवस्थामा पनि तालिकाअनुसार लोडसेडिङमा बसेको दाबी गर्दै आएका छन् । प्राधिकरणले छुट बिल भन्दै महसुल तिर्न पठाएपछि यी उद्योगीहरू अदालत पुगेका थिए । यीमध्ये करिब डेढ दर्जन उद्योगलाई पाटन र तुलसीपुर उच्च अदालतले प्राधिकरणमै रहेको पुनरावलोकन समितिमार्फत विवाद समाधान गर्न आदेश दिएका छन् ।प्राधिकरणको वितरण विनियमावली २०६९ मा प्राधिकरणले विनियमावलीअनुसार गरेको काम कारबाही तथा निर्णयउपर चित्त नबुझे पुनरावेदन समितिसमक्ष निवेदन दिन सकिने व्यवस्था छ । प्राधिकरणबाट छुट बिलिङ सम्बन्धमा गरिएको निर्णयउपर पुनरावेदनको निवेदन दायर गर्ने ग्राहकले छुट विलिङबापतको सम्पूर्ण रकम धरौटीस्वरूप जम्मा गर्नुपर्नेछ, विनियमावलीको नियम ४५ को उपनियम २ मा भनिएको छ ।विनियमावलीको नियम ४६ मा सञ्चालक समितिले तोकेको एक सदस्य समितिका अध्यक्ष हुने प्रावधान छ । यस्तै प्राधिकरणका मुख्य प्रशासकीय अधिकृत वा निजले तोकेको उपकार्यकारी निर्देशक र महाप्रबन्धक तथा ऊर्जा मन्त्रालय वा विद्युत् विकास विभागका एक जना विशेषज्ञ यसका सदस्य हुने प्रावधान छ । यही प्रावधानअनुसार प्राधिकरणले सञ्चालक सदस्य उमेशप्रसाद थानीको संयोजकत्वमा पुनरावलोकन समिति गठन गरेको थियो । समितिका सदस्य थानीले कात्तिक ३ गते ऊर्जामन्त्री वर्षमान पुनसमक्ष राजीनामा बुझाइसकेका छन् ।"
आवास कर्जामा राष्ट्र बैंक लचिलो,"जोखिमअनुसार ग्राहकको वर्गीकरणबैंक तथा वित्तीय संस्थाले जोखिमका आधारमा ग्राहकको वर्गीकरण गर्नुपर्नेछ । यसका लागि बैंक तथा वित्तीय संस्थाले जोखिम मूल्यांकनको आधारमा जोखिममा आधारित प्रणालीबमोजिम उच्च जोखिममा रहेका ग्राहकको विवरण अद्यावधिक गर्ने संयन्त्र स्थापित गर्नुपर्ने राष्ट्र बैंकको निर्देशन छ ।यस्तै केवाईसी (ग्राहक पहिचानसँग) सम्बन्धित विवरण एकीकृत रूपमा विद्युतीय माध्यममा राखी जोखिम सापेक्ष हुने गरी अद्यावधिक गरे नगरेको निश्चित गर्ने, ग्राहक पहिचान गर्दा ग्राहक एकीकृत पहिचान पद्धति अवलम्बन गरे नगरेको हेर्ने, फरकफरक सेवा सुविधा लिने ग्राहकको आवश्यकताअनुसारको थप विवरणसमेत एकै ठाउँमा एकीकृत गर्ने, प्रत्येक आर्थिक वर्षको पहिलो त्रैमासभित्र एएमएल र सीएफटीसम्बन्धी जोखिमको विश्लेषण अद्यावधिक गरी सोहीबमोजिम नीति तथा कार्यविधिमा परिमार्जन गर्न पनि राष्ट्र बैंकले निर्देशन दिएको छ । संस्थाले जोखिमको मूल्यांकन गरेको र उक्त मूल्यांकन जोखिमबमोजिम भएनभएको यकिन गरी प्रतिवेदन तयार गर्नुपर्नेछ, एकीकृत निर्देशनमा भनिएको छ ।"
सुनकोसी ३ को अध्ययन सुरु,"(काठमाडौं)  राजधानीबाट नजिकको ५ सय ३६ मेगावाटको सुनकोसी ३ जलायशययुक्त जलविद्युत् आयोजना निर्माणका लागि वातावरणीय अध्ययन सुरु भएको छ । विद्युत् विकास विभागले आयोजनाको प्रारम्भिक सम्भाव्यता अध्ययनका सबै चरण पूरा गर्न प्रभावित क्षेत्रका बासिन्दाको सुझाव संकलन सुरु गरेको हो । विद्युत् उत्पादन मात्र नभई बहुउद्देश्यीय आयोजनाका रूपमा विकास गर्ने उद्देश्य राखिएको उक्त आयोजनाबाट सुनकोसी नदी किनारका सिन्धुपाल्चोक, काभ्रे, सिन्धुली र रामेछापका करिब १ हजार ७ सय घरधुरीलाई स्थानान्तरण गर्नुपर्ने अनुमान छ । आयोजनाको जलाशयले चार जिल्लाअन्तर्गत सुनकोसी र इन्द्रवती नदी किनार, अरनिको एवं पुष्पलाल मध्यमहाडी लोकमार्ग आसपासका बस्तीहरू डुबानमा पर्नेछन् । भौगोलिक हिसाबले आयोजना बन्ने सक्ने प्रारम्भिक अनुमानपछि वातावरणीय अध्ययन सुरु गरिएको हो । आयोजनाबाट सिन्धुपाल्चोकको सुनकोसी गाउँपालिकाका १, ३ र ४ एवं बलेफी गाउँपालिकाको ५ नम्बर वडा प्रभावित हुनेछन् । त्यसैगरी चौतारा साँगाचोकगढी नगरपालिकाको ९, १०, ११, १२ र १४ वडा प्रभावित हुने अनुमान छ । इन्द्रावती गाउँपालिकाको १०, ११ र १२ तथा मेलम्ची नगरपालिकाको १३ नम्बर वडालाई डुबान क्षेत्र मानिएको छ । उल्लेखित डुबान क्षेत्रका आधारमा सुनकोसी नदीतर्फको चहेरे, सुकुटे, चियाने, भैंसे, बलेफीलाई प्रभावित मानिएको छ । इन्द्रावतीतर्फ वनदेउ, साँगाचोकको सानो भीमटार हुँदै भोटसिपाको तल्लोभाग, माझीगाउँ, ठूलोभिमटार, तथा फटकशिलाको तल्लो भागसम्मलाई डुबान क्षेत्र मानिएको छ । काभ्रेको मन्डन देउपुरका ७, ९, १० र १३ र पाँचखाल नगरपालिकाका १३ र ८ वडा डुबान क्षेत्रमा पर्नेछन् । भुम्लु गाउँपालिकाका १, ६,७, ८, ९ र १० तथा चौरीदेउरालीका ६, ७ र ८ वडा डुबान क्षेत्रमा पर्नेछन् । तिमाल गाउँपालिकाका १,२, ३, ४, ६, ७ र ९ वडा सबैभन्दा बढी प्रभावित हुनेछ । उक्त वडाहरूमा बाँध, विद्युत्गृह र डुबान क्षेत्र पर्नेछन् । रामेछापको खाँडादेवी १ र सुनापाती १, ४ र ५ मा डुबान क्षेत्रमा पर्नेछन् । त्यसैगरी सिन्धुलीको सुनकोसी गाउँपालिकाको १, २, ३, ४ र ५ वडालाई डुबान क्षेत्र मानिएको छ । विद्युत् विकास विभागका इन्जिनियर सुवास थपलियाले भने यो क्षेत्र निर्धारणका लागि तय गरिएको डुबान क्षेत्र हो । स्थानीय सुझावलाई ध्यानमा राखेर आयोजनाका कतिपय विषयलाई थप परिमार्जन गर्न सकिनेछ । परामर्शदाता एसआईडीआरआई कम्पनी लिमिटेड र ईआरएमसी प्राइभेट लिमिटेडले जारी गरेको सार्वजनिक सूचनाका आधारमा सर्वसाधारण, स्थानीय निकायलगायत सरोकारवालाले सुझाव दिन सक्ने व्यवस्था मिलाइएको छ । सुझावका लागि ऊर्जा, जलस्रोत तथा सिँचाइ एवं वन मन्त्रालय, विद्युत् विकास विभाग र सुनकोसी जलविद्युत् आयोजनामा सम्पर्क गर्ने सकिनेछ । सरोकारवालाले भौतिक, सांस्कृतिक, जैविक, आर्थिक, सामाजिक विषयमा सुझाव दिन सक्नेछन् । थपलियाका अनुसार दुई वर्षअघि चीनको सांघाई इन्भेस्टिगेसन एन्ड डिजाइन इस्न्टिच्युट तथा नेपालको ईआरएमसीले कन्सल्ट्यान्डका रूपमा आयोजानको भौगोलिक अध्ययन सुरु गरेका थिए । यसअघि उक्त आयोजनाको प्रारम्भिक अध्ययन सन् १९८५ मा जापान इन्टरनेसलन कोअपरेसन (जाइका) ले गरेको थियो । रामेछापको खाँडादेवी गाउँपालिका १ र काभ्रेको तिमाल गाउँपालिका ९ को सीमाना लुभुघाटमा करिब ४८४ मिटर लामो र १६६ मिटर उचाइको बाँध निर्माण गरिनेछ । बाँधबाट फर्काइएको ५७० घनमिटर प्रतिसेकेन्ड पानीलाई करिब १ किमि लम्बाइ र ९ मिटर व्यासको सुरुङबाट स्थानीय लुभुघाट नजिकै निर्माण हुने विद्युत्गृहमा पुर्याइनेछ । आयोजनाको हेड करिब १६० मिटर हुने अनुमान छ ।"
गानो कुहिने रोगले केरा खेती नष्ट,"(बिर्तामोड)  गानो कुहिने रोगले केराका बोट मर्न थालेपछि झापाको बाह्रदशी गाउँपालिकाका किसान चिन्तित बनेका छन् । करिब ५० बिघा जमिनमा गरिएको व्यावसायिक केरा खेतीमा ६ महिनायता गानो कुहिने रोग देखापरेको छ । सरुवा रोग भएकाले बगानका अरू केराका बोटमा रोग सर्ने क्रम बढ्दो छ । गानो कुहिन थालेपछि केराको पात पहेंलो हुन्छ । केही सयमपछि बोट नै सुकेर ढल्छ । कुन रोग हो भन्ने नै पहिचान भएन, किसान कुलप्रसाद चिमरियाले भने, रोग बढ्दै जाँदा हामीले जानेसम्मको उपचार गरिरहेका छौं तर रोकथाम भएको छैन ।रोग लागेको बोटमा फल लाग्दैन । फल लागिसकेपछि रोगले भेटायो भने फल फस्टाउँदैनबढ्दैन । उक्त रोगले नयाँ बिरुवालाई समेत संक्रमित बनाउने गरेको चिमरियाले बताए । हाम्रो खेतीमा १५० भन्दा बोटको गानो कुहिएको छ, अर्का स्थानीय लक्ष्मी चिमरियाले भने, रोग नै पहिचान गर्न नसकिएकाले समस्या भइरहेको छ । रोग पहिचानका लागि कृषि ज्ञान केन्द्रका कृषि अधिकृतहरूले पनि बगान अवलोकन गरेका छन् । उनीहरूले पनि रोग पहिचान गर्न नसकेको चिमरियाले बताए । रोग पहिचान गर्न ज्ञान केन्द्रको सहयोगमा बोटसहित केराका नमुना भारतीय ल्याबमा परीक्षणका लागि पठाउन लागेका छौं, चिमरियाले भने । बाह्रदशी गाउँपालिका७ बत्तीसबिघामा झापा र मोरङका २५ जना किसानले ४८ बिघा जमिन लिजमा लिएर व्यावसायिक केरा खेती गरिरहेका छन् । धान खेती मासेर किसानले केराका बोट लगाएका हुन् । केरा खेतीबाट प्रतिबिघा ४ लाख रुपैयाँ आम्दानी हुने गरेको चिमरियाले बताए । चिमरिया दाजुभाइले १० बिघा जमिन लिजमा लिएर केरा खेती गरेका छन् । उनीहरूले गत जेठदेखि साउन महिनासम्म ७ बिघा खेतीबाट २८ लाख रुपैयाँको केरा बिक्री गरे । उक्त आम्दानी लिन प्रतिबिघा लिजबापत ३५ हजार, २० रुपैयाँ गोटा बिरुवा, मल, पानी, औषधिलगायत गरी १२ लाख रुपैयाँ लगानी गरेको लक्ष्मी चिमरियाले बताए । बत्तीसबिघाका किसानले उत्पादन गरेको सबै केरा काठमाडौंका व्यापारीले खरिद गरेर लाने गरेका छन् । हामीले केरा उत्पादन मात्र गरिदिनुपर्छ । काठमाडौंका व्यापारी बगानसम्मै आउँछन् । आफैं काट्छन् । ढुवानी र लोडअनलोड खर्च आफैंले बेहोरेर केरा किनेर लान्छन्, किसान मिलन संग्रौलाले भने । आम्दानीको हिसाबले केरा खेती १ नम्बरको व्यवसाय भएको अर्का किसान भीमबहादुर वाग्लेले बताए । आम्दानी राम्रो भएकाले यो वर्ष आसपासका किसानले थप ५० बिघा जमिनमा केरा खेती लगाउँदै छन्, उनले भने ।गानो कुहिने रोग पहिचान गरेर समाधानको उपाय देखाइदिन किसान कुलप्रसाद चिमरियाले सरकारसँग माग गरे । हामीलाई बरु अनुदान चाहिँदैन । सरकारले विशेषज्ञ प्राविधिकबाट यो कुन रोग हो, पहिचान गरिदियोस् । त्यसपछि के गर्दा रोग निर्मूल पार्न सकिन्छ उपाय देखाइदियोस्, चिमरियाले भने, अहिलेको अवस्थामा यत्ति गरिदियो भने हामीलाई सरकारले लाखौं रुपैयाँको अनुदान दिएको सम्झिनेछौं । केराको बोटमा अनौठो रोग देखापरेको कृषि ज्ञान केन्द्रका कृषि अधिकृत शेषराज पौडेलले बताए । उनले रोग पहिचान गर्ने कार्य भइरहेको बताए । रोग पहिचान गरेर समाधान गर्नैपर्छ । नत्र, बगान सबै सखाप पारिदिन्छ, पौडेलले भने ।"
धान खरिदमा व्यापारीको मनोमानी,"(बर्दिया)  खाद्य संस्थानले धानको समर्थन मूल्य निर्धारण गरे पनि व्यवसायीले तोकिएको मूल्य नदिँदा किसान मारमा परेका छन् । व्यापारीले आफूअनुकूल धान खरिद गरेपछि श्रमअनुसारको मूल्य नपाएको किसानको गुनासो छ । संस्थानले मोटा धान प्रतिक्विन्टल २ हजार ५ सय ३२ रुपैयाँ र मध्यम धान २ हजार ६ सय ७३ रुपैयाँ तोकेको छ । व्यापारीले भने २ हजारदेखि २ हजार २ सय रुपैयाँ मात्र किसानलाई दिने गरेका छन् । त्यसले लागतसमेत नउठ्ने किसानको गुनासो छ । उनीहरू धान खेतीका लागि किनेको मल र बीउको ऋण तिर्न धान सस्तोमै बिक्री गर्न बाध्य छन् । खेती मात्रै गर्ने किसानको आम्दानीको वैकल्पिक स्रोत नभएका कारण धानमै निर्भर हुनुपर्ने बाध्यता छ । औषधि उपचारका लागि धान दिने सर्तमा व्यवसायीले पहिले नै पैसा लगानी गरिसकेका हुन्छन् । जसका कारण किसान अरू व्यवसायीलाई धान बिक्री गर्न सक्दैनन् । वर्षातको समयमा किसानलाई मल किन्न पैसा आवश्यक पर्छ । त्यसैको फाइदा उठाउँदै व्यवसायीले अहिले सस्तो मूल्यमा धान किनिरहेका हुन । उनीहरूले तीन महिनाअगावै किसानलाई पैसा लगानी गरेकाले पहिला नै कबोल गरेको मूल्यमा खरिद गरिरहेका छन् । मल र बीउको मूल्य निकै महँगो छ । ट्र्याक्टरबाट खेत जोताउन उस्तै महँगो पर्छ । असारमा किसानसँग पैसा हुँदैन । त्यसैले महाजन (ऋण दिने व्यक्ति) सँग पहिले नै पैसा लिनु पर्ने बाध्यता छ, किसान जुमन नाउले भने, एक हप्ताअगाडि प्रतिक्विन्टल दुई हजारमै धान बिक्री गरें । सरकारले मूल्य तोके पनि आफूहरू सधैं ठगिनुपर्ने बाध्यतामा रहेको उनले बताए । धानको मूल्यले मलखाद र बीउ किन्न ठिक्क हुने उनीहरूको भनाइ छ । व्यापारीहरूको मनोमानी छ । जतिमा मन लाग्यो, त्यतिमै किन्छन् । हामी केही गर्न सक्दैनौं, बाँसगढी नगरपालिकाका किसान हरिराम चौधरीले भने, धान बिक्री नगरे आलुको बीउ कहाँबाट किन्नु ! मल र हिउँदे बालीको बीउ किन्नका लागि पैसा आवश्यक पर्छ । खाद्य संस्थान अञ्चल कार्यालय नेपालगन्जका प्रमुख भरतराज खनियाँले किसानले सस्तोमा धान बिक्री गरिरहेको बारे सोध्न नमिल्ने बताए । उनका अनुसार घरव्यवहार मिलाउन, मलखाद किन्न र ऋण तिर्न सस्तोमा धान बिक्री गरेको हुन सक्छ । उनले व्यापारीलाई तोकिएकै मूल्यमा धान किन्न बाध्य पार्न नसक्ने जनाए । धानको मूल्य तोकिएपछि मन्त्रालयलाई पत्राचार गर्नुपर्ने नियम छ । मन्त्रालयले यति परिणाममा धान किन्नुपर्ने परिपत्र गर्छ । संस्थानले तोकेको मूल्यलाई मान्यता दिन जिल्लामा प्रमुख जिल्ला अधिकारीको संयोजकत्वको समितिले निर्णय गर्नुपर्छ । धान किन्ने सरकारी प्रक्रिया निकै लामो र झन्झटिलो छ । किसान त्यो कुर्न सक्दैनन् । हामीले पनि प्रक्रिया नपुर्याई धान किन्न सक्दैनौं, प्रमुख खनियाँले भने, संस्थानले धान किन्न अझै डिपो राखेको छैन किसान भने धमाधम धान बिक्री गरिरहेका छन् ।"
सुन्तला चीन निर्यात हुने आशा,"(गण्डकी)  साढे सात वर्षअघि स्याङ्जाको सुन्तला र सिन्धुलीको जुनार चीन लैजाने भन्दै दुई पक्षीय सम्झौता भए पनि अहिलेसम्म कार्यान्वयनमा आएको छैन । चिनियाँ राष्ट्रपति सी चिनफिङको नेपाल भ्रमणका क्रममा असोज २६ मा दुवै देशबीच सुन्तला तथा अमिलोजन्य फलफूल चीन निर्यातसम्बन्धी सम्झौता भएपछि भने यसअघिको सम्झौता पनि कार्यान्वन हुने आशा जागेको छ ।राष्ट्रपति चिनफिङकै भ्रमणका अवसरमा भएको सम्झौता कार्यान्वयन हुनेमा किसान आशावादी भएका हुन् । सुन्तला तथा अमिलोजन्य उत्पादन चीन लैजाने कुराले खुसी लागेको छ, स्याङ्जाको भीरकोट नगरपालिका७ का पाका किसान मीनप्रसाद कोइराला भन्छन्, दुई सरकारबीच भएको सम्झौता कार्यान्वयनमा आउनुपर्यो । राष्ट्रपतिकै भ्रमणका अवसरमा सम्झौता भएकाले सुन्तला निर्यात हुनेमा उनी विश्वस्त देखिएका छन् ।सुन्तला निर्यात हुन सके मूल्य पनि राम्रै पाइने आशा किसानको छ । सम्झौता गरेर मात्र हुँदैन यसका लागि सरकार स्वयंले कार्यान्वयनका लागि पहल गर्नुपर्छ, कोइराला भन्छन् । उनले स्याङ्जाको सुन्तला गुणस्तरीय रहेको दाबी गर्दै सहजै निर्यात हुनेमा आफू ढुक्क रहेको बताए । अर्जुनचौपारी गाउँपालिकाका फणिनारायण अर्याल जिल्लाकै ठूला सुन्तला कृषक हुन् । वार्षिक करिब १ करोड आम्दानी गर्ने अर्याल पनि दुई सरकारबीचको सुन्तला निर्यातमा भएको सम्झौताले खुसी छन् । अहिले हामीलाई खुसीमाथि खुसी थपिएको छ, अर्याल भन्छन्, यदि हामीले उत्पादन गरेका सुन्तला सहजै चीन पुर्याउन सक्यौं भने अर्को आम्दानीको विकल्प खोज्नु पर्दैन । सुन्तला पेसामा युवाको आकर्षण रहिरहन्थ्यो । सुन्तला व्यवसायी संघका तत्कालीन अध्यक्षसमेत रहेका अर्यालले सुन्तला निर्यात हुन सके किसानको जीवनस्तर थप उकासिने बताए । यसअघि स्याङ्जाको सुन्तला र सिन्धुलीको जुनार चीन लैजान ४ जुलाई २०१२ मा सम्झौता भएको थियो । लामो समयसम्म कार्यान्वयनमा भने आएन । सुन्तला तथा अमिलोजन्य फलफूल निर्यातका लागि प्रोटोकल सम्झौता भएको थियो । सम्झौतानुसार त्यस्ता फलफूलको न्यूनतम गुणस्तर जाँच गर्ने र निर्यात गर्ने काम हुनेछ । सम्झौतानुसारको सुन्तला उत्पादन नभएको भन्दै स्याङ्जाका सुन्तला चीन पुर्याउन नसकिएको अर्याल बताउँछन् । कर्मचारीको लापरबाहीले पनि सुन्तला चीन पठाउन पाइएन, उनले भने, सम्झौता कार्यान्वयनमा सरकारी तवरबाट जति चासो देखाउनुपर्थ्यो, भएन ।"
औषधि भन्दै ठगी धन्दा,"(बर्दिया)  भारतीय नेटवर्किङ कम्पनी ओरियन्स ग्लोबल मार्केटिङ प्रालिले औषधि भन्दै ठगी धन्दा सञ्चालन गरिरहेको रहस्य खुलेको छ । बर्दियाका गरिब, अशिक्षित र सोझा युवालाई सदस्य बनाएर ठगी धन्दा चलाएको शनिबार सार्वजनिक भएको हो ।उक्त कम्पनीको सदस्य बनेर अवैध किसिमका औषधि बिक्री गरिरहेको अवस्थामा पक्राउ परेका व्यक्तिलाई प्रहरीले सार्वजनिक गरेको छ । राजापुर नगरपालिका३ की आशा थारू, बारबर्दिया नगरपालिका७ का दीपक चौधरी, गुलरिया नगरपालिका५ का हिमाल भन्ने प्रजय चौधरी र गुलरिया नगरपालिका४ का विवेक थारू पक्राउ परेका हुन् । मुख्य नाइके मानिएका कैलाली टीकापुर१ का अन्दाजी २६ वर्षका साजन चौधरी भारतमा छन् । उनलाई पक्रन नेपाल प्रहरीले इन्टरपोलमार्फत रेड कर्नर नोटिस जारी गरेको छ ।पश्चिम तराईको बर्दिया, कैलाली, कञ्चनपुरसम्म यसले जालो फैलाई अवैध रूपमा दैनिक ठूलो संख्यामा सदस्य बनाउने गरेको अनुसन्धानबाट देखिएको प्रहरीले जनाएको छ । भारत उत्तरप्रदेश राज्यको लखिमपुरस्थित उक्त कम्पनीको उपशाखामार्फत यहाँ सदस्य बन्नका लागि ६० हजार भारु शुल्क लिने गरिएको छ । एक जना सदस्य बनेपछि उसले थप दुई जनालाई सदस्य बनाउने भएसँगै सयौं युवकयुवती ठगिँदै गएको प्रहरी उपरीक्षक राजेशनाथ बाँस्तोलाले बताए ।अहिले करिब एक सय जना ठगिएको भन्दै प्रहरीसमक्ष उजुरी दिएका छन् । कारोबार फैलिए पनि सदस्य कति छन् भन्ने खुलेको छैन । नेपालमा प्रतिबन्धित उक्त नेटवर्किङले तराईका २२ जिल्ला र पहाडी केही जिल्लामा व्यवसाय विस्तार गरिसकेको प्रहरी उपरीक्षक बाँस्तोलाले बताए । प्रतिबन्धित बहुराष्ट्रिय कम्पनी ओरियन्स ग्लोबल मार्केटिङ प्रालिले सिंगापुर, फिलिपिन्स, भुटान, यूएई, थाइल्यान्ड, मलेसिया, श्रीलंकालगायत नेपालमा गैरकानुनी रूपमा व्यवसाय विस्तार गरेको छ । प्रधान कार्यालय भारतको चेन्नई, शाखा दिल्ली र सीमावर्ती लखिमपुरमा नेचुरेल वेल इन्टरप्राइजेज नामक उपशाखा खोलेको छ । पक्राउ परेकाले दिएको बयानअनुसार संस्थाको सदस्य बन्न सुरुमा २ हजार रुपैयाँ तिर्नुपर्छ । सदस्यले चार दिनको प्रशिक्षण लिनुपर्छ । पाँचौं दिनमा ग्राहकसँग बोल्न सक्ने र नसक्ने परीक्षा उत्तीर्ण गरेपछि थप दुई जनालाई सदस्य बनाउनुपर्छ । नेटवर्किङ व्यापारमा एउटा समूह बन्न तीन जना आवश्यक पर्छ । जति सदस्य बनायो, उति नै माथिल्लो पद र कमिसन पाउने प्रलोभन दिने गरेको बयानमा उल्लेख छ । औषधि बिक्री र सदस्य बनाएर ठूलो रकम भारतमा लगेका छन् । राजापुर नगरपालिका३ की मुक्त कमलरी सविता राजवंशीले सदस्य बनेबापत ६० हजार भारु बुझाएको प्रहरीलाई बताएकी छन् । उनले आफू ठगिएको भन्दै कारबाहीका लागि सदस्य बनाउनेविरुद्ध प्रहरीमा उजुरी दिएकी हुन् । मलाई सदस्य बनाउनेले रोग सन्चो हुन्छ, साथसाथै आम्दानी पनि राम्रो हुन्छ भनेर झुक्काए, उनले भनिन्, सोझा, अशिक्षित र गरिब परिवारका बिरामीलाई औषधि बेच्ने उद्देश्यले सदस्य बनाउने रहेछन् । हरेक रोगको उपचार ६० हजार रुपैयाँमा जिन्दगीभर हुने भन्दै रकम लगेको पीडितले दिएको उजुरीमा उल्लेख छ । राजापुर५ की विमलाकुमारी थारूले ६० हजार भारु बुझाएर सदस्य बनेको बताइन् । पछि थाहा भयो आफू ठगिएको, उनले भनिन्, अरू पनि ठगिने बुझेपछि प्रहरीमा उजुरी दिएँ । नेपालमा दर्ता नभएका औषधि बिक्री वितरण गर्न औषधि विभागमा दर्ता हुनुपर्ने प्रावधान छ । उक्त कम्पनीले भने इजाजत नलिई औषधि बिक्री वितरण गर्दै आएको छ । शक्तिवर्द्धक, ग्यास्टिक, टाउको दुःख्ने, नशासम्बन्धी औषधि ओरियन्स कम्पनीले बेचबिखन गर्ने गरेको छ । औषधिको नाम, मिति, कम्पनीलगायत केही कुरा पनि खुलेको छैन । प्रहरीका अनुसार नेटवर्किङ ठगी मुद्दा लागेकाको आरोप प्रमाणित भए मुलुकी अपराध संहिता ०७४ को परिच्छेद २१ को दफा २४९ को उपदफा ३ (ग) बमोजिम सात वर्षसम्म कैद र ७० हजार जरिवाना हुने प्रावधान छ ।"
विविध बजेट मा सांसदको हानथाप,"(धनगढी)  सुदूरपश्चिममा बजेटको किचलो अझै सकिएको छैन । अधिकांश सांसदका आँखा सरकारले नबाँडेर राखेको विविध शीर्षकको बजेटमा छ । उनीहरूले योजनाको सूची दलका नेतामार्फत सम्बन्धित मन्त्रालयसमक्ष पेस गरिरहेका छन् । सरकारले भने उक्त बजेट बाँडफाँटबारे स्पष्ट जानकारी गराएको छैन । चालु आर्थिक वर्षको बजेटमा सरकारले अर्थ विविध शीर्षकमा ६ अर्ब ५१ करोड एकमुष्ठ राखेको छ । बजेट वक्तव्यपछि सार्वजनिक गरिएको रातो किताब हेरेर मात्र सांसदहरूले उक्त रकमबारे थाहा पाएका हुन् । त्यसपछि प्रमुख प्रतिपक्षी दलका सांसदहरूले चर्को विरोध गरेका थिए । यसबाहेक अधिकांश मन्त्रालयले समेत एकमुष्ठ बजेट राखेका छन् ।त्यसै विषयलाई लिएर प्रतिपक्षी दलले ३ सातासम्म प्रदेशसभा बैठकसमेत अवरुद्ध गरेको थियो । पछि सरकार र प्रमुख प्रतिपक्षी दल कांग्रेसबीच डल्लो बजेटबाट सांसदहरूको सिफारिसमा योजनाहरू थप गर्ने समझदारी भएपछि बजेट पारित भएको थियो । समझदारीका क्रममा आर्थिक मामिला तथा योजनामन्त्री झपटबहादुर बोहराले डल्लो बजेटमध्येबाट २ अर्ब ५९ करोड योजनामा थप गर्ने प्रतिबद्धता जनाएका थिए । त्यसबेलाको समझदारीअनुरूप हामीले योजना पेस गरेका छौं, सांसद महेशदत्त जोशीले भने, सरकारले के गर्छ, स्पष्ट भनेको छैन । सत्तारूढ दलका सांसदहरूले प्रमुख सचेतक र प्रतिपक्षी दलका सांसदहरूले दलको नेतामार्फत योजना पेस गरेका छन् । नेकपाका प्रमुख सचेत तारा लामा तामाङले सबै सांसदले माग गरेका योजनाहरूको सूची सम्बन्धित मन्त्रालयमा पेस गरेको बताए । कांग्रेस सांसद नन्दा बमले समेत योजनाको सूची पेस गरिएको बताइन् ।एक जना सांसदले २५ योजनासम्म सिफारिस गरेका छन् । तर, आफूहरूलाई सिफारिस गरिएकामध्ये कति योजना पर्ने र कस्ता योजनाहरू पर्ने भन्ने कुनै जानकारी नभएको सांसदहरूले बताए । रकमसहित योजनाको सूची पेस गरेका छौं, बझाङकी सांसद माया तामाङले भनिन्, कति योजना दिने हुन् थाहा छैन । दलको नेताले योजना पेस गर्ने भएकाले सम्बन्धित सांसदहरू नेतासमक्ष आफ्नो फलानो योजना नछुटोस् है भन्दै लबिङ गरिरहेका देखिन्छन् ।नेकपाका सचेतक तामाङलेसमेत थप हुने योजनामा सरकार तथा सम्बन्धित मन्त्रालयले कुनै स्पष्ट जानकारी नगराएकाले अन्योलको अवस्था रहेको बताए । कति बजेट बाँड्ने हो र कति रकम बराबरका योजना माग गर्ने हो भन्नेमा अन्योल छ, प्रमुख सचेतक तामाङले भने, सरकारले लिमिटेसन तोकिदिएको भए सजिलो हुन्थ्यो । त्यसो नभएकाले माग भइआएका सबै योजनाको सूची पेस गरेका छौं ।नेताहरूले पेस गरेको योजनाको फाइल विभिन्न मन्त्रालयमा थन्किएर बसेका छन् । सांसदहरूलाई आफूले पेस गरेका योजनाहरू पर्ने नपर्नेबारे कौतुहल भए पनि मन्त्रालयले भने कुनै जानकारी नगराएकाले थप अन्योल भएको सांसदहरूले बताए । अधिकांश योजनाहरू भौतिक पूर्वाधार विकास मन्त्रालयसँसग सम्बन्धित छन् । विकास निर्माणअन्तर्गत धेरैजसो सांसदहरूले सडक, सिँचाइ र खानेपानीका योजना माग गरेका छन् । उनीहरूले ५ देखि २५ लाखसम्मका योजनाहरू पेस गरेका छन् । भौतिक पूर्वाधार मन्त्रालयका शाखा अधिकृत वीरबहादुर धामीले भने, प्रक्रिया अगाडि बढेको छैन । सबै सांसदहरूको योजना तथा माग रकम जोड्दा लगभग चालु वर्षको पूर्ण बजेट जत्तिकै आकारको रकम माग भएको देखिन्छ । कांग्रेस सांसद भरत खड्काले सरकारले सुरुदेखि नै बजेटमा बेइमानी गरिरहेको आरोप लगाए ।"
खाडीबाट फर्कंदा ट्रान्जिट नेपाल,"पर्सा (कास) रोजगारीका लागि खाडी मुलुक जाने भारतीय नागरिक घर फर्कंदा नेपाललाई ट्रान्जिट बनाउन थालेका छन् । वीरगन्जस्थित अध्यागमन कार्यालयको तथ्यांकअनुसार वैशाखदेखि असोजसम्म खाडी मुलुकबाट काठमाडौं हुँदै वीरगन्ज नाका भएर ४३ भारतीय नागरिक स्वदेश फर्केका हुन् । कार्यालयका शाखा अधिकृत ध्रुव अधिकारीले वैशाख मध्यदेखि यो क्रम बढेको बताए । वैशाख मध्यदेखि दुबई, कतारबाट फर्कने भारतीय मजदुरहरू काठमाडौं झर्ने र स्थल मार्ग भएर स्वदेश फर्कने क्रम बढेको छ, उनले भने, वीरगन्ज मात्र नभई भैरहवा, नेपालगन्जलगायत नाकाबाट यसरी भारतीय मजदुर फर्कने क्रम बढेको हुनुपर्छ । यसरी नेपाल भएर भारत फर्कने मजदुरहरूले त्यहाँको तुलनामा नेपालको वायुसेवाको टिकट अत्यन्त सस्तो पर्ने भएकाले ट्रान्जिट बनाएको बताउने गरेको अधिकारीले जानकारी दिए । खाडी मुलुकबाट सोझै भारत फर्कंदा प्रतिव्यक्ति हवाई टिकट भाडा ४० हजार रुपैयाँ पर्छ, नेपाल भएर फर्कंदा प्रतिव्यक्ति भाडा १६ हजार रुपैयाँ मात्र लाग्छ, उनले भने, यसरी फर्कने भारतीय मजदुरहरू बिहार र उत्तरप्रदेश राज्यका मात्र नभएर दक्षिण भारतको केरला राज्यसम्मका हुने गरेका छन् । सीमावर्ती भारतीय सहर रक्सौलबाट दिल्ली, मुम्बई, कोलकाता तथा अन्य सहरसम्मको रेल्वे सुविधा भएकाले भारतीयलाई नेपाल ट्रान्जिट बनाउँदा स्वदेश फर्कन सहज पनि छ । यसरी खाडी मुलुकबाट फर्कने भारतीय मजदुरहरू आफूहरू त्यहाँ कम्पनी बन्द भएपछि फर्किएको र कतिपयले कम्पनीले जबर्जस्ती टिकट काटेर पठाइदिएको बताउने गरेको अधिकारीले बताए । वीरगन्ज नाका भारतीय तथा तेस्रो मुलुकका पर्यटकको आगमनभन्दा बहिर्गमनका लागि बढी प्रयोग हुने गरेको छ ।"
सिद्धार्थको शाखा विस्तार,"काठमाडौं (कास) सिद्घार्थ बैंकले शुक्रबार काठमाडौं उपत्यका बाहिर एकसाथ चार वटा नयाँ शाखा सञ्चालनमा ल्याएको छ । सप्तरीको कल्याणपुर, नवलपुरको दलदले, बन्दीपुरको डुम्रे र सिराहाको गोलबजारमा शाखा सञ्चालनमा ल्याएको हो । शाखामार्फत बैंकले सर्वसाधारण र व्यवसायीहरूमाझ सबै प्रकारका निक्षेप तथा कर्जा कारोबार सुविधा, रकम भुक्तानीलगायत सम्पूर्ण बैंकिङ सेवा पुर्याउने उद्देश्य लिएको जनाएको छ । बैंकिङ प्रणालीलाई थप प्रविधिमैत्री बनाउन सिद्धार्थ बैंकले इन्टरनेटको माध्यमबाट आफ्नो रोजाइको बचत खाता खोल्न सकिने सुविधाका साथमा अत्याधुनिक प्रविधियुक्त इन्टरनेट तथा मोबाइल बैंकिङ सेवा प्रदान गर्दै आएको छ ।"
हिमालयन क्यापिटलको कारोबार सुरु,काठमाडौं (कास) हिमालयन बैंक लिमिटेडले शुक्रबारबाट आफ्नो सहायक कम्पनी हिमालयन क्यापिटल लिमिटेडको कारोबार सुरु गरेको छ । बैंकका अध्यक्ष मनोजबहादुर श्रेष्ठले एक समारोहका बीच हिमालयन क्यापिटल लिमिटेडको उद्घाटन गर्दै औपचारिक रूपमा सेवा प्रारम्भ गरेको घोषणा गरेका थिए । बैंकको पूर्ण स्वामित्व रहेको हिमालयन क्यापिटलको मुख्य उद्देश्य ग्राहकहरूका लागि मर्चेन्ट बैंकिङ तथा इन्भेस्टमेन्ट बैंकिङ सेवा प्रदान गर्नु रहेको विज्ञप्तिमा जनाइएको छ । क्यापिटलको चुक्ता पुँजी २० करोड रहेको छ । नेपाल धितोपत्र बोर्डले हिमालयन क्यापिटललाई गत साउन २६ गते सम्पूर्ण मर्चेन्ट बैंकिङ कारोबार गर्न इजाजत प्रदान गरेको थियो ।
सीमा अवरोध हटाउन माग,"इलाम (कास) सूर्योदय नगरपालिका १ मानेभन्ज्याङका राजन तामाङ नियमितजसो सीमावर्ती बाटो प्रयोग गर्दै दसैंमा त्यस क्षेत्रका आफन्तकहाँ आउजाउ गर्छन् । यसअघि सीमावर्ती सडकमा निर्बाध सवारी लिएर हिँड्ने उनलाई यस पटक भने सहज भएन । ठाउँठाउँमा भारतीय सीमा सुरक्षा बल (एसएसबी) को चेकिङ र व्यवहारबाट दिक्क बने । दसैंमा गाडी लिएर सीमावर्ती सडकबाट मान्छे मात्र हिँड्न मिल्छ । सामान लैजान मिल्दैन भन्दै उनीहरूले अवरोध गरे, उनले भने, निर्माण सामग्रीदेखि अन्य उपभोग्य सामग्री लैजान मानेभन्ज्याङबाट अवरोध हुने गरेको छ । तिहारअघि सन्दकपुर ५ का भोजप्रसाद खतिवडासहितको टोली जिल्लाकै अग्लो क्षेत्रको भ्रमणमा निस्कियो । गाडी लिएर त्यहाँ पुगेका उनीहरू भारतीय पक्षले अग्लो डाँडा चढ्ने स्थानमै राखेको बोर्डमा प्रवेश निषेध लेखेको देखेपछि छाँगाबाट खसेझैं भए । उहिलेदेखि पितापुर्खाले आफ्नो मान्दै आएको क्षेत्रमै यस्तो बोर्ड देख्नु हाम्रो दुर्भाग्य हो, उनले भने, यसले हामी राष्ट्रप्रेमीलाई नराम्रो लाग्दो रहेछ । पछिल्लो समय प्रदेश १ कै महत्त्वपूर्ण पर्यटकीय क्षेत्र सन्दकपुरमा नेपालतर्फबाट थालिएका पूर्वाधार विकासका काममा एसएसबीले रोक लगाएपछि अन्योल बढ्दै गएको छ । पूर्वी इलामको रोङ गाउँपालिकास्थित मेची खोलादेखि सन्दकपुरसम्मको साढे ५२ किलोमिटर लामो भारतीय सीमा क्षेत्रका विभिन्न स्थानमा सीमा यकिन नहुँदा समस्या छ । पूर्वप्रधानमन्त्री तथा यस क्षेत्रका प्रतिनिधिसभा सदस्य झलनाथ खनालले अवरोध भएको स्थानको हालै निरीक्षण गरेका छन् । यहाँको समस्याबारे केन्द्र सरकारलाई पनि अवगत गराइसकिएको छ, खनालले भने, निर्माणमा भएका अवरोध हटाउन गम्भीर छौं । ३ हजार ६ सय ३६ मिटर उचाइमा रहेको सन्दकपुर डाँडा आसपासमा निर्माणाधीन सडक, प्रवेशद्वार र भ्यु पोइन्टमा आधा काम हुँदाहुँदै अवरोध भएपछि संघ, प्रदेश र स्थानीय सरकारको समेत चासो बढेको छ । यसअघि पशुपतिनगर, हिले, गुफापातललगायत क्षेत्रमा सीमाका विषयमा इलामवासीले यसअघि खबरदारी गरेर सीमा कायम गरेका थिए । नेपाली क्षेत्रमा सीमा सडकसँगै कतिपय स्थानमा एसएसबी क्याम्प र अन्य पूर्वाधार विकासका काम भारतीय पक्षले बनाएको छ । तर नेपाल पक्षले पूर्वाधारको काम गर्दा भारतीय पक्षले अवरोध गर्नु व्यावहारिक नभएको सरोकारवाला बताउँछन् । कतिपय व्यक्तिका नाममा रहेको जग्गालाई पनि एसएसबीले आफ्नो दाबी गर्न थालेपछि स्थानीय सशंकित छन् । भ्यु पोइन्ट निर्माणसहित त्यहाँसम्म पुग्ने बाटो बनाउने बेला अवरोध भएपछि छक्क पर्यौं, सन्दकपुर २ माईमझुवाका अमृत राईले भने, यो जनस्तरबाट सुल्झने विषय नभएकाले तत्काल राज्य गम्भीर भएर समाधान खोज्नुपर्छ । निर्माण सामग्री ल्याउनसमेत अवरोध पुगेकाले सीमा क्षेत्रका बासिन्दालाई कष्ट थपिएको स्थानीय पेमाडन्डु शेर्पाले बताए ।"
हात्तीलाई थापेको धरापले लियो ज्यान,"(काँकडभिट्टा)  बुद्धशान्ति गाउँपालिका४ का १८ वर्षीय अभिनाश राई भोजपुरबाट पाहुना आएका ३५ वर्षीय मामा मनिराम राईसँग शुक्रबार राति नजिकैको खेतमा जमेको पानीमा माछा मार्न गए । स्थानीय नवज्योति सामुदायिक वन समूह नजिकै हात्ती आतंक रोक्न विद्युतीय धराप (नाङ्गो तार) थापिएको थियो । त्यही धरापमा परेर दुवैको ज्यान गयो । स्थानीयले बिहान मात्र उनीहरूको शव देखे । ल मेचीनगर ९ माथिल्लो मागुरमाडीका गंगा थपलियाले हात्तीबाट हुने बालीको क्षति रोक्न घर पछाडिको बारीमा विद्युतीय तारबार गरेका थिए । हात्तीलाई थापेको विद्युतीय धरापमा गत साउन ३१ मा उनी आफैं परे । ६० वर्षीय थपलियाको घटनास्थलमै मृत्यु भयो । हात्तीबाट हैरान किसानले खेतीबाली जोगाउन टाँगेको नाङ्गो तार आत्मघाती बनेको छ । तर स्थानीयले आफूखुसी विद्युतीय धराप थाप्ने र त्यसमा मान्छे पर्ने क्रम रोकिएको छैन । यसरी धराप थाप्नु गैरकानुनी हो । जिल्ला प्रहरी कार्यालयका अनुसार हात्तीका लागि थापिएको धरापमा परेर ०७५ र ०७४ सालमा दुईदुई र ०७२ मा एक जनाको ज्यान गएको थियो । जंगली हात्तीको सधैंको सास्तीबाट हैरान अर्जुनधारा४ दहीझोडाका भक्तबहादुर शेर्माले घर वरिपरि विद्युतीय तारबार लगाएका थिए । तर हात्तीलाई थापेको धरापमा आफ्नै श्रीमती पर्लिन् भनेर सोचेका पनि थिएनन् । गत वर्ष कात्तिक ९ मा धरापमा परेर शेर्माकी श्रीमती २५ वर्षीया अनु लिम्बूको ज्यान गयो । यस्तै, ०७५ भदौ ६ मा हात्तीलाई थापेको धरापमा परेर मेचीनगर३ धरधरेका ५८ वर्षीय डिल्ली गहतराजले ज्यान गुमाए । भद्रपुर१० का ७१ वर्षीय डम्बर लिम्बूले हात्तीलाई धराप थापेका थिए । तर ०७४ असोज ९ मा उनको पनि धरापमा परेर मृत्यु भयो । स्थानीय बासिन्दाले हात्ती रोक्ने बहानामा आफूखुसी बिजुलीको नाङ्गो तार राख्दा दुर्घटना बढेको वन कार्यालयका प्रमुख विष्णुलाल घिमिरेले बताए । कानुनअनुसार हात्ती नियन्त्रणको नाममा तारमा करेन्ट प्रवाह गर्ने अधिकार कसैलाई नरहेको उनको भनाइ छ । आफूखुसी नाङ्गो तार नराख्न सामुदायिक वन र आसपास क्षेत्रका बासिन्दालाई जानकारी गराइसकिएको उनले जानकारी दिए । हात्तीको धरापमा परेर यो वर्ष मात्र तीन जनाले ज्यान गुमाएको जिल्ला प्रहरी कार्यालयको तथ्यांक छ । धरापमा परेर ०७५ र ०७४ मा दुईदुई र ०७२ मा एक जनाको ज्यान गएको छ । भारतबाट आउने र रैथाने हात्तीको दोहोरो त्रासमा स्थानीय छन् । खासगरी उत्तरी झापाको बाहुनडाँगी, बुद्धशान्ति, अर्जुनधाराको खुदुनाबारी र दक्षिण झापाको भद्रपुर क्षेत्रमा वर्षौंदेखि हात्तीको आतंक छ । लामो समयदेखिको मानवहात्ती द्वन्द्वमा मान्छे र हात्ती दुवैको क्षति भएको छ । ९ वर्षयता ३९ जना मानिस र ११ हात्तीको मृत्यु भएको छ ।"
"अरूका लागि लड्छौं, आफ्नै समस्या लुकाउँछौं","(नेपालगन्ज)  मुस्लिम महिलाका क्षेत्रमा वकालत गर्दै आएकी रुबी खानको धेरैले प्रशंसा गर्छन् तर उनकै परिवार उनको कामबाट खुसी छैन । उनी रातविरात हिँड्दा परिवार चिन्तामा पर्छ । आफ्नै परिवार र समुदायमा लामो संघर्ष गरेर उनले अधिकारकर्मीको परिचय बनाएकी छन् । मुस्लिम महिलाका अधिकारका कुरा उठाएकै कारण आफ्नै समाजबाट त्रास र आक्रमण खेप्नुपरेको रुबीको भनाइ छ । उनी मुस्लिम महिला समाजकी केन्द्रीय सदस्य हुन् । अन्यायमा परेका महिलालाई न्याय दिलाउन हिँडेका अधिकारकर्मी महिला आफैं हिंसामा पर्दै आएको रुबीले बताइन् । पीडितको न्यायका लागि लड्दा पीडकबाट अधिकारकर्मी नै असुरक्षित हुनुपरेको छ, उनले भनिन्, अन्यायमा परेकालाई न्याय दिन सजिलो छैन । कतिपय घटनामा प्रहरी प्रशासन नै संवेदनशील नहुँदा हिंसामा परेकाहरूले न्याय नपाएको उनको भनाइ छ ।खजुरा गाउँपालिका, सीतापुर एलगाउँकी ४० वर्षीया सीता विकलाई पनि सामुदायिक संस्थामा नेतृत्व गर्न सहज थिएन । घरपरिवारको दबाबबीच निरन्तर अघि बढेर अहिले आफ्नो छुट्टै परिचय बनाएकी छन् । गाउँमा आएका सानादेखि ठूला विवाद आफैं मिलाउनुपर्छ, उनले भनिन्, गाली र ताली दुवै खानुपर्छ । बिहानदेखि साँझसम्म घरबाहिर रहनुपर्ने र कामअनुसार आम्दानी नहुँदा परिवारमा समस्या उत्पन्न हुने गरेको उनको भोगाइ छ ।एकल महिलाका पक्षमा वकालत गर्दै आएकी मानव अधिकारका लागि एकल महिला समूहकी केन्द्रीय उपाध्यक्ष शोभा बीसीलाई पनि आफ्नै परिवारमा संघर्ष गर्नुपरेको छ । कुनै बेला उनलाई परिवारले घरमै बस्न दबाब दिएको थियो । परिवारकै विश्वास जित्न धेरै समय लाग्यो, उनले भनिन्, परिवारले घरमै बस्न भने पनि ससुराको मप्रतिको विश्वासले घरबाहिर निस्कन पाएँ र एकल महिलाको अधिकारका लागि लड्दै छु । उनका अनुसार समाजमा अधिकारकर्मी भनेर परिचित भए पनि घरमा दोहोरो जिम्मेवारी पूरा गर्नुपर्ने अवस्था छ । अधिकारकर्मी सपना भट्टराईले महिला भएर समाजसेवी बन्नु निकै चुनौतीपूर्ण भएको अनुभव सुनाइन् । पहिला घर, आमा, श्रीमतीको जिम्मेवारी पूरा गर्नुपर्छ । अनि मात्र अन्य महिलाको न्यायका लागि हिँड्नुपर्ने बाध्यता छ, उनले भनिन्, घरको सम्पूर्ण काम सकेर निस्किनुपर्छ । यति गर्दा पनि कहिलेकाहीँ भनाइ खानुपर्छ । राझाकी उषा भण्डारी राजनीतिकर्मी हुन् । हिंसामा परेका महिलाको पक्षमा वकालत र बहस पनि गर्छिन् तर त्यही हिंसा आफूमाथि आइपरे निरूपण गर्न अप्ठ्यारो हुने उनले बताइन् । अरूका हिंसा सुन्छौं, उनले भनिन्, तर आफूलाई परेको हिंसा कसैलाई भन्न सक्दैनौं । अधिकार र न्यायका लागि कामले नपुगेर अरूको विश्वाससमेत जित्नुपर्ने अवस्था रहेको उनले सुनाइन् । मैमुना सिद्दिकी भारतको उत्तरप्रदेश, गोरखपुरबाट २८ वर्षअघि नेपालगन्जमा बुहारी भएर भित्रिएकी थिइन् । पुर्ख्यौली घर दाङ भए पनि नयाँ समाजसँग घुलमिल हुन उनलाई त्यति सहज भने थिएन । महिलामाथि विभेद, असमानता कायम रहेको समाजमा उनलाई भने परिवारले सधैं अगाडि बढ्न सहयोग गरिरह्यो । नेपालगन्ज उपमहानगरपालिका३, एकलैनीमा बस्ने उनी मुस्लिम महिला अधिकारबारे वकालत गर्दै अहिले समुदायकै अगुवा बनेकी छन् । समाजशास्त्रमा बीएड र उर्दूमा एमए उत्तीर्ण मैमुनालाई पारिवारिक र आर्थिक अवस्थाका कारण काम गर्नुपर्ने बाध्यता र रहर दुवै थियो । छोरीबुहारीलाई घरबाहिर निस्कन नदिने समाजमा उनले पनि केही समय सासूका अगाडि पाइला चाल्न सकिनन् । तर बिस्तारै सामाजिक अभियानमा जोडिँदै घरपरिवारको विश्वास जित्दै गइन् । पहिला त महिला, त्यसमाथि मुस्लिम, समाजलाई सम्झाउन र सुधार्न निकै गाह्रो भयो, उनले भनिन्, त्यसैले मैले समुदायका धर्मगुरुलाई नै अगाडि सार्नुपर्यो । मुस्लिम समुदायमा धर्मगुरुले नै प्रवचन दिएपछि चेतनास्तर उकासिएको उनको अनुभव छ । महिला रक्षक सञ्जालकी अध्यक्ष तथा पत्रकार अक्षरी पोखरेल महिला आफैं सचेत हुने भएकाले अधिकारकर्मीहरू हिंसामा कम पर्ने बताउँछिन् । समाज सेवामा हिँड्ने महिलाले पुरुषको तुलनामा धेरै समस्या भोग्नुपर्छ नै, उनले भनिन्, आफ्ना समस्या बाहिर भन्दा इज्जत जान्छ भन्ने संस्कार अझै छ । त्यसले पनि अधिकारका क्षेत्रमा क्रियाशील महिलालाई अप्ठ्यारो रहेको उनले बताइन् ।"
सिक्किमको फराकिलो जित,"(बिर्तामोड)  सिक्किमको आक्रामक फुटबल क्लब शनिबार सुरु हाम्रो पूर्वाञ्चल अन्तर्राष्ट्रिय गोल्डकप फुटबलको क्वाटरफाइनलमा प्रवेश गरेको छ । बिर्तामोडस्थित डोमालाल राजवंशी रंगशालामा भएको खेलमा सिक्किमले आयोजक जायोन स्पोर्ट्स क्लबलाई ५२ को फराकिलो अन्तरले हरायो । खेलमा सिक्किमका करण राई हाबी भए । उनले चार गोल गरे । थप एक गोल गणेश लिम्बुले गरेका थिए । २९ औं मिनेटमा गोल गर्दै सिक्किमले अग्रता लिएको थियो । करणले पहिलो गोल गरे । प्रशान्त गुरुङले लेफ्ट साइडबाट दिएको क्रस बललाई आयोजकका गोलकिपर अभिषेक बरालले पञ्च गरेर फर्काए । तर, उक्त बललाई अनमार्क रहेका करणले पोस्टको दिशा दिएका थिए । ४६ औं मिनेटमा करणले नै दोस्रो गोल गर्दै सिक्किमको आग्रता दोब्बर बनाए । शिव राउतको पासमा करणले सहजै गोल गरे । करणको प्रहारलाई जायोनका गोलकिपर अभिषेकले जज गर्न भ्याएनन् । ५९ औं मिनेटमा टपन कार्कीले गोल गर्दै आयोजकलाई खेलमा फर्काउने प्रयास गरेका थिए । टपनले क्रसपासमा गोल गरेका हुन् । सिक्किमका लागि ७८ औं मिनेटमा गणेश लिम्बुले गोल गरे । उनले एक्लो प्रयासमा अघि बढाएको बललाई गोलमा परिणत गराए । ८० औं मिनेटमा सिक्किमका करणले टिमका लागि चौथो तथा व्यक्तिगत तेस्रो गोल गर्दै ह्याट्रिक पूरा गरेका थिए । उनी रिबाउन्ड बललाई आकर्षक ढंगले गोल गर्न सफल भए । खेल ८० मिनेट खेलाइएको थियो । इन्ज्युरी समयमा दुई गोल भयो । आयोजकका टंकु लामाले गोल गर्दै सिक्किमसँगको अन्तर घटाए । उनले प्रहार गरेको बल सिक्किमका गोलकिपर मनोज प्रधानले पञ्च गरेर फर्काए । तर, पुनः टंकुले नै प्रहार गर्दै बललाई पोस्टको दिशा दिन सफल भए । त्यसको तीन मिनेटपछि करणले व्यक्तिगत चौथो गोल गर्दै सिक्किमलाई फराकिलो जित दिलाए । खेलमा आयोजकले गोल फर्काउने केही राम्रा अवसर गुमाएको थियो । छैटौं मिनेटमा जायोनका कप्तान राज कन्दङ्वाको कडा प्रहार पोस्ट नजिकैबाट बाहिरियो । हिसुब थपलियाले ६६ औं मिनेटमा गरेको क्रसलाई सिक्किमका कप्तान वीरेन प्रधानले जोगाए । सिक्किमका गोलकिपर मनोज प्रधानले नियन्त्रणमा लिन नसकेको बल गोललाइनबाट वीरेनले क्लियर गरेका थिए । चार गोल गरेका करण राई म्यान अफ द म्याच घोषित भए । उनले १० हजार रुपैयाँ प्राप्त गरे । आइतबार झापा ११ र नेपाल पुलिस क्लबबीच हुने खेल संयोजक अविनाश राईले जनाए । कात्तिक २५ सम्म चल्ने गोल्डकपमा दुई भारतीयसहित १० टिमको सहभागिता छ । विजेताले १२ लाख ५० हजार र उपविजेताले नगद ६ लाख २५ हजार रुपैयाँ प्राप्त गर्नेछन् ।"
टिममा फर्किए भरत,"म्यानमार जाने नेपाली टोलीगोलरक्षक : विकेश कुथु, विशाल श्रेष्ठ र एलन न्यौपानेडिफेन्डर : सरोज दाहाल, अजित भण्डारी, दिनेश राजवंशी, अनन्त तामाङ, देवेन्द्र तामाङ, रजिन धिमाल र सुमन अर्यालमिडफिल्डर : सुनील बल, रवि पासवान, अन्जन विष्ट, सुजल श्रेष्ठ, विक्रम लामा, तेज तामाङ, सन्तोष तामाङ, सुवास गुरुङ र मिक्छेन तामाङस्ट्राइकर : भरत खवास, विमल घर्तीमगर, अभिषेक रिजाल र नवयुग श्रेष्ठ ।"
आयोजक लिटिल विजयी,"(धनगढी)  लिटिल फ्लावर प्रिमियर लिग क्रिकेटअन्तर्गत शनिबार उद्घाटन खेलमा आयोजक टिमले विजयी सुरुआत गरेको छ । आयोजक टिम लिटिल फ्लावरले त्रिनगर माविलाई ९ विकेटले हरायो । टस जितेको त्रिनगरले १८३ ओभरमा सबै विकेट गुमाई ९९ रनमात्रै बनायो । यू१९ का सन्दीप विष्टले ३२ र दीपक जोशीले १८ रन जोडेका थिए । लिटिल फ्लावरका यू१९ का दीपक रोकायले ४, अनिल थापा र महेश अधिकारीले २२ विकेट लिएका थिए । दीपक रोकाय म्यान अफ द म्याच घोषित भए । जवाफमा लिटिल फ्लावरले ६४ ओभरमै जित निकालेको थियो । एक विकेट गुमाएको फ्लावरले १ सय ३ रन बनायो । यू१९ का विपिन रावत अविजित ५९ रन बनाए । उनले ६ छक्का र ४ चौका प्रहार गरे । नरेन्द्र भट्ट (११) को विकेट त्रिनगरका सन्दीप विष्टले लिए । धनगढी उपमहानगर प्रमुख नृपबहादुर ओडले धनगढीलाई क्रिकेटको सहरमा चिनाउन क्रिकेट गतिविधिबढ्नुपर्ने धारणा राखे । नेपाल क्रिकेट संघ क्यानका केन्द्रीय सदस्य तथा कैलाली जिल्ला अध्यक्ष विक्रम विष्टले अर्को वर्षदेखि यस्ता प्रतियोगितालाई क्यानको वार्षिक क्यालेन्डरमा राख्ने बताए । धनगढी क्रिकेट प्रिमियर लिग (डीपीएल) आयोजक संस्था धनगढी क्रिकेट एकेडेमीका अध्यक्ष सुवास शाहीले धनगढीलाई विद्यालयस्तरबाट राम्रा खेलाडी उत्पादनमा एलपीएलको महत्त्वपूर्ण योगदान हुनसक्ने बताए । एलपीएल आयोजक सत्कार एकेडेमीले क्रिकेटमा महत्त्वपूर्ण योगदान पुर्याएका वनदेवी क्रिकेट क्लबका ठक्कर बम र सुवास शाहीलाई सम्मान गरेको थियो ।आयोजक सत्कार क्रिकेट एकेडमीका अध्यक्ष रामचन्द्र शाहीले एलपीएललाई विद्यालयस्तरमा ठूलो प्रतियोगिताका रूपमा गरिने बताए । एलपिएलले चौथो संस्करणमा पुरस्कार राशि तीन लाख रुपैयाँ पुर्याएको छ । विजेताले २ लाख र उपविजेताले १ लाख रुपैयाँ पाएका थिए । पहिलो संस्करणमा विजेताले ३० हजार र उपविजेताले १५ हजार रुपैयाँ पुरस्कार पाएका थिए ।खेल धनगढीको संघीय प्रहरी इकाईको मैदानमा भइरहेको छ । लिग कम नकआउटका आधारमा हुने प्रतियोगितामा काठमाडौं, भक्तपुर, नेपालगन्ज, कैलाली र कञ्चनपुरका १२ विद्यालय टिम सहभागी छन् ।"
बिच भलिबलको तयारी श्रीलंकामा,"काठमाडौं (कास) नेपालमा हुने १३ औं दक्षिण एसियाली खेलकुद (साग) तयारीलाई नेपाली राष्ट्रिय बिच भलिबल टोली श्रीलंका जाने भएको छ । पुरुष टोलीमा सन्जु शाह, मानबहादुर श्रेष्ठ, राजु विक र दिलबहादुर सुनार छन् । महिलामा विनिता बुढाथोकी, नेबिका चौधरी, कोपिला उप्रेती र मनीषा चौधरी छन् । प्रशिक्षकमा सुदेश रिमाल र कौशिला खत्री तथा व्यवस्थापकमा जितेन्द्र श्रेष्ठ र श्रीराम बोगटी छन् ।प्रशिक्षण र अभ्यास खेलपछि टोली नोभेम्बर १३ मा नेपाल फर्कने छ । दुवै टोलीले ५५ अभ्यास खेल खेल्ने कार्यक्रम रहेको नेपाल भलिबल संघले जनाएको छ ।"
युनाइटेडलाई झट्का,"म्यानचेस्टर कमजोर प्रदर्शनबाट ब्युँतिने प्रयासमा रहेको म्यानचेस्टर युनाइटेड शनिबार इंग्लिस प्रिमियर लिगमा बर्नमाउथसँग १० ले पराजित भएको छ । साउथ कोस्टको प्रतिकूल मौसममा जोस किङले मध्यान्तरको ठीकअघि गरेको गोल नै निर्णायक बनेको थियो ।ओले गनर सोल्सायरको युनाइटेडले मार्चयता विपक्षी टोलीको मैदानमा गएर खेल जित्न सकेको थिएन । १० दिनअघि मात्र टोलीले यो तथ्यांक चिर्दै लगातार तीन खेल जित्नेक्रममा पार्टिजान बेलग्रेड, नर्विच र चेल्सीमा जित हात पारेको थियो । चेल्सीमाथि पाएको जितले टोलीलाई लिग कपको क्वाटरफाइनल पुर्याएको थियो । त्यसलाई सोल्सायरले यसलाई टर्निङ प्वाइन्ट हुनसक्ने जनाएका थिए ।युनाइटेडले यस सिजनमा आफ्नो क्षमताअनुरुप खेल्न सकिरहेको छैन । विपक्षी पोस्टमा आक्रामण गर्न नसक्नु शनिबारको खेल पनि साक्षी बन्यो । प्रिमियर लिगको ११ खेलमा युनाइटेडको यो चौथो हार हो । चर्को हावाहुरी र वर्षाबीच दुवै टोली जम्न नसकिरहेको अवस्थामा युनाइटेडले केही राम्रो सुरुआत गरेको थियो । डानियल जेम्सले लामो प्रहार बाहिर हान्न पुगे भने एन्थोनी मार्सियलको पेनाल्टी अपिल पनि सुनुवाइ भएन । मध्यान्तरको अन्तिम सिठी फुक्नुअघि किङले बर्नमाउथलाई अग्रता दिलाएका थिए । किङ तिनै खेलाडी हुन्, जसको खेलजीवन इंग्ल्यान्डमा युनाइटेडबाटै सुरु भएको थियो । किङलाई युनाइटेडमा तत्कालीन व्यवस्थापक सर एलेक्स फर्गुसनसँग पुर्याउने अरु कोही नभएर यिनै सोल्सायर थिए । किङले नै आफ्नो पूर्व क्लबलाई शनिबार राम्रो गोल गरी दुखी तुल्याए । युनाइटेडका रक्षक भिक्टोर लिन्डेलोफ र आरोन विसाकाको माझ बल आफ्नो नियन्त्रणमा लिँदैं उनले एक्रोब्याटिक प्रहारमा गोल गरेका थिए ।युनाइटेडले दोस्रो हाफमा बल धेरै समय आफ्नो पकडमा राखे पनि खेलमा भने फर्किन सकेन । मार्सियल र मार्कस रासफोर्डलाई आक्रामण उतारे पनि दुवै फितलो देखिएका थिए । बर्नमाउथले लगातार तेस्रो खेलमा कुनै गोल खर्चिएन । युनाइटेडमाथि आफ्नो इतिहासमै बर्नमाउथले तेस्रो जित हात पारेको हो । युनाइटेडलाई उछिन्दै बर्नमाउथ छैटौं स्थानमा उक्लिएको छ । बर्नमाउथसँग १६ अंक छ । युनाइटेड १३ अंकसहित आठौं स्थानमा छ ।"
दुई सुटर कतारतर्फ,काठमाडौं (कास) एसियाली सुटिङ च्याम्पियनसिपको १४ औं संस्करणमा नेपालका दुई खेलाडीले प्रतिस्पर्धा गर्नेछन् । कतारको दोहामा नोभेम्बर ३ देखि १४ सम्म हुने प्रतियोगितामा नेपाली खेलाडीले १० मिटर एयर राइफलमा प्रतिस्पर्धा गर्ने छन् । खेलाडीमा सुस्मिता नेपाल र कल्पना परियार छन् । दुवै नेपालमा हुने १३ औं दक्षिण एसियाली खेलकुद (साग) का लागि छनोट भएका खेलाडी हुन् । प्रतियोगिता टोकियो ओलम्पिकका लागि खेलाडी छनोटको रूपमा समेत रहेको छ । प्रशिक्षक तथा व्यवस्थापकमा नेपाल सुटिङ संघका सचिव एवं सुटिङका पूर्व मुख्य प्रशिक्षक प्रदीप खाती छन् ।
दक्षिण अफ्रिकालाई रग्बी विश्वकप,"योकोहामा दक्षिण अफ्रिकाले तेस्रोपल्ट रग्बी विश्वकपको उपाधि जितेको छ । जापानमा शनिबार सम्पन्न फाइनलमा आक्रामक प्रदर्शन देखाएको दक्षिण अफ्रिकाले इंग्ल्यान्डविरुद्ध ३२१२ स्कोरको जित निकालेको हो । द स्प्रिङबुक्स नामले परिचित दक्षिण अफ्रिकी रग्बी टिमका लागि विश्वकप उपाधि दिलाउन उसका फ्लाइहाफ हान्द्रे पोलार्डको प्रदर्शन निर्णायक रह्यो । उनले ६ पेनाल्टी स्कोर गरे । माकाजोले मापिम्पी र चेसलिन कोल्वेको प्रदर्शन पनि उत्कृष्ट थियो । दक्षिण अफ्रिकाले तेस्रोपल्ट विश्वकप फाइनल खेलेकामा तीनैपल्ट विजयी भयो । १२ वर्षको प्रतीक्षा तोडेको द स्प्रिङबुक्सले यसअघि सन् १९९५ र २००७ मा उपाधि जितेको थियो । दक्षिण अफ्रिका, रग्बी विश्वकपको इतिहासमा समूह चरणको पहिलो खेल जितेर विश्व विजेता बन्ने पहिलो टिम पनि बनेको छ । उसले समूह चरणको पहिलो खेलमा साबिक विजेता न्युजिल्यान्डसँग पराजय बेहोरेको थियो । यो जित दक्षिण अफ्रिकी प्रशिक्षक रासी एरासमसका लागि सामरिक महत्त्वको सफलता थियो । किनभने सन् २०१६ मा खराब स्थितिमा उनले टिमको पुनर्निर्माण गरेका थिए । कप्तान सिया कोलिसीका लागि पनि यो भावनात्मक क्षण रह्यो । किनभने उनी दक्षिण अफ्रिकी रग्बी इतिहासकै पहिलो अश्वेत कप्तान हुन् । इंग्ल्यान्डको सकारात्मक क्षण कुन अर्थमा रह्यो भने चार वर्षअघि समूह चरणबाटै बाहिरिएपछि टिमको पुनरागमन थियो । अस्ट्रेलियाली प्रशिक्षक एडी जोन्सलाई नियुक्त गरेपछि लय समाएको इंग्ल्याल्डले क्वाटरफाइनल र सेमिफाइनलमा क्रमशः अस्ट्रेलिया र न्युजिल्यान्डलाई हराउँदा अर्कै स्तरको प्रदर्शन गरेको थियो । फाइनलमा भने उसको प्रदर्शन कमजोर रह्यो । रग्बी विश्वकपमा इंग्ल्यान्ड सहभागी चार फाइनलमध्ये तेस्रो हार हो । सन् २००७ को फाइनलमा इंग्ल्यान्डले दक्षिण अफ्रिकासँग १५६ को स्कोरमा निराश हुनुपरेको थियो ।"
यू१९ राष्ट्रिय खुला बक्सिङ,"काठमाडौं (कास) नेपाल बक्सिङ संघको प्राविधिक सहयोग तथा ललितपुर जिल्ला बक्सिङ संघको आयोजनामा प्रथम यू१९ राष्ट्रिय खुला बक्सिङ शनिबार लगनखेलस्थित आर्मी शारीरिक तालिम तथा खेलकुद केन्द्रमा सुरु भएको छ ।प्रतियोगितामा १ सय ७ खेलाडीले पुरुषमा ७ र महिलामा ६ तौल समूहमा प्रतिस्पर्धा गर्नेछन् । पुरुष ५६ केजीमा बौद्धका सोनाम शेर्पाले पूर्वी रुकुमका विजयबहादुर घर्ती मगर, टीकाथलीका अनुज कार्कीले भक्तपुरका साइरस भुजु, पोखराका जिनेश गुरुङले थानकोटका अनमोल गोपाली, कञ्चनपुरका जीवन चन्दले उदयपुरका कपिल राई र झापाका भुगोल लिम्बूले बोसीगाउाका शुलभ मालाकारलाई हराए ।पुरुष ६० केजीमा बानुजका सिरश महर्जनले गुल्मीका टेकन राहाधी, उदयपुरका सन्जोक लामाले सुर्खेतका नवीन आयाम र बाँकेका इन्द्रबहादुर सुनुवारले बोसीगाउाका संगम आले मगरलाई हराए । पुरुष ४९ केजीमा झापाका धर्मेन्द्र राईले मकवानपुरका जविनजंग पाख्रिन, उदयपुरका लक्ष्मण राईले जिमखानाका रविन थापा र दाङका सुरज ओलीले बााकेका अभिषेक वाइबा तामाङलाई हराए ।पुरुष ५२ केजीमा मकवानपुरका अनन्त ओझाले कञ्चनपुरका प्रदीप चन्द, दमकका रोहन मलिकले बााकेका सुनीलकुमार बडईं, अल्टिमेटमका अर्जुन तामाङले पोखराका रेकबहादुर गुरुङ, झापाका प्रवीण बयलकोटीले नक्सालका यानब थुलुङ राई, कास्कीका सुरज गुरुङले सुनसरीका विवेक योल्मो र कैलालीका कृष्ण भट्टराईले थानकोटका अविज्ञान गोपालीलाई हराए । महिला ४८५१ केजीमा सुनसरीकी प्रभा निरौलाले पूर्वी रुकुमकी कलपना सुनारलाई पराजित गरिन् । प्रतियोगिता बुधबारसम्म चल्नेछ ।"
बक्सिङ टोली चीन जाने,"काठमाडौं (कास) चीनमा मैत्रीपूर्ण बक्सिङ प्रतियोगिता खेल्न नेपाली बक्सिङ टोली आइतबार चीन जाने भएको छ । बी टिमका ५ पुरुष खेलाडी मैत्रीपूर्ण प्रतियोगिता खेल्न चीन जान लागेको हो । टोली चीनमा ५ दिन रहनेछ । खेलाडीमा प्रदीप महर्जनले ४९ केजी, चन्द्रबहादुर थापा मगरले ५२ केजी, पूरन सुनुवारले ५६ केजी, विमल रोकाले ६० केजी र मनीष डंगोलले ६९ केजी तौलसमूहमा प्रतिस्पर्धा गर्नेछन् । प्रशिक्षकमा लालबहादुर पौडेल तथा डम्बरबहादुर लिम्बु छन् ।"
सताउला है जाडोले,"प्राडा चन्देश्वर महासेठका अनुसार जाडोयाममा बालबालिकामा भाइरल संक्रमण र रुघाखोकीको समस्या सबैभन्दा बढी देखिन्छ । रुघाखोकी, ज्वरोको किटाणु एकबाट अर्कोमा सर्ने भए पनि रुघाखोकी लागेका बालबालिकाले घर बस्नभन्दा स्कुल नै जान रुचाउँछन् । यस्तो अवस्थामा आफूलाई छिटो निको हुन र अरूलाई समेत संक्रमण हुन नदिन थप सकर्तता अपनाउनुपर्छ । खोक्दा, हाच्छिउँ गर्दा मुखमा रुमाल राख्नुपर्छ । रुमाल नराखे मुखबाट निस्किने ससाना पानीका छिटासँगै किटाणु छेउछाउमा फैलिन्छ । त्यो किटाणु फैलिएको वातावरणमा सास लिने अन्य व्यक्तिसमेत रुघाखोकीबाट संक्रमित हुने सम्भावना बढ्छ । यसैले विशेषज्ञहरू रुघाखोकीको संक्रमण भएका बेला स्कुल नगई घरमै स्याहार गरेर स्वास्थ्य लाभ लिनु राम्रो मान्छन् । अमेरिकास्थित सेन्ट्रर फर डिजिज कन्ट्रोल एन्ड प्रिभेन्सन (सीडीसी) को रिपोर्टअनुसार रुघाखोकीकै कारण बर्सेनि विश्वका बालबालिकाको स्कुलका २ करोड २० लाख दिन खेर जाने गरेको छ । चिकित्सकीय तथ्यांकहरूअनुसार स्कुल जाने र प्राथमिक कक्षामा पढ्ने बालबालिका एक वर्षमा तीनदेखि १२ पटकसम्म रुघाखोकीबाट पीडित हुन्छन् । जाडोमा आद्रतामा कमी हुन्छ । रुघाखोकी फैलाउने भाइरस आद्रता कम हुने समयमा बढी बाँच्छ । जाडोमा नाकसमेत सुक्खा रहने भएकाले भाइरसजन्य संक्रमणको सम्भावना बढ्छ । सामान्य रुघाखोकी चारपाँच दिनमा आफैं निको हुने भए पनि बालबालिकालाई उच्च खोकी, ज्वरोमा वृद्घि, सास फेर्न गाह्रो भए तुरुन्त चिकित्सकको सल्लाह लिनुपर्छ । कहिलेकाहीं रुघाखोकी कुनै गम्भीर रोगको लक्षणसमेत हुन सक्छ । रुघाखोकी हँॅदा सान फेर्न गाह्रो हुनु वा छिटोछिटो सास फेर्नु निमोनियाको लक्षण हुन सक्छ । निमोनिया फोक्सोको संक्रमण हो । यो प्राणघातक हुने भएकाले तुरुन्त स्वास्थ्य केन्द्रमा उपचार गराउनु आवश्यक पर्छ ।"
अञ्जलीको पाइलट सपना,"हाम्रो पहिलाको घर सुर्खेत हो, एक जना पाइलट नानी पनि सुर्खेतकै हुनु हुँदो रहेछ, अञ्जलीकी आमा भन्छिन्, उहाँसँग त अञ्जलीको झनै बढी दोस्ती छ । पढाइले फुर्सद दिएका बेलामौका पर्दा अञ्जली पाइलटहरूलाई चियानास्ता बनाएर खुवाउँछिन् । पाइलटहरूचाहिँ जहाज उडाउँदाका रमाइला अनुभव उनलाई सुनाउँछन् । यो सब सुनिसकेपछि र पाइलटहरूसँग दिनहुँ भेटघाट गर्न पाएपछि अचेल अञ्जलीलाई आफू पनि पाइलट बनेरै छाड्छु भन्ने लाग्न थालेको छ । पाइलट हुनु भनेको साह्रै रमाइलो काम गर्न पाउनु हो, अञ्जली भन्छिन्, पाइलट भएपछि आकाशमा चराझैं उडिरहन पाइन्छ, संसार देख्न पाइन्छ अनि मान्छेहरूलाई एक ठाउँबाट अर्को ठाउँमा सबभन्दा छिटो पुर्याइदिन सकिन्छ । उनलाई थाहा छ, पाइलट बन्न मिहिनेत गरेर पढ्नुपर्छ । त्यसैले अचेल उनी पढ्नमा पनि बढी ध्यान दिने भएकी छन् । सानो कुराले पनि अञ्जलीमा यतिका उत्साह आएको देखेर उनका शिक्षकहरू खुसी छन् । आमाबा पनि दङ्ग देखिन्छन् । हेर्नुस् त, यति सानो कुराले पनि बच्चामा कस्तो प्रभाव पर्दो रहेछ, उनकी आमा भन्छिन्, पाइलटहरूको संगतले छोरीले पनि पाइलटै बन्छु भन्ने अठोट लिएको देख्दा साह्रै खुसी लागिरहको छ ।वर्षौंसम्म बन्द भएर केही अघिदेखि चल्न थालेको तुलसीपुरको विमानस्थल निकै सानो र पुरानो छ । त्यहाँ नेपाल वायुसेवा निगमका दुई साना जहाज (ट्विनअटर) दिनहुँ अवतरण गर्छन् । अञ्जली जहाज उडेर गएको र उड्दै आएर बसेको धित मरुन्जेल हेरिबस्छिन् ।"
छठ,"रन्धीर साह, कक्षा८कान्जिरोवा नेसनल मावि, काठमाडौं"
भागेरी,ललिता दोषीबुद्धनगर काठमाडौं
देवी मिस,कमला रिसाल ज्योति

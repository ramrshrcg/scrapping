शीर्षक,विवरण
पूर्वप्रमुख आयुक्त बस्न्यातको सम्पत्ति रोक्का,"बस्न्यातका परिवारका सदस्यको नाममा रहेको उक्त बैंक्वेटले अस्वाभाविक रूपमा ठूलो आम्दानी गरेको देखाइएको छ । बूढानीलकण्ठमा २ रोपनी जग्गा खरिद गरेको देखिन्छ, स्रोतले भन्यो, बत्तीसपुतलीको घरमा भूकम्पपछि चार आना जग्गा पनि जोडेका छन् । यो सबै उनी अख्तियारमा आयुक्त भइसकेपछि आर्जित रकमबाट जोडिएको हो भन्ने निष्कर्ष छ ।यसरी बने अख्तियार प्रमुख अख्तियारका तत्कालीन प्रमुख लोकमानसिंह कार्कीमाथि अयोग्यताको प्रश्न उठेपछि बस्न्यातसहित तत्कालीन चार आयुक्तहरूको पनि योग्यता नपुगेको दाबीसहित सर्वोच्च अदालतमा रिट परेको थियो । सर्वोच्चबाट कार्की अयोग्य ठहर भइसकेपछि संवैधानिक परिषद्ले आयुक्त दीप बस्न्यातलाई प्रमुख आयुक्त बनाउन खोज्यो । संवैधानिक परिषद्को सदस्यसमेत रहेकी तत्कालीन प्रधानन्यायाधीश सुशीला कार्कीले अदालतमा विचाराधीन योग्यताको प्रश्न निरूपण नहुँदासम्म बस्न्यातलाई सिफारिस गर्न नसकिने अडान राखिन् । तर कार्कीमाथि एकाएक महाभियोगको प्रस्ताव दर्ता भयो ।कार्कीलाई प्रधानन्यायाधीश पदबाट निलम्बन गरिएपछि गोपाल पराजुली कामु प्रधानन्यायाधीश भए । पराजुली सहभागी संवैधानिक परिषद्को बैठकले सर्वसम्मत रूपमा बस्न्यातलाई अख्तियारको प्रमुख आयुक्तमा सिफारिस गर्यो । ०७४ जेठमा अख्तियार प्रमुख भएका बस्न्यातले त्यसै वर्षको माघ २९ मा अवकाश पाए । त्यही अवधिमा उनले अकुत सम्पत्ति आर्जन गरेको हालको अनुसन्धानबाट देखिएको छ ।अधिकृतस्तरबाट निजामती सेवामा प्रवेश गरेका बस्न्यातले सचिव पदबाट अवकाश पाएका थिए । त्यसबखत पनि उनीमाथि नक्कली प्रमाणपत्र, गैरकानुनी सम्पत्ति आर्जनको अभियोगमा छानबिन भएको थियो, जसलाई पछि तामेली मा राखेर टुंग्याइयो । अख्तियारमा के गरे ?कार्यवाहक प्रमुख आयुक्त भएको केही दिनदेखि नै उहाँको सक्रियता सुरु भइसकेको थियो, अख्तियार स्रोतले भन्यो, धेरैजना सरकारी अधिकारीहरूको सम्पत्तिमाथिको अनुसन्धानलाई उनले अस्वाभाविक रूपमा तामेलीमा राखिदिए । अख्तियारबाट प्राप्त विवरणअनुसार सांसदहरू उमेश श्रेष्ठ, जनार्दन ढकाल र बाबुराम पोखरेलको अनुसन्धानलाई उनले तामेलीमा राखेका थिए । रौतहट बमकाण्डमा संलग्न रहेको मुद्दा खेपिरहेका पूर्वमन्त्री मोहम्मद आफताब आलममाथि अख्तियारले गरिरहेको छानबिनलाई शंकास्पद रूपमा तामेलीमा राख्ने काम पनि उनैले गरेका हुन् । कान्तिपुरलाई प्राप्त विवरणअनुसार ०७४ भदौ १ गते आलमको अनुसन्धान तामेलीमा राख्ने निर्णय भएको देखिन्छ । त्यतिबेला अख्तियारको सम्पत्ति छानबिन महाशाखा प्रमुख आयुक्त बस्न्यातकै मातहत थियो । बस्न्यातले नेतृत्व गरेको अवधिमा अघिल्लो वर्ष (०७३७४) मा ३४ र पछिल्लो वर्ष (०७४७५) ४१ जना गरी कुल ७५ जनाको सम्पत्ति अनुसन्धान तामेलीमा पुग्यो । लोकमानसिंह कार्कीको पालामा इमानदार कर्मचारीमाथि समेत छानबिन गरेर दुःख दिइएकाले त्यस्ता फाइल तामेलीमा लैजानुपर्ने नाममा अन्य गम्भीर अनुसन्धानलाई समेत अलपत्र पारिएको अख्तियार स्रोतले बताएको छ । तत्कालीन सचिवहरू शान्तबहादुर श्रेष्ठ, गजेन्द्र ठाकुर, शम्भु कोइराला, सांसद इच्छाराज तामाङ, पूर्वमन्त्री छविराज पन्त, त्रिभुवन विश्वविद्यालयका उपकुलपति हिराबहादुर महर्जनलगायतको मुद्दासमेत उनैले तामेलीमा राखेका हुन् । आफूसहित अनियमिततामा संलग्न ललिता निवास प्रकरणमा जोडिएका पूर्वमन्त्री पन्तमाथिको छानबिन पनि उनले अघि बढाएनन् ।त्यतिबेला बस्न्यातका साथै अर्का आयुक्त राजनारायण पाठकले सम्पत्ति अनुसन्धान महाशाखा हेर्थे । पाठकले पनि घूस लिएको अभियोगमा भ्रष्टाचारको मुद्दा खेपिरहेका छन् । पाठक र बस्न्यातबीच पनि केही सहकार्य भएको देखिन्छ, स्रोतले भन्यो । पाठकमाथि पनि सम्पत्ति शुद्धीकरण अनुसन्धान विभागले छानबिन गरिरहेको छ ।अख्तियारमा लामो समय काम गरी हालै अवकाश लिएका एक सहसचिवका अनुसार बढी भ्रष्टाचार हुने भनेर कहलिएका राजस्व, भन्सार र सडक कार्यालयका कर्मचारीहरूलाई अख्तियारले छानबिन गर्ने १३ पाने सम्पत्ति विवरण भराउँथ्यो । त्यसको केही दिनमै बस्न्यातको घरमा कर्मचारी बोलाइन्थे, ती सहसचिवले सुनाए, जसको अनुसन्धान गर्नुपर्ने भनी मिहिनेत गरेका हुन्थ्यौं, त्यसको केही दिनमै यसको केही भेटिएलाजस्तो छैन भनेर आश्चर्यजनक रूपमा तामेलीमा राख्ने रायसुझाव उहाँबाट आउँथ्यो । उनका अनुसार सडक विभागका कर्मचारीका अलावा आयल निगमका पूर्वकार्यकारी निर्देशक गोपाल खड्काको मुद्दा यसैगरी टुंग्याउन दबाब थियो । बस्न्यातले अवकाश पाएपछि खड्कामाथि मुद्दा चल्यो ।राजधानी वरपरका जग्गा विवाद, म्यानपावरहरूको प्रभावका वैदेशिक रोजगार र श्रम विभागका धेरै फाइल बस्न्यातका पालामा अनुसन्धान हुन नसकेको स्रोतको दाबी छ । ०७३ पुस १८ गते ठेक्का अनियमितताको आरोपमा छानबिन भइरहेको सोलु करिडोरको अनुसन्धान तामेली मा पुग्यो । त्यतिबेला चर्को रूपमा उठेका मेडिकल कलेजको सिट निर्धारणको अनियमिततामाथि पनि उनले कारबाही प्रक्रिया अघि बढाएनन् । मिल्दै नमिल्ने फाइलसमेत धमाधम तामेलीमा पुर्याउने गरिएको थियो, अख्तियारका तत्कालीन एक महाशाखा प्रमुखले भने, यसबाहेक अख्तियारकै अभिलेखमा नदेखिने अरू क्रियाकलापको कुनै हिसाब छैन ।"
काम नगर्ने ठेकेदारको जमानत जफत गर्नुस्,"आइतबारसम्म पुँजीगत खर्च १४ प्रतिशत मात्रै भएको छ । उनले प्रदेश र स्थानीय तहमा पनि समन्वय गरेर त्यहाँ पनि काम हुने वातावरण बनाउन निर्देशन दिए । प्रधानमन्त्री ओलीले आत्मनिर्भर बन्ने बाटोमा लाग्नका लागि आवश्यक जनशक्ति उत्पादनमा जोड दिनुपर्ने बताए । हामी आफैं आत्मनिर्भर बनौं, उत्पादन वृद्धि गरौं, कर्मचारीहरूलाई तालिम दिऔं, ओलीको भनाइ उद्धृत गर्दै ऊर्जा तथा जलस्रोतमन्त्री वर्षमान पुनले भने, युवालाई हौसला दिऔं र सपना देखाऔं ।अधिकांश मन्त्रालयका सचिवहरूले आर्थिक योजना, नीति कार्यक्रम, कामको प्रक्रिया, कार्ययोजना कार्यान्वयनमा बनाइएको लक्ष्यको स्थितिबारे बैठकमा ब्रिफिङ गरेका थिए । सरकारले राष्ट्रिय आकांक्षाकै रूपमा प्रस्तुत गरेको समृद्ध नेपाल सुखी नेपालीको लक्ष्यमा पुग्न सकिने आकलनसहित प्रधानमन्त्री ओलीले मन्त्रीहरूसँग कार्यसम्पादन सम्झौता गरेका थिए । गत साउन १५ गते प्रधानमन्त्रीले मन्त्रीहरू, राष्ट्रिय पुनर्निर्माण प्राधिकरण, योजना आयोग र प्रधानमन्त्री तथा मन्त्रिपरिषद् कार्यालय गरी २३ निकायसँग कार्यसम्पादन मूल्यांकन गर्दा ३ हजार १ सय ७२ वटा माइलस्टोन निर्धारण गरिएको थियो । जसमा प्रथम चौमासिकमा सक्नुपर्ने या सुरुवात भइसक्नुपर्ने १ हजार ८ सय ६५ वटा योजना थिए । तीमध्ये ६ सय ६९ अर्थात् ३६ प्रतिशत योजना सम्पन्न भइसकेको प्रधानमन्त्री तथा मन्त्रिपरिषद् कार्यालयले प्रस्तुत गरेको प्रतिवेदनमा उल्लेख छ । यस्तै १ हजार २६ अर्थात् ५५ प्रतिशत माइलस्टोन कार्यान्वयन चरणमा छन् भने १ सय ७० अर्थात् ९ प्रतिशत योजनाको काम नै सुरु नभएको प्रतिवेदन समीक्षा बैठकमा प्रस्तुत गरिएको थियो । विकास बजेटतर्फ पनि सरकारको प्रगति न्यून छ । सरकारले यो आर्थिक वर्षका लागि देशैभरि ४ खर्ब ८ अर्ब विकास बजेट छुट्याएको छ । उक्त बजेटमध्ये आइतबारसम्म २७ अर्ब ३१ लाख रुपैयाँ मात्रै खर्च भएको छ । यो खर्च भनेको ६ दशमलव ६६ प्रतिशत मात्रै हो । अबको ८ महिनामा सरकारले ९३ दशमलव ३४ प्रतिशत विकास बजेट सक्ने गरी काम गर्नुपर्नेछ । विकासको यही रफ्तारमा जाने हो भने चालु आर्थिक वर्षमा पनि अनपेक्षित विकास हुन सम्भव छैन ।"
यादवले सम्हाले कानुन मन्त्रालय,"अहिले नै सरकार छोडिहाल्ने निर्णय पार्टीले नगरेको उनले स्पष्ट पारे । आफूलाई कानुन मन्त्रालयको जिम्मेवारी दिइएको विषयलाई उनले संविधान संशोधनसँग पनि जोड्न खोजे । समाजवादीले संविधान संशोधनका विषयमा सहमति गर्दै नेकपासँग सत्तासहयात्रा गरेकाले अब त्यो सहमति कार्यान्वयन गर्ने अवसर आएको उनले बताए । संविधान संशोधन गर्ने विषयमा दुई वर्षअगाडि नै हस्ताक्षर भएको हो, अब कार्यान्वयन गर्ने बेला आएको छ, उनले भने । मन्त्रिपरिषद् हेरफेर भएका बेला भारतको नयाँदिल्लीमा रहेका यादव शुक्रबार साँझ स्वदेश फर्केका थिए । त्यसपछि तीन दिन उनी निजी गाडी चढेर पार्टी कार्यक्रममा हिँडे, मन्त्रालय गएनन् । निजी गाडी चढ्नुपर्नाको कारण पनि उनले कार्यभार सम्हाल्ने बेलामा स्पष्ट पारे । निजी गाडी नै चढ्ने निर्णय गरेको होइन, उनले भने, स्वास्थ्यको गाडी लगिहाल्यो । यता (कानुन) को गाडी पाउन बाँकी छ । बीचको समयमा के गर्ने ? हिँडेर वा ट्याक्सी चढेर आउनुभन्दा आफ्नै गाडी चढेर आएँ । यो नराम्रो हो र ?प्रधानमन्त्री ओलीले मन्त्रालय हेरफेर गर्दा अहिले समाजवादी पार्टीको हैसियत केही खुम्च्याइदिएका छन् । यसअघि दुई मन्त्री र एक राज्यमन्त्री थिए । राज्यमन्त्री सुरेन्द्र यादवको जिम्मेवारी खोसिएको छ । अब दुई जना मात्र मन्त्री छन् । त्यसमा पनि समाजवादीेले पाएको सहरी विकास मन्त्रालयमा नेकपाका राज्यमन्त्री लगेर राखिएको छ । यो अवस्थाले ओली सरकारमा यादवको अवस्था केही कमजोरजस्तो देखिएको छ । यही मूल्यांकन गरेर समाजवादी पार्टीका अर्का अध्यक्ष बाबुराम भट्टराईलगायत नेताहरूले सरकार छाड्नुपर्ने बताउँदै आएका छन् ।"
बलात्कार प्रयास आरोपमा चिकित्सक पक्राउ,"काठमाडौं (कास) उपचार गर्न आएकी युवतीमाथि बलात्कार प्रयास गरेको आरोपमा ललितपुरको मेडिसिटी अस्पतालका चिकित्सक रोहितकुमार झा पक्राउ परेका छन् । महानगरीय प्रहरी परिसर ललितपुरको टोलीले झालाई सोमबार अपराह्न अस्पतालबाटै समातेको हो । उनी अस्पतालको इमर्जेन्सी विभागमा कार्यरत छन् । झाले आइतबार नियमित स्वास्थ्य जाँचमा आएकी एक युवतीमाथि अस्पतालकै कोठामा बलात्कार प्रयास गरेको महानगरीय प्रहरी परिसर ललितपुरका एसएसपी टेकप्रसाद राईले बताए । पीडित युवतीको उजुरीका आधारमा झालाई पक्रिएको हो, उनले भने । युवतीले आइतबार झाले आफूमाथि यौन दुर्व्यवहार गरेको किटानी जाहेरी दिएकी थिइन् ।झालाई अनुसन्धानका लागि म्याद थप गर्न मंगलबार अदालतमा पेस गरिने राईले जानकारी दिए । उनलाई ललितपुर प्रहरी परिसरको हिरासतमा राखिएको छ । ललितपुर प्रहरीले गत बिहीबार रोजगारी दिलाइदिने नाममा गोदावरी लगेर युवतीमाथि बलात्कार प्रयास गर्ने सिनामंगलस्थित मिता कन्सल्टेन्सीका सञ्चालक रोहितकुमार ढुंगानालाई पनि पक्रिएको थियो । उनी पनि ललितपुर प्रहरीकै हिरासतमा छन् ।"
पशुपति कोषमा तीन सदस्य नियुक्त,"काठमाडौं (कास) पशुपति क्षेत्र विकास कोष सञ्चालक समितिमा तीन जना सदस्य नियुक्त भएका छन् । संस्कृति, पर्यटन तथा नागरिक उड्डयन मन्त्रालयले मन्त्रीस्तरीय निर्णयबाट अर्जुनप्रसाद बाँस्तोला, विश्वकरण जैन र आशा पाण्डेलाई कोषको सदस्य नियुक्त गरेको हो । तीनै जना सदस्यको पदावधि चार वर्षको हुनेछ ।"
शुल्क समायोजन गर्न मेडिकल कलेज सहमत,"(काठमाडौं)  विद्यार्थीबाट अतिरिक्त शुल्क लिएकामा सरकारले कारबाही गर्न लागेपछि मेडिकल कलेजका सञ्चालकहरू उक्त शुल्क समायोजन गर्न तयार भएका छन् । उनीहरूले मंगलबारसम्म शुल्क समायोजनका लागि सामूहिक प्रतिबद्धता व्यक्त गर्न आन्तरिक गृहकार्य थालेका छन् ।गृहमन्त्री रामबहादुर थापाले सोमबार कलेज सञ्चालकहरूलाई २४ घण्टाभित्र शुल्क फिर्ता नगरे कारबाही गर्न मातहत निकायलाई निर्देशन दिएलगत्तै शिक्षामन्त्री गिरिराजमणि पोखरेलले उनीहरूलाई मन्त्रालयमै बोलाएर शुल्क समायोजन गर्न प्रस्ताव गरेका थिए । शिक्षामन्त्रीको प्रस्तावमा कलेज सञ्चालकहरू सहमत भएका हुन् । मन्त्री पोखरेलले विश्वविद्यालय, मेडिकल काउन्सिल र चिकित्सा शिक्षा आयोगका पदाधिकारीसँग परामर्श गरेका थिए । त्यसपछि विद्यार्थी संघ, संगठनसँग छलफल गरेका उनले मेडिकल कलेज सञ्चालकलाई पक्राउ गरेर जेल हाल्ने चेतावनी दिएका थिए । शिक्षामन्त्रीको चेतावनी र गृहमन्त्रीको निर्देशनपछि कलेज सञ्चालकहरू शैक्षिक सत्र २०७५७६ को अतिरिक्त रकम समायोजन गर्न सहमत भएका हुन् । यसअघि शिक्षा मन्त्रालयले शुल्क फिर्ता वा समायोजनको विकल्प दिएको थियो । शिक्षा मन्त्रालयकै निर्देशनअनुसार त्रिभुवन विश्वविद्यालयका उपकुलपति धर्मकान्त बाँस्कोटा शुल्क समायोजन गराउन कलेज सञ्चालकहरूसँग केही दिनदेखि परामर्शमा थिए । मन्त्रिपरिषद्ले एक वर्षअघि नै कारबाही गर्ने निर्णय गरे पनि कारबाही प्रक्रिया टार्दै मन्त्रालयले शुल्क फिर्ताका लागि पटकपटक आग्रह गर्दै आएको थियो । मेडिकल कलेज सञ्चालकलाई कारबाही गर्नुपर्ने अवस्था नआउला, सहमतिनजिक पुगिसकिएको छ, उपकुलपति बाँस्कोटाले भने ।सरकारले गैरकानुनी रूपमा बढी शुल्क लिएर ठगी गर्दै मेडिकल कलेज सञ्चालकलाई पहिलेदेखि नै उन्मुक्ति र संरक्षण गर्दै आएको अधिवक्ता ओमप्रकाश अर्यालले बताए । शुल्क समायोजन गरेर विद्यार्थीको आन्दोलन थामथुम पार्न खोजिएको हो भने सरकार मेडिकल कलेजको मतियार बन्यो, उनले भने, ठगीजस्तो गम्भीर प्रकृतिको अपराधमा मेलमिलाप हुन सक्दैन । शिक्षामन्त्रीसँगको छलफलमा सहभागी विश्वविद्यालयका एक पदाधिकारीले भने, सरकारले कारबाही गर्छु भन्ने चेतावनी दिएर कलेज सञ्चालकलाई गलाउँदै समायोजनबाट शुल्क विवाद अन्त्य गर्ने बाटो लियो ।मन्त्रालयमा अनौपचारिक सहमतिपछि मंगलबार निजी मेडिकल कलेज सञ्चालक एसोसिएसनले शुल्क समायोजनको लिखित प्रतिबद्धता व्यक्त गर्ने जनाएको छ । शिक्षा मन्त्रालय र विश्वविद्यालयले शुल्क समायोजन गर्न हामीलाई निर्देशन दिएको थियो, चितवन मेडिकल कलेजका सञ्चालक हरिश न्यौपानेले भने, कलेज सञ्चालकहरू समायोजन गर्न एकमत भइसकेका छौं, लिखित रूपमै प्रतिबद्धता व्यक्त गर्छौं ।कलेजहरूले शुल्क समायोजन गरेर विद्यार्थी आन्दोलन रोकिए गृह मन्त्रालयले पनि कारबाही प्रक्रिया अघि नबढाउने जनाएको छ । पीडित विद्यार्थी र कलेज प्रशासन मिलेर उजुरी आउँदैन भने हामीले कारबाही अघि बढाउने कुरा भएन, गृह प्रवक्ता केदारनाथ शर्माले भने, १२ दिन कुर्छौं, फिर्ता वा समायोजन गरेर कुरा नमिले प्रहरी प्रशासनले उजुरी लिन्छ । चिकित्सा शिक्षा संघर्ष समितिका संयोजक मिलन गैरेले शैक्षिक सत्र २०७५७६ को शुल्क समायोजन भएर नपुग्ने जनाए । त्यसअघिको पनि शुल्क समायोजन हुन्छ, समायोजन गर्न नमिल्ने भए फिर्ता दिनुपर्छ, उनले भने, नभए उजुरी लिएर जान्छौं । उजुरी दिँदा पनि प्रहरी प्रशासनले अहिलेसम्म दर्ता नगरेको उनले गुनासो गरे ।सरकारले अतिरिक्त शुल्क फिर्ता गर्न दिएको १५ दिनको समय आइतबार सकिएको थियो । शुल्क फिर्ताको प्रक्रिया अघि नबढेपछि गृह र शिक्षा मन्त्रालयले मंगलबारसम्मको अल्टिमेटम दिएका हुन् ।"
मेडिकल कलेजलाई राष्ट्रियकरण गर,"काठमाडौं (कास) मेडिकल कलेजले समयसीमाभित्र अतिरिक्त शुल्क फिर्ता नगरे सञ्चालकविरुद्ध ठगी मुद्दा र कलेजलाई राष्ट्रियकरण गर्न डा गोविन्द केसीले माग गरेका छन् । आफैंले तोकेको शुल्क लागू गर्नुको सट्टा सरकारले बढी शुल्क लिने कलेजको संरक्षण गरिरहेको उनको आरोप छ । सरकारको पछिल्लो अल्टिमेटम सकिँदा पनि शुल्क फिर्ता नभएकाले तत्काल ठगी गर्नेहरूलाई पक्राउ गरेर फौजदारी मुद्दा चलाउन तथा मेडिकल कलेजहरूको राष्ट्रियकरणको प्रक्रिया सुरु गर्न पनि माग गर्दछौं, सोमबार उनले जारी गरेको विज्ञप्तिमा भनिएको छ । संरक्षणकै कारण शुल्कमा अर्बौं रुपैयाँ कालोबजारी गर्नेहरू दण्डित हुनुको साटो पुरस्कृत हुँदै गएको उनको भनाइ छ । मेडिकल कलेजह सञ्चालकका सामु सरकार लाचार देखिएको उनले आरोप लगाए ।"
पुटिनलाई नेपाल भ्रमणको निम्तो,"काठमाडौं (कास) रूस भ्रमणमा रहेका परराष्ट्रमन्त्री प्रदीप ज्ञवालीले त्यहाँका राष्ट्रपति भ्लादिमिर पुटिनलाई नेपाल भ्रमणको निम्तो दिएका छन् । राष्ट्रपति विद्यादेवी भण्डारीले पठाएको औपचारिक निमन्त्रणापत्र सोमबार समकक्षी रूसी विदेशमन्त्री सेरग्रे लाभ्रोभलाई उनले हस्तान्तरण गरे । भेटपछि मस्कोस्थित राजदूतावास र परराष्ट्र मन्त्रालयले जारी गरेको छुट्टाछुट्टै विज्ञप्तिमा ज्ञवालीले रूसी प्रधानमन्त्री दिमित्री मेदभेदेभलाई पनि नेपाल भ्रमणको निमन्त्रणा दिएको उल्लेख छ । प्रधानमन्त्री केपी शर्मा ओलीले पठाएको औपचारिक निमन्त्रणापत्र ज्ञवालीले मन्त्री लाभ्रोभलाई हस्तान्तरण गरेका हुन् । ज्ञवालीले समकक्षी लाभ्रोभलाई पनि नेपाल भ्रमणको निम्तो दिएका छन् । दुवैले भेटवार्तापछि संयुक्त पत्रकार सम्मेलन आयोजना गरेका थिए । दुवै मन्त्रीले दुई मुलुकबीच न्याय, सांसद र व्यापारसहित उच्चस्तरीय भ्रमण हुनुपर्नेमा जोड दिएका थिए । रूसलाई असल मित्रको संज्ञा दिँदै परराष्ट्रमन्त्री ज्ञवालीले त्यहाँका व्यवसायीलाई नेपालमा लगानी गर्न पनि आग्रह गरेका थिए । रूसी मन्त्री लाभ्रोभले पनि लामो समयपछि भएको भ्रमण महत्त्वपूर्ण रहेको उल्लेख गरे । दुई मुलुकबीचमा लगानी, व्यापार, पर्यटन, शिक्षा, ऊर्जा, पूर्वाधार विकास, संस्कृति र जनस्तरमा सम्बन्ध स्थापना गर्नुपर्नेमा दुवै मन्त्री सहमत भएको मस्कोस्थित राजदूतावासले जारी गरेको विज्ञप्तिमा उल्लेख छ । भेटका अवसरमा मन्त्री ज्ञवालीले नेपालमा ०७२ सालमा भएको भूकम्पमा रूसी सरकारले गरेको सहयोगप्रति धन्यवाद दिएका थिए ।"
हाजिर गरेर बाहिरिने कर्मचारीलाई कारबाही,काठमाडौं (कास) संघीय मामिला तथा सामान्य प्रशासन मन्त्रालयले लोकसेवा परीक्षाको तयारीका लागि भन्दै कार्यालयमा हाजिर गरेर हिँड्ने कर्मचारीलाई कारबाही गर्ने चेतावनी दिएको छ । मन्त्रालयले अत्यावश्यक कामका लागि मात्र कर्मचारीलाई बिदा दिन सबै मन्त्रालय तथा निकायलाई पत्राचारसमेत गरेको छ ।लोकसेवा आयोगले सहसचिव तथा उपसचिवस्तरको खुला र बढुवातर्फको विज्ञापन गरेपछि ठूलो संख्यामा कर्मचारी परीक्षाको तयारीमा व्यस्त छन् । कार्यालयमा हाजिरी जनाएर परीक्षा तयारीमा लाग्ने प्रवृत्तिलाई निरुत्साहित गर्न सबैतिर पत्राचार गरिएको मन्त्रालयका प्रवक्ता भूपाल बरालले बताए । मन्त्रालयले गरेको सर्कुलर मा अत्यावश्यक कामका लागि मात्र कर्मचारीलाई बिदा दिन भनिएको छ ।
काठमाडौंबाट देखिन्छन् हिउँचितुवा,"(काठमाडौं)  माथिल्लो डोल्पाको दुर्गम हिमाली क्षेत्र भिजेर । सदरमुकाम दुनैबाट पुग्न ४ दिनको बाटो । करिब ५ हजार मिटर उचाइ । त्यही सुन्दर हिमाली क्षेत्रमा रमाइरहेका दुई हिउँ चितुवालाई अब काठमाडौंको बबरमहलबाटै देख्न सकिन्छ । ती चितुवाको घाँटीमा स्याटेलाइट रेडियो कलर जडान सफल भएपछि यस्तो सुविधा मिलेको हो । स्याटेलाइटले जीपीएसमार्फत रियल टाइमबेस्ड इन्फर्मेसन कम्प्युटरमा पठाउँछ । प्राविधिकले यसै साता प्राकृतिक बासस्थानमै हिउँ चितुवाको घाँटीमा रेडियो कलर जडान गरेका हुन् । यसले २ वर्षसम्म नियमित सूचना दिनेछ । हिउँ चितुवाले हिँडडुल गर्ने क्षेत्र, हिँडेको क्षेत्रफल, त्यहाँको तापक्रम, आहार प्रजाति र तिनको बासस्थानको अवस्था बबरमहलस्थित कार्यालयको डेस्कटपबाटै अनुगमन गर्न सकिन्छ, राष्ट्रिय निकुञ्ज तथा वन्यजन्तु संरक्षण विभागका सूचना अधिकारी उपसचिव विष्णुप्रसाद श्रेष्ठले भने । स्याटेलाइटबाट सीधै जीपीएस पोइन्टका आधारमा हिउँ चितुवाका गतिविधि कम्प्युटरमा सूचना (एसएमएस) मार्फत प्राप्त हुने वन्यजन्तु प्राविधिकहरू बताउँछन् । त्यस्ता सूचना हरेक चार घण्टामा आउँछन् । सुदूरपूर्व ताप्लेजुङको कञ्चनजंघा संरक्षण क्षेत्रमा यसअघि नै हिउँ चितुवाको घाँटीमा रेडियो कलर जोडिएको थियो । पश्चिम क्षेत्रका हिउँ चितुवामा रेडियो कलर जोडिएको भने यो पहिलो पटक हो । दुई हिउँ चितुवामा रेडियो कलर जोड्न हाम्रो टोली सफल भएको छ, विभागका उपमहानिर्देशक रामचन्द्र कँडेलले भने, यसले हिउँ चितुवाको आहार प्रजाति, ऊ बस्ने क्षेत्र र उसले गर्ने ओहोरदोहोरको जानकारी लिन सकिन्छ । यसले वन्यजन्तु संरक्षणमा थप सघाउनेछ । विभागले डब्लूडब्लूएफ नेपाल र एनटीएनसीको आर्थिकप्राविधिक सहयोगमा रेडियो कलर जडान गरेको हो । लज्जालु स्वभावको हिउँ चितुवा नेपाल, किर्गिस्तान, भुटान, भारत, मंगोलियासहित १२ देशमा पाइन्छ । अर्को वर्ष पनि थप हिउँचितुवामा रेडियो कलर जडान गरिने सूचना अधिकारी श्रेष्ठले बताए । यसअघि विभागकै नेतृत्वमा ताप्लेजुङको कञ्चनजंघा संरक्षण क्षेत्रका चारवटा हिउँचितुवाको घाँटीमा स्याटेलाइट रेडियो कलर जडान गरिएको थियो । त्यसले नेपालका हिउँचितुवाको विचरण चीनको तिब्बत र भुटानसम्मै हुने गरेको देखाएको थियो । एक महिनाअघि हिउँचितुवा पाइने देशका मन्त्रीहरूको चौथो बैठक भारतको दिल्लीमा भएको थियो । उक्त बैठकले हिमालकी रानी मानिने हिउँ चितुवा संरक्षणलाई प्रभावकारी बनाउन र देखा परेका चुनौतीसँग जुध्न सँगै अघि बढ्ने संकल्प गरेको छ । नेपालमा करिब ३ देखि ५ सयको हाराहारीमा हिउँ चितुवा रहेको अनुमान छ । कञ्चनजंघा, मकालु बरुण, सगरमाथा, गौरीशंकर, लाङटाङ, अन्नपूर्ण, शेफोक्सुन्डो, रारा र अपि नाम्पासहित १२ वटा संरक्षण क्षेत्रमा हिउँचितुवा पाइन्छन् । १२ देशमा हिउँचितुवाका २३ भूदृश्य क्षेत्र पहिचान गरिएकामा तीनवटा नेपालमा पर्छन् । कञ्चनजंघा संरक्षण क्षेत्र, मकालु बरुण, सगरमाथा र लाङटाङ निकुञ्ज तथा गौरीशंकर संरक्षण क्षेत्र समेटिएको पूर्वी ब्लक, मनास्लु संरक्षण क्षेत्र र अन्नपूर्ण संरक्षण क्षेत्र समेटिएको मध्यक्षेत्रको ब्लक र ढोरपाटन सिकार आरक्ष, शेफोक्सुन्डो, रारा र खप्तड निकुञ्जसहित अपि नाम्पा संरक्षण क्षेत्र समेटिएको पश्चिम ब्लक गरी तीन ब्लकमा हिउँचितुवा संरक्षणमा काम भइरहेको छ । विश्वभर करिब ३ देखि ६ हजार संख्यामा हिउँचितुवा छन् ।"
नक्कली नागरिकता बनाएर ३४ करोड अनियमितता,"काठमाडौं (कास) अख्तियार दुरुपयोग अनुसन्धान आयोगले नक्कली नागरिकता बनाई खाता खोलेर बैंकको रकम हिनामिना गरेको आरोपमा कृषि विकास बैंकका शाखा अधिकृत केदारप्रसाद गौतमविरुद्ध ३३ करोड ९३ लाख रुपैयाँ बिगो दाबीसहित भ्रष्टाचार मुद्दा दायर गरेको छ । बैंकको स्वयम्भू शाखामा १० महिना रहँदा उनले त्यति रकम अनियमितता गरेको अख्तियारको आरोप छ । अनियमिततामा सघाएको आरोपमा अख्तियारले अन्य ७ जनामाथि पनि मुद्दा चलाएको छ । सबैमाथि दाबी गरिएको कुल बिगो रकम २ अर्ब ७१ करोड ४४ लाख रुपैयाँ हुन्छ । गौतमले अरू कर्मचारीको समेत काम आफैं गरिदिन्थे । सबैको काम गरिदिने भएकाले अरू सहकर्मी (बैंकका अरू टेलर) ले समेत उनलाई आफ्नो युजर नेम र पासवर्ड दिन्थे । सुरुमा अरूको काम गरिदिएका उनले पछि भने त्यसकै दुरुपयोग गरेर अरूका नामको र बैंकमा रहेको रकम आफूले खोलेको खातामा ट्रान्सफर गरेको पाइएको छ । ०७१ असोजदेखि ०७२ असारसम्म १० महिनाको अवधिमा उनले ३३ करोड ९३ लाख रुपैयाँ तेजबहादुर थापा का नाममा सारेको भेटिएको छ । तेजबहादुर थापा फर्जी नाम हो । कुनै व्यक्तिको पहिचान नै नभएको अवस्थामा नक्कली कागजात खडा गरी गौतमले जिल्ला प्रशासन कार्यालय भक्तपुरबाट उनका नाममा नागरिकता बनाएको पाइएको छ । अख्तियारले गौतममाथि झूटा विवरण पेस गरी नागरिकता बनाएको आरोपसमेत लगाएको छ । त्यही नागरिकताका आधारमा गौतमले कृषि विकास बैंकमा खाता खोले र धमाधम बैंकको रकम थापाका नाममा ट्रान्सफर गरिरहे । आफ्नो अनियमितता सार्वजनिक हुने डरले गौतम थापाकै नाममा पासपोर्ट बनाई विदेश जाने योजना बनाएका थिए । नेपालबाट भागेर भारतमा लुकेको अवस्थामा प्रहरी टोलीले उनलाई समातेको हो । अख्तियारले बैंकका शाखा प्रबन्धक भरतबहादुर बानियाँमाथि पनि मुद्दा चलाएको छ । उनीमाथि आर्थिक कारोबार, कर्मचारीहरूको रेखदेख र नियन्त्रण अनि व्यवस्थापन गर्न नसकेको आरोप छ । गौतमले खोलेको तेजबहादुर थापाको खाताबाट उनकी पत्नी सम्झना पोखरेल गौतमले पैसा निकाल्ने, कारोबार गर्ने र कर्जा तिर्ने गर्थिन् । अख्तियारले गौतमकी पत्नी सम्झनालाई पनि मुद्दा लगाएको छ । उनकी कान्छी श्रीमती जेनी श्रेष्ठ गौतमलाई पनि प्रतिवादी बनाएको छ । गौतमसँग कारोबार गर्ने सुमन भुजेल, सन्दीप गुप्ता र नक्कली नागरिकता बनाउन सघाएको आरोपमा सूर्यबहादुर लिम्बू र कृष्णहरि थापालाई पनि मुद्दा चलाइएको छ । आरोपितहरूमाथि बैंकिङ कसुरको आरोपमा मुद्दा चलिसकेको छ । सरकारी बैंकमा अनियमितता गरेकाले भ्रष्टाचारको आरोपमा समेत छानबिन भएको हो । उनीहरूमाथि किर्ते नागरिकता लिएको आरोपमा समेत भक्तपुरबाट छानबिन हुनेछ । आठ जनाविरुद्ध भ्रष्टाचार मुद्दायसैबीच अख्तियारले सरकारी कागजात सच्याई कानुनविपरीत नागरिकता जारी गरेको अभियोगमा आठ जनाविरुद्ध विशेष अदालतमा भ्रष्टाचार मुद्दा दायर गरेको छ । दुई फरक मुद्दामा पर्साका सहायक प्रमुख जिल्ला अधिकारी दुर्गादत्त पौडेल र नासु चन्द्रदेव ठाकुर दोहोरिएका छन् । वीरगन्ज महानगरपालिका२ की सबरुन खातुन र आरिफ हुसेनलाई कानुनविपरीत नागरिकताको प्रमाणपत्र दिएको आरोपमा सहायक प्रमुख जिल्ला अधिकारी पौडल, प्रशासकीय अधिकृत सदनकुमार कर्ण, नासु ठाकुर र वडाध्यक्ष शेख अब्बासलाई भ्रष्टाचार मुद्दा लागेको हो । अख्तियारले नागरिकता लिने खातुन र हुसेनविरुद्ध पनि मद्दा चलाएको छ । अख्तियारले वीरगन्ज महानगर१५ मा कानुनविपरीत ममताकुमारी गुप्तालाई नागरिकता दिएको आरोपमा सहायक प्रजिअ पौडेल र नासु ठाकुर र वडा नम्बर १५ का वडाध्यक्ष गजेन्द्रप्रसाद कुर्मीविरुद्ध अर्को मुद्दा चलाएको छ । नागरिकता बनाउने गुप्ताविरुद्ध समेत मुद्दा दायर गरिएको छ ।"
शीर्ष नेताबाटै आचारसंहिता उल्लंघन,"(बागलुङ)  निर्वाचन आचारसंहिताले प्रचारका काममा हेलिकप्टर प्रयोगमा रोक लगाएको छ तर यहाँ हुन लागेको प्रदेशसभा निर्वाचनमा नेताहरूले त्यसको उल्लंघन गरेका छन् । नेकपाका अध्यक्ष पुष्पकमल दाहाल, महासचिव विष्णु पौडेल, कांग्रेस सभापति शेरबहादुर देउवा, वरिष्ठ नेता रामचन्द्र पौडेल र महामन्त्री शशांक कोइरालाले हेलिकप्टर प्रयोग गरेका हुन् । नेकपाले बुर्तिवाङमा शनिबार आयोजना गरेको आमसभा र कांग्रेसले निसीखोलामा आइतबार गरेको आमसभामा शीर्ष नेता हेलिकप्टरमा आएका थिए । उनीहरूले चढेको हेलिकप्टर खर्च कसले बेहोरेको भन्ने खुलेको छैन तर जसले बेहोरे पनि त्यो आचारसंहिताविपरीत भएको निर्वाचन अनुगमनकर्ता सिर्जना पन्तले बताइन् । हेलिकप्टर ल्याउन लागेको थाहा पाएपछि जिल्लाका सुरक्षा अधिकारीले शीर्ष नेतालाई निर्वाचन आचारसंहिताविपरीत हुने बताएका थिए । त्यसपछि नेताहरू छिमेकी जिल्लामा हेलिकप्टर ल्यान्ड गराएर मोटर चढेर कार्यक्रमस्थल पुगेका थिए । हामीले आचारसंहिताको विषय हो भनेर सम्झाउन खोज्यौं तर उहाँहरूले हामीप्रति नकारात्मक सोच्नुभयो, एक सुरक्षा अधिकारीले भने । यसअघि उम्मेदवारी फिर्ता गर्ने दिन पनि स्वतन्त्र उम्मेदवार शेरमान घर्तीले हेलिकप्टर प्रयोग गरेका थिए । हेलिकप्टर चढेर सदरमुकाम आएका घर्तीले उम्मेदवारी भने फिर्ता लिएनन् । हेलिकप्टर चढ्ने मात्र नभई भड्किलो प्रचार गर्ने, पैसा र प्रतिष्ठाको प्रलोभन देखाउने कामसमेत आचारसंहिताविपरीत भएको अधिवक्ता राम शर्माले बताए । फजुल खर्च गर्ने र मतदातालाई प्रभावमा पार्ने गरी प्रचार गरिनु आचारसंहिताविपरीत हो, शर्माले भने, त्यस्ता काम निरुत्साहित हुनुपर्छ । राजनीतिक दलहरूले विद्यालय क्षेत्रमा गई चुनाव प्रचारप्रसार गर्ने, बालबालिका प्रयोग गर्ने र विद्यालय तहमा निर्वाचन परिचालन समिति गठनको काम पनि गरेका छन् । उनीहरूले सामाजिक सञ्जालमा समेत विद्यार्थी संगठनका नाउँमा विद्यालय पोसाकका बालबालिकाको समूह राखेरै प्रचारप्रसार गरेको तस्बिर सार्वजनिक गरेका छन् । विद्यालय पोसाकमै विद्यार्थीलाई प्रयोग गरेको भए तिनको खोजी गर्ने मुख्य निर्वाचन अधिकृत वासुदेव न्यौपानेले बताए । लिखित रूपमा उजुरी आएको छैन, केहीले फोन गरेर यस्तो उस्तो सुनाएका छन्, उनले भने, अनुगमनमा भेटियो भने कारबाही गरिन्छ । खटाइयो कर्मचारी निर्वाचनका लागि यहाँका २५ वटा मतदानस्थलका ४५ मतदान केन्द्रमा कर्मचारी खटाइएको छ । शनिबार र आइतबार तालिम दिएपछि सोमबार कर्मचारी खटाइएको हो । बुधबार बेलुकीसम्म केन्द्र पुग्नुपर्ने भएकाले सोमबारै खटाउनुपरेको न्यौपानेले बताए । निर्वाचनका केन्द्र पुग्नै दुई दिन लाग्ने स्थानमा पनि छन्, त्यसैले छिट्टै पठायौं, उनले भने, पर्याप्त सुरक्षा व्यवस्था पनि गरिएको छ ।"
देउवाको अभिव्यक्ति अनैतिक,"चितवन (कास) सत्तारूढ नेकपाका अध्यक्ष पुष्पकमल दाहालले कांग्रेस सभापति शेरबहादुर देउवाले सीमा समस्याका विषयमा प्रधानमन्त्री ओलीलाई आरोप लगाउँदै पोखरामा हालै दिएको अभिव्यक्तिप्रति आपत्ति जनाएका छन् । त्योभन्दा अनैतिक र झूटो अभिव्यक्ति केही हुन सक्दैन, भरतपुर महानगरपालिका१६ को चुनावी सभामा सोमबार दाहालले भने, त्यो सामान्य मान्छेले बोल्न सक्ने भाषा हैन ।भारतले प्रधानमन्त्री ओलीसँग सल्लाह गरेर नयाँ राजनीतिक नक्सा प्रकाशित गरेको आरोप देउवाले लगाएका थिए । दाहालले उक्त नक्सा प्रकाशित भएपछि प्रधानमन्त्रीले डाकेको सर्वदलीय बैठकको स्मरण गरे । त्यो बैठकमा देउवाजीले पनि बोल्नुभएको हो, सरकारले लिएको अडानमा हाम्रो साथ र समर्थन छ भन्नुभएकै हो, उनले भने । निर्वाचन हार्ने डरले अत्तालिएर देउवा गालीगलौजमा उत्रिएको उनले बताए ।सर्वदलीय बैठकमा प्रधानमन्त्रीलाई म तपाईंको साथमा छु भन्नुभयो तर अहिले भारत सरकारसँग सल्लाह गरेर नक्सा छाप्न लगाएको हो भन्न थालेपछि कांग्रेसका साथीहरू अलि धेरै अत्तालिएको देखिन्छ, उनले भने ।"
फुटपाथमा हिँड्नै सकस,"फुटपाथबिनाको सडकउपत्यकामा बिस्तार भएका फराकिलो सडकमा समेत फुटपाथ नहुँदा पैदल यात्रु दुर्घटनामा पर्ने गरेका छन् । महानगरीय ट्राफिक प्रहरी महाशाखाका अनुसार फुटपाथ नभएको सडकमा पैदल यात्रु बढी जोखिम छन् । सडक बनायो फुटपाथ बनेन । फुटपाथ भएको ठाउँमा पनि बार छँदै छैन, महाशाखाका प्रवक्ता प्रहरी उपरीक्षक रविकुमार पौडेलले भने, फुटपाथ र रेलिङ हुने हो भने ८० प्रतिशत दुर्घटना कम हुन्थ्यो ।दैनिक एक हजारभन्दा बढी सर्वसाधारणले सेवा लिने जिल्ला प्रशासन काठमाडौं जाने सडकमा समेत फुटपाथ छैन । सडकको एकतर्फ मोटरसाइकल र गाडी पार्किङ हुन्छ । अर्को साइटबाट दुईतर्फी गाडी गुडाउँछन् । यस्तै भीडमा पैदलयात्रुले यात्रा गर्न बाध्य छन् । पैदलयात्रु दुर्घटनामा पर्ने अर्को सडक होठमेल गल्कोपाका हुँदै सामाखुसी । यो सडकको दुईतर्फ फुटपाथ छैन । जाम कम गर्न मात्रै सबैको चासो छ । त्यसैअनुसार फुटपात नै नराखी बाटो फराकिलो बनाइएको छ, पूर्व ट्राफिक प्रहरी निरीक्षक सीताराम हाछेथुले भने । सडक विस्तार गर्ने उपत्यका विकास प्राधिकरणका प्रमुख आयुक्त भाइकाजी तिवारीले सडक जाम कम गर्न फुटपाथलाई भन्दा सडकलाई प्राथमिकता दिइएको बताए । घर भत्काउन विवाद भएको ठाउँमा फुटपाथ बनाउन नसकिएको हो, उनले भने ।"
यस कारण हराउँछन् फुटपाथ,"ललितपुर (कास) सातदोबाटोढोलाहिटी सडकको गाइडेड लाइन डेभलेपमेन्ट (जीएलडी) मापदण्ड फुटपाथसहित २२ मिटरको हो । अहिले यो सडकको मापदण्ड घटाएर १७२ मिटर मात्र कायम गरिएको छ । मानभवनदेखि महालक्ष्मी स्थानसम्मको सडकको मापदण्ड ११ र जावलाखेल स्टिल टावररिङरोड १४ मिटर छ । यो सडकको पनि मापदण्ड घटाएर क्रमशः ८८ मिटर मात्र खोलिएको छ । जिल्लाका सडकमा कतै फुटपाथ नहुनु, कतै एकतर्फी मात्र हुनु र कतै जाँदाजाँदै हराउनुको मुख्य कारण जीएलडी मापदण्ड कायम गर्न नसक्नु मुख्य हो । झम्सिखेल, सानेपा क्षेत्र पर्यटक क्षेत्र हो । यहाँ थुप्रो होटल तथा रेस्टुरेन्टहरू छन् । ठूलाठूला संस्थाका कार्यालय यही छ । नेताहरू पनि यही बस्छन् । भीआईपी क्षेत्रमा सडक सुरक्षित नहुनुको कारण पनि सडकको जीएलडी मापदण्ड कायम गर्न नसक्नु हो ।अहिले यस क्षेत्रमा फुटपाथ नहुँदा स्वदेशीसँगै विदेशी पनि सडकमा नै पैदल हिँड्न बाध्य छन् । अस्ट्रेलियाका कस्ट्रिना दैनिक यही बाटो हिँड्छन् । उनले सडकछेउ डराइडराई हिँड्न बाध्य रहेको बताइन् । पुल्चोकसानेपा सडकको बीचमा पर्छ ललितपुर महानगरपालिका ३ नम्बर कार्यालय । प्रायः सेवाग्राही यही बाटो भएर वडा कार्यालयमा पुग्ने गर्छन् । यो सडकमा पनि उस्तै समस्या छ । फुटपाथ भएको स्थानमा मोटरसाइकल पार्किङ गर्ने गरेकाले पदैलयात्रु जोखिम मोलेर यात्रा गर्न बाध्य छन् । काठमाडौं उपत्यका नगर विकास प्राधिकरण जिल्ला आयुक्तको कार्यालय ललितपुरका सूचना अधिकारी इन्जिनियर पूर्ण महर्जनले राजधानीका सडकमा फुटपाथ र साइकल लेन नहुनु डिजाइनमै त्रुटि भएको दाबी गर्छन् । सडकको जीएलडी मापदण्ड तत्कालीन प्रधानमन्त्री बाबुराम भट्टराईको पालामा घटाएको हो । पछि अख्तियारले मापदण्डअनुसार नै सडक विस्तार गर्न निर्देशन दियो, उनले भने, अहिले पर्याप्त बजेट अभावको कारणले गर्दा मापदण्ड कायम गर्न सकेको छैन । उनका अनुसार अहिले फुटपाथ नभएको स्थानमा घरधनी बाहिर निस्कन सिधै सडकमा टेक्नुपर्छ । यसले अप्ठेरोमा परेपछि घरधनी आफैंले घर भत्काएर फुटपाथ बनाउनेछ, उनले भने । काठमाडौं पुरानो बसपार्क भोटाहिटी सडकमा भने फुटपाथ छ । तर, बाइक पार्किङका कारण यात्रु सडकबाट यात्रा गर्न बाध्य छन् । मनलाग्दी तरिकाले सवारीसाधन पार्किङ गर्दा पनि कसैले हटाउन चासो नदिएको होटल व्यवसायी ध्रुव भुसालले बताए । जथाभावी पार्किङले गर्दा होटलमा आउने ग्राहक पनि भड्कने गरेको छ, उनले सुनाए । इन्जिनियर भूषण तुलाधरका अनुसार काठमाडौंमा हुने दुर्घटनामा सबभन्दा बढी पैदल यात्रुको मृत्यु हुने गरेको छ । काठमाडौंका सडक सहरी सडक कि हाइवे छुट्याउन सकेको छैन । सहरी क्षेत्रमा पदैल यात्रुलाई दिनुपर्ने सेवा सुविधाबारे सरकारी इन्जिनियर नै अनविज्ञ छन्, उनले भने, सरकार दुर्घटना न्यूनीकरण गर्न गम्भीर हुन जरुरी छ । सडक विभागले बनाएको नेपाल सडक मापदण्ड २०७१ अनुसार सडकको दायाँबायाँ न्यूनतम १२ मिटरको साइकल लेन र न्यूनतम डेढ मिटरको फुटपाथ पनि हुनुपर्छ । चिनियाँ ठेकेदार कम्पनी संघाई कन्स्ट्रक्सन ग्रुपले बनाएको कोटेश्वरकलंकी सडकमा पनि फुटपाथ छैन । नेपाल र चिनियाँ सरकारबीच चक्रपथ बनाउन भएको सम्झौतामा भने साइकल लेन रहने व्यवस्था छ । यस्तै कारणले चक्रपथमा गत वर्ष १९ जनाले ज्यान गुमाएका थिए । तुलाधारका अनुसार राजधानीका सडकमा प्रतिघन्टा ६० किमिको गतिमा आएको गाडीले ठक्कर दिँदा मानिसको मृत्यु हुने सम्भावना ९० प्रतिशत हुन्छ । प्रतिघन्टा ५० किमिको गतिमा आएको गाडीले ठक्कर दिँदा ६० प्रतिशत हुन्छ । ३० किमि प्रतिघन्टाको गतिमा आएकोले ठक्कर दिँदा १० प्रतिशत छ । चक्रपथको गती ५० किमि प्रतिघन्टा तोकिएको छ । यसबारेमा पटकपटक ध्यानाकर्षण गराउँदा पनि गतिअनुसार सुरक्षा व्यवस्था नअपनाइएको उनको भनाइ छ । चक्रपथ सुधार योजनाका प्रमुख अमृत रिमालले बजेट अभावका कारणले फुटपाथलगायत सुरक्षाका भौतिक संरचना बनाउन ढिलाइ भएको बताए । सडक विभागमा पर्याप्त बजेट माग गरेका छौं, उनले भने ।"
एक चिकित्सकको भरमा अस्पताल,"(काठमाडौं)  दैनिक तीन सय बिरामीको लाइन । एक चिकित्सकलाई बिरामी जाँच्न भ्याईनभ्याई छ । दर्जा केन्द्रीय अस्पताल भए पनि बेड चारवटा मात्रै छन् । त्यही बेडमा पनि कहिल्यै बिरामी भर्ना हुँदैनन् । बिरामी भर्ना गरे पनि के गर्नु ? उपचार गर्ने चिकित्सक छैनन् । एक वर्षअघि दुई जना चिकित्सक अवकाशप्राप्त भएपछि अस्पताल एक चिकित्सको भरमा चलिरहेको छ । नयाँ चिकित्सकको पदपूर्ति हुन सकेको छैन । यो हो ललितपुरको हरिहरभवनस्थित मुलुकको एक मात्र ऐतिहासिक होमियोप्याथिक पशुपति चिकित्सालय । करिब ७ दशक पुरानो यो अस्पताल सरकारी बेवास्ताका कारण ओझेलमा परेको छ । न्यून जनशक्ति र भौतिक पूर्वाधार अभावका बीच कुनै बिरामी नर्फकाई उपचार गरिरहेको अस्पताल प्रमुख डा प्रेमनारायण श्रीवास्तवले बताए । बिरामी हेर्ने, अस्पतालका अन्य समस्या हेर्ने र नीतिगत विषयका लागि मन्त्रालय कुद्ने सबै म एक्लै गरिरहेको छु, उनले भने, म हिँडेको दिन त बिरामी अलपत्र हुन्छन् । सरल, प्रभावकारी र कम खर्चिलो यो होमियोप्याथिक चिकित्सा पद्धतिमा बिरामीको आकर्षण बढे पनि सेवा विस्तार हुन नसकेको उनले गुनासो गरे ।उपचारका लागि अस्पताल पुग्ने बिरामीले उपचार शुल्कमा एक रुपैयाँ पनि खर्च गर्नु पर्दैन । अस्पतालले सबै उपचार खर्च निःशुल्क गर्ने गरेको छ । धनी गरिब सबै खाले बिरामीले न टिकटका लागि पैसा तिर्नुपर्छ न त औषधि नै किन्नुपर्छ । सुगम राजधानीदेखि दुर्गम हुम्लादेखिका बिरामी उपचार खोज्दै आउने गरेका छन् । नाम अस्पताल भए पनि स्वास्थ्य उपकरणका नाममा केही पनि छैन । रगत जाँच्ने ल्याब, गम्भीर बिरामीका लािग अक्सिजन, एक्सरे, भिडियो एक्सरे केही पनि छैन । डाश्रीवास्तवले भने, टेस्ट र परीक्षण गर्न बिरामीलाई बाहिर पठाउनुपर्ने बाध्यता छ । परीक्षण खर्च व्यहोर्न नसक्ने गरिब बिरामीलाई लक्षणका आधारमा औषधि दिएर पठाउँछु ।२५ बेड राख्ने क्षमता भएको यस अस्पतालमा पहिला १९ बेड थियो । सरकारले अस्पताल परिसरको आधा भाग पाटन उच्च अदालतलाई दिएपछि हाल बेडविहीन भएको छ । बिरामी भर्ना गर्न सम्भव नभएपछि सामान्य उपचार गरेर पठाइने गरेको उनले बताए । दीर्घरोगका बिरामी भर्ना गरे उपचार गर्न आवश्यक हुन्छ । दुर्गमबाट उपचार गर्न आएका गरिब बिरामी र बेवारिसे फर्काउनुपर्दा दुःख लाग्छ, डा श्रीवास्तवले भने । बिरामी भर्ना गरेर उपचार गर्ने व्यवस्था मिलाउन अस्पतालमा ५ जना चिकित्सक आवश्यक पर्ने उनले बताए । भर्ना गरेका बिरामी हेर्ने चिकित्सकका लागि आवास छैन । खाना पकाउने सहयोगी छैनन् । बेड नभएपछि खाली कोठा स्टोर रुममा परिणत भएका छन् । अस्पतालको २० कर्मचारी दरबन्दी पनि पूर्ण छैनन् । भएका पारामेडिक्स, अनमी र नर्स जनशक्ति पनि होमियोप्याथिक पृष्ठभूमिका छैनन् । होमियोप्याथिक नै पढेका जनशक्ति चाहियो भनेर स्वास्थ्य मन्त्रालय धाइरहेको छु । भएका जनशक्तिले सामान्य तालिम लिएको भरमा मलाई सघाइरहेका छन्, उनले भने ।आधुनिक एलोप्याथिक चिकित्सा पद्धति र आयुर्वेद उपचारबाट निको हुन नसकेका रोग लिएर बिरामी यही अस्पताल खोजी गर्दै धाउने गरेका छन् । विश्व स्वास्थ्य संगठनले होमियोप्याथिकलाई वैकल्पिक चिकित्सा पद्धतिको मान्यता दिएको छ । विशेषगरी पत्थरी, मुसा, छालारोग, पायल्स, पाठेघरसम्बन्धी समस्या भएका बिरामीका लागि यो उपचार प्रभावकारी मानिने डा श्री वास्तवले बताए । शल्यक्रिया गर्न नमान्ने, शल्यक्रिया गरेर पनि रोग बल्झेका बिरामी बढी आउँछन्, उनले भने । जनशक्ति व्यवस्थापन भए ५० बेडसम्मको सेवा दिन सकिने उनले बताए ।"
हर्न बजाउनेलाई कारबाही,काठमाडौं (कास) महानगरीय ट्राफिक प्रहरी महाशाखाले जथाभावी हर्न बजाउने सवारीसाधनमाथि कारबाही तीव्र बनाएको छ । उपत्यकाभित्र ध्वनि प्रदूषणको समस्या बढेकाले कारबाही अघि बढाएको महाशाखाका प्रमुख एसएससपी भीमप्रसाद ढकालले बताए । मंसिरमा मात्रै विशेष अभियान सञ्चालन गरी ५ सय ९८ सवारीसाधन कारबाहीमा परेको उनले जनाए । उपत्यकाबासीको स्वास्थ्यलाई ध्यानमा राखी गम्भीर दुर्घटना हुने खतरा भएमा र सवारी गुडिरहँदा सडकको एक भागबाट अर्को भाग नदेखिने खतरनाक मोडचोकमा हर्न पूर्ण रूपमा निषेध गरिएको महाशाखाले जनाएको छ । ध्वनिको गुणस्तरसम्बन्धी राष्ट्रिय मापदण्ड २०६९ विपरीत ध्ननि प्रदूषण गर्ने सवारीसाधनलाई आयातमै रोक लगाउनसमेत उनले अनुरोध गरे । उपत्यकालाई ०७४ देखि हर्न निषेध क्षेत्र घोषणा गरिएको थियो । कात्तिकसम्म ४३ हजार ६ सय २३ सवारीसाधनलाई कारबाही गरिसकेको छ । सवारी यातायात व्यवस्थापन ऐन २०४९ को दफा १६४को (ग) अनुसार ट्राफिक प्रहरीले कारबाही गर्दै आएको छ । उक्त दफाअनुसार सवारी मोड्न वा ध्वनि संकेत दिन निषेध गरिएको ठाउँमा सवारी मोडेको वा ध्वनि दिएको खण्डमा ट्राफिक प्रहरीले नियन्त्रणमा लिएर ५ सय जरिवाना गर्न सक्ने व्यवस्था छ ।
बलभद्रलाई बिर्सने हामी,"बलभद्रको नेतृत्वमा सन् १८१४१६ सम्म अंग्रेज विरुद्ध लडिएको युद्धको सम्झनामा प्रवासी नेपालीहरूले हिजो भारतको देहरादुनमा नालापानीसम्मको पदयात्रा सहितको भव्य कार्यक्रम गरेको समाचारले गौरवान्वित बनाएको छ । सुदूरमा सीमाको रक्षार्थ, अनेकौं दुःखकष्ट सहेर वीरतापूर्वक लड्ने वीर बलभद्रको युद्धकौशल र वीरताको तत्कालीन अंग्रेज शासकहरूले प्रशंसा गर्दै गोर्खाली सैनिकहरूको स्मृतिमा स्मारकसमेत निर्माण गरिदिएका थिए । १८१६ को सुगौली सन्धिको कारण तत्कालीन युद्ध स्थगित भएको भए पनि सीमा विवादले अहिले पनि नेपालीहरूलाई पिरोलिरहेको छ । सिमाना रक्षार्थ आफ्नो रणकौशल प्रदर्शन गर्ने वीर बलभद्रलाई छिमेकमा सम्झिए पनि हामी नेपालीले उनीप्रति दुई शब्द पनि खर्च गर्न नचाहनु अचम्मलाग्दो छ । महेन्द्रसिंह बम, टीकापुर१, कैलाली"
साइनिङ सौराहा सम्भव,"साइनिङ इन्डिया, साइनिङ गुजरात, उडता पञ्जाब जस्ता शब्दहरू हामीले धेरै सुनेका छौं । अब हाम्रो आफ्नै देशको साइनिङ सौराहा बनाउने पालो हो । तर शब्द मिठो राख्दैमा त्यो ठाउँ आफैमा चम्किँदैन । त्यसका लागि सबैले प्रयास गर्नुपर्छ । यदि सौराहालाई वास्तवमै आन्तरिक र बाह्य पर्यटकीय केन्द्र बनाउने हो भने त्यसको पहिलो सर्त हो, विदेशी र स्वदेशीको लागि खान, बस्न प्रयोग हुने मेनु सूची २ किसिमको बनाउने र सस्तो, सुलभ सेवा दिने । विदेशी र स्वदेशीलाई खान र बस्न समान शुल्कको व्यवस्था गर्ने हो भने सौराहामा न आन्तरिक पर्यटक बढ्न सक्छ न त सौराहा चम्किन नै सक्छ । यो कुरा सौराहाका होटल व्यवसायीहरूले गम्भीरतापूर्वक मनन गर्नु जरुरी छ । अहिले सौराहामा एक नेपाली पर्यटकले डबल बेड रुमको २५००५००० रुपैयाँसम्म तिर्नुपर्छ । खानाको सादा दालभातदेखि कुनै पनि परिकारको ५०० रुपैयाँ घटी छैन । हात्ती चढे १४५०, जिपबाट जंगल सफारी गरे ९५० र डुंगा शयर गरे ७०० रुपैयाँ तिर्नुपर्छ । विदेशीलाई पनि यही दर छ । केवल थारु कल्चर शो मा मात्र फरक दर छ । खान, बस्न र घुम्न महँंगो भए सौराहामा आन्तरिक पर्यटक घट्दै जानेछन् । अनि कसरी सौराहा चम्केला र ? गोपाल देवकोटा, जोरपाटी, काठमाडौं"
युवा उत्पादनमा जुट्नुपर्छ,"राज्य संयन्त्रको हरेक तहमा काबिल युवाहरूको अभाव खड्किरहेको छ । राजनीतिमा त झन् ६५ वर्ष माथिकाहरू नै हाबी छन् । आखिर युवा सुतेकै हुन् त ? अधिकार वा स्थान, मागेर पाइन्छ र ? किन युवा नेतृत्व कमजोर हुँदैछ ? उत्कृष्ट विद्यार्थीहरू विकसित मुलुकमा जाने र उतै पलायन हुने समस्या छ । मध्यम विद्यार्थीहरू ३५४० वर्षसम्म लोकसेवाको तयारीमा लागेर बस्नाले उद्योग, कलकारखाना लगायत उत्पादनमूलक कार्यमा युवा सहभागिता कम छ । यता पाखुरा र पसिना चुहाउनुपर्नेहरू उता अर्थात् खाडी मुलुकमा गई पसिना पोख्न बाध्य छन् । जन्मभूमि पछाडि परिरहेको अवस्थामा अब विदेशमा ज्ञान, सीप आर्जन गरेका नागरिकले नेपाल फर्कन जरुरी छ । नेपालमै भएका युवाहरूले आफूलाई उत्पादनशील काममा लगाउनु पर्छ । सुजनबाबु बस्नेत, तलुवा, ओखलढुङ्गा"
सरकारको नश्लीय चरित्र,"यादवलाई सरकार निल्नु न ओकल्नु पढेपछि नेकपा नेतृत्वको ओली सरकारले आफ्नै सहयात्री उपप्रधान तथा स्वास्थ्यमन्त्री उपेन्द्र यादव भारत गएका बेला साझेदारी दलसँग परामर्श नगरी मन्त्रीपरिषद् हेरफेर गर्यो । उपेन्द्र यादवलाई स्वास्थ्य मन्त्रालयबाट कानुन मन्त्रालयतिर सारे । स्वास्थ्य राज्यमन्त्री डा सुरेन्द्र यादवलाई बर्खास्त नै गरे । सरकार सञ्चालन गरिरहेका प्रधानमन्त्री ओलीको चरित्र र कामकारबाही हेर्दा कोही पनि सन्तुष्ट देखिँदैनन् । उनी आफ्नै दलभित्र विवादित छन् । प्रदेश २ का प्रभु साहले खुलेरै मन्त्रीपरिषद पुनर्गठन लेनदेनकै आधारमा भएको आरोप लगाए । यस्तै साझेदारी दल समाजवादी पार्टी झनै असन्तुष्ट छ । प्रधानमन्त्री ओलीले जुन हिसाबले मधेस केन्द्रित राजनीतिलाई दाउपेच र अचानोमा राखेर खेल्दैछन्, त्यो शाही शासनकालको भन्दा फरक छैन । प्रधानमन्त्री ओलीले गर्दा संघीयता र लोकतन्त्र खतरामा परेको छ । मुलुकका सामाजिक सामन्तवादको अन्त्य त भयो, तर त्यो संक्रमण राजनीतिमा फैलिएको छ । त्यसैले ओली नेतृत्वको सरकारको क्रियाकलाप नश्लीय छ । राजेश विद्रोही, लहान, सिरहा"
कपास खेतीलाई प्रोत्साहन,"सभ्यताको विकाससँगै कारखानामा थरीथरीका कपडा बन्छन् । कपडा बन्ने स्रोतका रूपमा ऊन, कपास, रेशमकीराजन्य कपास, जनावरका छाला, पन्छीका प्वाँख, प्लास्टिक, सिस्नु र अल्लोजस्ता वनस्पति मुख्य छन् । तीमध्ये पनि कपडा बनाउन सर्वसुलभ र सर्वोपयोगी कच्चा पदार्थ कपास नै हो । कपासका लागि त्यति उब्जाउ जमिन नचाहिने हुँदा त्यसका लागि खोरियाहरू हुन्थे । कपासबाट गाउँघरमै धागो कातेर स्थानीय प्रविधिद्वारा बनाइएका चर्खा, उँइटा, तानहरूबाट कपडा बनाइन्थ्यो । तर अहिले कपडा उद्योगसँगै कपासखेती पनि हरायो ।विदेशबाट राम्राराम्रा, नयाँ डिजाइनका सस्ता र महङ्गा दुवैथरी कपडा आउन थालेपछि हामी नेपाली सबै त्यसमै मख्ख छौं । नेपाली कपडालाई प्रोत्साहन दिने सरकारी नीति पनि भएन । अहिले फेरि सरकारले कपडा उद्योग सञ्चालन गर्न चाहनेका लागि ७ करोड रुपैयाँसम्म ऋण दिने कुरा ल्याएको छ । यो राम्रो हो तर त्यस्ता उद्योग सञ्चालन गर्न आवश्यक कच्चा पदार्थ विदेशबाटै ल्याउनुपर्ला । त्यसैले कपडा उद्योगका लागि ऋण उपलब्ध गराउनुभन्दा पहिला कपास खेतीलाई प्रोत्साहन गर्नेतर्फ सरकारी ध्यान पुग्नु आवश्यक छ । इन्द्रकुमार श्रेष्ठ, कमलाकुञ्ज, ओखलढुङ्गा"
कहिल्यै नचेत्ने हामी,"पटकपटक नेपालको आन्तरिक मामिलामा चलखेल र अनावश्यक हस्तक्षेप गर्दै आएको भारतीय संस्थापन पक्ष नेपालमा संविधान घोषणा गर्ने बेलासमेत आफ्नो निर्णायक भूमिकाको खोजीमा थियो । तर तत्कालीन प्रधानमन्त्री सुशील कोइरालाले अडान लिए । संविधान घोषणा गर्ने विषय नेपालको आन्तरिक मामिला हो । फलतः भारत बिच्कियो । नाकाबन्दी लगायो । यता नाकाबन्दीका कारण जनताले महिनौं सास्ती व्यहोर्नुपरे पनि केही राजनीतिक दलहरूलाई भने राम्रै फाइदा भयो । तत्कालीन नेकपा एमालेका अध्यक्ष केपी शर्मा ओली सबैभन्दा ठूला राष्ट्रवादी बनेर उदाए । तर नेपाली कांग्रेस जसको अडानका कारण मुलुकमा नाकाबन्दी लाग्यो, उसैले नाकाबन्दीका सम्बन्धमा प्रस्ट धारणा बनाउन नसक्दा लम्पसारवादीको आरोपमात्रै खेप्नु परेन, गएको तीनै तहको चुनावमा नराम्ररी पछारियो पनि । भारतीय नाकाबन्दी जसको पालामा, जुन नियतले, जसरी गरिएको भए पनि त्यसले हामी नेपालीलाई एउटा सबक पक्कै सिकाएको थियो । त्यो के भने भारतसँगको परनिर्भरता घटाऊ, आत्मनिर्भर बन, उत्पादनमा जोड देऊ । तर हामीले त्यो कठोर नाकाबन्दीबाट पनि कुनै शिक्षा लिएनौं । न त दुई तिहाइ प्राप्त आजको राष्ट्रवादी सरकारले नै ढंग देखायो । अवस्था उही छ । कदाचित विगतको जस्तो घटना दोहोरिए हाम्रो अवस्था अझै विकराल बन्नेछ । हामीले कहिल्यै चेतेनौं । हालै भारतले जारी गरेको आफ्नो नक्सामा नेपाली भूमिसमेत समावेश गर्यो । त्यो पनि देशमा सबैभन्दा ठूला राष्ट्रवादीको पगरी ओढेका प्रधानमन्त्री भएको बेला । सीमा अतिक्रमणको शृंखला नयाँ नभए पनि भारतले आफ्नो नक्सामै नेपाली भूमि समावेश गरेको सम्भवतः यो पहिलो घटना हो । देशभित्र र बाहिर भारतीय पक्षको ज्यादती र नेपाल सरकारको उदासीनताको चर्को विरोध भइरहेको छ । सत्ता, प्रतिपक्षी दोहोरी पनि रोचक ढंगले चलिरहेकै छ । कांग्रेसले हिजो आफूतिर लागेको लम्पसारवादीको आरोप जस्ताको तस्तै अझ साँवाव्याजसहित ओली सरकारलाई फिर्ता गरिरहेको छ भने सरकार हिजो नाकाबन्दीमा नबोल्ने कांग्रेसको अहिले किन चर्को स्वर भन्दै प्रतिपक्षीतिर ओठेजवाफ फर्काउन व्यस्त छ । वास्तवमा सीमा अतिक्रमणजस्तो गम्भीर विषय सत्ता, प्रतिपक्ष वादविवादको विषय हुनु किमार्थ राम्रो होइन । न त हिजोका घटना, परिघटनासँग तुलना गरेर पन्छिने सामान्य विषय हो यो ।भन्ने नै हो भने हिजोको नाकाबन्दी र आजको सीमा अतिक्रमणको तुलना गर्नु प्रासंगिक हुँदैन । यी उस्तै विषय पनि होइनन् । एउटा छिमेकीले अर्कोसँग लेनदेन नगर्नु, सहयोग नगर्नु, कारोबार बन्द गर्नु, नबोल्नु वा आउजाउ नगर्नु सामान्य हुन सक्लान् । तर छिमेकीको घरखेत नै खाइदिनु, लालपुर्जा नै जफत गर्नु सामान्य विषय हुन सक्दैन । त्यस्तै नाकाबन्दीले हाम्रो दानापानी रोकिँंदा पेटलाई बढी असर गर्यो होला । तर हाम्रो सिमाना लुटिंँदा पेटभन्दा ठूलो स्वाभिमान लुटिएको छ, एउटा सार्वभौमसत्ता सम्पन्न मुलुकको सार्वभौमिकता, स्वतन्त्रता, शान, मान र प्रतिष्ठा कब्जा भएको छ । संसारभर जहाँजहाँ सीमा विवाद छन्, ती सल्टिने दुइटामात्रै विकल्प छन् । १ युद्ध २ वार्ता । पहिलो विकल्प हामी कसैको हितमा छैन । तसर्थ सरकारले अविलम्ब कूटनीतिक तवरले वार्ताबाट जारी सीमा विवाद छिनोफानो गरोस् । निरोज खड्का, लिखुतामाकोशी३, रामेछाप"
नीति कार्यान्वयनको हाँक,"आजको शासनतन्त्रमा न्यूनतम मूल्यमान्यताको अपेक्षा गरिएको हुन्छ । अहिलेको कार्यप्रणाली पहिलेको जस्तो हुकुमी शासन अर्थात् राजाज्ञा शिरोधार्य गरिने शैलीभन्दा फरक हुनुपर्छ । शाह र राणाशासन यस्तै हुकुमी तरिकाले चल्थे । यस्तो परिपाटीमा संस्थागत अवधारणा शून्य हुन्थ्यो र भए पनि ती संस्थाका कर्मचारी शासकको वैयक्तिक सोचमा नियुक्त हुने भएकाले चाकडी र चापलुसीले निर्णायक भूमिका खेल्थे । यस्तो परिपाटी अति सजिलो थियो, किनभने सबै गतिविधि उनीहरूका स्वार्थअनुकूल बनाइएका कानुनबमोजिम सञ्चालन हुन्थे या मुख नै कानुन हुन्थ्यो । २००७ सालपछि निकै ठूलो परिवर्तन भयो, तर राजनीतिक संस्कार बदलिएन । दरबारकेन्द्रित शासनशैली पनि मध्ययुगीन प्रकृतिको थियो । २०१७ सालपछिको शाही शासनले पुरानो दरबारी संस्कार, बोलीवचन तलसम्म पुर्यायो । तलका कर्मचारीले माथिको आशयमा काम गर्नुपर्ने र मन्त्री या अन्य उच्च निकायले दरबारको लाइन मा चल्नुपर्ने भएकाले कट्टर भनिएका व्यवस्थावादीले समेत द्वैध शासन रहेको टिप्पणी गरेका थिए ।वर्तमान सरकार जनआन्दोलनको उपज हो । यसको आधार नेपाली जनता हुन् । लामो संघर्ष र बलिदानले नेपालमा गणतन्त्र आएको हो । यो व्यवस्थामा सत्तामा पुग्नेले सार्वभौम जनताले बनाएको संविधानको अक्षर र भावना अनुरूप चल्ने प्रतिज्ञा गर्नुपर्ने हुन्छ । तर, अघि नै भनियो, नेपालमा संरचनात्मक (स्ट्रक्चलर) परिवर्तन भए पनि सारमा भने पुरानो शासनशैली कायमै रह्यो । सरकारी कामकाज पहिलेझैं संविधानको भावनाविपरीत चल्न थाले, जसका अनेक उदाहरण पाइन्छन् । राष्ट्रपतिको सक्रियता, कुनै खास दलप्रतिको देखिने संलग्नता र भूमिकाले संविधानको कार्यान्वयनमा शंका उब्जाएको छ । त्यसैले औचित्यका दुई आधार, कानुनी र कार्यान्वयन, मानिए पनि अब कानुनी या संवैधानिक आधार खस्कन थालेको र कार्यान्वयन पक्ष अति कमजोर भएकाले जनताको शासनको आभास हुन छाडेको छ । कार्यान्वयन दरिलो र स्वच्छ भए लोकप्रियताको कसी बलियो हुने र जनताले कानुनी औचित्यमाथिका त्रुटिप्रति आंँखा चिम्लिने ठाउँ रहन्थ्यो । नेपालको मुख्य समस्या व्यवस्थापनमा अस्तव्यस्तता हो । यसका धेरै उदाहरण छन् । जस्तो देशको राजधानीको वातावरणको अति दुरवस्था छ । सन् २०२० मा २० लाख पर्यटक भित्र्याउने उद्देश्य राख्ने सरकारले राजधानीको मुटुमा पर्ने बाटासम्म राम्रो पार्न नसक्नु, नगरपालिकाले स्वच्छ शौचालय बनाई सर्वसाधारणलाई पर्ने समस्या हल गर्न नसक्नु, शिक्षा र स्वास्थ्यमा घोर अराजकता आउनु र खोलिएका शिक्षण संस्थालाई चलाउन नसक्नु, शैक्षिक असमानता बढ्दै जानु, थालिएका परियोजनाहरू अलपत्र परी कहिल्यै नसकिनु, जताततै बाटो खोल्ने नाममा पर्यावरण बिगार्नु र जनताको ज्यान सुरक्षा गर्न नसक्नु त्यसका अन्य उदाहरण हुन् । यस्ता अनगिन्ती समस्याको समाधान खोज्न शासनतन्त्र असफल भएको छ । काठमाडौंका बाटाका सन्दर्भमा प्रधानमन्त्री ओलीले केही समयपहिले भनेको याद आउंँछ । उहाँंका विचारमा, चिल्ला गाडीमा हिँंडेका बेला शरीर हल्लिँंदा बाटो खराब छ भनी सरकारलाई गाली गर्नेहरूले देश विकास भएको देख्न नसकेका हुन् ! भन्न मन लाग्छ, एकपल्ट उहाँ आफैले गौशालाजोरपाटी सडकमा यात्रा गरिदिए हुने थियो । यस्ता अनगिन्ती सडक छन्, जसलाई एक पटक बनाएपछि मर्मत गर्ने चलन छैन । बाहिरका सडकमा कति यात्रुको ज्यान दिनहुंँ गइरहेको छ ! हजारौं मानिस मर्दा पनि यातायात व्यवस्थापनमा सरकार निरीह देखिन्छ । राजधानीकै धूलो र धूवाँले लाखौं नागरिक रोगग्रस्त भइरहेका छन्, उनीहरूको आयु छोट्टिइरहेको छ । आर्थिक अवस्थामा केही ग्राफ र चार्टमा फरक परे पनि व्यापार घाटा बढ्दै र निर्यात गर्ने वस्तु हराउँदै गएका छन् । भएको पुँजी खर्च गर्न पनि सरकार विफल भएको छ । हरेक वर्ष खर्च गर्ने क्षमतामा ह्रास आउँंदा परियोजना सकिन वर्षौं लाग्ने गरेको छ । मन्त्रीको फेरबदलले जनताको अवस्थामा खासै सुधार ल्याउने सम्भावना छैन । प्रधानमन्त्रीको निर्देशनले मात्र शासनशैली बदलिने होइनÙ व्यक्तिको सोच, काम लगाउन सक्ने क्षमता, अग्रसरता र प्रतिबद्धताले धेरै काम गर्न सकिन्छ । यसका निम्ति तलदेखि माथिसम्मको नेतृत्व क्षमता अभिवृद्धि हुनुपर्छ । नेतृत्व दृढ भए केही सफलता मिल्न सक्छ । बाबुराम भट्टराईले काठमाडौंमा सडक विस्तार अभियान चलाउँंदा ठूलो खैलाबैला मच्चिए पनि यो कार्य सम्पन्न भएरै छाड्यो । यस्तै, कुलमान घिसिङको अभियानले वर्षौंदेखिको लोडसेडिङको समस्या हल भएको छ । यसमा कुनै जादु भएजस्तो लाग्दैन । सस्तो जनप्रियताका लागि सडकमा उत्रिएका राजनीतिक दलका नेता या अन्यको दबाबमा भट्टराईले यो अभियान छोडेको भए काठमाडौंका सडकको अवस्था कस्तो हुन्थ्यो ? यो कुनै व्यक्तिप्रति देखाएको अनावश्यक हमदर्दी होइन, कामको मूल्यांकन मात्र हो । तर अहिलेको मन्त्रिपरिषदका एक सदस्यले यत्ति कामसम्म गरेको पाइँंदैन । पूर्वाधार विकासलाई समग्रमा नलिई नेपालको सही विकास र समृद्धि सम्भव छैन । विकासदरको तथ्यांक, यति पर्यटकको आगमन, रेमिटान्स अर्थतन्त्रको तथ्यांक या विदेशी सहयोगअनुदान आदिले पुँजी बढेर मात्र विकास हुने होइन । भौतिक पूर्वाधारका लागि अर्थका साथै सही व्यवस्थापनको ठूलो खाँचो हुन्छ । त्यही नभएर देश विकासको सम्भावना हुँंदाहुँंदै पनि उचित फल पाउन सकिएको छैन । भएको पुँजी खर्च गर्ने क्षमता नहुनु, बेरुजु झन् बढ्दै जानु, मन्त्री र मातहतकाले जवाफदेही भई जनसरोकारका विषयप्रति संवेदनशील भएर काम चाँंडो सम्पादन गर्न नसक्नुले गर्दा आज विकासका गतिविधि अराजक अवस्थामा चलिरहेका छन् । बाटो मर्मत गर्न नसक्ने, एउटा भएको अन्तर्राष्ट्रिय विमानस्थलको व्यवस्थापन गर्न नसक्ने र देशको झन्डा लिई उड्ने नेपाल वायुसेवालाई सधैं घाटामा जाने अवस्थामा राख्ने, २१ औं शताब्दीको संसारले माया गरेको देशको राजधानीमा ट्राफिक बत्ती बाल्न नसक्नेले कसरी अरू पूर्वाधारको जगेर्ना गर्न सक्ला ? सबै समुदायको पहुँच पुग्ने गुणात्मक शिक्षाका लागि न त समाजवादी सरकार र प्रतिपक्ष ठोस प्रतिबद्धतासाथ नीति कार्यान्वयनप्रति गम्भीर देखिन्छन्, न शिक्षाको व्यापारीकरणलाई नियन्त्रण गर्ने सामर्थ्य राख्छन् । यस्तो किन भएको हो भने, सरकार र दलहरूभित्र अनेक खाले माफियाले नियन्त्रण जमाएका छन् । अति खर्चिलो चुनावशैलीले सबै महत्त्वाकांक्षीका लागि ती मफिया आर्थिक स्रोत भएका छन् । देशमा सधैं यस्तै स्थिति कायम रहे राजनीतिले अनेक विकल्प रोज्न सक्छ । विडम्बना, नेताहरूले यो गम्भीर अवस्थाको आकलन गर्ने क्षमतै राख्तैनन् । जस्तोसुकै व्यवस्था ल्याए पनि गन्तव्य निर्धारण गरी देश बनाउने अल्पकालीन र दीर्घकालीन सोच पो राख्नुपर्छ । आजको नेपालमा कोही वाम र समाजवादी छैनन्Ù खालि नारा, झन्डा र ब्यानरमा मात्र विभाजित छन् । विभाजनको सैद्धान्तिक धार भने विदेशी सिद्धान्तसित जोडिन पुगेकाले राष्ट्रिय राजनीतिको एक पक्ष प्रस्ट भएको छ । सी चिनफिङ विचारधारालाई आधिकारिक रूपमा बढाउन उद्यत हुँंदा अनेक शंकाउपशंका व्यक्त भएका छन् । किनभने नेपालको लोकतन्त्र र चिनियाँ एकदलीय व्यवस्थाबीच सामञ्जस्य आउन सक्तैन । तर चीनको विकासगतिबाट प्रभावित भई लोकतान्त्रिक संरचना र सारभित्र नीति कार्यान्वयन हुन सके प्रगतिशील लोकतन्त्र बन्ने थियो । यसका लागि अनुशासन, कठोर नीति लागू गर्न सक्ने क्षमता, उत्तरदायित्वको भावना, संस्थागत विकास पद्धति आदिको आवश्यकता पर्छ । आजका दलहरूको चरित्र र कार्यक्षमता नियाल्दा सक्षम, शुद्ध सरकार र प्रतिपक्षको सम्भावना देखिंँदैन । किनभने भाषण र नाराभन्दा अब कामले विश्वास जित्न सक्नुपर्छ । यस्तो क्षमता देखाउन नसक्ने निर्वाचित सरकार आज कसरी विश्वभरि जनआक्रोशको सिकार भइरहेका छन्, पाठ लिन सक्नुपर्छ ।"
कृषिमन्त्रीका चुनौती,सम्झना वाग्ले भट्टराई
स्वाधीनता र सीमा अतिक्रमण,मोहन वैद्य 'किरण'
आतंकवादबारे अमेरिकी रिपोर्टको गम्भीरता,चूडामणि भट्टराईलेखक अमेरिकास्थित युनिभर्सिटी अफ डिस्ट्रिक्ट अफ कोलम्बियामा होमल्यान्ड सेक्युरिटी विषयमा स्नातकोत्तर अध्ययनरत छन् ।
लोकतन्त्र पक्षधर विजयी,"हङकङ हङकङमा आइतबार सम्पन्न जिल्ला परिषद् चुनावमा लोकतन्त्र पक्षधरले ऐतिहासिक सफलता हासिल गरेका छन् । अन्तर्राष्ट्रिय सञ्चारमाध्यमका अनुसार १८ मध्ये १७ जिल्लामा लोकतन्त्र पक्षधरले पकड जमाएका छन् ।सरकारविरोधी प्रदर्शनका कारण ६ महिनायता अशान्त रहेको हङकङमा आइतबार भएको जिल्ला परिषद्को चुनावमा ७१ प्रतिशत अर्थात् २ लाख ९४ हजार मत खसेको थियो । जुन यसअघि सन् २०१५ मा भएको चुनावमा खसेको भन्दा २४ प्रतिशत बढी हो ।चुनावमा लोकतन्त्र पक्षधरले करिब ६० प्रतिशत मत प्राप्त गरेका भए पनि सिट संख्याका हिसाबले अभूतपूर्व नतिजा ल्याउन सफल भएका हुन् । जम्मा ४ सय ५२ स्थानमध्ये लोकतन्त्र पक्षधरले ३ सय ४७ स्थानमा कब्जा जमाएका छन् । बेइजिङ समर्थक उम्मेदवारले ६० स्थानमा मात्र जितेका छन् । ४५ स्थानमा विजयी भएका स्वतन्त्र उम्मेदवारमध्ये अधिकांश लोकतन्त्र पक्षधर रहेका जनाइएको छ । सन् २०१५ मा भएको चुनावमा बेइजिङ समर्थक उम्मेदवारले २ सय ९२ सिट जितेका थिए । १ सय १६ स्थानमा लोकतन्त्र पक्षधर र २३ स्थानमा स्वतन्त्र उम्मेदवार विजयी भएका थिए । के भन्छ चीन ?चुनावी नतिजाप्रति चीनले भने हालसम्म आधिकारिक धारणा सार्वजनिक गरेको छैन । तर चिनियाँ विदेशमन्त्रीले भने चुनावी नतिजाले भने चीनका लागि खासै फरक नपर्ने प्रतिक्रिया दिएका छन् । वाङ यीले भनेका छन्, के भयो भन्नेले खासै फरक पार्दैन, हङकङ चीनको भूमि हो । उनले हङकङ खेल्न चाहने बाह्य शक्ति असफल हुने दाबी गरे । हङकङमा अराजकता फैल्याउने तथा यसको समृद्धि र स्थायित्व बिथोल्न खोज्नेहरू सधैं असफल हुन्छन्, उनले भने । चीनको सरकारी समाचार संस्था सिन्ह्वाले भने मतगणना गरिएको जनाएपछि नतिजाबारे विस्तृत विवरण उल्लेख गरेको छैन । कोको सफल ?विवादास्पद छविका बेइजिङ पक्षधर सांसद जुनियस हो अनपेक्षित रूपमा पराजित भएका छन् । समर्थकको भेषमा आएका एक व्यक्तिले नोभेम्बर सुरुमा उनलाई चक्कु प्रहार गरेका थिए । सरकारविरोधी प्रदर्शनमा अनावश्यक दमन गरेको आलोचना खेपिरहेको हङकङ प्रहरीको समर्थनमा पटकपटक बोलेपछि उनी निकै विवादमा आएका थिए । पछिल्लो समय नागरिक मानवअधिकार मञ्चका प्रमुख नेताका रूपमा छवि बनाएका राजनीतिक अभियानकर्मी जिम्मी साम पनि विजयी भएका छन् । उनी पनि पहिलो पटक चुनावी प्रतिस्पर्धामा उत्रेका थिए । पटकपटक सार्वजनिक विरोध प्रदर्शनको नेतृत्व गरेका साममाथि दुईपटक आक्रमण भएको थियो । लोकतान्त्रिक अभियानकर्मी जोसुवा वोङलाई भने चुनावमा उम्मेदवार बन्न रोक लगाइएको थियो । उनको स्थानमा उठेका प्रजातन्त्रवादी उम्मेदवार पनि विजयी भएको बताइएको छ । चुनावमा हार भोगेकी बेइजिङ समर्थक सांसद एलिस माकले पराजयको आंशिक दोष कार्यकारी प्रमुख लामको शासन शैलीलाई दिएकी छन् । सहरको सबैभन्दा ठूलो बेइजिङ पक्षधर दलकी सहअध्यक्ष स्टारी ली वाइकिङ भने विजयी भएकी बीबीसीले जनाएको छ ।सरकारविरोधी प्रदर्शन किन ? हङकङ सरकारले गत जुनमा विवादास्पद सुपुदर्गी विधेयक पारित गराउने सरकारी योजनाको विरोधमा प्रदर्शन सुरु भएको विरोध प्रदर्शन पछिल्ला दिनमा विधेयकको खारेजी तथा हङकङकी कार्यकारी प्रमुख क्यारी लामको राजीनामामा केन्द्रित छ । विधेयकमा हङकङमा अपराध तथा बलात्कार आरोप लागेकालाई मुख्यभूमि चीनमा सुपुर्दगी गर्ने प्रावधान राखिएको थियो । त्यसको विरोधमा उत्रेका प्रदर्शनकारीले स्वतन्त्रताविरोधी चिनियाँ न्याय प्रणालीले हङकङका जनता पीडित हुने दाबी गर्दै आएका छन् । सरकारले विधेयक स्थगित गरे पनि प्रदर्शनकारीले विधयेक खारेज हुनुपर्ने माग छाडेका छैनन् ।"
प्रमुख कार्यकारी लामको परीक्षा,"चुनावलाई संकटमा परेकी हङकङकी प्रमुख कार्यकारी क्यारी लामको समर्थनको परीक्षाको रूपमा हेरिएको थियो । चुनावमा प्रजातन्त्र पक्षधर प्रदर्शनकारी समूहहरूले ६ महिनासम्मको तनाव र प्रदर्शनपछि चिनियाँ सरकारलाई स्पष्ट सन्देश दिन चाहेको देखिएको बीबीसीले उल्लेख गरेको छ । बेइजिङ पक्षधर उम्मेदवारले लामो समयदेखि चलिरहेका प्रहरीप्रदर्शनकारी झडपप्रतिको असन्तुष्टि पोख्न आफूलाई समर्थन गर्न आग्रह गरेका थिए । चुनावी नतिजा सार्वजनिक भएसँगै कार्यकारी प्रमुख लामले एक विज्ञप्ति जारी गर्दै सरकारले चुनावी नतिजाको सम्मान गर्ने बताएकी छन् । उनले भनेकी छन्, सरकारले जनताका सदस्यको विचार सुन्नेछ र त्यसलाई व्यवहारमा उतार्नेछ । मतदानका क्रममा उनले जिल्ला परिषद्का आवाज अझै ध्यान दिएर सुन्ने भन्दै समर्थन जुटाउने प्रयास गरेकी थिइन् । चुनावमा लोकतन्त्र पक्षधरले पहिलेको भन्दा राम्रो ल्याउने अनुमान गरिएपछि बेइजिङ पक्षधर नराम्रोसँग पराजित हुन्छन् भनेर अपेक्षा नगरिएको बीबीसीले उल्लेख गरेको छ । चुनावी नतिजासँगै क्यारी लाम प्रशासन आगामी दिनमा प्रदर्शनकारीका कुरा सुन्न थप दबाबमा परेको छ । हङकङका जिल्ला पार्षदहरूले सडक तथा फोहोरमैला संकलनजस्ता विषयमा सरोकार राख्दछन् । प्रमुख कार्यकारी प्रमुख रोज्ने विषयमा उनीहरूको भूमिका न्यून हुन्छ । चुनावी व्यवस्थाअनुसार १ सय १७ जना जिल्ला पार्षद कार्यकारी प्रमुख चुन्ने १ हजार २ सय सदस्यीय समितिमा रहनेछन् ।"
अवैध आप्रवासी ओसारेको स्वीकार,लन्डन बेलायतको एसेक्समा ३९ वटा शव भेटिएको लरीका चालकले अवैध रूपमा मानिस ओसारपसार गर्ने योजनामा आफू संलग्न भएको स्वीकार गरेका छन् ।मौरिस रोबिन्सनले अन्य मानिससँग मिलेर सन् २०१८ को मे १ देखि २०१९ को अक्टोबर २४ सम्म आफूले अवैध आप्रवासीलाई सहयोग पुर्याएको अदालतसमक्ष स्वीकारेका बीबीसीले जनाएको छ । रोबिन्सनलाई गैरकानुनी रूपमा विदेशी नागरिकलाई बेलायत भित्र्याउने योजनामा सहभागी भएको आरोप लगाइएको छ । अक्टोबर २३ मा ग्रेज वाटरग्लेड औद्योगिक क्षेत्रमा रोकेर राखिएको एक लरीमा ३९ शव भेटिएको थियो । लरीमा ८ महिला र ३१ पुरुषको शव भेटिएको थियो । बेलायती अधिकारीले प्रारम्भिक छानबिनपछि ती शव चिनियाँ नागरिकका रहेका बताए पनि पछि भियतनामीको रहेका पुष्टि भएको थियो ।बेलायती सञ्चारमाध्यमका अनुसार २५ वर्षीय रोबिन्सनलाई भिडियोमार्फत् सोमबार अदालत पेस गरिएको थियो । त्यस क्रममा उनले आफ्नो नाम रोबिन्सन र आफू बेलायती नागरिक रहेको पुष्टि गरेका थिए । त्यसपछि उनले सन् २०१८ को मे १ देखि २०१९ को अक्टोबर २४ सम्म अपराध गरेबापत् रकम लिएको स्वीकार गरे । उनलाई मानव तस्करी र कालोधन स्थानान्तरण गरेको अभियोग लगाइएको छ ।बेलायती सञ्चारमाध्यमका अनुसार रोबिन्सन डिसेम्बर १३ मा अर्को सुनुवाइ नभएसम्म हिरासतमा रहनेछन् । त्यसका साथै उत्तरी आयरल्यान्डका २३ वर्षीय क्रिस्टोफर केनेडीलाई पनि मानव तस्करीको मुद्दा लगाइएको छ । मृतक भियतनामीको यात्राको बन्दोबस्त मिलाएको र बेलायतको आप्रवासनसम्बन्धी कानुन उल्लंघनमा उनलाई मुद्दा चलाइएको हो । घटनामा संलग्न भएको आशंकामा पक्राउ परेका अन्य ३ जना धरौटीमा छुटेका बीबीसीले जनाएको छ ।
ब्लुमबर्गद्वारा उम्मेदवारी घोषणा,"न्युयोर्क अमेरिकी अर्बपति माइकल ब्लुमबर्गले सन् २०२० मा हुने राष्ट्रपतीय चुनावका लागि औपचारिक रूपमा उम्मेदवारी घोषणा गरेका छन् । न्युयोर्क सिटीका पूर्व मेयर ब्लुमबर्ग डेमोक्र्याटिक दलका तर्फबाट उम्मेदवार बन्ने होडमा छन् । ब्लुमबर्ग अमेरिकी धनाढ्यको सूचीमा हाल आठौं नम्बरमा छन् । फोर्क्स म्यागाजिनका अुनसार उनको सम्पत्ति हाल ५४४ बिलियन अमेरिकी डलर छ ।७७ वर्षका ब्लुमबर्गले वर्तमान राष्ट्रपतिलाई पुनः निर्वाचित हुनबाट रोक्न आफू निर्वाचनमा जाने निर्णयमा पुगेको बताएका छन् । ब्लुमबर्गले जारी गरेको वक्तव्यमा डोनाल्ड ट्रम्पलाई पराजित गर्न र अमेरिका पुनर्निर्माणका लागि आफू उम्मेदवार बन्ने उल्लेख छ । हामीले निर्वाचन कुनै पनि हालतमा जित्नुपर्छ, वक्तव्यमा भनिएको छ । यद्यपि, डेमोक्र्याटिक दलको आधिकारिक उम्मेदवार बन्न उनले दलका डेढ दर्जन आकांक्षीलाई पराजित गर्नुपर्नेछ । डेमोक्र्याटिक दलका तर्फबाट पूर्व उपराष्ट्रपति जो बाइडेन, सिनेटर एलिजाबेथ वारेन र बर्नी सान्डर्स तथा मेयर पिट बुट्जजको मुख्य दाबेदारी छ । सन् २००१ मा पहिलोपटक निर्वाचित ब्लुमबर्ग लगातार ३ कार्यकाल (१२ वर्ष) न्युयोर्कको मेयर भएका थिए ।"
काबुल आक्रमणको राष्ट्रसंघद्वारा निन्दा,काबुल संयुक्त राष्ट्रसंघले अफगानिस्तानमा कार्यरत राष्ट्रसंघीय मिसनमाथि भएको हिंसात्मक आक्रमणको निन्दा गरेको छ । काबुलमा भएको बम आक्रमणमा अफगानिस्तानस्थित राष्ट्रसंघीय मिसनका कर्मचारीको निधन भएको थियो । राष्ट्रसंघले सोमबार प्रकाशन गरेको विज्ञप्तिमा यथाशक्य आक्रमणकारीलाई कानुनअनुसार कारबाहीका लागि समेत सम्बन्धित निकायलाई आग्रह गरिएको छ । राष्ट्रसंघका कर्मचारी यात्रा गरिरहेको सवारीसाधनमा आइतबार साँझ एक व्यक्तिले गरेको आक्रमणमा राष्ट्रसंघीय कर्मचारीको ज्यान गएको थियो । आक्रमणमा अन्य केही घाइते भएका थिए । हमलाको कुनै पनि समूहले जिम्मेवारी लिएको छैन । अफगानिस्तानमा शान्ति स्थापनाका लागि क्रियाशील राष्ट्रसंघीय मिसनका कर्मचारीहरूमाथि बारम्बार आक्रमण हुने गरेको छ ।
भारतीय संसद्मा विपक्षीको विरोध,नयाँदिल्ली भारतको विपक्षी दल भारतीय राष्ट्रिय कंग्रेसले सोमबार भारतको संसद्मा विरोध गरेको छ । महाराष्ट्रमा सरकार बनाउने विषयमा धोका भएको भन्दै कंग्रेसका सांसदहरूले प्रदर्शन गरेका हुन् । भारतीय सञ्चारमाध्यमका अनुसार प्रदर्शनको नेतृत्व कंग्रेसकी अन्तरिम अध्यक्ष सोनिया गान्धीले गरेकी थिइन् । प्रदर्शनका क्रममा कंग्रेस नेताहरूले लोकतन्त्रको हत्या बन्द गर भन्दै नाराबाजी गरेका थिए । कंग्रेस नेताहरूको नाराबाजीपछि सुरु हुनासाथ संसद् बैठक स्थगित भएको थियो । महाराष्ट्रमा हालै सम्पन्न निर्वाचनपछि कंग्रेस र शिवसेनाले सरकार बनाउने तयारी गरे पनि अर्को पक्षलाई साथमा लिएर भारतीय जनता पार्टीले नै सरकार बनाएपछि कंग्रेस रिसाएको हो ।
लोक दोहोरी प्रतिष्ठानमा बीजी,"पोखरा (कास) राष्ट्रिय लोक तथा दोहोरी गीत प्रतिष्ठानको अध्यक्षमा रमेश बीजी निर्वाचित भएका छन् । सोमबार बिहान सार्वजनिक मतपरिणामअनुसार स्याङ्जाका बीजी ५ सय ८४ मतसहित विजयी भएका हुन् । निकटतम प्रतिद्वन्द्वी बाग्लुङका विष्णु खत्रीले ५ सय ४५ मत ल्याए । सर्जक बीजीले सररर पानी घट्टमा लगायत चर्चित गीतमा शब्द कोरेका छन् । भरिया दाइले बिसाउने भारी जस्ता गीतका गायक खत्री तेस्रोपल्ट अध्यक्षमा पराजित भएका हुन् । वरिष्ठ उपाध्यक्षमा रिता थापा मगर, प्रथम उपाध्यक्षमा पशुपति शर्मा, द्वितीय उपाध्यक्षमा रामजी खाँण, महिला उपाध्यक्षमा राधिका हमाल पुन, तृतीय उपाध्यक्षमा दीपक खड्का, महासचिवमा सुवास केसी, उपमहासचिवमा शंकर बीसी र शिव हमाल, सांगठनिक सचिवमा खुमन अधिकारी, महिला सचिवमा जमुना रानामगर र सहकोषाध्यक्षमा पूर्णकला बीसी निर्विरोध निर्वाचित भएका थिए । सातौं महाधिवेशनमा चुनावी प्रतिस्पर्धाबाट कोषाध्यक्षमा राजु ढकाल, सहकोषाध्यक्षमा ईश्वरीप्रसाद भुसाल, प्रशासनिक सचिवमा कृष्ण रेउले, खुल्ला सचिवमा जीवन दाहाल, रमेशराज भट्टराई, कुलेन्द्र विश्वकर्मा, हरि डाँगी, प्रचण्ड जीसी, वसन्त थापा र पुष्कल शर्मा निर्वाचित भएका छन् । त्यसैगरी, महिला केन्द्रीय सदस्यमा सम्झना लामिछाने मगर, जानकी तारमी मगर, अञ्जली अधिकारी, जुना श्रीश मगर, अमृता लुंगेली मगर, सरला पाण्डे र सीता राना विजयी भए । खुला केन्द्रीय सदस्यतर्फ देवी घर्ती, पीएन सापकोटा, प्रकाश सपुत, पुरुषोत्तम भण्डारी, प्रकाश भट्ट, याम क्षेत्री, विमल अधिकारी, महेन्द्र गौतम, दीपक गरौजा मगर, सागर गुरुङ, विक्रम थापा र युवराज मगर विजयी भए । भूगोलतर्फको केन्द्रीय सदस्यमा गण्डकीका तारानाथ आचार्य, सुदूरपश्चिममा नवीन धामी, विदेश शाखामा रामकृष्ण बममल्ल र दुर्गा पंगेनी विजयी भए । प्रतिष्ठानका १ हजार ३ सय ४८ प्रतिनिधिमध्ये १ हजार १ सय ३७ मत खसेको थियो । महाधिवेशनको उद्घाटन शुक्रबार गण्डकी प्रदेशका मुख्यमन्त्री पृथ्वीसुब्बा गुरुङले गरेका थिए । शनिबार बन्द सत्र र आइतबार मतदान भएको थियो ।"
हाम्रा गीत प्राज्ञिक छैनन्,"गायक राजेशपायल राई तीन महिना लामो वर्ल्ड टुर सकाएर केही दिनअघि नेपाल फर्के । काठमाडौंमा रहँदा उनको प्रायः समय स्टुडियोमै बित्यो । चर्चित गायक राई यतिबेला जापान पुगेका छन् । बुधबार नेपाल फर्किएलगत्तै उनी वर्ल्ड टुरको अर्को सेडुलमा व्यस्त हुनेछन् । लामो समयपछि भर्खरै मुलुक फर्किनुभयो । अब त फुर्सदमै हुनुहुन्छ होला नि ? वर्ल्ड टुरकै क्रममा छु । जापान जान भिसा प्रोसेस यतैबाट गर्नुपर्ने भएकाले आएँ । काठमाडौं आउनेबित्तिकै संगीतकर्मीले पछ्याउनुभयो । तीन दिन भयो, दिनमा तीनटा गीत रेकर्ड भ्याउनु परिरहेको छ । तीन महिनादेखि बाहिर थिएँ । यूकेबाट सुरु भएको यसपटकको वर्ल्ड टुर कोरिया, अमेरिका, क्यानडा हुँदै यूकेमै पुगेर टुंगियो । अमेरिका र यूकेमा कन्सर्ट गरे । जापानपछि अब जर्मनी, अस्ट्रेलियामा कसर्न्ट छ । वर्ल्ड टुर त धेरैअघि थाल्नुभएको हैन र ? ६ वर्षअघि । खासमा कन्सर्टका लागि विदेश यात्रा त भइरहेकै थियो । पछिल्लो समय मुलुकबाहिर नेपाली गीतसंगीतको माग बढेपछि विभिन्न देशका आयोजकसित संयोजन गरेर थुप्रै मुलुक भ्याउने गरि कन्सेप्ट बनाएँ । त्यतिबेला इजरायलबाट सुरु गरेको गरेको थिएँ मलेसिया, क्यानडा, दुबई र थाइल्यान्डलाई समेत जोडेर । वर्ल्ड टुरको कन्सेप्ट सम्भवतः त्यो नै पहिलो थियो । मुलुकबाहिर श्रोतादर्शकको गीतप्रतिको मनोविज्ञानमा केकस्तो परिवर्तन आइरहेको रहेछ ? सन् २०१३ मा जतिबेला मैले वर्ल्ड टुर गरेको थिएँ, त्यसयता धेर बदलाव आइसकेको छ । अहिलेका दर्शकश्रोताले बढी त डान्सिङ नम्बर रुचाइरहेका छन् । स्लोभन्दा पनि फास्टबिटको गीतको माग बढिरहेको देख्छु । सम्भवतः समय नभएर हुन सक्छ । पैसा नै तिरेर आइसकेपछि मज्जाले रमाइलो गरौं न, सेन्टिमेन्टल गीत सुनेर किन पीडामा डुब्ने भन्ने मानसिकताले पनि काम गरेको हुन सक्छ । सिरियस गीतचाहिँ काम गर्ने बेला, घरमा या कुनै प्राइभेट टाइममा सुन्ने गरेको पाएँ । अर्को कुरा, पहिलो र अहिलेको कमाइमा पनि ठूलो भिन्नता छ । करेन्सी बढ्यो । नेपाली डायस्पोराको हैसियत बढेपछि कलाकारलाई फाइदा नै पुर्याएको छ । त्यसो भए, नेपाली संगीतको व्यावसायिकतामा डायस्पोराको भूमिका प्रभावशाली बन्दै गइरहेको हो ? मेरै कुरा गरौं न । आज म जे छु, प्रवासी नेपालीभाषीकै कारणले छु । धेरैजसो मलाई नेपालीभाषी भुटानीहरूले प्रेम गर्छन् । अस्ट्रेलिया, अमेरिका, क्यानडा, यूके, न्युजिल्यान्डलगायतका मुलुकमा रहनुभएका नेपालीभाषी भुटानी समुदायले बरोबर बोलाइरहन्छन् । तीनवटा देशको नागरिक हुनुपर्दाको मनोदशा बोकिरहेको भए पनि उहाँहरूले नेपाली भाषाप्रति देखाएको विश्वास र प्रेम साँच्चिकै सलामयोग्य छ । पछिल्लो समय त उहाँहरू आफैं पनि नेपाली भाषाको गीत लेखन र रेकर्डिङ थाल्नुभएको छ । यसबाहेक नेपाली डायस्पोराले कलाकारलाई गर्ने मायाकै कारण आज हाम्रो कला, संस्कृति मुलुकबाहिर प्रवर्द्धन भइरहेको छ ।नेपालीभाषी भुटानीसित माया बढ्नुको खास कारण ? ११ वर्षअघि म पूर्वको बेलडाँगी क्याम्प२ मा थिएँ, कन्सर्ट गर्दै । भुटानी शरणार्थीहरूको तेस्रो मुलुक आप्रवासनको प्रोजेक्ट अन्तिम चरणमा थियो सायद । सबैजना भावुक थिए । त्यतिबेला बच्चा, टीनएजदेखि बूढाबूढीसम्मकै माया पाएँ मैले । त्यही मायाप्रेम आशीर्वादको रूपमा जारी रह्यो । स्वाभाविक रूपमा हाल व्यावसायिकताको भ्यालु बढ्यो, नेपाली गीतसंगीतचाहिँ कतातिर गइरहेको छ त ?हाम्रो गीतसंगीतले आफ्नो छवि पकड्न सकेको छैन । यसमा मेरो पनि दोष हुन सक्छ । सबभन्दा बढी कन्सर्ट गर्ने, सबभन्दा बढी विदेश घुम्ने गायकको रूपमा । तर मैले त सिर्जना गर्ने हैन । गीतसंगीतको नेपाली मौलिक अनुहार निर्माण गर्न त रचनाकार र संगीतकारको मुख्य भूमिका हुन्छ । गायक सर्जक नभई प्रस्तोता नै हो । यस्तो गाइदिनुपर्यो, यस्तो चलिरहेको छ भन्छन्, गाउनै पर्यो । तर हामीले चलिरहेको गाउने कि नेपाली माटोको संगीत खोज्ने ? गोपाल योञ्जन दाइ, नारायण गोपाल, नातिकाजीहरूको समयमा जस्तो हामी एकेडेमिक हुन सकेका छैनौं । सबैजना लहलहैमा आइयो, स्थापित भइयो भन्ने प्रकृतिका मात्रै छन् । मैले पनि केही जानेको छैन । तर, अनुभवको आधारमा भन्ने हो भने हामीले नेपाली माटोको गीतसंगीतको ठ्याक्कै पहिचान दिन सकेका छैनौं । के गर्दाचाहिँ नेपाली माटोको सुगन्ध आउँछ होला हाम्रो गीतसंगीतमा ?ठ्याक्कै सूत्र त म भन्न सक्दिनँ । यो फेरि दुई दुना चार जस्तो हिसाब पनि हैन होला । तर, के लाग्छ भने लोकगीतलाई आधार बनाएर आधुनिक सिर्जनाहरू गर्न सकिन्छ होला । जसरी इन्डियन क्लासिकललाई बेस बनाएर भारतीय आधुनिक संगीतकारहरूले काम गरिरहेका छन्, त्यसरी नै हामीले पनि लोकलाई आधारित बनाउनुपर्छ । सानो देश भए पनि हामीमाझ अनेकौं संगीत संस्कृति छन् । हाम्रो रैथाने संगीत परम्परा काठमाडौंमा जे छ, यही पर सिन्धुपाल्चोक या काभ्रे पुग्दा अर्कै स्वादको भेटिन्छ । पोखरा पुग्दा त्यसको बिट, लय र ताल भिन्नै भइदिन्छ । पूर्व, पश्चिम, तराई, मधेस, मिथिला अनेकौं सांगीतिक विविधता छन् । पञ्जाबी, तामिललगायतको म्युजिकले भाषा, मिडिया र बजारको हिसाबबाट जसरी विश्वव्यापी पहिचान बनाइरहेको छ, त्यसले भारतीय आधुनिक संगीतलाई बलियो पारिरहेको छ । हाम्रोमा त्यसो हुन सकेको छैन । यसको प्रभाव त डायस्पोरामा पनि पक्कै होला ? किन नहुनु ? झन् छ । धेरैजसो प्रवासी नेपाली कला, साहित्य, संगीत, संस्कृति र भाषाको हिसाबले बीचको अवस्थामा छन् । आधा अंग्रेजी आधा नेपाली । पूरै नेपाली पनि बन्न सकिरहेका छैनन्, पूरै विदेशी पनि हुन सकिरहेका छैनन् । यस्तो अवस्थामा त हाम्रो सफ्ट पावर (कला, साहित्य, संगीत, फिल्म) बलियो हुनुपर्ने हो । राष्ट्रिय पहिचान प्रवर्द्धन गर्ने गरी हुनुपर्ने हो । नेपाली आधुनिक संगीतको फुल बेस्ड लोकगीतलाई बनायौं भने डायस्पोरामा यसले केही काम अवश्य गर्नेछ । अहिले त बाहिर कसर्न्टतिर हिन्दीजस्तो हुँदोरहेछ तेरो गीत भन्नेहरू थुप्रै भेटिन्छन् । नेपालीजस्तो नै भन्दैनन् । जतिबेला गोपाल योञ्जन, कर्म योञ्जन, नारायण गोपालहरूको समय थियो, त्यो बेला हाम्रो संगीत नेपालीपन उभिएको थियो । अहिले म पनि चुकिरहेको छु । म आज पपुलर छु, मेरो सुन्नै पर्छजस्तो लाग्छ । तर, रिजल्ट मलाई थाहा छ कि भविष्य राम्रो छैन ।फिल्मका गीत धेरै गाउनेमा पनि तपाईं नै पर्नुहुन्छ । त्यताको अनुभव ?फिल्मको त कुरै नगरौं । पूरै सूत्रमय । यसो भन्दा आफूले आफैंलाई गाली गरेकोजस्तो होला । सुरुमा भेट भायो लभ सङ, बिहे भयो म्यारिज सङ, आइटम सङ, खटपट भयो भने ट्र्याजेडी सङ । यसले नेपाली फिल्म संगीतलाई ट्र्यापमा पारेको छ । यसले नेपाली गीतसंगीतको कद बढाउँदैन । अहिले त गीत आधारित गीत पनि फिल्ममा प्रशस्तै आइरहेका छन् नि ? पहिले नै चलिरहेको ट्रेन्ड हो यो । आइडिया नयाँ हैन । क्रिएसन पनि नयाँ छैन । रत्नदास प्रकाश, कान्छा नेपाली, गोपाल योञ्जन दाइहरूले नै चलाइसक्नुभएको ट्रेन्ड हो । गोपाल योञ्जनले उहिल्यै देउसिरे गाइसक्नुभएको हो । बहिनीको दया छ भने जस्तो टप्पा टाइपको गीत उहिल्यै थियो । अहिले गिटार, ड्रम पो नयाँ आयो त, चिज पुरानै छ । गीतसंगीतको प्राज्ञिक अभ्यासका लागि तपाईंको योजना ? भर्खरै दर्शन नमस्ते४ निकालें । अहिले त टुरमै छु । राजेशपायल राई म्युजिक एकेडेमीका लागि काम भइरहेको छ । दस वर्ष नै अघि फाउन्डेसन खोलेको हुँ । नेपाली, गीतसंगीत अध्ययन, अनुसन्धान र प्रवर्द्धनको योजना बन्दै छ, फाउन्डेसनमार्फत् पनि । अविवाहित मान्छे, टुरको त रमाइलो अनुभव होला ?यात्रा क्रममा अनौठा फ्यानहरू भेटिन्छन् । चार वर्षअघि अमेरिकामा १४ वर्षे एक नेपाली किशोरी भेटेको थिएँ । उनले ४ वर्षपछि तपाईंसित बिहे गर्छु भनिन् । मैलेचाहिँ यो त खाली आकर्षण मात्रै हो, त्यसबारे नसोच्नू, अहिले पढ्नू भनें । अस्ति भर्खरै तिनले १८ वर्ष पुगेको म्यासेज गरिन् । अब बिहे गर्ने रे । मैले सम्झाएको छु ।"
जिन्दावादको हत्केला,"काठमाडौं (कास) ६ वर्षपछि जिन्दावाद ब्यान्डले आफ्नो नयाँ गीत हतकेला टुबोर्ग ओपन सेसन्स् २ मार्फत् प्रस्तुत गरेको छ । च्यानल आरबिट्ररीद्वारा २०१८ मा सुरु गरिएको टुबोर्ग ओपन सेसन्स् एक युट्युब शृंखला हो, यतिबेला यसको दोस्रो संस्करण चलिरहेको छ । रिवाइन्ड, सेडस् अफ यु, स्पोइलिन जस्ता लोकप्रिय गीतका लागि चिनिने जिन्दावादलाई ब्यान्ड नेपालमा रहेका थोरै अब्बल प्रोग्रेसिभअल्टरनेटिभ रक ब्यान्डमध्ये एक मानिन्छ । अरूभन्दा फरक प्रस्तुतिमार्फत् जिन्दावादले नेपाली रक संगीतमा उल्लेखनीय छाप छोडेको छ । २००९ मा ग्लोबल ब्याटल अफ दी ब्यान्डस् मा सहभागी हुन स्थापना भएको जिन्दावाद आफ्नो भिन्नै सांगीतिक शैलीका साथ फेरि एक पटक नेपाली सांगीतिक क्षेत्रमा फर्किएको हो । आफ्ना गीतका शब्द र कम्पोजिसन ब्यान्डका सदस्य आफैं गर्ने गर्दछन् । ब्यान्डका भोकलिस्ट तथा गिटारिस्ट रोहित शाक्य बितेका १० वर्षदेखि संगीतमा सक्रिय छन् । बेसिस्ट राजन श्रेष्ठ संगीतकारका साथै भिज्युल आर्टिस्ट पनि हुन् र उनी पनि यो क्षेत्रमा एक दशकदेखि सक्रिय छन् । ड्रमर किरण शाही करिब ६ वर्षदेखि यस क्षेत्रमा छन् । किबोर्डिस्ट अभिषेक भाद्रा छन् भने लिड गिटारिस्ट सन्नी तुलाधर । जिन्दावाद शब्द अरूका लागि राजनीति सम्बन्धितजस्तो लागे पनि ब्यान्डका सदस्यहरू भने शक्तिको प्रतीकको रूपमा यो शब्दलाई लिन्छन् ।"
सीमा अभियानमा स्रष्टा र कलाकार,"(काठमाडौं)  हालै भारतले नेपाली भूभागलार्ई समेटेर नयाँ नक्सा सार्वजनिक गरेको विरुद्धमा सीमा बचाऔं संयुक्त सांस्कृतिक अभियान नेपाल अन्तर्गत विभिन्न सांस्कृतिक संगठनहरूले भारतीय राजदूतावासमार्फत् भारत सरकारलाई दबाबमूलक विरोधपत्र हस्तान्तरण गरेको छ । सोमबार दिउँसो जनसांस्कृतिक महासंघ नेपाल, नेपाल सांस्कृतिक संघ, रक्तिम सांस्कृतिक अभियान, समाजवादी सांस्कृतिक महासंघमा आबद्ध रहेका प्रतिनिधि स्रष्टासँगै विभिन्न चलचित्रकर्मी, संगीतकर्मी र कलाकार टोलीले दूतावासमा ज्ञापनपत्र बुझाउँदै सडकमै सांस्कृतिक प्रस्तुति गरेका हुन् । झन्डै तीन सय स्रष्टा तथा कलाकर्मीले लैनचौरस्थित खानी तथा भूगर्भ विभागनजिकै सडकमा सांस्कृतिक प्रस्तुति दिएका हुन् । संस्कृतिकर्मी खगेन्द्र राईले संयोजन गरेको कार्यक्रममा चलचित्रकर्मी दिनेश डीसी, कवि श्रवण मुकारुङ, प्राविधिक चलचित्र बोर्डका अध्यक्ष पुष्कर लामा, चलचित्र निर्माता संघका पूर्व अध्यक्ष नवल खड्का, चलचित्र कलाकार संघका अध्यक्ष रवीन्द्र खड्कालगायतका व्यक्तित्वहरूको सहभागिता थियो । सांस्कृतिक प्रस्तुति क्रममा साजन राई, प्रदीप देवान, उदय श्रेष्ठ, माधव प्रधान, आकाश थापालगायत एक दर्जनभन्दा बढी कलाकारले सीमा अतिक्रमणप्रति गीतमार्फत् विरोध जनाएका थिए भने राम विनयले राष्ट्रियता झल्काउने कविता वाचन गरे । भारतले आफ्नो नक्सामा नेपालको भूभाग कालापानी, लिम्पियाधुरा, लिपुलेकलाई अतिक्रमण गरेको दाबी गर्दै सीमा बचाऔं अभियानका संयोजक खगेन्द्र राईले सीमासँग सम्बन्धित झन्डै छसात दशक पुरानो मुद्दाप्रति चेतना जगाउनेसमेत आफूहरूको उद्देश्य रहेको बताए । उनका अनुसार अभियानले भारत मात्र नभएर चीनसँग जोडिएको नेपाली भूमिको रक्षाका लागि पनि आवाज उठाउनेछ । नेपाल सांस्कृतिक संघका सभापति तीर्थबहादुर थापाले सरकार र राजनीतिक दल सबैलाई दबाब सिर्जना गर्न साहित्य, संगीत, गीत, फिल्म र रंगमञ्च नै सजिलो माध्यम भएको बताए । उनले भने, हामी गीत गाएर, कविता भनेर, नाटक देखाएर, विचार गोष्ठी राखेर सीमा बचाउ अभियानलाई सशक्त बनाउँछौं । समाजवादी महासंघका अध्यक्ष घनराज सुब्बाले अभियान कुनै संस्था र पार्टीको दायराभन्दा माथि उठेर देशको अखण्डता र सार्वभौमसत्ताका लागि साझा एजेन्डाका रूपमा अघि बढेको बताए । अभियानअन्तर्गत सरकार तथा विभिन्न राजनीतिक पार्टीलाई पनि सीमा रक्षाका लागि ज्ञापनपत्र बुझाउने कार्यक्रम रहेको संयोजक राईले बताए ।"
पण्डितको हुटहुटी,"काठमाडौं (कास) अञ्जु पण्डित (अनु) ले पहिलो कवितासंग्रह हुटहुटी ल्याएकी छन् । आइतबार राजधानीमा पूर्वप्रदेश प्रमुख एवं माइती नेपालकी संस्थापक अध्यक्ष अनुराधा कोइराला, नारी अभियन्ता तथा स्रष्टा राधा पौडेल, प्रभा भट्टराई, प्रा अम्मराज जोशीलगायतले कृति लोकार्पण गरे । कोइरालाले पुस्तकमा रहेको जेन्डर कि डेन्जर कविताको चर्चा गर्दै पण्डितको सिर्जनामा लैंगिकताको सवाल पाइने बताइन् । कवि पण्डितले भावना पोख्ने आधार मात्र रहेको आफ्नो सिर्जना अहिले नारी, युवा, समाजको कुरीति, बेथिति र आक्रोशको हुटहुटीका रूपमा अगाडि आएको बताइन् । स्रष्टा पौडेल, भट्टराई र प्रा जोशीले पुस्तकमा सामाजिक विकृतिप्रतिको व्यंग्य पाइने बताए । पुस्तक बिक्रीबाट प्राप्त रकम अंशुमाला अक्षयकोश लाई प्रदान गर्ने बताइएको छ ।"
बेलायत यात्रामा भट्टराई,"काठमाडौं (कास) साहित्यकार प्राडा गोविन्दराज भट्टराईकृत नियात्रा संग्रह मेरो पहिलो बेलायत यात्रा सार्वजनिक भएको छ । बेलायत यात्रा गर्दाका अनुभूतिजन्य २१ वटा नियात्रा संग्रहको राजधानीमा एक साहित्यिक समारोहमाझ कवि हेमचन्द्र नेपाल, विष्णुसिंह राई र डागीता त्रिपाठीले संयुक्त रूपमा गरेका छन् । कवि एवं समीक्षक हेमचन्द्र नेपालले भट्टराईको नियात्रा संग्रहलाई उत्तरआधुनिक चिन्तनको नमुना कृति का रूपमा टिप्पणी गरेका थिए । समीक्षक डात्रिपाठीले मेरो पहिलो बेलायत यात्रा मार्फत् विषय, प्रस्तुति र शैलीका हिसाबमा नेपाली नियात्रा साहित्यले एक अनुपम कृति पाएको समीक्षा सुनाइन् । समारोहमा लेखक विष्णु एस राई, नियात्राकार भट्टराई, हरि गौतमलगायतले पनि पुस्तकमाथि प्रकाश पारेका थिए । पुस्तक लाइफ रिसर्च एन्ड पब्लिकेसनले प्रकाशित गरेको हो । लेखक भट्टराईका यसअघि एक्लै एक्लै एक्लै, सँगै बसौं यो रात, विश्वविद्यालयमा अग्निपूजा, गोधूलीमा दस पाइला, मिर्मिरेमा दस पाइला लगायतका निबन्ध र नियात्रा कृति प्रकाशित छन् ।"
कुटिए त्रिचन्द्र क्याम्पस प्रमुख,काठमाडौं (कास) विद्यार्थीले त्रिचन्द्र क्याम्पसका प्रमुख प्रदीपबहादुर न्यौपानेलाई सोमबार क्याम्पस परिसरभित्रै कुटपिट गरेका छन् । कुटपिटबाट घाइते भएका न्यौपानेको ट्रमा सेन्टरमा उपचार भइरहेको क्याम्पसले जानकारी दिएको छ । न्यौपानेको नाक र ढाडमा चोट लागेको छ । क्याम्पस व्यवस्थापन समितिको सिफारिसमा न्यौपानेले शुक्रबार विभिन्न विषयको ट्युसन शुल्क बढाउने निर्णय गरेका थिए । विद्यार्थीले उक्त निर्णयको विरोध गर्दै आएका थिए । शुल्कवृद्धिको विरोध कार्यक्रम भइरहँदा क्याम्पस प्रवेश गरेका उनीमाथि विद्यार्थीले कुटपिट गरेका हुन् । कुटपिटमा संलग्न दुई जनालाई अनुसन्धानका लागि नियन्त्रणमा लिइएको प्रहरीले जनाएको छ ।
पहुँचमार्ग न सीमा सुरक्षा,"(दार्चुला)  उत्तरपश्चिमको सीमा ब्यास क्षेत्र मंसिरबाट जाडोयामभरि मानवविहीन हुन्छ । सामरिक महत्वका ठाउँ भए पनि नेपाल सरकारले उक्त क्षेत्रमा आफ्नो सुरक्षा उपस्थिति बढाउन ध्यान दिएको छैन । भारतले भने रणनीतिक हिसाबले सैनिक उपस्थिति बढाउँदै लगेको छ । सीमा संरक्षणमा सरकारले आँखा चिम्लँदा कालापानी र लिपुलेक क्षेत्रलाई भारतले सुनियोजितरूपमा आफ्नो नक्सा पारेको दार्चुलावासीको भनाइ छ ।सन् २०१८ को चीनभारत युद्धका दौरान सीमित समयका लागि कालापानी क्षेत्रमा बसेको भारतीय फौज फिर्ता हुँदै भएन । नेपाली भूभाग अतिक्रमण गर्दै सैनिक गतिविधि पनि बढाउदै गएको देखिन्छ । लिपुपास दार्चुला सदरमुकाम पारि भारतको धारचुलाबाट एक सय ५ किलोमिटर टाढा पर्छ । यो क्षेत्र ब्यासको अन्य क्षेत्रभन्दा धेरै किसिममा अनुकूल रहेको हुनाले भारतले त्यसयता यस क्षेत्रमा सैनिक गतिविधिमा बढाउदै लगेको हो । भारतले हाम्रो उक्त भूमि दुई चरणमा अतिक्रमण गर्दै आएको छ । २०१८ अघि नै भारतले लिम्पियाधुरातिर अतिक्रमण गरिसकेको थियो, सीमा प्रशासन कार्यालयमा लामो समय काम गरेका बृद्ध फकिरसिह धामी भन्छन्, त्यसपछि पनि नेपाल सरकारले आफ्नो भूभागमा आफ्नो उपस्थिति हुनुपर्नेमा ध्यान नै दिएन । न सुरक्षाकर्मी पठाइयो न त सीमा प्रशासन कार्यालयलाई नै व्यवस्थित गरियो । असजिलो भूभाग भनेर नेपालका कुनै पनि सुरक्षा निकायले आफ्नो टुकडी पठाउने पहल नगर्दा भारतलाई सजिलो भएको उनले बताए । सामरिक महत्त्व बोकेको सीमा रहेको जिल्ला भए पनि नेपाली सेना र सशस्त्र प्रहरीको गुल्म सदरमुकाम खलंगामा छ । ब्यास गाउँपालिकाको सीतापुलमा एउटा मात्रै सीमा प्रहरीचौकी छ । सदरमुकामबाट सीमामा पहुँचमार्ग नै नभएको कारण देखाउँदै सेना र सशस्त्र प्रहरी गतिविधि बुझ्न जाँदैनन् । साधनस्रोत र पर्याप्त जनशक्तिसमेत नभएको प्रहरीको सीतापुल चौकीले गाउँको सुरक्षासँगै सीमा क्षेत्रमा गतिविधि सदरमुकामका प्रशासन कार्यालय र सुरक्षा निकायलाई उपलब्ध गराउने गरेको छ । भारततिर पिथौरागढदेखि कालापानी र लिपुलेकसम्म उच्च सुरक्षा सतर्कता छ । भारतीय सञ्चार माध्यमका अनुसार सीमावर्ती बजार धारचुलामा पृतना स्तरको सैनिक क्याम्प राख्ने तयारी गरिएको छ । त्यसका लागि कुमाउ स्काउट राखिएका ठाउँमा क्याम्पहरू थप्ने काम भएको छ भने कुमाउको प्याराबटालियनमा पनि सैनिक संख्या बढाइएको छ । कात्तिक ६ को हिन्दुस्थान दैनिकले पिथौरागढको नैनीसैनी विमानस्थलबाट १५ किमि हवाइ रेन्जमा भारतीय वायु सेनाका लडाकु विमानले उडान गरिरहेको समाचार प्रकाशित गरेको थियो । त्यसैगरी भारतीय सेनाले पिथौरागढको ठूलीगाढबाट धारचुलास्थित कुमाउ स्काउट बटालियनमा आर्टिलरी हतियार थपेको छ भने धारचुलादेखि कालापानीसम्म दैनिक गस्तीसमेत बढाएको छ । भारतले नेपाली भूमिमै बन्दोबस्तीका सामान र हातहतियारसहित सेना खटाएको छ ।भारततिर कालापानी, गुञ्जी, नाबीढाङ, लिपुलेकमा भारतीय सेना र भारतचीन बोर्डर प्रहरीको गुल्म तथा सीमा सुरक्षा बल (एसएसबी) को ठूलो जनशक्ति उतै बसेर निगरानी बढाइरहेको छ । भारतको गर्ब्याङ्मा र छ्यालेकमा भारतचीन बोर्डर प्रहरी र सीमा सुरक्षा बलको निगरानी छ । त्यसयता लामारी एवं नेपालको घाटीबगड पारि भारतचीन बोर्डर प्रहरी तथा त्यहाँदेखि सीमावर्ती धारचुला बजारबीचको ५५ किमिको दूरीमा सीमा सुरक्षा बलको तैनाथी छ । धारचुलामा भारतीय सेना, कुमाउ रेजिमेन्ट, गोर्खा रेजिमेन्ट र सीमा सुरक्षा बलका गुल्म छन् । धारचुलाबाट ५५ किमि पूर्व डिडीहाटमा सीमा सुरक्षा बल र भारतचीन बोर्डर प्रहरीको बाहिनी छ । यी दुई सुरक्षा निकाय यहीँबाट परिचालन हुँदै आएका छन् । त्यस्तै भारतीय आर्मी धारचुलाबाट ४७ किमि पूर्व चरमा बाहिनी खडा गरेको छ । धारचुलाबाट ९५ किमि पूर्वको पिथौरागढमा भारतीय आर्मीको बटालियन खडा गरेर यो क्षेत्रमा सुरक्षा निगरानी बढाइएको छ । पिथौरागढ, चरमा र डिडीहाटमा सबै सुरक्षा निकायको हवाई गस्ती तथा धारचुला माथि सडक र पैदल गस्ती हुँदै आएको छ । भारतले नेपाली भूभाग ब्यास क्षेत्रमा विगतदेखि नै सैन्य गतिविधि बढाउँदै गए पनि २०१५ सालमा भारत र चीनबीच भएको लिपुलेक सम्झौतापछि मात्रै सरकारले थाहा पाएको हो । विगतदेखि नै सीमा विवादका बारेमा कुरा उठ्ने गरेको देखिन्छ । केही समयपछि मत्थर हुन्छ, दार्चुलाका स्थानीय रघुवीरसिह ठगुन्ना भन्छन्, हाम्रा कुनै पनि सरकारले भारतसँग मजबुत ढंगले वार्ता गरेको देखिएको छैन । बहुदलीय व्यवस्था आएपछि कालापानीकै बारेमा देशमा दुईपटक आवाज उठे । २०६२६३ को आन्दोलनपछि पनि एकपटक कालापानी र लिपुलेकका बारेमा आवाज उठेका छन् । कुटनीतिक पहल गर्न नसकेको भन्दै सरकारको विरोध हुँदा पनि आफ्नो क्षेत्रमा सुरक्षा उपस्थिति बढाएर राज्यले पहल नगरेको उनले गुनासो गरे । विगतदेखि नै दार्चुलाको लालीदेखि कालापानीसम्मको ५ किमिको दुरीमा भारतले सुरक्षा उपस्थिति राखेको छ । सीमा क्षेत्रमा आधा दर्जन सुरक्षा अंगहरूले निगरानी बढाएका छन् । पिथौरागढदेखि चीनसम्म सीमा जोडिएको हुनाले रणनीतिक रुपमा सुरक्षा उपस्थितिमा जोड दिएको छ । भारतले कालापानी र लिपुलेकबाट चीनसित युद्ध, व्यापार र पर्यटन क्षेत्रमा रणनीतिक मार्गका रुपमा यो नाकालाई अगाडि सारे पनि नेपाल सरकारले यो क्षेत्रलाई नजरअन्दाज गर्दा अहिलेको समस्या सृजना भएको ब्यासका स्थानीय जयसिंह धामीले बताए । पञ्चायतकालभन्दा पनि अहिलेको अवस्था बिग्रियो, उनले भने, पञ्चायतकालमा ब्यास क्षेत्रमै तीनवटा प्रहरी चौकी थिए । ब्यास प्रहरीका नाममा सहायक प्रहरी निरीक्षकको कमान्डमा अहिले पनि विभागबाट दरबन्दी आउने गरेको जिल्ला प्रहरी कार्यालय दार्चुलाले जनाएको छ । ब्यास प्रहरीको चौकीका नाममा प्रहरी दरबन्दी अहिले पनि आउँछ, दार्चुलाका निमित्त प्रहरी प्रमुख सुरेन्द्रप्रसाद जोशीले भने, ब्यास प्रहरीचौकी स्थापना भएको रेकर्ड कार्यालयमा भेटिँदैन । २०५६५७ सालसम्म दुर्गमका चौकीमा कार्यरत प्रहरीहरूलाई रासन खुवाएको एकजना ठेकेदारले बताए । दुर्गमका तिंकर, सीतापुल, ब्यास र खण्डेश्वरी चौकीका ५७ जनालाई रासन खुवाउने ठेक्का मेरो थियो, उनले भने, त्यसमध्ये ११ जना ब्यास चौकीका थिए । उतिबेला सबै प्रहरी सरदुमकाम भएको हुनाले यतै नै रासन बुझ्ने गरेका थिए । ब्यासको चौकी उक्त क्षेत्रमा स्थापना नभएपछि कहिलेबाट दरबन्दी निकासा भएको जानकारी प्राप्त हुन सकेको छैन । ब्यास चौकीको दरबन्दीमा आउने प्रहरीलाई अहिले अन्य ठाउँमा खटाइने गरेको छ । ब्यास क्षेत्रमा जाने बाटो नहुँदा ६ महिनाका सीतापुल र तिंकरमा बस्ने प्रहरी पनि विगत तीन वर्षदेखि भारतीय बाटो प्रयोग गर्दै आएको छ । ब्यास क्षेत्रमा बस्ने प्रहरीले गत वैशाखमा हिमाल (ब्यास) उक्लँदा भारतीय बाटोबाट हतियार लैजान मिल्दैन । हिउँदमा ब्यास क्षेत्रमा बस्ने ठाउँ नभएकाले मंसिर सुरुमै प्रहरीहरू दुम्लिङ् झर्छन् । अब प्रहरीलाई दुम्लिङ् झर्दा भारतको बाटो प्रयोग गर्नुपर्छ । अबका ६ महिना दुम्लिङ्भन्दा माथिको नेपाली भूभाग मानवविहीन अवस्थामा रहनु विगतदेखिकै सिलसिला हो । तिंकर र सीतापुलका प्रहरीहरू चौकीमै ड्युटीमा बस्दै आएका छन् । चौकीबाट धेरै टाढा रहेको सीमा क्षेत्रमा जाँदैनन् । सीमा क्षेत्रको अवस्था बुझ्नका लागि माथिल्लो निकायबाट आदेश आउँदैन । आफैं जोखिम मोलेर जाने अवस्था नहुने प्रहरी बताउँछन् । गत चैतमा ब्यासको छाङ्गरु गाउँको गागामा सशस्त्र प्रहरीको बीओपी स्थापनाका लागि जग्गा उपलब्ध भएको थियो तर अहिलेसम्म उक्त स्थानमा गुल्म स्थापनाका लागि विभागबाट प्रक्रिया अगाडि बढे पनि वातावरणीय प्रभाव मूल्यांकनका लागि वातावरण मन्त्रालय पुगेर फाइल रोकिएको छ । प्रहरीको जस्तो ६ महिना बस्ने नभई १२ महिना बस्ने संरचना निर्माणका लागि पहल भएको छ । सीमा सुरक्षाका लागि उक्त क्षेत्रमा बीओपीले पुग्दैन । त्यो पनि छाङ्गरुमा राखेर कालापानी र लिपुलेकसम्मको सीमाको निगरानी गर्न सकिँदैन, प्रतिनिधिसभा सदस्य दिलेन्द्रप्रसाद बडू भन्छन्, माथिल्लो कौवा क्षेत्रमा सशस्त्र प्रहरीको गुल्म नै स्थापना हुनुपर्छ । यहाँबाट कालापानी, लिपुलेकसँगै गुञ्जी र नाबीढाङ्को निगरानी गर्नमा सहज हुन्छ । सीमामा देखिएको पछिल्लो समस्या समाधानका लागि सरकारले कूटनीतिक पहल गर्नुपर्ने र ब्यास क्षेत्रमा आफ्नो भूभागको सुरक्षा बढाउन र पहुँच मार्ग बनाउनुपर्ने यहाँका राजनीतिक दल तथा स्थानीयको माग छ । जिल्लाबाट जिल्ला प्रशासनमार्फत प्रधानमन्त्रीलाई बुझाइएका सबै ज्ञापनपत्रमा यही माग समेटिएका छन् ।"
एसएसबीको कडाइ,"(इलाम)  जिल्लाका सीमावर्ती गाउँमा पूर्वाधार निर्माणमा अवरोध गर्दै आएको भारतीय सीमा सुरक्षा बल (एसएसबी) ले स्थानीयलाई थप कडाइ गर्न थालेको छ । सदरमुकाम आउन पनि भारतीय सडक प्रयोग गर्नुपर्ने बाध्यताका कारण उनीहरूलाई सामान ओसार्न रोक लगाइएको छ । सलकपुरदेखि सन्दकपुरसम्मको साढे ५२ किमि सीमा क्षेत्रमा नेपालतिर बाक्लो बस्ती छ । भारततर्फ मानेभन्ज्याङ, फाटक र छब्बिसेलगायत केही ठाउँमा मात्र बस्ती छ । अधिकांश क्षेत्र सिंहलीला नेसनल पार्कले ओगटेको छ ।इण्डियाकै सडक भएर आउजाउ गर्नुपर्ने बाध्यता छ, मानेभन्ज्याङका राजन तामाङले भने, सामानबिना मान्छे मात्र आउजाउ गर्नु भन्दै एसएसबी कराउँछन् । रोङ गाउँपालिकाको सलकपुरदेखि सूर्योदय नगरपालिका, माइजोगमाई र सन्दकपुर गाउँपालिकाको सीमावर्ती क्षेत्र भएर सन्दकपुरसम्म पुग्ने सडक बनाउन वर्षौंअघि काम थालिए पनि पुरा भएको छैन । सदरमुकामबाट कालपोखरी हुँदै सन्दकपुरसम्म जसोतसो सडक त खनिएको छ, तर बर्खामा गाडी चल्दैनन् । माइजोगमाईको तुम्लिङ, मेघमा, गुराँसेजस्ता क्षेत्रमा अझै पनि नेपालतर्फबाट गाडी चलेका छैनन् । मानेभन्ज्याङदेखि थुम्के हुँदै मेघमासम्म ट्र्याक खुले पनि स्तरोन्नति नहुँदा प्रयोगमा छैन ।सिधा सडक यातायात नहुँदा कुनै न कुनै बहानामा सीमापारिका सुरक्षाकर्मीको खप्की खानुपर्ने पुरानै पीडा हो, माइजोगमाई गाउँपालिकाका अध्यक्ष जितबहादुर राईले भने, जतिसक्दो चाँडो सीमा सडक र सदरमुकामसहित गाउँपालिकाको केन्द्र जोड्ने सडक निर्माणको विकल्प छैन ।सीमा सडकअन्तर्गत सन्दकपुरको कालपोखरीसम्म डीपीआर तयार भएको उनले बताए । सन्दकपुर गाउँपालिकादेखि कालपोखरीसम्म र सूर्योदय नगरपालिकाको समालवुङदेखि जिर्मले खण्डमा ट्र्याक खुल्न बाँकी छ । अनुगमन नै भारतीय सडकबाट नेपालतर्फ सडक नभएकै कारण सशस्त्र प्रहरीलाई सीमा अनुगमन गर्न कठिनाइ छ । खुला बोर्डर एरिया हेर्न हाम्रो एउटामात्र पोस्ट छ, त्यसमाथि सडक पनि नहुँदा कठिन छ, पशुपतिनगरस्थित बीओपीका इन्स्पेक्टर पवन खड्काले भने, आफ्नै सीमा क्षेत्रको अनुगमनमा जाँदा पनि भारतीय सडकको भर पर्नुपर्छ । सशस्त्र प्रहरी मात्र होइन, इलाका प्रहरी पशुपतिनगर, मानेभन्ज्याङ, जौवारी र कालपोखरीस्थित चौकीका प्रहरी पनि भारतीय सडक प्रयोग गर्छन् । यसअघि सीमा अनुगमनमा जाने टोलीलाई थप्रै पटक सन्दकपुरतर्फ जान अवरोध गरिएको थियो ।"
"कर नेपालमा, जग्गा भारतमा","(बर्दिया)  गुलरिया१० थपुवा गाउँका बन्धिया थारूका नाममा २ बिघा ७ कठ्ठब जग्गाको धनीपुर्जा छ । मालपोत अभिलेखमा कित्ता नम्बर १४९ रहेको जग्गा एक दशकअघि भारतीय सुरक्षाकर्मीले आफ्नो भूभाग भन्दै जबर्जस्ती अतिक्रमण गरे । उनले अहिलेसम्म जग्गाको मालपोत भने गुलरिया नगरपालिकामा बुझाउँदै आएका छन् ।गाउँका हैबु थारूको कित्ता नम्बर १८१ को १ बिघा ७ कठ्ठा जग्गा पनि भारतीयले दाबी गर्दै आएका छन् । महारजिया चौधरीको १८२ नम्बर कित्ता भएको १४ कठ्ठा जग्गा भारतीय सुरक्षाकर्मीले अतिक्रमण गरेको १० वर्ष भयो । जोतभोग गर्न नदिएको उक्त जग्गाको मालपोत भने उनले गुलरियामै बुझाउँदै आएका छन् । जिरिया थारूको कित्ता १५२ को १० कठ्ठा र खटिक थारूको कित्ता १८० को ७ कठ्ठा जग्गा पनि भारतीय अतिक्रमणमा परेको छ । सबै जग्गाधनीले जोतभोग गर्न पाएका छैनन् । २०७१ र ०७४ मा आएको बबईको बाढीले ८० प्रतिशत जग्गा कटान गरेको थियो । बगाएको जग्गा भारतीय सुरक्षाकर्मीले भारतको भन्दै त्यहाँ कुनै किसिमका गतिविधि गर्न रोक लगाएको जग्गाधनीको गुनासो छ । स्थानीयस्तरमा भारतीय सुरक्षाकर्मीसँग प्रतिवाद गरे पनि केही नलागेको पीडित कृष्णप्रसाद थारूले बताए । नदीले भंगालो पसेको भूभाग भारतको भन्दै सुरक्षाकर्मीले दाबी गर्ने गरेको जिरिया थारूले बताइन् ।सीमास्तम्भ बबई नदीले बगाएपछि यहाँ विवाद आएको स्थानीयको भनाइ छ । भारतले सीमास्तम्भ सारेको ठाउँमा विगतमा नेपाललाई तटबन्ध गर्न नदिएकाले कटान बढ्दै गएको हो । कब्जा गरिएको अधिकांश जग्गा अहिले बबई नदीले कटान गर्दै लगेको छ । दुई दशकयता सानाठूला गरी ३२ वटा सीमास्तम्भ बबईलगायत नदीले बगाइसकेका छन् । भारतले जग्गा कब्जा गरेकाले फिर्ता दिलाइपाउँ भन्दै थपुवाका पीडितले गृह मन्त्रालयमा ०७२ मंसिर २७ निवेदन दर्ता गराएको थारूले बताए । तर मन्त्रालयले पनि खासै चासो नदिएपछि जग्गा फिर्ता हुन नसकेको पीडित परिवारको गुनासो छ । नेपाली सुरक्षा बलको नियमित गस्ती नभएका कारण भारतीयले जग्गा कब्जा गर्दै गएको स्थानीय जोद्धी सोनकारको भनाइ छ । सीमा मिचिएको स्थानदेखि झन्डै दुई किमि पश्चिममा सशस्त्र प्रहरी बल छ । भारतीय सीमाबाट एक किमि दूरीमा एसएसबीको क्याम्प छ । यता प्रमुख जिल्ला अधिकारी प्रेमलाल लामिछानेले भने जनशक्ति कम भए पनि नियमित गस्ती भइरहेको दाबी गरे । ६ वर्षयता बबई र कर्णालीले कटान गरी साना, मझौला गरी ३२ सीमास्तम्भ बगाइसकेको छ । पूर्व मानखोलादेखि पश्चिम राजापुर गाविसमा कर्णाली नदी ८३ दशमलव ८ किमि लामो छ । करिब ९० प्रतिशत सीमामा जंगल पर्छ । दशगजा नजिकै भारत उत्तरप्रदेश बहराइचको कतरनिया वन्यजन्तु आरक्ष छ । सशस्त्रको बेस स्थापना भएपछि १० वर्षको अवधिमा सीमा अतिक्रमण नभएको दाबी सशस्त्रका एस्पी यादव विकले गरे । नेपालभारत छुट्याउने सीमामा गाडिएका मुख्य ७ सहित ९३ स्तम्भ हराएका छन् । घना जंगल सँगैको २४५ सीमास्तम्भ कटानसँगै नदीले ओगटेको भूभाग भारतीय सुरक्षाकर्मीले आफ्नो दाबी गर्दै आएका छन् । ६१ नम्बर सीमा स्तम्भमा भारतीयले दशगजा मिचेर सडक र घर बनाएका छन् ।"
ब्यारेज खोलिदिँदा पुल निर्माणमा समस्या,"(कञ्चनपुर)  सीमा क्षेत्रको शारदा ब्यारेजबाट भारतले अव्यवस्थित रूपमा पानी छाडिदिँदा महाकालीमा निर्माणाधीन चार लेनको पक्की पुल निर्माणमा समस्या भएको छ । निर्माण कम्पनीले डाइभर्सन बनाएर काम गरिरहे पनि बेलाबेला पानी निर्माणस्थलमै पुग्ने गरेको छ । काम रोकिएको छैन, तर जुन गतिमा हुनुपर्थ्यो त्यो हुन सकेको छैन, निर्माण कम्पनी कुमार श्रेष्ठ सीएफईसी जेभीका इन्जिनियर किशोर पाण्डेयले भने । नदीमा पानी बढी भएका कारण निर्माण सामग्री ढुवानी तथा कामदारलाई आउजाउ गर्नसमेत समस्या भएको छ । एक्स्काभेटर तथा टिपरहरूमा पानी पसेर दुईतीन दिनमै बिग्रन थालेको उनले बताए । भारतीय पक्षले शारदा ब्यारेजको पुल मर्मतका लागि भन्दै पूर्व र पश्चिमतर्फका पाँचवटा ढोका खोलिदिने गरेको छ । सामान्य अवस्थामा एकदुई ढोका मात्रै खोलिन्थ्यो । महाकालीमा चार ठाउँमा डाइभर्सन बनाएर नदीलाई पूर्व र पश्चिमतर्फ मोडेर पुल निर्माणको काम हुँदै छ । नदीमा पानी बढी भएकाले थप दुई ठाउँमा डाइभर्सन बनाउनुपर्ने पाण्डेयले बताए । यस विषयमा जिल्ला प्रशासन कार्यालयसँगै महाकाली पुल आयोजनालाई पनि जानकारी गराइएको उनले बताए । अहिले पिलर निर्माणसँगै पाइलिङ र बनेको पिलरमाथि स्ल्याब राखिँदै छ । बेलाबेलामा काममा अवरोध भइरहेको छ, यो अहिले मात्रै होइन, काम सुरु भएदेखिकै समस्या हो, निर्माण कम्पनीका प्रबन्धक प्रेमकुमार श्रेष्ठले भने, हामीले नदीमा काम गर्न पाउने भनेको वर्षमा ५६ महिना मात्रै हो । बीचमा व्यवधान हुँदा त्यसले समस्या थपिदिने गरेको छ । हरेक दिन फरकफरक समयमा भारतले पानी छाडिदिने गरेकाले समस्या भएको श्रेष्ठले बताए । ०७४ देखि निर्माण सुरु भएको पुलका १७ वटा पिलर बनेका छन् भने १७ पिलर निर्माण हुन बाँकी छन् । पाइलिङको काम पनि बाँकी छ । यस वर्ष पाइलिङ र पिलरको काम सक्ने लक्ष्य राखिएको पाण्डेयले बताए । बनिसकेक पिलरमा स्ल्याब राख्ने काम पनि सुरु हुन लागेको उनको भनाइ छ । भारतीय पक्षले पुल मर्मतका लागि दुई महिनासम्म ५ वटा ढोका खोल्ने जानकारी गराए पनि कुन समयमा खोल्ने भन्ने विषयबारे नखुलाएको महाकाली पुल आयोजनाका इन्जिनियर सुलभ न्यौपानेले बताए । कति बेला पानी बढ्ने हो भन्ने जानकारी नहुँदा निर्माणमा समस्या भएको उनको भनाइ छ । ०७४ भदौमा तत्कालीन प्रधानमन्त्री शेरबहादुर देउवाले पुलको शिलान्यास गरेका थिए । सोही वर्ष हिउँददेखि पुल निर्माण थालिएको हो । आठ सय मिटर लम्बाइ र २४ मिटर चौडाइको पुल निर्माणका लागि कुमार श्रेष्ठ सीएफईसी जेभीसँग ३ वर्षभित्र काम सक्ने गरी ३ अर्ब २७ करोड रुपैयाँमा सम्झौता भएको थियो ।"
हेलम्बुमा रेडपान्डा,"(सिन्धुपाल्चोक)  सुरुमा स्थानीयले हाब्रेजस्तै देखिने रेडपान्डालाई जंगली बिरालो थानेर खासै वास्ता गरेनन् । तर, रातो छिर्बिरे, चिटिक्क देखिने एकदमै लजालु जनावर रेडपान्डा नै भएको थाहा पाएपछि स्थानीय उत्साहित छन् । तामाङ भाषामा तवाङ, पूर्वमा पुणे कुँदो पनि भनिने रेडपान्डा हेलम्बु गाउँपालिकाको माथिल्लो हिमभेगको खर्क र जंगलको रुखमा खेलिरहन्छ । स्थानीयका अनुसार हेलम्बुको उच्च भेग घोप्टेघ्याङ र ठाडेपाटीमा रेडपान्डा दैनिकजसो देखिने गर्छन् । विश्वकै दुर्लभ जनावर एकान्त रुचाउने रेडपान्डाबारे सुनेपछि हेलम्बुको दुर्मेश्वरी खर्कमा पहिलो पटक हेर्न पुगेका स्थानीय व्यवसायी कालु शेर्पा एकदमै अचम्मित भए । कुन जनावर हो, कस्तो हो भनेर स्थानीय हैरान थिए, रेडपान्डा भएको यकिन भएपछि सबै उत्साहित भए, उनले भने । होटल ग्रिन भ्यु एन्ड लजका सञ्चालक शेर्पाले पहिलो पटक आफूले रेडपान्डा रूखमा खेल्दै गरेको देखेपछि सबैलाई देखाएको बताए । बिहान र बेलुकी खेल्नमा रमाउने रेडपान्डाले सधैंजसो एकान्त खोजिरहन्छ । हेलम्बुबाट गोसाइँकुण्ड पुग्ने पदमार्ग क्षेत्र ठाडेपाटी, पाकेडाँडा र मंगनकोटमा रेडपान्डाको जोडी देखिने गरेको हो । हेलम्बु १, ५ र ७ को विभिन्न सिमानाको जंगल रेडपान्डा रहेको संकेत पाएपछि स्थानीय सरकार र लाङटाङ राष्ट्रिय निकुञ्जले यसबारे विवरण तयार पारेको छ । हेलम्बुको सान लालीगुराँस र रेडपान्डालाई मैत्री वातावरण बनाउन बजेट छुट्याएर अभियान सुरु गरिसकेको हेलम्बु गाउँपालिकाका प्रमुख निमाग्याल्जेन शेर्पाले जनाए । लालीगुराँस र रेडपान्डा संरक्षणका लागि २ लाख बजेट राखेर प्रारम्भिक काम थाल्दै छौं, यसबारे अध्ययन गर्दै छौं, उनले भने । स्थानीय र व्यवसायीलाई विश्वकै दुर्लभ सूचीमा गनिएको रेडपान्डाबारे बुझाएपछि सबैको चासोको विषय बनेको छ । ३ हजार ४ सय ५० मिटरको उचाइमा रहेको तिम्बुको तार्तुङ, लाम्दो, घोप्टेघ्याङ हुँदै पाकेडाँडा पुग्दा मनमोहक सिमिसिदाङ हिमालसँगै रेडपान्डा खेलिरहेको देख्न सकिन्छ । आकर्षणको केन्द्रबिन्दु हिमालमय लेकाली वातावरणसँगै रेडपान्डा, डाँफे, मुनाल, घोरल, मृग, याकचौरी यहाँको जंगलमा देखिएपछि स्थानीयस्तरबाट हेरचाह थाल्ने योजना गाउँपालिकाले बनाइरहेको छ । हिमाली भेगमा पाइने रेडपान्डाको आयु ८ देखि १० वर्षसम्म हुने गर्छ । एक मिटरसम्म लामो शरीर हुने पान्डाको ६ केजीसम्म तौल हुने विज्ञहरू बताउँछन् । जिल्लाको ह्योल्मो भूमि हेलम्बु र पाँचपोखरी, जुगलबाहेक रसुवा, नुवाकोटको केही उच्च हिमालय भेगमा रेडपान्डा देखिएका छन् । हिमालय क्षेत्रमा नेपालदेखि पूर्वमा सिक्किम, भुटान, म्यान्मार, दक्षिणी चीनमा यो पाइन्छ । वन्यजन्तुविद्का अनुसार संरक्षण क्षेत्र खुम्चिँदै जानु, मुख्य आहार बाँसका पात मासिँदै जानु रेडपान्डा संरक्षणका चुनौती हुन् । रेडपान्डा देखिनुसँगै तस्करको डर बढ्दै गएकाले संरक्षण आवश्यक देखिएको जिल्ला डिभिजन वन कार्यालयका प्रमुख देवीचन्द्र पोखेरलले बताए । जंगल मासिनु र तस्करको डर उत्तिकै छ, यसबारे सरकारले चासो लिनुपर्ने जरुरी देखिन्छ, स्थानीय सरकारबाट प्रयास भएका छन्, उनले भने ।"
'शून्य प्रतिशत पनि सत्य हैन',"सम्पत्ति शुद्धीकरण अनुसन्धान विभागले तपाईंमाथि छानबिन गरिरहेको रहेछ । किन होला ?मलाई यसबारे थाहा छैन । केही पनि थाहा छैन ।थाहै छैन ?थाहा छैन, मेरो जानकारीमा छैन ।मुद्दा दायर गर्न प्रमाणहरू भेटिइसकेका छन् रे त ?थाहा छैन, मेरो जानकारीमा केही पनि छैन ।हो र ?हो, हो ।व्यवसायी भीम रोकासँगको सम्बन्ध के हो ?उहाँसँग मेरो केही हैन । यो कुरा कसले, किन, कसरी निकाल्यो, थाहा छैन तर होइन । यो एकदम गलत कुरा हो । यी विषयमा शून्य प्रतिशत पनि सत्यता छैन । अरू केही कुराहरू उठेमा अनि भएमा यसो हो भनिदिउँला ।तपार्इंले अख्तियारमा नेतृत्व गरेको समयमा गरेको आर्जन भीम रोकामार्फत व्यवस्थापन गर्नुभएको भन्ने आरोप छ नि ?यो कुरा मलाई किन सोध्नुभएको ? (झोक्किँदै) तपाईं आफैं बुझ्नुस् । मलाई नसोध्नुस् । मलाई केही जानकारी छैन । बेकारका कुराहरू हो । यसबारे केही भन्नुहुन्न ?यस्तो कुरामा मलाई नसोधे पनि हुन्छ । आफैं अनुसन्धान गरे हुन्छ । भन्नेहरूलाई जे कुरा हो, भन्न दिनुहोस् । मलाई थाहा छैन । मैले तपार्इंलाई झापामा ७० बिघा जग्गा छ रे हो ? भनेर सोधे तपाईंले के भन्नुहुन्छ ? त्यसकारण यस्तो कुराहरू नगरौं । जसलाई जे भन्न रहर छ, जे भन्दा खुसी लाग्छ, त्यही भन्ने कुराहरू मात्रै हुन् । तपार्इंले कम्तीमा यत्तिको आधिकारिक रूपमा सोध्नुभयो, मलाई खुसी लाग्यो । यस्ता गलत कुरा भनेर अरूलाई बदनाम गराउन खोज्नु हुँदैन । यो बेकारको कुरा हो । यस्तो हैसियतमा (अख्तियार प्रमुखको) पुगेर निस्किसकेको मान्छेलाई नचाहिने कुराहरू गरेर बेकारमा इरिटेड गर्ने कुरा मात्रै हुन्छ । मलाई थाहा नभएको विषयमा।तर छानबिन गर्ने निकायले हेरिरहेका छन् त ?भए त थाहा पाउलान् नि । सरकारसँग, सबैसँग डकुमेन्टहरू होलान् । हेरिहाल्लान् नि हैन र ? मेरो कमेन्ट किन पनि छैन भने मेरो जानकारीमा नभएको विषयमा के प्रतिक्रिया दिने ? हामीजस्तो राज्यका लागि ४० वर्ष जागिर खाएर यसरी निस्केको मान्छेलाई बेकारमा। समाजको अगाडि हामीजस्तो मान्छेहरूले धेरै अनुभव गरेर, गर्दैगर्दै यहाँसम्म पुगेका हौं । खुर्रर्र सडकबाट निस्केर यहाँ आएको त होइन नि ।"
रंगशालामा भम्रण वर्षको उद्घाटन,"काठमाडौं (कास) सरकारले २० लाख पर्यटक भित्र्याउने लक्ष्यसहित आयोजना गरेको नेपाल भम्रण वर्ष २०२० को उद्घाटन त्रिपुरेश्वरस्थित दशरथ रंगशालामा गर्ने भएको छ । संस्कृति, पर्यटन तथा नागरिक उड्डयन मन्त्रालयमा सोमबार बसेको भम्रण वर्ष मूल आयोजक समितिको पाँचौं बैठकले राष्ट्रपति विद्यादेवी भण्डारीको प्रमुख आतिथ्यमा हुने कार्यक्रममा प्रधानमन्त्री केपी शर्मा ओलीको विशेष सम्बोधन र भ्रमण वर्षको औपचारिक घोषणा हुने प्रस्ताव पारित गरेको छ । आगामी जनवरी १ मा काठमाडौंसहित सातै प्रदेशका राजधानीमा उद्घाटन कार्यक्रम राखिएको पर्यटन बोर्डका प्रमुख कार्यकारी अधिकृत दीपकराज जोशीले जानकारी दिए । उक्त दिन काठमाडौंमा हेलिकप्टरबाट पुष्पवर्षा गर्ने कार्यक्रम पनि छ । भ्रमण वर्षको पहिलो दिन त्रिभुवन अन्तर्राष्ट्रिय विमानस्थलबाट आउने पर्यटकलाई भ्रमण वर्ष थालनी भएको जनाउ दिन नेपाली उत्पादन उपहार दिने निर्णय गरेको छ । कृषि, घरेलुलगायत उत्पादन पर्यटकलाई उपहारवितरण गरिनेछ, भ्रमण वर्षका सदस्य डा वासुदेवकृष्ण शास्त्रीले बताए ।"
भुटानी महिला सांसद नेपालमा,"काठमाडौं (कास) नेपालको संवैधानिक एवं कानुनी व्यवस्थाबारे जानकारी लिने उद्देश्यले भुटानी महिला सांसदको समूह काठमाडौं आएको छ । राष्ट्रिय सभाको विधायन व्यवस्थापन समितिको कार्यकक्ष सोमबार सिंहदरबारमा उनीहरूले सांसदसँग करिब डेढ घण्टा छलफल गरे । बानेश्वरस्थित संघीय संसद् भवनमा प्रतिनिधिसभा र राष्ट्रिय सभाका कक्ष र दर्शकदीर्घाको पनि अवलोकन गरे । नेपालको संसद्मा महिलाको प्रतिनिधित्व देख्दा खुसी लाग्यो, महिला सशक्तीकरण सञ्जाल भुटान (बीएनइडब्लू) की सदस्य लिली वाङचुकले भनिन्, संसद्मा ३३ प्रतिशत महिला सहभागी हुने व्यवस्था अस्थायी हो कि यसलाई यथावत् राख्नुहुन्छ ? वाङचुकको जिज्ञासामा सांसद ठगेन्द्रप्रकाश पुरीले नेपालमा महिलाको सहभागिता संख्यामा मात्र नभई उनीहरूको भूमिका पनि उत्तिकै महत्त्वपूर्ण रहेको बताए । यो हाम्रो संवैधानिक व्यवस्था हो, उनले भने, नेपालमा राष्ट्रिय सभाका चार समितिमा दुई समिति सभापति महिला छन् । प्रतिनिधिसभाका १० समितिमध्ये ६ समितिको नेतृत्व महिलाले गरेका छन् ।"
१५ उद्योगलाई झुक्किएर ट्रंक लाइन,"(काठमाडौं)  भैरहवा क्षेत्रमा लोडसेडिङ हटाउन लोड व्यवस्थापन गर्दा १५ उद्योगमा ट्रंक लाइनबाट विद्युत् आपूर्ति भएको नेपाल विद्युत् प्राधिकरणले गठन गरेको महसुल विवादसम्बन्धी अध्ययन प्रतिवेदनमा उल्लेख छ । केही उद्योगले आफूले माग्दै नमागी प्राधिकरणले ट्रंक लाइनबाट विद्युत् आपूर्ति गरेर महँगो बिल पठाएको दाबी गरेको बेला यस्तो तथ्य खुलेको हो ।प्राधिकरण र उद्योगीहरूबीच गत माघयता ट्रंक र डेडिकेटेड लाइनको महसुलसम्बन्धी विवाद जारी छ । प्राधिकरणले ट्रंक र डेडिकेटेड फिडरबाट विद्युत् आपूर्ति लिएका उद्योगहरूलाई छुट भन्दै बिल पठाएपछि विवाद सुरु भएको हो । प्राधिकरणका सञ्चालक समिति सदस्य भक्तबहादुर पुनको संयोजकत्वमा गठित उपसमितिले तयार पारेको प्रतिवेदनमा भैरहवा क्षेत्रमा लोड व्यवस्थापनका लागि औद्योगिक फिडरबाट भरौलिया सबस्टेसन जडान गर्दा १५ वटा उद्योग ट्रंक लाइनमा पर्न गएको उल्लेख छ ।भैरहवा वितरण केन्द्रअन्तर्गतका १५ वटा उद्योगहरू साविकमा औद्योगिक फिडरमा रहेकामा भैरहवा क्षेत्रमा आन्तरिक लोडसेडिङ भई लोड व्यवस्थापन गर्न उक्त औद्योगिक फिडरबाट भरौलिया सबस्टेसन जडान गर्दा ट्रंक लाइनमा पर्न गएका थिए, प्रतिवेदनमा भनिएको छ, ती ग्राहकहरूलाई हाल सामान्य महसुल दरमा बिलिङ भइरहेको पाइयो ।माग व्यवस्थापनका लागि औद्योगिक फिडरको सट्टा भरौलिया सबस्टेसनमा ती उद्योगलाई विद्युत् आपूर्ति दिँदा ट्रंक लाइनमा पर्न गएको हो । २०७४ चैत १२ गते ती उद्योगलाई ट्रंक लाइनबाट विद्युत् आपूर्ति दिन थालिएको हो ।प्रतिवेदनले आगामी दिनमा डेडिकेटड वा ट्रंक लाइनबाट विद्युत् आपूर्ति लिएकोहटाएको विषयमा प्राधिकरणको उच्च व्यवस्थापनबाट अनुमोदन स्वीकृत गराउनुपर्ने र आगामी दिनमा यस्ता विषय नियमन गर्न छुट्टै कार्यविधि बनाई लागू गर्न उपयुक्त हुने सुझाव दिएको छ ।उपसमितिले आफ्नो प्रतिवेदनमा २०७२ साउनदेखि नै डेडिकेटेड र ट्रंक लाइनको महसुल दरअनुसार महसुल लिनुपर्ने राय पनि पेस गरेको छ । पाटन उच्च अदालतले केही अघि उद्योगहरूको रिट खारेज गरेको, पुन संयोजकत्वको उपसमितिले यसअघि पनि महसुल उठाउनुपर्ने निष्कर्ष निकालेको भन्दै प्रतिवेदनमा सबै उद्योगसँग महसुल उठाउनुपर्ने राय पेस गरिएको हो ।प्राधिकरणले गत चैत २९ गते पुनको संयोजकत्वमा डेडिकेटड र ट्रंक लाइनको महसुल विवादसम्बन्धी अध्ययनका लागि दोस्रो पटक उपसमिति गठन गरेको हो ।यसअघि अघिल्लो वैशाख ३१ गते प्राधिकरणको सञ्चालक समितिले पुनकै संयोजकत्वमा महसुलसम्बन्धी अध्ययनका लागि उपसमिति गठन गरेको थियो । उक्त समितिले दिएको प्रतिवेदनको आधारमा प्राधिकरणले उद्योगहरूलाई छुट बिल पठाउन थालेपछि विवाद उठेको हो ।केही उद्योगले आफू डेडिकेटेड र ट्रंक लाइनको परिभाषाभित्र नपर्ने, लोडसेडिङ हुँदा लोडसेडिङ तालिकामा बसेकाले निरन्तर विद्युत् नलिएको दाबी गरेपछि सञ्चालक समितिले फेरि पुनकै संयोजकत्वमा अध्ययन उपसमिति गठन गरेको हो । दोस्रो पटक गठन गरिएको उपसमितिले ट्रंक लाइनबाट विद्युत् लिएका उद्योगहरूको टीओडी मिटरको डाटा डाउनलोड गरी लोडसेडिङमा बसे नबसेको विषयमा समेत अध्ययन गरेको थियो ।ट्रंक लाइनबाट विद्युत् लिएकामध्ये अत्तरिया क्षेत्रीय कार्यालय धनगढी र डडेल्धुरा वितरण केन्द्रअन्तर्गतका ८ वटा उद्योगको डाटा डाउनलोड गर्न नसकिएको प्रतिवेदनमा जनाइएको छ ।प्रतिवेदनले ट्रंक लाइनबाट विद्युत् लिएका २५ वटा ठूला उद्योग महसुल बुझाउन अनिच्छुक देखिएको भन्दै ती उद्योगहरू सञ्चालित अवधिको विश्लेषण गरेको थियो । यमिध्ये अधिकांश उद्योग महसुल तिर्नु नपर्ने भन्दै अदालत पुगेका थिए । पुन संयोजकत्वको समितिले दिएको दोस्रो प्रतिवेदनको आधारमा कात्तिक १७ गते बसेको प्राधिकरण सञ्चालक समितिले ट्रंक लाइनबाट लिनुपर्ने सबै महसुल उठाउने र किस्तामा तिर्ने सुविधा दिने निर्णय गरेको थियो ।"
योगदानमा आधारित पेन्सनमा विभेद,"तर, निजी क्षेत्रका (२०७६ साउन १ पछि नियुक्त हुने) कर्मचारीले सेवामा नरहे पनि एकमुष्ठ रकम पाउँदैनन् । पेन्सन रकम नै प्राप्त गर्न पनि आफ्नो उमेर ६० वर्ष पूरा नभएसम्म पर्खनुपर्ने व्यवस्था छ । छैटौं, सरकारी कर्मचारी भविष्यमा सरकारी सेवाको निमित्त अयोग्य ठहरिने गरी बर्खास्त भएमा पनि निजको तलबबाट कट्टी भएको रकम, त्यसको ब्याजसमेत एकमुष्ट फिर्ता पाउँछ । यस्तै, दफा १९ मा कोषमा जम्मा भएको सरकारी कर्मचारीको रकममा साहुको दाबी नलाग्ने, फौजदारी अभियोगमा अदालतबाट सर्वस्व जायजात हुने फैसला भएमा वा सरकारी बाँकी असुल गर्नुपर्ने भएमा पनि कोषमा जम्मा भएको रकमबाट असुल गर्न नपाउने व्यवस्था छ । निजी क्षेत्रका कर्मचारीले सामाजिक सुरक्षा योजनालाई निरन्तरता दिन नसकिने भएमा वा थप सुविधा दिन नसकिने भएमा सञ्चालक समितिले जुनसुकै बेला पनि कुनै थप सुविधा वा यो सुरक्षा योजनालाई स्थगन गर्न मन्त्रालयमा सिफारिस गर्न सक्ने व्यवस्था छ । सातौं, कोषमा रहेको सरकारी कर्मचारीको रकम र त्यसको नाफाबापत कर्मचारीले प्राप्त गरेको रकममा आयकर लाग्दैन । तर, निजी कर्मचारीको तलबबाट कोषबापत रकम पठाउँदा प्रचलित कानुनबमोजिम (अधिकतम ३६ प्रतिशतसम्म) आयकर कट्टा गरी रकम जम्मा गर्नुपर्नेछ । अवकाशपछि कोषबाट कर्मचारीले पाउने रकममा समेत १५ प्रतिशत थप आयकर तिर्नुपर्ने व्यवस्था छ । यसको अर्थ निजी कर्मचारीले एउटै आएमा पनि दुईपटक कर तिर्नुपर्नेछ । यस्तै, निजी र सरकारी कर्मचारीबीचका उमेरहदमा पनि विभेद छ । हाल श्रम ऐनमा ५८ वर्षको सेवाअवधि तोकिएको छ । जबकि सुरक्षा कोषमा ६० वर्ष उमेरहद तोकिएको छ । अवकाशपछि कर्मचारीको मृत्यु भएमा श्रीमतीले पाउने पेन्सन सुविधामा पनि सरकारी र निजी कर्मचारीबीच विभेद रहेको कानुनविद् बताउँछन् ।"
डुरास्ट्रिम पाइप सार्वजनिक,काठमाडौं (कास) किसान पाइप प्रडक्ट्स प्रालिले नयाँ उत्पादन सीपीभीसी पाइप किसान डुरास्ट्रिम आइतबार सार्वजनिक गरेको छ । जापानको सिक्विसी कम्पनीको सीपीभीसी उत्पादन डुरास्ट्रिम नेपाली साझेदारीका रूपमा पाइप उत्पादन सुरु गरेको कम्पनीले बताएको छ । जापानी कम्पनीबाट कच्चा पदार्थ आयात गरी जापानी प्रविधि र गुणस्तरका मापदण्डका आधारमा उत्पादित पाइपलाई नेपाली उपभोक्ताले मन पराउने कम्पनीको विश्वास छ । देशभरमा किसानका ४ सयभन्दा बढी वितरकमार्फत सीपीभीसी उपलब्ध हुने पाइपमा ५० वर्षको ग्यारेन्टी छ ।
सिभिल क्यापिटलमा ढुंगेल,काठमाडौं (कास) सिभिल क्यापिल मार्केट लिमिटेडको प्रमुख कार्यकारी अधिकृतमा झनकराज ढुंगेल नियुक्त भएका छन् । ढुंगेल नेपालको बैंकिङ तथा वित्तीय क्षेत्रमा विगत २५ वर्षदेखि सक्रिय छन् । सिभिलको व्यवस्थापनको नयाँ नेत्तृत्वले संस्थाको कार्यशैलीमा सुधार गर्दै ग्राहक वर्गलाई नवीनतम सेवा तथा सुविधाहरू प्रदान गर्ने प्रतिबद्घता व्यक्त गरेको छ ।
एनएमबीको नयाँ घर कर्जा,"काठमाडौं (कास) एनएमबी बैंकले ब्लुनिङ एन्ड रिभर्स ब्लुनिङ घर कर्जा योजना सुरु गरेको छ । बैंकमा घर कर्जा सुविधा लिन चाहने ग्राहकहरूले योजनाअन्तर्गत आफ्नो आवश्यकताअनुसार सममासिक किस्ता (ईएमआई) बुझाउने विधि चयन गर्न सक्नेछन् । ब्लुनिङ सुविधाले घर कर्जा लिने ग्राहकलाई लिएको सम्पूर्ण कर्जाको साँवा पुनः भुक्तानी गर्नलाई छनोट गर्ने अवसर प्रदान गर्नेछ र बाँकी हिस्सा वार्षिक रूपमा एकमुष्ठ दरले तिर्न पाउने सुविधा दिइने बैंकले जनाएको छ । रिभर्स ब्लुनिङ सुविधाले घर कर्जा लिने ग्राहकलाई लिएको सम्पूर्ण कर्जाको साँवा पुनः भुक्तानीमा छनोट गर्ने मौका दिइन्छ, जसअनुसार ग्राहकको रोजाइ र आवश्यकताबमोजिम प्रत्येक ५ देखि १० वर्षको अवधिमा मासिक किस्ता कम गर्दै लान सकिनेछ ।"
न्युरोडमा सिद्धार्थ इन्स्योरेन्स,"काठमाडौं (कास) सिद्धार्थ इन्स्योरेन्स लिमिटेडको काठमाडौं, न्युरोडस्थित शाखाको उद्घाटन गरेको छ । बिमा समितिका कार्यकारी निर्देशक राजुरमन पौडेल तथा कम्पनीका अध्यक्ष रतनलाल केडियाले संयुक्त रूपमा शाखाको उद्घाटन गरेका थिए ।"
कान्तिपुर मलको उपहार हस्तान्तरण,काठमाडौं (कास) गंगबुस्थित कान्तिपुर मलले चाडबाडको अवसरमा सञ्चालन गरेको उपहार योजनाका विजेतालाई उपहार हस्तान्तरण गरेको छ । सोमबार एक कार्यक्रमका बीच प्रथम उपहार विजेता सर्लाहीका १८ महिने दिप्सन बस्नेतलाई १ सय ५० सीसीको यमाहा मोटरसाइकल हस्तान्तरण गरिएको छ । उनका अभिभावकले किनमेल गर्दा उनले मोटरसाइकल जितेका हुन् । यसैगरी द्वितीय पुरस्कार काठमाडौंका अनुराधा ज्ञवाली र तेस्रो पुरस्कार काठमाडौंका अनिरुद्रजंग केसीलाई पनि पुरस्कार हस्तान्तरण गरिएको थियो ।
भायनेटको नयाँ अफर,"काठमाडौं (कास) इन्टरनेट सर्भिस प्रोभाइडर भायनेट कम्युनिकेसन्स्ले क्या लभ्ली अफर योजना बजारमा ल्याएको छ । सोमबार सम्पन्न भायनेट सञ्चालनको २० औं वर्षमा प्रवेश गरेको अवसरमा ग्राहकहरूका लागि उक्त योजना ल्याएको हो । योजनाअन्तर्गत ग्राहकले ३४ हजार रुपैयाँमा एक वर्षका लागि इन्टरनेट, नेट टीभी र ६४ मेगापिक्सल क्यामरा भएको छियोमी रेडमी नोट ८ प्राप्त गर्नेछन् । त्यसका साथै यस योजनाअन्तर्गत भायनेटले ग्राहकहरूलाई ३ महिनाका लागि पनि विभिन्न आकर्षक प्याकेजहरू राखेको छ । सन् १९९९ मा स्थापित भायनेट कम्युनिकेसन्स्ले भरपर्दो र राम्रो मूल्यमा ब्रोडब्यान्ड इन्टरनेट सर्भिस प्रदान गर्दै आएको छ ।"
अर्को साता हस्तकला मेला,काठमाडौं (कास) नेपाल हस्तकला महासंघको आयोजनामा मंसिर १२ गतेदेखि १६ गतेसम्म भृकुटीमण्डपमा १७ औं हस्तकला व्यापार मेला को तयारी सम्पन्न भएको सोमबार जारी प्रेस विज्ञप्तिमा उल्लेख छ । महासंघले नेपालका हस्तकला उद्यमीबाट उत्पादित सामानलाई देश तथा विदेशमा प्रवर्द्धन गर्ने उद्देश्यका साथ मेला आयोजना गर्न लागेको बताएको छ । मेलामा आठ प्याभिलियनसहित २०० कक्ष रहनेछन् । मेलामा विभिन्न जिल्लामा उत्पादित हस्तकला प्रदर्शनमा राखिनेछ ।
ग्लोबलले ३ दिनमै कर्जा दिने,काठमाडौं (कास) ग्लोबल आईएमई बैंकले वैदेशिक रोजगारमा गएका तथा विदेशमा बस्ने नेपालीहरूलाई लक्षित गरी ग्लोबल आईएमई जन्मभूमि घर कर्जा ल्याएको छ । यस नयाँ योजनाअन्तर्गत वैदेशिक रोजगारमा गएका कामदार तथा विदेशमा बस्ने नेपालीहरू र उनका परिवारका सदस्यलाई आवश्यक कागजात पेस गरेको तीन दिनभित्र घर कर्जा उपलब्ध गराइने बैंकले बताएको छ । न्यूनतम ब्याजदरमा सुलभ र सहज रूपमा पाप्त गर्न सकिने जन्मभूमि घर कर्जाले रेमिट्यान्सलाई बैंकिङ च्यानलबाट भित्र्याउन मद्दत पुग्नेछ ।
कैलाशको १८७७ प्रतिशत लाभांश,काठमाडौं (कास) कैलाश विकास बैंकले गत आर्थिक वर्षको मुनाफाबाट आफ्ना सेयरधनीहरूलाई चुक्ता पुँजीको १८७७ प्रतिशत लाभांश वितरण गर्ने भएको छ । ४७ करोड ३१ लाख २३ हजार ३ सय ७७ रुपैयाँ लाभांश बाँड्ने बैंक सञ्चालक समितिको सोमबार बसेको बैठकले प्रस्ताव गरेको प्रमुख कार्यकारी अधिकृत अमृतचरण श्रेष्ठले बताए । उक्त लाभांश नेपाल राष्ट्र बैंकबाट स्वीकृति भई आगामी २६औं वार्षिक साधारणसभाबाट पारित भएपछि सेयरधनीहरूलाई वितरण गरिने बताइएको छ ।
रियलमीका दुई मोडल सार्वजनिक,काठमाडौं (कास) एक उदीयमान चिनियाँ स्मार्टफोन ब्रान्ड रियलमीले सोमबार नेपालमा आफ्नो दुईवटा नयाँ स्मार्टफोन रियलमी सी २ र रियलमी ५ सार्वजनिक गरेको छ । नेपालका लागि रियलमीको अधिकृत वितरक पशुपति ट्रेडलिङ्क प्रालि हो । रियलमी सी २ मा ६१ डट नोच प्लस र कर्निङ गोरिला ग्लास ३ प्लस स्क्रिन रहेको छ । रियलमी ५ एक इन्ट्री लेबलको क्वाड क्यामेरा स्मार्टफोन हो जसमा ७२० रिजोलुसन भएको ६५ इन्च एचडी प्लस डिस्प्लेको साथमा गोरिला ग्लास ३ प्लस प्रोटेक्सन छ ।
चीन तिब्बतनेपाल व्यापार मेला,"काठमाडौं (कास) राजधानीको त्रिपुरेश्वरस्थित युनाइटेड वर्ल्ड ट्रेड सेन्टरमा सोमबारदेखि चारदिने चीन तिब्बतनेपाल इकोनोमिक एन्ड ट्रेड फेयर सुरु भएको छ । चीनको वाणिज्य मन्त्रालयअन्तर्गतको ट्रेड डेभलपमेन्ट ब्युरो र स्वशासित क्षेत्र तिब्बतको ल्हासास्थित तिब्बत बोर्डर ट्रेड चेम्बरको आयोजना तथा नेपालचीन उद्योग वाणिज्य संघको सहकार्यमा व्यापार मेला सुरु भएको हो । आयोजक तिब्बत बोर्डर ट्रेड चेम्बरका अध्यक्ष लावा छिलेका अनुसार मेलामा चीनका ५० भन्दा बढी प्रदर्शकले स्टल राखेका छन् । मंसिर १२ गतेसम्म चल्ने मेलामा जौबाट बनेका खाद्य सामग्री, दुग्ध पदार्थ, मदिरा, वाइन, तिब्बती औषधि, हस्तकला, स्किन केयरसम्बन्धी उत्पादन, खेलकुद, कपडा, भवनका सामग्री, साइकललगायतको स्टल राखिएको छ ।"
ऊर्जामा युनानको चासो,"काठमाडौं (कास) चीनको युनान प्रान्तका गभर्नरले नेपालको कृषि, ऊर्जा, प्रविधि र पर्यटन क्षेत्रमा सहकार्य गर्ने बताएका छन् । ऊर्जा, जलस्रोत तथा सिँचाइमन्त्री वर्षमान पुनसँग सोमबार भएको भेटवार्तामा युनान प्रान्तका गर्भनर रुएन चेङगफाले यस्तो बताएका हुन् । मन्त्री पुनले चिनियाँ राष्ट्रपति सी जिनपिङको गत महिना भएको नेपाल भ्रमणबाट दुई देशबीचको सम्बन्ध मजबुत बनेको भन्दै उच्चस्तरीय भ्रमणले जनस्तरमा समेत सम्बन्ध सुमधुर हुने विश्वास व्यक्त गरे ।"
रैथाने बीउ संरक्षण गर्न सांसदको सुझाव,"(काठमाडौं)  आयातित बीउले किसानहरू समस्यामा परेपछि सांसदहरूले रैथाने जातका बीउ संरक्षण गर्दै गुणस्तर बढाउन सुझाव दिएका छन् । बीउबिजन (दोस्रो सशोधन) विधेयक २०७५ सम्बन्धमा सोमबार कृषि, सहकारी तथा प्राकृतिक स्रोत समितिको छलफलमा सांसदहरूले गुणस्तर बढाउन परीक्षण तथा अनुसन्धान गर्न सरकारलाई सुझाव दिएका हुन् । भारतीय हाइब्रिड जातको धान रोपेका १३ जिल्लाका किसान पीडित भएपछि उनीहरूले रैथाने बीउलाई संरक्षण गर्न सुझाएका हुन् । बीउबिजनको हकमा बीउ राम्रो भए बोट राम्रो हुन्छ । फल पनि राम्रो हुन्छ, सांसद शान्तिमाया तामाङले भनिन्, रैथाने जातलाई संरक्षण गर्दै गुणस्तर बढाउन जोड दिऊँ । बीउको परीक्षण, बीउको अनुसन्धान महत्त्वपूर्ण कुरा हो, त्यसले बीउ आफैं निखारेर आउँछ । नेपालमा संरक्षित बीउबिजन व्यवस्थित र संरक्षण नहुँदा समस्या भएको उनले बताइन । बीउबिजनको हकमा विज्ञहरूबाट पनि स्पष्ट धारणा आउन जरुरी रहेको उनले बताइन् ।सांसद रेणु यादवले पनि बीउकै कारण बाली उत्पादन हुने मुख्य प्रदेश २ मा समस्या भएको बताइन् । धानसँगै मकै बीउको पनि समस्या छ । सरकारले जिम्मेवारी लिएन, यादवले भनिन्, अहिले अस्तव्यस्त छ । सरकारले माटो परीक्षणको पनि व्यवस्था गर्नुपर्छ । कुन माटोमा कुन बीउतरकारी खेती गर्ने पहिचान गर्नुपर्छ । जानकारका अनुसार बीउसँगै मलखाद पनि पनि गुणस्तहीन भित्रिने गरेको छ । मल खाद्य पनि गुणस्तरहीन हुन थप जटिलता थपेको उनीहरूको दाबी छ । एग्रोभेटले राम्रो बीउ दिएका छैनन् । नक्कली बीउ वितरण हुँदा पनि नियमन हुन सकेको छैन । जिल्लाजिल्लामा भएको ज्ञान केन्द्रशाखाले नियमन गर्न सकेको छैन । माटो खाद्यमल र बीउलाई संरक्षण गर्न नसके समस्या हुन्छ, यादवले भनिन्, त्यतातिर पनि ध्यान दिनुपर्छ । यसका लागि विज्ञ टोलीको समिति गठन गर्नुपर्छ । सांसद राजबहादुर बुढाले बीउबिजन क्षेत्रमा छाडा प्रवृत्तिले किसानलाई समस्या परेको बताए । उनले भने, गुणात्मक हिसाबले महत्त्वपूर्ण जातलाई संरक्षण गरौं । सांसद सीतादेवी यादवले पनि प्रदेश २ कृषिमै आश्रित भए पनि तरकारीदेखि अन्नबालीमा परनिर्भर हुनुपर्ने बाध्यता भएको बताइन् । भारतबाट खाद्यमल आए उब्जनी हुन्छ । भारतले रोके उत्पादन हुँदैन, उनले भनिन्, तरकारी, धान, माछालगायत क्षेत्रका लागि धेरै विज्ञ नियुक्त भएका छन् । कहाँकहाँ कस्तो भयो । नवनियुक्त कृषिमन्त्रीले विशेष ध्यान दिनुपर्छ । उनले कृषिका क्षेत्रमा धेरै भ्रष्टाचार भएको बताउँदै स्थलगत निरीक्षण गरेर नीति बनाउनुपर्ने बताइन् । ५ हजार आँपको बीउ स्वीकृत हुँदा किसानले एक हजार पनि पाउन सकेनन्, उनले भनिन् । सांसद राधा ज्ञवालीले पनि बीउकै कारण किसानले ठूलो पीडा खेपेको बताउँदै सरकार सचेत हुनुपर्ने बताइन् । सस्तोका कारण बीउमल आयात हुन्छ । परीक्षणबिना प्रयोग हुँदा किसान पीडामा परे, उनले भनिन्, राम्रो बीउ ल्याएर संरक्षण पनि गर्न सकिन्छ । त्यसका लागि अध्ययनअनुसन्धान बढी गर्नुपर्छ । यसका लागि बजेटमै प्राथमिकता दिनुपर्ने उनले बताइन् । सासद सत्यनारायण शर्माले सस्तोको नाममा नक्कली बीउ आयात बन्द गर्नुपर्ने बताए । नक्कली बीउ आयात नियन्त्रण गर्न सरकारी निकायले तत्काल निरीक्षण गर्नुपर्ने बताए । खाद्य भण्डार तराईमा धेरै छ । तर, नक्कली बीउका कारण तराई मारमा परेको छ, उनले भने, बीउबिजनको हकमा भद्रगोल छ । कुन क्षेत्रमा कुन बीउ उचित हुन्छ, निर्धारण गर्नुपर्छ । सांसद घनश्याम खतिवडाले पन बीउबिजन क्षेत्रमा देखिएको बेथितिलाई अन्त गर्नुपर्ने बताए । त्यस क्रममा नेपाल भेटेरिनरी एसोसएसनका अध्यक्ष शीतलकाजी श्रेष्ठ नक्कलीबाट बच्न डीएनए फिंगर प्रिन्ट परीक्षण अनिवार्य हुनुपर्ने बताए । नक्कली बीउ वितरण प्रवृत्तिलाई निरुत्साहित गर्न सजायको दायरा बढाउनुपर्ने बताए । कृषिसचिव युवकध्वज जीसीले गुणस्तरको हकमा मन्त्रालय सचेत रहेको बताए । गुणस्तरीय बीउको विषयमा चिन्तित छौं, सासदले उठाएको प्रश्नको जवाफ दिँदै सचिव जीसीले भने, माटो परीक्षण पनि सँगसँगै हुन्छ । माटो परीक्षणका लागि माटो भ्यान ल्याब छ । मागको आधारमा माटो परीक्षण भइरहेको छ । हाल बजारमा सूचीकृत नभएका बीउ छ्यापछ्याप्ती पाइन्छ ।"
पेट्रोलियम अन्वेषणमा चट्टान बाधक,"(दैलेख)  श्रीस्थानमा पेट्रोलियम पदार्थको अन्वेषण गर्ने क्रममा कडा चट्टान फेला परेपछि मेसिन बिग्रँदै गएका छन् । जमिनको करिब १५ देखि १८ मिटर मुनिबाट ड्रिलिङ गर्नुपर्ने भए पनि अधिकांश ठाउँमा चट्टान भेटिएपछि अन्वेषणको काममा बाधा पुगेको छ ।चट्टानका कारण मेसिनहरू छिटो बिग्रन थालेको अन्वेषण टोलीका मानव संसाधन प्रमुख सूर्यमणि लामिछानेले बताए । उनका अनुसार सर्भे र ड्रिलिङको काम तीव्र गतिमा हुनुपर्ने भए पनि भौगोलिक विकटता र कडा चट्टानका कारण समस्या भइरहेको छ । मुख्य सर्भेको काम १२ लाइनमा हुने गर्छ, उनले भने, हामीले लगभग दुई लाइनमा काम सकाएका छौं ।चट्टानका कारण अन्वेषण क्षेत्रमा ल्याइएका २० मध्ये अधिकांश मेसिन बिग्रिएका छन् । मेसिन मर्मत गर्दै काम गरिरहेको अन्वेषण टोलीले जनाएको छ । अहिले १० वटा मेसिनले नियमित काम गरिरहेका छन् । सर्भेका आधारमा डिलिङ गरिने भए पनि मेसिन र चट्टानका कारण ढिलाइ भइरहेको छ, उनले भने, समथर भूभाग भएको भए दिनमा ३० देखि ४० स्थानमा ड्रिलिङ गर्न सकिन्थ्यो । उनका अनुसार १५ किलोमिटर आसपासमा फैलिएको पेट्रोलियम पदार्थको अन्वेषण गर्न विभिन्न स्थानमा सर्भे र डिलिङको काम भइरहेको छ ।पञ्चकोसी क्षेत्रमा रहेको पेट्रोलियम पदार्थको अन्वेषण भीरपाखा र खेतबारीमा समेत भइरहेको छ । टोलीले अन्वेषणको कामका लागि चार समूह विभाजन गरेको छ । अहिले तीन समूहले मिलेर अन्वेषणको काम गरिरहेको प्रवर्द्धन परियोजना विभागका वरिष्ठ भूगर्भविद् गणेशनाथ त्रिपाठीले बताए । उनका अनुसार पेट्रोलियम जियोलोजिकल सर्भेका लागि १५, म्याग्नेटो टेलरिङ सर्भेका लागि २२ र जियोकेमिकलका लागि ६ जनाले काम गरिरहेका छन् । विस्फोटक पदार्थमार्फत चट्टान फुटाउने काम पनि छिट्टै सुरु गर्न लागिएको उनको भनाइ छ ।प्रमुख जिल्ला अधिकारी युवराज कट्टेलले विस्फोटक पदार्थ र अन्य महत्त्वपूर्ण सामग्रीको सुरक्षाको जिम्मा जिल्ला सुरक्षा समितिले लिएको जानकारी दिए । अन्वेषणका क्रममा अनुसन्धान टोलीले ग्यास तथा पेट्रोलियम पदार्थ भएको जमिनमुनि कम्तीमा पाँचदेखि २० किलोमिटरसम्म अध्ययन गरिरहेको उनको भनाइ छ । उनका अनुसार अध्ययनका क्रममा चिनियाँ प्राविधिकसहित १५० जनाको टोली खटिएको छ । अन्वेषण टोलीको नेतृत्व चाइना जिओलोजिकल सर्भेका वरिष्ठ भूगर्भविद् ट्यान फुएनले गरिरहेका छन् ।"
भ्रमण वर्षको प्रचारमा सेना,"(नयाँ दिल्ली)  सरकारले मनाउन लागेको भ्रमण वर्ष २०२० लाई सघाउन नेपाली सेनाले प्रचारप्रसार र प्रवर्द्धनलाई तीव्रता दिएको छ । सेनाले आफ्नो अन्तर्राष्ट्रिय सञ्जालमार्फत भ्रमण वर्षको प्रवर्द्धन गर्न थालेको हो । गत साता नयाँदिल्लीमा भारतमा रहेका विभिन्न मुलुकका सैन्य सहचरीहरूसँग अन्तर्क्रिया गरेको थियो । सैन्य सहचरीहरूको भारतस्थित क्लबसँगको समन्वयमा गरिएको अन्तर्क्रियामा महासेनानी सुभाष थापाले प्रस्तुति दिएका थिए । नेपालसँग दौत्य सम्बन्ध कायम भएका मुलुकहरूसँग नेपाली सेनाको सम्बन्ध र सञ्जाललाई भ्रमण वर्षको प्रवर्द्धनका लागि प्रयोग गर्न लागिएको हो, थापाले भने । पहिलो चरणमा काठमाडौंमा रहेका सैनिक सहचरीहरूसँग अन्तर्क्रिया भइसकेको समेत उनले जानकारी दिए । दिल्लीको कार्यक्रममा उपस्थित ७० भन्दा बढी मुलुक सैनिक प्रतिनिधिले नेपाली सेनाले अघि सारेका पर्यटक लक्षित कार्यक्रमबारे चासो राखेका थिए ।सेनाले आठवटा शीर्षकमा सोह्रवटा कार्यक्रमको घोषणा गरेको छ । सेनाले सञ्चालन गर्न लागेका ती कार्यक्रमहरू धेरैजसो आउटडोर र साहसी खेलसँग सम्बन्धित छन् । सेनाद्वारा अघि सारिएका कार्यक्रममा जंगल सफारी, सगरमाथा आरोहण, प्याराग्लाइडिङ, लिगलिगकोट दोड, साइक्लिङ, म्याराथन, शान्ति सम्मेलन, पदयात्रा छन् । जसअन्तर्गत सेनाले अन्तर्राष्ट्रिय स्तरको सम्मेलन र दौड प्रतियोगिताहरू गर्ने जनाएको छ । सम्मेलनका लागि संयुक्त राष्ट्रसंघका महासचिवलाई पनि निम्तो दिइसकिएको छ । महासचिव नभए उपमहासचिव आउने तय भइसकेको छ, थापाले भने । सेनाले प्रवर्द्धनात्मक कार्यक्रमहरूमा निजी क्षेत्रसँग समन्वयमा गरिने जनाइएको छ । नेपाली सेनाले त एउटा प्याकेजमा ढालेर आफ्नो अन्तर्राष्ट्रिय सञ्जालमार्फत प्रचारप्रसार गर्ने हो, यसको सञ्चालन त निजी क्षेत्रमार्फत नै हुनेछ, थापाले भने, पर्यटन प्रवर्द्धनमा त नेपालको निजी क्षेत्र निकै अनुभवी र सक्षम छ । सरकारले भ्रमण वर्षको अवसरमा करिब २० लाख पर्यटक भित्र्याउने लक्ष्य राखेको छ ।"
कृषि अनुदानमा ७० रकम दुरुपयोग,"(रूपन्देही)  प्रदेश सरकारले किसानका लागि वितरण गरेको अनुदान रकममा ७० प्रतिशतसम्म दुरुपयोग भएको भेटिएको छ । प्रदेश सभाको कृषि, वन तथा वातावरण समितिले दुई महिना लगाएर १२ जिल्लाका १२८ किसानका फार्म र व्यवसायमा अनुगमन गर्दा उक्त तथ्य फेला परेको हो । अधिकांश किसान र फार्महरूले एक प्रयोजनका लागि लगेको अनुदान अर्कैमा लगाएको फेला परेको छ । कृषि प्रयोजनका लागि अनुदानमा लगेका यान्त्रीकरण व्यावसायिक प्रयोगमा लगाइएको समेत फेला पारेको छ । केही जिल्लामा मन्त्रालयबाट कृषिका लागि लगेको अनुदान होटलमा प्रयोग गरिएको छ । समितिले सरकार र मन्त्रालयलाई बुझाएको प्रतिवेदनमा अनुदान लिएर काम नगर्ने किसानबाट रकम असुलउपर गर्न, कमिसन लिएर भुक्तानी दिने कर्मचारीलाई कारबाही गर्न पनि निर्देशन दिएको छ । अनुदानको रकम भुक्तानीका क्रममा कर्मचारीले ५ देखि २० प्रतिशतसम्म कमिसन माग्ने गरेको प्रतिवेदनमा उल्लेख छ ।समितिमा सभापति विजयबहादुर यादवले अनुगमनमा क्रममा कृषि अनुदानमा चरम बेथिति र कमिसनको जालो फैलिएको देखिएको बताए । ५ करोड रुपैयाँ अनुदान पाएका किसानसँग २५ लाख रुपैयाँ मन्त्रालयकै कर्मचारीले कमिसन मागेको र नदिएकै कारण अनुदान रकम घटाइएको फेला परेको छ । रूपन्देहीकै अगुवा किसान एवं अस्ट्रिच नेपाल प्रालिका सञ्चालक सीपी शर्माले सम्झौता गरेको ५ करोड अनुदानमध्ये ३ करोड ८६ लाख १० हजार रुपैयाँ मात्र भुक्तानी पाए । बाँकी रकम अझै भुक्तानी भएको छैन । अहिले पनि आलटाल गरिएको छ । मन्त्रालयकै पौडेल थरका लेखा अधिकृतले अप्रत्यक्ष रूपमा ५ प्रतिशत (२५ लाख रुपैयाँ) कमिसन मागेको तर नदिएपछि आलटाल गरिरहेको शर्माले बताए । कमिसन मागेपछि मैले अनुदान ससुरालीबाट ल्याएर वितरण गरेजस्तो नगर्नुस् भने, उनले समितिसँग भनेका छन्, काम र प्रोडक्टका आधारमा वितरण गर्नुपर्छ । मन्त्रालयमा लक्ष्मण पौडेल लेखा अधिकृत छन् ।यस्तै मन्त्रालयअन्तर्गतकै पशुपन्छी तथा मत्स्य विकास निर्देशनालयका अधिकृत दीपक भुसालले दाङको केसी मिट एन्ड एग्रो फार्म प्रालिका सञ्चालक बलीराम खत्रीलाई राति १० बजे फोन गरेर २६ लाख रुपैयाँको बिल तयार भएको र त्यसबापतको २० प्रतिशत रकम नगद लिएर भुक्तानी लिन आउन निर्देशन दिएको खुलेको छ । खत्री नगद रकम नदिएको भन्दै अन्य फाइल बोकेर निर्देशनालयमा पुगे । भुसालले दिनभर आलटाल गरेपछि दुवैबीच १ लाख ५० हजार रुपैयाँ दिने सहमतिपछि १८ लाख ८३ हजारको चेक दिइयो । खत्रीले भुसालकै सल्लाहमा मन्त्रालयकै निरज नामका कर्मचारीलाई सिद्धार्थ बैंकको चेक दिएको प्रतिवेदनमा उल्लेख गरिएको छ ।सभापति यादवले अनुगमनपछि तयार पारिएको प्रतिवेदन मुख्यमन्त्री शंकर पोखरेल, भूमि व्यवस्था कृषि तथा सहकारीमन्त्री आरती पौडेल र सभामुख पूर्णबहादुर घर्तीलाई बुझाएको बताए । हामीले देखिएका सबै कमजोरी र अवस्था औंल्याइदिएका छौं, उनले भने, समग्र योजना अनुगमन गर्दा ७० प्रतिशत बढी योजनाको रकम दुरुपयोग भएको देखिन्छ । समितिले परीक्षणका रूपमा १२८ भन्दा बढी योजनाको मात्र अनुगमन गरेको थियो । सहकारीले पाएको अनुदान व्यक्तिले पाएको, २० वटा गोभीका बोट र एक किलो आलु लगाउने किसानलाई ६ लाख रुपैयाँसम्म मन्त्रालयले अनुदान भुक्तानी गरेको देखिएको उनले बताए । त्यस्ता किसानको मन्त्रालय आफैंले पनि थप छानबिन गरी किसान र भुक्तानी गर्ने कर्मचारी दुवैलाई कारबाही गर्नुपर्ने समितिले निर्देशनसहितको प्रतिवेदन बुझाएको छ ।मन्त्रालयले गत वर्ष १२ जिल्लाका १ हजार २ सय किसानलाई १ अर्ब ७५ करोड बढी रकम कृषि अनुदानमा वितरण गरेको थियो । त्यसमा बाख्रा, गाईभैंसीपालनदेखि तरकारी खेतीसम्म छ । समूहगत फार्मलाई लागतको ७५ प्रतिशत र व्यक्तिगत फार्मलाई लागतको ५० प्रतिशतका दरले अनुदान वितरण गरे पनि ८० प्रतिशत बढी फार्म वा व्यक्तिले आफ्नो लगानी नगरेको अनुगमन समितिका संयोजक कमलराज श्रेष्ठले बताए । बिनाआधार अनुदान र बिनाअनुगमन भुक्तानी गरिएको छ, उनले भने, त्यसले किसानलाई कामचोर बनाउन र कर्मचारीलाई कमिसन खोर बनाउन सजिलो बनाइदिएको छ ।समितिले काम नगरेका किसानबाट रकम फिर्ता गराउन, कमिसनका आधारमा काम नै नगरी रकम भुक्तानी गर्न सिफारिस गर्ने र भुक्तानी गर्ने कर्मचारीलाई कारबाही गर्न एकै संस्थाले संघीय, प्रदेश र स्थानीय तहबाट समेत एकै शीर्षकमा रकम भुक्तानी लिएको देखिएकाले त्यस्तो मापदण्ड सच्याउन र रोक्न पनि निर्देशन दिएको छ । त्यस्तै कृषि यान्त्रीकरणमा समेत ठूलो चलखेल भएकाले अनुगमन गर्नुपर्ने ठहर समितिले गरेको छ । मन्त्रालयले नै नेपालमा असफल भएका कृषियन्त्र र ट्र्याक्टर खरिद गर्न छनोटमा परेका किसानलाई बाध्यकारी बनाएको देखिएको अनुगमन समिति सदस्य चेतनारायण आचार्यले बताए । त्यस्ता विषयमा समेत मन्त्रालयको ध्यानाकर्षण गराउँदै छानबिन गर्न निर्देशन दिएको उनले बताए ।भूमि व्यवस्था, कृषि तथा सहकारी मन्त्रालयका सचिव तेजबहादुर सुवेदीले समितिको प्रतिवेदन प्राप्त गरेपछि अध्ययन र अनुगमनका लागि चार टिम बनाएर परिचालन गरेको बताए । हामीले समितिकै प्रतिवेदनका आधारमा अध्ययन र अनुगमन गरिरहेका छौं, उनले भने, त्यसको पनि प्रतिवेदन प्राप्त गरेपछि अनुदान दुरुपयोग गर्ने किसान र कर्मचारी पनि दोषी देखिए कारबाही गर्छौं । अनुदानमा भएको दुरुपयोगमा अख्तियार दुरुपयोग अनुसन्धान आयोगको कार्यालय बुटवलले पनि छानबिन सुरु गरेको छ ।"
उद्योगीका समस्यालाई गम्भीरतापूर्वक लिएका छौं,"(काठमाडौं)  उद्योग, वाणिज्य तथा आपूर्ति मन्त्रालयका मन्त्री लेखराज भट्टले उद्योग व्यवसायीहरूको समस्यालाई गम्भीरतापूर्वक लिएको बताएका छन् । उद्योग विभागले सोमबार आयोजना गरेको पाँचौं उद्योग दिवसको अवसरमा उनले उद्योगीलाई सरकार निर्माण कार्यमा संलग्न भइसकेकाले उद्योग व्यवसायलाई नयाँ नजरले हेर्न थालेको बताएका हुन् । विगतमा ध्वंस गरेर सत्ता नि ढाल्यौं तर अहिले निर्माण कार्यमा लागेका छौं । यसलाई नयाँ आँखाले हेर्न सिक्नुपर्छ, उनले भने, उद्योगीव्यवसायीहरूका समस्या छन् जसलाई गम्भीरतापूर्वक लिनेछौं । देशलाई औद्योगिक मुलुक बनाउनेतर्फ सरकारको जोड रहेको उनले दाबी गरे । हिजोको कार्यशैलीबाट आजको आवश्यकता पूरा हुँदैन । त्यसका निम्ति नयाँ जग बसाउन जरुरीे छ, उनले भने । उद्योग, वाणिज्य तथा आपूर्ति राज्यमन्त्री मोतीलाल दुगडले आफू निजी व्यावसायिक क्षेत्रसँग सम्बन्धित भएकाले उद्योगीव्यवसायीहरूका समस्यासँग परिचित भएको उल्लेख गरे । निजी क्षेत्रसँग सम्बन्धित समस्याहरूको अनुभव छ, त्यसैले यहाँ मलाई निजी व्यवसायीहरूको समस्या सम्बोधन गर्नलाई पठाएको हो, उनले भने, उद्योगलाई समृद्ध बनाउनुपर्छ भन्ने हाम्रो प्रतिबद्धता पनि छ । चार दिनमै मन्त्रालयको धेरै अनुभव भइसकेको उनले बताए । मन्त्रालयलाई दरिलो बनाउन कर्मचारी तत्पर छन् । यसलाई कसरी अगाडि बढाउने भन्ने कुरा मात्र हामीलाई थाहा नभएको हो, उनले भने ।कार्यक्रममा निजी क्षेत्रले उठाएका मुद्दाहरूलाई समाधान गर्ने उद्योग, वाणिज्य तथा आपूर्ति मन्त्रालयकी सचिव यामकुमारी खतिवडाले जानकारी दिइन् । उद्योग विभागका महानिर्देशक जीवनप्रकाश सिटौलाले विभागको वर्तमान अवस्थामा उद्योग र लगानी सुधारका प्रयासहरू बारे प्रस्तुति दिएका थिए ।"
बिच भलिबलको पदक जित्ने तयारी,"(पोखरा)  १० दिन श्रीलंकामा प्रशिक्षण लिएर फर्किएपछि बिच भलिबलको राष्ट्रिय टोलीले नेपालमा गतिलो कोर्टको अभाव देख्यो । १३ औं दक्षिण एसियाली खेलकुद (साग) सुरु हुन साता दिन बाँकी रहँदासम्म प्रतियोगिता हुने मैदानमा स्वदेशी खेलाडीले अभ्यास गर्न पाएका छैनन् । मैदान पूर्ण रूपमा तयार नहुँदा अभ्यास मैदानमै दैनिक प्रशिक्षण हुन्छ । ढिलो गरी पूर्वाधार तयार हुने भए पनि खेलाडीको मनोबल भने उच्च छ । उनीहरू भन्छन्, मेडल अवश्य चुम्छौं । सागमा पहिलोपल्ट समावेश भएको हो बिच भलिबल । फेवाताल किनारको बाराही मैदानमा यो खेल हुँदै छ । यसपल्ट नेपाल, भारत, श्रीलंका, पाकिस्तान, बंगलादेश र माल्दिभ्सले विच भलिबलमा भाग लिँदै छन् । ६ देशबाट महिला र पुरुषका २२ गरी २४ टिम सहभागी हुने छन् । चार स्वर्णका लागि प्रतिस्पर्धा हुनेछ । नेपालबाट पुरुषमा मानबहादुर श्रेष्ठ र दिल सुनार तथा सन्जु शाह र राजु विकको जोडी खेल्दैछन् । चारै खेलाडी इन्डोर भलिबलका राष्ट्रिय खेलाडी हुन् । मानबहादुर र दिल आर्मीका खेलाडी हुन् भने सन्जु र राजु गण्डकी प्रदेशबाट खेल्दै आएका छन् । महिला टिममा कोपिला उप्रेती र मनीषा चौधरी तथा विनिता बुढाथोकी र नेबिका चौधरीको जोडी छ । उनीहरू चारै राष्ट्रिय खेलाडी हुन् । वरिष्ठ भलिबल प्रशिक्षक सुदेशकुमार रिमाल र कौशिला खत्री प्रशिक्षकको रूपमा खटिएका छन् । अन्तर्राष्ट्रिय नियमअनुसार बिच भलिबलमा पुरुष खेलाडीले हाफ पाइन्ट र टिसर्ट लगाउनुपर्छ । महिलाले भने टू पिसमा कोर्टमा उत्रनुपर्छ । पहिरनकै कारण पनि बिच भलिबललाई ग्ल्यामर सँग जोडिन्छ । सागमा भने नेपालको संस्कृति मध्यनजर गर्दै टू पिसमा नउतारिने भलिबल संघले जनाएको छ । फेवा किनारमा पहिले नै एक कोर्ट थियो । त्यसमै महिला र पुरुष टिमले पालैपालो अभ्यास गर्छन् । बाँकी तीन कोर्ट निर्माणकै अवस्थामा छ । सागअन्तर्गत बिच भलिबलका लागि आवश्यक बजेट समयमै निकासा नहुँदा पूर्वाधार निर्माणमा ढिलाइ भएको हो । प्रशिक्षक सुदेशकुमार रिमालले प्रशिक्षण अन्तिम चरणमा रहेको बताए । समयमै मैदान निर्माण नहुँदा अभ्यासमा अप्ठेरो भएको उनले सुनाए । प्रशिक्षण कौशिला खत्री आफ्नै देशमा खेलाडीले राम्रो खेल्नेमा ढुक्क छिन् । बिच भलिबल दिमागले खेल्नुपर्छ, उनी भन्छिन्, शारीरिक तन्दुरुस्तीसँगै कलाकौशलमा पनि हारजित निर्भर रहन्छ । इन्डोर भलिबलमा राम्रै अनुभव बटुलेका खेलाडी भएकाले पदक ल्याउने आशा छ । बीच भलिबलको मैदान ९ वाई ९ मिटरको हुन्छ । बल पनि इन्डोरको भन्दा केही हलुका हुन्छ । ओभरह्यान्डभन्दा बढी डिग नै उठाउनुपर्ने प्रशिक्षक खत्री बताउँछिन् ।प्रशिक्षक र खेलाडीहरू सागमा श्रीलंका बलियो टिम मान्छन् । एसियालीस्तरका विभिन्न प्रतियोगिता जितिसकेको टिम भएकाले श्रीलंकाका खेलाडी बलियो रहेको उनीहरूको तर्क छ । राष्ट्रिय टोलीले कात्तिक १७ देखि २७ सम्म श्रीलंकाको नेगम्बो बिचमा खेल्यो । श्रीलंकाको राष्ट्रिय टिमसँग खेल्ने अवसर नेपाली खेलाडीले पाए । पुरुषतर्फ २ खेलमा २ देशले ११ खेल जिते । महिलातर्फ भने तीन खेल प्रतिस्पर्धात्मक रूपमा श्रीलंकाले जित्यो । खेलाडी मानबहादुर श्रीलंकापछि पुरुषतर्फ भारतलाई पनि प्रतिस्पर्धी देख्छन् । प्रतियोगिता नै हुने कोर्टमा हालसम्म अभ्यास गर्न नपाएको उनको गुनासो छ । प्रशिक्षणको पाटो राम्रो छ, उनले भने, आफ्नै देशमा हुने प्रतियोगितामा जुन मैदानमा खेल हुने हो, त्यहाँ अभ्यास गर्न नपाउँदा दुःखी छौं । मैदान अलि छिट्टै तयार भएको भए होम ग्राउन्ड को फाइदा लिन सकिन्थ्यो । सागमा पहिलोपल्ट समावेश भएकाले पनि श्रीलंकाबाहेक अन्य देशका खेलाडीको खेल हेर्न नपाएको उनले बताए । दक्षिण एसियामा श्रीलंकालाई बलियो मान्दा नेपालले कुनै न कुनै पदक चुम्ने लक्ष्य राखेको उनले सुनाए । पदक जसरी पनि ल्याउने सपना छ, उनले भने, त्यहीअनुसार अगाडि बढेका छौं । खेलाडी कोपिला उप्रेती श्रीलंकाको प्रशिक्षणले नयाँ उर्जा थपेको बताउँछिन् । उनले पनि बिच भलिबलमा श्रीलंकाको स्तर माथि रहेको बताइन् । उनले यसअघि अन्तर्राष्ट्रिय प्रतियोगितामा कमला पुनसँग जोडी बाँधेको भए पनि यसपल्ट मनीषासँग खेल्न पाउनु नयाँ अनुभव हुने सुनाइन् । हामी दुवै स्पाइकर भएकाले सजिलो हुनेछ, उनले भनिन्, स्वर्ण नै भन्न सक्दैनौं तर रजत र कांस्यमध्ये एक पदक जित्छौं ।जिल्ला भलिबल संघका अध्यक्ष भीम पराजुलीले बिच भलिबल कोर्टमा राख्ने गुणस्तरीय बालुवा नपाउँदा निर्माणमा ढिलाइ भएको सुनाए । जस्तो पायो त्यस्तै बालुवा राख्न नमिल्ने रहेछ । धुलो उड्ने र जिउमा टाँसिने हुनुहुँदैन, उनले भने, यहाँ ल्याइएको बालुवालाई छानेर, पखालेर मात्रै मैदानमा राख्दैछौं । फेवा किनारको ढापमा फेवातालबाटै निकालिएको माटोले पुरेर त्यसमाथि बालुवा राखिएको उनले बताए । सागका लागि राष्ट्रिय टोली छनोट गर्न सातौं पुरुष तथा छैटौं महिला राष्ट्रिय बिच भलिबल असार पहिलो साता पोखरामा भएको थियो । प्रतियोगिताको शीर्ष ३ स्थानमा रहेका टिमका खेलाडीलाई १३ औं सागका लागि राष्ट्रिय टिमको बन्द प्रशिक्षणमा राखिएको थियो । सागमा बिच भलिबल समावेश भएपछि यसको राष्ट्रिय प्रतियोगिता आठौं राष्ट्रिय खेलकुदमै आयोजना हुनुपर्थ्यो । त्यतिबेला आयोजना नभएकैले छनोट प्रतियोगिता भयो । इन्डोर भलिबलको राष्ट्रिय टिममा छनोट खेलाडीले बिच भलिबल खेल्न पाएनन् । विदेशमा समुद्री किनारमा खेलिने बिच भलिबल नेपालमा भने ताल र नदी किनारमा खेलिन्छ । अमेरिकाको हवाई राज्यको वाइकिकी बीचमा सन् १९१५ बाट बीच भलिबल खेल्न थालिएको हो । नेपालमा यसको प्रवेश कहिले भयो भन्ने एकिन छैन । सन् १९९६ मा ओलम्पिकमा पहिलोपल्ट समावेश भएपश्चात नेपाल भलिबल संघले चासो दिएको पाइन्छ । सन् १९९८ मा बैंककमा भएको १३ औं एसियाली खेलकुदमा बिच भलिबल समावेश भएपछि एसियाली खेलकुदमा पनि प्रवेश पाएको थियो ।राष्ट्रिय खेलकुद परिषद्का बोर्ड सदस्य राजेश गुरुङ बिच भलिबलका लागि पोखरा जत्तिकै उत्कृष्ट ठाउँ अन्त नभएको दाबी गर्छन् । प्रतियोगिता मात्र नभई मनोरन्जननिम्ति पनि विबच भलिबललाई स्थापित गर्न सकिने उनको तर्क छ । खेल पर्यटनको अवधारणा बिच भलिबलमा पनि लागू हुन्छ, उनी भन्छन्, पूर्वाधार र गतिविधि भने बढाउनुपर्छ । परीक्षाको सहयोगभलिबलकी पूर्व राष्ट्रिय खेलाडी परीक्षा गुरुङले बिच भलिबलका खेलाडी, प्रशिक्षक र टिम म्यानेजरलाई जर्सी सहयोग गरेकी छन् । पोखराकी उनी हाल बेलायत बस्छिन् । बेलायतमा उनी आबद्ध अल्डरसट भलिबल क्लबमार्फत १२ थान जर्सी सहयोग गरेकी हुन् । उनका बुबा खड्कमान र आमा गीतादेवीले शुक्रबार खेलाडीलाई जर्सी हस्तान्तरण गरे । खेलाडीको हौसला बढाउन छोरीले सहयोग गरेको आमा गीतादेवीले बताइन् ।"
स्वर्णको ह्याट्रिक उपलब्धि,"(काठमाडौं)  तेस्रो दक्षिण एसियाली खेलकुदलाई सम्झँदा नेपालको दृष्टिकोणले अगाडि आउने एकमात्र नाम हो, म्याराथन धावक वैकुण्ठ मानन्धर । पहिलो र दोस्रो संस्करणमा पनि स्वर्ण जितेको उनले तेस्रोमा पनि स्वर्ण नै जिते । आत्मसात् गरे ऐतिहासिक उपलब्धि । यो किन पनि अद्वितीय रह्यो भने यसै क्रममा म्याराथनमा बनेको दक्षिण एसियाली कीर्तिमान अहिलेसम्म कसैले तोड्न सकेका छैनन् । मानन्धरले निकालेको समय थियो, २ घण्टा १५ मिनेट ०३ सेकेन्ड । भारतले पहिलोपल्ट दक्षिण एसियाली खेलकुदको आयोजना गरेको वर्ष सन् १९८७ मा हो । त्यतिबेला आयोजक थियो, पश्चिम बंगालको प्रसिद्ध सहर कोलकाता । हुगली नदीको छेउमा रहेको सहर त्यतिबेला कलकत्ता नामले परिचित थियो । नोभेम्बर २० देखि २७ सम्म आयोजित प्रतियोगिताको तेस्रो संस्करणमा समावेश गरिएको खेलसंख्या बढेर १० पुगेको थियो । यसरी यो प्रतियोगिताको इतिहासमा समावेश खेलको संख्याले दोहोरो अंक छोएको पहिलोपल्ट हो ।प्रतियोगितामा समावेश एथलेटिक्स, बास्केटबल, बक्सिङ, फुटबल, कबड्डी, टेबलटेनिस, भलिबल, भारोत्तोलन र कुस्ती थिए । बास्केटबल, टेबलटेनिस र भलिबल पहिलोपल्ट समावेश गरिएको थियो । प्रतियोगिताको उद्घाटन तत्कालीन भारतीय राष्ट्रपति रामास्वामी बैंकटरमनले गरेका थिए । मुख्य आयोजनास्थल थियो, प्रसिद्ध साल्टलेक स्टेडियम । यो भारतकै सबैभन्दा बढी दर्शक क्षमताको रंगशाला हो ।भारत आफ्नो घरेलु मैदानको फाइदा उठाउँदै एकछत्र प्रभुत्व कायम राख्न सफल रह्यो । भारतले प्रतियोगिताका कुल १ सय १६ स्वर्णमध्ये ९१ आफ्नो नाममा लेखायो । भारतले टिमका रूपमा प्रतिस्पर्धा भएका सबै विधामा स्वर्ण हात पारेको थियो । नेपालका लागि बक्सिङमा पनि स्वर्ण प्राप्त भयो, दलबहादुर रानामगरबाट । एथलेटिक्समै फर्कन हो भने नेपालले एक स्वर्णमात्र होइन, ५ कांस्य पनि जितेको थियो । दलबहादुरले भने दक्षिण एसियाली खेलकुदमा दोस्रो व्यक्तितग स्वर्ण जित्ने क्रममा बंगलादेशका मोहम्मद अब्दुललाई फाइनलमा पराजित गरे । पुष्करध्वज शाही लगातार तेस्रोपल्ट फाइनल पुग्न सफल रहे । तर यसपल्ट उनी फाइनलमा पराजित रहे । यो खेलको फाइनलमा पराजित हुने खेलाडी थिए, रामबहादुर गिरी, चित्रबहादुर गुरुङ र विजय देउजा । मनोजबहादुर शाही, शम्भु बिक, लालबहादुर बिक, सुशील पोखरेल र कुमार थापाले कांस्य हात पारे । फुटबलमा नेपालले फाइनल यात्रा तय गर्न सफल रह्यो । साल्टलेक स्टेडियममा भएको फाइनलमा नेपाल भारतको हातबाट १० ले पराजित रह्यो । खेलको एकमात्र गोल मोहम्मद फरिदाले गरेका थिए । त्यो खेल हेर्न साल्टलेकमा एक लाख दर्शक उपस्थित थिए । नेपालले खेलमा बलियो चुनौती पेस गरेपछि भाग्यले साथ दिएन । प्रतियोगितामा पहिलो समावेश गरिएको टेबलटेनिसबाट २ रजत र ४ कांस्य प्राप्त भयो । मिक्स डबल्समा सिजरिन शाह र धर्ममान वज्राचार्यले रजत दिलाए । महिला टिम स्पर्धाबाट पनि रजत आयो । पुरुष टिम स्पर्धामा भने तेस्रो स्थान । कांस्य जित्नेमा मेन्स डबल्समा धर्ममानसँगै अमन चित्रकार, वुमेन्स डबल्समा सिजरिन र गीता क्षेत्री तथा वुमेन्स सिंगलमा फेरि सिजरिनले कांस्य पदक जिते । भारोत्तोलनबाट फेरि एकपल्ट नेपाल धेरै संख्यामा पदक जित्न सफल रह्यो । नेपालले १९ कांस्य जितेको थियो त्यस खेलबाट ।"
माल्दिभ्स क्रिकेट आज आउँदै,"काठमाडौं (कास) माल्दिभ्स क्रिकेट टिम १३ औं सागमा भाग लिन मंगलबार काठमाडौं आउने भएको छ । सागमा प्रतिस्पर्धा गर्न काठमाडौं आउन लागेको पहिलो टोली हो । स्रोतका अनुसार माल्दिभ्स मंगलबार बिहान आइपुग्नेछ ।माल्दिभ्सले बुधबार नेपालसँग अभ्यास खेल्ने तालिका छ । पुरुष क्रिकेटका खेल त्रिवि क्रिकेट मैदान कीर्तिपुरमा हुँदै छ । पुरुषतर्फ नेपाल, श्रीलंकासहित बंगलादेश माल्दिभ्स र भुटान तथा महिलातर्फ नेपाल, माल्दिभ्स, श्रीलंका र भुटान प्रतिस्पर्धा गर्नेछन् । राउन्ड रोबिनको प्रतिस्पर्धापछि शीर्ष दुई टोली फाइनल खेल्नेछन् । तेस्रो र चौथो कांस्य पदकका लागि खेल्ने छन् । पुरुष क्रिकेट मंसिर १७ मा सुरु भई २४ मा सकिनेछ । श्रीलंकासँग मंसिर १७ मा खेलेर सागको प्रारम्भ गर्ने नेपालले पुरुषतर्फ मंसिर १९ मा भुटान, २० मा माल्दिभ्स र २१ मा बंगलादेशसँग खेल्ने छ ।"
सन्दीपले साग नखेल्ने,नेपालका युवा क्रिकेटर सन्दीप लामिछानेले १३ औं सागले गुमाउने भएका छन् । सन्दीपको मंगलबार आँखाको शल्यक्रिया गरिएको थियो । सोही कारण उनी खेल्न नसक्ने भएका हुन् । नेपाली टोलीका व्यवस्थापक सुमनराज कार्कीले सन्दीप नखेल्ने निश्चित भएको बताए । सन्दीपले शल्यक्रियाका कारण दुई साता आराम गर्नुपर्नेछ । सन्दीपले यस बारेमा नेपाल क्रिकेट संघ (क्यान) लाई मेल पठाएर जानकारी गराइसकेको बताइएको छ । क्यानले उनलाई मेडिकल रिपार्ट पेस गर्न भनेको छ । सन्दीपको स्थानमा मध्यपंक्तिका ब्याट्सम्यान रोहित पौडेललाई राखिने लगभग निश्चित भइसकेको छ ।
विदेशी खेलाडीको दुर्घटना बिमा हुने,"काठमाडौं (कास) १३ औं दक्षिण एसियाली खेलकुदका लागि नेपाल आउने सम्पूर्ण विदेशी खेलाडी, अफिसियल र पाहुनाको ५ लाख रुपैयाँबराबरको दुर्घटना बिमा हुने भएको छ । राष्ट्रिय खेलकुद परिषद् (राखेप) ले आईएमई जनरल इन्स्योरेन्स कम्पनीसँग सोमबार बिमा सम्झौता गरेको हो । राष्ट्रिय खेलकुद परिषद् सचिवालय तथा १३ औं साग मूल आयोजक समितिको तर्फबाट राखेप सदस्यसचिव रमेशकुमार सिलवाल र इन्स्योरेन्सका प्रमुख कार्यकारी अधिकृत युगेशभक्त श्रेष्ठबीच सम्झौतापत्रमा हस्ताक्षर भयो । सागको उद्घाटन मिति मंसिर १५२४ सम्म लागू हुने यो बिमा कार्यक्रम विदेशी खेलाडी, अफिसियल र पाहुनाका लागि हो । सम्झौतापछि सिलवालले मैदानभित्र र बाहिरको इन्ज्युरीमा समेत लागू हुने गरी बिमा गरिएको जनाए । परिषदले नेपाली खेलाडी, अफिसियलको हकमा १० लाखको बिमा यसअघि नै गरिसकेको छ ।"
होराइजन विजयी,भैरहवा (कास) सिद्धार्थ रंगशालामा जारी शेरबहादुर सेन्चुरी अन्तरकलेज जिल्लास्तरीय ट्वान्टी२० क्रिकेटमा सोमबार काशी नोबेल एकेडेमी र न्यु होराइजन कलेज विजयी भएका छन् । काशीले सनसाइन उमाविलाई ४ विकेट र होराइजनले भैरहवा नमुना उमाविलाई ८९ रनले हराए । टस जितेर ब्याटिङ गरेको सनसाइनले सबै विकेट गुमाई ९५ रन बनायो । काशीले ६ विकेट गुमाई लक्ष्य पूरा गर्यो । दोस्रो खेलमा टस जितेको न्यु होराइजनले ३ विकेट गुमाई १ सय ६० रन बनायो । भैरहवाले सबै विकेट गुमाएर ७१ रनमात्रै बनायो ।
सागलाई ८३ होटल बुक,"(काठमाडौं)  आसन्न १३ औं दक्षिण एसियाली खेलकुद (साग) का लागि होटल र खेलस्थलको टुंगो लागेसँगै ती स्थानमा सुरक्षा व्यवस्था कडा पारिएको छ । नेपाल प्रहरीका प्रवक्ता डीआईजी विश्वराज पोखरेलले होटल र खेलस्थलको टुंगो लागेपछि त्यहीअनुसार साग सुरक्षा व्यवस्था मिलाइएको बताए । प्रवक्ता पोखरेलले भने, नेपालको प्रतिष्ठासँग जोडिएको प्रतिष्ठित खेलकुद आयोजनालाई सुरक्षित, व्यवस्थित र त्रुटीरहित ढंगले सम्पन्न गर्न हाम्रो तर्फबाट कुनै पनि कसर बाँकी राखिने छैन । मंसिर १५ देखि २४ सम्म काठमाडौं, ललितपुर, कास्की र धनुषामा आयोजना हुने सागमा नेपालसहित दक्षिण एसियाली मुलुक भारत, बंगलादेश, पाकिस्तान, श्रीलंका, माल्दिभ्स र भुटानका खेलाडीले भाग लिने छन् । गृहका अनुसार ३ हजार २ सय २८ खेलाडी, २ सय २९ रेफ्री, प्रशिक्षकपदाधिकारी सहभागी हुने छन् । खेलाडीसहितका पाहुना राख्न युवा तथा खेलकुद मन्त्रालयले ४ जिल्लामा ८३ होटल बुक गरेको छ । यद्यपि पाहुनाको चाप हेरेर बुक भएका होटले संख्या तल माथि पर्नसक्ने मन्त्रालयले जनाएको छ । बुक गरिएका होटलमध्ये काठमाडौंमा ३१, ललितपुरमा ६, पोखरामा ४३ र जनकपुरमा ३ वटा छन् । तर बुकिङ संख्याबारे मन्त्रालयले आधिकारिक रूपमा जानकारी गराएको छैन । दर्शकले हुटिङका क्रममा पानीका बोतल फ्याँक्ने भएकाले पोखरेलले खेलस्थल सुरक्षित राख्न बोतललगायत केही सामान लैजान निषेध गरिने बताए । विगतमा कतिपय प्रतियोगिता आयोजनाका क्रममा हुँटिङ हुदा पानीका बोतल प्रहार गर्ने गरेकाले त्यसबाट पाठ सिकेर यसपालि व्यवस्थित गर्न खोजिएका हौं, उनले भने । खेलस्थल प्रवेशअघि अनधिकृत वस्तुको प्रवेश निषेध गर्न मेटल डिटेक्टर (सुरक्षा जाँच उपकरण) समेत जडान गरिने छ ।पाहुना बस्ने होटल टुंगो लागेसँगै गृह मन्त्रालयले चारवटै सुरक्षा निकायलाई खेलाडी, खेलस्थल, होटल तथा विमानस्थलदेखि होटल र होटलदेखि खेलस्थलसम्म आवश्यकताअनुसार सुरक्षा रणनीति अपनाउन निर्देशन दिएको छ । श्रीलंका, बंगलादेश र माल्दिभ्सबाट केही खेलाडी तथा पदाधिकारी आइसकेका छन् । खेलकुद मन्त्रालयले यसअघि नै प्रहरी महानिरीक्षक (आईजीपी) सर्वेन्द्र खनालको अध्यक्षतामा साग सुरक्षा समिति गठन गरिसकेको छ । यसका लागि सुरक्षा निकायले आवश्यक समन्वय गर्ने मन्त्रालयले जनाएको छ । साग सम्पन्न गर्न प्रधानमन्त्रीको अध्यक्षतामा निर्देशन समितिसहित १८ छुट्टाछुट्टै समिति गठन गरिएको छ । त्यसमध्ये आवास, सुरक्षा, अतिथि सत्कारलगायत १५ विषयगत समिति छन् ।गृह मन्त्रालयका प्रवक्ता केदारनाथ शर्माका अनुसार साग सुरक्षाका लागि करिब १६ हजार सुरक्षाकर्मी तैनाथ गरिने छ । साग आयोजनाका लागि स्टेकहोल्डर निकायबीचको सहकार्य र समन्वयका आधारमा चुस्त र प्रभावकारी व्यवस्थापन भइरहेको छ, शर्माले कान्तिपुरसँग भने, त्यसमध्ये महत्त्वपूर्ण पक्ष सुरक्षा व्यवस्थापन रहेकाले यसमा कुनै कमजोरी हुन नदिन चारवटै निकायलाई व्यवस्थित र प्रभावकारी रूपमा परिचालन गरिएको छ । प्रहरी प्रवक्ता पोखरेलले साग सुरक्षामा प्रहरीबाट मात्रै १० हजारभन्दा बढी सुरक्षाकर्मी तैनाथ गरिने बताए । बाँकी करिब ६ हजार सुरक्षाकर्मी सेना, सशस्त्र र अनुसन्धान विभागबाट खटिने छन् । सागमा सदस्य राष्ट्रबाट उच्चपदस्थ अधिकारीसमेत आउनसक्ने आँकलन गर्दै सवारी, सुरक्षा र वासस्थानको वैकल्पिक व्यवस्था समेत चुस्त पारिएको खेलकुद मन्त्रालयका एक अधिकारीले बताए । त्रिभुवन अन्तर्राष्ट्रिय विमानस्थलस्थित अध्यागमनमा खेलाडीसहित सागमा आउने पाहुनालाई सहजीकरण गर्न आगमन र प्रस्थान कक्षमा विशेष डेस्क स्थापना गरिएको छ । खेलकुद मन्त्रालय र अध्यागमनका अधिकारीसम्मिलित हेल्प डेस्कबाट सागका पाहुनाको मात्रै आवागमनसम्बन्धी कागजपत्र हेरिनेछ ।"
सिजरिनगीताको त्यो स्वर्ण,"स्वर्ण जितेर नेपाल फर्कंदा त्यस्तो कुनै माहोल पाएनन् उनीहरूले । सागमा स्वर्ण जित्ने नेपालको पहिलो महिला खेलाडी भएकाले धेरै आस गरेका थियौं । तर एयरपोर्टमा हामीलाई लिने आउने मान्छे पनि कोही थिएन । कुनै स्वागत, सम्मान थिएनन्, दुवैको गुनासो थियो । स्वर्ण जितेर आएपछि अधिकृतसरहको सुविधा दिने भनेको थियो । त्यो त कता हो कता । स्वर्ण जितेकालाई सरकारबाट दिएने एक लाख आएको थियो । टिम इभेन्टका चार जनाले जनही २५ हजार बाँडेर लिएको उनीहरू सुनाउँछन् । स्वर्ण जित्नेलाई राष्ट्रिय खेलकुद परिषद्ले प्रशिक्षकको जिम्मेवारी दिने गरेको थियो । उनीहरूलाई एक तह घटाएर सहायाक प्रशिक्षकमा प्रस्ताव गरियो । सिजरिनले त खाँदै खाइनन् त्यो सहायक प्रशिक्षकको जागिर । तनहुँ सरुवा लिएर जाऊ भनेपछि गीता पनि जाँदै गइनन् । न सम्मान न जागिर । धेरैपछि स्वर्णभत्ता भनेर १५ सय रुपैयाँ पाउने भयो । केही वर्षपछि त्यो पनि बन्द गरियो । अहिले उनीहरूले कहिले रोकिँदै मासिक ५ हजार स्वर्णभत्ता पाउँछन् । त्यसले उनीहरूलाई सागको स्वर्ण विजेता भनेर स्मरण गराइदिन्छ । टेबलटेनिसको हल लैनचौरसँग पनि उनीहरूको दूरी छ । भेट्रान एसोसिएसनमा भएकाले उनीहरू बेलाबखत त्यहाँ पुग्ने गरेका छन् । विवाह भएपछि घरबार हेर्नुपर्ने हुन्छ, हामीलाई बाहिर निस्कन धेरै गाह्रो पर्छ । तर हामीलाई त निम्ता पनि आउँदैन, गीता नेपालमै हुने सागमा गरिएको व्यवहारबाट दुःखी छिन्, सागको टर्च र्यालीमै हामीलाई बोलाइएन । जबकि त्यहाँ अरु स्वर्णधारी भने थिए ।गीतालाई स्वर्ण जितेको साफ नै अन्तिम बन्यो । अखिल नेपाल टेबलटेनिस संघको अनुरोधपछि उनी सन् १९९४ मा एउटा अन्तर्राष्ट्रिय प्रतियोगितामा खेलिन्, त्यसपछि देखा परिनन् । सिजरिनले १९९५ मा मद्रास साफसम्म खेलिन् तर जोडी जमेन । नयाँ जोडीसँग खेल्न सकिनँ, सिजरिनले टुंग्याइन् ।"

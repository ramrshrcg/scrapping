शीर्षक,विवरण
मन्त्रिपरिषद् पुनर्गठन तयारी,"नेता नेपाल समूहसँग भने प्रधानमन्त्रीले कुनै परामर्श नगरेको उनीनिकट केन्द्रीय सदस्य विष्णु रिजालले बताए । मैले बुझेअनुसार मन्त्रिपरिषद् पुनर्गठनबारे प्रधानमन्त्रीले उहाँ (माधव नेपाल) सँग आइतबार साँझसम्म कुनै परामर्श गर्नुभएको छैन, रिजालले भने ।स्रोतका अनुसार प्रधानमन्त्री ओली समाजवादी पार्टीले सम्हालेका मन्त्रीका कामसँग पनि सन्तुष्ट छैनन् । गत वर्षको जेठयता सरकारमा सहभागी समाजवादीबाट अध्यक्ष उपेन्द्र यादव उपप्रधान एवं स्वास्थ्यमन्त्री, सुरेन्द्रकुमार यादव स्वास्थ्य राज्यमन्त्री र मोहम्मद इस्तियाक राई सहरी विकासमन्त्री छन् ।संविधान संशोधनमा सरकार उदासीन रहेको भन्दै सत्ता साझेदार समाजवादी पार्टीले सरकारबाट बाहिरिने संकेत गरिसकेको छ । यसबारे निर्णय लिन पार्टीको कात्तिक २८ देखि ३० सम्म बस्ने संघीय परिषद् र केन्द्रीय समिति बैठक बस्दै छ । उक्त बैठकले गर्ने निर्णयको आधारमा पनि मन्त्रिपरिषद् फेरबदलको मोडल तय हुनेछ ।"
डा केसीको स्वास्थ्य जटिल,"केसीको समर्थनमा डडेलधुराका दर्जनभन्दा बढी नागरिक संस्थाले आइतबार पनि प्रदर्शन गरेका छन् । डडेलधुरा उद्योग वाणिज्य संघ, निर्माण व्यवसायी संघ, होटल व्यवसायी संघ, पत्रकार महासंघ, महिला उद्यमी संघ, नागरिक समाजलगायत संस्थाको संयुक्त आयोजनामा भएको प्रदर्शनमा सरकारको ध्यानाकर्षण गराउन दिउँसै राँके जुलुस निकालिएको थियो । जनताको अधिकारका लागि डा केसीले सुरु गरेको सत्याग्रहलाई निर्णायक बनाउन हामीले पनि समर्थनमा प्रदर्शन थालेका हौं, उद्योग वाणिज्य संघ जिल्लाका अध्यक्ष लोकराज भट्टले भने । प्रदर्शनका क्रममा प्रहरीले ठाउँठाउँमा हस्तक्षेपसमेत गरेको थियो । डा केसीको समर्थनमा स्थानीय व्यवसायीले दुई घण्टा बजार बन्द र होटल व्यवसायीले एक घण्टा होटल बन्द गरेका थिए । शैक्षिक प्रतिष्ठानले पनि आधा दिन विद्यालय बन्द गरेका थिए । तीन घण्टा यातायात बन्द गरिएको थियो । केसीको समर्थनमा उनी अनशन बसेकै दिनदेखि लगातार डडेलधुरामा भइरहेको प्रदर्शनमा जनसहभागिता बढ्दै गएको छ । छिमेकी जिल्ला डोटी र बैतडीबाट समेत सहभागी आउन थालेका छन् । आइतबार नै डा केसीले पत्रकार सम्मेलन गरी ज्यान गए पनि चिकित्सा शिक्षा सुधारका लागि जारी आफ्नो लडाइँ नत्याग्ने बताएका छन् । मेरो स्वास्थ्यमा समस्या देखा पर्न थालेको छ, उनले भने, यसपछि म बोल्न सक्छु कि सक्दैन भनेर पत्रकार साथीहरूलाई बोलाएको हुँ । उनले थपे, म अनशन बसेको एक साता भयो, तर राज्यका कुनै पनि निकायले चासो दिएका छैनन् । प्रधानमन्त्री नै जनताप्रति उत्तरदायी नभएपछि अरूले के चासो लिन सक्छन् र ?प्रधानमन्त्रीले आफ्नो गृहजिल्लामा १५ अर्बको बुद्धमूर्ति र ३ अर्बको भ्यु टावर बनाउन पहल गरेको तर जनताको उपचारका लागि अस्पताल सुधार गर्न चासो नदिएको गुनासो गर्दै डा केसीले भने, झापामा बन्ने एउटा बुद्धमूर्तिले देशमा ७ वटा मेडिकल कलेज बन्न सक्छन् भन्ने प्रधानमन्त्रीले बुझ्न चाहेका छैनन् ।"
सचिवस्तरीय बैठकबाट समाधान खोजिने,"(नयाँदिल्ली)  भारतले गत साता सार्वजनिक गरेको नयाँ राजनीतिक नक्साका कारण उत्पन्न विवाद समाधान गर्न नेपालभारत सचिवस्तरीय बैठक बोलाइने भएको छ । बंगलादेशका राष्ट्रपतिको नेपाल भ्रमणपछि बैठकको मिति तय हुने परराष्ट्र मन्त्रालय स्रोतले जनायो । बंगलादेशी राष्ट्रपति अब्दुल हमिद तीनदिने भ्रमणका लागि मंगलबार काठमाडौं ओर्लंदै छन् । यो विषयमा हामीले भारतीय पक्षसँग कुरा गर्नैपर्ने हुन्छ, परराष्ट्र सचिव शंकरदास बैरागीले काठमाडौंमा कान्तिपुरसँग भने, कुराकानीबारे छिट्टै टुंगो लाग्नेछ । मन्त्रालय स्रोतका अनुसार बैठकका लागि भारतीय पक्ष पनि सकारात्मक छ ।भारतका लागि नेपाली राजदूत नीलाम्बर आचार्य र भारतीय विदेश सचिव विजयशेखर गोखलेबीच शुक्रबार भएको भेटमा सीमा विवादबारे छलफल भएको थियो । भारतको विदेश मन्त्रालयमा भएको उक्त नियमित भेटमा सचिव गोखलेले पनि विवाद समाधानका लागि छिट्टै सचिवस्तरीय बैठक गर्नुपर्ने बताएको स्रोतले जनायो । त्यसअघि बिहीबारको पत्रकार सम्मेलनमा भारतीय विदेश मन्त्रालयका प्रवक्ता रविशकुमारले सीमा निर्धारणको काम दुईपक्षीय संयन्त्रबाटै भइरहेको र दुई देशबीचको घनिष्ठ एवं मैत्रीपूर्ण सम्बन्धको भावनाअनुसार आपसी संवादबाट समाधान खोज्न भारत प्रतिबद्ध रहेको बताएका थिए । राजदूत आचार्यसँगको भेटमा गोखलेले विदेश मन्त्रालयका तर्फबाट दिइएको औपचारिक प्रतिक्रियाअनुरूप नै द्विपक्षीय संवाद अघि बढाउने धारणा व्यक्त गरेको स्रोतले बतायो । गत २ नोभेम्बरमा भारतले उत्तर जम्मुकश्मीरलाई दुई केन्द्रशासित राज्यमा विभाजन गरेपछि नयाँ नक्सा जारी गरेको थियो । उक्त नक्सामा नेपालको कालापानी क्षेत्रसमेत समेटिएपछि त्यसको तीव्र विरोध भइरहेको छ । भारतले यसअघि जारी गरेका नक्सामा पनि कालापानी क्षेत्रलाई एकपक्षीय रूपमा आफ्नो भूभागमा समावेश गर्दै आएको थियो । नेपालले त्यसलाई निरन्तर अस्वीकार गर्दै आएको छ ।"
भीआईपी रोज्छन् डिल्लीबजार,"कोको छन् 'भीआईपी कैदी ?डोलबहादुर कार्की (पूर्वसांसद)रमेशचन्द ठकुरी (पूर्वआईजीपी)रेशमलाल चौधरी (सांसद)रञ्जनकुमार कोइराला (सशस्त्रका पूर्वडीआईजी)कृष्णबहादुर महरा (पूर्वसभामुख तथा सांसद)पहिले कोको बसेका थिए ?प्रदीपजंग पाण्डे (पूर्वअध्यक्ष, नेउवा महासंघ)श्यामसुन्दर गुप्ता (पूर्वमन्त्री)खुमबहादुर खड्का (पूर्वमन्त्री)चिरञ्जीवी वाग्ले (पूर्वमन्त्री)ओमविक्रम राणा (पूर्वआईजीपी)हेमबहादुर गुरुङ (पूर्वआईजीपी)सञ्जयकुमार साह (पूर्वराज्यमन्त्री)श्यामसिंह थापा (पूर्वएआईजी)रविप्रताप राणा (पूर्वएसएसपी)दीपकसिंह थाङदेन (पूर्वएआईजी)हर्कराज पन्त (सशस्त्रका पूर्वडीएसपी)दीपककुमार श्रेष्ठ (पूर्वडीआईजी)बालकृष्ण ढुंगेल (पूर्वसांसद)जयप्रकाशप्रसाद गुप्ता (पूर्वमन्त्री)राजीव गुरुङ (गण्डकी प्रदेश सांसद)सियाराम कुशवाहा (गाउँपालिका अध्यक्ष)"
विद्यार्थीलाई जबर्जस्ती जुलुसमा,"सीमा मिचेको विरोधमा प्रदर्शनलमजुङ भारतले लिपुलेक, लिम्पियाधुरा र कालापानीलगायत नेपाली भूभाग आफ्नो नक्सामा पारेको विरोधमा बेंसीसहरमा आइतबार विद्यार्थीले प्रदर्शन गरेका छन् । कालोपट्टी बाँधेका युवा विद्यार्थीको जुलुसले भारतविरोधी नारा लगाउँदै बेंसीसहर परिक्रमा गरेको थियो । लमजुङका दुई स्थानीय तहले पनि विज्ञप्ति निकालेर भारतीय क्रियाकलापको विरोध गरेका छन् । बेंसीसहर र राइनास नगरपालिकाले विज्ञप्ति निकालेर नेपाली भूमि भारतीय नक्सामा पारेकोमा आपत्ति जनाएका हुन् ।"
सीमा प्रशासन चार वर्षदेखि बन्द,"(दार्चुला)  स्थानीय प्रशासन र माथिल्लो निकायलाई जानकारी गराउने जिम्मेवारी रहेको यहाँको व्यासस्थित सीमा प्रशासन कार्यालय चार वर्षदेखि बन्द छ । व्यास गाउँपालिका१ छाङरुमा रहेको कार्यालय कर्मचारी र संरचनाको अभाव देखाउँदै बन्द गरिएको हो । सीमाको सुरक्षा अवस्था, स्थानीयको नागरिकता र छिमेकी मुलुक जान पास दिने लगायत काम गर्न २०३४ मा यो कार्यालय खुलेको थियो । सीमा प्रशासन बन्द भएपछि स्थानीयले जिल्ला प्रशासनबाटै सेवा लिँदै आएका छन् । मासिक रूपमा सीमा क्षेत्रको वस्तुस्थितिबारे प्रजिअलाई जानकारी गराउने दायित्व रहेको प्रशासनले गत असोजको मासिक प्रतिवेदनमा महाकाली नदीको मुहान कालापानी रहेको जनाएको छ ।त्यस्तै कात्तिक ४ मा बुझाइएको प्रतिवेदनमा कालापानी क्षेत्रको विवाद यथावत् नै रहेको उल्लेख छ । यसअघिका प्रतिवेदनमा पनि यस्तै बुँदा हुन्थे । सदरमुकाममै बसेर बनाइएको प्रतिवेदनमा चीनसितको एक नम्बर पिलरको अवस्था सामान्य रहेको जनाइएको छ । आफूले सीमा प्रशासनको जिम्मेवारी सम्हालेदेखि स्थलगत रूपमा सीमा क्षेत्रमा नगएको, यसअघि पनि यसैगरी प्रतिवेदन बनाएर प्रजिअ र गृह मन्त्रालयलाई दिने गरेको कार्यालयका निमित्त प्रमुख नासु पदमराज भट्टले बताए । प्रतिवेदन बनाउने पुरानो फर्म्याट छ । केही नयाँ घटना जानकारीमा आए त्यसैमा थपघट गर्ने गरेका छौं, उनले भने, हामी यो प्रतिवेदन सीमा क्षेत्रमा खटिएका प्रहरीको भनाइ र नेपालभारत सुरक्षा अधिकारीबीच विभिन्न समयमा हुने छलफललाई आधार मानेर बनाउँछौं । गएको जेठमा मात्र जिम्मेवारी पाएकाले सीमा क्षेत्रमा आफैं जान पाइएको छैन । उक्त प्रतिवेदनमा नेपालभारतको सीमा महाकाली नदीले छुट्याएको हुँदा सीमा स्तम्भ नभएको र चीनसितको तिंकर भन्ज्याङमा रहेको सीमास्तम्भ (१ नम्बर पिलर) यथास्थितिमा रहेको उल्लेख छ । सीमा क्षेत्रमा अवैध आप्रवास वा आवागमनको समस्या नभएको, दोहोरो नागरिकता जानकारीमा नआएको, अवाञ्छित गतिविधि सुन्न नआएको, हातहतियार तथा विस्फोटक पदार्थको तस्करीबारे जानकारी नआएको र निगरानी जारी रहेको, भन्सार चोरीनिकासी र पैठारी नियन्त्रण हुन नसकेको, कात्तिकदेखि व्यास क्षेत्र मानवविहीन हुने हुँदा काठ, दाउरा चोरी तथा वन्यजन्तुको सिकार हुने गरेको र यसलाई रोक्न उक्त क्षेत्रमा स्थायी रूपमा सुरक्षा व्यवस्था हुनुपर्ने मुख्य बुँदाहरू समेटिएका छन् । चार वर्षअघिसम्म एकजना कार्यालय सहयोगीले उक्त कार्यालय कुर्दै आएका थिए । त्यसयता कुनै कर्मचारी व्यास क्षेत्रमा नदेखिएको स्थानीय अञ्जली बोहराले बताइन् । सरकारले सीमा प्रशासन कार्यालय व्यासका लागि शाखा अधिकृतसहित पाँचजना कर्मचारीको दरबन्दी तोकेको छ । उक्त कार्यालयका लागि आएका नायब सुब्बा र कार्यालय सहयोगी जिल्ला प्रशासनमा कार्यरत छन् । आफूहरू उक्त ठाउँमा नजाने र सुरक्षा निकायसँगको समन्वयमा मासिक रिपोर्ट प्रजिअलाई बुझाउँदै आएको नासु भट्टले बताए । छाङरुमा भाडाको घरमा राखिएको कार्यालयमा अहिले ताला ठोकिएको छ । निमित्त प्रमुख भट्टको नियुक्तिमै गृह मन्त्रालयले जिल्ला प्रशासन कार्यालयमा कर्मचारी अभाव रहेको र कार्यसम्पादनमा बाधा पर्न गएको भन्दै प्रशासनको नासुलाई जिल्लामा कामकाज गर्ने गरी तोकिदिएको छ । जिल्ला प्रशासनमा चार नासुको दरबन्दी छ । जिल्लामा नासु पद सबै रिक्त भएकाले सीमा कार्यालयकाले सहयोग गरिरहेको प्रजिअ यदुनाथ पौडेलले बताए । अधिकृतस्तरको कर्मचारीको व्यवस्था नहुन्जेल व्यासमा सीमा प्रशासनको औचित्य देखिँदैन, एक कर्मचारीले भने, बाह्य मुलुकको प्रवेश पास बनाउन पनि अधिकृतस्तरको कर्मचारी आवश्यक पर्छ । अहिले सीमा प्रशासनमा नासुस्तरका कर्मचारी मात्र छन् । नासुलाई प्रवेश पास जारी गर्ने अधिकार छैन । व्यासको सीमा प्रशासन कार्यालयले सिफारिस मात्र गर्न मिल्ने उनको भनाइ छ । दुई वर्षदेखि सीमाका कुनै पनि कर्मचारी छाङरुमा नआएको घरधनीसमेत रहेकी बोहराले बताइन् । दुई वर्षअघि दुईजना कार्यालय सहयोगी दुई दिनका लागि आएर फर्किए । त्यसयता कार्यालयको ढोका खोलिएको छैन । चार वर्षअघिसम्म वैशाखदेखि भदौ र असोजसम्मको समयमा एक सहयोगीले सीमा कार्यालय खोल्थे । उनले भनिन्, त्यसयता कार्यालयमा तालामात्रै झुन्डिएको छ । सीमा प्रशासन कार्यालयको रेखदेख, समन्वय र परिचालनको जिम्मेवारी प्रमुख जिल्ला अधिकारीको हुने पूर्वकर्मचारी फकिरसिंह धामीले बताए । म काम गर्दा २०५४५५ सालमै सीडीओ र गृह मन्त्रालयलाई व्यासको सीमा क्षेत्रमा स्थायी रूपमा हाम्रो सुरक्षाकर्मी राख्नुपर्ने प्रतिवेदन मासिक रूपमा बुझाउँथ्यौं, उनले भने, नेपाल सरकारले कहिल्यै सुन्दै सुनेन । आफ्नो भूभागमा नेपाल सरकारको अनुपस्थितिले भारतीय पक्षलाई सीमा मिच्न सजिलो भएको उनले बताए । सीमाका बारेमा धेरै ठाउँबाट बोल्ने गरेको भए पनि कार्यान्वयनमा कसैको ध्यान छैन, उनले भने, हामीले बनाएको प्रतिवेदन कार्यान्वयन गर्न नेताहरूलाई आफ्नो पद धराप पर्ने र राजाले गद्दी जोगाउँदै जाँदा भारतको चेपुवामा व्यास क्षेत्र परेको हो । अन्तर्राष्ट्रिय सीमा क्षेत्रमा कार्यालय नियमित सञ्चालन गरी कर्मचारी र स्थायी सुरक्षा निकाय खटाइनु अति आवश्यक रहेको उनले बताए ।"
पुग्दैनन् प्रहरी,"(ताप्लेजुङ)  चीन र भारतसँग जोडिने ताप्लेजुङको सीमा क्षेत्रमा राज्यको सुरक्षा पहुँच असाध्यै फितलो छ । सीमाबाट नजिकका भनिएका प्रहरी चौकी नै तीन दिनसम्मको दूरीमा छन् ।जिल्लाका सुरुमखिम, सादेवा, कालीखोला र याम्फुदिन भारतसँग जोडिन्छन् । यीमध्ये याम्फुदिनमा मात्रै प्रहरी चौकी छ । यहाँबाट सीमा क्षेत्र मुस्किलले एक दिनमा पुगिन्छ । चीनतर्फ ओलाङचुङगोला र पापुङ जोडिएका छन् । ओलाङचुङगोलाबाट सिमाना टिप्ताला भन्ज्याङ पुग्न २४ किमि पार गर्नुपर्छ । सडक यातायात छैन, हिँडेरै जानुपर्छ । पापुङबाट त झन् दुई दिन लाग्छ । पहिलो दिन तोप्केगोलामा बास बस्नुपर्छ । घुन्सामा सिंवा प्रहरी चौकी छ । यहाँबाट ओलाङचुङगोला या याङ हुँदै जानुपर्दा सीमा पुग्न तीन दिन लाग्छ ।चीन र भारत दुवैले आफ्नो देशमा जान नेपालको प्रहरी चौकीको सिफारिस अनिवार्य गरेका छन् । तर सीमा क्षेत्रका बासिन्दा सिफारिस लिनै एक दिनसम्म हिँड्नुपर्ने बाध्यतामा छन् । प्रहरी चौकी सञ्चार सुविधायुक्त छैनन् । यी क्षेत्रमा मोबाइल पनि नियमित चल्दैन । मिक्वाखोला५ पापुङका वडाध्यक्ष डन्डु शेर्पा सीमा प्रहरी चौकीका अधिकांश सिमाना नदेखीकनै फर्किने गरेको बताउँछन् । ओलाङचुङगोलामा भने सीमासम्बन्धी विषयमा छलफल गर्न चिनियाँ प्रहरी नै गाडी लिएर आउने गरेका छन् । याम्फुदिनका प्रहरीको सीमापारि समन्वय नै हुँदैन । चीन र भारतले भने सीमामै सेना र राज्य प्रहरी राखेका छन् । पाँचथरको अवस्था पनि उस्तै छ । चिवा भन्ज्याङ सीमाबाट याङवरक गाउँपालिकाको च्याङथापुस्थित प्रहरी चौकी पुग्न एक दिन लाग्छ । सीमापारि भारतीय सीमा सुरक्षा बल (एसएसबी) र सिक्किम प्रहरी छ । नेपालले यहाँसम्म सडक पुर्याए पनि सुरक्षानिकायको उपस्थिति छैन । चीनले ५२ सय मिटर उचाइको टिप्ताला भन्ज्याङ सीमा क्षेत्रमा जाँच चौकी राख्न भवन बनाइरहेको छ । त्यहाँबाट नेपालीलाई तस्बिरसहितको अभिलेख राखेर मात्रै प्रवेश दिइन्छ । चीनतर्फ सिमासम्मै मोटर बाटो छ । यहाँबाट नेपालतर्फको प्रहरी चौकी २५ किलोमिटर वरै छ ।उताका सुरक्षाकर्मीले सीमासम्मै नियमित गस्ती गर्ने गरेको ओलाङचुङगोलाका नुपु शेर्पा बताउँछन् । उनका अनुसार चीनमा हुने पर्व, उत्सव, दिवसमा सीमा सिल गरिन्छ । तर त्यसको जानकारी नेपाली प्रहरीलाई दिइँदैन । बैठकमा बोलाउँदा पनि पहिला एजेन्डा दिँदैनन्, सामान्य छलफल गर्छन् र बिदाइ गर्छन्, गोला चौकीका एक प्रहरीले भने । नेपालका चौकीमा प्रायः ५ जनाभन्दा बढी प्रहरी हुँदैनन् । प्रहरी नायब निरीक्षक (सइ) को दरबन्दी रहेको गोला चौकीमा अहिले असइको नेतृत्व छ । यसअघि हवल्दारको भरमा चलेको थियो । सीमा प्रहरीको काम सुरक्षाभन्दा पनि पास जारी गर्ने र सीमा क्षेत्रको जानकारी संकलन गर्ने रहेको प्रजिअ डोरेन्द्र निरौलाले बताए । उनीहरूको जुन जिम्मेवारी हो, त्यो गरिरहेका छन्, उनले भने, यो सीमा सुरक्षा बल होइन ।"
भारतसामु कुरा राख्ने जिम्मा प्रधानमन्त्रीको,"(काठमाडौं)  सत्तरी वर्षदेखि अतिक्रमित नेपाली भूमि फिर्ता गराउनका लागि तत्काल कूटनीतिक पहल थाल्न परराष्ट्र मामिलाका जानकारहरूले प्रधानमन्त्री केपी शर्मा ओलीलाई सुझाएका छन् । भारतले पछिल्लो समय सार्वजनिक गरेको नक्सालाई लिएर सरकारले हालसम्म कूटनीतिक प्रतिक्रिया नजनाएकामा उनीहरूले आश्चर्य व्यक्त गरेका छन् ।प्रधानमन्त्रीले शनिबार बोलाएको सर्वदलीय बैठकले पनि ओलीलाई भारतसामु कूटनीतिक क्षमता देखाउन सुझाव दिएको थियो । सर्वदलीय बैठकले सम्पूर्ण राष्ट्र उहाँ (प्रधानमन्त्री) कै पछाडि छ भनेर दिशाबोध गर्छ । सम्पूर्ण नेपाल एकै ठाउँमा छ भनेर भारतसँग संवाद गर्नका लागि सार्थक सिद्ध हुन्छ, कूटनीतिकविज्ञ तथा नेपालभारत प्रबुद्ध समूहका संयोजकसमेत रहेका भेषबहादुर थापाले कान्तिपुरसँग भने, अब यो समस्याको समाधान कूटनीतिक, सामाजिक, राजनीतिक र प्राविधिक चारै तहबाट हल गर्न पूर्ण थालनी गर्नुपर्छ ।लिपुलेक, कालापानी र लिम्पियाधुरालगायतका भूभागलाई अतिक्रमण गर्दै आइरहेको भारतले कात्तिक १७ मा नयाँ नक्सा निकाल्दै आफ्नैमा पारेर प्रकाशित गरेको थियो । त्यसको तीन दिनपछि नेपालले परराष्ट्र मन्त्रालयमार्फत विज्ञप्ति जारी गर्दै कालापानी क्षेत्र नेपालको भूभाग हो भन्ने विषयमा नेपाल सरकार स्पष्ट छ भनेको थियो । प्रमुख प्रतिपक्षी दल कांग्रेसका सभापति शेरबहादुर देउवाले पनि कात्तिक २० मा नेपालस्थित भारतीय राजदूत मञ्जिभ सिंह पुरीलाई फोन गरी भारतीय कदमको विरोध गरेका थिए । तर कात्तिक २१ मा भारतीय विदेश मन्त्रालयका प्रवक्ता रविशकुमारले नक्सामा भारतको सार्वभौम भूमि नै रहेको उल्लेख गर्दै नक्सामा कुनै सीमा परिवर्तन नगरिएको दाबी गरेका थिए । मुलुकभरि नै भारतीय कदमको विरोध भएपछि प्रधानमन्त्री ओलीले सर्वदलीय बैठक बोलाएका थिए । यो विषयमा छिटोभन्दा छिटो कूटनीतिक रूपमा भारतसामु नेपालले प्रतिक्रिया दिन सक्थ्यो । यसमा सरकारले ढिलो गर्यो, अर्का परराष्ट्र ममिलाविज्ञ दिनेश भट्टराईले भने । उक्त विषयका बारे जानकारी आउनेबित्तिकै भारतीय दूतावास वा भारतमा रहेको नेपाली दूतावासमार्फत भारत सरकारसामु प्रतिक्रिया दिन सक्ने उनले बताए । विपक्षी दलका नेताले समेत भारतीय राजदूत पुरीलाई फोन गरेर प्रतिक्रिया दिँदा सरकार चुप लागेर बस्न नहुने उनको भनाइ छ । दुई तिहाइको सरकार भन्नुको मतलब सबैको समर्थन छ भन्ने नै हो, उनले भने, सर्वदलीय बैठक बोलाउनु उचित भए पनि त्यसपछि मात्र भारतीय पक्षसामु प्रतिक्रिया दिनुपर्छ भन्ने होइन । यस्तो गम्भीर विषयमा सरकारले पहिले नै प्रतिक्रिया दिनुपर्ने थियो । अब ढिलै भए पनि प्रधानमन्त्रीले आधिकारिक रूपमा कूटनीतिक संयन्त्र प्रयोग गरी भारत सरकारलाई प्रतिक्रिया दिने र समस्याको समाधान गर्नुपर्ने उनको सुझाव छ । भारत र नेपालबीच करिब १८ सय किलोमिटर सिमाना छ । तर दार्चुला जिल्लाको कालापानी, लिपुलेक र लिम्पियाधुरा तथा नवलपरासीको सुस्तामा भारतले नेपाली भूभाग अतिक्रमण गरेका कारणले गर्दा हालसम्म दुई मुलुकबीचको सीमाको लम्बाइ यति नै हो भन्ने टुंगो लाग्न सकेको छैन । पूर्वपरराष्ट्रमन्त्री रमेशनाथ पाण्डे दुई देशको सीमा विवाद उच्चस्तरीय कूटनीतिक प्रयासबाट हुन सक्ने र हुनुपर्ने मान्छन् । यसका निम्ति कुन प्रक्रियाबाट समस्याको समाधान गर्ने हो त्यो प्रक्रिया प्रधानमन्त्रीले छान्नुपर्छ, उनले भने । प्रमुख प्रतिपक्षी कांग्रेसले शनिबारको बैठकमा एक उच्चस्तरीय आयोग बनाएर भारतसँग वार्ता गरी समस्याको समाधान गर्नुपर्ने सुझाव दिएको थियो । प्रधानमन्त्री ओलीले विशेषदूत पठाएर भारतसँग यस विषयमा वार्ता गर्ने पनि कुरा उठिरहेको छ ।परराष्ट्रमन्त्री प्रदीप ज्ञवालीले नेपालभारतबीचको सीमा समस्यालाई हल गर्न तीन संयन्त्र रहेको उल्लेख गरेका छन् । तर नेपालले कस्तो कदम चाल्ने भन्नेबारे उनले बोलेका छैनन् । उनका अनुसार नेपालभारतबीचको सीमा सम्बन्धमा संयुक्त सीमा आयोग, परराष्ट्र सचिवस्तरीय संयन्त्र र नेपालभारत प्रबुद्ध समूह छन् । आयोगलाई लिपुलेक र सुस्ता क्षेत्रमा काम गर्ने अधिकार भने दिइएको छैन । प्रबुद्ध समूहले तयार पारेको प्रतिवेदन लामो समयदेखि भारतीय पक्षले स्वीकार नगर्दा हालसम्म दुई मुलुकका सरकारप्रमुखलाई हस्तान्तरण भएको छैन । उक्त समूहको प्रतिवेदन पहिले भारतीय सरकारका प्रमुखलाई बुझाउने र त्यसपछि नेपाल सरकारका प्रमुखलाई बुझाउने निर्णय भएको थियो । तर भारतीय पक्षले हालसम्म नबुझेपछि अल्झिएर बसेको छ । परराष्ट्र मामिला विज्ञहरूले आफूसँग भएका प्रमाणसहित भारतसामु नेपाल सरकार प्रस्तुत हुनुपर्ने मान्छन् । शनिबारको बैठकमा प्रमाणका सम्बन्धमा पूर्वमन्त्री पाण्डेले प्रधानमन्त्री ओलीसामु आफू परराष्ट्रमन्त्री हुँदा २०६२ मा भारतसँग कालापानी, लिपुलेक र लिम्पियाधुरालगायतका भूमिसम्बन्धी समस्या समाधान गर्न र त्यस विषयमा भरपर्दो प्रमाण खोज्न विभिन्न मुलुकमा नेपाली टोलीहरू खटाएर प्रमाण जम्मा गरी राष्ट्रिय ढुकुटीमा राखेको जानकारी दिएका थिए । उक्त प्रमाण उपयोग गरी समस्याको समाधान गर्न उनले सुझाव दिएका थिए । नेपालले प्राविधिक रूपमा बेलायतमा गएर अभिलेख अध्ययन गरेको उल्लेख गर्दै प्रबुद्ध समूह संयोजक थापाले बेलायतले भारत छाड्दादेखि नै उक्त भूभाग नेपालको रहेको उल्लेख गरे । भारतले हाल आएर ७० वर्षभन्दा अगाडिको कुरालाई परिवर्तन गर्न नसक्ने उनको भनाइ छ । भारतले हालसालै निकालेको नक्सा भए पनि यो पुरानै विवाद हो । नेपालको भूभाग भारतीय नक्सामा परेको छ, उनले भने, विगतमा पनि हामीले अतिक्रमणका विषयमा विरोध जनाएका छौं । बीचबीचमा प्राविधिक, कूटनीतिक र राजनीतिक तहमा वार्ता भए तर समस्या समाधान भएको छैन । अहिले निस्केको नक्सा पुरानै तहको भएका कारणले गर्दा नेपालले दाबी गरेको आफ्नो भूभागमा विदेशी सैनिकको उपस्थिति सह्य नहुने उनको भनाइ छ । भारतसँग वार्ता गरेर समस्याको समाधान गर्नुपर्ने उनले बताए ।"
सिमलको रूख नै सीमा,"हराउँदै सीमास्तम्भबर्दियाको सीमाक्षेत्रमा मुख्य र सहायक गरी २ सय ४५ सीमास्तम्भ छन् । अहिलेसम्म ७ मुख्य र ९३ सहायक सीमास्तम्भ हराइसके । सशस्त्र प्रहरी उपरीक्षक यादव विश्वकर्माले आफूहरूले स्थलगत अध्ययन गरी सरकारलाई जानकारी दिने गरेको बताए । हरेक सीमास्तम्भको फोटो पनि खिचेर राख्छौं, उनले भने, हामीले जानकारी दिने हो, बाँकी काम सरकारले नै गर्नुपर्छ । बाढीले मुख्य र सहायक गरी ३२ सीमास्तम्भ बगाइसकेको छ । बबईको कटानले ३ वटा सीमास्तम्भ जोखिममा छन् । कटान भएको ठाउँमा सबैतिर बालुवा हुने भएकाले दसगजा चिनिँदैन । स्थानीय प्रशासनका अनुसार आव ०७०७१ मा १६, ०७१७२ मा ६ र ०७३७४ मा ५ सीमास्तम्भ हराएका छन् । फेरि सीमास्तम्भ राख्न लामो प्रक्रिया पार गर्नुपर्छ । दुवै मुलुकको सहमति र सहभागिता हुनुपर्छ । कपिलवस्तुमा गत असारको बाढीमा हराएका स्तम्भ अझै फेला परेका छैनन् । ढलेका स्तम्भ ठड्याइएका छैनन् । चिरई खोलामा ७ वटा स्तम्भ हराएका छन् । अर्रा खोलामा एउटा स्तम्भ क्षतिग्रस्त अवस्थामा छ । विजयनगर गाउँपालिकामै थुप्रै स्तम्भ ढलेका छन् । गेडुवाजोतस्थित स्तम्भ पानीमा धसिएको अवस्थामा आधा मात्र देखिन्छ । त्यहीँ नजिक रहेको ५७७७ नं पिलर देखिएको छैन, डालपुरस्थित बीओपीका सशस्त्र प्रहरी निरीक्षक अनिरुद्ध हजाराले भने, बाढीले बगाएको हुन सक्छ । विजयनगर१ को चमर वनस्थित स्तम्भको टुप्पो भाँच्चिएको छ । बोल्डर लगेर भाँचिएजस्तो लाग्ने उक्त स्तम्भ केही सरेजस्तो देखिने स्थानीय बताउँछन् । जिल्लाकै विकट मानिने जुवाबैराठ गाउँबाट त्यहाँ पुग्न एक घण्टा लाग्छ । कृष्णनगर नगरपालिका१२, भगवानपुरमा पनि दुई सीमा स्तम्भ हराएका छन् । विजयनगर५ ठकुरापुरका रामबहादुर थापा ढलेका स्तम्भ छिट्टै पुनःस्थापित गर्न लागिहाल्नुपर्ने बताउँछन् । पानीको भेलले सार्दै लगेको छ, उनले भने, पछि यही कुराले विवाद नबढोस् ।(परासीबाट नवीन पौडेल, बर्दियाबाट ठाकुरसिंह थारू र कमल पन्थी, कपिलवस्तुबाट मनोज पौडेल)"
थिंकट्यांक गतिहीन,"केके छन् रिसर्च ?संस्थापक अध्यक्ष चैतन्य मिश्रकै पालामा छनोटमा परेका केही रिसर्चका योजना पूरा भएर अहिले त्यसबारेको निचोड प्रधानमन्त्री कार्यालयमा बुझाइएको छ । प्रधानमन्त्री कार्यालय तालुकदार निकाय भएकाले त्यहाँबाट आउने सुझाव वा टिप्पणी पर्खेर बसिरहेको गुरुङले बताए । उनका अनुसार संविधानमा उल्लेख भएको र सरकारले ल्याएका योजनाबीचको तादात्म्य हेर्ने गरी एउटा अध्ययन पूरा भएको छ । विशेषगरी शिक्षा र स्वास्थ्यका कार्यक्रममाथि गरिएको यो अध्ययनका संयोजक शिव शर्मा हुन् । यस्तै, नेपालमा रहेका सहकारी संस्था ऋण दिन र बचत गर्नमै सीमित भएकाले तिनलाई बढी उत्पादनमूलक बनाउनेतर्फको अध्ययन पनि पूरा भएको छ । सुरेश प्रधानले संयोजन गरेको यो अध्ययनमा १७ प्रकारका ३४ हजार ५ सय १२ वटा सहकारीमाथि अध्ययन भएको छ ।अर्को अध्ययनमा समावेशीकरणको मुद्दामा संविधानअनुसार ऐनकानुनमा केकस्तो व्यवस्था छ भन्नेबारे सुजित कर्ण संयोजक रहेको अध्ययनले पनि प्रतिवेदन बुझाइसकेको छ । दुर्घटना, वैदेशिक रोजगार आदिका कारण नेपालमा युवा मृत्युको अनुपात अधिक देखिएकामा यसको न्यूनीकरण गर्नेबारेको अध्ययन पनि पूरा भएको छ । यो अध्ययन छवि रानाभाटले गरेका छन् । स्वास्थ्य बिमामा किन ड्रपआउट बढी भयो भन्ने अध्ययन गर्ने योजनामा प्रतिष्ठान रहेको जानकारी गुरुङले दिए । रिसर्चका लागि आफैंले विषयहरू सिर्जना गर्ने क्षमता छैन । रिसर्च गर्ने विषय छान्ने क्षमतासमेत प्रतिष्ठानमा छैन । त्यसअनुसारको जनशक्ति नहुँदा अनुसन्धान गर्नकै लागि बनेको प्रतिष्ठान विषय छनोटकै लागि कन्सल्टटेन्ट राख्नुपर्ने अवस्थामा छ । केके विषयक्षेत्रमा अध्ययन जरुरी छ भनेर अहिले पूर्वमुख्यसचिव सोमलाल सुवेदी र राष्ट्रिय योजना आयोगका पूर्वसदस्य गोविन्द नेपालले अध्ययन गरिरहेका छन् । नेपालमा मिर्गौला रोगी बढिरहेको र मिर्गौलाको माग उत्तिकै रहेको सन्दर्भमा यसको अवस्था र स्थितिबारे अध्ययन भइरहेको तथा नेपालमा दैनिक २ सयदेखि ३ सय पोका रगत अभाव रहेको अवस्था अन्त्य गर्नेबारे पनि अध्ययन भइरहेको प्रतिष्ठानले जनाएको छ । अध्ययनको निचोडले के आउँछ थाहा छैन तर हाम्रो केकिन भन्ने प्रश्न यथावत् रहन्छ, उनी भन्छन् ।यसैगरी नेपाल सरकारले खाडीमा पानी पठाउने योजना राखेकामा यसको सम्भाव्यता अध्ययन गर्ने काम भइरहेको प्रतिष्ठानले जनाएको छ । यसबारे सरोज ढकालले अध्ययन गरिरहेका छन् । यो निकै मुस्किलको काम रहेछ, कतारमा ०२२ मा हुने वर्ल्डकपमा नेपालको पानी प्रवेश गराउन सकेमा धेरै काम हुन्थ्यो भन्ने हो । फेरि नेपालमा पाइने सबै पानी शुद्धीकरण प्रक्रिया (प्रोसेसिङ) को रहेछ, एउटा रसुवामा मात्रै प्राकृतिक पानी रहेछ । यसकारण भोल्युम को पनि समस्या देखिएको छ, गुरुङ भन्छन्, अर्कातिर खाडी मुलुकमा प्लास्टिकको बोतलमा पानी नरुचाउने रहेछन्, सिसाको बोतल प्रयोग गर्नासाथै मूल्य र ढुवानी महँगिने रहेछ । यसबारे दोस्रो चरणको अध्यनमा जानुपर्ने भएको छ ।अहिले तथ्यांक विभागबाट सबै प्रकारका तथ्यांक प्रतिवेदन ल्याएर त्यसमाथि रिसर्च गरिरहेको उनले जनाए । प्रतिष्ठानलाई भारत, श्रीलंका र भुटानका नीति आयोगहरूसँग लिंक गर्ने काम भइरहेको जानकारी दिँदै गुरुङले डिजिटल पुस्तकालय राख्ने भनेर पुस्तक, जर्नल आदि खरिदमा रकम खर्च नगरिएको बताए । फिजिकलभन्दा डिजिटल पुस्तकालय प्रबन्ध गर्दै छौं, उनले भने ।अहिले कर्मचारी र रिसर्चर रिक्तता रहेका बेला विभिन्न मन्त्रालय मातहतमा रहेका ७ जना विज्ञ कर्मचारीलाई आफूले प्रतिष्ठानमा ल्याउन चाहेकोबारे मुख्यसचिवलाई जनाउ दिइसकेको गुरुङले बताए । उपसचिव, शाखा अधिकृत भए पनि आफ्नो विषय र ज्ञानमा दख्खल केही कर्मचारी भेटेको छु, उनले भने, यहीं नियमित काम गर्न र तलबभत्ता खानेगरी यी कर्मचारी मलाई दिनुस् भनेको छु तर सुनुवाइ भएको छैन । जेजसो भए पनि निराश भएर वा आत्तिएर म पद छाड्दिनँ, काम गर्न पनि छाड्दिनँ ।"
विधेयक सचिवालयमा,"काठमाडौं (कास) प्रधानमन्त्री तथा मन्त्रिपरिषद् कार्यालयले नीति अनुसन्धान प्रतिष्ठानका सम्बन्धमा व्यवस्था गर्न बनेको विधेयक संसद् सचिवालयमा पठाएको छ । विधेयकलाई आउँदो अधिवेशनमा पेस गरिने सचिवालयले जानकारी दिएको छ । एक वर्षदेखि गठन आदेशका भरमा चलेको प्रतिष्ठानलाई व्यवस्थित गर्ने उद्देश्यले विधेयक ल्याइएको हो । ऐन नबन्दा प्रतिष्ठानको कामकारबाहीमा पनि बाधा पुगेको छ । अहिले नीति अनुसन्धान प्रतिष्ठान विकास समिति (गठन) आदेश, ०७५ अनुसार प्रतिष्ठान सञ्चालन भएको छ । राष्ट्रिय सभामा दर्ता हुने गरी विधेयक आएको छ, राष्ट्रिय सभाको विधायन व्यवस्थापन समिति सभापति परशुराम मेघी गुरुङले भने, अधिवेशन सुरु भएपछि यो दर्ता हुन्छ ।"
२६ वर्षसम्म जहाँको तहीँ,"(काठमाडौैं)  त्रिपुरेश्वरस्थित भन्सार विभागपछाडि जस्तापाताले छाएका तीन टहरा छन् । भूकम्पले पक्की भवन भत्काएपछि चार वर्षअघि बनाइएका यिनै टहरामा नेपालको एक मात्र कूटनीतिक थिंकट्यांक परराष्ट्र मामिला अध्ययन प्रतिष्ठान बस्दै आएको छ । २६ वर्षअघि स्थापित प्रतिष्ठान अझै पनि ताते मात्रै गरिरहेको छ । परराष्ट्र मन्त्रालयको शाखाका रूपमा रहेको प्रतिष्ठानमा १२ जना दरबन्दीका कर्मचारीका छन्, जो तलब खानैका लागि परराष्ट्रको मुख ताकिरहेका हुन्छन् । भारतको नयाँ राजनीतिक नक्सामाथि विवाद र बहस चर्किरहेका बेला प्रतिष्ठान यसबारे बेखबर झैं देखिएको छ । अघिल्लो साता राजीनामा दिएकी उपकार्यकारी निर्देशक इन्द्रा अधिकारीका अनुसार प्रतिष्ठानमा बस्ने विज्ञ र जानकारले सरकारलाई यसको महत्त्वबारे बुझाउनै सकेका छैनन् । सरकारले पनि हामीले अरूको कुरा किन सुन्नुपर्यो, हामीले भनेकै ठीक हो भन्ने गरेको छ, उनी भन्छिन् । प्रतिष्ठानमा पदाधिकारीका रूपमा कार्यकारी निर्देशक राजेश श्रेष्ठ मात्रै छन् । यसबाहेक माधवजी श्रेष्ठ र मात्रिका पौडेल स्रोत व्यक्तिका रूपमा कार्यरत छन् । संस्था स्वायत्त नहुँदा र थिंकट्यांकजस्तो ठाउँमा अनुसन्धानकर्ता नहुँदा प्रतिष्ठान हालसम्म जहाँको त्यहीँ रहेको अधिकारीको निष्कर्ष छ । उनले प्रतिष्ठानको काम कामचलाउ एनजीओ र बिचौलियाजस्तो मात्रै रहेको बताइन् । अरूबाट पैसा ल्याउनुपर्ने, तोकिएको पैसामा अरूलाई नै कामको जिम्मेवारी दिनुपर्ने र रिपोर्ट बनाउन लगाउनुपर्ने कारणले समस्या उब्जिएको हो, उनले भनिन्, यस्तो संस्थाले त आफैं अनुसन्धानकर्ता राखेर अनुसन्धान गर्नुपर्ने हो नि । परराष्ट्रमन्त्रीको नेतृत्वमा रहने परराष्ट्र मामिला अध्ययन प्रतिष्ठान विकास समितिमा ११ सदस्य छन् । परराष्ट्रमन्त्री, परराष्ट्र सचिव, अर्थ सचिव, संसद्को अन्तर्राष्ट्रिय सम्बन्ध समितिका सभापति र प्रतिष्ठानकै कार्यकारी निर्देशक पदेन सदस्य छन् । लामो समयदेखि अर्थसचिव बोर्डको कुनै पनि बैठकमा आएका छैनन् न उनलाई भेट्न नै पाइन्छ । प्रतिष्ठानको योजना बोर्डबाट पास भएर परराष्ट्र हुँदै अर्थ मन्त्रालयमा पठाइन्छ, अधिकारीले भनिन्, त्यहाँ पुगेपछि रोकिन्छ । अर्थ नभई काम अघि बढ्न सक्दैन ।६ महिनाअघि प्रतिष्ठानको कार्यकारी निर्देशकको जिम्मेवारी पाएका राजेश श्रेष्ठ प्रतिष्ठानलाई थिंकट्यांकका रूपमा विकास गर्न विभिन्न तयारी भइरहेको बताउँछन् । हामीले संगठन तथा व्यवस्थापन संरचनादेखि अन्य प्रशिक्षणका सम्पूर्ण कुरा बोर्डबाट पारित गरेर परराष्ट्र पठाइसकेका छौं, उनले भने । उनका अनुसार प्रतिष्ठानकै संगठन र व्यवस्थापन सर्वेक्षणअनुसार करिब १० स्थायी कर्मचारी र अन्य अस्थायी पदाधिकारी अनुसन्धानमा आवश्यक हुन्छन् । हामीले माग गरेको जति बजेट र मानवस्रोत आयो भने कूटनीतिक क्षेत्रमा महत्त्वपूर्ण योगदान दिन सक्छौं, श्रेष्ठले भने ।कूटनीतिक मामलाका जानकार निश्चलनाथ पाण्डे सरकारले नयाँनयाँ थिंकट्यांक खोल्नुभन्दा भएकालाई सहयोग गर्नुपर्ने बताउँछन् । हरेक सरकार परिवर्तनपछि थिंकट्यांकका प्रमुख फेरिने गरेका छन् । विदेशीले हेर्दा यस्ता संस्थाको कुनै प्रभावकारिता हुँदैन, उनले भने, निजी अनुसन्धान संस्थाको रोस्टर बनाएर प्रत्येक वर्ष बजेट विनियोजन गर्न सकिन्छ । ठूला नेताका नाममा रहेका स्मारक प्रतिष्ठानलाई करोडौं बाँडिन्छ तर अनुसन्धानको विषयलाई भने सरासर हेलाँ गरिन्छ ।"
राज्यमन्त्री रावलद्वारा राजीनामा,"धनगढी (कास) सुदूरपश्चिम प्रदेशका उद्योग, पर्यटन वन तथा वातावरण राज्यमन्त्री प्रकाशबहादुर रावलले आइतबार पदबाट राजीनामा दिएका छन् । आफूविरुद्ध किर्ते र ठगी आरोपमा जिल्ला अदालतमा मुद्दा दर्ता भएपछि उनले राजीनामा दिएका हुन् । कञ्चनपुरस्थित जनज्योति बहुमुखी क्याम्पसको सेयर बिक्री गर्दा सरकारी कागजात किर्ते तथा ठगी कार्य गरेको आरोप उनीमाथि छ । ममाथि षड्यन्त्रपूर्वक आरोप लगाइएको हो । अदालतमै मुद्दा दर्ता भइसकेपछि छानबिनमा सहज होस् र न्याय स्थापित होस् भनेर राजीनामा दिएको हुँ, रावलले भने, १० वर्षअघि जनज्योतिमा मैले पनि सेयर हालेको थिएँ । तर सञ्चालक समितिले जिम्मेवारीपूर्ण तरिकाले काम नगर्दा समस्या भएको हो । उनीमाथि सम्पत्ति शुद्धीकरण विभागले समेत छानबिन गरिरहेको छ । उनी कञ्चनपुर३(क) बाट प्रदेशसभामा निर्वाचित सांसद हुन् । उनको राजीनामा स्वीकृत भइसकेको मुख्यमन्त्रीको कार्यालयले जनाएको छ । रावलसहित ३६ जना सेयर सदस्यका नाममा अदालतमा मुद्दा छ । उनीहरूमाथि कागजात किर्ते गरेको, सेयरको अस्वाभाविक मूल्यांकन गरी लाभांश रकम फिर्ता लगेको, चुक्ता पुँजी दाखिला नगरेको र प्रक्रियाबिना प्राइभेट लिमिटेड कम्पनीलाई पब्लिक लिमिटेडमा लैजाने क्रममा ठगी गरेको आरोप छ ।"
चार बालक बेपत्ता,"नेपालगन्ज (कास) नेपालगन्ज२० मनिकापुर थपुवाका चार बालक आठ दिनदेखि बेपत्ता छन् । मनिकापुर थपुवाका १५ वर्षीय दिनेश बुढा क्षेत्री, दिनेश बुढा, १३ वर्षीय रमेश अधिकारी र १२ वर्षीय महेश बुढा बेपत्ता भएको प्रहरीले जनाएको छ । कात्तिक १७ गते बेलुकी ८ बजे खाना खाएर घरबाट निस्केका उनीहरू आइतबारसम्म परिवारको सम्पर्कमा आएका छैनन् । उनीहरू चारैजना सँगै खेल्ने र धेरै मिल्ने साथी हुन् । सधैं सँगै खेल्ने र राति सुत्ने समयमा घरमा जाने गरेको भए पनि त्यस दिनदेखि सम्पर्कमा नआएको दिनेश बुढा क्षेत्रीकी आमा गंगाले बताइन् । सबै टोल, खेतबारी, जंगल, जताततै खोजियो, उनले भनिन्, कतै पनि भेटिएन । कसैको सम्पर्कमा छैनन् । हराएका चारै बालकका आमाबुवाले खोजी गरिदिन जिल्लाका प्रहरी कार्यालय तथा विभिन्न संघसंस्थामा हुलियासहित निवेदन दिएका छन् ।"
ज्योति थप ५ दिन थुनामा,काठमाडौं (कास) ठगी आरोपमा पक्राउ परेका पूर्वसहायक मन्त्री एवं उद्योगी रूप ज्योति र छोरी सुरुचि ज्योतिलाई थप पाँच दिन थुनामा राख्न जिल्ला अदालत काठमाडौंले प्रहरीलाई आइतबार अनुमति दिएको छ । दुवैजना गत बिहीबार पक्राउ परेका हुन् । अदालतले यसअघि तीन दिन थुनामा राख्न प्रहरीलाई अनुमति दिएको थियो । दुवैजना हाउजिङ कम्पनी ल्यान्डमार्क डेभलपर्स प्रालिका सञ्चालक हुन् । २०७५ मंसिर १६ मा रूप र सुरुचिसहित नौजनाविरुद्ध विगेन्द्रकृष्ण मल्लले दिएको उजुरीका आधारमा उनीहरू पक्राउ परेका हुन् ।
सेनानी शाही फेरि प्रहरीकै जिम्मामा,"काठमाडौं (कास) जुवाको खालबाट समातिएका प्रधानमन्त्रीका अंगरक्षक सेनानी राजेन्द्र शाहीलाई सेनाले प्रहरीकै जिम्मा लगाएको छ । गल्ती गर्ने सबैलाई नियमअनुसार कारबाही गर्ने नीति लिएको उल्लेख गर्दै सेनाले शाहीलाई आइतबार जिम्मा लगाएको हो । कात्तिक १५ मा सामाखुसी, खरिबोटस्थित एक घरमा चलाइएको जुवाको खालबाट शाही पक्राउ परेका थिए । प्रहरीले उनलाई सेनासमक्ष बुझाएको थियो । सेनामा पुरस्कार र दण्ड सजायसम्बन्धी निर्देशिका लागू गरिएको सेनाले जारी गरेको विज्ञप्तिमा उल्लेख छ ।"
प्रेमिकाले घाँटी कस्दा ज्यान गयो,"सिन्धुपाल्चोक (कास) प्रेमिकाको एकछिनको झोँकले ३३ वर्षे युवकको ज्यान गएको छ । बाह्रबिसे नगरपालिका४ पलातीका जीवनकुमार थापाको घाँटीमा प्रेमिकाले सुरुवालले कस्दा मृत्यु भएको रहस्य बाहिरिएको हो । विवाहित थापा र अविवाहित २० वर्षकी प्रतिमा विकबीच डेढ वर्षअघि फेसबुकमार्फत चिनजान भएको थियो । एक हप्तापछि उनीहरूबीच मोबाइल नम्बर साटासाट भयो । पछि खुलेरै घुम्नरमाउन थाले । थापा लामोसाँघु चरीकोट सडक सुधार आयोजनाको ठेकेदार कम्पनी गौरीपार्वतीको एक्स्काभेटर चालक हुन् । फिल्डमा रहँदा उनी प्रायः स्वाँरातिर हुन्थे । गएको कात्तिक १ गते साँझ पनि उनीहरूबीच भेट भयो । घन्टौं लामोसाँघुचरीकोट सडक चहारिरहे । रात परेपछि सुनकोसी७ स्वाँरास्थित जुना कार्कीको टहरामा बास बस्न पुगे । भूकम्पपछि नयाँ घर बनेपछि कार्कीको टहरा खाली थियो । अघिपछि अनुमति लिएर त्यहीँ बस्ने उनीहरू त्यो दिन भने कार्कीलाई नसोधी टहरामा छिरे र मदिरा पिउन थाले ।जिस्किरहने थापाले म अब मर्छु भन्दै जबर्जस्ती विकको सुरुवाल फुकाले र घाँटीमा बेरे । सुरुवाल कस्दै धम्क्याएजस्तो गरे । सुरुवाल तानेको रिस र मातेकी विकको मन कठोर बन्यो । दुई छोराका बुबासमेत रहेका थापा र विकबीच समाजले अस्वीकार गर्ने विषयलाई लिएर झगडा हुन थाल्यो ।ल मर न भन्दै विकले झोँकले घाँटीमा बेरिएको सुरुवाल झनै कस्सिदिइन् । ऊ हाँस्दै सुत्यो, म जंगिँदै पल्टिएँ, प्रहरीसँगको बयानमा विकले भनेकी छन् । झैझगडाले विकराल रूप लिएपछि आवेशमा सुरुवालले घाँटी कस्दा घटना भएको उनले प्रहरीसमक्ष स्विकारेकी छन् । माथिको घटनाक्रम पनि उनले दिएको बयानका आधारमा प्रहरीबाट प्राप्त भएको हो ।१० बजेसम्म वादविवाद गरेर उनीहरू सुतेका थिए । बिहान सबेरै उठेर विकले थापालाई घचघच्याइन् । जत्ति बोलाउँदा पनि नउठेपछि आत्तिँदै उनले कार्कीलाई गुहारिन् । थापाको मृत्यु भएको निश्चित भएपछि घटना लुकाउन दुवैले शवलाई मलखादछेउको बारीमा गाडे । छोपछाप पारेर घरछेउकै जंगलमा गएर लुके । कात्तिक २ गते चालक थापा काममा नआएपछि सँगै कार्यरत साथीहरूले खोजी सुरु गरे । लगत्तै प्रहरीले घटनास्थलमा अनुसन्धान बढाएर थापाको खोजी थाल्यो । ३ गते नै बारी उत्खनन गर्दा थापाको शव फेला परेपछि विक र कार्कीलाई पक्राउ गरेका हौं, इलाका प्रहरी बाह्रबिसेका प्रहरी निरीक्षक नवराज न्यौपानेले भने, पछिल्लो बयानमा आरोपी विकले सुरुवालले घाँटी कसेको हामीसमक्ष स्विकारेकी छन् । प्रहरीले दुवैमाथि थप अनुसन्धान गरिरहेको जनाएको छ ।"
मेघौली चिनाउँदै थारू होमस्टे,"सुनसान थारू संग्रहालयमेघौली क्षेत्रमा थारूहरूको घना बस्ती भएका कारण पनि थारू संस्कृति हेर्न मान्छे लालायित हुने गरेका छन् । होमस्टेमा आएका वा अन्य पाहुनालाई मौलिक सांस्कृतिक कार्यक्रम देखाउन भनेर मेघौली क्षेत्रमा दुईवटा थारू सांस्कृतिक समूह छन् । मेघौलीमा थारू सांस्कृतिक संग्रहालय पनि छ । संग्रहालयका अध्यक्ष मायाराम चौधरीले भने पर्याप्त पर्यटक नआउँदा र सामग्री राख्न नपाउँदा संग्रहालय पूर्ण रूपमा चल्न नसकेको गुनासो गरे । पर्यटक बढे संग्रहालयमा पनि चहलपहल बढ्ने थियो, उनले भने ।मेघौली पर्यटन विकास समितिका अध्यक्ष हरिचन्द्र महतो विदेशी पर्यटक मेघौली आउन थालेको आधा शताब्दी बिते पनि स्वदेशी पर्यटकको रोजाइमा मेघौली पर्न नसकेकाले प्रवर्द्धनका योजना बनाउन थालेको बताउँछन् । मेघौली विदेशी महँगा पर्यटकको रोजाइमा छ, उनले भने, आन्तरिक पर्यटकलाई उनीहरूको रुचिअनुसार कार्यक्रम राखेर सुलभ दरमा सेवा दिने योजना बनाउँदै छौं ।"
४० महिला असुरक्षित सुत्केरी,"यसैगरी काभ्रेका ४९ प्रतिशत, दोलखाका ५१, धादिङका ६२ र भक्तपुरका ३८ प्रतिशत महिला असुरक्षित ढंगले घरमै सुत्केरी हुने गरेका छन् । प्रदेश ३ मातहत ८ वटा अस्पताल, ४२ वटा प्राथमिक स्वास्थ्य केन्द्र, ६४२ वटा स्वास्थ्यचौकी, १०३ वटा सहरी स्वास्थ्य केन्द्र, खोपकेन्द्र २ हजार ४८२, गाउँघर क्लिनिक १ हजार ९८३ र महिला स्वयंसेविका ९ हजार ६८१ जना रहेका छन् ।"
बालिका बलात्कृत,मकवानपुर (कास) हेटौंडाकी ८ वर्षीया बालिका छिमेकीबाट बलात्कृत भएकी छन् । साथीका घरमा भोगटे खान गएकी हेटौंडा उपमहानगरपालिका१५ की बालिका साथीकै बुबाबाट बलात्कृत भएकी हुन् । स्कुलमा सँगै पढ्ने साथीका घरमा गएका बेला गत कात्तिक १७ गते दिउँसो उनी बलात्कृत भएको प्रहरीले जनाएको छ । बलात्कार आरोपमा हेटौंडा१५ रातोमाटेका २८ वर्षीय जयराम रुम्बा पक्राउ परेका छन् । बलात्कारपछि बेहोस अवस्थामा रहेकी बालिकालाई स्थानीयले हेटौंडा अस्पताल पुर्याएका थिए । सुरुमा धामीकहाँ लगिएको र पछि स्थानीयको सहयोगमा अस्पतालमा पठाइएको थियो । बालिकाको पुरानो मेडिकल कलेज चितवनमा उपचार भइरहेको छ ।पछिल्लो समय मकवानपुरमा बलात्कार घटनामा वृद्धि भएको पाइएको छ । चार महिनायता मकवानपुरमा नौवटा बलात्कारका घटना भएको जिल्ला प्रहरी कार्यालयका प्रहरी प्रमुख मुकेशकुमार सिंहले जानकारी दिए । तीमध्ये चारजना १६ वर्षमुनिका बालिका छन् ।
लेन बन्नुअघि नै साइकल बिसौनी,"छुट्टै साइकल कानुनसाइकल प्रयोगकर्ताको सुरक्षालाई ध्यान दिँदै महानगरपालिकाले साइकल कानुन बनाउने जिम्मा नेपाल साइकल सोसाइटीलाई दिएको छ । गत वर्ष महानगरले परमर्शदाताको रूपमा समाजलाई नियुक्त गरेको थियो । स्थानीय तहले कानुन बनाउन पाउने अधिकार प्रयोग गरी साइकल ऐन निर्माण गर्ने महानगरले जनाएको छ ।साइकल लेन र स्ट्यान्डको डिजाइन तयार पारिसकेको सोसाइटीका अध्यक्ष रत्नराम श्रेष्ठले बताए । समाजले बनाएको डिजाइन र तोकेको स्थानअनुसार नै साइकल स्ट्यान्ड निर्माण भइरहेको हो । साइकल कानुनको प्रारम्भिक खाकासमेत तयार पारिरहेको अध्यक्ष श्रेष्ठले बताए । समाजले तयार पारेको प्रारम्भिक खाकालाई महानगरको विधेयक समितिले कानुनको ढाँचा दिने र आगामी नगरसभाले अनुमोदन गरेपछि मात्र कानुन कार्यान्वयनमा आउने महानगरका प्रवक्ता राजु महर्जनले बताए । नेपालमा साइकलयात्रुलाई प्राथमिकता दिइएको छैन, श्रेष्ठले भने, अब बन्ने कानुनले साइकल यात्रा सुरक्षित र सहज महसुस हुनेछ । अपांगता, पैदलयात्रु तथा साइकलयात्रुलाई विशेष प्राथमिकता दिएर कानुनको मस्यौदा बनाइरहेको उनले बताए । मस्यौदामा साइकलयात्री दुर्घटनामा पर्दा पाउने क्षतिपूर्ति, साइकलयात्रुलाई अन्य सवारीसाधनका चालकले दुर्व्यवहार गरे त्यसबापत तिर्नुपर्ने जरिवाना, साइकलयात्रुले पालना गर्नुपर्ने नियम उल्लेख गरिनेछ । मस्यौदामा ललितपुरका ठूला मल, अस्पताल, बैंक तथा सरकारी निकायहरूमा साइकल स्ट्यान्ड अनिवार्य निर्माण गर्नुपर्ने प्रावधान राख्न लागिएको साइकल सोसाइटीले जनाएको छ । साइकल चढ्न प्रोत्साहित गर्ने उद्देश्यले सरकारी निकायमा कार्यरत कर्मचारी, राजनीतिज्ञ, नेताले कम्तीमा सातामा एक दिन साइकल चढ्नुपर्ने गरी मस्यौदाको खाका बनेको हो, अध्यक्ष श्रेष्ठले भने ।"
हेरिटेज रुटले समेटियो विश्वसम्पदा क्षेत्र,"(ललितपुर)  ललितपुर महानगरपालिकाले पाटनका सम्पदालाई समेट्ने गरी हेरिटेज रुट तयार गरेको छ । शुक्रबार सकिएको सहरहरूको सञ्जाल (सिटी नेट) को कार्यसमिति बैठकमा आएका विदेशी प्रतिनिधिलाई यही मार्गका सम्पदा देखाएर पाटन दरबार क्षेत्र पुर्याइएको थियो । पाटन ढोकाबाट सुरु भको रुट सुलिम्ह टोल, पिम्बहाल, नकबहिल, नागबहाल, क्वाल्खु, कुम्भेश्वर, स्वठ हुँदै पाटन दरबार क्षेत्रमा पुग्छ । पाटनढोकाको कोरिएको चित्र, पुराना पाटी, ढुंगेधारा, पोखरी, विहार, पुराना बस्ती र मठ मन्दिर हेर्दै पाटन दरबार पुगिन्छ । यो मार्गमा पर्ने सुलिम्ह ऐतिहासिक टोल हो । गयो बाजे नामक एक महातान्त्रिकको पुरातात्त्विक घर यही टोलमा पर्छ । यो घर पाटनको इतिहासमा सबभन्दा पुरानामध्ये एक मानिन्छ । उक्त घरको एउटा झ्याल पाटन संग्रहालयमा राखिएको छ । जहाँ यो झ्याल १०११ औं शताब्दीमा बनेको उल्लेख छ । गयो बाजे र सुलिम्ह टोलबारे संस्कृतिविद् सत्यमोहन जोशीलगायतले आफ्ना कृतिमा उल्लेख गरेका छन् । टोल नजिकै पिम्बहाल पोखरी छ । करिब ६ सय वर्षअघि गयो बाजेले लाखे (राक्षस) हरू नियन्त्रणमा लिएर एकैरातमा यो पोखरी निर्माण गरेको किंवदन्ती छ । पोखरी जापान सरकारको सहयोगमा सन् १८५२ मा बेलायती नागरिक हेनरी एम्ब्रोस ओल्डफिल्डले तयार गरेको हाते स्केचका आधारमा प्राचीन शैलीमा पुनर्निर्माण गरिएको मानिन्छ । यहाँको प्रवेशद्वार र पोखरीको बीचमा मल्लकालीन पाटी निर्माण गरिएको छ । यो पाटीले पर्यटकलाई लोभ्याउने गरेको छ । त्यहाँबाट नकबहिल टोल पुगिन्छ । यहाँ पर्यटकले दसौं शताब्दीको उमामहेश्वर, बुद्ध, ब्रह्मा र विष्णको मूर्ति अवलोकन गर्न सक्छन् । दसैंमा पाटन दरबार क्षेत्रमा देखाइने अष्टमात्रिका नाचका देवगणको प्रशिक्षण स्थल लोकाकीर्ति महाविहार पनि यहीँ छ ।नकबहिल नजिकै गोल्डेन टेम्पल छ । क्वाबहाल टोलमा लोकेश्वरको स्वर्णजडित पेगोडा शैलीयुक्त तीनतले विहार पनि यही मार्गमा पर्छ । यो मन्दिर राजा भाष्करदेव बर्माका पालामा १२ औं शताब्दीमा निर्माण भएको हो । विहारमा नेवार बौद्ध धर्मावलम्बीको उत्कृष्ट कलाकृतिको नमुना शाक्यमुनि बुद्धको अति सुन्दर मूर्ति छ । विहारअगाडि बज्रधर, पछाडि शाक्यमुनि, दायाँ र बायाँ बोधिसत्व छ । मन्दिरमा गरिने पूजापाठ अहिलेसम्म पनि प्राचीन परम्परा र रीतिरिवाजअनुसार चल्दै आएको छ, जुन विदेशीका लागि रुचिकर हुने महानगरले जनाएको छ । कुम्भेश्वर पर्यटकका लागि अर्को आकर्षण हुन सक्छ तर अहिले पर्यटकलाई यहाँ लैजान सकिएको छैन । १४ औं शताब्दीमा जयस्थिति मल्लका पालामा बनेको पाटनको एक मात्र पाँचतले मन्दिर कुम्भेश्वर हो । मन्दिर परिसरमा कुम्भेश्वर महादेव, बंगलामुखी, अनमन्त भैरव, गौरीकुण्ड, हारती, मनकामना, केदारनाथ, बद्रीनाथ छन् । यहाँ एउटा पोखरी छ, जसको स्रोत रसुवाको गोसाइँकुण्ड मानिन्छ । जनैपूर्णिमाको समयमा यहाँ स्नान गर्नु गोसाइँकुण्डमा स्नान गरेबराबर मानिन्छ ।अहिले पाटन घुम्न आउने पर्यटक पुल्चोक नःटोलबाट गाःबहाल हुँदै सिधै दरबार क्षेत्र पुग्ने गरेका छन् । यो व्यापारिक मार्ग हो । यहाँ पर्यटकलाई आर्कषित गर्ने मठमन्दिर, पाटीपौवा तथा हस्तकलाका सामग्री छैनन् । अहिले पर्यटकलाई आकर्षित गर्न सकेका छैनौं, गरिब उन्मुख सहरी पुनःस्थापना नमुना परियोजनाका व्यवस्थापक प्रवीण धाख्वाले भने, पर्यटक मुस्किलले दुई घन्टा बस्ने गरेका छन् । हेरिटेज रुटमा कम्तीमा एक रात बसेर मात्र अवलोकन सकिने सम्पदा छन् । परियोजनाले तयार पारेको रुट दरबार क्षेत्रबाट उत्तर र उत्तर पश्चिम क्षेत्रमा पर्छ । दरबार क्षेत्र पुगेका पर्यटकलाई हौगल, सौगल, सुनधारा, महाबौद्ध, ओकुबहाल, ईखालखु हुँदै पूर्णचण्डीसम्म पुर्याउन सकिन्छ तर यो रुटको प्रचार हुन सकेको छैन । पाटन दरबारको पूर्वी दक्षिण भेगमा च्यासल, ज्यापू संग्रहालय, भीन्छेबहाल अर्को गन्तव्य स्थल हो । पर्यटकहरू पाटन आउने गरे पनि यस्ता पुरातात्त्विक स्थानमा पुर्याउन सकिएको छैन ।"
कान्तिमा अक्सिजन प्लान्ट राखिने,"काठमाडौं (कास) काठमाडौं महानगरपालिकाले अक्सिजन प्लान्ट जडानका लागि महाराजगन्जको कान्ति बाल अस्पताललाई सहयोग गर्ने भएको छ । महानगरपालिकाका मेयर विद्यासुन्दर शाक्य र अस्पतालका निर्देशक आरपी बिच्छाबीच आर्थिक सहयोग गर्ने सम्झौतापत्रमा हस्ताक्षर भएको हो । उपचार क्रममा बिरामीलाई आवश्यक पर्ने अक्सिजन उत्पादनका लागि प्लान्ट जडान गरिनेछ । उपप्रधान तथा रक्षामन्त्री ईश्वर पोखरेल र प्रदेश सांसद दीपक निरौलाको रोहबरमा उक्त सम्झौतापत्रमा हस्ताक्षर भएको हो । हस्ताक्षर गरेपछि मेयर शाक्यले नगरसभाबाट दुई करोड विनियोजन गरेको जानकारी गराउँदै अस्पताललाई खरिद प्रक्रिया अघि बढाउन आग्रह गरे । तपाईंहरू आजैबाट खरिद प्रक्रिया अघि बढाउनुहोस्, हामी योजनानुसारको पैसा दिन तयार छौँ, उनले भने ।अस्पतालमा अक्सिजनमा मात्रै वार्षिक ६३ लाख खर्च हुने गरेको निर्देशक बिच्छाले बताए । अहिले पनि रातो स्टिकर टाँसेको भवनबाट सेवा प्रवाह गर्नुपरेको उनको गुनासो थियो । उनको गुनासोमा मन्त्री पोखरेलले प्रक्रिया अघि बढाएर पुरानो भवन भत्काउने र नयाँ भवन निर्माण गर्ने कुरामा आफू सहयोग गर्न तयार रहेको बताए । २०५२ सालको दरबन्दीले अहिलेसम्म अस्पताल चलाउनुपरेको, बजेट थोरै भएको, कर्मचारीको तलबका लागि आउने बजेटसमेत घटाएर पठाएको जस्ता गुनासा निर्देशक बिच्छाले गरेपछि मन्त्री पोखरेलले ती समस्या समाधानमा स्थानीय तह, प्रदेश र केन्द्र सरकार लाग्ने पनि प्रतिबद्धता जनाए ।"
फरार वडाध्यक्ष समातिए,काठमाडौं (कास) महानगरीय प्रहरी परिसर काठमाडौंले लागूऔषध मुद्दाका फरार वडाध्यक्षलाई पक्राउ गरेको छ । काठमाडौं प्रहरी प्रवक्ता डीएसपी होबिन्द्र बोगटीका अनुसार लागूऔषध मुद्दाका फरार प्रतिवादी नुवाकोट मेघाङ गाउँपालिका ४ का अध्यक्ष ३७ वर्षीय रामबहादुर तामाङ आइतबार परेका हुन् । जिल्ला प्रहरी कार्यालय नुवाकोट र काठमाडौंको टोलीले वडाध्यक्ष तामाङलाई आइतबार पक्राउ गरी महानगरीय प्रहरी परिसर टेकु बुझाएको छ । २०५९ असोज २४ गते उनी ठमेलबाट ७ केजी लागूऔषध चरेससहित पक्राउ परेका थिए । उनीसँगै पक्राउ परेका होमबहादुर तामाङ काठमाडौं अदालतबाट जनही ३० हजार धरौटीमा रिहा भए । ०६१ जेठ २७ गते अदालतले दुवैलाई जनही ३ वर्ष कैद र २५ हजार जरिवाना फैसला गर्यो । होमबहादुर आफ्नो जरिवाना र कैद भुक्तान गरी निस्किए । रामबहादुर भने स्थानीय चुनावबाट वडाध्यक्ष निर्वाचित भएका थिए । २ वर्ष ८ महिना २३ दिन कैद बेरुजु रही फरार रहेका तामाङलाई आइतबार नै जिल्ला अदालत काठमाडौंमा पेस गरिएको डीएसपी बोगटीले बताए ।
पशुपतिनाथ सुधार्न नौबुँदे माग,"काठमाडौं (कास) नेकपा वडा कमिटीले पशुपति क्षेत्र विकास कोषलाई पशुपति क्षेत्र सुधार गर्न एक साताको समयसीमा दिएको छ । कोषले उद्देश्यअनुसार काम गर्न नसकेको भन्दै नेकपा काठमाडौं वडा नम्बर ८ कमिटीले कोषका सदस्य सचिव प्रदीप ढकाललाई नौबुँदे ज्ञापनपत्र बुझाएको हो । ज्ञापनपत्रमा पशुपति क्षेत्रको पुरातात्त्विक सम्पदाको संरक्षण र पुनर्निर्माणको काम बेलैमा सक्न माग गरिएको छ । पुरातात्त्विक सम्पदा चोरी हुन थालेकाले संरक्षण गर्नुपर्ने कमिटीको भनाइ छ । गौरीघाट विश्वरूप कुरूप अवस्थामा रहेको, दाताले सहयोगस्वरूप उपलब्ध गराएको नेपालभारतमैत्री धर्मशाला, सुमार्गी भवनलगायत तीर्थयात्रीधार्मिक पर्यटकका लागि बनाइएका संरचना व्यापारिक रूपमा प्रयोग भइरहेकाले रोक्नुपर्ने कमिटीको माग छ ।"
लागूऔषधसहित पक्राउ,काठमाडौं (कास) महानगरीय प्रहरी प्रभाग नागढुंगाले चन्द्रागिरि नगरपालिका२ नागढुंगाबाट लागूऔषधसहित एक जनालाई पक्राउ गरेको छ । धादिङबाट काठमाडौं आउँदै गरेको बा३ख २८४० नम्बरको बस जाँच गर्ने क्रममा धादिङ थाक्रे गाउँपालिका२ भुमेस्थान सिम्लेका ५५ वर्षीय सोनाम बाइवा पक्राउ परेका हुन् । उनको साथबाट चरेस ८ केजी ५ दशमलव ३५ ग्राम बरामद गरेको प्रहरीले जनाएको छ ।
वायु गुणस्तरमा चाहिएको सुधार,"सरकारले देशभरि १९ स्थानमा मापनकेन्द्र राखेर वायुको गुणस्तर अवस्थाबारे अनुगमन गरिरहेको छ । ती सबै स्थानमा आँखाले देख्न नसकिने र स्वास्थ्यका लागि घातक मानिएका धूलोका कणको परिमाण अत्यधिक पाइएको छ । विदेशका विभिन्न विश्वविद्यालय र अनुसन्धान निकायहरूले गर्ने अध्ययनले काठमाडौं वायु प्रदूषणका हिसाबले १० स्थानभित्र पर्नुले पनि यहाँको वायुमण्डलको विकराल अवस्था झल्किन्छ । पछिल्लो पटक स्विट्जरल्यान्डका वैज्ञानिकहरूको समूहले विश्वका प्रदूषित ३० सहरमा गरेको अध्ययनले काठमाडौं सातौं स्थानमा परेको छ ।वातावरण विभागले विभिन्न समयमा गरेका अध्ययन र दैनिक अनुगमनको परिणाम हेर्ने हो भने पनि काठमाडौं उपत्यकासहित पर्यटकीय गन्तव्य लुम्बिनी क्षेत्रमा वायु प्रदूषणको अवस्था विकराल छ । बाहिरी प्रभाव नहुँदा पनि राजधानी र लुम्बिनीमा स्वास्थ्यका लागि घातक मानिने पीएम २५ र पीएम १० को मात्रा सरकार र विश्व स्वास्थ्य संगठन (डब्लूएचओ) ले तोकेको मापदण्डभन्दा छ गुणा बढीसम्म पाइएको छ । काठमाडौं उपत्यका कचौरा आकारको भएकाले जाडो सुरु भएपछि यहाँ उत्पादन हुने प्रदूषण लामो समयसम्म वायुमण्डलमै तैरिएर बसेको हुन्छ । हिउँदमा अरू बेलामा जस्तो हावा पनि नचल्ने र वर्षा पनि नहुने हुँदा वायुमण्डल धुम्मिएजस्तो देखिन्छ । पीएम १० भन्दा हानिकारक मानिने पीएम २५ नामका धूलोका कणको अवस्था पनि अत्यधिक पाइएको छ । यी कण पीएम १० भन्दा ४ गुणा साना हुने भएकाले सजिलैसँग फोक्सो र मुटुसम्मै पुग्छन् र गम्भीर स्वास्थ्य समस्या निम्त्याउँछन् । यसले क्यान्सर, मुटु र रक्तनलीसम्बन्धी रोग नित्याउने खतरा हुन्छ । पीएम २५ को मात्रा प्रतिघनमिटर हावामा ४० माइक्रोग्रामभन्दा बढी हुनुहुँदैन । सरकारले २०६९ सालमा यो मापदण्ड तोकेको हो । काठमाडौं उपत्यका र बाहिरका सबै स्टेसनको परिणाम सरकार आफैंले तोकेको मापदण्डभन्दा बढी देखिन्छ । डब्लूएचओको मापदण्डभन्दा छ गुणा बढीसम्म यस्ता कणको मात्रा रेकर्ड भएको छ । डब्लूएचओले पीएम २५ को मात्रा प्रतिघनमिटर हावामा २५ माइक्रोग्राम (२४ घण्टामा) भन्दा बढी हुन नहुने मापदण्ड तोकेको छ ।काठमाडौं उपत्यकामा वायु प्रदूषणको मुख्य स्रोत यहाँ चल्ने सवारी साधन हुन् । तैपनि सवारी साधनको अनुगमन हुनसकेको छैन । प्रदूषण जाँच गर्ने यातायात व्यवस्था विभाग र ट्राफिक कार्यालयले नियमित जाँच नगर्दा जस्तोसुकै सवारी साधन पनि ढुक्कसँग गुडिरहेका छन् । विषाक्त धूवाँ फ्याँक्ने सवारी साधनले पनि हरियो स्टिकर टाँसेर गुडाइरहेका छन् । स्टिकरको दुरुपयोग हुने गरेको थाहा पाएर पनि सम्बन्धित निकाय कान थुनेर बसेको छ । सवारी साधनको तुलनामा दक्ष जनशक्ति र प्रविधि (प्रदूषण जाँच गर्ने साधनमेसिन) सीमित हुनु अर्को समस्या हो । लाखौं सवारी साधन गुड्ने उपत्यकामा प्रदूषण जाँच गर्ने मेसिन २० को हाराहारीमा मात्र छन् । वातावरण विभागसँग भएको एक थान मेसिन यत्तिकै थन्क्याइएको छ । यातायात विभागले नियमित रूपमा सवारी जाँच गर्दैन । प्रदूषण जाँचमा सरकारी निकायबीच नै समन्वय नहुँदा झनै समस्या बढिरहेको छ । प्रदूषणको मापदण्ड तोक्ने निकाय वातावरण विभाग, सवारी साधनको प्रदूषण जाँच्ने यातायात विभाग र सवारी व्यवस्थापन हेर्ने ट्राफिक कार्यालयबीच समन्वयको अभाव छ । वातावरण विभागले वातावरण दिवस आसपास केही सवारी साधनको प्रदूषण जाँच गर्ने गरे पनि त्यसले निरन्तरता पाउँदैन । यातायात विभागले प्राविधिक जनशक्ति र प्रविधिको अभावले नियमित रूपमा सवारी साधनको जाँच गर्न नसकेको जिकिर गर्ने गरेको छ । ट्राफिकले आफ्नो जिम्मेवारीभित्र सवारी साधनको व्यवस्थापन मात्र पर्ने बताउँछ । वन तथा वातावरण र भौतिक तथा पूर्वाधार मन्त्रालयबीच समन्वय हुने हो भने सवारी जाँचको विषयले निरन्तरता पाउन सक्ने देखिन्छ । त्यसो हुँदा प्रदूषण गर्ने सवारीलाई कानुनी दायराभित्र ल्याउन सकिन्छ भने दूषित हावा फ्याँक्ने अरू सवारी साधनले गल्ती सच्याउँछन् । पर्यटकीय क्षेत्र लुम्बिनीको प्रदूषणको सन्दर्भमा सर्वोच्च अदालतले सम्बन्धित निकायको ध्यानाकर्षण गराएको धेरै भइसकेको छ । तैपनि प्रदूषण गर्ने उद्योग, कलकारखाना उही हिसाबले निर्धक्क चलिरहेका छन् । काठमाडौंमा पनि बढी धूवाँ फ्याँक्ने पुराना सवारी साधन हटाउन सर्वोच्च अदालतले आदेश दिएको थियो । तर पनि विभिन्न बहानामा त्यस्ता सवारी साधन चलिरहेका छन् । व्यवसायीहरूले पेसा धराशायी बन्ने जिकिर गरेपछि सरकार लचिलो भएर सञ्चालनका लागि बाटो खुला गरिदिने गरेको छ । प्रदूषणका स्रोत मानिने इँटाभट्टाको अनुगमन पनि ठप्पै छ । प्रदूषणको अर्को स्रोत फोहोर नजलाउन सूचना जारी गर्नेबाहेक वन तथा वातावरण मन्त्रालयले अनुगमन गरेको छैन । वातावरण विभाग सबैखाले प्रदूषण अनुगमन गर्ने जनशक्ति अभाव भन्दै दायित्वबाट पन्छिने गरेको छ । बढिरहेको प्रदूषण रोक्ने र संविधानले भनेअनुसार नागरिकलाई स्वच्छ वातावरण दिलाउने हो भने बदलिँदो परिस्थितिअनुसार जिम्मेवार निकायहरूले दायित्वबोध गर्दै अघि बढ्नुको विकल्प छैन ।"
सर्वदलीय सहमति सराहनीय,"कालापानीको विषयमा छलफल गर्न भनी प्रधानमन्त्री केपी शर्मा ओलीले बोलाउनुभएको सर्वदलीय बैठक र निष्कर्ष सराहनीय छ । देश भित्रको आन्तरिक विषयमा पार्टी पार्टीहरूबीच फरक खाले धारणा भए पनि विदेश मामिलामा परिआए सबै दल एक ठाउँ उभिँदा रहेछन् भन्ने सन्देश यो बैठकले दिएको छ, जुन सकारात्मक र सन्देशमूलक छ । बाह्य कुरामा सबै पार्टी र जनता एक ठाउँमा उभिए मात्र विदेशी वा छिमेकीले हेप्न सक्दैनन् । भारतीय नाकाबन्दीताका मधेसवादी दलको विरोध र नेपाली कांग्रेसको मौनताकै कारण नाकाबन्दीको अवधि बढेको थियो । सर्वदलीय सहमतिपछि प्रधानमन्त्री ओलीलाई मोदीसँग कुरा गर्न थप ऊर्जा र नैतिकबल प्रदान गरेको छ । कालापानीको समस्या अहिलेमात्र उठेको होइन । यो वर्षौंदेखि थाती रहेको समस्या हो । अहिले भारतले जम्मुकश्मीर र लद्दाखलाई अलग बनाउने क्रममा निकालेको नयाँ नक्साले नेपालको सीमासमेत मिच्नेगरी नक्सांकन गरेको छ । यसले सम्पूर्ण नेपालीको भावनालाई उद्वेलित बनाएको छ । भारतले यस्तो किन गर्यो ? यसमा प्रधानमन्त्री ओलीले सिधै भारतका प्रधानमन्त्री मोदीसँग जिज्ञासा राख्ने आँट देखाउनुपर्छ । उक्त नक्सा संशोधन गर्न कूटनीतिक प्रयास थाल्नुपर्छ । गोपाल देवकोटा, जोरपाटी, काठमाडौंभारतले नेपालको लिपुलेक कब्जा गर्नुको मुख्य कारण त्यो क्षेत्र सैन्य दृष्टिकोणले महत्त्वपूर्ण हुनु र त्रिदेशीय व्यापार नाका हुनुले हो । त्योभन्दा पनि चीनसँग व्यापार सहज होस् भनेर हो । हाल भौगोलिक कठिनाइले गर्दा भारतचीन व्यापार सामुद्रिक मार्गबाट धेरै हुन्छ । तर लिपुलेक यस्तो ठाउँ बन्न सक्छ, जहाँबाट सिधै दुई देशबीच ठूलो परिमाणमा व्यापार हुनसक्छ । यो भारतको नेपालप्रतिको हेपाहा प्रवृत्ति हो । नेपाललाई भारतभन्दा कमजोर छ भन्ने सन्देश दिइरहने रणनीति पनि हो । बेलाबेला हुने नाकाबन्दी पनि यस्तै हो । अहिले हामीले जति भने पनि हाम्रो सरकारले भारतसँग आग्रहचाहिँ गर्ला लिपुलेक फिर्ताको लागि, तर अन्तर्राष्ट्रिय अदालतमा जाने हिम्मत भने गर्दैन । किनकि हाम्रो अर्थतन्त्र भारत निर्भर छ । अब हामीले स्वतन्त्र अर्थतन्त्र निर्माण गर्नुपर्छ । यसो गरे मात्र भारतको दादागिरीबाट बच्न सकिन्छ । प्रज्ञान बस्नेत, काठमाडौंभारतीय पक्षले लिपुलेकलाई आफ्नो नक्सामा राखेपछि केही दिनदेखि चौतर्फी विरोध भएको छ । कतिपयले त भारतीय दूतावास घेराउ र भारतीय प्रधानमन्त्रीको पुत्ला दहनसमेत गरेको देखियो । आखिर के हो, लिपुलेक र कालापानी क्षेत्र ? हाल भारतले निकालेको नक्सा नै पहिलो हो वा योभन्दा अघि पनि यस्तो नक्सा भारतीय पक्षले जारी गरेको थियो ? यो क्षेत्रसँग जोडेर केही लेखक वा बुद्धिजीवीले यो क्षेत्र राजा महेन्द्रले भारतलाई बुझाएर पञ्चायत व्यवस्था टिकाउने प्रपञ्च गरेका थिए । वास्तविकता के हो त ? हाल भारतले जारी गरेको नक्सा नयाँ होइन, यही नक्सा उसले २०५३ सालमा पहिलोपटक निकालेको थियो । तर सामाजिक सञ्जालको पहुँच कम भएकाले अहिलेजस्तो विरोध त्यो बेला भएन । राजा महेन्द्रले यो क्षेत्र भारतलाई दिएकै हो, तर किन दिए त ? २०१६ सालमा तत्कालीन प्रधानमन्त्री बीपी कोइरालाको समयमा धेरै काण्ड मुलुकमा घटेका थिए । तीमध्ये गोर्खा, धादिङ, दाङ, बर्दिया, नेपालगन्ज, बर्दिया काण्ड प्रमुख थिए । डाल्डा घियु काण्ड त्यो समयको चर्चित काण्ड मध्येमा एक थियो । इसाईहरूको मिसनरी अखडाले मान्यता पाए । तत्कालीन सरकारको यस्तो गतिविधि देखेर राजा महेन्द्र निकै झस्किएका थिए । २०१७ साल पुस १ गतेको घटना यसैको उपज थियो । बीपीकै आत्मवृत्तान्तलाई आधार मान्ने हो भने पनि राजा महेन्द्रले चीनसँग कोदारी राजमार्गको सम्झौता गरेपछि चिढिएको भारतले २०१८ सालमा नेपालमाथि नाकाबन्दी लगाउनुका साथै नेपाली कांग्रेसलाई नै प्रयोग गरेर सुवर्ण शमशेरमार्फत एक ट्रक हतियार दिएर नेपालमा सशस्त्र संघर्ष गराएको थियो । सोही कारण राजा महेन्द्र सन् १९६५ मा भारतसँग असमान सन्धि गर्न बाध्य भएका थिए । डिल्लीराम खनाल, दमक, झापा अहिले जग्गा संरक्षणमा निकै समस्या देखिएको छ । खाली जग्गा देख्नै नहुने हडप्ने, अतिक्रमण गर्ने लतजस्तै हुनथालेको छ । अर्को कुरा एकअर्काको जग्गा मिच्नैपर्ने, आफूलाई बढी राख्नैपर्ने, अरु जेसुकै होस् भन्ने धारणा विकास भएको छ । आफ्नो राष्ट्रभित्रको आन्तरिक समस्या त छँदैछ । राष्ट्रकै भूभाग छिमेकी राष्ट्र भारत र चीनले समेत आफ्नो भनी दाबी गर्ने गरेका छन् । नेपालीको जग्गा नेपालीले प्रयोग गर्न नपाउनेगरी हडप्नु भनेको ठूलो राष्ट्रले सानो राष्ट्र भनी हेपेको हो ।छिमेकी देशको भूभाग नै आफ्नो देशको नक्सामा पारी सार्वभौम राष्ट्रको अपनत्व खोस्नु भनेको अत्याचार नै हो । आकारमा ठूलो हुँदैमा ठूलो हुने र सानो हुँदैमा सानो हुने होइन । धनी हुँदैमा इज्जत हुने र गरिबको इज्जत नै नहुने पक्कै होइन होला । तसर्थ मित्रराष्ट्र भारत र चीनले अन्तर्राष्ट्रिय मूल्यमान्यता बमोजिम अन्तर्राष्ट्रिय कानुनलाई पालना गरी लिपुलेक र कालापानी नेपालको भूमि हो भनी स्वीकार्नुपर्छ । हर्कनारायण श्रेष्ठ, त्रिनपा१०, उदयपुरकरिब ५ दशकदेखि भारतीय अतिक्रमणमा रहेको कालापानी क्षेत्रलाई भारतले पटकपटक आफ्नो नक्सामा समावेश गर्दै आएको छ । पछिल्लो पटक नक्सा सार्वजनिक भएसँगै नेपालका विद्यार्थी संगठनहरू विरोधमा उत्रेका छन् । विरोधसँगै ५ दशकपछि भए पनि नेपालले घुमाउरो भाषामा कालापानी, लिपुलेक लगायतका भूभागका विषयमा आफ्नो धारणा सार्वजनिक गरेको छ । आमस्तरमा हिजोदेखि नेपाली जनताले विरोध गरिरहँदा सरकारले आफ्नो धारणा राख्न सकेन भने राजनीतिक दलहरूले अतिक्रमित क्षेत्रलाई सरकारमा जाने भर्याङमात्र बनाइरहेका थिए । सबै दलले आफ्नो अतिक्रमित क्षेत्रलाई सत्ता बाहिर रहँदामात्र सम्झिने दलीय संस्कारलाई पहिचान गरेको भारत सरकारले यतिखेर नेपालको उक्त भूभागलाई आफ्नो नयाँ नक्सामा समावेश गरी सार्वजनिक गरिसकेको छ । अब के हुन्छ ? नेपाल सरकारले आधिकारिक रूपमा आफ्नो धारणा व्यक्त गरेको छ, उक्त नक्सा स्वीकार्य छैन भनेर । अब सरकार संवेदनशील हुँदै सबै राजनीतिक दल एकबद्ध भएर भारतसँग आफ्नो भूमिबारे कुरा गर्न सक्नुपर्छ । आफ्नो भूभागलाई लिएर उसलाई बुझाउन सक्नुपर्छ, हाम्रा ऐतिहासिक दस्तावेजसहित । अन्यथा हामीले विरोधमात्रै गरिरहनुको कुनै अर्थ हुँदैन । रामकृष्ण बराल, जोरपाटी२, काठमाडौं"
बंगलादेशसँग अवसरको खोजी,"नेपाली समकक्षी विद्यादेवी भण्डारीको निमन्त्रणामा बंगलादेशका राष्ट्रपति मुहम्मद अब्दुल हमिद ७० सदस्यीय उच्च प्रतिनिधिमण्डलको नेतृत्व गर्दै चारदिने औपचारिक सद्भावना भ्रमणका लागि मंगलबार काठमाडौं ओर्लंदै छन् । करिब पाँच दशकअघि स्वाधीन भएको छिमेकी बंगलादेशबाट राष्ट्राध्यक्षस्तरीय पहिलो द्विपक्षीय भ्रमण बल्ल हुनु आफैमा एउटा ऐतिहासिक विस्मय हो । नेपालबाट समेत ढाकामा द्विपक्षीय भ्रमण नभएको तीन दशक पुग्नु त्यस्तै विस्मय मान्न सकिन्छ । निर्वाचनपश्चात् नयाँ सरकार बनेपछि नेपालमा भारतका प्रधानमन्त्री नरेन्द्र मोदी र चीनका राष्ट्रपति सी चिनफिङका हाई प्रोफाइल भ्रमणहरू भए । बिमस्टेक शिखर सम्मेलन आयोजना गर्ने क्रममा बंगलादेशसहित दक्षिण र दक्षिणपूर्व एसियाली राष्ट्राध्यक्ष तथा सरकार प्रमुखलाई नेपालले स्वागत गर्यो । द्विपक्षीय भ्रमणमा पाकिस्तानका प्रधानमन्त्री साहिद खाकान अब्बासी नेपाल आए । श्रीलंकाका राष्ट्रपति मैत्रीपाला सिरिसेनाले लुम्बिनीसहितको भ्रमण गरे । नेपालबाट मित्रराष्ट्रहरूतर्फ यसै समयमा अर्थपूर्ण शिखर भ्रमणहरू भएका छन् । उच्चस्तरका यी आदानप्रदानले परराष्ट्र सम्बन्धमा नेपालले प्राप्त गरेको नयाँ गतिशीलतालाई प्रमाणित गर्छन् । नेपाली परराष्ट्र सम्बन्धको इतिहासमा कुनै पनि बीस महिनाभित्र उच्च भ्रमणको सबैभन्दा प्रभावशाली दोहोरो ट्राफिक यसै बेला देखिएको छ, जसको सूचीमा अब हमिदको भ्रमण पनि थपिएको छ । भूपरिवेष्टित नेपालका लागि समुद्रसम्म पहुँच पुर्याउने भारतपछिको दोस्रो मुलुक भएकाले बंगलादेशसँग नेपालले नयाँ सम्भावनाका बाटाहरू खोजिरहेको छ । अर्कातर्फ, बंगलादेशले स्वाधीनता प्राप्त गरेपछि ऊसँग कूटनीतिक र राजनीतिक सम्बन्ध स्थापना गर्ने सुरुकै राष्ट्र हुनाले नेपालप्रति उसको रुचि देखिन्छ । दुवै मुलुक दक्षिण एसियाली क्षेत्रीय सहयोग संगठन (सार्क) का संस्थापक हुन्, बिमस्टेकका सदस्य हुन्, असंलग्न आन्दोलनका हिमायती हुन् । गरिबीको उस्तै दुश्चक्रबाट दुवै मुलुक मुक्त हुने क्रममा छन् । द्विपक्षीय कूटनीतिक औपचारिकतालाई आर्थिक अन्तरसम्बन्धको फराकिलो संघारमा लैजाने अवसर खोज्ने क्रममै राष्ट्रपति हमिदको भ्रमण हुन लागेको हो । नयाँ देश, नयाँ आत्मविश्वास बंगलादेशी स्वाधीनताको दोस्रो वर्ष चलिरहँदा सन् १९७३ मा अल्जेरियाको राजधानी अल्जियर्समा सम्पन्न असंलग्न आन्दोलनको शिखर सम्मेलनमा बङ्गबन्धु शेख मुजिबुर रहमानलाई भेटेपछि क्युबाली राष्ट्रपति फिडेल क्यास्ट्रोले भनेका थिए, मैले हिमालय देखेको छैन, तर शेख मुजिबुरलाई देखेको छु । भर्खर स्वतन्त्रता आन्दोलनको सफल नेतृत्व गरेर पहिलो पटक ठूलो विश्वमञ्चमा सहभागिता जनाउन अल्जियर्स पुगेका बङ्गबन्धुको व्यक्तित्वबाट प्रभावित क्यास्ट्रोले आफ्नो भनाइद्वारा नवस्वाधीन राष्ट्रका रूपमा बंगलादेशको आत्मविश्वास बढाएको मात्र होइन, सफलताको प्रक्षेपणसमेत गरिदिएको मान्छन्, बंगलादेशी बौद्घिकहरू । शीतयुद्ध गहिरिएको विश्वपरिवेशमा क्यास्ट्रोप्रति तेस्रो विश्वको अलग आकर्षण थियो । असंलग्न आन्दोलनका मुख्य संस्थापक क्यास्ट्रो त्यसको प्रमुख प्रवक्ताजस्तै बन्न पुगेका थिए । त्यसैले बङ्गबन्धु लक्षित उनको भनाइले दुनियाँको ध्यान तान्यो । त्यस सम्मेलनमा सहभागिताको अर्को वर्ष बंगलादेशले संयुक्त राष्ट्रसंघको सदस्यता प्राप्त गर्यो । नयाँ राष्ट्रको जन्मसँग स्वाधीन हुनुको रोमाञ्च र प्रगतिको तीव्र आकांक्षा मात्र होइन, असफलताको आशंका पनि त्यत्तिकै बलियो गरी उभिएको हुन्छ भन्ने तथ्यलाई आधुनिक सिंगापुरका निर्माता ली क्वान युले आफ्ना रोचक संस्मरणमा उल्लेख गरेका छन् । जब सानो सिंगापुर स्वतन्त्र भयो, त्यस बेला उसका शुभचिन्तक, शक्तिराष्ट्र तथा विश्वभरिका सञ्चार माध्यमले उसको स्वाधीन अस्तित्व कायम रहिरहने आशंका खुलेरै प्रकट गर्थे । त्यस्तो प्रतिक्रियाले उत्पन्न गर्ने राष्ट्रिय निराशालाई चिरेर ली क्वानले सिंगापुरलाई संसारकै सम्पन्न राष्ट्र बनाए । सिंगापुर जन्मेको आठ वर्षपछि स्वाधीन भएको बंगलादेशले त्यो आशंकाको चरण पार गर्नुपरेन । स्वतन्त्र भएयता उसको प्रगतिको रफ्तार निरन्तर उकालो चढ्दो छ । १९७१ मा पाकिस्तानसँग मुक्तियुद्ध लडेर बंगलादेशले स्वतन्त्रता हासिल गरेको हो । नेपालजत्रै भूगोलभित्र करिब १७ करोड नागरिक अटाएको मुलुकले अन्य छिमेकी राष्ट्रका तुलनामा तीव्र आर्थिक प्रगति गरिरहेको छ । स्वाधीनताको समयमा निरपेक्ष गरिबीको रेखामुनि रहेको जनसंख्या ८२ प्रतिशत भएकामा हाल उसले त्यसलाई ९ प्रतिशतमा झारेको छ र निरन्तर घटाउँदो क्रममा छ । यही गति कायम रहे २०२१ भित्र बंगलादेशले गरिबी उन्मूलन गर्नेछ, यस्तो दुर्लभ उपलब्धि हासिल गर्ने दक्षिण एसियाकै पहिलो मुलुकका रूपमा । चीनपछि संसारकै दोस्रो ठूलो परिमाणमा तयारी पोसाक निर्यात गर्ने राष्ट्र बंगलादेश हो । उसको प्रतिव्यक्ति आम्दानी १,८०० डलरको हाराहारी पुगेको छ, जुन २००८ देखियता करिब १५० प्रतिशतले बढेको हो । यसै दशकमा उसको आर्थिक वृद्घिदर ७ प्रतिशतको हाराहारी कायम छ र २०३० मा दोहोरो अंक छुने प्रक्षेपण छ । आगामी वर्ष स्वाधीनताको पचासौं वार्षिकोत्सव मनाउने घोषणा गर्दै उसले त्यही वर्ष उच्चमध्यम आय भएको राष्ट्रका हैसियतमा पुग्ने आकांक्षा राखेको छ । अर्थात्, केही अघिसम्म गरिब र अविकसित राष्ट्रकै सूचीमा भेटिने बंगलादेशको परिचय अब तुरुन्तै विकासशील राष्ट्रका रूपमा फेरिंँदै छ । नेपालका लागि छेवैको बंगलादेशको यस्तो सकारात्मक अनुभव उत्प्रेरक हुन सक्छ । नेपालबंगलादेश साझेदारी नेपाल र बंगलादेशबीच १९७६ मा व्यापार, पारवहन तथा नागरिक उड्डयन सम्बन्धी प्राविधिक साझेदारी गर्ने सम्झौता भएको हो । दुई देशबीच नियमित यातायात सम्पर्क कायम गर्न नेपालको कांँकडभिट्टाबाट भारतको फूलबारी हुँदै बंगलाबन्धसम्म पुग्ने ४४ किलोमिटर दूरीको बाटो छ । सिलिगुडी करिडोरमा सवारी चाप उच्च रहेका बेला बागडोगरा बाइपास भएर जाँदा पनि त्यही बाटो केवल ५५ किलोमिटर लामो हुन्छ । कलकत्तापछि नेपालबाट जलमार्गसम्म सबैभन्दा सहज पहुँच स्थापित हुने बन्दरगाह चटगाँव वा मोंगला पुग्ने बाटो यही हो । दुई देशबीच कनेक्टिभिटी का लागि काठमाडौंढाका नियमित हवाई उडान भए पनि पारस्परिक व्यापार र सम्पर्कको सबैभन्दा सहज माध्यम सडक नै हो । सार्कस्तरीय कनेक्टिभिटी बढाउन संगठनका आणविक सदस्यराष्ट्रहरू भारत र पाकिस्तान बीचको तिक्ततापूर्ण सम्बन्धले अवरोध गरेको सन्दर्भमा २०१५ मा नेपालभारतभुटानबंगलादेश (बीबीआईएन) सडक यातायात सम्झौता भयो । सार्क र बिमस्टेक दुवै संगठनको उपक्षेत्रीय विकासमञ्चका रूपमा बीबीआईएनको सम्भावना खोजिएको हो । भारतसँगको एकल निर्भरता घटाएर व्यापार विविधीकरण गर्न नेपालबंगलादेश सम्पर्क तीव्र हुनुपर्छ, जसलाई बीबीआईएनले मद्दत गर्छ । तर भारतकै बाटो भएर बंगलादेश पुग्नुपर्ने बाध्यता नेपाललाई छ । चार राष्ट्र सम्मिलित बीबीआईएन सम्झौताको नेतृत्व भारतले गरेको हुनाले उपक्षेत्रीय कनेक्टिभिटीप्रति उसको पूर्ण समर्थन रहेको मान्न सकिन्छ । पर्यावरणीय कारण देखाउँदै हाल भुटानले यो प्रक्रिया ढिलाइ गर्न आग्रह गरिरहेको छ । राष्ट्रपति हमिदको भ्रमण नेपालबंगलादेशभारतबीच मात्रै भए पनि यो प्रक्रियालाई अघि बढाउने प्रमुख कडी बन्न सक्छ । बंगलादेशमा औद्योगीकरणको दर नेपालको भन्दा उच्च छ । त्यसैले ऊर्जाको खपत ज्यादा छ र माग त्यही अनुपातमा बढिरहेको छ । नेपालजस्तै बंगलादेश पनि आफ्ना सम्भावनाका सबै अन्डा भारतीय डालोमा मात्र राख्न चाहँदैन । नेपालमा जलविद्युत् उत्पादनको सम्भावनालाई बंगलादेशले देखेको छ भने, नेपाल पनि केही ठूला परियोजना सम्पन्न भएपछि एकाध वर्षमै विद्युत् निर्यात गर्नुपर्ने दबाबमा हुनेछ । दुई देशबीच अन्तरदेशीय प्रसारण लाइन निर्माण सम्बन्धी विभिन्न चरणका छलफल यसअघि भएका छन् । नेपालको सम्भावना देखेरै बंगलादेशले आगामी २० वर्षमा नेपालबाट ९,००० मेगावाट विद्युत् खरिद गर्न नीतिनिर्माण गरिरहेको छ । सरकारी र निजी स्तरबाट नेपालको जलविद्युत्मा लगानी गर्न बंगलादेशले चाहेको छ । त्यसअघि लगानी सुरक्षा सम्बन्धी द्विपक्षीय सम्झौता गर्ने उसको प्रस्ताव छ । नेपालले आफै अग्रसरता लिएर अघि बढाउनुपर्ने विषयहरू बंगलादेशले नै प्रस्ताव गरिदिएकाले अब सम्झौता गरी परिणाम निकाल्न लाग्नुपर्छ । सम्झौताको संख्या धेरै होइन, परिणाम निस्कन सक्ने थोरै आयोजनामा साझेदारी सुरुआतको बाटो हुन सक्छ । लोकतन्त्र र भूराजनीतिजटिल भूराजनीतिक प्रतिस्पर्धाको बीचबाट विदेशनीतिमा रणनीतिक स्वायत्तता (स्ट्राटेजिक अटोनमी) हासिल गर्न अघि बढिरहेको नेपालका लागि बंगलादेशको यस्तै अनुभव नौलो तर उपयोगी हुने देखिन्छ । नेपालको भूपरिवेष्टित अवस्थिति अवश्य पनि बंगलादेशको सामुद्रिक पहुँचयुक्त अनुभवभन्दा विपरीत र कठोर छ । तर काठमाडौंमा इन्डोप्यासिफिक रणनीति र बेल्ट एन्ड रोड इनिसिएटिभ लाई एकअर्काको प्रतिस्पर्धी वा विरोधी देखाउने होड चलिरहेका बेला बंगलादेशले चाहिँ दुवैको समर्थन घोषित रूपमै गरिदिएको छ । अमेरिका र चीनलाई प्रतिस्पर्धीका रूपमा व्यवहार नगर्ने उसको कार्यप्रणाली कस्ता घरेलु नीतिहरूको आडमा सञ्चालित हुन्छ भन्ने अध्ययन आजको कूटनीतिक ज्ञान निर्माणका लागि महत्त्वपूर्ण विषय हो । भारतसँगको द्विपक्षीय कूटनीतिमा पनि बंगलादेशले असाधारण परिपक्वता देखाइरहेको छ । स्वाधीनताकै समयदेखि भारतसँग चलिरहेको सीमा विवादलाई उनीहरूले २०१५ को ल्यान्ड बाउन्ड्री एग्रिमेन्ट मार्फत सुल्झाएका छन् । बंगलादेशको यो सफलता नेपालका लागि अध्ययनको विषय हुन सक्छ । दुई देशका परराष्ट्र मन्त्रालय तथा थिंक ट्यांक स्तरीय अन्तरक्रियाले दुवैतर्फको सिकाइमा योगदान गर्न सक्छन् ।आशलाग्दो आर्थिक प्रगति तथा रणनीतिक उपलब्धिका बावजुद लोकतान्त्रिक प्रणालीमा दोहोरिने अवरोध र इस्लामिक कट्टरपन्थका कारण बंगलादेशको राजनीतिक व्यवस्थामाथि बारम्बार प्रश्न पनि उठिरहेको पाइन्छ । पछिल्ला दुई आमचुनावको निष्पक्षतामा प्रश्न, फोटोपत्रकार शाहिदुल आलमको गिरफ्तारी र जेल, प्रेसमाथि नियन्त्रण तथा एक वर्षअघि ढाकामा अमेरिकी राजदूत रहेकी मार्सिया बर्निक्याटमाथि अज्ञात व्यक्तिहरूद्वारा भएको हमलाजस्ता कारणले बंगलादेशको सकारात्मक छविमा दाग लाग्न खोजेको देखिन्छ । २०१६ जुलाईमा राजधानी ढाकाको एउटा क्याफेमा आतंककारी आक्रमण हुँदा अठार विदेशी पर्यटकसहित उनन्तीस जनाको ज्यान गएको थियो । यसले बंगलादेश आफै इस्लामिक आतंकवादसँग जुधिरहेको छ भन्न सकिन्छ ।कुनै पनि राष्ट्रको आन्तरिक राजनीति त्यहींका नागरिकले निर्णय गर्ने विषय भएकाले नेपालले सामान्यतया त्यसमाथि टिप्पणी गर्दैन, न त राजनीतिक प्रणालीका आधारमा विदेश सम्बन्ध सञ्चालन गर्छ । नेपालबंगलादेश साझेदारी पारस्परिक हित र सम्मानको जगमा उभिएको छ । बंगलादेशसँग नयाँ आर्थिक र राजनीतिक सम्बन्धको खोजी नेपालको आफ्नै एक्ट इस्ट नीतिको महत्त्वपूर्ण समीकरण हो ।"
'डुइङ बिजनेस' वरीयता र सुधार,"प्रगति र प्रश्न यस वर्षको वरीयताक्रममा भएको सुधारले ल्याएको खुसीसँगै दुइटा गम्भीर प्रश्न पनि आएका छन् । सरकारले खासमा गरेकोचाहिंँ के थियो ? र, के यो प्रगति दिगो हुन सक्छ ? आखिर हामी पहिले पनि यसभन्दा राम्रो स्थानमा थियौं । सन् २००४ मा हाम्रो स्थिति ५५ औं थियो, जुन सन् २००५ मा नयाँ परिभाषा अन्तर्गत ९० औं बनाइएको थियो । २०१६ मा पनि हाम्रो स्थान ९९ औं थियो । प्रश्न उठ्छ, यस पटकको हाम्रो स्थितिचाहिँं कुन हदसम्म दिगो छ ?हाम्रो यो वर्षको प्रगति मुख्य गरी तीन वटा शीर्षकमा भएको छ र तीनै वटा त्यति सन्तुष्ट बनाउने खालका छैनन् । जस्तो ऋणप्राप्तिमा सहजतामा हाम्रो अंक पोहोरको ५० बाट बढेर यो वर्ष ७५ पुगेको छ । यो एउटा मात्र प्रगति यति अर्थयुक्त छ कि, यो शीर्षकमा प्रगति नभएको भए हाम्रो कुल स्कोर अहिलेको ६३२ बाट झरेर ६०७ हुन्थ्यो र हाम्रो वरीयता पोहोरको ११० औं स्थानमै पुग्थ्यो । यस शीर्षकमा हामीले राम्रो गरेको एउटा उपसूचक ऋण लिने र दिनेको कानुनी अधिकारको प्रबलता सम्बन्धी हो । के ऋण दिनेहरूसँग ऋण लिनेका बारेमा यथेष्ट सूचना हुन्छ ? के कानुनले लिने र दिनेको अधिकार स्पष्ट गरेको छ ? धितो राख्न सजिलो छ ? यस उपसूचकमा यस्ता कुरा हेरिन्छन् । कानुनी अधिकारको प्रबलता उपसूचकमा नेपालको प्राप्तांक कुल १२ अंकमा १० छ, जुन विकसित देशहरूको औसत (६१) र दक्षिण एसियाको औसत (५५) भन्दा बढी हुनुका साथै दक्षिण एसियाभरिमा सर्वाधिक पनि हो । श्रीलंका, माल्दिभ्स र पाकिस्तानले यो उपशीर्षकमा जम्मा २ अंक पाएका छन् । यदि ऋण दिनेले ऋण लिने संस्था वा व्यक्ति टाट हुँदा सरकारलाई तिर्नुपर्ने कर वा कर्मचारीलाई तिर्नुपर्ने दायित्वभन्दा अगावै लिलामीको रकमबाट आफ्नो ऋण उठाउन पाउने व्यवस्था गर्ने हो भने यस उपसूचकमा नेपालले पूर्णांक प्राप्त गर्छ । तर त्यसो गर्नु भनेको कर्मचारीको अधिकार खोस्नु जस्तो पनि हो । त्यसैले यो उपसूचकलाई कसरी हेर्ने ? वास्तवमा यो उपसूचकमा हाम्रो प्रगति अस्वाभाविक छ र दिगो हुँदैन कि भन्नेमा मैले कुरा गरेका अधिकांश अर्थशास्त्रीहरूको चिन्ता छ । प्रगति भएको अर्को शीर्षक सीमापार व्यापार हो । यसमा विश्व बैंकले नेपालले वीरगन्जमा खोलेको एकीकृत जाँच चौकी (आईसीपी) लाई आधार बनाएको छ । वर्तमान सरकारलाई यो समाचार राम्रो र नराम्रो दुवै हो । राम्रो यस अर्थमा कि, मुलुकमा पाँच ठाउँमा यस्तै आईसीपी बन्दै छन्, जसले भविष्यमा वरीयताक्रममा सुधार हुँदै जान सक्ने लक्षण देखाउँछ । नराम्रो यस अर्थमा कि, यस वर्षको सुधारमा भूमिका खेल्ने आईसीपी वर्तमान सरकार बनेको एक महिनामै सञ्चालनमा आएको थियो । त्यसैले वर्तमान सरकारलाई यस उपशीर्षकमा भएको प्रगतिमा जस खासै जाँदैन । तेस्रो मुख्य प्रगति भवन निर्माण गर्न सरकारी प्रक्रिया कत्तिको झन्झटिलो छ भनेर मापन गर्ने शीर्षकमा हो । कुनै मुलुकको मुख्य सहरमा पाँच जना सञ्चालक भएको एउटा निजी कम्पनीले उक्त मुलुकको प्रतिव्यक्ति औसत वार्षिक आयको ५० गुना बढी लागत लाग्ने एउटा गोदाम बनाउनुपरेमा कति वटा प्रक्रिया पार गर्नुपर्छ र ती प्रक्रियामा कति खर्च लाग्छ भन्ने प्रश्नको उत्तर खोजेर र निर्माणका क्रममा राज्यबाट गोदामको गुणस्तर कायम गर्ने मामिलामा हाम्रो स्थिति कस्तो छ भन्नेमा आधारित भएर यो शीर्षकको प्रगति नापिएको छ । यसमा मुख्य कुरा के भने, सरकार वा अर्थमन्त्री कसैले पनि यो शीर्षकमा राज्यले व्यवसायीलाई सजिलो पार्न यो गर्दै छ भनेर पहिला भनेको रेकर्ड पाइँदैन । सरकारले बरु कम्पनी दर्ता गर्ने, कर तिर्न सजिलो पार्ने जस्ता कुराहरूमा सुधार गर्न खोजेको छनक दिएको थियो (ती दुवै शीर्षकमा मुलुकको स्कोर झन् घटेको छ) । प्रधानमन्त्री कार्यालयका सचिव शिशिर ढुंगाना र उपसचिव महेश भट्टराईले अक्टोबर २५ मा नयाँ पत्रिका मा यस्तो लेख्नुभएको छ, मूल्यांकन अवधिमा व्यावसायिक प्रयोजनका लागि बनाउने भवनको समय र प्रक्रियालाई नीतिगत एवं व्यवहारमा नै कटौती गर्न सम्भव भएको छ । तर मूल्यांकन अवधिमा ल्याइएका ती नयाँ नीति वा प्राक्टिस (व्यवहार) के थिए भन्ने उहाँहरू वा सरकारी नेतृत्वमा बस्नुभएका अरू कसैले स्पष्ट पार्नुभएको छैन । त्यसैले यसको निरन्तरता कसरी हुन्छ भन्नेमा पनि स्पष्टताको कमी छ । हाम्रो सन्दर्भमा डुइङ बिजनेससमग्र डुइङ बिजनेसलाई हाम्रो सन्दर्भमा कसरी व्याख्या गर्ने ? किनभने राज्यको लक्ष्य अन्ततोगत्वा यस्ता अमुक वरीयताहरूमा स्थान सुधार गर्नु नभई जनताको जीवनस्तर नै सुधार गर्नु हो । त्यसैले यस्ता वरीयताहरूलाई साधन नभई साध्यका रूपमा लिएमा त्यो गल्ती हुन्छ । हामीले वरीयताका लागि काम गर्ने नभई कामको वरीयता उचित होओस् भन्ने चाहनुपर्छ । विश्व बैंक आफैले पनि डुइङ बिजनेसको बढ्दो लोकप्रियता का बीचमा यसका सीमितताहरू अध्ययन गर्न सन् २०१३ मा स्वतन्त्र विज्ञहरूको समूह बनाएको थियो । उक्त समूहमा समाविष्ट एक सदस्य, विश्वविद्यालयमा मेरा सहपाठी अर्थशास्त्री हेन्ड्रिक उल्फलाई मैले सन् २०१४ मा यस मूल्यांकनको मुख्य निचोडका बारेमा सोधेको थिएँ । उनको सोचाइमा यो रिपोर्टमा मुलुकको वरीयताक्रममा हुने सुधारबाट आउने सकारात्मक जोसलाई सहयोगी कारकका रूपमा लिने तर आफ्ना जनता र उद्यमीहरूसँग संवाद गरिरहने, यस्ता रिपोर्टले भन्दा पहिल्यै मुलुकको समस्या सरकारले थाहा पाउने र उनीहरूलाई परेको अप्ठेरो हटाउन पहल गरिरहने गरेमा मुलुकमा उद्यम गर्ने वातावरण राम्रो हुन सक्छ । केही कुरा त मुलुकसान्दर्भिक (कन्टेक्स्चुअलाइज) गर्नुपर्ने पनि छ । उदाहरणका रूपमा, डुइङ बिजनेसको इन्फोर्सिङ कन्ट्याक्ट शीर्षकलाई हेरौं । यसले द्वन्द्व निरूपण गर्न लाग्ने कुल प्रक्रिया, मूल्य र समयलाई हेरेर वरीयता निर्धारण गर्छ । जुन मुलुकमा द्वन्द्व निरूपण गर्न छोटो प्रक्रिया चाहिन्छ, त्यसलाई यसले राम्रो मान्छ । रिपोर्टमा थोरै प्रक्रिया भएको न्याय राम्रो हो भन्ने मान्यता राखिएको छ, जुन धेरै विज्ञ मान्दैनन् । हाम्रो मुलुकमा राणाकालमा सम्भवतः फिराद लिएर गएमा चाँडै न्याय सम्पादन हुन्थ्यो, तर त्यो अहिलेको भन्दा राम्रो हुन्थ्यो भन्न सक्ने आधार छैन । यस रिपोर्टले ठाउँको ठाउँ न्याय दिने पद्धतिलाई राम्रो मान्छ, किनभने यसमा प्रक्रियाहरू कम हुन्छन् । तर न्याय ढिलो होओस्, तर निर्दोष नफसून् भन्ने मान्यता राख्नेहरूका अनुसार सकेसम्म कानुन हेरेर, वादीप्रतिवादी झिकाएर, पुनरावेदन गर्ने अधिकार दिएर सम्पादन गरिएको न्याय राम्रो हुन्छ ।यसैले हामीले डुइङ बिजनेस सुधार गर्दै जाँदा कम्तीमा तीन कुरामा ध्यान दिनु जरुरी छ । पहिलो, हाम्रो मुलुकको श्रमिक आन्दोलनको अद्वितीय स्थितिलाई हेर्दै उनीहरूको अधिकार संरक्षणमा अहिलेसम्म गरिएको प्रगतिलाई सम्मान र संरक्षण गर्नेÙ दोस्रो, विसं २००८ सालको बजेटदेखि नै मुलुकको लक्ष्य कुल समृद्धि बढाउँदै जाने र असमानता घटाउँदै जाने भएकाले असमानता कुनै हालतमा बढ्न नदिनेÙ एवं तेस्रो, संवाद र दर्शनमा आधारित कानुन निर्माणको प्रक्रियालाई अझै परिष्कृत गर्ने । यी तीन सिद्धान्तका आधारमा हामीले समग्र वरीयतामा सुधार गर्नुपर्छ ।श्रमिकहरूको एउटा अन्तर्राष्ट्रिय संस्था आईटीयुसीले श्रमिकहरूको हकका लागि भएका कामको डुइङ बिजनेस वरीयतामा कुनै स्थान नभएको र केही हदसम्म यो प्रतिगमनमुखी भएको उल्लेख गर्ने गरेको छ । उदाहरणका लागि, सन् २०१७ मा सबभन्दा सुधार गरेका भनिएका १० मुलुकमध्ये आठले श्रमिकको अधिकारको क्षेत्रमा चाहिँं त्यो वर्ष झन् खराब काम गरेका थिए । हाम्रै मुलुकमा पनि पोहोर श्रमिकहरूको हितका लागि गरिएका केही कार्यलाई लिएर डुइङ बिजनेसले वरीयतामा हामीलाई दण्डित गर्यो भन्ने सोचाइ व्याप्त थियो । हामीले श्रमिक र अन्य विपन्न वर्गको कल्याणसँग डुइङ बिजनेस वरीयतालाई साट्नु हुँदैन । आखिर के बिर्सनु हुँदैन भने, चीन, भारत, बंगलादेश र भियतनामले यो वरीयतामा तल भएर पनि गरिबी निवारणमा ठूलो सफलता पाएका थिए ।हाल असमानता बढ्ने सम्भावना भएका केही घटना विकसित हुँदै छन् । सर्वप्रथम, बैंकिङ क्षेत्रमा के भइरहेको छ, हेरौं । मैले कुराकानी गरेका धेरै बैंकरका अनुसार, अहिले नयाँ ऋणीहरूले ऋण पाउने सम्भावना एकदम कम छ । युवाहरूले उद्यम गर्न ऋण नपाउने स्थिति केही समयदेखि देखा परेको छ । सरकारले उच्च कर लगाउने तर खर्च नगर्ने गरेकाले पनि यो भएको भनेर आलोचना गरिएको छ । सम्भवतः तरलता अभावले असमानता बढाउँछ भनेर देखाउने सबभन्दा चर्चित अध्ययन अर्थशास्त्रीहरू अशिम ख्वाजा र अतिफ मियाँको सन् २००८ मा प्रकाशित एउटा अध्ययन थियो, जसमा पाकिस्तानले सन् १९९८ मा आणविक बम परीक्षण गरेपछि अन्तर्राष्ट्रिय नाकाबन्दी भएकाले उत्पन्न भएको तरलता अभावको प्रभावको अध्ययन गरिएको थियो । उक्त अध्ययन अनुसार, बैंकमा तरलता अभाव १ प्रतिशतले बढ्दा समग्रमा नयाँ ऋणीले ऋण पाउने सम्भावना १२ आधारविन्दु र पुराना ऋणीले ऋण पाउने सम्भावना २१ आधारविन्दुले घटेको पाइएको थियो । ठूला र साना ऋणीहरूले ऋण पाउने क्रममा खासै परिवर्तन भएको थिएन, तर मध्यम आकारका ऋणीहरूले ऋण पाउने क्रम घटेर तरलता अभावपछि मध्यम आकारका फर्महरू कम भए, जसलाई ती अर्थशास्त्रीहरूले मिसिङ मिडल को घटना भनेका छन् । यसरी पाकिस्तानमा गरिब र धनीबीच ध्रुवीकरण बढ्यो । हाम्रो देशमा पनि तारन्तारको तरलता अभाव र म्याक्रोइकोनोमिक अस्थिरतापछि त्यही भएको त छैन भनी शंका गर्नुपर्ने स्थिति छ । यसले मुलुकको भविष्यलाई पनि राम्रो गर्दैन र द्वन्द्व बढ्ने सम्भावना बढ्छ । यो स्थितिमा ऋण पाउन सरलता जस्ता डुइङ बिजनेसका सूचकहरूको स्थानीयकरण गरिनुपर्ने स्थिति छ । र अन्तिम बुँदा संवादमा आधारित नीति निर्माण । वर्तमान सरकार आएपछि सबभन्दा खड्केको पक्ष जनता र सरोकारवालाहरूबीच संवादको अभाव हो । वर्तमान अर्थमन्त्रीको छवि उद्यमी, व्यापारी र राजनीतिकर्मीहरूसँग कम संवाद गर्ने व्यक्तिका रूपमा छ । तर समग्र सरकारले पनि गुठी विधेयक आदि ल्याउँदा यस्तो कमजोरी देखायो । हुन त यी घटनाले सरकारको आम छविलाई कसरी असर पारेका छन् भन्ने कुराको छनक आगामी उपनिर्वाचनले देला, तर सतहमा हेर्दा यसले सरकारलाई कमजोर बनाएको छ । संयोगले इतिहासकार लुडविग स्टिलरले भीमसेन थापाकालमा भएका कानुन (वा नियम) निर्माणको क्रमलाई संवादको नतिजा भन्नुभएको छ । नेपाल भर्खर बन्दा यस्तो विविधता भएको मुलुकमा कानुन निर्माण गर्न सजिलो थिएन । प्युठानमा गोमांस भक्षण परम्परा, केही समुदायमा रहेको बहुविवाहको परम्परा र थाकखोला पाँचगाउँमा रहेका बासिन्दाले चलाएको स्वशासनको परम्परालाई कसरी सरकारले स्थानीयहरूसँगको संवादबाट सुल्झायो भन्ने उदाहरण दिएर स्टिलरले साइलेन्ट क्राई मा कसरी सुरुका वर्षको संवादले मुलुकी ऐन बनाउन र अन्ततोगत्वा एउटा बलियो मुलुक बनाउन सहयोग गरे भन्ने तर्क गर्नुभएको छ । हाम्रोमा पनि श्रम ऐन बनाउँदा श्रमिक र उद्योगी राखेर संवाद गर्ने लगायतका चलन लामो समयदेखि छ । दल, सरकार र जनताबीच चुनावका बेला मात्र नभई सधैं संवाद भइराख्नुपर्छ । डुइङ बिजनेस वरीयता सुधार गर्दा पनि नयाँ तथा पुराना उद्यमीका दुःखसुख बुझ्ने, बसेर कुराकानी गर्ने, जनतासँग सम्पर्कमा रहने नेतृत्व र नीतिनिर्माण प्रक्रिया नै रोज्नुपर्छ । अर्थशास्त्री डा पौडेलको स्तम्भ अर्थपूर्ण १५१५ दिनमा हरेक सोमबार प्रकाशित हुन्छ ।"
न घरभित्र चैन न बाहिर,मञ्जु भट्टट्ट
गंगासागरमा पूर्वीय दर्शन,"(जनकपुर)  सधैंभरि राजनीतिक र सामाजिक विषयमा बहस, छलफल हुने मिथिला नगरी जनकपुरधाममा आइतबार भने पूर्वीय दर्शनलगायत गम्भीर विषयमा विमर्श भयो । नेपाल साहित्य उत्सव अर्न्तगत गंगासागर किनारमा आयोजित स्थानीय संस्करणको अन्तिम दिन जनकपुर केन्द्रित रहेर पूर्वीय दर्शनमाथि बहस गरिएको हो । पूर्वीय षड्दर्शन (६ दर्शन) मध्ये चार मिथिलाभूमि जनकपुरमै लेखिएको मानिन्छ । महर्षि जैमिनी लिखित पूर्व मीमांसा, महर्षि बादरायण लिखित उत्तर मीमांसा (वेदान्त), महर्षि कपिल लिखित सांख्य, महर्षि कणाद लिखित वैशेषिक, महर्षि गौतम लिखित न्याय तथा महर्षि पतञ्जली लिखित योग दर्शन लाई पूर्वीय दर्शनमा षड्दर्शनका रूपमा उल्लेख गरिएको छ । यसका साथै बौद्ध र जैन दर्शनलाई पनि पूर्वीय दर्शनकै रूपमा मानिएको छ । यस विषयमा विजयकुमार सिंह र साहित्यकार रामभरोस कापडि भ्रमर सँग प्रा सुरेन्द्र लाभले छलफल चलाएका थिए । षड्दर्शनमध्ये जैमिनी लिखित पूर्वमीमांसा, कपिल लिखित सांख्य, कणाद लिखित वैशेषिक तथा गौतम लिखित न्याय दर्शन मिथिलाकै भूमिमा लेखिएको हो । यसका अतिरिक्त बौद्ध तथा जैन दर्शनका अनेकौं महिर्षि पनि मिथिला भूमिले सिर्जना गरेको प्रमाण प्राप्त छ, रामभरोस कापडिको कथन थियो । कपिलद्वारा प्रतिपादित सांख्य दर्शन लाई समस्त भारतीय दर्शनको आधार मानिएको विजयकुमार सिंहले दाबी गरे । यस दर्शनले ईश्वरको अस्तित्वलाई अस्वीकार गर्छ । उनले समस्त तत्त्व (सृष्टि) का स्रष्टा प्रकृतिलाई मानेको छ, सिंहले भने । आठौं शताब्दीतिरै षड्दर्शनका अतिरिक्त मिथिलाका मण्डन मिश्र, वाचस्पति, उदयनारायण, गंगेश, पक्षधर तथा शंकर मिश्रलगायतले न्याय, कर्मकाण्ड तथा ज्ञानकाण्डलगायत विषयमा गम्भीर विश्लेषण गरेका थिए । सिंहले भने पूर्वीय र पाश्चात्य दर्शनको तुलनात्मक विश्लेषण गर्दै भौतिकवाद, नास्तिकवादजस्ता आधुनिक दर्शनबारे पनि चर्चा गरेका थिए । गंगासागर किनारको पानीमा बनाइएको आकर्षक मञ्चमा पूर्वीय दर्शनसँगै पर्ख राक्षस तथा केटा र ह्वेल विषयक विमर्शमा लिन्डे फास र मार्क यायेशनसँग राजीवधर जोशीले छलफल चलाए भने दर्शकले औधी मन पराएको साहित्यमा मधेसी पात्र शीर्षकको विमर्शमा सीमा आभास र नयनराज पाण्डेसँग चतुर्भुज केवरत र अरुणकुमार राउतले बहस गरेका थिए । साहित्य सम्झना शीर्षकमा गोपाल अश्क, रोशन जनकपुरी र अरुण राउतसँग श्याम शशिले विमर्श गरेका थिए । बुक वर्म फाउन्डेसनले गरेको उत्सवको अन्तिम दिन सन्ध्या बहुभाषिक कवि गोष्ठीले पनि माहोल तताएको थियो ।"
कल्पना र उर्मिलाहरुका दुःख,"काँकडभिट्टा (कास) कर्णाली प्रदेशको सुर्खेतबाट सुरु भएको शिल्पीको नाट्य यात्रा असोज २८ मा आइतबार मेचीनगरमा मैझारो गरिएको छ । महिना दिन लामो नाट्य यात्रामा शिल्पीले झापासहित ९ जिल्लामा कल्पना र उर्मिला दुःखमा छन् नाटक प्रदर्शन गर्यो । नाटकमा ग्रामीण महिलाको कष्ट देखाइएको थियो । वैदेशिक रोजगारी र बालविवाहबाट उत्पन्न मनोदशाको चित्रण छ । बिहेलगत्तै श्रीमान् बिदेसिएपछि उत्पन्न सकसलाई सूक्ष्म रूपमा केलाइएको छ । हर्कबहादुर नामक पात्रले बिदेसिने युवाको प्रतिनिधित्व गरेका छन् । उनकी श्रीमती कल्पनाले परदेशीका श्रीमान्की पत्नीले भोग्ने दुःखलाई उजागर गरेकी छन् ।गाउँमा छाडेर विदेशमा वर्षौं बस्दाका पुरुष अनुभूति र महिलाका कुण्ठा र पीडा नाटकमा देखाइएको छ । विदेशी श्रीमान् र गाउँले महिलाबीचको शंकाउपशंका र त्यसपछि उब्जाउने पारिवारिक द्वन्द्वको दृश्यले स्थानीय दर्शकका आँखा रसाएका थिए । नेपालमा उमेर नपुग्दै बिहे गर्ने र बच्चा जन्माउन नसकेर अकालमा मृत्युवरण गर्ने किशोरीको दर डरलाग्दो ढंगले वृद्धि भइरहेको छ । त्यही समस्या नाटकमा पनि देखाइएको छ । पढ्दापढ्दै माया बस्ने र अपरिपक्व उमेरमै बिहे गर्ने र बच्चा जन्माउँदा महिलाको स्वास्थ्यमाथि डरलाग्दो चुनौती खडा भएको छ ।१६ वर्षकी उर्मिला र १७ वर्षका गोपुबीचको प्रेम पछि गएर बिहेमा मात्रै टुंगिँदैन । उर्मिला लगत्तै गर्भवती हुन्छिन् । विडम्बना बच्चा जन्माउन नसक्दा उर्मिलाले अकालमा ज्यान गुमाउनुपर्छ । बच्चा जन्माउन नसकेर उर्मिलाको मृत्यु भएको दृश्यसँगै नाटक सकिन्छ । नाटकको परिकल्पना, लेखन र निर्देशन रंगकर्मी घिमिरे युवराजले गरेका हुन् । शिल्पीले लामो समयदेखि फोरम थिएटरमार्फत यस किसिमका मुद्दाको वकालत गर्दै आएको छ ।"
सुन्दरका कविता,काठमाडौं (कास) कवि सुन्दर कुरूपको कविता संग्रह पृथ्वीको आविष्कार बजारमा आएको छ । अनामनगरस्थित मण्डला थिएटरमा नेपाल प्रज्ञा प्रतिष्ठानका पूर्वकुलपति एवं अग्रज साहित्यकार बैरागी काइँलाले उक्त कृतिको लोकार्पण गरेका हुन् । काइँलाले सुन्दरका कवितामा विभिन्न राजनीतिक र सामाजिक उतारचढावको मार्मिक प्रस्तुति रहेको जिकिर गरे । सिर्जनशील अराजकताका अभियन्तासमेत रहेका कवि हाङ्युग अज्ञातले भने नेपाली कविहरूले विज्ञानसम्मत कुरा लेख्नुपर्नेमा जोड दिँदै त्यसमा मौलिकतालाई जोड्नुपर्ने तर्क गरे ।
बहुभाषिक कविता प्रतियोगिता,"सुनसरी (कास) धरानमा आयोजित बहुभाषिक कविता प्रतियोगितामा लिम्बू भाषाबाट कवि प्रदीप मेन्याङ्बो, याक्खा भाषाबाट सेम्माङ याक्खा, नेवारी भाषाबाट सुसा कदम, चाम्लिङ भाषाबाट मिलन चाम्लिङ र तामाङ भाषाबाट इन्दु नेपाल तामाङ उत्कृष्ट ठहरिएका छन् । धरान प्रज्ञा प्रतिष्ठानले शुक्रबार गरेको प्रतियोगितामा विजेता सबैलाई जनही ५ हजार रुपैयाँ र प्रमाणपत्र प्रदान गरियो ।"
प्राधिकरण र आयोगको प्रस्ताव बाझियो,"(काठमाडौं)  नेपाल विद्युत् प्राधिकरणले महसुल समायोजनका लागि विद्युत् नियमन आयोगमा पठाएको प्रस्ताव आयोगले प्राधिकरणलाई नै फिर्ता पठाउने भएको छ । प्राधिकरणले गरेको प्रस्ताव आयोगले तयार पारेको उपभोक्ता विद्युत् महसुल निर्देशिकाको मस्यौदाअनुसार नभएको भन्दै आयोगले प्राधिकरणलाई फिर्ता पठाउन लागेको हो ।आयोग अध्यक्ष दिल्ली सिंहले सम्भवतः मंगलबार आयोगले प्राधिकरणलाई उक्त प्रस्ताव फिर्ता पठाउने जानकारी दिए । हामीले तयार पार्दै गरेको निर्देशिकाअनुसार प्राधिकरणको सिफारिस आएको छैन, उनले भने, सोहीअनुसार गरेर पठाउन प्राधिकरणलाई निर्देशन दिँदै छौं ।विद्युत् प्राधिकरणको शनिबार र आइतबार बसेको सञ्चालक समिति बैठकले डेडिकेटेड र ट्रंक लाइनसहित मध्य र उच्च भोल्टेजबाट विद्युत् लिने ग्राहकहरूको विद्युत् महसुल समायोजन गर्ने निर्णय गरेको थियो । प्राधिकरणले सञ्चालक समितिको निर्णयअनुसार समायोजनका लागि आयोगलाई नयाँ महसुल दर सिफारिस गरेको हो ।प्राधिकरणले सिफारिस गरेको महसुल दर औसतमा अहिलेको दरभन्दा १० देखि १५ प्रतिशत महँगो छ । प्राधिकरणको सञ्चालक समितिको बैठकले उद्योगलाई महँगो शुल्क लिएर डेडिकेटेड लाइनबाट उपलब्ध गराइएको विद्युत्को महसुल पनि घटाउने प्रस्ताव गरेको थियो । यसअघि सामान्य महसुल दरभन्दा ७० प्रतिशत बढी रकम तिरेर उद्योगले निरन्तर विद्युत् आपूर्तिका लागि डेडिकेटड फिडरबाट विद्युत् आपूर्ति लिएका थिए । चरम लोडसेडिङको बेला उद्योगलाई निरन्तर विद्युत् दिन यो प्रक्रिया अपनाइएको थियो । वैशाख ३१ गते विद्युत् प्राधिकरणले औद्योगिक क्षेत्रसहित सबैतिर लोडसेडिङ अन्त्य भएको घोषणा गरेकाले उद्योगीहरूले डेडिकेटेडको नाममा लिने गरिएको शुल्क घटाउनुपर्ने माग गर्दै आएका थिए ।प्राधिकरणले आयोगमा महसुल समायोजनका लागि बुधबार पत्र पठाएको थियो । प्राधिकरणले समायोजनका लागि सिफारिस गरेकै दिन आयोगले विद्युत् उपभोक्ता महसुल निर्धारण निर्देशिकाको मस्यौदा सार्वजनिक गरेको छ । आयोगका अध्यक्ष सिंहले प्राधिकरणलाई मस्यौदामा कुनै सल्लाह, सुझाव वा टिप्पणी भए पनि उपलब्ध गराउन र आयोगको निर्देशिकाको मस्यौदाअनुसार नै महसुल समायोजनको सिफारिस पठाउन पत्र पठाउन लागिएको हो ।निर्देशिकाको मस्यौदामा महसुल निर्धारणका लागि सिफारिस गर्दा पठाउनुपर्ने विवरणहरू उल्लेख गरिएको छ । मस्यौदामा ऊर्जा बिक्री, वार्षिक रूपमा प्राप्त हुने लाभांश, अन्य आम्दानी, वार्षिक खर्चजस्ता विभिन्न पक्षलाई विश्लेषण गरी विद्युत् महसुल निर्धारण गरिने उल्लेख छ । विद्युत् बिक्री गर्नेको खर्च उठ्ने र नाफा पनि हुने र उपभोक्तालाई पनि बढी लागत नपर्ने गरी महसुल निर्धारण गर्न आयोगले निर्देशिका तयार पारेको हो, आयोगका प्रवक्ता धितालले भने, यस्तो मापदण्डले विद्युत् महसुल निर्धारण सहज बनाउँछ ।निर्देशिकामा महसुल निर्धारणका लागि आयोगमा प्राप्त प्रस्तावबारे कम्तीमा दुई वटा राष्ट्रिय दैनिकमा सूचना प्रकाशित गर्ने, निर्धारण गर्नुपअघि कम्तीमा एक पटक सार्वजनिक सुनुवाइ गर्ने र सरोकारलालाई निवेदनउपर प्रतिक्रिया जनाउन कम्तीमा दुई हप्ताको समय प्रदान गर्ने उल्लेख छ ।पछिल्लो तीन वर्षमा पहिलो पटक प्राधिकरणले महसुल समायोजन गर्ने निर्णय गरेको हो । यसअघि प्राधिकरणको सिफारिसमा विद्युत् महसुल निर्धारण आयोगले महसुल निर्धारण गर्दै आएको थियो । समग्री विद्युत् क्षेत्रको नियमन गर्ने उद्देश्यसहित सरकारले तयार पारेको विद्युत् नियमन आयोग विधेयकलाई संसद्ले २०७४ साउन २७ गते अनुमोदन गरेको थियो ।"
धान उत्पादन ८ घट्ने,मनसुनमा ढिलाइरासायनिक मल अभावतराईमा आएको बाढी७० हजार ८ सय हेक्टरमा रोपाइँ नै भएनफौजी किराको प्रकोप नक्कली बीउ पसाएन
खुम्चियो औद्योगिक क्षेत्रको जग्गा,"(बाँके)  पुरानो बस्ती स्थानान्तरण गर्न नसक्दा नौबस्ता औद्योगिक क्षेत्रको जग्गा खुम्चिएको छ । बाँकेको बैजनाथ गाउँपालिका५ मा औद्योगिक क्षेत्रका नाममा ३ सय ३० बिघा जग्गा राखिए पनि त्यहाँ रहेको घना बस्ती व्यवस्थापन, त्यही जमिनमा निर्माण भइरहेका कारागार र सशस्त्र प्रहरी क्याम्प लगायतले औद्योगिक क्षेत्रको जग्गा घटेर २ सय ७७ बिघामा सीमित भएको छ । नौबस्तालाई प्रदेश ५ कै ठूलो औद्योगिक क्षेत्रका रूपमा विकास गर्न सरकारले प्रस्ताव गरेको छ । ०७३ सालमा संसद्बाट औद्योगिक क्षेत्र घोषणा हुँदा कम्तीमा ५ सय २५ बिघा आवश्यक पर्ने उल्लेख गरिएको थियो । आसपास रहेको बस्ती व्यवस्थापन गर्न ३१ बिघा जमिन छुट्याइएको छ । अहिले त्यसको १० बिघा जमिनमा कारागार निर्माण भइरहेको छ । थप २० बिघा जमिनमा सशस्त्र प्रहरीको क्याम्प छ । औद्योगिक क्षेत्रको ६१ बिघा जमिन घटेर २ सय ७७ बिघामा सीमित भएको नौबस्ता औद्योगिक क्षेत्र परियोजना प्रमुख कृष्णबहादुर पुनले बताए । वरिपरि २५ वर्षदेखि बसोबास गर्दै आएका स्थानीयलाई व्यवस्थापन गरिएको छैन । उनीहरूले औद्योगिक क्षेत्र निर्माणको विरोध गर्दै आएका छन् । वरिपरिका घना बस्ती नहटाउने निधो गरेको छौं, पुनले भने, बीचमा रहेका केही घरलाई औद्योगिक क्षेत्रमै पर्ने ३१ बिघामा व्यवस्थापन गर्ने सम्झौता भएको छ । उनका अनुसार विरोध जनाउँदै आएका स्थानीयको भावना सम्बोधन गर्न पनि औद्योगिक क्षेत्रको जमिन दिनु परेको हो । औद्योगिक क्षेत्रको डीपीआर तयार भइसकेको छ । वातावरण प्रभाव मूल्यांकन (ईआईए) को काम अन्तिम चरणमा छ । वातावरण मन्त्रालयले केही दिनभित्रै प्रतिवेदन बुझाउने पुनले बताए । ईआईए पूरा भइसकेपछि निर्माण सुरु हुने उनको भनाइ छ । डीपीआर अनुसार करिब सात अर्ब लगानीमा औद्योगिक क्षेत्रको निर्माण हुँदै छ । आवश्यक जग्गा उपलब्ध नहुँदा पनि १११ वटा उद्योग सञ्चालन गर्न सकिने डीपीआरमा उल्लेख गरिएको छ । ०३० सालदेखि नेपालगन्ज औद्योगिक क्षेत्र सञ्चालित छ । जम्मा १७ बिघामा रहेको त्यस क्षेत्रमा ३३ उद्योग सञ्चालनमा छन् । जहाँ १ हजार १ सयले रोजगारी पाएका छन् । यस अनुपातमा नौबस्ता औद्योगिक क्षेत्रमा २२ हजारभन्दा बढीले रोजगार पाउने अनुमान परियोजनाको छ । यहाँ उद्योग सञ्चालनका लागि रुचि जाँच गर्न आशयपत्रसमेत माग गरिसकिएको पुनले बताए । उनका अनुसार अहिलेसम्म २ सय ५० जना उद्योगपतिले नौबस्ता औद्योगिक क्षेत्रभित्र कम्पनी सञ्चालन गर्न निवेदन पेस गरेका छन् । बाँकेमा उद्योग फस्टाउँदै छन् । उद्योपति उत्साहित छन्, उनले भने, जतिसक्दो छिटो निर्माणकार्य आवश्यक छ । वातावरण मन्त्रालयबाट ईआईए पास हुने बित्तिकै उद्योग निर्माणकार्य सञ्चालन हुने उनले बताए ।"
"'हली ट्र्याक्टर, थ्रेसर खेताला'","धान खरिद गर्न ढिलाइबाँकेको नेपालगन्जस्थित खाद्य व्यवस्था तथा व्यापार कम्पनी लिमिटेडले धान खरिद गर्न ढिलाइ गरेपछि यहाँका किसान सस्तोमा बिक्री गर्न बाध्य छन् । खरिद गर्ने सरकारी प्रक्रिया झन्झटिलो भएकाले ढिलाइ भएको हो । लिमिटेडले धानको मूल्य तोकिसकेको छ । बजार मूल्य पनि बुझ्ने क्रममा रहेको जनाइएको छ । सरकारले धानको मूल्य निर्धारण गरिसक्यो । लिमिटेडले बजार मूल्य बुझेर पठाउन भनेको छ । हामीले लेखेर पठाइसकेका छौं, कम्पनीका कार्यालय प्रमुख भरतराज खनियाँले भने, केन्द्रबाट खरिद गर्ने अनुमति पाएपछि किन्छौं, आफैंले चाहेर सक्दैनौं । किसानले धमाधम धान बिक्री गरिरहेका छन् । हिउँदे खेतीका लागि बीउ र मल खरिद गर्ने बेला भएकाले बिक्री गर्न बाध्य भएका हुन् । किसानले बिक्री गरिसकेपछि लिमिटेडले खरिद गर्न सुरु गर्छ । जसका कारण किसानले श्रमअनुसारको मूल्य पाएका छैनन् । यस वर्ष ४० हजार क्विन्टल धान खरिद गर्ने कम्पनीको लक्ष्य छ । लिमिटेडले मोटा धान २ हजार ५ सय ३२ र मध्यम धान २ हजार ६ सय ७३ रुपैयाँ प्रतिक्विन्टल तोकेको छ । व्यापारीले भने २ हजारदेखि २ हजार २ सय रुपैयाँमा खरिद गरिरहेका छन् । सरकारले धानको मूल्य तोकेर लिमिटेडलाई पत्राचार गर्नुपर्ने नियम छ । लिमिटेडले यति परिमाणमा धान किन्नुपर्ने भनेर परिपत्र गर्छ । सरकारले तोकेको र बजार मूल्य समायोजन गरेपछि मात्रै खरिद मूल्य तोकिन्छ । त्यसका लागि प्रमुख जिल्ला अधिकारीको संयोजकत्वको समितिले निर्णय अनिवार्य गर्नुपर्छ ।हामीले बजार मूल्य पठाइसक्यौं । उताबाट कहिले आउने हो थाहा छैन, प्रमुख खनियाँले भने, हाम्रो हातमा सबैथोक हुँदैन । सरकारी नियम मान्नैपर्यो । यता ढिलाइ भइरहेको छ । उनका अनुसार मंसिरको पहिलो सातादेखि धान खरिद प्रक्रिया सुरु हुन सक्छ । किसानलाई राम्रो मूल्य दिन धान किनेको दाबी गर्ने लिमिटेडले किसानहरूले बिक्री गरिसकेपछि खरिद गर्दा मूल्य नपाएका हुन् । लिमिटेडले हरेक वर्ष खरिद गर्न ढिलाइ गर्दा मूल्य नपाएको गुनासो किसानहरूको छ । समयमै खरिद नगर्दा साना किसानले व्यापारीलाई धान बिक्री गरिसकेका छन् । लिमिडेडले धान खरिद गर्न गाउँमा खरिद केन्द्र नराख्दा किसान बिक्रीका लागि आउन सक्दैनन् । मलको मूल्य अत्यधिक रहेकाले खेती गर्न समस्या हुने गरेको छ । सरकारले दुई साताअघि धानको समर्थन मूल्य निर्धारण गरेको हो ।"
कान्ले खेतमा बोकेरै मेसिन,"(म्याग्दी)  मानव श्रमबाट मात्र धान काट्ने चलन रहेको पहाडी क्षेत्रका ग्रामीण फाँटमा पछिल्लो समय धान काट्ने मेसिन प्रयोमा आउन थालेका छन् । मंगला गाउँपालिका५ पीपलबोटका कृषकले जिल्लामा पहिलो पटक मेसिनबाट धान काटे । मौसमको कुनै भर हुँदैन । क्षणभरमा वर्षभरिको मिहिनेत माटोमा बिलाउँछ, मंगला५ का वडाध्यक्ष भूपेन्द्र सापकोटाले भने, गाउँमा खेताला पनि पाइँदैन । त्यसैले बोकेर भए पनि धान काट्ने मेसिन ल्याएका छौं । पहाडका कान्ले धान खेत भएकाले बोकेर तल्लो माथिल्लो गरामा सार्नुपर्ने भए पनि मेसिन प्रयोगले आर्थिक तथा समय धेरै बचत भएको किसानले बताएका छन् । यो पटक परीक्षण गरिएको र अर्को वर्ष गाउँपालिकाले नै अनुदानमा उपकरण ल्याउने योजना रहेको उनले बताए । धौलागिरि हिमाल फेदीका बस्तीमा धान थन्क्याउने चटारो छ । सदरमुकाम सेरोफेरो तथा मध्य क्षेत्रका बगरफाँट, रत्नेचौर, सिमलचौर, पीपलबोट, मौवाफाँट, पोखरेबगर, ताराखेत, सहस्रधारा, हिल्बाङलगायत धान पकेट क्षेत्रका कृषक धान थन्काउन व्यस्त भएका हुन् । धान नहुने उपल्लो भेगका लेकाली बस्तीमा भने कोदो काट्ने र गहुँजौ बाली लगाउने काम हुँदै छ ।कृषि ज्ञान केन्द्रका अनुसार धानको पकेट क्षेत्रमा गौरिया, गुडुरा, पोखरेली जेठोबुढो र लुम्ले बास्मती धानको खेती हुन्छ । नदी किनाराका फाँटभन्दा माथिल्लो अधिकांश खेतमा मार्सी, कालोमार्सी, झिनुवा, गुडुरा, दर्माली, तकमारे, जेठोबुढोलगायत रैथाने जातका धान खेती हुन्छ । जिल्लाका अधिकांश माथिल्लो क्षेत्रका खेतमा भने रैथाने जातका गुडुरा र मार्सी धान बढी उत्पादन हुन्छ । जिल्लाको पश्चिम मुना र उत्तरतर्फको घारको माथिल्लो क्षेत्रमा दुई हजार मिटरसम्म हावापानीमा धान फल्ने फाँट हुन् । धौलागिरी र अन्नपूर्ण हिमालमुनिका उपल्लो भेगका पहाडी फाँटमा भने माछापुच्छ्रे३ र छोम्रोङ धान खेती गरिन्छ । सिँचाइ हुने भूमि न्यून भए पनि उत्पादन नराम्रो छैन, कृषि ज्ञान केन्द्रका भोजबहादुर थापाले भने, धानमा जिल्ला आत्मनिर्भर बन्न सकेको छैन । जिल्लाको कुल खेतीयोग्य जमिनको ३ हजार ८ सय ९५ हेक्टरमा १० हजार ५ सय ६० टन धान उत्पादन हुन्छ ।"
चिनी मिलमा धान,"टीकापुर (कास) कैलालीको चुहास्थित वासुलिङ सुगर मिल परिसरमा धान र पराल थुपारिएको छ । उखु खेती हुने मिलको जग्गामा पछिल्ला दिनमा धान खेती हुन थालेको हो । २०५९ सालमा स्थापना भएको मिल अहिले बन्द छ । सुगर मिल सञ्चालनका बेला कैलालीमा करिब २ हजार हेक्टरमा उखु खेती हुने गरेको थियो । मिल बन्द भएपछि किसानले उखु खेती गर्न छाडेको स्थानीय किसान हर्क कठरियाले बताए । २५ जना कर्मचारी भने उद्योग रुँगेर बसेका छन् । मिलको सुरक्षा गरेर बसेका छौं । एक न एक दिन त मिल चल्ला भन्ने आशा पनि छ, एक कर्मचारीले भने । मिलको करिब ६० बिघामध्ये आधाजति जग्गामा मिलकै संरचना छ । बाँकी जग्गामा कर्मचारीले खेती गर्दै आएको मिलमा भेटिएका अर्का कर्मचारी देवराज स्वाँरले बताए । उनका अनुसार सरकारमा रहने उच्च पदस्थ व्यक्तिहरूसँग मिल सञ्चालनका विषयमा पटकपटक छलफल भएको छ । ०६७ सालयता प्रधानमन्त्री, अर्थमन्त्री, उद्योगमन्त्रीलगायतले धेरै पटक मिलको अनुगमनसमेत गरेका छन् । मिल सञ्चालनका लागि बाटो खोल्ने आश्वासन दिए पनि हालसम्म कार्यान्वयन हुन सकेन, स्वाँरले भने ।"
ईसेवाका विजेतालाई उपहार,"काठमाडौं (कास) ईसेवाले उत्सवको बहार, हप्तैपिच्छे उपहार नामक योजनाका विजेतालाई आइतबार पुरस्कार प्रदान गरेको छ । दसैं, तिहार र छठ पर्वलाई लक्षित गरी सार्वजनिक गरेको बम्पर उपहार विजेता मकवानपुरका लेखनाथ पौडेललाई यमाहाको एफजेड एसएफआईभी ३ मोटरसाइकल हस्तान्तरण गरेको हो । यस्तै अर्का विजेता काठमाडौं रामकोटका किरण घलेलाई एक साताका लागि (जोडी) दुबई ट्रिपको प्याकेज प्रदान गरिएको छ । यस योजनाअन्तर्गत ३५० जनाले उपहार जित्न सफल भए । ६ सातासम्म सञ्चालन भएको उपहार योजनामा हरेक साता ५८ जना व्यक्तिले विभिन्न उपहार जित्न सफल भएका थिए ।"
भाटभटेनीमा क्यूएफएक्स,काठमाडौं (कास) क्यूएफएक्स सिनेमाजले आफ्नो पहिलो मल्टिप्लेक्स भक्तपुर ठिमीमा रहेको भाटभटेनीमा शुक्रबारदेखि सुरु गरेको छ । रिगल सिनेमाज प्रालिको लगानी रहेको यस हलमा टिम क्वेस्टको व्यवस्थापन रहनेछ । नयाँ निर्माण गरिएको थिएटर ठिमीस्थित भाटभटेनी सुपरमार्केटको पाँचौं तलामा रहेको छ । थिएटरमा डिप्थ क्यू थ्रीडी टेक्नोलोजिको प्रयोग गरिएको छ । क्यूएफएक्स सिनेमाजको थिएटर मल्टिप्लेक्समा ७०२ सिट क्षमता रहेको छ ।
सामसङको 'ए२०एस' बजारमा,"काठमाडौं (कास) इलेक्ट्रोनिक्स तथा स्मार्टफोन ब्रान्ड सामसङले ग्यालेक्सी ए २० एस हालै बजारमा ल्याएको छ । ए२०एस मा कनेक्टिभिटीको नयाँ जमानामा आफ्नो अनुभवलाई क्याप्चर गरी सेयर गर्न चाहनेका लागि निर्माण गरिएको कम्पनीले जनाएको छ । यसमा ट्रिपल रियर क्यामरा, १५ वाटको फास्ट चार्जिङलगायत विशेषता रहेको छ ।"
दराज मेगा सेलमा छुट,"काठमाडौं (कास) अनलाइन सपिङ साइट दराजले संसारकै सबैभन्दा ठूलो ११११ सेल डे सोमबार मध्यरातमा आयोजना गर्ने भएको छ । सेलमा अनलाइन पेमेन्ट गर्दा २० प्रतिशत र मेगा सेलमा ३५ सय रुपैयाँसम्मको छुट राखिएको छ । यो एक दिनको सेलमा दराजले भाउचरहरू, लेस सेल, ३ हजारभन्दा बढी बिक्रेतासँग मिलेर ३ लाखभन्दा बढी सामानहरूमा छुटलगायत अन्य धेरै अफरहरू राख्ने जनाएको छ । यस वर्षको सेलको मेगा उपहारमा यामाहा जेडआर स्ट्रिट र्याली स्कुटर पनि राखिएको छ । उक्त स्कुटर जित्नका लागि ११११ मा सपिङ गर्नुपर्नेछ । लक्की ड्रमार्फत एक जना विजेता घोषणा गरिनेछ ।"
सनफ्लोको विजेता घोषणा,"काठमाडौं (कास) सनफ्लो सनफ्लवार तेलको हीराको उपहार योजना अन्तर्गत पहिलो १५ दिनको लक्की ड्रको विजेता बिहीबार घोषणा गरिएको छ । विजेता पोखराका दीपककुमार थापाले हीराको हार जित्न सफल भए । झापा, विर्तामोडका सन्दीप गटानी र पाल्पाका मीना छहारीले भने हीराको लकेट जिते । बुटवलका केशव आचार्य र नेपालगन्जका निरजकुमार कसौडाले हीराको टप जितेका छन् । केएल दुगड समूहअन्तर्गतको स्वस्तिक आयल इन्डस्ट्रिज प्रालिले आफ्नो उत्पादन सनफ्लावर तेलमा हीराको हार र हीराको सेट जित्ने उत्साहजनक अफर सञ्चालनमा ल्याएको थियो ।"
पोखरामा गरिमाको नयाँ शाखा,काठमाडौं (कास) गरिमा विकास बैंक लिमिटेडले आइतबारबाट पोखरा महानगरपालिका२७ तालचोकमा नयाँ शाखा सञ्चालनमा ल्याएको छ । एक समारोहमा लेखनाथ उद्योग वाणिज्य संघका अध्यक्ष बलराम ढकालले शाखाको उद्घाटन गरेका हुन् ।
एनसीएचएललाई साफा अवार्ड,"काठमाडौं (कास) नेपाल क्लियरिङ हाउस लिमिटेड (एनसीएचएल) लाई साफा बेस्ट प्रेसेन्टेड एन्युअल रिपोर्ट अवार्ड अन्तर्गत सन् २०१८ का लागि सार्वजनिक क्षेत्रको विधातर्फ सर्टिफिकेट अफ मेरिट प्रदान गरिने भएको छ । दक्षिण एसियाली राष्ट्रबाट सार्वजनिक गरिएको वार्षिक प्रतिवेदनका आधारमा साउथ एसियन फेडेरेसन अफ एकाउन्टस (साफा) समितिद्वारा पारदर्शिता सुधार, उत्तरदायित्व तथा गभर्नेन्सलाई मूल्यांकन गरेर विभिन्न विधामा अवार्ड प्रदान गरिनेछ । साफाले उक्त अवार्ड बंगलादेशमा नोभेम्बर ३० मा आयोजना हुने समारोहमा हस्तान्तरण गर्नेछ ।"
एक्सकोन मेला मंसिर तेस्रो साता,काठमाडौं (कास) नेपाल उद्योग वाणिज्य महासंघ र कन्फेडेरेसन अफ इन्डियन इन्डस्ट्रिज (सीआईआई) को आयोजनामा भारतमा आगामी महिना हुने निर्माणसम्बन्धी उपकरणहरूको प्रदर्शनी (एक्सकोन) हुने भएको छ । सोमबार आयोजित कार्यक्रममा जनाइएअनुसार दक्षिण एसियाको ठूलो निर्माण उपकरण व्यापार मेला आगामी डिसेम्बर १० देखि १४ सम्म भारतको बैंगलोरमा हुँदै छ ।
पुनः श्रमस्वीकृतिमा कडाइ,"(काठमाडौं)  वैदेशिक रोजगार विभागले भिसामा उल्लेख भएको पेसाभन्दा फरक काम गरिरहेका नेपाली कामदारलाई पुनः श्रम स्वीकृति नदिने भएको छ । अब बिदामा आएर पुनः सोही कम्पनीमा फर्कन चाहने कामदारले भिसामा उल्लेखित पेसा र गरिरहेको काम समान भएको कागजात देखाउनुपर्नेछ । ड्राइभर, अपरेटरलगायत प्राविधक भिसामा गएका नेपाली विभागको यो निर्णयबाट बढी प्रभावित हुने छन् ।रोजगारदाताले भिसामा उल्लेख पेसापदअनुसार काम नदिँदा नेपाली कामदारले स्थानीय कानुनअनुसार पाउने सेवासुविधा गुमाइरहेको भन्दै विभागले कडाइ गरेको हो । यसबारे खाडी तथा मलेसियास्थित नेपाली दूतावासलाई विभागले जानकारी दिइसकेको छ । खाडीमा कार्यरत नेपाली कामदारले भने विभागको निर्णय अव्यावहारिक भएको प्रतिक्रिया दिएका छन् । कतिपय कामदार सम्बन्धित कम्पनीमा अन्य पेसामा काम गर्ने तर भिसामा भने ड्राइभर, अपरेटर जस्ता खास सीप आवश्यक पर्ने प्राविधिक पेसा उल्लेख भएबाट निजको प्राविधिक दक्षता तथा सीप प्रमाणीकरण गर्ने कागजात अभावमा पुनः श्रमस्वीकृति दिन असम्भव देखिन्छ, विभागले कात्तिक १९ मा गरेको निर्णयमा भनिएको छ । नेपाली कामदारको हितका लागि यस्तो व्यवस्था लागू गरिएको विभागका महानिर्देशक डा भीष्मकुमार भुसालले बताए । नेपालबाट एउटा काम, तलब र कम्पनी भनेर पठाउने तर गन्तव्य मुलुकमा पुगेपछि भनेको तलब नपाइएको, अर्कै काममा लगाएको वा अर्कै कम्पनीमा पठाएको भनेर विभागमा आउने उजुरीको संख्या निकै ठूलो छ, उनले भने, विवरण फरक परेकाको हकमा यो गल्ती सच्याउने अवसर हो । यसले अधिकारका लागि लड्न कानुनी आधार तयार हुन्छ ।वैदेशिक रोजगार ऐनको दफा १४ र १९ मा स्पष्ट काम, तलब, कम्पनीलगायत विवरण पूर्वस्वीकृति र अन्तिम स्वीकृतिमा एउटै हुनुपर्ने उल्लेख छ । दफा ५५ मा एउटा कम्पनी भनेर अर्को कम्पनी, एउटा काम भनेर अर्को वैदेशिक रोजगारीमा पठाउने वैदेशिक रोजगार व्यवसायीलाई कडा दण्डको व्यवस्था गरेको छ । यही व्यवस्थालाई विभागले कडाइपूर्वक लागू गरेको भुसालले बताए । अहिले हामीले तत्कालको समस्या हेरेर भविष्यमा श्रम सम्झौताका लागि एउटा कागजात पेस गर्ने, गन्तव्य मुलुकमा अर्कै करारनामामा काम गर्न बाध्य हुनुपर्ने र कामदार शोषित हुने अवस्था निम्त्याउने ढोका खोल्नुहुँदैन, उनले भने, गल्तीबाट नसिक्ने हो भने हामीले कहिल्यै सुधार गर्न सक्दैनौं । खाडीमा कार्यरत कामदारले यो निर्णयको प्रभावकारी कार्यान्वयन भए आफूहरूको रोजगारी धरापमा पर्ने बताएका छन् । मजस्ता लाखौं नेपालीले प्रवासमा आएर आफ्नो पेसा सिर्जना गरेका छौं । कम्पनीको पदमा स्वास्थ्य, सुरक्षा तथा वातावरण अधिकृत भए पनि भिसामा अहिलेसम्म टेक्निसियन नै छ, कतारमा १० वर्षदेखि काम गरिरहेका काभ्रेका नन्द ढुंगानाले भने । कतार स्टार अफ सर्भिसमा कार्यरत सिद्धार्थ मिश्रले आफूसँग कतारी चालक अनुमति नहुँदा पुनः श्रमस्वीकृति रोकिएको बताए । बिदामा नेपाल आइसकेका कामदारको हकमा वैकल्पिक व्यवस्था गरिएको महानिर्देशक भुसालले बताए । उहाँ कार्यरत कम्पनीले जुन पदमा काममा लगाइरहेको थियो, कामदार कम्पनीमा पुगेपछि सोही पदमा करारपत्र र भिसालगायत कागजात अद्यावधिक गरिदिने प्रतिबद्धतापत्र विभागको आधिकारिक इमेलमा पठाएमा त्यसका आधारमा पुनः श्रमस्वीकृति दिइनेछ, उनले भने ।"
"हेलिकप्टरमा आए बागी, उम्मेदवारी फिर्ता भएन","कास्की२ मा २१ उम्मेदवार कास्की २ मा रिक्त प्रतिनिधिसभा सदस्यका लागि २१ उम्मेदवार कायम भएका छन् । १४ राजनीतिक दल र ११ स्वतन्त्र गरी २५ उम्मेदवारले मनोनयन दर्ता गराएकामा ३ पार्टीका उम्मेदवारको उम्मेदवारी बदर भएको छ भने १ ले उम्मेदवारी फिर्ता लिएका छन् । स्वतन्त्र उम्मेदवार पुरुषोत्तम खनालले उमेदवारी फिर्ता लिएको सहायक निर्वाचन अधिकृत रामचन्द्र उपाध्यायले बताए । यसैगरी संघीय लोकतान्त्रिक राष्ट्रिय मञ्चका गजेन्द्र संबो लिम्बू, राष्ट्रिय नागरिक पार्टीका नवराज घले र राष्ट्रिय मुक्ति आन्दोलनका जयवन्तविक्रम सिंहको उम्मेदवारी बदर भएको छ । लिम्बू ०७४ को निर्वाचनमा समानुपातिक निर्वाचन प्रणालीतर्फ बन्दसूचीमा आदिवासी जनजातितर्फका उम्मेदवार रहेको आयोगले जनाएको छ । त्यस्तै घले तत्कालीन एकीकृत राष्ट्रिय प्रजातन्त्र पार्टी (राष्ट्रवादी) का तर्फबाट आदिवासी जनजातिबाट र शाह पनि उक्त पार्टीबाट खस आर्यतर्फ समानुपातिक उम्मेदवार रहेकाले उनीहरूको उम्मेदवारी बदर गरिएको निर्वाचन आयोगले जानकारी दिएको छ । नेकपाबाट विद्या भट्टराई अधिकारी, कांग्रेसका खेमराज पौडेल, साझा पार्टीबाट रजनी केसी, विवेकशीलबाट जमुना शर्मा, समाजवादीबाट धर्मराज गुरुङलगायत निर्वाचनमा भिड्दै छन् ।गत फागुन १५ मा भएको हेलिकप्टर दुर्घटनामा परी तत्कालीन पर्यटनमन्त्री रवीन्द्रप्रसाद अधिकारीको मृत्यु भएका कारण कास्की२ प्रतिनिधिसभा सदस्य खाली छ ।"
त्रिपिटक पाठ तयारी,"लुम्बिनी (कास) लुम्बिनीमा अन्तर्राष्ट्रिय त्रिपिटक च्यान्टिङ (पाठ) हुने भएको छ । लुम्बिनीको पवित्रता र आध्यात्मिकता उजागर गरी शान्ति र भ्रातृत्वको सन्देश फैलाउन यो वर्ष पनि उक्त कार्यक्रम हुन लागेको हो । मायादेवी मन्दिरछेउमा आगामी बिहीबारदेखि हुने तीनदिने पाठमा २५ मुलुकका पाँच सयभन्दा बढी भिक्षु र भिक्षुणी सहभागी हुने आयोजक समिति अध्यक्ष भिक्षु मैत्री महाअस्थवीरले बताए । कार्यक्रमको तयारीका लागि ११ वटा उपसमिति सक्रिय छन् । तीन सय जनाभन्दा बढी नेपाली भिक्षु र गुरुमा उक्त कार्यक्रममा सहभागी हुनेछन् । बुद्ध नेपालमा जन्मे, हुर्के, लुम्बिनी अन्तर्राष्ट्रिय त्रिपिटक च्यान्टिङ कमिटी अध्यक्ष महाअस्थवीरले भने, उनको देशना संग्रहित बौद्ध धर्मग्रन्थ त्रिपिटकबारे धेरै अज्ञान छन् । त्यसको महत्त्व बुझाउन यहाँ पाठ थालिएको हो । डेढ दशकअघिदेखि हुँदै आएको उक्त कार्यक्रम लुम्बिनीअघि लाइट अफ बुद्ध धर्म फाउन्डेसन इन्टरनेसनलको अगुवाइमा भारतका विभिन्न बौद्ध तीर्थस्थलमा हुँदै आएको थियो । उक्त कार्यक्रम नेपालमा गर्नुपर्छ भन्ने लाग्यो, महअस्थवीरले भने, उनीहरूले हाम्रो अनुरोध स्विकारेर नेपालमा कार्यक्र तय भएको हो । लाग्ने सबै खर्च चन्दा उठाएर व्यवस्थापन गरेका छौं । पहिलो दिन बिहानदेखि सुरु हुने कार्यक्रममा थेरवादी नेपाली भिक्षुले त्रिपिटक पाठ गर्नेछन् । भोजनपछि नेपाली, श्रीलंका र लाओसका भिक्षुले एकएक घण्टा पाठ गर्ने कार्यक्रम छ । कार्यक्रम अवधिभर भिक्षुहरू ध्यान र शान्ति पदयात्रामा पनि सहभागी हुनेछन् ।"
थाइल्यान्डमा ७ विद्रोही पक्राउ,बैंकक थाइल्यान्डको सरकारी सेनाले दक्षिणी क्षेत्रका विद्रोही आक्रमणमा संलग्न ७ विद्रोही लडाकुलाई पक्राउ गरेको जनाएको छ । प्रहरीसँगको संयुक्त गोप्य कारबाहीका क्रममा उनीहरूलाई पक्राउ गरेको सेनाले जनाएको छ ।
भारत र बंगलादेशमा आँधी,"नयाँदिल्लीढाका बंगालको खाडीमा शनिबार रातिदेखि सक्रिय बुलबुल समुद्री आँधीका कारण भारत र बंगलादेशका बीस लाखभन्दा बढी मानिस विस्थापित भएका छन् । बुलबुल आँधी भारतको सागर टापु नजिकैको पश्चिम बंगाल क्षेत्रमा आँधी शनिबार मध्यराति आइपुगेको हो । आँधीका कारण समुद्रमा सात फिटसम्म अग्लो छाल आउन सक्ने अधिकारीहरूको अनुमान छ ।स्थानीय सञ्चार माध्यमहरूका अनुसार आँधीका कारण ४ जनाको ज्यान गएको छ । यद्यपि, क्षतिको पूर्ण विवरण आउन बाँकी छ । आँधीपछि पश्चिम बंगाल क्षेत्रका थुप्रै समुद्री बन्दरगाह र विमानस्थलको सेवा अवरूद्ध भएको छ । तीमध्ये व्यस्त कोलकाता विमानस्थलसमेत छ ।त्यसैगरी बंगलादेशका मोङ्ला र चटगाउँ बन्दरगाहसमेत आँधीले प्रभावित भएपछि बन्द छन् भने चटगाउँ विमानस्थल अवरुद्ध छ । बंगलादेशको विपद व्यवस्थापन सचिव शाह कमले विभिन्न स्थानमा बनाइएका ५ हजार ५ सय अस्थायी शिविरमा विस्थापितलाई आश्रय दिइएको छ । हजारौं स्वयंसेवकले नागरिकलाई उनीहरूका घर घरमा पुगेर आँधीबारे सतर्क गराइरहेको बीबीसीले जनाएको छ । भारतीय राज्य पश्चिम बंगालकी मुख्यमन्त्री ममता बनर्जीले आँधीले जमिनमा क्षति नपुर्याउँदै गरेको ट्वीटमा नागरिकलाई शान्त रहन आग्रह गरेकी थिइन् । कृपया नआत्तिनुहोस्, ट्वीटरमा उनले लेखेकी छन्, शान्त रहनुस् र प्रशासनको उद्धार तथा राहत कार्यलाई समन्वय गर्नुहोस् । उनले आँधी प्रभावित क्षेत्रमा मानिसलाई सतर्क तथा सुरक्षित रहन आग्रह गरेको बीबीसीले जनाएको छ । मौसम पूर्वानुमान अधिकारीहरूले आँधी उत्तरतर्फ बढ्दै जाने क्रममा बिस्तारै कमजोर हुने बताएका छन् । बंगलादेशको मौसम विभागका अनुसार बुलबुल आँधीका बेला वायुको गति करिब १ सय २० किलोमिटर प्रतिघण्टा पुग्नेछ भने समुद्रमा उच्च छाल आउने खतरा छ । बुलबुलको मार्गमा पर्ने सुन्दरवन संसारकै प्रख्यात सदाबहार जंगल हो । उक्त क्षेत्रमा खतरामा परेका बंगाल टाइगर प्रजातिका बाघको बसोबास छ । बंगलादेशमा विगतका वर्षमा आउने आँधीका कारण हजारौं मानिसको ज्यान जाने गरेको थियो । पछिल्लो समयमा प्राकृतिक प्रकोपबारे अपनाइएको पूर्वतयारीका कारण ज्यान गुमाउनेको संख्या निकै घटेको छ । आँधीको पूर्वसूचना प्रणालीमा सुधार गरिएकाले उद्धारकर्ताले पीडितलाई अन्यत्र सार्न सहज हुने गरेको छ ।"
दुई सय अवैध आप्रवासी फिर्ता,त्रिपोली लिबियाको पूर्वी सहर बेंगाजीस्थित अध्यागमन विभागले झन्डै २ सय अवैध आप्रवासीलाई इजिप्ट फर्काइएको जनाएको छ । विभागका अनुसार फर्काइएका अवैध आप्रवासीमध्ये १९४ जना इजिप्टका हुन् । कतिपय आप्रवासीमा संक्रामक रोगसमेत देखिएको थियो । आप्रवासीसम्बन्धी अन्तर्राष्ट्रिय संस्था आईओएमले हालै मात्र लिबियामा ६ लाख ५० हजार अवैध आप्रवासी रहेका र तीमध्ये करिब ६ सयलाई थुनामा राखिएको जनाएको छ । थुनामा राखिएकामा महिला र बालबालिका पनि छन् । युरोप प्रवेश गर्न चाहने हजारौं आप्रवासी लिबियाको मार्ग प्रयोग गर्छन् । यी अवैध आप्रवासीमध्ये अधिकांश अफ्रिकी मूलका छन् । अवैध आप्रवासीलाई राख्न बनाइएका अस्थायी शिविर पनि खचाखच भरिएका छन् । सन् २०११ मा लिबियाका नेता महमर गद्दाफीको शासन पतन भएपछि लिबियामा सुरक्षा व्यवस्था नाजुक छ ।
आर्मी र चर्च ब्वाइज भिड्दै,"(बिर्तामोड)  अन्नपूर्ण हाम्रो पूर्वाञ्चल अन्तर्राष्ट्रिय गोल्डकप फुटबल प्रतियोगिताको उपाधिका लागि सोमबार त्रिभुवन आर्मी क्लब र चर्च ब्वाइज युनाइटेडबीच फाइनल खेल हुनेछ ।बिर्तामोडस्थित डोमालाल राजवंशी रंगशालामा सिजनको पहिलो उपाधिका लागि दुई टिम आपसमा भिड्न लागेका हुन् । भरत खवास, नवयुग श्रेष्ठ, जर्ज प्रिन्स कार्कीलगायतका पहिलो रोजाइका खेलाडीबिना गोल्डकप खेलिरहेको आर्मीले पहिलो सेमिफाइनलमा भारत सिक्किमको आक्रामक फुटबल क्लबलाई पराजित गरेको थियो । चर्च ब्वाइजले सेमिफाइनलमा विभागीय टोली नेपाल पुलिस क्लबलाई पराजित गरेको हो ।कात्तिक १६ देखि सुरु भएको गोल्डकपको उपाधि विजेताले नगद १२ लाख ५० हजार तथा उपविजेताले नगद ६ लाख २५ हजार रुपैयाँ प्राप्त गर्नेछन् । आइतबार आयोजित प्रिम्याच कन्फ्रेन्समा आर्मीका प्रशिक्षक नवीन न्यौपानेले गोल्डकपमा उपाधि जित्नेमा आफूहरू विश्वस्त रहेको बताए । उनले टिममा अधिकांश नयाँ खेलाडी रहेकाले उपाधि जित्न कडा मिहिनेत गर्नुपर्ने बताए । पहिलो रोजाइका खेलाडीहरू छैनन् । नयाँ खेलाडीहरूमा अनुभवको कमी छ, न्यौपानेले भने, तर पनि, आशा छ हामी खटेर खेल्छौं र निर्धारित समयभित्रै नतिजा निकाल्ने रणनीतिमा छौं । उनले चर्च ब्वाइजका दुइटा खेल हेरिसकेकाले फाइनलका लागि रणनीति बनाउन गाह्रो नहुने बताए । चर्च ब्वाइजका प्रशिक्षक रुबेन राईले आर्मीसँग फाइनल खेल्न पाउँदा आफूहरू उत्साहित र सचेत रहेको बताए । उनले आर्मीविरुद्ध नतिजा निकाल्न गाह्रो हुने भए पनि निर्धारित समय भरपूर मिहिनेत गरेर खेल्ने रणनीतिमा आफूहरू रहेको बताए । आर्मी धेरै राम्रो टिम हो । आर्मीविरुद्ध नतिजा निकाल्न सहज नहुने हामीलाई राम्ररी थाहा छ, राईले भने, फाइनल खेलिरहेकाले कडा मिहिनेत गर्नुको विकल्प हामीसँग छैन । मिहिनेत र फाइनल खेलको रणनीतिअनुसार अघि बढ्न सके उपाधि जित्छौं भन्नेमा आशावादी छौं । आर्मीले सिजनको दोस्रो गोल्डकप खेलिरहेको छ । गत महिना चितवनमा भएको गोल्डकपमा आर्मी सेमिफाइनलबाटै बाहिरिएको थियो । चर्च ब्वाइजले भने तेस्रो गोल्डकप खेलिरहेको हो । चर्च ब्वाइजका मुख्य डिफेन्डर अशोक सुनुवार पुलिसविरुद्धको सेमिफाइनलमा घाइते बनेका छन् । टाउकोमा चोट रहेका उनी फाइनलमा भने मैदान उत्रिने प्रशिक्षक राईले बताए । साना कदका भए पनि युवा टोली भएकाले चर्च ब्वाइजले जारी गोल्डकपमा उत्कृष्ट प्रदर्शन गर्दै आएको छ । चर्च ब्वाइजको सट पास र गोल गर्न सक्ने क्षमता फाइनलमा आफूहरूका लागि चुनौती हुने आर्मीका प्रशिक्षक न्यौपानेले बताए । बिर्तामोडको जायोन स्पोर्टस् क्लबको आयोजनामा जारी गोल्डकपमा दुई भारतीयसहित १० टिमको सहभागिता थियो ।"
यू१९ को दुईदिवसीय क्रिकेट हुने,"काठमाडौं (कास) यू१९ मा दुईदिवसीय क्रिकेट हुने भएको छ । वाईवाई ग्रेट हिमालय क्रिकेट एकेडेमीको आयोजनामा पुस १९ देखि माघ ४ सम्म प्रतियोगिता हुने भएको हो । १९ वर्षमुनिका खेलाडीलाई लामो भर्सनको खेलको अनुभव दिलाउँदै भविष्यका लागि तयार पार्ने उद्देश्य रहेको आयोजकले जनाएको छ । ग्रेट हिमालयले २०७२ सालमा एकदिवसीय लिग आयोजना गराएको थियो । अब दुईदिवसीय क्रिकेट पनि आवश्यक भएको महसुस युवामा भएको ग्रेट हिमालयका अध्यक्ष सुदीप शर्माले जनाए । घरेलु क्रिकेटमा कम्तीमा दुईदिवसीय क्रिकेट सुरु होस भन्ने चाहन्छौं, यसले क्रिकेट संस्कार पनि बसाउछ । दुईदिवसीय भएकाले अझ पनि बुझाउन समय लाग्ने भएकाले हामीले पनि केही कठिनाइ भोग्नुपर्ने हुन्छ, शर्माले आइतबार आयोजित पत्रकार सम्मेलनमा भने । ६ टिम खेलाउने आयोजकको लक्ष्य छ । त्यसमा आयोजकसहित काठमाडौंका ३ र राजधानी बाहिरका दुई टोली हुनेछ । निरन्तर खेलिरहेको टोलीलाई प्रतियोगितामा भाग लिन आमन्त्रण गरिने आयोजकले जनाएको छ । प्रतियोगताको पुरै खाका आउन बाँकी रहे पनि पहिलो इनिङ्समा ६० ओभरको सिमितता राखिएको र दोस्रो इनिङ्समा जति पनि खेल्न पाउने प्रावधान बनाईको प्राविधिक समितका विनयकुमार झाले बताए ।प्रत्येक दिनको खेल ९६ ओभरको हुनेछ । मुलपानीको दुबै मैदानमा दुईदिवसीय खेल खेलाउने आयोजकको लक्ष्य छ । प्रतियोगिताको अनुमानित बजेट २५ लाख रुपैंया रहेको छ ।"
नेपाल गोलविहीन,काठमाडौं (कास) एएफसी यू१९ च्याम्पियनसिप छनोटमा नेपाल गोलबिहीन हुँदै घर फर्कने भएको छ । यसअघिका दुवै खेलमा पराजित भएर प्रतियोगिताबाट बाहिरिइसकेको नेपालले समूहको अन्तिम खेलमा किर्गिस्तानसँग गोलरहित बराबरी खेल्यो । नेपालले पहिलो खेल यूएईसँग र दोस्रो खेलमा घरेलु टोली इरानसँग समान ४० गोलअन्तरमा पराजय बेहोरेको थियो । तेहरानको पीएएस रंगशालामा आइतबार नेपालले किर्गिस्तानविरुद्ध दबाब कायम गरे पनि गोल गर्न असमर्थ रह्यो । खेलको अन्त्यतिर पाएका केही अवसर सदुपयोग गर्न नसक्दा नेपालले सान्त्वना जित हासिल गर्न चुकेको हो । कप्तान रेजिन सुब्बा र राजीव लोप्चनले केही अवसरलाई सदुपयोग गर्न सकेनन् ।
हिमालयन अन्तिम चारमा,"धनगढी (कास) निस्ट कलेज लिटल फ्लावर प्रिमियर लिगमा आइतबार अन्तिम क्वाटरफाइनलमा शारदा माविलाई ६ विकेटले पराजित गर्दै हिमालयन ह्वाइट हाउस अन्तिम चारमा प्रवेश गरको छ । योसँगै क्वाटरफाइनल समीकरण पूरा भएको छ । यसअघि नोबेल एकेडेमी कञ्चनपुर, शारदा विद्या निकेतन धनगढी र लिटल फ्लावर स्कुल सेमिफाइनलमा पुगिसकेका छन् । टस जितेको शारदाले १९५ ओभरमा सबै विकेट गुमाई १ सय २ रन बनायो । हिमालयनका विक्रम ठगुन्ना, नारायण जोशी र रामसुरत यादवले २२ विकेट लिए । हिमालयनले ११५ ओभरमा लक्ष्य पुरा गर्यो । सुदीप बस्नेत र गजेन्द्र बोहराले ३०३० रन बनाए । शारदाका श्यामसुन्दर साउदले ३ विकेट लिए । म्यान अफ द म्याचमा चुनिदैं हिमालयनका गजेन्द्र बोहरा नगद एक हजार ५ सयसहित ट्रफी हात पारे । सोमबार सेमिफाइनल लिटल फ्लावर र नोबेल तथा दोस्रोमा शारदा र ह्वाइट हाउसबीच हुनेछ । फाइनल ंगलबार हुनेछ ।"
मेयर कप सुरु,"ललितपुर (कास) पाटनमा दोस्रो मेयर कप टेबलटेनिस प्रतियोगिता सुरु भएको छ । व्वाइज जुनियर सिंगलअन्तर्गत ललितपुर महानगरपालिका८ का रुविन महर्जन, ७ नम्बरका एलेन महर्जन फाइनलमा प्रवेश गरेका छन् । गर्ल्स जुनियर सिंगलमा १२ नम्बरका इभाना थापा, ९ का तृषा महर्जन फाइनलमा प्रवेश गरेका छन् । सुरुआती खेल भने आयोजकका महासविच सुरेश बज्राचार्य र राजेन्द्र बज्राचार्यले खेलेका थिए । प्रतियोगिता कात्तिक ३० गतेसम्म नागबहालमा चल्नेछ । प्रतियोगिताको एकल इभेन्टमा प्रथम, द्वितीय र तृतीय हुनेले क्रमशः १० हजार, ५ हजार र ३ हजार रुपैयाँ पाउनेछन् । प्रतियोगिता ललितपुर महानगरपालिका१६, जिल्ला टेबलटेनिस संघ र इतिल्हन युथ क्लब पाटनको संयुक्त आयोजनामा भएको हो । ललितपुर महानगरपालिकाका मेयर चिरीबाबु महर्जनले शनिबार उद्घाटन गरेको थिए ।"
सटपुट खोइ ?,"(काठमाडौं)  काठमाडौं दक्षिण एसियाली खेलकुदको एथलेटिक्स विधामा पहिलोपटक सटपुटविहीन हुने भएको छ । मंसिर १५ गतेदेखि नेपालले आयोजना गर्न लागेको दक्षिण एसियाको ओलम्पिकको १३ औं संस्करणमा सटपुटलाई राखिएको छैन । एथलेटिक्समा सटपुट अनिवार्य नभए पनि यसअघिका संस्करणमा नियमित रहँदै आएको थियो । दक्षिण एसिया ओलम्पिक काउन्सिलको शनिबार काठमाडौंमा बसेको बैठककै क्रममा भएको सेभ द मिसन सेमिनारमा प्रतिस्पर्धा हुन लागेको २७ खेलकै टेक्निकल ह्यान्डबुक बाँडिएको थियो । त्यसमा सटपुटबिनाको एथलेटिक्सको ह्यान्डबुकलाई सहभागी हुन लागेका सातै देशले स्वीकृत गरेका थिए । राष्ट्रिय खेलकुद परिषद्का मुख्य प्रशिक्षक चन्द्र गुरुङले सटपुट छुट्न गएको र सेफ द मिसनको बैठकमा बुकलेट बाँडिसके पनि यसलाई थप्न केही फरक नपर्ने जनाए । निर्धारित तालिकाअनुसार एथलेटिक्स मंसिर १७ बाट सुरु भई २१ मा टुंगिनेछ । एथलेटिक्सको विधा सुरु हुनुअघिको व्यवस्थापक बैठकमा सटपुट छुटेको बारेमा जानकारी गराई थपिने गुरुङ बताउँछन् । नेपाल एथलेटिक्स संघले टेक्निकल ह्यान्डबुक निकालेको हो । मैले बनाएर दिएको तालिका तोडमोड भएको छ । जसले निकाले पनि फाइनल भएपछि प्रमुख प्रशिक्षकलाई सोध्नुपर्दैन । महाप्रशिक्षक को निस्कियो मलाई थाहा छैन, गुरुङले कान्तिपुरसँग भने, टाइप गर्नेले प्रिन्ट मिस्टेक गरेको हुन सक्छ । टाइप छुटे पनि अन्तिम निर्णय गर्ने सम्बन्धित मान्छे हुनुपर्छ । उनले यसको ठूलो विषय नभएको बताए । आफूले ३ तारिख पहिलो दिनको बिहान ९१५ मिनेटमा सटपुट पुरुष र महिला राखेको दाबी उनको छ । एथलेटिक्सको तालिका पनि आयोजक राष्ट्र नेपालकै लागि हानिकारक भएको जानकारहरू बताउँछन् । ५ हजार र १० हजार मिटरलगत्तै परेकाले यसलाई खेलाडीलाई बाधा पार्न सक्नेछ । ५ हजार र १० हजार मिटर प्रायः एउटै खेलाडीले दौडिने हुनाले असर पर्न सक्ने सम्भावना धेरै देखिएको हो । आफूले बनाएको तालिकामा यो पनि परिवर्तन भएर आएको गुरुङले गुनासो पोखे । मैले बनाएको तालिकामा पहिलो दिन १५ सय, दोस्रो दिन १० हजार र चौथो दिन ५ हजार राखेको थियो । तर परिवर्तन भएर आएको छ । किन परिवर्तन भयो मलाई थाहा भएन, उनले निराशा पोखे । परम्परागत हिसाबमा एथलेटिक्सको पहिलो दिन हुँदै आएको म्याराथन पाँचौं तथा अन्तिम दिन राखिएको छ । यसले विदेशी खेलाडीलाई फाइदा पुग्ने देखिन्छ । नेपालजस्तो देशमा आएर म्याराथनमा प्रतिस्पर्धा गर्न सजिलो छैन, यहाँ आएर नभिजेसम्म लामो दूरीमा दौडिन निकै गाह्रो हुन्छ, त्यसैले नेपालले यसको फाइदा लिनुपर्ने थियो, एथलेटिक्सका एक अधिकारीले दुखेसो पोखे, म्याराथन अन्तिम दिन राखिएपछि विदेशी खेलाडीलाई यहाँको वातावरणसँग घुलमिल गर्न राम्रो अवसर पाएका छन् । अन्तिम दिनमा म्याराथन राख्दा विदेशी खेलाडीले तयारीका लागि ७८ दिन अवसर पाउँछन् । जबकि पहिलो दिन नै म्याराथन राखिएको भए नेपाली खेलाडीलाई फाइदा हुने थियो । मुख्य प्रशिक्षक गुरुङ अन्तिम दिन राख्ने निर्णयको भने बाध्यता रहेको भन्दै रक्षा गर्छन् । शनिबार परेकाले सवारीको चाप कम हुन्छ भनेर धेरैलाई बाधा नपरोस् भनेर म्याराथन अन्तिम दिन राखिएको हो । सरकारले यातायातको चाप मिलाउँछ भने त कुनै पनि दिन राख्दा हुन्छ, उनले भने । सन् १९९९ मा पछिल्लोपटक नेपालले साग खेलकुद आयोजना गर्दा म्याराथन एथलेटिक्सको पहिलो दिन अर्थात् उद्घाटनको भोलिपल्ट खेलाइएको थियो, जसमा नेपालका गणेश राई तेस्रो भएका थिए । साग म्याराथनमा नेपालको समृद्ध इतिहास छ । वैकुण्ठ मानन्धरले पहिलो तीन सागमा स्वर्ण जितेका थिए । यसलाई निरन्तरता दिने क्रममा टीका बोगटीले मद्रास सागमा म्याराथनमा स्वर्ण जितेका थिए । २०१० मा बंगलादेशमा राजेन्द्र भण्डारीले म्याराथनमा अर्को स्वर्ण जिते । तर आयोजकले दूरी नाप्न गल्ती गरेका कारण पछि त्यो इभेन्टलाई सिटी म्याराथन भनिएको थियो ।"
मेसीको दुर्लभ ह्याट्रिक,इटालीमिलान निकोलो बारेलाले इन्टरमिलानका लागि गरेको पहिलो गोलको मद्दतले क्लबले शनिबार राति भेरोनालाई २१ ले हरायो । यो जितपछि एन्टोनिया कोन्टेको इन्टर इटालीको सिरी एमा फेरि शीर्ष स्थानमा उक्लेको छ । खेल सकिन सात मिनेटअगाडि कागलिरीका पूर्वखेलाडीले निर्णायक गोल गरे । इन्टरको १२ खेलबाट ३१ अंक भएको छ । भेरोनाले १९ औ मिनेटमा भालेरो भारतको गोलले अग्रता लिएको थियो । माटिस भेचिनोले इन्टरका लागि बराबरी गोल गरे । नेपोली र जेनोआबीचको खेल गोलरहित बराबरीमा टुंगियो ।
भार्डी र लेस्टरको लय,"लन्डन लेस्टर सिटीले शनिबार राति इंग्लिस प्रिमियर लिगमा आर्सनललाई २० को दोस्रो स्थानमा उक्लियो । हारले आर्सनलको आफ्नै शीर्ष चारमा पुग्ने अभियानमा धक्का पुगेको छ । यसअघि क्रिस्टल प्यालेसलाई २० ले हराएको चेल्सी तेस्रो स्थानमा छ । अर्को उत्तरी लन्डन क्लब टोटनहमको खराव लय कायम रह्यो र उसले घरमै सेफिल्ड युनाइटेडसँग ११ को निराशाजनक बराबरीमा रोकियो । यो नतिजाले टोटनहम १२ औं स्थानमा रह्यो । लेस्टरले प्राप्त गरेको जितमा जेमी भार्डी र जेम्स माडिसनले गोल गरे । विजयले लेस्टरलाई दोस्रो स्थानमा पुर्यायो । चेल्सीसँग बराबर अंक भए पनि लेस्टर गोलअन्तरको आधारमा अगाडि छ । भार्डीले भने, म अहिले आफ्नो खेल जीवनकै सबैभन्दा उत्कृष्ट फुटबल खेलिरहेको छुं । अहिले क्लब आफैं खुबै लयमा छ र सबै खेलाडी खुसी छन् । उनी लेस्टरले सन् २०१५०१६ मा लिग उपाधि जित्दा पनि त्यसका नायक थिए । आर्सनल भने शीर्ष चारबाट आठ अंकको दूरीमा छ ।"
नेपालको सहज विजय,"(काठमाडौं)  पहिलोपल्ट आयोजना भएको एसियन सिनियर वुमन्स सेन्ट्रल जोन भलिबल प्रतियोगितामा नेपालले अफगानिस्तानमाथि ३० को सेटमा सहज विजय हासिल गरेको छ । झन्डै २ वर्षको अन्तरालमा पहिलो अन्तर्राष्ट्रिय प्रतियोगितामा सहभागी भएको नेपाली टोलीबाट ६ खेलाडीले अन्तर्राष्ट्रिय डेब्यु गरेका थिए । बंगलादेशको मिरपुरस्थित सहिद सुराबर्दी इन्डोर रंगशालामा प्रशिक्षक जगदीश भट्टले तुलनात्मक रूपमा कमजोर प्रतिस्पर्धी अफगानिस्तानविरुद्ध पहिलो सेटमै ३ नयाँ खेलाडी समेटेर कोर्टमा उतारेका थिए । स्पाइकर निरुता ठगुन्ना, मिडिल ब्लकर सुनीता खड्का र लिब्रो सलिना श्रेष्ठसहित कप्तान अरुणा शाही, प्रतिभा माली र उषा भण्डारी सम्मिलित टिमले पहिलो सेटमा २५४ को जित निकाल्यो । कप्तानको रूपमा अरुणा शाहीको पनि यो पहिलो अन्तर्राष्ट्रिय खेल हो । सन् २०१३ मा माल्दिभ्सविरुद्धको मैत्रीपूर्ण खेलमा राष्ट्रिय टिमबाट डेब्यु गरेकी उनी विनिता बुढाथोकीलाई प्रतिस्थापन गर्दै टोलीको कप्तान भएकी हुन् । दोस्रो सेटमा थप ३ खेलाडीले अन्तर्राष्ट्रिय डेब्यु पाए । सेटर जानकी भण्डारी, मिडिल ब्लकर सोफिया पुन र स्पाइकर पूनम चन्दले दोस्रो सेटदेखि अवसर पाए । दोस्रो सेटमा नेपालले मुख्य स्पाइकर प्रतिभा मालीबाहेक सबै डेब्यु खेलाडीलाई उतारेको थियो । त्यस सेट नेपालले २५९ ले जित्यो । नेपालले तेस्रो सेटमा पनि २५६ को जितका साथ सुखद सुरुआत गरेको हो । प्रतिभा माली खेलको उत्कृष्ट खेलाडी चुनिइन् । १३ औं दक्षिण एसियाली खेलकुद (साग) को तयारीमा रहेको नेपालले यस प्रतियोगितामा नयाँ र कम अनुभवी खेलाडीलाई पर्याप्त म्याच एक्स्पोजर प्रदान गर्ने अवसरको रूपमा लिएको छ । त्यसैले प्रशिक्षक भट्टले नियमित टोलीका स्पाइकर सरस्वती चौधरी र सेटर कमला पुनलाई पहिलो खेलमा आराम दिएका थिए ।नेपाल र अफगानिस्तानसहित बंगलादेश, माल्दिभ्स र किर्गिस्तान गरी ५ टोली सम्मिलित प्रतियोगिता राउन्ड रोविन लिग प्रणालीमा सञ्चालन हुनेछ । शीर्ष दुई टिमले फाइनल खेल्नेछन् भने लिग चरणमा तेस्रो र चौथो स्थानमा रहने टिमले तेस्रो स्थानको प्लेअफ खेल्नेछन् ।"
अन्तर्राष्ट्रिय च्यालेन्ज पहिलोपल्ट,"काठमाडौं (कास) नेपाल ब्याडमिन्टन संघको आयोजनामा अर्को साता अन्तर्राष्ट्रिय च्यालेन्ज ब्याडमिन्टन हुने भएको छ । नेपालमा अन्तर्राष्ट्रिय च्यालेन्जका प्रतियोगिता हुन लागेको यो पहिलोपल्ट हो । कार्तिक २७ देखि मंसिर १ सम्म हुने प्रतियोगितामा नेपालको प्रतिनिधित्व गर्दै आसन्न दक्षिण एसियाली खेलकुदमा सहभागी हुने खेलाडीले चुनौती पेस गर्नेछन् । यसअघि नेपालमा अन्तर्राष्ट्रिय सिरिजका प्रतियोगिता मात्र भएका छन् । च्यालेन्जका प्रतियोगिता सिरिजको भन्दा माथिल्लो दर्जाको हुन्छ । ब्याडमिन्टन संघका अध्यक्ष रामजीबहादुर श्रेष्ठले आइतबार आयोजित पत्रकार सम्मेलनमा यो नेपालमा आयोजना भएको अहिलेसम्मकै सबैभन्दा माथिल्लो दर्जाको प्रतियोगिता रहेको र यसबाट नेपाली खेलाडीले बहुमूल्य अनुभव बटुल्न सक्ने बताए ।२५ हजार डलर पुरस्कार राशिको प्रतियोगितामा नेपालसँगै भारत, जापान, थाइल्यान्ड, दक्षिण कोरिया, रुस, बंगलादेश, क्यानाडा, माल्दिझ्स, युत्रेन, भियतनाम, मंगोलिया, अस्ट्रेलिया, मलेसिया, टर्की, इन्डोनेसिया, भुटान, पाकिस्तान, इरान र इंग्ल्यान्डका खेलाडीको सहभागिता हुनेछ । पाँच स्पर्धा समावेश पुरुष एकलमा ६७, महिला एकलमा ३८, पुरुष डबल्समा २१, महिला डबल्समा १७ र मिक्स डबल्समा २२ जोडीको सहभागिता रहनेछ ।"

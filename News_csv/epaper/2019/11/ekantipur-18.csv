शीर्षक,विवरण
प्रधानमन्त्रीले भारतलाई भने 'नेपाली भूमिबाट सेना फिर्ता लैजानुस्',"उपनिर्वाचन सानोतिनो अग्निपरीक्षा ः दाहालकार्यक्रममा नेकपाका अध्यक्ष पुष्पकमल दाहालले आगामी उपनिर्वाचन नेकपालाई सानातिनो अग्निपरीक्षा भएको बताएका छन् । दाहालले पनि संघको प्रशिक्षण कार्यक्रमलाई सम्बोधन गर्दै उपनिर्वाचनको अग्निपरीक्षामा पास हुने गरी सहभागिता जनाउन युवालाई निर्देशन दिए । साथीहरूको रिपोर्टअनुसार कांग्रेस, राप्रपालगायतले जितेका ८० प्रतिशत ठाउँमा हामी जित्दै छौं, उनले भने, उपनिर्वाचन सानोतिनो अग्निपरीक्षा हो । यो परीक्षामा हामी पास हुनुपर्छ ।फरक प्रसंगमा उनले अबको युग फास्ट स्पिडको भएको भन्दै सबै त्यही स्पिडमा जानुपर्ने बताए । उनले विकास निर्माणका काममा पनि ध्यान दिन युवा संघलाई निर्देशन दिए । हामी फास्ट स्पिडको जमानामा जानु छ, पर्यटन क्षेत्रमा पनि नयाँ विकास गर्नु छ, यसमा अब सबैको ध्यान जान जरुरी छ ।"
मन्त्रिपरिषद् आंशिक फेरबदल हुने,"प्रवास समन्वय कमिटी गठन बैठकले प्रवास समन्वय कमिटीको नेतृत्व टुंगो लगाएको छ । कमिटीको इन्चार्जमा विन्दा पाण्डे, सहइन्चार्ज लक्ष्मण पन्त, अध्यक्ष युवराज चौलागाईं, सचिव श्रीप्रसाद साह र सदस्यमा तिल विक चयन भएका छन् । उक्त कमिटीले प्रवासी नेपालीबीचमा सम्बन्ध र समन्वयका लागि काम गर्ने प्रवक्ता नारायणकाजी श्रेष्ठले जानकारी दिए । कमिटीले नेकपामा आस्था राख्ने प्रवासका नेपालीहरूबीच एकता र मेलमिलापको भाव कायम राख्न आवश्यक गर्दा भूमिका खेल्नेछ, प्रवक्ता श्रेष्ठले भने । नेकपाले यसअघि नै प्रवासमा पार्टी कमिटी गठन नगर्ने निर्णय गरेको थियो ।"
आलमको धम्की,"आलम : तपाईंले मलाई ठट्टा ठान्नु भाछ ?प्रहरी : कहाँ हामीले ठट्टा ठानेका छौं हजुर ? माननीयज्यूलाई हामी सम्मान गर्छौं । जयनेपाल, नमस्कार भनेका छौं । आलम : (गाडीमा हात बजार्दै) हँ यो जिल्लामा आग (आगो) लाग्छ, आग । प्रहरी : शान्तिसुरक्षा र कानुन कार्यान्वयन गर्नु तपार्इंको पनि जिम्मेवारी हो नि । आलम : यो जिल्लामा आग (आगो) लाग्छ । तपाईं हेर्दै जानुस् । भारतबाट मानिस (उनी आफ्नो मोबाइल फोन हेर्छन्)प्रहरी : त्यस्तो भन्न मिल्दैन हजुर ।आलम : मैले वारात (विवाह) बाट आउँछु भनेर रिक्वेस्ट गरेँ । म तपाईंको के हो ? म डकैत हुँ ? डकैतको व्यवहार गर्नु भाछ तपाईंले ।प्रहरी : हैन माननीयज्यू । आलम : अब जिल्लाभर अशान्ति हुन्छ । आगो लाग्छ । प्रहरी : माननीयज्यू, अशान्ति हुन्छ, आगो लगाउँछु, मान्छे मार्छु भन्न कहाँ मिल्छ ?आलम : (चिच्याउँदै) हँ एकदम हुन्छ, हुन्छ, हुन्छ ।प्रहरी : त्यसो भन्न हुँदैन हजुर ।आलम : (प्रहरीतर्फ औंला ठड्याउँदै) तपाईं (डीएसपी नवीन कार्की) र एसपी (भूपेन्द्र खत्री) लाई हत्कडी लगाउँछु ।प्रहरी : ठीक छ, ठीक छ । म जेल जान तयार छु । सर्वोच्चको आदेश पालना गर्दा हजुरले जेल पठाउनुहुन्छ भने हामी जान्छौं ।आलम : अब असहज परिस्थिति निर्माण हुन्छ, त्यसको जिम्मेवारी तपाईं र एसपीले लिनुपर्छ ।प्रहरी : शान्तिसुरक्षा गर्ने दायित्व हजुर (आलम) को पनि हो ।आलम : तपाईंलाई के हुन्छ भन्ने त मेरो वकिल आउँछ अनि थाहा हुन्छ ।प्रहरी : बरू को वकिल हुनुहुन्छ, हामी बोलाउन सहयोग गर्छौं । मर्जी होस् हजुर । आलम : (चर्को स्वरमा) हैन, मलाई तपाईंले जुन व्यवहार गर्नुभयो, त्यसको भुक्तभोगी तपाईं र एसपी हुनुहुन्छ ।प्रहरी : हामीले त सर्वोच्चको फैसला कार्यान्वयन मात्रै गरेका हौं हजुर ।आलम : होइन, त्यसका लागि पुलिस लिएर जान मिल्छ ? मेरो भारतबाट प्रहरी : माननीयज्यूलाई सम्मानसाथ जयनेपाल, नमस्कार गरेर यस्तो आदेश छ हजुर भनेका छौं ।आलम : होइन, तपाईंहरुले डकैतजस्तो व्यवहार गर्नुभयो । यही चोक (राजपुरइन्द्रिस गेट) मा हजारौं मानिस जम्मा हुन्छन् अब ।प्रहरी : केका निम्ति हजुर ? हामीले त सर्वोच्चको फैसला कार्यान्वयन गरेका हौं । अब अदालतले फैसला गर्छ, भीडले होइन । हजुरको पक्ष स्ट्रङ छ भने त्यसरी जाउँ न हजुर ।आलम : होइन, तपाईं दुइटा पुलिस राखेर (शब्द बुझिँदैन) गर्नुभएको छ, यसको भुक्तभोगी (जिम्मेवार) तपाईंहरु बन्नु हुनेछ ।प्रहरी : हजुरले मलाई कहाँ दोष दिन मिल्छ र ? हामीले कानुन कार्यान्वयन गर्ने मात्रै हो । हामी सामान्य कारिन्दा मात्रै हौं । आलम : हैन, हैन ।प्रहरी : हजुरहरुले नै बनाएको कानुन कार्यान्वयन गरेका हौं ।"
साइत जुराएर बेंसी झारिन्छ गोठ,"दूध, दही आफ्नै गोठको हुन्छ, अन्न, नुनतेल मात्र लेक लाने हो, उनले भने, हामीलाई त यसरी नै हिँड्न रमाइलो लाग्छ तर अहिले यस्तो जमाना गइसक्यो । लेकबेंसी झार्दा उकाल्दा गोठालाले आफ्नै तजबिजले गोठ सार्न भने नपाउने उनको भनाइ छ । धार्चेअन्तर्गतका बस्तीका गोठालाले छुट्टाछुट्टै समिति बनाएका छन् । समितिको निर्णयअनुसार गोठ लेकबेंसी उकाल्नेओराल्ने ठाउँअनुसार आआफ्नै नियम छ । समितिले जैसी (पुरोहित) लाई गोठ सार्ने शुभ साइत निकाल्न भन्छन् । साइतमा गोठ सानुपर्ने हुन्छ । निर्णय नमाने गोठ समितिले जरिवाना लगाउँछ । समितिको आग्रहअनुसार खानीगाउँका जैसी पुनराम गुरुङले कात्तिक २० को साइत जुराए । पुङ्सा खर्कको गोठ गाउँसम्म झर्यो । लेकबाट गाउँ झार्ने साइत निकालिसकेँ । अब गाउँबाट बेंसी झार्न अर्को साइत जुराउनुपर्ने छ, पुनरामले भने । साइत नजुराई गोठ सार्दा अशुभ हुने जनविश्वास छ । ल्हो हेर्नुपर्छ, ल्होमा गाई, गोरु, भेडा, भैंसी, बाघ, बिरालु वर्ग पर्न हुँदैन, उनले भने, बाघ वर्गमा गोठ सारे चितुवाले दुःख दिन्छ । गोठधनीलाई दुःख बिमार परेको अवस्थामा भने साइतको एकदुई दिन अघिपछि गोठ सार्न छुट रहेको उनले सुनाए । अब गाउँबाट बेसी गोठ सार्न एक सातामै साइत जुराउन गोठ समितिले भनिसकेको उनले बताए । गाउँमा धेरै दिन गोठ बस्दैन । केही दिनभित्रै लापुबेंसी झरिसकेको हुन्छ, उनले भने, बेंसीबाट लेक उकाल्दा अर्को साइत जुराउँछौं ।लेकबेंसी गोठ सार्दा पशु स्वास्थ्यको कामना गर्दै ध्यान गर्ने चलन रहेको गोठ समितिका पूर्वअध्यक्ष समेत रहेका पुनरामले बताए । बेंसीबाट लेक उकाल्ने बेला डम्बु भन्ने ठाउँमा मंसिर र लेक पुगेपछि धार्चे डाँडामा फागुनमा ध्यान र पूजा हुन्छ, उनले भने, पशुबस्तु राम्रो होस्, बाच्छाबाच्छी, पाठापाठी रातो, तारे, झालेमाले जन्मिऊन्, रोगब्याध नलागोस्, पशुपालेर धेरै पैसा कमाइयोस् । छोराछोरी राम्रो बाटो लागून्, परिवारमा राम्रो होस् भनेर ध्यान हुन्छ ।खानीगाउँका खर्कका गोठाला साताको तीन दिनमध्ये आइतबार पशु वध गर्दैनन् । मंगलबार दुई बगाल मिसाउँदैनन् । शनिबार गोठमै पशुबस्तु राख्छन् । शनिबार गोठबाट बाहिर निकाल्न हुँदैन भन्ने पहिलेदेखिकै चलन हो, खानीगाउँका पुनरामले भने, आइतबार काटमार र बेचबिखन दुवै गर्दैनौं, हुन पनि दिन्नौं । गोठ समितिको निर्देशनअनुसार खर्क परिवर्तन गर्नुपर्ने नियम छ । बस्तु छाडा छाडे जरिवाना गर्ने अधिकार समितिकै हुन्छ । समितिको निर्णय अटेर गर्नेलाई २५ देखि ५० रुपैयाँसम्म गल्तीअनुसारको जरिवाना हुन्छ । स्थानीयको सरसल्लाहअनुसार नै गोठ समितिले सबै अधिकार पाउँछ । यो बेला तल सार्ने, ऊ बेला माथि लाने सबै निर्णय गर्ने अधिकार उसैको हुन्छ, उनले भने । समितिको कार्यकाल २ देखि ५ वर्षसम्मको हुने गरेको छ । वर्षमा कम्तीमा ६ पटक समितिको बैठक बस्नैपर्छ । विशेषगरी बस्तु धेरै भएकालाई गोठ समितिमा ल्याउने प्रावधान छ । कुन ठाउँमा घाँस हुन्छ, कुन खर्क कस्तो छ, सबै गोठमा बस्नेलाई थाहा हुन्छ । थाहा भएको मान्छे समितिमा ल्याउनैपर्छ, उनले भने । गोठ, खर्क, चरिचरण प्रयोग व्यवस्थित बनाउन समितिले भूमिका खेल्छ । छाडा बस्तुले बाली नोक्सान गरे क्षतिपूर्ति भराउने अधिकार पनि समितिलाई हुन्छ ।धार्चे गाउँपालिकाको लापु, गुम्दा, लाप्राक, लप्सीबोट, एमगाउँ लगायतका क्षेत्रमा गोठ समितिको निर्णयअनुसार मात्र गोठ सार्ने चलन छ । यहाँका स्थानीय बस्तु बन्धक बनाएर गोठमा पालेर राख्दैनन् । व्यवस्थित चरिचरणका लागि पनि भूगोल सुहाउँदो नियम बसाल्नुपर्ने हुन्छ । एउटै गोठमा सधैं बस्तु राख्ने होइन, लेकबेंसी गरिराख्दा गाईबस्तुले फरकफरक घाँस पनि खान पाउँछ, पुनराम भन्छन् । भेडाबाख्राले हरियो मात्र घाँस खोज्दा पटकपटक ठाउँ फेर्नुपर्ने बाध्यता रहेको धार्चे४ लाप्राकका चन्द्रबहादुर गुरुङ बताउँछन् । असारमा गर्मी छल्न लेक उक्लेको भेडीगोठ चार महिना लेक बिताएर बेसी झारिएको छ । अबको दुई महिना भेडीगोठ गाउँ वरपर रहने र त्यसपछि धार्चे आसपासकै चरिचरण क्षेत्रमा लैजाने उनले सुनाए । धार्चे क्षेत्रमा तीन सयवटाभन्दा बढी घुम्ती गोठ छन् ।"
सरकारबारे निर्णय लिने जिम्मा पदाधिकारीलाई,"काठमाडौं (कास) समाजवादी पार्टीले सरकारमा रहने वा नरहने र राजपासँगको एकताका विषय टुंग्याउने जिम्मा पार्टी पदाधिकारीलाई दिएको छ । पार्टीको केन्द्रीय कार्यसमिति बैठकले राजपासँगको एकीकरण टुंगोमा पुगे तत्काल सरकार छाड्न सकिने निष्कर्षसमेत निकालेको छ । केही दिनमा पदाधिकारी बैठक बस्ने केन्द्रीय प्रचार विभागका उपप्रमुख विश्वदीप पाण्डेले जानकारी दिए । संघीय परिषद् र केन्द्रीय कार्यसमिति बैठकमा सरकार छाड्ने या नछाड्ने भन्ने विषयमा विशेष छलफल भएको थियो । बाबुराम भट्टराई नेतृत्वको संघीय परिष्दको बैठक बिहीबार एवं केन्द्रीय कार्यसमिति बैठक शुक्रबार र शनिबार चलेको थियो । राजपाले पार्टी एकीकरणका लागि सरकार छाड्नुपर्ने सर्त अघि सारेको छ । सोही सर्तका कारण समाजवादी पार्टीभित्र समेत सरकार छाड्नुपर्ने मत बलियो बनेको छ । कहिले कुन तरिकाबाट सरकार छाड्ने भन्ने विषयलाई पदाधिकारी बैठकले टुंग्याउँछ, पाण्डेले भने । पार्टीका कार्यकारिणी अध्यक्षसमेत रहेका उपप्रधान तथा स्वास्थ्यमन्त्री उपेन्द्र यादवले निश्चित समय तोकेरै संविधान संशोधनका लागि माग राख्ने र त्यतिन्जेल प्रक्रिया अघि नबढाइए मात्रै सरकार छाड्ने अडान राख्दै आएका छन् । पार्टीमा भट्टराई पक्षले परिषद् बैठकबाटै सरकार छाड्नुपर्ने मत राखेको थियो । तर त्यसमा यादव सहमत भएनन् । राजपा नेता राजेन्द्र महतोले भने समाजवादीले सरकार नछाडेसम्म पार्टी एकीकरण नहुने प्रस्ट्याइसकेका छन् । वैकल्पिक शक्ति निर्माण गर्ने उद्देश्य राखेर पार्टी एकीकरण गर्न खोजिएकाले सरकार छाड्नुपर्ने उनको भनाइ छ । सरकारलाई चुनौती दिन सक्ने शक्ति निर्माणका लागि एकीकरणको कुरा भएको हो, उनले भने, सरकारमा हुँदासम्म एकीकरण हुन्न ।"
आलमको औकात,"२०३९ नेविसंघ जिल्ला अध्यक्ष२०४४ कांग्रेसको कार्यवाहक जिल्ला सभापति२०४५ कांग्रेस जिल्ला सभापति२०५३ तत्कालीन सांसद शेख इद्रिसको निधनपछिको उपनिर्वाचनबाट प्रतिनिधिसभा सदस्य२०५४ श्रम सहायकमन्त्री२०५५ वन सहायकमन्त्री२०५६ प्रतिनिधिसभा सदस्य, स्थानीय विकास राज्यमन्त्री, पछि भूमिसुधारमन्त्री२०६४ संविधानसभा सदस्य, श्रम तथा यातायातमन्त्री२०६७ कांग्रेस केन्द्रीय सदस्य२०७० संविधानसभा निर्वाचनमा आफ्नै भान्जा मुस्ताक राजाबाट पराजित२०७४ प्रतिनिधिसभा सदस्य"
प्रतिस्पर्धीलाई सिध्याउनै लाग्थे,"(रौतहट)  गौरचन्द्रनिगाहपुर सडक खण्डको बमनहरबाट झन्डै ७ किलोमिटर पश्चिम गएपछि राजपुर फरदहवा गाउँ आउँछ । बाक्लो बस्ती र साँघुरो सडक रहेको त्यही गाउँका नेता हुन् मोहम्मद आफताब आलम । १२ वर्षअघिको बम विस्फोटमा घाइते भएकालाई इँटाभट्टामा जलाएर मारेको अभियोग लागेका आलम अहिले पुर्पक्षका लागि नख्खु कारागारमा छन् ।राजपुरमा मुस्लिम समुदायको झन्डै ६ हजार ५ सय परिवार छ । त्यहाँ अन्य समुदायका मानिस कम छन् । राजपुरमा जोकोहीले सजिलै प्रवेश पाउन सक्दैनन् । गाउँमा नयाँ मानिस आयो भने स्थानीयले केरकार गर्छन् । एकैछिनमा वरपरका मानिस जम्मा हुन्छन् । त्रास देखाएर फर्काउँछन् ।यस क्षेत्रमा २०१५ सालदेखि नै शेख परिवार राजनीतिमा हाबी हुँदै आएको छ । त्यसबेला शेख इद्रिसले राजनीति गर्थे । इद्रिसको राजनीतिक बिँडो उनका भतिज आलमले थामे । उनका भाइ महताबले पनि कांग्रेस जिल्ला सभापतिमा दुईपटक प्रतिस्पर्धा गरेका थिए तर हारे । आलमका बुबा सिद्धिकी भने राजनीतिमा त्यति चासो राख्दैनथे ।२०५१ सालमा इद्रिस वनमन्त्री हुँदा आलमले सबै काम हेर्थे । मन्त्रालयमा उनकै हालीमुहाली थियो । कांग्रेस नेता इद्रिसको निधनपछि २०५३ मा भएको उपनिर्वाचनबाट आलम पहिलोपटक संसद्मा पुगेका हुन् । उनी हक्की र जिद्दी स्वभावका छन् । त्यो स्वभाव अहिलेसम्म कायम छ । २०५३ सालको संसदीय निर्वाचनमा कांग्रेसका आलमसँग तत्कालीन एमालेका जिल्ला नेता शेख अब्दुल कलामले प्रतिस्पर्धा गरेका थिए । पछिल्लो २०७४ को संसदीय निर्वाचनमा तत्कालीन एमालेका शैलेन्द्र साह प्रतिद्वन्द्वी थिए ।आलमले बुथ कब्जा गरेर चुनाव जित्दै आएको आरोप लाग्ने गरेको छ । उनले बम पड्काएर, मतदातालाई त्रासमा परेर र हतियार देखाएर बुथ कब्जा गरेको भन्दै विपक्षी उम्मेदवारहरू हरेक पटक निर्वाचन आयोगमा उजुरी गर्न जान्थे । नेता कलामका अनुसार आलमका मानिसले चुनावको अघिल्लो दिन घरघर पुगेर मतदातालाई धम्क्याउँथे । अन्य पार्टीका मानिसलाई मतदान केन्द्रमा जान दिँदैनथे र उनीहरूले नै पालैपालो मत खसाल्थे । आलम पक्षधरको नारा हुन्थ्यो, हारेङ्गे तो हुरेङ्ग (हार्यौं भने पिट्छौं) । त्यसैले उनको विरोध गर्ने आँट स्थानीयले गर्दैनथे ।आलम २०७० को संविधानसभामा निर्वाचनमा भने आफ्नै भान्जा मुस्ताक राजासित हारेका थिए । आलमले बेवास्ता गरेपछि मुस्ताक तत्कालीन फोरम लोकतान्त्रिकबाट चुनावमा उत्रिएका थिए । उनले आलमलाई बुथ कब्जा गर्न दिएका थिएनन् । राजपुर फरदहवाका मतदाताले २०७० सालयता मात्र मतपत्र देख्न पाएको स्थानीय रामबहादुर साहले सुनाए । राजपुरमा पूर्ण लोकतन्त्र आएको छैन, उनले भने, आलमकै मानिसले गाउँभरिका मतदाताको नाममा भोट हाल्थे ।स्थानीयका अनुसार चुनावका बेला आलमका कार्यकर्ताले बमबारुद प्रयोग गर्थे । प्रायः मतदानको अघिल्लो रात बम पड्काइन्थ्यो । बुथ कब्जा गर्न बिहारबाट मानिस ल्याइन्थ्यो । ससुराली भारतको बिहार भएकाले चुनावमा उतैबाट धेरै सहयोग आउने गरेको उनका निकटस्थहरू बताउँछन् । सीतामढी जिल्लास्थित मुहवरको धनाढ्य बेगम परिवार आलमको ससुराली हो । आलमसामु उनका कार्यकर्ता खुलेर बोल्न सक्दैनथे । २०६४ चैत २७ को बम विस्फोटबारे बुझ्न गएका मानव अधिकारीकर्मीलाई दुर्व्यवहार गर्न खोजिएको थियो । विस्फोटमा परेका घाइतेलाई जलाएको भनिएको ठाउँको तस्बिर खिच्न अहिले पनि प्रतिबन्ध छ । विस्फोट भएको गोठमा कसैलाई छिर्न दिइँदैन । शेख इद्रिसको मृत्युपछि कांग्रेसका तत्कालीन सभापति गिरिजाप्रसाद कोइरालाले आलमलाई च्यापेका थिए । तत्कालीन गृहमन्त्री खुमबहादुर खड्का २०५३ सालको चुनावमा आलमलाई जिताउन रौतहट आएका थिए । मधेस आन्दोलनका बेला आलम मधेसकेन्द्रित दलहरूप्रति आक्रामक रूपमा प्रस्तुत हुन्थे । उनीहरूका मागको विरोध गर्थे । आलमसित चुनावी प्रतिस्पर्धा गरेका पूर्वएमाले नेता अब्दुल कलाम आजादका अनुसार भारतमा ससुराली भएकाले आलमलाई पारिको गुन्डा प्रयोग गर्न सहज थियो । आलम आफ्ना प्रतिद्वन्द्वीलाई भ्याएसम्म सिध्याउने प्रयास गर्थे, उनले भने, उनले झूटो मुद्दा लगाएर विपक्षीलाई फसाएका कैयौं घटना छन् । तत्कालीन माओवादीले ०५४ मा आलमको घरमा आक्रमण गरेको थियो । तर राजनीतिक प्रतिशोध साध्न आलमले मेरो नाममा उजुरी दिएर फसाउन खोजे, कलामले भने । उनका अनुसार ०६५ मा राजपुरकै मोजरे आलमलाई आफन्तको खेतको निहुँमा विवाद हुँदा बलात्कारको मुद्दा चलाएर फसाइएको थियो । पूर्वएमाले नेता साहले आलमले बुथ कब्जा गरेर मात्र चुनाव जित्दै आएको बताए । राजपुर बमकाण्डका बेला प्रहरीसमक्ष घटनाको निवेदन दिने साह नै पहिलो व्यक्ति हुन् ।"
"नोबेल, नेसनल र चितवन मेडिकल कलेजमा विभागको छापा","ॅकलेजहरू नियमकानुनमा बस्नुपर्छ प्रधानमन्त्री केपी शर्मा ओलीले मेडिकल कलेजहरूले विद्यार्थीबाट लिएको अतिरिक्त शुल्क फिर्ता गर्नुपर्ने बताएका छन् । विश्वविद्यालयका कुलपति एवं चिकित्सा शिक्षा आयोगका अध्यक्षसमेत रहेका प्रधानमन्त्री ओलीले युवा संघको प्रथम भेलाका अवसरमा मेडिकल कलेजहरू नियमकानुनभित्र बस्नुपर्नेमा जोड दिए । मेडिकल कलेजहरू नाफामा हुँदाहुँदै विद्यार्थीबाट सरकारले तोकेभन्दा बढी शुल्क लिएकामा उनले असन्तुष्टि जनाए । कति लागतमा विद्यार्थी पढाउन सकिन्छ भन्ने हिसाब सरकारलाई राम्रै छ, उनले भने । सत्ताको संरक्षणमा कलेजहरूले बढी पैसा लिएको भन्ने समाचार झूटो रहेको उनको दाबी थियो ।"
आयोगमा ४ सिफारिस,"काठमाडौं (कास) चिकित्सा शिक्षा आयोगको निर्देशकका लागि चार जनाको नाम सिफारिस गरिएको छ । चिकित्सा शिक्षा ऐनको प्रावधानअनुसार सिफारिस समितिले डा दिलीप शर्मा, डा रमेश आचार्य, डा आरपी शाह र डा सगरत्न बज्राचार्यको नाम सिफारिस गरेको हो । ऐनमा आयोगको कार्यसम्पादनका लागि चारवटा निर्देशनालय तथा बोर्ड रहने व्यवस्था छ । राष्ट्रिय योजना आयोगका सदस्य उषा झाको संयोजकत्वमा निर्देशकहरूको नाम सिफारिस समिति गठन भएको थियो । सिफारिसमा परेकाहरू समितिमा आवेदन दिएका २६ जनामध्येका हुन् । ऐनले आयोगमा मापदण्ड तथा प्रत्यायन, योजना, समन्वय तथा प्राज्ञिक उन्नयन, परीक्षा निर्देशनालय र नेसनल बोर्ड अफ मेडिकल स्पेसियालिटिज रहने व्यवस्था गरेको छ । सिफारिस समितिले नाम पठाए पनि बैठक डाकेर मात्र नियुक्तिको निर्णय लिइने आयोगले जनाएको छ । आयोगका अध्यक्ष तथा प्रधानमन्त्रीले सिफारिस समिति गठन गर्ने र उपाध्यक्षलाई निर्देशकहरूको नाम सिफारिस गर्ने प्रावधान छ । ऐनमा निर्देशनालय वा बोर्डको प्रमुखका रूपमा कार्य गर्न प्रत्येक निर्देशनालय वा बोर्डमा एकएकजना पूरा समय काम गर्ने निर्देशक रहने व्यवस्था छ । निर्देशकहरूको नियुक्ति नहुँदा आयोगले एकीकृत प्रवेश परीक्षा, शुल्क निर्धारण र छात्रवृत्ति वितरणको काम अघि बढाउन सकेको छैन । निर्देशकहरूको पदावधि उपाध्यक्षको जस्तै चार वर्षको हुनेछ । निर्देशक नियुक्तिका लागि कम्तीमा १५ वर्षको अनुभव प्राप्त प्राध्यापक वा नेपाल सरकारको विशिष्ट श्रेणीको पदमा अनुभव भएको, उत्कृष्ट व्यवस्थापकीय सीप तथा कौशल, स्वच्छ छवि र व्यावसायिकता भएको व्यक्ति हुनुपर्छ, ऐनमा भनिएको छ ।"
सत्य निरूपणमा पुरानै अनुहार,"(काठमाडौं)  सत्य निरूपण तथा मेलमिलाप आयोग र बेपत्ता पारिएका व्यक्तिहरूको छानबिन आयोगमा शीर्ष नेताबीचको सहमतिअनुसारै पदाधिकारी राख्ने गरी सिफारिस समितिले ६१ जनाको सूची सार्वजनिक गर्ने निर्णय लिएको छ । पीडितहरूको संगठन द्वन्द्वपीडित साझा चौतारीले भने यसलाई राजनीतिक हस्तक्षेप भन्दै विरोध जनाएको छ । पूर्वप्रधानन्यायाधीश ओमप्रकाश मिश्रको संयोजकत्वमा गठित पाँच सदस्यीय समितिले तीन शीर्ष नेताबीचको बुधबारको सहमति र शुक्रबारको निर्णयअनुसार सत्य निरूपणमा नेपाल ल क्याम्पसका सहप्राध्यापक गणेशदत्त भट्टलाई अध्यक्ष नियुक्त गर्न र बेपत्ता छानबिन आयोगमा पुराना पाँचै आयुक्तलाई दोहोर्याउन आइतबार सिफारिस गरेको हो ।बेपत्ता छानबिन आयोगको अध्यक्षमा पूर्वन्यायाधीश लोकेन्द्र मल्लिक, आयुक्तमा बिजुलकुमार विक, विष्णु पाठक, आइबहादुर गुरुङ र नरकुमारी गुरुङ नै दोहोरिने भएका छन् । सत्य निरूपणका पूर्वआयुक्तहरू माधवी भट्ट, श्रीकृष्ण सुवेदी र मञ्चला झा दोहोरिने भएका छन् । पूर्वअध्यक्ष सूर्यकिरण गुरुङले राजीनामा दिएका छन् । राजीनामा दिने अर्का सदस्य लीला उदासीको स्थानमा गंगाधर अधिकारी नियुक्त हुँदै छन् । गठन भएको चार वर्षसम्म पनि कुनै काम गर्न नसकेपछि पीडितले दुवै आयोगका पदाधिकारीलाई अक्षम घोषणा गर्दै योग्य र विज्ञहरूको नयाँ नेतृत्व माग गरेका थिए । सरकारले गत वर्ष ऐन संशोधन गरी आयुक्तहरूको पदावधि कटाएर नयाँ नियुक्तिको प्रक्रिया थाले पनि पुरानै पदाधिकारी दोहोरिन लागेकामा पीडितहरू आक्रोशित छन् । यो राजनीतिक सहमतिले संक्रमणकालीन न्यायसम्बन्धी आयोगहरू निष्पक्ष, स्वतन्त्र र पारदर्शी प्रक्रियाद्वारा गठन हुनुपर्ने मान्यतामा धावा बोलेको उनीहरूको भनाइ छ । नेताहरूले जे भन्यो त्यही मान्ने सिफारिस समितिका अध्यक्षको क्षमता, निष्पक्षता र विश्वसनीयतामाथि अविश्वास उत्पन्न भएको पीडित बताउँछन् । दलहरूले हस्तक्षेप गरी पदाधिकारीको नाम तय गर्ने कार्यले सिफारिस समिति कठपुतली मात्र बनेको र यसको औचित्य पूर्णरूपमा समाप्त भएको हाम्रो ठहर छ, चौतारीको विज्ञप्तिमा भनिएको छ, समितिका प्रत्येक सदस्यको नैतिकतामाथि समेत प्रश्न उठेको छ ।समितिमा राष्ट्रिय मानव अधिकार आयोगका आयुक्त प्रकाश वस्ती पदेन सदस्य छन् । पीडितहरूले आइतबारै पत्र लेख्दै राजनीतिक सहमतिमा हुने निर्णयमा सहभागी नहुन आयोगलाई आग्रह गरेका छन् । बिहान ८ बजे सुरु भएको समितिको बैठक उल्लिखित नामसहित ६१ जनाको सूची सार्वजनिक उजुरीका लागि सोमबारको गोरखापत्रमा प्रकाशित गर्ने निर्णयसहित २ बजे टुंगिएको थियो । दुवै आयोगका पदाधिकारीका लागि समितिमा ५७ जनाको आवेदन परेको थियो । तर नेताहरूको सहमति कुरेर बसेकाले निर्णय हुन सकेको थिएन । बुधबार राति ९ बजे बालुवाटारमा प्रधानमन्त्री केपी शर्मा ओली, नेकपा अध्यक्ष पुष्पकमल दाहाल र कांग्रेस सभापति शेरबहादुर देउवाबीचको बैठकले सत्य निरूपणको अध्यक्षमा भट्ट र सदस्यमा अधिकारीलाई थप गर्नेबाहेक दुवै आयोगमा पुरानैलाई निरन्तरता दिने सहमति गरेको थियो ।यसअघि नेताहरूबीच सत्य निरूपणमा पूर्वमहान्यायाधिवक्ता रमणकुमार श्रेष्ठलाई नियुक्त गर्ने सहमति भएको थियो । तर पीडितहरूले यसमा आपत्ति जनाएको र श्रेष्ठले नै आफू नजाने भनेपछि नेताहरूबीच अधिवक्ताहरू सूर्य ढुंगेल वा गोविन्द बन्दीमध्ये एकलाई नियुक्त गर्नेबारे छलफल चलेको थियो । तर देउवाले बन्दी र दाहालले ढुंगेललाई रुचाएनन् । अन्ततः देउवाको प्रस्तावमा भट्टलाई अध्यक्ष बनाउने सहमति जुटेको हो ।प्रकाशन गर्न लागिएको सूचीमा ५७ आवेदकमध्येबाट छानिएका ५४ जना र थपिएका सात जना छन् ।"
'भारतले नेपालको भूभाग मिच्यो',"काठमाडौं (कास) चिनियाँ अध्ययन केन्द्रले भारतको नयाँ नक्साले नेपाली भूमि मिचेको ठहर गर्दै समस्या समाधानका लागि भारतसँग पहल गर्न नेपाल सरकारलाई आग्रह गरेको छ ।नेपाल र ब्रिटिसबीचको सुगौली सन्धिले दुई मुलुकको सिमाना छुट्याएको छ । तर भारतले निकालेको राजनीतिक नक्साले उसले नेपाली भूभाग मिचेको देखिन्छ, केन्द्रका अध्यक्ष सुन्दरनाथ भट्टराईद्वारा जारी विज्ञप्तिमा छ, आफ्नो छिमेकीको भूभाग बिनास्वीकृति लिनुले माथिल्लो स्तरको दबाब सिर्जना गरेको देखिन्छ जसलाई केन्द्रले जोडदार रूपमा विरोध गर्छ । नेपालको कालापानी क्षेत्रलाई भारतले आफ्नो राजनीतिक नक्सामा हालेपछि बढेको बहस र चीनले समेत नेपालीे भूमि मिचिरहेको भनी आएको समाचारप्रति प्रतिक्रिया दिँदै चिनियाँ दूतावासका प्रवक्ता वाङ सिओयोलोङले पहिलोपटक बिहीबार सञ्चारमाध्यमबाट प्रतिक्रिया दिएका थिए ।"
बीपी मेमोरियलमा विस्तारित सेवा,"चितवन (कास) भरतपुरको बीपी कोइराला मेमोरियल क्यान्सर अस्पतालले आइतबारदेखि विस्तारित सेवा (ईएचएस) सुरु गरेको छ । चिकित्सकले अस्पतालमा भन्दा बाहिरका निजी अस्पतालमा बिरामी जाँच्ने र उपचार गर्ने क्रम बढेपछि ईएचएस सुरु गर्न वर्षौंदेखि माग हुँदै आएको थियो । यो अस्पताल क्यान्सरको उपचार हुने देशकै मुख्य अस्पताल हो । अहिले हामीले अस्पतालको नियमित समयबाहेक तीन घण्टा समय बढाएर ईएचएस सञ्चालन गरेका छौं, आइतबार अस्पतालमा आयोजित पत्रकार सम्मेलनमा कार्यकारी निर्देशक डा विजयचन्द्र आचार्यले भने । ईएचएस सेवा दिउँसो साढे ३ बजेदेखि सुरु हुनेछ । जाडो समयमा एक घण्टा पहिले सेवा सुरु हुने उनले बताए । सेवा लिनेले ओपीडीका लागि पाँच सय रुपैयाँको टिकट लिनुपर्नेछ । नियमित सेवामा २५ रुपैयाँ लाग्ने आचार्यले जनाकारी गराए । टिकटबाहेक सेवाका हकमा रेडिएसन सेवामा सवा गुणा र शल्यक्रिया सेवामा डेढ गुणा रकम बढी लाग्नेछ, आचार्यले भने । सिटी स्क्यान, एमआरआई, अल्ट्रासाउन्ड, मेमोग्राम, गामको सेवामा भने शुल्क वृद्धि गरिएको छैन । प्याथोलोजिकल सेवामा पनि पहिलेकै शुल्क कायम गरिएको छ । शय्या र ईसीजी, इडोस्कोपी, एनपीएल, कोलोनेस्कोपी, सेवामा पनि शुल्क यथावत् राखेको उनले जानकारी दिए ।क्यान्सर अस्पतालका चिकित्सक र प्राविधिकलाई अस्पतालभित्रै आवासीय सुविधा र भत्ताको व्यवस्था छ । त्यसैले अस्पताल नियमावलीअनुसार उनीहरूले बाहिरका निजी अस्पतालमा काम गर्न पाउँदैनन् । तर सञ्चालक समितिको निर्णयले छुट दिएपछि बाहिर नै बढी व्यस्त हुन थालेका थिए । तीन वर्षअघि चिकित्सकलाई बाहिर काम गर्न जान रोक लगाएपछि अस्पतालले ईएचएस सुरु गर्ने योजना बनाएको थियो । तर अहिले ईएचएस सुरु भए पनि अस्पतालमा कार्यरत चिकित्सकलाई बाहिर काम गर्न भने बन्देज नलागेको कार्यकारी निर्देशक डा आचार्यले बताए । अस्पतालमा कार्यरत रेडियसन अंकोलोजी विभागबाहेक अन्य विभागका प्रायः चिकित्सक र प्राविधिकले निजी अस्पतालमा काम गर्छन् । अस्पताल सञ्चालक समितिको पदेन सदस्यसमेत रहेकी भरतपुर महानगरपालिकाकी मेयर रेनु दाहालले ईएचएस सुरु भएपछि बाहिरका निजी अस्पतालमा बिरामी बोलाउने परिपाटी रोकिने आशा राखिन् । चितवनका प्रमुख जिल्ला अधिकारी जितेन्द्र बस्नेतले सेवा सुरु गर्ने तर डाक्टर, प्राविधिकहरू नबस्ने परिपाटी अन्त्य हुनुपर्ने सुझाव राखे । तत्कालीन कार्यकारी निर्देशक डा सीबी पुनले तीन वर्षअघि ईएचएस सुरु गर्न डा आचार्यको संयोजकत्वमा कार्यदल बनाएका थिए । उनै आचार्य पछि कार्यकारी निर्देशक भए । आचार्यको कार्यकाल सकिन ६ महिना बाँकी हुँदा बल्ल ईएचएस सुरु भएको हो ।"
ठूला योजनामा प्रदेश सरकार,"(रामेछाप)  संघीय सरकारको बजेटले सञ्चालित योजना सुस्त भइरहेका बेला प्रदेश३ सरकारका ठूला योजनाका काम तीव्र रूपमा अघि बढेको छ । लगानीको हिसाबले पनि संघीय योजनालाई प्रदेशका योजनाले उछिनेका छन् । तीन वर्षअघिदेखि संघीय सरकारले रामेछाप जिल्लाका दुईवटा सडक कार्यान्वयनमा ल्याएको थियो । गाईखुरागेलु र खिम्तीशिवालय सडकमा गएको वर्षदेखि काम भएको छैन । निर्वाचन क्षेत्रअन्तर्गतको कार्यक्रमबाट सडक विभागको खुर्कोट डिभिजनमार्फत निर्माण थालिएको थियो । यी दुईबाहेक जिल्लामा संघका अन्य योजना कार्यान्वयमा छैनन् ।तर, प्रदेश सरकारले कार्यान्वयनमा ल्याएका सडक योजनामा आशालाग्दो काम भएको छ । पूर्वाधार विकास कार्यालय रामेछापमार्फत तीनवटा सडक पूर्वाधार निर्माणको काम तीव्र गतिमा अघि बढेको छ । सित्खाभीरपानीगोगनपानी, मन्थलीगोगनपानी र मन्थलीसानीमदौंरालटार सडक कालोपर्ने गर्ने योजनामा झन्डै ४० प्रतिशतको हाराहारीमा काम सकिएको कार्यालय प्रमुख इन्जिनियर सोमराज तिमिल्सिनाले बताए । अघिल्लो वर्षमात्र ठेक्का लागेका ती सडकको काम असोजसम्म सम्पन्न हुने उनको भनाइ छ ।जिल्ला सदरमुकाम जोड्ने ३५ किलोमिटर र मन्थली रामेछाप १३ किलोमिटरबाहेक जिल्लामा हालसम्म कालोपत्रे सडक छैनन् । प्रदेश सरकारले यस आर्थिक वर्षमा जिल्लाका २७ वटा सडक निर्माण गर्ने कार्यक्रम दिएको छ । तीमध्ये ११ वटा कालोपत्रे र अन्य सडक सुदृढीकरणको काम हुने इन्जिनियर तिमल्सिनाले बताए । उनका अनुसार हलेदेधोबीढाँडे, हिलेपानीच्यास्कुकोलञ्जोर, मन्थलीभलुवाजोर, गाईखुराचिसापानी, मन्थलीसुनारपानीसालु, खैरेनीघाटराकाथुमगौश्वारा, हिलेपानीकुशवसेरी र सित्खाआँपचौरचुल्ठेपानी सडक कालोपत्रे गर्ने काम अघि बढेको छ । सबै सडक बहुवर्षे ठेक्का प्रणालीबाट निर्माण गरिन लागेको हो । यसबाहेक विभिन्न ११ वटा सडकको सुदृढीकरण पनि यसै वर्ष हुने लक्ष्य कार्यालयले लिएको छ । सबै योजना निर्माणका लागि कार्यालयले १ अर्ब १० करोड खर्च गर्दै छ ।आर्थिक मामिला तथा योजनामन्त्री कैलाशप्रसाद ढुंगेलले नागरिकले विगतमा भोगेका सास्ती अब भोग्नु नपर्ने गरी योजनाको कार्यान्वयनमा जुटेको बताए । पूर्वाधार कार्यालयले तीनवटा महत्वपूर्ण पुलको कामसमेत अघि बढाएको छ । अर्चलेसालु जोड्ने रणजोर खोलाको पुल र केही वर्षदेखि अलपत्र परेको गुम्देलको क्यामाखोला पुलसमेत हुने भएको छ । गागलको धुलेदेवी पुलको काम भने सम्पन्न भइसकेको छ । यसका साथै प्रदेश सरकारले मन्थलीमा शीतभण्डार, कवर्डहल र रंगशाला निर्माणका लागि करोडौं लगानी गरेको छ ।"
प्रत्येक स्थानीय तहमा शान्तिपार्क,"मकवानपुर (कास) प्रदेश ३ सरकारले प्रत्येक स्थानीय तहमा कम्तीमा एउटा शान्तिपार्क निर्माण गर्ने भएको छ । विभिन्न आन्दोलनमा ज्यान गुमाएका सहिदको सम्झनामा पार्क निर्माणको योजना ल्याइएको आन्तरिक मामिला तथा कानुनमन्त्री शालिकराम जम्मकट्टेलले जानकारी दिए ।अघिल्लो आर्थिक वर्षमा चारवटा स्थानीय तहमा शान्तिपार्क बनाउने घोषणाा गरेको प्रदेश सरकारले चालु आवमा थप ३० वटा स्थानीय तहमा पार्क स्थापना गर्ने तयारी अगाडि बढाएको छ । यसका लागि ४० वटा स्थानीय तहले मन्त्रालयमा प्रस्ताव पेस गरेकोमा ३० वटा मात्र छनोट भएका छन् । आव ०७८७९ भित्र प्रदेश ३ को एक सय १९ वटै स्थानीय तहमा शान्तिपार्क निर्माण गरिसक्ने घोषणा वार्षिक नीति तथा कार्यक्रममार्फत गरिएको थियो ।पार्कका लागिआन्तरिक मामिला तथा कानुन मन्त्रालयले उपमहानगरपालिका र महानगरपालिकाका लागि बढीमा ३० प्रतिशत, नगरपालिकाको लागि बढीमा ४० प्रतिशत र गाउँपालिकाको लागि बढीमा ५० प्रतिशत लागत साझेदारी गर्ने नीति अवलम्बन गरेको छ । यसका लागि प्रदेश सरकारले १० करोड रुपैयाँ विनियोजन गरेको छ । अघिल्लो आर्थिक वर्षमा प्रत्येक स्थानीय तहमा शान्ति निर्माणका लागि विनियोजन गरिएको दुई करोड रुपैयाँमध्ये एक करोड ४० रुपैयाँ बजेट फ्रिज भएको थियो ।पार्कहरू सार्वजनिक जग्गामा निर्माण हुनेछन् । तर, प्रदेशको माताहतमा यस्ता नहुँदा समस्या देखिएको छ, मन्त्री जम्मकट्टेलले भने, सार्वजनिक जग्गा प्रायः वनमा हुने गरेको छ । वनसँग समन्वय नहुँदा समस्या देखियो । भौतिक संरचना निर्माणका लागि हिमाली र पहाडी क्षेत्रमा ३० रोपनी, काठमाडौं उपत्याकाभित्र ५ रोपनी र तराई तथा भित्रीमधेसमा एक बिघा जमिन हुनुपर्ने प्रस्ताव गरिएको मन्त्री जम्मकट्टेलले जानकारी दिए । स्थानीय तहलाई समेट्ने गरी शान्तिपार्क निर्माण कार्यविधि र मापदण्ड २०७६ बनाइएको मन्त्रालयका सचिव वीरवहादुर सिंहले जानकारी गराए । पार्कमा सभा सम्मेलन, योग शिविर, ध्यान, प्रवचन, गोष्ठी तथा अन्तरक्रिया गर्न मिल्ने कम्तीमा तीनवटा हल निर्माण हुने उनको भनाइ छ ।"
जोखिममा घर बनाउँदै विस्थापित,"सिन्धुपाल्चोक (कास) माथिल्लो भागको जमिन भास्सिएको छ । बस्तीभन्दा तल्लो भाग बिस्तारै बग्दै गइरहेको छ । इन्द्रावती गाउँपालिकाको नयाँ बस्तीमा फाटेको जमिनमै चन्द्रमान तामाङले घर बनाए । जोखिममै घर बनाइछ । त्यसैले बारम्बार मन दुख्छ, सिम्पालकाभ्रेका उनले भने, कतिखेर यो बस्ती बग्छ, थाहा छैन । उनले घर बनाउन ६ लाख खर्च गरे । एक लाख ऋण तिर्न मुस्किल बनेपछि उनी दिक्क छन् ।बस्ती जोखिममा भएपछि नयाँ बस्तीमा बसेको २५ परिवार अन्योलमा परेको सानो बसेरीकी सुकुमाया बम्जनले सुनाइन् । अघिल्लो बर्खामा आँगन पूरै फाट्यो, त्यसपछि यो घरमा निद्रा नै लाग्दैन, उनी सुनाउँछिन्, बर्खामा छिमेकी घरमा गएर बास बस्यौं । उनले पनि ६ लाख ऋण जुटाएर घर बनाएकी थिइन् । दुई लाख तिर्न बाँकी छ ।जताततै धाँजा फाटेकाले थोरै पानी पर्दा पनि यहाँका विस्थापित परिवारको होसहवास उड्ने गरेको छ । भूकम्पको परकम्पनले सिम्पालकाभ्रेको सानो बसेरी, ठूलो कल्सा, सानो कल्साजस्ता दर्जनौं बस्ती पहिरोले लगेपछि ६२ परिवार विस्थापित भए । भौतारिँदै बुद्ध सामुदायिक वनमा पाल हालेर दुई वर्ष आश्रय लिएका उनीहरूले धेरै पटक सदरमुकाम धाए । भूकम्पको तीन वर्षपछि बल्ल विस्थापित अनुदान दुई लाख पाएपछि सामुदायिक आत्मनिर्भर सेवा केन्द्र (सीएसआरसी) को सहजीकरणमा विभिन्न स्थानमा जग्गा किनेर घर बनाए । अन्यत्र त एकदमै सुरक्षित स्थानमा बसेका छन्, हामी जोखिममै घर बनाइरहेका छौं, सुनमाया तामाङले भनिन् । आर्थिक स्रोतको अभावमा बसिरहेका यहाँका विस्थापित पुनः विस्थापित हुने अवस्था छ । केहीले भने बगिरहेको जमिनमुनि ऋण लिएर घर बनाइरहेको उनले बताइन् । काम गरेर खान आफ्नै खेतबारी छैन, अरूको मजदुरी गरेर ऋण तिर्नु कि परिवार पाल्नु ? उनले प्रश्न गरिन् । इन्द्रावती गाउँपालिका४ का अध्यक्ष जगतमान ताल्चाभडेलले जग्गाको जोखिमबारे जानकारी लिएको बताए । माटो परीक्षण गरेर मात्रै बस्ती बसाउने र जग्गा किन्ने प्रक्रिया हुनुपर्थ्यो, त्यहाँ केही समस्या देखिएको छ, उनले भने ।"
त्रिशूली ३ बीको ४० प्रतिशत काम पूरा,"नुवाकोट (कास) २०७७ फागुन मसान्तभित्रमा बिजुली उत्पादन गर्ने लक्ष्य राखेको माथिल्लो त्रिशूली ३ बीको निर्माण कार्य ४० प्रतिशत सकिएको छ । विद्युत् गृहसहित अधिकांश भाग किस्पाङ गाउँपालिका५ मा रहेको आयोजनाको सुरुङ खन्ने, विद्युत्गृह, सर्च ट्यांक, पेनस्टकको प्रारम्भिक निर्माण कार्य भइरहेको छ । अहिलेसम्म १२ सय मिटर सुरुङ खनिएको आयोजनाले जनाएको छ ।इन्जिनियरिङ, खरिद तथा निर्माण (ईपीसी) मोडेलमा आयोजना निर्माणका लागि चिनियाँ कम्पनी सिचुआन एएनएचई हाइड्रोइलेक्ट्रिक इन्जिनियरिङसँग ठेक्का सम्झौता भएको थियो । यो आयोजना नुवाकोट र रसुवामा निर्माण भइरहेको ६० मेगावाटको माथिल्लो त्रिशूली थ्री एको क्यास्केड आयोजना हो । क्यास्केड भएकाले माथिल्लो त्रिशूली थ्री बीले बाँध, बालुवा थिग्र्याउने पोखरी (डिसेन्डर) लगायत संरचना बनाउन पर्दैन । ३७ मेगावाट क्षमताको उक्त आयोजना नेपाल विद्युत् प्राधिकरण र नेपाल दूरसञ्चार कम्पनीको मुख्य लगानीमा त्रिशूली जलविद्युत् कम्पनी लिमिटेडले निर्माण गर्न लागेको हो । मुख्य सुरुङ निर्माण भइहेको छ, कम्पनीका प्रबन्ध सञ्चालक मोहन गौतमले भने, अहिले ४० प्रतिशत कामको प्रगति भएको छ । प्राधिकरण र नेपाल टेलिकमले ३०३० प्रतिशत सेयर हालेका छन् । कम्पनीमा रसुवा र नुवाकोटका स्थानीय तहहरूको ५ प्रतिशत, रसुवा तथा नुवाकोटका स्थानीय वित्तीय संस्थाको ५ प्रतिशत, रसुवा तथा नुवाकोटवासीको १० प्रतिशत, सर्वसाधारणको १५ प्रतिशत तथा प्राधिकरण तथा टेलिकमका कर्मचारीको ५ प्रतिशत सेयर रहनेछ । सुक्खायाममा (मंसिर १६ देखि जेठ १५) १३ करोड ४८ लाख ८० हजार र वर्षायाममा (जेठ १६ देखि मंसिर १५) १५ करोड ७७ लाख १० हजार युनिट विद्युत् उत्पादन हुने आयोजनाले जनाएको छ । आयोजनाबाट उत्पादन हुने विद्युत् खरिदबिक्रीका लागि प्राधिकरणसँग विद्युत् खरिदबिक्री सम्झौता (पीपीए) भइसकेको छ । आयोजनाको विद्युत्गृहबाट ३ किलोमिटर प्रसारण लाइनमार्फत त्रिशूली थ्रीबी सबस्टेसनमा जडान गरी राष्ट्रिय प्रसारण लाइनमा प्रवाह हुनेछ ।"
हेलिकप्टर लिएर आउँछन् पर्यटक,"(चितवन)  पूर्वअर्थमन्त्री सुरेन्द्र पाण्डे गत भदौ १२ गते सौराहाको एक कार्यक्रमका प्रमुख अतिथि थिए । सौराहामा गुणस्तरीय पर्यटक बढाउनुपर्ने जोड दिँदै उनले भने, मेघौलीमा रहेको बराही जंगल लजमा एकजना पर्यटक हेलिकप्टर चढेर आएछन् । जंगलमा बाघ देखेपछि हौसिएका उनले कर्मचारीलाई राम्रै टिप्स दिए । होटलले पनि गज्जबकै आम्दानी गर्यो ।उनले हेलिकप्टरको प्रसंग यत्तिकै जोडेका थिएनन् । बाराही जंगल लजमा कात्तिक ११ गते मात्रै ६ वटा हेलिकप्टर आएका थिए । यहाँ बस्न हेलिकप्टर नै चढेर आउने पर्यटकको चाप छ, लजका सञ्चालक विप्लव पौडेलले भने ।चितवन सदरमुकाम भरतपुरदेखि करिब ३० किलोमिटर पश्चिममा छ, मेघौलीको होटल बराही । आडैमा ताज ग्रुपसमेत संलग्न चौधरी समूहले चलाएको होटल मेघौली सेराई पनि छ । यी दुई होटलमा हेलिकप्टर चढेर आउने पर्यटकको संख्या उल्लेख्य छ । तिहारका बेला एकैदिन ६ वटा हेलिकप्टर आए, पौडेल भन्छन्, सधैं त यस्तो हुँदैन, औसतमा पर्यटकीय याममा महिनामा १० वटासम्म हेलिकप्टर आउँछन् ।मेघौली चितवनको निकै पुरानो पर्यटकीय क्षेत्र हो । बाघ, गैंडाजस्ता दुर्लभ वन्यजन्तु रहेको चितवन निकुञ्ज घुम्नका लागि यहाँ देशविदेशबाट लाखौं पर्यटक आउने गर्छन् । मेघौली सेराईका जनसम्पर्क अधिकारी बृजकुमार महतोले भने, पर्यटकीय याममा दिन बिराएर एउटा हेलिकप्टर आएकै हुन्छ । प्रमुख पर्यटकीय गन्तव्य बनेको चितवन निकुञ्ज ०३० सालमा स्थापना भएको हो । मेघौली नजिक ०२२ सालमा नै बेलायती नागरिक जिम एडवर्डले पर्यटकीय होटल टाइगर टप्स जंगल लज खोलेका थिए । निकुञ्ज खुल्नुभन्दा आठ वर्ष पहिल्यै मेघौलीमा पर्यटक भित्रिएका हुन् । निकुञ्जभित्र होटल सञ्चालन गर्न नपाउने नीति सरकारले लिएपछि टाइगर टप्स लगभग ६ वर्षदेखि बन्द छ । भित्रका होटल बन्द भएपछि गुणस्तरीय पर्यटक चितवन आउन कम भयो । त्यो अभावलाई आफूहरूले मेटाउन खोजेको बराहीका सञ्चालक पौडेलको भनाइ छ । हेलिकप्टर चढेर आउने पर्यटक हजार डलरभन्दा माथि खर्च गर्न सक्ने हैसियतका हुने सञ्चालकहरू बताउँछन् । काठमाडौंभरतपुर करिब १५० किलोमिटर दूरीको सडक त्यत्ति राम्रो छैन । विमानमा पनि घन्टौं कुर्नुपर्ने अवस्था छ । एकपटक जहाज चढेर भरतपुर ओर्लेका पर्यटकहरू गाडी चढेर मेघौलीसम्म आए, महतो सुनाउँछन्, तर बाटोको दुरवस्था देखेपछि फर्कने बेलामा हेलिकप्टर नै चढ्नुपर्यो ।"
सडक बनाउन ठेकेदारलाई तीन दिनको म्याद,"(ललितपुर)  ललितपुर पूर्वी भेगका स्थानीयले ग्वार्कोसिद्धिपुरलुभु लामाटार हुँदै काभ्रेको बीपी राजमार्ग जोड्ने सडक आइतबार ठप्प पारेका छन् । ठेकेदार, काठमाडौं उपत्यका सडक विस्तार आयोजना, महालक्ष्मी नगरपालिकाका मेयर, वडाध्यक्षलगायत सम्बन्धित निकायलाई सडक बनाउन पटकपटक ध्यानार्कषण गराउँदा पनि चासो नदिएकाले विरोधमा उत्रिएको सिद्धिपुर, टीकाथली र लुभुवासीको भनाइ छ ।विरोधका क्रममा उनीहरूले सिद्धिपुरको सडक जस्तापाताले छेकेर अवरोध गरेका थिए । सडक निर्माणका लागि स्थानीयले ठेकेदारलाई तीन दिनको समयसीमा दिएका छन् । बुधबारसम्म पनि काम सुरु नगरे थप संर्घषका कार्याक्रम तय गरिनेछ, सिद्धिपुरका रवीन्द्र नेमकुलले भने । काँठ क्षेत्रमा सडक विस्तार गर्न नसक्नुका विभिन्न कारणमध्ये घरको मात्र क्षतिपूर्ति दिने सरकारको निर्णय प्रमुख रहेको उनको भनाइ छ । स्थानीयले घर र जग्गा दुवैको चलनचल्ती मूल्यअनुसार क्षतिपूर्ति माग गरेका छन् । गतवर्ष सर्वार्च्चे अदालतले घर र जग्गा दुवैको मुआब्जा दिन फैसला गर्यो, उनले भने, त्यसपछि मुआब्जा दिन समय लाग्ने निष्कर्ष निकाल्दै उपलब्ध सडकमा कालोपत्र गर्ने मन्त्रीस्तरीय निर्णय पनि भएको थियो । यति हुँदा पनि ठेकेदारले कालोपत्र गर्न चासो नदिएकाले बन्द गर्न बाध्य बनेको उनले बताए । ठेकेदार कम्पनी ड्रागनका सञ्चालक कृष्ण गौतमले सरकारले घर भत्काउन नसक्दा ढिलाइ भएको दाबी गरे । मेरो पाइप र पर्खाल लगाउने ठेक्का हो । ७० प्रतिशत काम सम्पन्न भइसकेको छ, उनले भने, साइट क्लियर गरे दुई महिनामा काम सम्पन्न गर्नेछु ।केही महिनाअघि स्थानीयको विरोधपछि ठेकेदार कम्पनीले कालोपत्र गर्ने भन्दै सडकमा ग्राबेल बिछ्याएको थियो तर काम अघि नबढाउँदा धूवाँधूलोले सडकवरिपरि बस्न नसक्ने अवस्था छ । रोडागिटी अव्यस्थित हुँदा दुर्घटना पनि बढ्न थालेको स्थानीयको भनाइ छ । काठमाडौं उपत्यका सडक विस्तार आयोजनाका इन्जिनियर महानन्द जोशीले प्राधिकरणले क्षतिपूर्ति नदिएका कारण सडक अलपत्र परेको बताए । भर्खर सरुवा भएर आएको छु । अहिले उपब्लध सडकमा मात्र कालोपत्र गर्ने मन्त्रिपरिषद्को निर्णय लुभु सडकमा लागू हुन्छहुँदैन थाहा छैन, उनले भने ।महालक्ष्मी नगरपालिकाका मेयर रामेश्वर श्रेष्ठले ठेकेदारले बुधबारबाट काम गर्ने प्रतिबद्धता जनाएको बताए । सडक विस्तार गर्न पटकपटक सडक विभाग, जिल्ला प्रशासन कार्यालय, ठेकेदारलगायत सम्बन्धित निकायका प्रतिनिधि राखेर बैठक गरेको छु, उनले भने, सडकमा पर्ने विद्युत् र टेलिफोनका पोल सार्न नसक्दा पनि समस्या भएको हो । उनले प्राधिकरणलाई यसबारे जानकारी गराइसकेको बताए ।इमाडोलदेखि ३२६ किमि सडक कालोपत्र गर्ने डाँफे र समानान्तर जेभीले ०७५ असारभित्र सम्पन्न गर्ने गरी ०७३ जेठमा २७ करोड २ लाख ८८ हजार रुपैयाँमा ठेक्का पाएका थिए । सिद्धिपुर गोदावरी खोलालुभुलामाटार सडक कालोपत्रे गर्न आशिषसीएमड्रागन जेभीले ०७४ पुसमा सम्पन्न गर्ने गरी ०७४ असारमा १० करोड ८७ लाख ८ हजार र लामा र समानान्तर जेभीले ०७६ पुसमा सम्पन्न गर्ने गरी ०७४ मा ५१ करोड ८३ लाख १६ हजार रुपैयाँमा ठेक्का पाएका थिए ।"
बिरुवा वितरण,"काठमाडौं (कास) उपत्यकामा हरियाली घट्दै गएको अवस्थामा प्राकृतिक संरक्षण समाजले कौसी खेती (रुफटप गार्डेन) को अवधारणा अघि सारेको छ । टोखा नगरपालिकाको सूर्यदर्शन हाइट, मण्डिखाटार र गोंगबुमा नर्सरी स्थापना गरी निःशुल्क बिरुवा वितरण गरिरहेको अध्यक्ष कुमार कटवालले बताए । आमा समूह र संघसस्थामार्फत बोटबिरुवा उपलब्ध गराउने गरिएको उनले जानकारी गराए । हाल समाजले कागती र रुद्राक्षका बिरुवा वितरण गर्दै आएको छ । एउटा मान्छेका लागि दैनिक १६ केजी अक्सिजन आवश्यक पर्छ, समाजका अध्यक्ष कुमार कटवालले भने, तर उपत्यकाका मानिसले दैनिक १० केजी अक्सिजन पनि पाउँदैनन् । नर्सरीमा अहिले कागती, रुद्राक्ष, बोझो, बाँस, पीपल, लालीगुराँस, स्न्याप, स्ट्राबेरी, अंगुरलगायत २ सय ६५ जातका बोटबिरुवाको अनुसन्धान भइरहेको छ । आगामी पाँच वर्षभित्र फलफूलले ढाकेको क्षेत्रफल दोब्बर बनाउने नेपाल सरकारको नीति छ, उनले भने, त्यसलाई सहयोग पुगोस् भन्ने उद्देश्यले पहिलो चरणमा काठमाडौं उपत्यकाका पाँच लाख घरलाई एकएकवटा कागतीका बिरुवा वितरण गर्ने योजनामा छौं । समाजले गत वर्ष ओखलढ्गुांको च्यानम गाउँमा एक हजार चार सय ५५ घरघुरीलाई रुद्राक्षको बोट प्रदान गरेको थियो । यस वर्ष गण्डकी प्रदेशबाट ११ हजार ६ सय ६४ वटा रुद्राक्ष र एक हजार पाँच पीपलका बिरुवाको माग आएको उनको भनाइ छ । लुम्बिनीमा थिम पार्क बनाउने योजना पनि अघि सारेका छौं, अध्यक्ष कटवालले भने, लुम्बिनीमा भ्रमण वर्षलाई लक्षित गरी एक सय ९५ पीपल रोप्ने योजना छ ।"
अमेरिकी डलरसहित पक्राउ,काठमाडौं (कास) अमेरिकी डलरसहित त्रिभुवन अन्तर्राष्ट्रिय विमानस्थलबाट भारतीय नागरिक सत्यनारायण रामाचार्य पक्राउ परेका छन् । ओमन एयरको उडानद्वारा दुबई जान लागेका राहदानी नम्बर एस ८३००९०० बाहक उनलाई २५ हजार अमेरिकी डलरसहित पक्राउ गरिएको हो । उनले उक्त रकम ह्यान्ड ब्यागमा पत्रिकाले बेरेर लुकाएका थिए ।
कान्तिपुरकर्मी बज्राचार्य पुरस्कृत,"काठमाडौं (कास) कान्तिपुरकर्मी हिमेशरत्न बज्राचार्य भिक्षु कुमार काश्यप स्मृति पत्रकारिता पुरस्कारबाट पुरस्कृत भएका छन् । नेवाः पत्रकार राष्ट्रिय दबूको तेस्रो राष्ट्रिय अधिवेशनका अवसरमा उनी ११ हजार १११ नगदसहित पुरस्कृत भएका हुन् । यस्तै, मोतीशान्ति शाक्यले स्थापना गरेको ज्ञानदेवी मणिरत्न स्थापित स्मृति पत्रकारिता पुरस्कार पत्रकार याम प्रधानलाई दिइएको छ । साहित्यकार मोहन दुवाललाई वाङ्मय शताब्दी पुरुष सत्यमोहन जोशी पत्रकारिता पुरस्कार, ज्ञानज्योति लक्ष्मीप्रभा स्मृति पत्रकारिता पुरस्कार अमृतलाल श्रेष्ठलाई प्रदान गरिएको छ । राष्ट्रिय समाचार समितिका फोटो पत्रकार रत्नकृष्ण श्रेष्ठलाई बाबुराजा ज्यापू फोटो पत्रकारिता पुरस्कार प्रदान गरिएको छ । महाधिवेशनले सुरजवीर बज्राचार्यको अध्यक्षतामा नयाँ नेतृत्व चयन गरेको छ । उपाध्यक्षमा नृपेन्द्रलाल श्रेष्ठ, रचना श्रेष्ठ र सन्दीप श्रेष्ठ छानिए । महासचिवमा सुनिल महर्जन, सचिवमा केके मानन्धर, कोषाध्यक्षमा सुरेन्द्रभक्त श्रेष्ठ, सहसचिवमा राजु नापित र प्रेरणा शाक्य, सहकोषाध्यक्षमा बाबुकाजी साःछें श्रेष्ठ सर्वसम्मत छानिए ।"
काठमाडौं जेसिजमा दाहाल,"काठमाडौं (कास) काठमाडौं जेसिजको अध्यक्षमा मुकुन्द दाहाल निर्वाचित भएका छन् । जेसिजको ३७औं अधिवेशन तथा ४९औं साधारणसभाबाट कार्यकारिणी उपाध्यक्षमा अनुप सुनुवार र रफी भण्डारी, उपाध्यक्षहरूमा ध्रुव तिवारी, निरोज खतिवडा, नारायण आचार्य र हेम भण्डारी सर्वसम्मत चयन भएका छन् ।"
२१ जनाद्वारा रक्तदान,ललितपुर (कास) महालक्ष्मी नगरपालिका४ इमाडोलस्थित स्वस्तिक टोल विकास संस्थाले गरेको निःशुल्क स्वास्थ्य शिविरमा २१ जनाले रक्तदान गरेका छन् । रेडक्रस सोसाइटी भक्तपुर तथा प्रेरणा डाइग्नोस्टिक एन्ड डेन्टल क्लिनिकको प्राविधिक सहयोगमा आयोजित शिविरमा १५० भन्दा बढीको स्वास्थ्य परीक्षण गरिएको संस्थाका अध्यक्ष प्रेम पन्तले बताए । वडाध्यक्ष लक्ष्मण रोकाले देउसीभैलो खेलेर संकलित रकमले सामाजिक सेवाका काम गरेकामा धन्यवाद दिए ।
मुक्त टुँडिखेल,"विस्तारै छिर्ने, छिरेर अस्थायी संरचना बनाउने अनि त्यसलाई स्थायी रूपमा कब्जा गर्ने प्रवृत्तिले काठमाडौंका खुला ठाउँहरू मासिँदै गएका छन् । कुनै बेला एसियाकै ठूलो मानिएको काठमाडौंको टुँडिखेल यस्तै अतिक्रमणको चपेटामा छ अहिले । कहीँ नेपाली सेनाको कब्जामा छ, कतै काठमाडौं महानगरपालिकाको र कतै निजी क्षेत्रका ठेकेदारको । पुरानो बसपार्कमा भ्युटावर बनाउने क्रममा खुलामञ्चमा लगेर बसपार्क गर्न थालियो । ६ महिनाका लागि राख्ने भनिएकोमा पाँच वर्ष बित्दासमेत बसहरू हटेका छैनन् । उल्टै काठमाडौं महानगरपालिकाले गत महिना त्यहाँ ढलान गरिदियो । त्यो थाहा पाएपछि संरक्षण अभियन्ताहरूले रोकिदिए । रोकेको केही दिनपछि दसैंको मौका छोपेर महानगरले रातारात फेरि ढलान गरिदियो । महानगर खुलामञ्चमाथिको कब्जा तत्काल हटाउने पक्षमा छैन भन्ने संकेत हो, त्यहाँ ढलान गरिनु । बसपार्क राखिएको स्थलभन्दा दक्षिणतिरको भाग जस्ताले बारिएको छ । त्यहाँ दरबार हाइस्कुलका ठेकेदार कम्पनीको निवासस्थल बनाइएको छ । केही भागमा गाडी पार्किङस्थल बनाइएको छ । बस राख्नेमात्र नभई यो ठाउँलाई व्यापारिक प्रयोजनमा लगाउन महानगरले टहरा हाल्ने विवादास्पद अनुमतिसमेत दिएको थियो काठमाडौं भ्युटावरको ठेकेदार कम्पनीलाई । त्यहाँ ४२ वटा सटर बनाइएकोमा स्थानीयवासी, अभियन्ताको विरोधपछि प्रधानमन्त्री केपी शर्मा ओलीको निर्देशनमा डोजर लगाएर टहरा भत्काइदिनुपर्ने अवस्था आएको थियो । हेर्दाहेर्दै कब्जामा परेको हो खुलामञ्च । यसको छेउकै दुईमाजु परिसरमा १७ जना व्यापारीले पसल सञ्चालन गरिरहेका छन् । त्यसलाई हटाउन गुठी संस्थान, काठमाडौं महानगरपालिका २८ वडाले ताकेका गर्दा पनि व्यापारीले मानेका छैनन् । बीसको दशकतिरबाट यसरी टुँडिखेल अतिक्रमण हुने क्रम बढेको देखिन्छ । रानीपोखरीदेखि वाग्मती नदीसम्मकै भाग टुँडिखेल भएको पुराना नक्सामा देखिन्छ । बीसको दशकमा बेलायती महारानी नेपाल आउँदा भद्रकालीबाट धरहरातिर जाने बाटो खोलियो । यही बेलादेखि टुँडिखेल खण्डखण्डमा बाँडियो । केही भागमा रत्नपार्क बनाइयो । रत्नपार्कसँगै सैनिक मञ्च बन्यो । त्यतिमा मात्र सीमित भएन सेना । अहिले त प्याराफिटै बनाएको छ । तीनवटा भवन पनि छ । तीमध्ये दुईवटा गगनचुम्बी भवन बनेका छन् । एउटा पुस्तकालय बनेको छ । इन्द्रचोक, असन, भोटाहिटीलगायत कोर सिटी मा केही विपत्ति आइलाग्यो भने सबै भेला हुने खाली ठाउँ छैन । टोलमा सानासाना चोक छन् । त्यसबाहेक खुला ठाउँ खोज्न वसन्तपुर डबली या भूगोल पार्क पुग्नुपर्छ । ठूला घर भएकाले यी क्षेत्र पनि सुरक्षित लाग्दैनन् । त्यही भएर टुँडिखेलै जानुपर्छ । अर्थात् प्राकृतिक विपद् आइपर्दा जाने ठाउँ यही मात्र हो । कोर सिटीका मात्रै जम्मा हुने ठाउँ हैन टुँडिखेल । त्रिपुरेश्वर, थापाथली, बागबजार, कान्तिपथलगायत स्थानबाट खुला ठाउँ खोज्दै यहीँ जानुपर्छ । भुइँचालो आउँदा टुँडिखेलबाहेक सैनिक मञ्चसमेत पीडितले भरिएका थिए । त्यति मात्रै होइन, राष्ट्रियस्तरका कार्यक्रम हुने ठाउँ पनि हो टुँडिखेल । टुँडिखेल खुला मात्र नभई सांस्कृतिक गतिविधि हुने केन्द्र पनि हो । टुँडिखेलको मध्यभागमा खरीको बोटमा चौतारो थियो । यो त्यही चौतारो हो, जहाँबाट त्यस चौतारोमा बसेर राणा प्रधानमन्त्रीहरू ऐतिहासिक निर्णय जनतालाई सुनाउने गर्थे । यही चौतारोमा बसेर राणा प्रधानमन्त्री चन्द्रशमशेरले दास उन्मूलन गर्ने घोषणा गरेका थिए । यही चौतारोमा बसेर राजालगायत विदेशी पाहुना टुँडिखेलमा हुने राष्ट्रिय पर्व, उत्सव हेर्थे । अहिले पनि प्रजातन्त्र दिवस, संविधान दिवस, वडादसैंको बडाइँ, कवाज, घोडेजात्राजस्ता सांस्कृतिक क्रियाकलाप हुने गर्छ । कुनै बेला यहाँ साना व्यापारीले कब्जा गरेका थिए । उनीहरूलाई केही समयका लागि भनेर महानगरले भृकुटीमण्डप सारेका थिए । तीन महिनाका लागि भनेर सारेको त्यो ३१ रोपनी जग्गामा अहिले साना व्यापारीले कब्जा जमाएका छन् । टुँडिखेललाई मुक्त बनाउने उद्देश्यका साथ उपत्यकावासीले अकुपाई टुँडिखेल अभियान सञ्चालन गरिरहेका छन् । उनीहरूले चरणबद्ध रूपमा हरेक शनिबार टुँडिखेलमा भेला भएर दबाब सिर्जना गर्न सुरु गरेका छन् । पहिलो चरणमा खुलामञ्चको बसपार्क हटाउन दबाब दिनेदेखि सेनाबाट भएका अतिक्रमणसमेत हटाउने उनीहरूको योजना छ । यो अभियानको जुन उद्देश्य छ, वास्तवमा यो कार्य महानगरपालिका आफैंले गर्नुपर्ने हो, जनताले गर्नुपरिरहेको छ । त्यसैले यस्ता जनस्तरीय पहललाई महानगरपालिका र सरकारले गम्भीरतापूर्वक लिनुपर्छ । काठमाडौंले सास फेर्न पाउने ठाउँहरू खाली गराउनुपर्छ ।"
नेकपामा नेतृत्वको राज,"सत्तारुढ नेकपामा यतिबेला अध्यक्षद्वयको हालिमुहाली चलिरहेको छ । पार्टी एकीकरणदेखि मन्त्रिपरिषद पुनर्गठनसम्मका विषयमा दुई अध्यक्षको घन्टौं लामो छलफल हुनथालेका छन् । ती छलफल जति नै लम्बिए पनि अहिलेसम्म ठोस निष्कर्ष सार्वजनिक गरिएको छैन । सचिवालय सदस्यहरूलाई समेत दुई अध्यक्ष बीचको छलफलको एजेन्डा के छ भन्ने थाहा दिइँदैन । प्रधानमन्त्री एवं पार्टी अध्यक्ष केपी शर्मा ओली अस्वस्थ हुँदै जाँदा भएका छलफललाई अर्थपूर्ण रूपमा हेर्न थालिएको छ । दुई अध्यक्षबीच के कुरा भइरहेका छन्, त्यसबारे पार्टी सचिवालय र केन्द्रीय समिति बेखबर छ । पार्टीभित्र पटकपटक फरक मत राख्दै आएका वरिष्ठ नेता माधवकुमार नेपालसँग पनि ओलीले छलफल बढाएका छन् । तर उनलाई फकाउन मात्रै बालुवाटार प्रवेश गराएका हुन् भन्न सकिन्छ । जुन बेला प्रदेश प्रमुख नियुक्तिका लागि नेपालले आफ्नो पक्षका नेताहरूको नाम ओलीलाई बुझाएका थिए, त्यसबेला ओलीले उनलाई वास्ता गरेनन् र पूर्वएमाले धारबाट आफूपक्ष र पूर्व माओवादी पक्षबाट मात्रै प्रदेश प्रमुखमा नियुक्त गरेका थिए । नेपालको आक्रोश यतिमात्रै थिएन, पार्टी एकताका क्रममा प्रायःजसो ठाउँमा उनको चित्त दुखाइ नै छ । अर्का वरिष्ठ नेता झलनाथ खनाल पछिल्लो समय वरियतामा एक स्टेप माथि पुगेपछि तटस्थजस्तै छन् । कहिलेकाहीं पार्टी महासचिव विष्णु पौडेललाई ओलीले छलफलमा सहभागी गराए पनि निर्णय भने दुई अध्यक्षको मात्रै लागू हुने गरेको छ । यतिबेलाको नेकपालाई ओलीप्रचण्डको व्यावसायिक संगठन भन्दा फरक पर्दैन । सुजन देवकोटा, पालुङटार४, गोरखा"
कहिले आउने चेत ?,"भन्न जे जे भनिए पनि वास्तविकत रूपमा हामी नेपाली नेपालअंग्रेज युद्ध (१८१४१८१६) पछि कहिल्यै स्वतन्त्र भएनौं । अझ भारतको स्वतन्त्रता (१९४७) पछिको स्थिति झनै भयावह छ । हाम्रा राजनेताहरू सधैं जनताको इच्छा, आकांक्षा तथा चाहना पूरा गर्नभन्दा आफ्नै सत्तारोहणलाई मुख्य मुद्दाको रूपमा स्थापित गर्न लागिपरे । सत्तारोहणका लागि उनीहरू अधिकतम लचक हुने क्रम निरन्तर रहिरह्यो । त्यसकै लागि उनीहरूले साम, दाम, दण्ड, भेदको नीति अनुशरण गरिरहे । अधिकांश नेता सिद्धान्तच्युत देखिए । अद्यापि त्यो क्रम जारी नै छ । नेताहरूले नेपाल सार्वभौमसत्ता सम्पन्न स्वतन्त्र मुलुक भएको तथ्यलाई गम्भीर रूपमा लिएको देखिंँदैन । बरु सत्ता प्राप्ति हुन्छ भने जोसुकैको सामु लम्पसार पर्न पनि तयार भएकै देखिन्छन् । कुनै एउटा मुद्दामा आफूहरूबीच खटपट भएको अवस्थामा उक्त समस्या सुल्झाइदिन उनीहरूले पराई न्यायाधीशमात्र होइन, पराई भूमि नै रोजे । एउटा नेपालीलाई शत्रु माने अनि वास्तविक शत्रुलाई सच्चा मित्र । २००७ सालको प्रजातन्त्र प्राप्तिको लागि भएको क्रान्ति होस् वा माओवादीकालको १२ बुँदे समझदारीको सवाल होस्, उनीहरूले मित्रको भेष धारण गरेको दुश्मनलाई नै सर्वोपरि ठानिरहे । उनीहरूले त्यही प्रकारको भुल गरिरहे, जुन भुल भारतमा सिक्किमको विलय हुनु अगाडि लेन्डुप दोर्जी र राजा चोग्यालले गरेका थिए । त्यसबखत भारतले चोग्याल र दोर्जीको आपसी असमझदारीको फाइदा कसरी उठायो भन्ने कुरा घामझैं छर्लङ्ग छ । यी सबै कुरा बुझेर पनि हामी नेपालीमा अझै चेत आएको पाइँदैन । सञ्जीव डोटेल,"
सही आदेश,"न्यायालयमा अझ पनि राम्रो आदेश र फैसला गर्ने न्यायमूर्तिहरू छन् भन्ने छनक रौतहट जिल्ला अदालतका न्यायाधीश दीपक ढकालले दिएका छन् । मोहम्मद आफताव आलमको केसमा उनले गरेको आदेशले न्याय मरेको छैन भन्ने सन्देश दिएको छ । उनको आदेशले लाखौंको मन जित्नुका साथै सम्पूर्ण न्यायालयको शिर उँचो बनाएको छ । न्यायाधीश ढकालले खतरनाक अभियुक्त मानिएका आलमलाई मुद्दा पुर्पक्षका लागि कारागार नै पठाउने आदेश गरे । जुन उचित छ । मात्र त्यति होइन, उनले मुद्दाको साक्षी, जाहेरवाला र पीडितहरूको सुरक्षा गर्न सरकारको नाममा आदेश गरेर आलमको डरत्रासबाट बचाउने कामसमेत गरेका छन् । यदि मुद्दा पुर्पक्ष गर्न आलमलाई साधारण तारेख वा धरौटीमा राखेको भए उनले मुद्दाको धेरैजसो प्रमाण मेटाउने, साक्षीहरूलाई डर, धाकधम्की दिने काम गर्न सक्थे । अहिलेको आदेशले त्यसलाई निस्तेज पार्ने काम गरेको छ । प्रमाणको समुचित मूल्यांकन गरी आलमलाई कडा दण्डको भागिदार गराउनसके इँटाभट्टीमा मारिएका आत्माले शान्ति पाउँथे । सही फैसला गर्ने आँट र साहस न्यायमूर्तिहरूले देखाउलान् भन्ने अपेक्षा छ । सभामुख कृष्णबहादुर महरालाई पनि मुद्दा पुर्पक्षको लागि कारागार पठाउने र सांसद रेशम चौधरीलाई पनि दोषी ठहर गर्दै जेल हाल्ने निर्णय गरेर केही न्यायाधीशले न्याय अहिले पनि जिउँदै छ भन्ने आभाष दिलाएका छन् । गोपाल देवकोटा, गोकर्णेश्वर८, काठमाडौं"
आफै प्याड बनाउन सिकाऊँ,"सरकारले यस वर्षको नीति तथा कार्यक्रममै देशभरका सामुदायिक विद्यालयमा पढ्ने छात्राहरूलाई निःशुल्क स्यानेटरी प्याड उपलब्ध गराउने घोषणा गरेको थियो । त्यस अनुसार कार्यविधि निर्माण प्रक्रिया अन्तिम चरणमा पुगेको र सो पूरा भएपछि मुलुकभर कक्षा ६१२ मा पढ्ने १५ लाख किशोरीले यही मंसिरदेखि प्याड पाउने कुरा केहीअघि नै सार्वजनिक भइसकेको छ । उक्त राष्ट्रव्यापी कार्यक्रमका लागि वार्षिक डेढ अर्ब रुपैयाँ खर्च लाग्नेछ । महिनावारी भएका बेला पनि छात्राहरूको पठनपाठनलाई सहज बनाउने उद्देश्यले सुरु गर्न लागिएको यस्तो कार्यक्रमलाई नराम्रो त भन्नै मिल्दैन । तर प्याड बनाउन कुनै प्राविधिक जनशक्ति र विदेशी कच्चा पदार्थको आवश्यकता नपर्ने भएको हुँदा त्यतिका रकम खर्च नगर्दा राम्रो हुन्थ्यो । त्यसको सट्टा किशोरीहरूलाई नै प्रभावकारी ढङ्गले प्याड बनाउने र प्रयोग गर्ने तरिका सिकाइने कार्यक्रम ल्याएको भए किफायती हुने थियो । त्यस्तो कार्यक्रमबाट किशोरीहरूमा आफ्नो व्यक्तिगत सरसफाइमा सचेततापूर्वक ध्यान दिने, आफ्ना लागि आवश्यक पर्ने वस्तु सकेसम्म आफैं निर्माण गर्ने सीपको विकास हुने र यो अवस्था देशैभरि हुँदा अन्ततः देशै आत्मनिर्भर बन्ने विषयमा सहयोग पुग्ने थियो । विद्यार्थी भएको नाताले त्यस्ता कुरा उनीहरूले अरूलाई पनि सिकाउन सक्थे । यसबाट सफासुग्घर रही रोगबाट बच्ने चेतनाको पनि विकास हुने थियो । त्यसैले निःशुल्क प्याड वितरण गर्नुभन्दा विद्यालयमा स्वच्छ खानेपानीको व्यवस्था गर्नु बढी महत्त्वपूर्ण हुनसक्छ । इन्द्रकुमार श्रेष्ठ, खानीभञ्ज्याङ, ओखलढुंगा"
बालमैत्री वातावरण आवश्यक,"आजभोलिका बालबालिकालाई पत्रु खाना, मोबाइल र टिभीले भुसुक्कै बिगारिसक्यो । प्रत्येक घर, टोल र विद्यालयबाट सुधारको थालनी गरौं । स्कुल परिसरमा पत्रु खाना प्रयोगमा प्रतिबन्ध लगाउन आवश्यक छ । अभिभावकले यस्ता समस्याप्रति चासो राख्नुपर्छ । विद्यालयहरूको अर्को समस्या भनेको सरसफाइको कमजोर पक्ष हो । सफा पिउने पानीको समस्या त अधिकांश विद्यालयका स्थायी समस्या नै हो । पानीकै अभावका कारण नानीबाबुहरूले प्रयोग गर्ने शौचालय दुर्गन्धित हुन्छन् । तिनले शौचालय प्रयोगपछि साबुनपानीले राम्रोसँग हात धुन पनि पाउँदैनन् । व्यवस्थापन गर्ने सीप भएमा यो त्यति खर्चिलो काम भने होइन । शिक्षक र व्यवस्थापकहरूमा काम गर्ने तत्परता र निर्वाचित जनप्रतिनिधिहरूमा दूरदृष्टि र जाँगर भए पुग्ने यस्ता झिनामसिना तर महत्त्वपूर्ण सवालमा सबै पक्षले ध्यान पुर्याउन ढिला नगरौं । जिम्मेवार सरोकार निकाय भएकाले बेलैमा ढंग पुर्याउनुपर्ने चाहिँ टोलटोलमा आएको भनिएको सिंहदरबारहरूले नै हो । भविष्यका कर्णधारहरूलाई बालमैत्री वातावरणमा हुर्कन पाउने अधिकार प्रदान गर्न सबैले योगदान गरौं । कृष्ण कुम्पुरे, आदमटार, धादिङ"
दुर्घटनाको कहालीलाग्दो तस्बिर,"सडक दुर्घटना पीडितको सम्झना दिवसका अवसरमा बस्ती रित्याउने त्यो दुर्घटना पढेपछि सार्वजनिक यातायात क्षेत्र निराशाजनक मोडमा रहेको प्रस्ट हुन्छ । १० वर्षयता सडक दुर्घटनामा २० हजार जनाले ज्यान गुमाएको र सवा लाख घाइते भएको तथ्यांक सार्वजनिक हुँदा चिन्तित नहुने को होला ? कतिपय दुर्घटनाले पार्ने तत्कालीन र दीर्घकालीन असरको लेखाजोखा गरेर साध्य छैन । १४ वर्षअघि प्युठानको जर्गेनीमा भएको जन्तीबस दुर्घटनामा दुलाहा छोरासहित परिवारका सबै सदस्य गुमाएर विह्वल बन्दै बाँच्न विवश बनेकी दीपा अधिकारीको मानसिक वेदना कस्तो होला ? त्यसलाई शब्दमा वर्णन गर्न सकिँंदैन । बस खस्दा टारीगाउँका अधिकांश पुरुषको मृत्यु भएको र त्यहाँका १० परिवारले बस्ती नै छाडेर विस्थापित हुनुपरेको दर्दनाक स्थिति उत्तिकै कहालीलाग्दो छ । यो र यस्तै हृदयविदारक परिस्थिति सिर्जना हुँदा त्यसका अनगिन्ती दुष्प्रभाव मुलुकभर जहाँसुकै नदेखिएलान् भन्न सकिँंदैन । पारिवारिक पीडा, विछोड, सामाजिक खलबली, विस्थापनका साथै अवाञ्छित घटनाले गरिबी र अभावको स्थिति पनि सिर्जना गर्छ । यस्तो भयावह परिस्थिति वर्षेनि दोहोरिंँदा पनि राज्य बेखबरजस्तो बन्नु, दुर्घटना न्यूनीकरणका ठोस उपाय अवलम्बन नगर्नु र पीडितका समस्याप्रति उदासीन देखिनु दुःखद छ ।चालकको लापरबाही, तीव्र गति र मादक पदार्थ सेवन दुर्घटनाका प्रमुख कारण मानिन्छन् । अरु पक्ष पनि उत्तिकै महत्त्वपूर्ण छन् । विना माटो परीक्षण, विना सर्भेक्षण जथाभावी सडक निर्माण हुनु, पहाडी भिरालो ठाउँमा कच्ची, धुले सडकको विस्तार हुनु, बसमा बढी यात्रु कोच्नु, निषेधित सडकमा जबर्जस्ती ठूला बस चलाउनु, म्याद गुज्रेका गाडी सञ्चालनमा ल्याइनु, सिन्डिकेट प्रणाली हावी हुनु आदि । यावत कुराको लेखाजोखा गरी सरकार दुर्घटना न्यूनीकरणमा अग्रसर हुन जरुरी छ । भुवनेश्वर शर्मा, चन्द्रागिरि२, काठमाडौं"
कमजोर राज्य र अपराधवृत्ति,:
छोरी हाम्रा गर्व,शीतल शर्मा
अबको समय युवाको,"दोस्रो विश्वयुद्धपछि विश्व दुई ध्रुवमा विभाजित भयो । नेपाल लगायत केही मुलुक कुनै पनि ध्रुवमा देखिन चाहेनन् । नेपाल भर्खर जहानियाँ शासनबाट बाहिर नआएको भए सायद कुनै ध्रुवमा देखिन सक्थ्यो । त्यति बेला यहाँ कानुनी शासन थियो र बालिग मताधिकारका आधारमा बहुलवादभित्र रहेर चुनिएका जनप्रतिनिधिहरूबाट शासन व्यवस्था चलाउने किसिमको प्रजातान्त्रिक समाजवादी मुलुक बनाउने अभियानको नेतृत्व बीपी कोइरालाले गरिरहनुभएको थियो । त्यसलाई सार्थक बनाउन बीपीले नेपाली कांग्रेसलाई तत्कालीन नेपाली समाजसँग परिचित गराउनुभयो ।जनताका आधारभूत आवश्यकता परिपूर्ति गर्ने जिम्मेवार प्रणालीयुक्त मुलुकको परिकल्पना गरी थालिएको आन्दोलनमा धेरै युवा सहभागी भए । बीपी लगायत समकालीन नेताहरू ३४३५ वर्षको युवा उमेरमै निरकुंशताविरुद्धको प्रजातान्त्रिक आन्दोलनमा होमिएका थिए । बीपीको त्यही अठोटका कारण आज आम नेपाली युवाहरूलाई आफ्नो प्रतिभा र सिर्जनशीलता प्रयोग गर्न सक्ने वातावरण संविधानले नै सुनिश्चित गरिदिएको छ । सबै राजनीतिक दल बीपीको दर्शनका आधारमा २०७२ मा लेखिएको संविधानको छातामुनि आएका छन् ।यति बेलाको सामाजिकआर्थिक परिवेश तत्कालीन अवस्थाको भन्दा फरक छ । शिक्षा र चेतनाको स्तर माथि उठिसकेको छ । धेरै राजनीतिक मुद्दा सम्बोधन भइसकेका छन् । सूचनाप्रविधि र सञ्चार क्षेत्रमा अकल्पनीय विकास भएको छ । बसाइँसराइले मानिसको परम्परागत पेसा र सामाजिक संरचनामा परिवर्तन ल्याएको छ । देशविदेशका नयांँनयाँ घटना र प्रविधि सम्बन्धी ज्ञानबारे युवाहरूले सजिलै थाहा पाउन थालेका छन् । देशविदेशका विभिन्न सञ्जालमा युवा जमातको सहभागिता बढ्दै छ । वातावरण, जलवायु परिवर्तन, लैङ्गिक समानता, सामाजिक उत्तरदायित्व एवं पारदर्शिता सहितको सुशासन युवाहरूका बीच रुचिको विषय बनेको छ । उद्यमशीलतालाई सम्मानपूर्वक हेर्न थालिएको छ । त्यसैले अघिल्लो पुस्ताले गरेको जस्तो संघर्ष र कोरा राजनीतिक भाषण युवा पुस्तालाई आवश्यक छैन । युवामा भएको सिर्जनशीलतालाई उद्यमशीलतासँग जोडेर त्यसलाई उत्पादनशील बनाए मात्रै समृद्धि हासिल गर्न सकिन्छ । देशको शासन प्रणाली र आर्थिक संरचना सुहाउँदो भए मात्र प्रत्येक नागरिकको सिर्जनाशीलता र दक्षतालाई उत्पादनसँग जोड्न सकिन्छ ।कांग्रेसको समाजवादमा तीन आयामलाई प्रस्ट बुझिने गरी अवलम्बन गरिएको छ । पहिलो, नियमन गरिएको गतिशील बजार जहाँ सबै नागरिकको व्यक्तिगत क्षमता र ज्ञानलाई स्वतन्त्रतापूर्वक प्रयोग गरी पुँजीको उत्पादन गरिएको हुन्छ । दोस्रो, उपभोग्य वस्तुको माग र आपूर्तिको गतिविधिमा निजी क्षेत्रको ठूलो भूमिका हुन्छ । र तेस्रो, यस्तो प्रक्रियामा विभिन्न कारणले सहभागी हुन नसकेका वर्ग र समुदायले गतिशील बजारले उत्पादन गरेको पुँजीका आधारमा सम्मानित र आधारभूत जीवनयापन गर्न सकून् भनेर सन्तुलित सामाजिक सुरक्षा प्रणाली अपनाइएको हुन्छ । यी सबै नीति, योजना र कानुनको शासन कायम गर्ने सहभागितामूलक प्रक्रियाबाट निर्णयकर्ताहरूको चयन गरिएको हुन्छ । त्यसैले सिर्जनशील युवाहरू उत्पादन प्रक्रियामा सहभागी भएका हुन्छन् । नेपालका राजनीतिक दलहरूका धारणा सतही, अस्पष्ट, अव्यावहारिक र गतिशील विश्वसँग मेल नखाने छन् । त्यही अव्यावहारिक दर्शनले गर्दा सिर्जनशीलता र उद्यमशीलतालाई प्रस्फुटन गर्ने हाम्रा आर्थिक संरचनाहरूको निर्माणमा अवरोध भएको छ । यस विषयमा राजनीतिक दलहरू र नेतृत्वकर्ताले आत्मसमीक्षा गर्नैपर्छ ।२०४६ को परिवर्तनयता मुलुक नेपाली कांग्रेसको नीतिका आधारमा अगाडि बढ्दै थियो । आर्थिक वर्ष २०४७४८ मा ५ हजार ५ सय ३८ जनालाई निजी क्षेत्रले रोजगारी दिएको थियो । २०४९५० मा ८९ हजार ३ सय ५१ जनाका लागि रोजगारीका अवसर सिर्जना भएका थिए । तर गएको आर्थिक वर्षमा दुईतिहाइको सरकारको नीतिका कारण निजी क्षेत्रले २८ हजारभन्दा कम रोजगारी मात्र सिर्जना गर्यो । ५० को दशकमा सुरु भएको सशस्त्र द्वन्द्व, राजाको निरंकुश शासन, राजनीतिक आन्दोलन, बन्दहडताल र लोडसेडिङ जस्ता समस्याले उद्योगव्यवसाय प्रायः ठप्पै भए । स्वदेशी तथा विदेशी लगानी बन्द भयो । यही कारण रोजगारी सिर्जना हुन सकेन । युवाहरू विदेसिन बाध्य भए । अहिले पनि लगानी बढेको छैन, वैदेशिक लगानी घटेको छ ।नेपालमा २० देखि ४० वर्षसम्मका युवाहरूको संख्या करिब ५० लाख छ । योजना आयोगको प्रतिवेदन अनुसार, आगामी ९ वर्षमा ७ प्रतिशतभन्दा बढी र ३५ वर्षमा करिब १४ प्रतिशत नेपाली ६५ वर्षमाथिका हुनेछन्, जुन अवस्थालाई बुढ्यौली समाज भनिन्छ । यसको अर्थ युवाहरूलाई उत्पादनशील बनाउने समय निकै कम छ । यति ठूलो चुनौती सामना गर्न र यही पुस्तामा युवाहरूको समृद्धिको सपनालाई साकार पार्न आर्थिक सुधार, स्रोतको परिचालन र लगानीको माहोल सिर्जना गर्नुपर्छ । २०४८ को कांग्रेस सरकारले बसालेको आर्थिक जगमा अहिलेसम्मको नेपालको अर्थतन्त्र टिकेको छ । अब विश्वपरिवेश अनुसार चल्नका लागि २०४८ को जस्तो जोखिम मोलेर मात्रै सुधार गर्न सकिन्छ ।विश्वमा ६० प्रतिशतभन्दा बढी रोजगारीका अवसर साना तथा मझौला उद्योगहरूले नै दिएका छन् । यस्ता उद्योग स्थापनाका लागि वातावरण, लगानी पुँजीमा पहुँच, प्रविधिमैत्री शासन, प्रविधि प्रयोगमा इन्सेन्टिभ, बजारको व्यवस्थापन, सुरुआतमा कर छुट लगायतका सुविधा दिए मात्र युवाहरूलाई उद्यमशीलतामा आकर्षित गर्न सकिन्छ । कम्युनिस्ट सरकारको ध्यान उद्योग बढाउनतिर गएको देखिँदैन । नेपाली कांग्रेसको सरकारले हवाई, बैंकिङ र कृषिजन्य पदार्थ सम्बन्धी उद्योग निजी क्षेत्रलाई खुला गरेकाले अहिले धेरै उद्यमीले प्रगति गरेका छन्, रोजगारीका अवसर सिर्जना गरेका छन् । साधारण किसान र मजदुर पनि उत्पादनमा सहभागी भएर मालिक बनून् भन्ने उद्देश्यका साथ कांग्रेसले सहकारी ऐन ल्याएको हो । त्यसैले अब फेरि कृषि, खनिज, ऊर्जा र सेवा, पर्यटन, शिक्षा, स्वास्थ्य जस्ता युवालक्षित उत्पादनका क्षेत्रमा उद्यमशीलताको अवसर सिर्जना गर्ने वातावरण बनाउनुपर्छ ।नेपालमा युवाहरूलाई अहिले विभिन्न क्षेत्रमा थुप्रै अवसर उपलब्ध छन् । पहिलो, विप्रेषणले बढाएको माग र त्यसबाट भएको आपूर्तिलाई प्रतिस्थापन गर्ने उत्पादनतिर युवाहरूलाई समावेश गराउँदा भैरहेको बजारमा उनीहरूको उत्पादनले स्थान पाउँछ र कम जोखिम हुन्छ । दोस्रो, विदेशमा बस्ने ६० लाख नेपालीले प्रयोग गर्न सक्ने नेपाली सामान उत्पादन गरेर पनि डायस्पोरासँग सहकार्य गरी निर्यात गर्न सक्ने थुप्रै ठाउँ छन् । तेस्रो, नेपालको विविध मौसमका अर्गानिक उत्पादन खपत गर्ने देशहरूमा निर्यात गर्ने वा उच्चस्तरीय पर्यटकहरूका लागि प्रवर्द्धन गर्न सकिन्छ । यी सबै अवसरबाट युवाहरूलाई आयआर्जन गर्ने अवसर सिर्जना गर्न सक्ने आर्थिक नीति नेपाली कांग्रेसले मात्र ल्याउन सक्छ । सीटीईभीटी लगायतका संस्थाले वर्षमा ४० हजारभन्दा बढी मध्यम स्तरका प्राविधिक उत्पादन गर्ने गरेका छन् । व्यवसायतिर अभिमुखीकरण गरेर यो जमातलाई पनि उद्यमी बनाउन सकिन्छ या उद्यमीहरूका लागि श्रमशक्ति उपलब्ध गराउन सकिन्छ । सूचना प्रविधि क्षेत्रमा आवश्यक उदार नीति बनाएमा देशमै थप रोजागारीका अवसर उपलब्ध हुनेछन् । व्यक्तिगत स्वतन्त्रता, विश्वबजारमा पहुँच पुर्याउन उदार नीतिको अवलम्बन, सानो र चुस्त प्रशासन, पुँजी आर्जन गर्नेहरूको सम्मान, राज्यको स्रोत र साधनमा निष्पक्ष पहुँच पुर्याउने दर्शन नेपाली कांग्रेसले नै बोकेको छ । मुख्य कुरा त नेपाल बुढ्यौलीको समाज बन्नुअगावै विकास गर्ने अभिभारा युवामा छ ।अहिले नेपाली कांग्रेस चौधौं महाधिवेशनको संघारमा छ । पार्टीलाई आमूल परिवर्तन गरी युवामैत्री बनाउन जरुरी छ । अब पुरानो शैलीले न पार्टी चल्न सक्छ न त मुलुक नै । पार्टी सञ्चालन र देशको शासन व्यवस्थामा युवा सहभागिता अहिलेको अनिवार्य आवश्यकता हो । युवाका तमाम मुद्दाको सम्बोधन गरी उनीहरूलाई शासन व्यवस्था सञ्चालनको मूलधारमा ल्याउने काम नेपाली कांग्रेसले मात्रै गर्छ ।निरंकुशताविरुद्धको हरेक लोकतान्त्रिक आन्दोलनमा युवा नै अग्रमोर्चामा रहने गरेका छन् । तिनै युवाहरूको जगमा भएको सफल आन्दोलनले मुलुकलाई आज यो स्थानसम्म ल्याइपुर्याएको हो । एउटा सत्य कुरा के हो भने, राजनीतिक दलहरूले युवा जमातलाई सधैं सत्ताप्राप्तिको साधनका रूपमा मात्रै प्रयोग गरे । लोकतन्त्रप्राप्तिको आन्दोलनमा युवाले बगाएको रगत र गरेको बलिदानको हामीले कुनै मूल्यांकन गर्न सकेनौं । हामीले ठोस रूपले युवामैत्री शासन व्यवस्थाको परिकल्पना गर्न सकेनौं, युवामैत्री नीति तथा कार्यक्रम ल्याउन सकेनौं । पहाडको उर्वर जमिन बाँझो छ । युवाहरू खाडीमा पसिना बगाउन बाध्य छन् । बाँकी एकाध युवा सदरमुकाम तथा सहरकेन्द्रित छन् । गाउँघर प्रायः शून्य छन्, जसलाई वृद्धवृद्धाको जिम्मामा छोडिएको छ । अब हरेक क्षेत्र युवामैत्री बनाइनुपर्छ । युवालाई गाउँमै कमाउने र गाउँमै रमाउने वातावरणको सिर्जना नगरिएसम्म मुलुक समृद्धिको बाटोमा लाग्न सक्दैन ।लेखक नेपाली कांग्रेसका केन्द्रीय सदस्य हुन् ।"
एमसीसी कम्प्याक्ट : पारदर्शी विकासका लागि नमुना,ट्रोय कफरथलेखक नेपालका लागि एमसीसीका आवासीय निर्देशकका हुन् ।
महिलालाई नेतृत्व दिँदैनन् दल,"(काठमाडौं)  प्रमुख राजनीतिक दलहरूले केन्द्रदेखि गाउँ तहसम्मका आफ्ना संरचनामा संविधानअनुसार महिलाको प्रतिनिधित्व गराएका छैनन् । संविधान र कानुनले हरेक तहमा ३३ प्रतिशत महिला सहभागिता हुनुपर्ने व्यवस्था गरे पनि दलहरूले त्यसको पालना नगरेका हुन् ।प्रमुख दलहरू नेकपा, नेपाली कांग्रेस, समाजवादी पार्टी र राजपाको पार्टी संरचनामा महिला सहभागिता न्यून छ । सबैभन्दा ठूलो दल नेकपामा २ अध्यक्ष र २ वरिष्ठ नेता पुरुष छन् । पाँच सदस्यीय केन्द्रीय सचिवालयमा महिला संख्या शून्य छ । ४५ सदस्यीय स्थायी कमिटीमा २ जनामात्रै महिला सदस्य छन् । ४ सय ४५ सदस्यीय केन्द्रीय कमिटीमा १७ प्रतिशतमात्रै महिला प्रतिनिधित्व छ ।नेकपाका महिला नेतृहरू सामन्तवादी सोचमा आधारित संरचनाका कारण दलमा संवैधानिक व्यवस्थाअनुरूप महिला प्रतिनिधित्व हुन नसकेको बताउँछन् । नेकपाकी केन्द्रीय सदस्य एवं प्रतिनिधिसभाको राज्य व्यवस्था समिति सभापति शशि श्रेष्ठले महिला दोस्रो दर्जाका नागरिक हुन् भन्ने बुझाइ हावी हुँदा क्षमता भएर पनि महिलाले संवैधानिक व्यवस्थाअनुसार नेतृत्वमा आउन नपाएको बताइन् । हाम्रो सामाजिक संरचनाले पुरुषलाई प्रमुख र महिलालाई सहायक भूमिका निर्धारण गरेको छ । महिला नेतृत्व पुरुषले स्विकार्न सक्दैनन्, उनले भनिन् ।दोस्रो ठूलो दल कांग्रेसको सभापति, उपसभापति, महामन्त्री र सहमहामन्त्री पुरुष मात्रै छन् । कोषाध्यक्ष पद मात्र महिलालाई दिइएको छ । कांग्रेसको ८४ सदस्यीय केन्द्रीय समितिमा २० प्रतिशत मात्रै महिला छन् । कांग्रेसका ७७ जिल्ला सभापतिमध्ये ३ जना मात्रै महिला छन् । समाजवादी पार्टीको ४३२ सदस्यीय केन्द्रीय समितिमा १२ प्रतिशत मात्र महिला छन् । राष्ट्रिय जनता पार्टी नेपाल (राजपा) मा ७ सय ६५ सदस्यीय केन्द्रीय समितिमा १६३ प्रतिशत मात्र महिला छन् । १ सय २९ सदस्यीय पदाधिकारीमा १२ प्रतिशत महिला छन् । प्रतिस्पर्धामा जाने संख्या नै कम भएकाले नेतृत्वमा महिला कम देखिएको तर्क दलहरूले गर्छन् । ०७४ को संघीय संसद्का लागि भएको प्रत्यक्ष निर्वाचनमा कुल उम्मेदवार १ हजार ९ सय २५ जनामा ७४ प्रतिशत मात्रै महिला थिए । निर्वाचित प्रत्यक्ष सांसद १ सय ६५ जनामा ३ प्रतिशत अर्थात् ६ जना मात्रै महिला छन् । पार्टीहरूले उम्मेदवारी दिँदा नै अनुदार दृष्टिकोण राख्ने गरेकाले महिला नेतृहरू समानुपातिक समावेशी व्यवस्थाभित्र संवैधानिक व्यवस्थाअनुरूप अट्न नसकेका हुन् । कास्की२ मा प्रतिनिधिसभाको उपनिर्वाचनका लागि कांग्रेसबाट युवा नेतृ विमला भण्डारी चर्चामा आएकी थिइन् । क्षमता र आकांक्षा हुँदाहुँदै पनि दलले मिलाउनुपर्ने भनेपछि आफू पछाडि हटेको उनले बताइन् । पार्टीबाट नाम सिफारिस पनि भएको हो, पछि पार्टीकै निर्देशनमा हट्नुपर्यो, उनले कान्तिपुरसित भनिन् । आगामी मंसिर १४ को उपनिर्वाचनमा प्रतिनिधिसभा र प्रदेशसभा गरी ४ पदका लागि ६४ जनाले उम्मेदवारी दिएकामा महिला ९ जना मात्रै छन्, जुन १४ प्रतिशत हो । महिला नेतृत्वको अवस्थालाई लामो समयदेखि अध्ययन गर्दै आएकी सञ्चारिका समूहकी निवर्तमान अध्यक्ष एवं अधिकारकर्मी निर्मला शर्माले महिलालाई हेर्ने दृष्टिकोण नफेरिएकै कारण उनीहरूले स्थान नपाइरहेको बताइन् । पुरुषको तुलनामा महिलासँग शक्ति, पैसा र पहुँच हुँदैन, क्षमता भएर प्रतिस्पर्धा गर्छु भन्दा पनि महिलालाई निरुत्साहित गरिन्छ, उनले भनिन्, यो राजनीतिमा मात्रै हैन, प्रायः सबै क्षेत्रको समस्या हो ।कांग्रेस केन्द्रीय सदस्य एवं राष्ट्रिय सभा सदस्य सरिता प्रसाईंले पार्टीले बाध्यता सिर्जना गरेर नेतृत्वमा जान नदिने गरेको बताइन् । पहिलेको तुलनामा महिला सहभागिता बढ्दै गएको छ । संविधानले पनि तोकिदिएका कारण आगामी दिनमा नेतृत्वमा समान सहभागिता सुनिश्चित हुने आशा छ, उनले भनिन् । समाजवादी पार्टीकी केन्द्रीय सदस्य एवं राष्ट्रिय सभा सदस्य प्रमिलाकुमारी यादवले समाजमा महिलाको अस्तित्व पुरुषबराबर हो भन्ने स्विकार्ने स्थिति नहुन्जेलसम्म नेतृत्वको प्रतिस्पर्धा महिलामहिलाबीच हुनुपर्ने बताइन् । पहिलेको तुलनामा महिलाले राजनीतिक स्पेस पाइरहेका छौं तर नेतृत्वमा पुग्न गर्नुपर्ने प्रतिस्पर्धाका लागि पार्टीले स्थापित गराउनुपर्यो, पुरुषसरह प्रोपर्टी, पावर र प्रेस्टिज मा समान पहुँच दिलाउनुपर्यो, उनले भनिन्, महिलामहिलाबीच मात्रै प्रतिस्पर्धा गराउने हो भने ५० प्रतिशत महिला नेतृत्व पुग्छ । दलका नेताहरू भने अहिलेको नेतृत्व नयाँ संविधान आउनुअगावैको भएकाले असमान देखिएको बताउँछन् । नेतृत्व चयनका आगामी दिनमा महिलाको सहभागितालाई संवैधानिक व्यवस्थाअनुरूप बनाइने नेकपा प्रमुख सचेतक देव गुरुङले बताए । महिला नेतृत्वलाई विभिन्न अधिवेशनबाट अघि बढाउँदै लगिनेछ, पूर्ण समावेशी समानुपातिक सहभागिता सुनिश्चित गराइनेछ, उनले भने । राजपाका महासचिव केशव झाले आफ्नो पार्टीले आगामी महाधिवेशनबाट ३३ प्रतिशत महिलाको सहभागिता सुनिश्चित गर्ने बताए । अहिले जिल्लाहरूमा महाधिवेशन भइरहेको छ, सबैमा समानुपातिक समावेशी सिद्धान्तअनुरूप महिलालाई प्रतिनिधित्व गराउँदै आएका छौं, केन्द्रीय संरचना पनि त्यहीबमोजिम हुनेछ ।राजनीतिक दल दर्तासम्बन्धी ऐन ०७३ मा समानुपातिक समावेशी सिद्धान्त लागू गर्नुपर्ने उल्लेख छ । आयोगमा १ सय १ दल दर्ता छन् । आयोगका प्रवक्ता राजकुमार श्रेष्ठले पूर्ण समानुपातिक समावेशी सिद्धान्तअनुसार पार्टी संरचना नरहेका दलहरू कसरी ऐनबमोजिम दर्ता भए भन्ने जिज्ञासामा बोल्न चाहेनन् ।"
फाइल फेरि एक महिना बन्द,"काठमाडौं (कास) सर्वोच्च अदालतले नक्कली भ्याट बिल प्रकरणमा एक दिन सुनुवाइ गरेर फेरि एक महिनापछि पेसी तोक्न आदेश दिएको छ । प्रधानन्यायाधीश चोलेन्द्रशमशेर जबरासहित न्यायाधीश प्रकाशकुमार ढुंगानाको इजलासले २० वटा कम्पनीको मुद्दा एक दिन सुनुवाइ गरेर मंसिर २९ गतेका लागि पेसी तोक्न आदेश दिएको हो ।करिब एक दशकअघिको चर्चित नक्कली भ्याट बिल प्रकरणमा मुछिएका कम्पनीहरूको कर विवादसम्बन्धी मुद्दाको फाइल दुई महिनादेखि खुल्दै, बन्द हुँदै गरेको छ । आइतबार ५ वटा कम्पनीको मुद्दाको सुनुवाइ भएको हो ।भाटभटेनी डिपार्टमेन्ट स्टोर, शंकर अक्सिजन, महेश बानियाँ, अरुण इन्टरकन्टिनेन्टल र एआईटी प्रालि जोडिएका मुद्दाको कर विवादको सुनुवाइ सुरु भएको हो । यी कम्पनी मुख्य रूपमा आयकर र मूल्य अभिवृद्धि करको विवादमा मुछिएका छन् । गत वर्ष तत्कालीन कायममुकायम प्रधानन्यायाधीश दीपकराज जोशी र उनीपछिका प्रधानन्यायाधीश ओमप्रकाश मिश्रले नक्कली भ्याट बिलका मुद्दालाई हतारमा टुंग्याउन खोजेका थिए । त्यति बेला महान्यायाधिवक्ताको कार्यालयको अनौपचारिक छलफलले बारम्बार मुद्दा स्थगित गर्न निवेदन दिएपछि तत्कालीन नेतृत्वको रणनीति सफल भएको थिएन । नक्कली भ्याट बिल प्रकरणमा यी मुद्दा सर्वोच्च अदालत प्रवेश गरेका सुरुवाती फाइल भएका कारण यिनीहरूबाट तय हुने न्यायिक दृष्टिकोण भ्याट बिलका यस्तै दर्जनौं मुद्दामा मार्गदर्शक हुनेछन् ।नक्कली भ्याट बिल प्रकरणमा भाटभटेनी डिपार्टमेन्ट स्टोरमाथि नक्कली बिल बनाई आयकर छलेको आरोप छ । आव ०६६६७ मा ३ करोड ९३ लाख रुपैयाँ आयकर निर्धारण भएकामा पछि नक्कली बिल भेटिएपछि संशोधन गरी त्यसलाई ४ करोड ३६ लाख रुपैयाँ पुर्याइएको थियो ।नक्कली भ्याट बिलको प्रयोग मौलाएको सूचना सार्वजनिक भएपछि ०६७ पुस ८ गते आन्तरिक राजस्व विभागले छानबिन समिति गठन गरेको थियो । विभागका तत्कालीन उपमहानिर्देशक लक्ष्मण अर्यालको संयोजकत्वमा गठित समितिले ३ अर्ब २५ करोड रुपैयाँको कर छली भएको प्रारम्भिक नतिजा निकालेको थियो । पछि अनुसन्धान हुँदै जाँदा ५ सय १८ वटा व्यापारिक फर्मले नक्कली भ्याट बिल बनाई कर छलेको घटनामा ३ अर्ब ७ करोड भ्याट, ३ अर्ब ३३ करोड आयकर र २० करोड ५० लाख रुपैयाँ अन्तःशुल्क निर्धारण गरेको थियो ।यसबाट ६ अर्ब ५९ करोड रुपैयाँ कर निर्धारण भयो । नक्कली भ्याट बिल प्रकरणमा मुछिएपछि राजस्व प्रशासनले संशोधित कर निर्धारण गरेको र त्यसविरुद्ध प्रशासनिक पुनरावलोकन हुँदै राजस्व न्यायाधिकरणबाट टुंगिएका दर्जनौं मुद्दा सर्वोच्च अदालतमा पुगेका छन् ।"
घरेलु कामदारका लागि यूएईको पुनः प्रस्ताव,"काठमाडौं (कास) कानुनी संयन्त्रभित्र नसमेटिँदा घरेलु कामदार मानव तस्करीको फन्दामा परेको भन्दै संयुक्त अरब इमिरेट्स (यूएई) ले द्विपक्षीय श्रम समझदारीमा समेट्न नेपाललाई पुनः प्रस्ताव गरेको छ । नेपाल र यूएईका उच्च अधिकारीहरू सम्मिलित संयुक्त कार्य समूहको बैठकमा यूएईले दुई देशको कानुनी संयन्त्रभित्र समेट्न तत्काल घरेलु कामदार आपूर्ति प्रक्रियालाई सुचारु गर्न अनुरोध गरेको थियो । यूएई तुरुन्तै नेपालबाट घरेलु कामदारको आपूर्ति प्रक्रियालाई सुचारु गर्ने पक्षमा थियो, बैठकमा सहभागी एक अधिकारीले भने, नेपालले अझै थप अध्ययन जरुरी रहेको भन्दै तत्कालका लागि खोल्ने पक्षमा तत्परता देखाएन । दुई दिनसम्मको बैठकमा घरेलु कामदार आपूर्ति प्रक्रिया सुचारु नभए पनि घरेलु कामदारसम्बन्धी प्रोटोकल लाई परिमार्जन गर्न दुवै पक्ष सहमत भएका छन् । गत जुन १४ मा हस्ताक्षर भएको समझदारीभित्रै नै घरेलु कामदारसम्बन्धी प्रोटोकल थप गर्ने पक्षमा यूएई छ । यूएईका नागरिक र त्यहाँ कार्यरत आप्रवासीका लागि घरेलु कामदार उपलब्ध गराउन यूएईको मानव संसाधन मन्त्रालयले दुई वर्षअघि नै घरेलु कामदारसम्बन्धी नयाँ श्रम कानुन (२०१७ को कानुन नम्बर १०) जारी गरेको थियो । जसका अनुसार घरेलु कामदारलाई हरेक महिनाको १० तारिखभन्दा अगाडि तलब भुक्तानी, दैनिक १२ घण्टा आराम, सातामा एक दिन बिदा, वर्षमा ३० दिन बिरामी बिदा, स्वास्थ्य बिमा, दोहोरो टिकट, मर्यादित बसोबासको सुविधा र खानाको व्यवस्था, काम गर्दा लगाउने पोसाकको उपलब्धता र व्यक्तिगत कागजात कामदारसँग राख्न पाइने व्यवस्था गरेको थियो । नयाँ कानुनले १८ वर्षभन्दा कम उमेरकालाई काममा लगाउन नपाइने र शारीरिक हानि गर्न नपाइने व्यवस्था गरेको थियो । नयाँ कानुन जारी हुनुअघिसम्म निजी क्षेत्रबाट सञ्चालनमा आएको म्यानपावर कम्पनीबाटै घरेलु कामदार रोजगारदातालाई उपलब्ध गराउँदै आएको थियो । हाल सरकार र निजी क्षेत्रमा संयुक्त लगानीमा रहेको तडविर सेन्टरलाई घरेलु कामदारको आपूर्ति गर्ने जिम्मेवारी दिइएको छ । यी कम्पनी यूएई सरकारको प्रत्यक्ष निगरानीमा हुन्छ, मानव संसाधन मन्त्रालयको अन्तर्राष्ट्रिय सम्बन्ध विभागका निर्देशक अब्दुल्लाह अल नुएमीले बैठकमा भने, घरेलु कामदारको सम्पूर्ण जिम्मेवारी तडविरले लिनेछ । यूएई सरकारले आफ्नो देशभरि ३७ वटा तडविर सेन्टर खोलिसकेको छ । यसैले नेपालको म्यानपावर कम्पनीबाट ल्याइने घरेलु कामदारलाई अभिमुखीकरण तालिम दिइनुका साथै भिसाको प्रबन्धसमेत गर्ने नुएमीले बताए । यूएईको प्रस्ताव र हाम्रो सरकारले जारी गरेको घरेलु कामदारलाई व्यवस्थापन गर्न बनेको निर्देशिकामा केही कुरा बाझिएको छ । निर्देशिकामा यूएईको प्रत्येक कामदार आपूर्ति गर्ने निकायले नेपाली दूतावासमा १५ हजार डलर धरौटी र ५ सय डलर राजस्व खातामा रकम जम्मा गरेपछि मात्रै मागपत्र प्रमाणीकरण गर्नुपर्ने उल्लेख गरिएको छ, बैठकको नेतृत्व गरेका श्रम मन्त्रालयका सहसचिव रामप्रसाद घिमिरेले भने, फेरि संसदीय टोलीले गन्तव्य मुलुकमा गई बुझ्ने निर्णय भइसकेपछि थप गृहकार्य गर्नुपर्ने जरुरी देखियो ।"
लुम्बिनीमा न्युज फेस्टिभल,"(रूपन्देही)  संघीयतामा पत्रकारिताका चुनौती र भविष्यको बाटोबारे छलफल गर्न लुम्बिनीमा आइतबार न्युज फेस्टिभल सुरु भएको छ । तीनदिने फेस्टिभलमा संघीय राजधानी काठमाडौंसहित मुलुकका विभिन्न ठाउँबाट ३ सयभन्दा बढी पत्रकार भेला भएका छन् । पहिलो दिनको पहिलो सत्रमा पत्रकार महासंघका पूर्वअध्यक्षहरू किशोर नेपाल, शिव गाउँले र विष्णु निष्ठुरी, पत्रकार मोहन मैनाली र प्रेस काउन्सिलका अध्यक्ष किशोर श्रेष्ठले छलफल गरेका थिए । छलफलमा पत्रकार नेपालले पत्रकारिताको वैकल्पिक पेसा पत्रकारिता नै भएको बताए । अबको पत्रकारितामा सूचनाकारिता हटाएर कारण दिनु जरुरी रहेको उनको भनाइ थियो । पत्रकारिता विज्ञान हो, कारण खोतल्नुस् । सोसल मिडियालाई स्रोतका रूपमा प्रयोग गरेर तथ्यमा पुग्नुस् । सामाजिक सञ्जालबाट डराउनु पर्दैन, उनले भने । पत्रकारको गोजीमा दलको सदस्यता हुने भएकाले विश्वसनीयता घट्दै गएको उनको भनाइ थियो । पत्रकार निष्ठुरीले पत्रकारलाई द्वैध चरित्र त्यागेर मात्र पत्रकारिता गर्न सुझाव दिए । पार्टी सदस्यता लिने र सल्लाहकारका रूपमा काम गर्नेले पत्रकारिता गर्न नसक्ने उनले बताए । बजारमा क्षमतावानभन्दा पार्टीको सदस्यता बोकेर हिँडेका पत्रकार धेरै छन्, उनले भने, त्यसैले जनतामा पत्रकारिताप्रति विश्वास गुम्दै गएको छ । पत्रकार गाउँलेले समाचारको गुणस्तर र विषयवस्तुमा ध्यान दिन नसक्दा पत्रकारितामा जनचासो र विश्वास घट्दै गएको विश्लेषण गरे । जनताले खोज्ने र रुचाउने विषयवस्तु अहिले पनि बिकिरहेकै हुन्छन्, उनले भने, लुकाउने र लुक्ने समाचार खोज्नु जरुरी छ । पत्रकारले शासक र शक्तिको जवाफ दिँदै हिँड्न नहुने उनको सुझाव थियो । पत्रकार मैनालीले घटनाप्रधान समाचारलाई प्राथमिकतामा नराख्न तर त्यसलाई सूचनाको स्रोत बनाउन सुझाव दिए । अब कारण र अवस्था खोज्ने पत्रकारिता गरौं । त्यसले क्षमता वृद्धि गर्ने र पाठकलाई रुचि जगाउने दुवै काम गर्छ, उनले भने । प्रेस काउन्सिलका अध्यक्ष श्रेष्ठले कपिपेस्ट पत्रकारिता त्याग्न पत्रकार र मिडिया सञ्चालकलाई आग्रह गरे ।कार्यक्रममा उपस्थित केही पत्रकारले जनतामा पत्रकारले दिएको सूचनाभन्दा युट्युब र सामाजिक सञ्जालमा आउने कुरा विश्वास गर्न थालिएकाले पत्रकारिता धरापमा पर्दै गएको बताएका थिए । उनीहरूले दुर्गममा प्रविधिको पहुँच नपुगेको, काठमाडौंबाट प्रकाशनप्रसारण हुने मिडियाले मोफसलका विषयलाई प्राथमिकता नदिने गरेको जस्ता विषय उठाएका थिए । लुम्बिनी प्रेस क्लब भैरहवाको आयोजनामा भएको फेस्टिभलमा १३ सेसनमा छलफल राखिएको छ । स्थलगत अध्ययन, पत्रकारिताको भविष्यलगायत विषयमा छलफल हुने क्लबका अध्यक्ष दीपेश पछाईले जानकारी दिए ।"
अतिक्रमणको विरोधमा दूतावासअगाडि प्रदर्शन,"काठमाडौं (कास) भारत सरकारद्वारा कालापानी, लिपुलेक र लिम्पियाधुरा लगायतको नेपाली भूमि अतिक्रमण गरिएको विरोधमा कांग्रेसको भ्रातृ संगठन नेविसंघले आइतबार लैनचौरस्थित भारतीय दूतावास अगाडि प्रदर्शन गरेको छ ।प्रदर्शनमा हस्तक्षेप गरी प्रहरीले नेविसंघका नवराज त्रिपाठी, मनीष सिंखडा, दीपक ओझा, सरोज थापा, सन्तोष पाण्डे र दीपेश ओलीलगायतलाई पक्राउ गरेको थियो । सबैलाई साँझ छाडिदिएको छ ।उनीहरूले कालापानी, लिपुलेक र लिम्पियाधुरा नेपाली भूमि हो भन्दै कालो ब्यानर र कालो बेलुन उडाएर प्रदर्शन गरेका थिए । भारतले नयाँ राजनीतिक नक्सामा आफ्नो भन्दै समावेश गरेको नेपाली भूमि फिर्ता गर्न नेविसंघले माग गरेको छ ।"
जेलरविरुद्ध भ्रष्टाचार मुद्दा,काठमाडौं (कास) गैरकानुनी तरिकाले सम्पत्ति आर्जन गरेको अभियोगमा मकवानपुरको भीमफेदी कारागारका जेलर चिरञ्जीवी थापाविरुद्ध अख्तियार दुरुपयोग अनुसन्धान आयोगले भ्रष्टाचार मुद्दा दायर गरेको छ । अख्तियारले थापाविरुद्ध १ करोड १३ लाख रुपैयाँ गैरकानुनी आर्जन गरेको अभियोग लगाएको छ । २०४५ जेठ ४ देखि जागिर सुरु गरेका थापाको गत असार मसान्तको सम्पत्तिमा अनुसन्धान हुँदा अस्वाभाविक आर्जन गरेको भेटिएको आयोगले जनाएको छ । उनीसहित श्रीमती गोमा कट्टेल थापाका नाममा रहेको सम्पत्ति जफत हुनुपर्ने मागदाबीसमेत आयोगले गरेको छ ।
बम्बो स्टोरिज उत्कृष्ट,"(काठमाडौं)  बंगलादेशको फिल्म बम्बो स्टोरिज ले फिल्म साउथ एसियामा उत्कृष्ट फिल्म हुँदै रामबहादुर ट्रफी जितेको छ । पाटनस्थित यलमाया केन्द्रमा चार दिनदेखि जारी महोत्सवको अन्तिम दिन आइतबार सम्पन्न अवार्ड घोषणा समारोहमा सहिन डिल्ली रियाजको उक्त फिल्मले ट्रफीसहित दुई हजार डलर पाएको हो । घना जंगलमा बर्सेनि बाँस काटेर जीविकोपार्जन गर्नेको कथामा आधारित बम्बो स्टोरिज ले कामको सिलसिलामा परिवारसँग पर्याप्त समय गुजार्न नपाएको पीडा पनि समानान्तर रूपमा पेस गरिएको छ । बाँस काट्न जंगल पसेका एक वृद्धले फिल्ममा भनेका छन्, कुनै बेला त मैले महिला भनेको नै बिर्सिएको थिएँ । लामो समय जंगलकै बास हुने भएकाले उनीहरूको समाज र परिवारसँग लामो समय विच्छेद हुने फिल्ममा देखाइएको छ । बाँस काट्ने र ओसार्ने पाँच सदस्यीय टोलीले झन्डै २५ हजार बाँस काटेर नदीमा बगाउँदै रातोदिन गरी तीन सय किलोमिटर टाढाको कठिन यात्रालाई फिल्मले पछ्याएको छ । ह्वेयर द माइन्ड इज फ्री को थिममा जारी १२ औं फिल्म साउथ एसियामा भारतको स्क्र्याचेज अन स्टोन रनर अप (दोस्रो) हुँदै एक हजार डलरसहितको पुरस्कार जित्यो । उक्त फिल्मलाई अमित महन्तीले निर्देशन गरेका हुन् । महोत्सवमा उत्कृष्ट डेब्यु फिल्मको द तारेक मसुद अवार्ड आफ्टर प्रेयर्स ले पायो । सिमोनी मेस्ट्रोनी निर्देशित भारत र इटालीको संयुक्त निर्माणमा बनेको एक घण्टा लामो उक्त फिल्मले काश्मिरको आशानिराशा, प्रेमपीडा, कविता र अमानवीयता पेस गरेको छ । यस फिल्मले पनि एक हजार डलर नै जित्यो ।बालबालिकाका मुद्दामा निर्माण भएका मध्ये उत्कृष्टलाई प्रदान गरिने एक हजार डलरकै युनिसेफ अवार्ड काबुल, सिटी इन द विन्ड ले पायो । अबुजार अमिनी निर्देशित उक्त फिल्ममा १२ वर्षीय अस्फिन र उसको भाइ बेन्जामिनले युद्ध क्षेत्रमा परिणत अफगानिस्तानको काबुलमा पढाइका लागि कसरी संघर्ष गरिरहेका छन् भन्ने देखाउन खोजेको छ । नेपालका आशिष लिम्बू र देवेन राईले बनाएको द विन्टर ट्याप र भारतका ऐश्वर्या ग्रोवरले बनाएको मेमोरिज अफ साइरा एन्ड सलिम ले पाँच सय डलरको उत्कृष्ट विद्यार्थी फिल्म संयुक्त रूपमा जिते । द विन्टर ट्याप ले हिमाली भेगमा खानेपानीका लागि गरिएको संघर्ष पेस गरेको छ भने अर्को फिल्मले साम्प्रदायिक समूहले ध्वस्त पारिदिएको आफ्नो घरको स्मृति लिएर पुनः भेट्न जाँदाको यात्रा समेटेको छ ।भारतीय कलाकार तथा फिल्ममेकर आयषा अब्राहम, श्रीलंकाली फिल्ममेकर, कलाकार शिवमोहन सुमथी र नेपाली पत्रकार तथा लेखक कुन्द दीक्षित सम्मिलित तीन सदस्यीय निर्णायक मण्डलले उत्कृष्ट फिल्महरूको छनोट गरेको हो । ६३ गैरआख्यान फिल्महरूको प्रदर्शन रहेको महोत्सवमा तीन भारतीय फिल्मलाई जुरीले स्पेसल मेन्सन गरेका छन्, जसमा हेमन्तकुमार गुप्ताको एन इन्जिनियर्ड ड्रिम, जेसी अल्कको पराया डग र सुप्रियो सेनको स्विमिङ थ्रु द डार्कनेस छन् ।"
सीमा अतिक्रमणविरूद्ध स्रष्टा,"(काठमाडौं)  छोड् छोड् हाम्रो भूमि छोड्नालापानी छोड् हाम्रो लिम्पियाधुरा छोड्सुस्ता पनि छोड् हाम्रो सबै भूमि छोड्! माइकमा यसरी गीत बज्दै गर्दा साहित्यकारहरू राजधानीको रत्नपार्कमा भेला हुँदै थिए । हातमा प्लेकार्ड बोकेका थिए लिम्पियाधुरा, कालापानी, लिपुलेक हाम्रो हो !, भारतीय सेना नेपाल भूमि छोड् !, हाम्रो सीमा मिच्न पाइँदैन ! सहर परिक्रमा गर्दै स्रष्टाहरू आइतबार दिउँसो भोटाहिटी नजिकै पुलछेउ पुगे, सीमा अतिक्रमणविरुद्ध कविता सुनाए, गीत गाए । भारतले हालै सार्वजनिक गरेको आफ्नो नयाँ नक्सामा नेपाली भूमि पनि समेटिएको प्रति स्रष्टाहरू सडकमा उत्रिएका हुन् । प्रगतिशील लेखक संघले गरेको कार्यक्रममा जनसांस्कृतिक महासंघ, पारिजात स्मृति केन्द्र, रक्तिम सांस्कृतिक अभियन, इन्द्रेणी मिसा पुच, नेवाः संस्कृति अध्ययन प्रतिष्ठानलगायत संस्थाको ऐक्यबद्धता थियो । कार्यक्रममा एक दर्जनभन्दा बढी स्रष्टाले आआफ्ना रचनामार्फत सीमा अतिक्रमणको विरोध गरे । कवि विमल निभा, अनिल पौडेल, स्नेह सायमी, सीता शर्मा, गोविन्द आचार्य, शोभा दुलाल, नन्दु उप्रेतीलगायतले कविता सुनाए भने हेमराज आश्रम, कर्ण परियारलगायतले गीत सुनाए । परियारले सुनाएको हामीलाई सिंगो देश चाहिन्छ, हिमाल, पहाड, तराई चाहिन्छबोलको गीत निकै अर्थपूर्ण थियो । स्रष्टाहरूको विरोध सभालाई सम्बोधन गर्दै सीमाविद हिरण्यलाल श्रेष्ठले मिचिएको भूमिमा भारतीय सेना हटाउन सरकारले तत्काल पहल गर्नुपर्ने धारणा राखे । जनसांस्कृतिक महासंघका संयोजक खगेन्द्र राईले भारतले सधैं हेपाहा प्रवृत्ति प्रस्तुत गर्दै आएकाले स्रष्टाहरू सडकमा उत्रिनुपरेको बताए । प्रगतिशील लेखक संघका अध्यक्ष जीवेन्द्रदेव गिरी र उपमहासचिव आरसी न्यौपानेले नेपाली भूभागबाट भारतीय सेना फिर्ता नभएसम्म साहित्यिक अभियानलाई निरन्तरता दिने बताए ।"
दम्पतीकै कृति,"काठमाडौं (कास) कृषिविद् डा प्रद्युम्नराज पाण्डे र स्वतन्त्र सामाजिक परामर्शदाता डा नम्रता पाण्डेद्वारा लिखित दुई कृति शनिबार एकैसाथ लोकार्पण भएका छन् । पाण्डे दम्पतीको संयुक्त कृति रहस्यः जीवन र प्रेम एवं नम्रता एक्लैको ऊर्जा वाङ्मय शताब्दी पुरुष सत्यमोहन जोशी र नेपाल विद्युत् प्राधिकरणका कार्यकारी निर्देशक कुलमान घिसिङले लोकार्पण गरे । समसामयिक एवं सामाजिक विषयवस्तु केन्द्रित ऊर्जा मा ४७ निबन्ध छन् । व्यक्तिमा रहेको ऊर्जालाई जागृत गरेर समाजका विभिन्न क्षेत्रमा फैलाउने कोसिस गरे सत्कर्मका माध्यमबाट सबैतिर प्रकाशमय बनाउन सकिने लेखकद्वयको विश्वास छ । आफूभित्रको ऊर्जा पहिचान गरी निरन्तर लगनशील र इमानदारीपूर्वक कर्म गरे जीवनमा सकारात्मक रूपान्तरण ल्याउन यो कृतिले केही मात्रामा भए पनि मद्दत गर्ने विश्वास उनीहरूले लिएका छन् । जीवन वास्तवमै रहस्यमय छ र रहस्य जहिले पनि सानो कुरामा छिपेको हुन्छ । प्रेम त्यो रहस्यलाई उजागर गर्ने एउटा सशक्त माध्यम हो, प्रद्युम्नले भने । पुस्तकमाथि समालोचक डा रामप्रसाद ज्ञवाली, डा लेखप्रसाद निरौला, दायित्व वाङ्मय प्रतिष्ठान नेपालका अध्यक्ष रामप्रसाद पन्तलगायतले प्रकाश पारे ।"
आमाछोरी एकसाथ,"काठमाडौं (कास) विभिन्न विषयमा लेखिएका फुटकर आलेख समेटेर उषा थपलियाले नारी तिमी हारेकी छैनौ र छोरी संविदा वाग्लेले नवपल्लव पुस्तक लेखेका छन् । शनिबार राजधानीमा पूर्वप्रधानमन्त्री माधवकुमार नेपाल, साहित्यकार गोविन्दराज भट्टराई, गीता त्रिपाठी, ज्ञानु अधिकारी, हरि गौतम, शैलेन्दुप्रकाश नेपाल, लक्ष्मी उप्रेतीलगायतले कृति लोकार्पण गरे । यी कृतिहरूसँगै थपलियाकै शब्द तथा संगीतमा आमाछोरीकै स्वर रहेको तिमी पाएरै बोलको गीत पनि सार्वजनिक गरियो । पूर्वप्रधानमन्त्री नेपालले थपलियाको लेखनले नारी समुदायलाई उत्प्रेरित गर्ने दाबी गरे । छोरीलाई पनि सँगसँगै हिँड्न प्रेरणा र साथ दिने आमा थपलियालाई उनले उदाहरणीय आमाको संज्ञासमेत दिए । थपलियाले भने आफ्नो पुस्तकमा ऊर्जाशील दिनचर्या, सुखदुःखका क्षणसँगै यात्रा अनुभूति समेटिएको उल्लेख गरिन् । कृतिमाथि भट्टराई, अधिकारी, नेपालले टिप्पणी गरे । उनीहरूले कृतिमा निबन्धात्मक र आत्मपरक शैलीमार्फत् समसामयिक साझा अनुभूति र भावलाई प्रस्तुत गरेको बताए ।"
रिजाल र श्रेष्ठको सहकार्य,"काठमाडौं (कास) वरिष्ठ गीतकार कालीप्रसाद रिजाल र संगीतकार सन्तोष श्रेष्ठले आधुनिक गीति एल्बम उदास जवानी ल्याएका छन् । राजधानीमा शनिबार संस्कृतिविद् एवं कवि तुलसी दिवस, संगीतकार दीपक जंगम, गीतकार एवं चलचित्रकर्मी यादव खरेललगायतले सार्वजनिक गरे । संस्कृतिविद् दिवसले एल्बममा काव्यिक शब्दसहितका राम्रा गीत रहेको दाबी गरे । संगीतकार जंगमले रिजालको गीतिलेखन निकै अर्थपूर्ण र गहिरो हुने बताउँदै श्रेष्ठले पनि त्यहीअनुरूपको संगीत गरेको बताए । अर्का गीतकार खरेलले एल्बमका गीत मन छुने र कालजयी प्रकृतिका रहेको बताए । एल्बममा समेटिएको गीत एक्लो उदास जवानी र मै छोरीलाई नै गर्भमा नैको म्युजिक भिडियो पनि कार्यक्रममा देखाइएको थियो । हेम प्रभासले निर्देशन गरेको भिडियोको छायांकन र सम्पादन वीरेन्द्र भाटले गरेका हुन् । एल्बममा पाँच वटा गीत छन । शिशिर योगी, मनोज राज, निशा देशार, राज सागर, रीता केसी र साहिमा श्रेष्ठले स्वर दिएका छन् । एल्बममा बाँच्दै नबाँचे पनि, मिसिएर दुइटा खोला, सामुन्नेमा उसलाई देख्दा लगायत गीत छन् । संगीतकार श्रेष्ठद्वारा संगीतबद्ध यो ३२ औं एल्बम हो ।"
इन्धनको मूल्यवृद्धिपछि इरानमा प्रदर्शन,"तेहरान पेट्रोलको मूल्यवृद्धिको विरोधमा इरानमा सुरु आन्दोलन चर्कंदै गएको छ । सरकारी निर्णयको विरोधमा तेहरानका सडकमा भेला भएका प्रदर्शनकारीलाई इरानका गृहमन्त्रीले कडा कारबाही गर्ने चेतावनी दिएका छन् । सिर्जन नगरमा भएको प्रदर्शनका क्रममा कम्तीमा एक जनाको मृत्यु भएको हो । प्रदर्शनकारीले कम्तीमा एक इन्धन भण्डारण केन्द्रमा आक्रमण गरेर आगो लगाउने प्रयास गरेपछि प्रहरीसँग भिडन्त भएको हो ।सामाजिक सञ्जालमा सार्वजनिक दृश्यले प्रदर्शनका क्रममा अन्य व्यक्तिको पनि मृत्यु भएको संकेत गरेको छ । त्यसलगत्तै सरकारी अधिकारीले सामाजिक सञ्जालमा भिडिओ राख्ने मानिसलाई पनि कानुनीकारबाही गर्ने चेतावनी दिएका थिए । गृह मन्त्रालयको आपत्कालीन सुरक्षा केन्द्रद्वारा प्रकाशित विज्ञप्तिमा केही प्रयोगकर्ताले अफवाह र असत्य सूचना फैलाएको उल्लेख छ । राष्ट्रिय सुरक्षा भंग गर्ने र सर्वसाधारणलाई दिग्भ्रमित पार्ने उद्देश्यले पुराना घटनासँग सम्बन्धित दृश्यहरू सामाजिक सञ्जालमार्फत फैलाइएको अधिकारीको दाबी छ । सरकारले अनपेक्षित रूपमा पेट्रोल बिक्रीवितरणका लागि नयाँ नीति घोषणा गरेपछि देशव्यापी विरोध सुरु भएको हो । देशका विभिन्न स्थानमा भइरहेका विरोध प्रदर्शन नरोकिएकाले थप कारबाही गर्न सुरक्षा निकाय बाध्य भएको गृहमन्त्रीको भनाइ छ । सरकारी टेलिभिजनसँगको अन्तर्वार्तामा गृहमन्त्री अब्दोलरेजा रहमानीफाज्लीले देशमा गैरकानुनी गतिविधि जारी रहे शान्ति कायम राख्न राज्यका निकायले हस्तक्षेप गर्ने चेतावनी दिएका हुन् । उनले भनेका छन्, केही सीमित व्यक्तिले सर्वसाधारणको भावनाको दुरुपयोग गरी त्रास र आतंक मच्चाएका छन् । इरानका महान्यायाधिवक्ता मोहम्मद जफर मोन्ताजेरीले इस्लामिक पद्धति को विरोध गर्ने र विदेशबाट परिचालित व्यक्तिले अशान्ति मच्चाएको आरोप लगाए ।"
राजापाक्ष श्रीलंकाका राष्ट्रपति,"कोलम्बो श्रीलंकाको नयाँ राष्ट्रपतिमा गोटाभया राजापाक्ष निर्वाचित भएका छन् । ३५ प्रत्यासीलाई पराजित गर्दै उनी राष्ट्रपतिमा निर्वाचित भएका हुन् । श्रीलंकामा शनिबार भएको चुनावमा राजापाक्ष ५२२५ प्रतिशत मतसहित विजयी भएका हुन् । राजापाक्षले सोमबार पद तथा गोपनीयताको शपथ लिनेछन् । श्रीलंकाको २५ वर्षभन्दा लामो शसस्त्र गृहयुद्धपछिको यो तेस्रो चुनाव हो । निर्वाचन आयोगका अनुसार चुनावमा ८३७ प्रतिशत मत खसेको थियो । बीबीसीका अनुसार प्रमुख प्रतिस्पर्धी तथा सत्तारूढ दलका उम्मेदवार सजिथ प्रेमदासाले आफ्नो हार स्वीकार गरिसकेका छन् ।उनले भनेका छन्, जनमतको सम्मान गर्नु मेरो कर्तव्य हो । म गोटाभया राजापाक्षलाई श्रीलंकाको आगामी राष्ट्रपतिका रूपमा हार्दिक बधाई तथा शुभकामना दिन चाहन्छु । उनले सामाजिक सञ्जाल ट्वीटरमार्फत राष्ट्रिय एकताका लागि आग्रहसमेत गरेका छन् । चुनावी नतिजाअनुसार सिंहाली बाहुल्य क्षेत्रमा राजापाक्षको पकड निकै राम्रो देखिएको छ । तमिलहरूको बाक्लो बसोबास रहेको उत्तरी क्षेत्रको अधिकांश मत भने प्रेमदासाले पाए । वर्तमान राष्ट्रपति मैत्रीपाला सिरिसेनाले भने चुनावी प्रतिस्पर्धामा भाग लिएका थिएनन् । श्रीलंकामा गत अप्रिलमा सयौं मानिसको मृत्यु हुने गरी भएको आतंकवादी हमलापछि पहिलोपटक चुनाव भएको छ । इसाईहरूको चाड इस्टर का बेला भएको आक्रमणमा कम्तीमा २५० जनाभन्दा बढीको ज्यान गएको थियो । गिर्जाघर र होटलमा इस्लामिक स्टेट (आईएस) समूहले गरेको आक्रमणमा कम्तीमा २ सय ५३ जनाको मृत्यु भएको थियो ।"
को हुन् ?,एजेन्सीनवनिर्वाचित राष्ट्रपति राजापाक्षको परिवार श्रीलंकाको राजनीतिमा प्रभावशाली मानिन्छ । उनका पिता श्रीलंकाका मन्त्री थिए भने पूर्वराष्ट्रपति महिन्दा राजापाक्ष उनका दाइ हुन् । महिन्दा राजपाक्ष दुई पटक श्रीलंकाको राष्ट्रपति भइसकेका छन् । महिन्दा राष्ट्रपति रहँदा गोटाभया सन् २००५ देखि २०१५ सम्म श्रीलंकाको रक्षामन्त्री बनेका थिए । गोटाभया राजपाक्षको जन्म सन् १९४९ मा भएको हो । सैनिक सेवामा दुई दशक बिताएका गोटाभया लेफ्टिनेन्ट कर्णेलबाट अवकाश पाएका थिए । त्यसपछि उनले केही समय सूचना प्रविधिका क्षेत्रमा समेत काम गरे । सन् १९९८ परिवार अमेरिकामा बसाइँ सरेको भए पनि दाजु महिन्दा राजपाक्ष राष्ट्रपति बनेपछि २००५ मा स्वदेश फर्किएर रक्षामन्त्री बने । शक्तिमा रहँदा हजारौं मानिस बेपत्ता पारेको तथा चरम मानव अधिकार उल्लंघन गरेको उनीमाथि आरोप छ तर गृहयुद्ध अन्त्य गर्नमा आफ्नो योगदान रहेको उनको दाबी छ । राजपाक्ष दाजुभाइ मिलेर तयार पारेको सैन्य अभियानअन्तर्गत श्रीलंकामा तमिल पृथकतावादीले सुरु गरेको गृहयुद्ध समाप्त भएको बताइन्छ । २५ वर्ष लामो गृहयुद्धका क्रममा श्रीलंकामा एक लाखभन्दा बढी मानिसले ज्यान गुमाएका थिए ।
अधिकतर गत वर्षकै,"(काठमाडौं)  कर दिवसको अवसरमा सरकारले विभिन्न विधामा सबैभन्दा बढी आयकर तिर्ने १५ करदातालाई सम्मान गरेको छ ।आन्तरिक राजस्व विभागले आइतबार आयोजना गरेको कार्यक्रममा अर्थमन्त्री युवराज खतिवडाले करदातालाई सम्मान गरेका हुन् । धेरैजसो विगतका वर्षहरूकै करदाता व्यक्ति तथा कम्पनीहरू नै सम्मानित भएका छन् । यो वर्ष पनि सबैभन्दा बढी आयकर तिर्नेमा सूर्य नेपाल प्रालि परेको छ । यही विधामा सूर्य गएको वर्ष पनि सम्मानित भएको थियो । व्यक्तिगततर्फ सबैभन्दा बढी आयकर तिर्नेमा सिद्धार्थशमशेर जबरा परेका छन् । गत वर्ष पनि यो विधामा उनैले यो सम्मान पाएका थिए ।निर्यातकर्तामा सबैभन्दा बढी आयकर तिर्ने डाबर नेपाल प्रालि परेको छ । गत वर्ष पनि यो विधामा उसले करको सम्मान हात पारेको थियो । उद्योगतर्फबाट बढी आय कर तिर्नेमा जगदम्बा स्टिल्स प्रालि, कृषिमा अन्नपूर्ण एग्रो इन्डस्ट्रिज प्रालिले सम्मान पाएका छन् । सहकारी तथा लघु वित्तमा छिमेकी लघुवित्तीय संस्था लिमिटेडलाई विभागले सम्मानित गरेको छ । बिमा व्यवसायमा नेपाल लाइफ इन्स्योरेन्स कम्पनी लिमिटेड, स्वास्थ्यतर्फ मणिपाल एजुकेसन एन्ड मेडिकल ग्रुप, सूचनामा वर्ल्ड लिंक कम्युनिकेसन लिमिटेड, व्यापार व्यवसायमा अग्नि इन्कर्पोरिटेड प्रालि सम्मानित भएका छन् । पर्यटनतर्फ तारागाउँ रिजेन्सी होटल लिमिटेडललाई सम्मान गरिएको विभागले जनाएको छ । मध्यमस्तरीय करदातामा कामना सेवा विकास बैंक लिमिटेड, आराकामा भीएफ सर्भिसेस (मोरिसस) प्रालि सम्मानित भएका छन् । मूल्य अभिवृद्धि कर (भ्याट) तर्फमा सबैभन्दा बढी र समयमै कर विवरण बुझाउनेमा गत वर्ष पनि सम्मान पाएको घोराही सिमेन्ट इन्डस्ट्रिज प्रालि परेको छ ।"
अख्तियारले थाल्यो छानबिन,"(काठमाडौं)  सुन अनगुमन र परीक्षण गर्न ल्याइएको सुन गायब भएपछि अख्तियार दुरुपयोग अनुसन्धान आयोगले छानबिन थालेको छ । अनुगमनको मुचुल्काअभिलेखका फाइलहरूसमेत गायब भएको चर्चा चलेपछि आयोगले १० दिनभित्र प्रतिवेदन पेस गर्न उद्योग वाणिज्य तथा आपूर्ति मन्त्रालयलाई पत्रचार गरेको हो । सुन हराएको विषयमा उजुरी परेको छ । प्रारम्भिक छानबिन सुरु गरेका छौं, आयोगका प्रवक्ता प्रदीपकुमार कोइरालाले भने, अध्ययनको विषयमा अहिले थप बोल्न मिल्दैन । तत्कालीन वाणिज्य तथा आपूर्ति विभागले २०६९ सालदेखि विभिन्न क्षेत्रका सुन पसल अनुगमन गरेको थियो । अनुगमन र नमुना परीक्षण गर्न ल्याएको केही सुन फिर्ता नगरेको सुनचाँदी व्यवसायी महासंघले जनाएको छ । परीक्षणका लागि लगिएको केही सुन फिर्ता भएको छैन, विभागले आयोजना गरेको कार्यक्रममा महासंघका वरिष्ठ उपाध्यक्ष माणिकरत्न शाक्यले भनेका थिए, गायब हुनु सरकारको ठूलो लापरबाही हो । तत्कालीन वाणिज्य तथा आपूर्ति विभागमा सुन उठाइएको समयमा नारायणप्रसाद बिडारी, शम्भु कोइराला, गोकुल धिताल, कुमार दाहाल महानिर्देशक थिए । अनुगमन शाखा निर्देशकमा लक्ष्मण श्रेष्ठ र हरिनारायण बेल्बासे थिए । विभागका अनुसार त्यसबेला विभागमा निर्देशक लक्ष्मण श्रेष्ठ र हरिनारायण बेल्बासे थिए । श्रेष्ठले तत्कालीन महानिर्देशक कुमार दाहाललाई जानकारी नगराई सुन पसलमा अनुगमन गरेका थिए । आफूलाई बाइपास गरेको भन्दै महानिर्देशक दाहालले स्पष्टीकरणसमेत सोधेका थिए । हाल श्रेष्ठ कृषि विभागमा छन् । अख्तियारले छानबिन थालेपछि श्रेष्ठले विभागमा फोन गरेर केही नमुना आफूसँग रहेको बताउँदै लिन आउनू भनेका छन् । विभागले लिन जान सकिँदैन भनेर जवाफ दिएको कर्मचारीहरू बताउँछन् । स्रोतका अनुसार सुनको नमुना बाँकी सुन छ, लिन आउनुपर्यो भनेर शाखा अधिकृत रमेश काजीलाई फोन गरेका थिए । रमेशकाजीले निर्देशक भगवान् श्रेष्ठलाई भनेका थिए । निर्देशक भगवान् श्रेष्ठले छानबिनको क्रममा रहेकाले लिन जान नसकिने, आवश्यक परे पत्रचार गर्ने बताएको ती अधिकारीले बताए । शाखा अधिकृत रमेशकाजी श्रेष्ठले लक्ष्मण श्रेष्ठले बोलाएको स्विकारे ।सुन भए कार्यालयमा बुझाउने हो । मलाई बुझाउने होइन नि । कार्यालयको काम, म जाने कुरा पनि भएन, उनले भने, सुन छ भने अफिसमा आएर बुझाउनुस् भनेको छु । अफिसमा आउनुहुन्छ, होला । यही सन्दर्भमा लक्ष्मण श्रेष्ठसँग पटकफटक फोन सम्पर्क गर्न खोज्दा फोन उठेन । यसअघि असोजमा श्रेष्ठले दुई वर्ष अगाडिको कुरा सम्झेर साध्य नहुने बताएका थिए । उनले सुनको विषयमा तत्कालीन शाखा अधिकृत र स्टोरमै सोध्नुपर्ने बताएका थिए । विभागले अनुगमन गरे पनि पारदर्शी नभएको जानकार बताउँछन् । विभाग वाणिज्य तथा आपूर्ति विभाग अलग हुने, त्यसपश्चात पुनः जोडिने क्रममा केही फाइलहरूसमेत हराएका थिए । त्यसको फाइदा उठाउँदै केही कर्मचारीले आफूखसी गरेको विभागका अधिकारीहरू बताउँछन् । अनुगमन आफुखूसी हुन्थ्यो । महानिर्देशकलाई जानकारी नै नदिई समेत अनुगमन भएको छ, एक अधिकारीले भने । अनुगमन र कारबाही प्रक्रियामा अनियमितता देखिएपछि अख्तियारले पत्र पठाएको हो । उक्त पत्र मन्त्रालयले विभागमा पठाइसकेको छ । विभागका निर्देशक नोखबहादुर बस्यालले अख्तियारले अनुगमनको सन्दर्भमा पत्र पठाएको बताए । सुन अनुगनका क्रमको के भएको व्यहोरासहित अख्तियरको चिठी प्राप्त गरेका छौं, निर्देशक बस्यालले भने, कर्मचारीहरू फाइल खोज्न तीव्र गतिमा काम गरिरहेका छन् । अख्तियारको पत्र मन्त्रालयले कातिक २४ गते विभागमा पठाएको थियो । त्यसपश्चात् विभागले अनुगमनको फाइल खोजी गरिरहेको छ । प्रतिवेदन प्राप्त गरेपछि मन्त्रालयमा पेस गर्ने व्यहोरासहितको पत्र कात्तिक २९ गते मन्त्रालयमा पठाइएको छ । उपसचिव भगवान् श्रेष्ठको संयोजकत्वमा कठित कमिटीलाई सुनको अवस्था, यसअघि पेन्डिङमा रहेको फाइलबारे अध्ययन गर्न दुई महिनाको समय अवधि दिइएको छ । कमिटीले एक महिनाको अवधि सकिसकेको छ । बाँकी एक महिनाभित्रै प्रतिवेदन पेस गर्ने कमिटीका अधिकारीहरू बताउँछन् । अख्तियारको पत्र प्राप्त गरेपछि मन्त्रालयलाई पुनः चिठी पठाइसकेका छौं, विभागका एक कर्मचारीले भने, तोकिएको समयमै सक्छौं । ती अधिकारीका अनुसार सुन अनुगमनका फाइलहरू भेटाउने क्रममा छ । केही फाइलमा सुनको गुणस्तर कम देखिए पनि व्यवसायीलाई कारबाही गरिएको छैन । सुनको शुद्धता ९७ देखि ९५ प्रतिशत मात्रै उल्लेख छ, ती कर्मचारीले भने, तर, सुनमा गुणस्तरको मात्रा कम भए पनि कारबाही भएको देखिँदैन ।"
टेलिकमको नाफा सवा तीन अर्ब,काठमाडौं (कास) नेपाल टेलिकमले साउनदेखि असोजसम्म (तीन महिना) अवधिमा सवा ३ अर्ब नाफा गरेको छ । टेलिकमले शनिबार सार्वजनिक गरेको आफ्नो त्रैमासिक वित्तीय विवरणमा उल्लेख गरिएअनुसार यो अवधिमा कम्पनीले ३ अर्ब २४ करोड ६७ लाख नाफा गरेको छ । अघिल्लो वर्षको तुलनामा भने यो त्रैमासिकमा करिब २५ करोड नाफा कम भएको हो । अघिल्लो आर्थिक वर्षको साउनदेखि असोजसम्मको अवधिमा टेलिकमले साढे ३ अर्ब नाफा गरेको थियो । कुल १० अर्ब ६० करोड आम्दानी गरेको थियो । अघिल्लो वर्षको यही अवधिमा कम्पनीको कुल आम्दानी १० अर्ब ८५ करोड थियो । यो अवधिमा जीएसएम सेवाबाट मात्रै ६ अर्ब ४३ करोड आम्दानी भएको टेलिकमको वित्तीय विवरणमा उल्लेख छ । योमध्ये रिचार्ड कार्डको छुटबापत ३२ करोड खर्च भएको कम्पनीले जनाएको छ । नियमित डाटा शुल्कभन्दा छुट दिइएको डाटा प्याकेजमा उपभोक्ता आकर्षित हुँदै गएको विश्लेषण टेलिकमको छ ।
नबिल इन्भेस्टमेन्ट बिक्री प्रबन्धक,काठमाडौं (कास) नेपाल बैंक लिमिटेडले १० प्रतिशत एनबीएल डिबेन्चर का लागि १० प्रतिशत ब्याजसहित सात वर्षका लागि निष्कासन गर्न नबिल इन्भेस्टमेन्ट बैंकिङ लिमिटेडलाई निष्कासन तथा बिक्री प्रबन्धक नियुक्त गरेको छ । नेपाल बैंकका प्रमुख कार्यकारी अधिकृत कृष्णबहादुर अधिकारी र नबिलका प्रमुख कार्यकारी अधिकृत सबिरबादे श्रेष्ठले यससम्बन्धी सम्झौतामा हस्ताक्षर गरेका छन् ।
ज्योतिजेएमई सहकार्य,काठमाडौं (कास) ज्योति विकास बैंक र जेएमई रेमिटबीच आइतबार सम्झौता भएको छ । बैंकले रेमिट सेवा अझ सहज र विस्तारित गर्न जेएमईसँग सहकार्य गरेको हो । सम्झौता पत्रमा बैंकका नायब महाप्रबन्धक सुशीलकुमार शर्मा र रेमिटका प्रबन्धक मीरा शर्माले हस्ताक्षर गरेका छन् । सम्झौतापछि जेएमईको रेमिट सेवा बैंकका जुनै शाखाबाट पनि लिन सकिन्छ ।
ग्लोबलका ग्राहकलाई कतार एयरवेजमा छुट,काठमाडौं (कास) कतार एयरवेजले ग्लोबल आईएमई बैंकका ग्राहकलाई हवाई टिकटमा ७ प्रतिशतसम्म छुट दिने भएको छ । ग्लोबल आईएमई बैंक र कतार एयरवेजबीच सम्पन्न सम्झौताअनुसार कतार एयरवेजले बैंकको कार्ड प्रयोगकर्तालाई हवाई टिकटमा उक्त छुट दिनेछ । सम्झौतामा बैंकका बजार तथा व्यवसाय प्रवर्द्धन विभाग प्रमुख शान्ता शिवाकोटी तथा कतार एयरवेज ग्रुपका कन्ट्री म्यानेजर मोहमद एल इमामले हस्ताक्षर गरेका थिए । हवाई छुट टिकटको बेस रेटमा लागू हुने जनाइएको छ ।
हिमस्टारको ॅअजबको गज्जब,"काठमाडौं (कास) गोल्छा ग्रुपको भगिनी संस्था हिम इलेकट्रोनिक्स प्रालिले दसैं, तिहार र छठको अवसर पारेर अजबको गज्जब योजना सार्वजनिक गरेको थियो, जुन भव्य रूपमा सम्पन्न भएको छ । ग्राहकको उत्साहजनक प्रतिक्रियाले, कम्पनीले आफ्नो लक्ष्यभन्दा बढी बिक्री भएको जनाएको छ । कम्पनीले चाडबाडको अवसर पारेर ग्राहकहरूले हिमस्टारका टीभी, रेफ्रिजेरेटर, डिप फ्रिज तथा एसीलगायतको खरिदमा हिमस्टारका ड्राई आइरन, स्टिम आइरन ,ब्लेन्डर, मिक्स्चर, ग्राइन्डर तथा ३ वर्ष वारेन्टीसहित निःशुल्क एसी जडान प्राप्त गरेका छन् ।"
सिटिजनएनसीएचएल सम्झौता,काठमाडौं (कास) सिटिजन्स लाइफ इन्स्योरेन्स लिमिटेड र नेपाल क्लियरिङ हाउस लिमिटेड (एनसीएचएल) बीच सम्झौता भएको छ । बैंकले आफ्नो भुक्तानीसम्बन्धी कारोबारहरूलाई एनसीएचएलको भुक्तानी प्रणाली प्रयोग गरी डिजिटल भुक्तानी गर्ने सम्झौता भएको हो । इन्स्योरेन्सका प्रमुख कार्यकारी अधिकृत पोषकराज पौडेल र एनसीएचएलका प्रमुख कार्यकारी अधिकृत नीलेशमान सिंह प्रधानले सम्झौता पत्रमा हस्ताक्षर गरेका छन् ।
महिन्द्रा ग्लोबल केयर फेस्ट,"काठमाडौं (कास) नेपालको लागि महिन्द्रा गाडीको आधिकारिक बिक्रेता अग्नि ग्रुपअन्तर्गत बालाजु अटो वर्कसले सोमबारबाट महिन्द्रा फोर ह्वील गाडीहरूका लागि महिन्द्रा केयर फेस्ट २०१९ आयोजना गर्ने भएको छ । अन्तर्राष्ट्रियस्तरको केयर फेस्ट मंसिर २ गतेदेखि ६ गतेसम्म ५ दिनका लागि नेपाललगायत २५ विभिन्न देशमा आयोजना हुन लागेको छ, जहाँ महिन्द्रा गाडीका दक्ष प्राविधिकहरूले गाडीको जाँच गर्नेछन् । यो विश्वव्यापी केयर फेस्ट क्याम्पमा महिन्द्राले संसारभरका आफ्ना उपभोक्ताहरूलाई उनीहरूको परिवारका साथमा गाडीको हेरचाह गर्न प्रोत्साहन गर्नेछन् ।"
लक्ष्मीको डिबेन्चर बाँडफाँट,काठमाडौं (कास) लक्ष्मी बैंक लिमिटेडबाट निष्कासित १० प्रतिशत डिबेन्चर बाँडफाँट सम्पन्न भएको छ । नबिल इन्भेस्टमेन्ट बैंकिङ लिमिटेड बिक्री प्रबन्धक रहेको उक्त ऋण पत्रमा शतप्रतिशत आवेदन प्राप्त भएको थियो । आइतबार सम्पन्न कार्यक्रममा दुवै कम्पनीका प्रतिनिधिहरूको उपस्थितिमा सो बाँडफाँट सम्पन्न भएको थियो ।
लोगोको पाँचौं आउटलेट,काठमाडौं (कास) नेपाली तथा अन्तर्राष्ट्रिय बजारमा तयारी पोसाक बिक्री गर्दै आइरहेको नेपाली ब्रान्ड लोगो फेसन इन्डस्ट्रिजले आफ्नो पाँचौं रिटेल आउटलेट काठमाडौंको डिल्लीबजारमा सुरु गरेको छ । आउटलेटको उद्घाटन मिस नेपाल २०१८ शृंखला खतिवडाले कात्तिक ३० गते गरेकी थिइन् ।
मध्य भोटेकोसीको निर्माण तीव्र,"(सिन्धुपाल्चोक)  १०२ मेगावाट क्षमताको मध्य भोटेकोसी जलविद्युत् आयोजना निर्माणले बल्ल गति लिएको छ । बाह्रबिसे नगरपालिकाको गाती जम्बुस्थित आयोजनाले मुख्य टनेल, अडिट र विद्युत्गृह निर्माणलाई तीव्रता दिएको हो ।आयोजना प्रमुख सुनिलकुमार लामाका अनुसार सुरुङको झन्डै ८१ प्रतिशत काम सकिएको छ । सबैभन्दा गाह्रो मानिने भर्टिकल साफ्ट लगभग सकिएको छ । आउँदो ६ महिनाभित्र सुरुङको काम सकाउँछौ, उनले भने । आयोजनाको मुख्य सुरुङ ७ हजार १ सय १८ मिटरमध्ये ५ हजार ८ सय ६ मिटरको टनेल खनिसकेको उनले जानकारी दिए ।भोटेकोसी गाउँपालिकाको मार्मिङस्थित चाकु बजारको हेडवर्क्सस्थलमा भोटेकोसी थुनेर १० मिटर अग्लो बाँध बनाइनेछ । चिनियाँ टोलीले बाँधस्थलमा जग खन्ने र ढलानको काम गरिरहेको छ । गातीको जम्बुमा विद्युत्गृह निर्माणको काम आगामी ६ महिनामा सक्ने लक्ष्य राखेको आयोजना कार्यालयले जनाएको छ । विद्यृत्गृहको क्रेन लेभल ६ महिनामा सकेर टर्बाइन जेनेरेटर जडानका लागि लर्ड २ एन्ड्रिज हाइड्रो लाई हस्तान्तरण गरिनेछ, त्यसपछि मेसिन ड्राफ च्यानल सम्पन्न हुनेछ, आयोजना प्रमुख लामाले भने । चिलिमे जलविद्युत् कम्पनी लिमिटेड मुख्य प्रवर्द्धक रहेको आयोजनाको बाँधस्थलको जग्गाको मुआब्जा वितरण ३ वर्षसम्म रोकिएको थियो । विवाद हालै समाधान भएर काम अगाडि बढेको छ । समयसमयमा निर्माण सामग्री अभाव र आर्थिक समस्याले गर्दा कठिनाइ हुने गरेको आयोजना कार्यालयले जनाएको छ । १५ जुन २०१७ मा सकिनुपर्ने आयोजना विभिन्न अवरोधका कारण लम्बिएर २०१९ को जुलाईसम्म समय थपिएको थियो । १२ अर्ब २८ करोड रुपैयाँ लागत लाग्ने अनुमान गरिएकोमा बढेर १४ अर्ब ८४ करोड रुपैयाँ पुगेको छ ।"
"विद्युत् उत्पादन धेरै, खपत न्यून","(इलाम)  डेढ दशकअघिसम्म विद्युत् आयोजना हेर्नुपर्यो भने इलाम नगरपालिकाको पुवाखोला पुग्नुपर्थ्यो । सरकारी लगानीको ६ दशमलव २ मेगावाटको यो आयोजना जिल्लाकै पहिलो जलविद्युत् थियो । अहिले भने निजी क्षेत्रबाट विद्युत् उत्पादन गर्ने होडबाजी चलेको छ । जिल्लाका सम्भावित अधिकांश ठाउँमा एकदशकमा दर्जनभन्दा बढी विद्युत् आयोजना निर्माण भइसकेका छन् ।चुनावताका हरेकजसो राजनीतिक दलले यहाँको विद्युत्लाई उपयोग गरी विभिन्न उद्योग स्थापना गर्ने वाचा गरे पनि त्यसअनुरूप काम हुन सकेको छैन । यहाँ उत्पादित अधिकांश विद्युत् इलाम नगरपालिकाको गोदक सबस्टेसनमार्फत केन्द्रीय प्रसारणमा जोडिन्छ । माईखोलामा १० आयोजनामाईखोलामा सबैभन्दा धेरै विद्युत् आयोजना निर्माण भएका छन् । केही निर्माणाधीन अवस्थामा छन् । एउटै खोलामा १० वटा विद्युत् आयोजना सञ्चालनमा छन् । सिंगो जिल्लालाई दुई भागमा विभाजन गरेर बग्ने माईखोलामा ७ वटा आयोजनाको निर्माण सम्पन्न भएर विद्युत् उत्पादन गरिरहेका छन् भने ३ वटा निर्माणकै चरणमा छन् । जिल्लामा करिब एक सय मेगावाट विद्युत् उत्पादन भइरहेको छ । जिल्लाकै दोस्रो ठूलो आयोजनाका रूपमा हिमाल दोलखाले गोदकमा ४ दशमलव ५ मेगावाटको आयोजना दशकअघि नै सम्पन्न गरेको थियो । पुवाखोला हाइड्रोपछि हिमालले यो आयोजना निर्माण गरेको हो । यही अयोजनाको पानीलाई प्रयोग गरी जोशी हाइड्रो पावरले अर्को आयोजना निर्माण गरेको छ । क्यानेल सिस्टमबाट पानी लगेर बनाइएको यो आयोजनाको क्षमता ८ मेगावाट छ ।सन्दकपुर गाउँपालिकास्थित माबु, माईमझुवा, सुलुबुङ र जमुनामा पञ्चकन्या माई हाइड्रोको २ वटा योजना सम्पन्न भएर विद्युत् उत्पादन गरिरहेका छन् । पञ्चकन्याले १२ मेगावाटको अप्परमाई र ६ दशमलव १ मेगावाटको क्यासकेट प्रोजेक्ट सञ्चालन गरेको छ । सानिमा माई हाइड्रोले छुट्टाछुट्टै योजनामार्फत २९ मेगावाट विद्युत् उत्पादन गरेको छ । चिसापानी, सोयक र दानाबारीमा सानिमाले २२ मेगावाटको योजना सञ्चालन गरेको छ । त्यही पानीलाई प्रयोग गर्दै दानाबारीमा ७ मेगावाटको क्यासकेट आयोजनासमेत सम्पन्न गरेर उत्पादन भइरहेको छ । नगरपालिकाको सुम्बेक र माई जोगमाईको शिरिसेबीचमा अर्को आयोजना बनेको छ । सगरमाथा हाइड्रो पावरले प्रवर्द्धन गरेको सुपरमाई हाइड्रो प्रोजेक्टले ७ दशमलव ८ मेगावाट क्षमताको यो आयोजना अघिल्लो वर्षदेखि नै सञ्चालनमा ल्याएको हो ।सन्दकपुर गाउँपालिको सुलुबुङ, जमुना र माई जोगमाईको प्याङबीच सगरमाथाकै प्रवर्द्धनमा सुपरमाई ए ९ दशमलव ६ मेगावाट विद्युत् आयोजना निर्माण गरिरहेको छ । यस्तै इलाम नगरपालिका र माई जोगमाईको सोयाङबीचमा क्यासकेट प्रोजेक्टका रूपमा माईखोला हाइड्रोले प्रवर्द्धन गरेको ३ मेगावाट क्षमताको योजना निर्माणाधीन छ । यस तल चाम्लिङ हाइड्रोको ९ दशमलव ५ मेगावाटको माईबेनी विद्युत् योजना निर्माणाधीन छ ।यीबाहेक माईजोगमाई र सूर्योदय नगरपालिकाबीचको जोगमाईमा खोलामा ७ दशमलव ५ मेगावाटको जोगमाई खोला आयोजना निर्माण सम्पन्न भएर सञ्चालनमा आएको छ । जिल्लामा यति धेरै आयोजनाले विद्युत् उत्पादन गर्दै आए पनि आन्तरिक खपत भने न्यून छ । विद्युत् खपत गर्ने ठूला कारखाना खुल्न सकेका छैनन् । घरायसी प्रयोगबाहेक चिया उद्योगहरूले विद्युत् खपत गर्छन् । साना अरू उद्योगको खपत उल्लेख्य छैन । प्राधिकरण शाखाका अनुसार जिल्लाको अहिलेको खपत साढे आठ मेगावाट मात्र छ । ४० हजार २ सय २४ ग्राहक रहेको इलामको ७० प्रतिशत जनसंख्याले विद्युत् सेवा पाएका छन् । जिल्लाका ६३ वटा चिया कारखानाले आफ्नै ट्रान्सफर्मर राखेर विद्युत् खपत गरेका छन् । जिल्लामा ठूला उद्योग नहुँदा खपत पनि न्यून भएको हो ।"
सुक्खायाममा सिँचाइ अभाव,जिल्लामा विद्युत् आयोजना निर्माणको लहर चले पनि सम्झौताअनुसार खोलामा पानी नछोडिँदा किसानलाई मर्का परेको छ । सुक्खायाममा अधिकांश पानी आयोजनाले प्रयोग गर्दा जैविक विविधतासँगै सिँचाइको समेत अभाव हुने गरेको स्थानीयले बताए । कहिलेकाही खोलामा रहेका घाट पखाल्ने पानीसमेत आयोजनाले नछोडेको उनीहरूको भनाइ छ । केही आयोजनाले खोलामा पानीको आवश्यकता हुँदा फोनको भरमा पानी छाड्ने गरेका छन् । आयोजनाले जस्तोसुकै मौसममा पनि न्यूनतम १० प्रतिशत पानी खोलामा बग्न दिनुपर्ने प्रावधान रहे पनि त्यसको कार्यान्वयन हुन सकेको छैन । सुक्खायाममा अधिकांश आयोजनाको उत्पादन आधाभन्दा कम हुन्छ । गएको असारमा खडेरी लाग्दा ठूलो आयोजना सानिमाईले सम्झौताअनुसार विद्युत् उत्पादन गर्न नसकेर विद्युत् प्राधिकरणलाई पेनाल्टी तिरेको थियो । माथिल्लो क्षेत्रका निजी वनमा गोलिया काटिँदा र जथाभावी सडकलगायतका पूर्वाधार बनाउँदा पनि सुक्खायाममा पानी अपेक्षाभन्दा धेरै कम हुने आयोजनाको अनुमान छ ।
सुन्तलामा ग्रिनिङको संक्रमण,"(गोरखा)  जिल्लाका केही पकेट क्षेत्रको सुन्तला बगैंचामा ग्रिनिङ रोग देखापरेको छ । क्षेत्रगत रूपमा ४९ वटा बोटको नमुना ग्रिनिङ टेस्टका लागि पठाइएकामा २८ वटामा रोगको संक्रमण देखिएको प्रधानमन्त्री कृषि आधुनिकीकरण परियोजना सुन्तला जात फलफूल जोनका प्रमुख अजय अधिकारीले बताए । यो ब्याक्टोरियाजन्य रोग हो, उनले भने ।रोगी बिरुवाका बोटका पात नमुना प्रयोशाला परीक्षणका लागि पठाइएको थियो । यो रोग सबैभन्दा विनाशकारी मानिने पनि उनले बताए । रोग लागेपछि टुप्पाबाट बोट मर्दै जाने, पात सानो हुने, फल अमिलो हुने लक्षण देखिन्छ । मंसिरसम्म फल पाक्नुपर्नेमा हरियो हुने, फल सानो हुने, पातका नसा हरियो हुँदै जान्छ, उनले भने, यस्तो देखिएपछि जिंग एप्लाई गरेर रिकभर गर्नुपर्छ । रोगी बोटका पात पहेंलो हुँदैमा ग्रिनिङ भन्न भने नमिल्ने उनले बताए । रोगी विरुवा झट्ट नमर्ने र मर्ने अवस्थामा पुग्दा फूल धेरै फुले पनि मसिना दाना लागेर पूरै बोट मर्दै जाने प्राविधिक बताउँछन् । पालुङटार, सहिद लखन र गण्डकी गाउँपालिकाअन्तर्गतका किसानका सुन्तलाको बोटको परीक्षण भएको थियो । सिट्रस सिल्ला नामको किराले रोग सार्ने प्राविधिक बताउँछन् । किराले रोगी बोटलाई चुसेर निरोगीलाई चुस्दा रोग सर्ने उनको भनाइ छ । एक हजारभन्दा कम उचाइ भएको ठाउँका नर्सरीमा यो किरा पाइने भएकाले कम उचाइमा उत्पादन भएका बिरुवा नलगाउन किसानलाई सचेत गराइएको छ । बगैंचा व्यवस्थापन गर्न सके रोग नियन्त्रण हुन सक्छ, उत्पादन राम्रै दिन्छ, उनले भने, तर, बोट मर्न थालेपछि किसानले व्यवस्थापनमा चासो दिएनन् । करिब १० वर्ष पहिले कम उचाइमा उत्पादन भएको बिरुवा ल्याएर किसानले लगाएकाले रोग फैलिएको हुन सक्ने कृषि प्राविधिकको अनुमान छ । रोगका कारण करिब २० प्रतिशत सुन्तला बगैंचामा ह्रास आएको छ । कुन क्षेत्रका कति किसानका बगैंचामा ह्रास आयो, फाइनल डाटा निकाल्दै छौँ, उनले भने । यो वर्ष रोगी बगैंचा हटाउने कार्यक्रमलाई प्राथमिकतामा राखिएको पनि उनले बताए । उत्पादन दिँदैन भनेका बोट हटाउन किसानलाई भन्छौं, उनले भने, यसका लागि रूख काट्ने मेसिनलाई अनुदानको व्यवस्था गरेका छौँ । पालुवा पलाउने बेला १५ दिनको फरकमा किरा मार्ने विषादी प्रयोग गर्न पनि उनले किसानलाई सुझाए ।"
'कुवेतमा अलपत्र २१ लाई फिर्ता ल्याऊ',"काठमाडौं (कास) प्रतिनिधिसभाको उद्योग, वाणिज्य र श्रम तथा उपभोक्ता हित समितिले वैदेशिक रोजगारीमा गई कुवेतमा अलपत्र परेका २१ नेपालीलाई फिर्ता ल्याउन आइतबार सरकारलाई निर्देशन दिएको छ । रोजगारदाता कम्पनी बन्द भएपछि उनीहरूले नेपाली दूतावासलगायत स्थानमा शरण लिइरहेका छन् । अलपत्र नेपालीले कुवेत सरकारलाई ५३ लाख जरिवाना तिर्नुपर्ने भएपछि पैसा अभावमा फर्कन समस्या भएको हो । उनीहरूले आफ्नो तलबबापतको रकम पनि पूरै पाएका छैनन् । १६ महिना काम गरेपछि कम्पनी बन्द भएको थियो । उनीहरू १० महिनादेखि कुवेतमा अलपत्र छन् । समितिका सभापति विमलप्रसाद श्रीवास्तवले सांसदहरूको सुझावका आधारमा परराष्ट्र, गृह र श्रम रोजगार तथा सामाजिक सुरक्षा मन्त्रालयलाई उक्त निर्देशन दिएका छन् । गृह सचिव प्रेमकुमार राई, परराष्ट्र सचिव शंकरदास बैरागी र श्रम सचिव विनोद केसीसँग सांसदहरूले आफ्ना नागरिकलाई किन नल्याएको भन्दै प्रश्न गरेका थिए । कुवेत सरकारलाई जरिवाना तिरेरै भए पनि उनीहरूलाई ल्याउन सरकारले पहल गर्नुपर्छ, समितिका सदस्य तथा सांसद प्रकाश रसाइली स्नेहीले भने । जाँदा स्वीकृति दिने श्रम मन्त्रालयले अलपत्र पर्दा ख्याल नगर्नु दुःखद भएको उनले बताए ।"
इसोइका जापानी भ्रमण दूत,"काठमाडौं (कास) नेपाल भ्रमण वर्षमा पर्यटक बढाउने उद्देश्यले जापानी नागरिक हिरोमी इसोइकालाई सद्भावना दूत नियुक्त गरिएको छ । नेपाल भ्रमण वर्ष सचिवालयले आइतबार २७ वर्षमा ४० पटक नेपाल आएका समाजसेवीसमेत रहेका उनलाई जापानका लागि नेपाल भ्रमण वर्षको दूत नियुक्त गरेको जनाएको हो । सचिवालयद्वारा जारी विज्ञप्तिमा नेपालमा विभिन्न सामाजिक क्षेत्रमा काम गर्दै आएका इसोइका गिनिज बुक अफ दि वर्ल्ड रेकर्डमा समेत नाम लेखाउन सफल भइसकेका छन् । पेसाले निर्माण व्यवसायी उनले सन् २००१ जनवरी १ तारिखका दिन विश्वको सबभन्दा ठूलो ड्रम बनाएर गिनिज बुक अफ दी वर्ल्ड रेकर्डमा नाम लेखाएका थिए । सन् २००३ देखि उनले नेपालमा विभिन्न सामाजिक क्षेत्रमा काम गर्दै आएका छन् । उनले पशुपतिनाथ क्षेत्रमा बायो शौचालय बनाएका थिए । भ्रमण वर्षका संयोजक सुरज वैद्यले जापानी युवालाई नेपाल भ्रमणमा आकर्षण गर्न इसोइकाको भूमिका महत्त्वपूर्ण हुने बताए । केही साताअघि संस्कृति, पर्यटन तथा नागरिक उड्डयन मन्त्रालयले चिनियाँ अभिनेत्री स्वी छिङलाई चीनका लागि सद्भावना दूत घोषणा गरेको थियो ।"
प्रसारण अधिकार अनुभवहीन कम्पनीलाई,"(काठमाडौं)  राष्ट्रिय खेलकुद परिषद् (राखेप) ले १३ औं दक्षिण एसियाली खेलकुद (साग) को टेलिभिजन प्रसारण अधिकारलाई अनुभवहीन भारतीय कम्पनीसँग सम्झौता गरेको छ । सम्झौताअनुसार टेलिभिजन प्रसारण मात्र होइन मंसिर १५ देखि २४ सम्म काठमाडौं, पोखरा र जनकपुर सहरमा आयोजना हुने प्रतियोगिताका लागि कुनै पनि सञ्चारमाध्यमले आफूखुसी फोटोसमेत खिच्न नपाउने जनाउने थियो । तर साँझ विज्ञप्ती मार्फत पत्रकार सम्मेलनको भनाई फेर्दै फोटो खिच्न बन्देज नरहेको जनाएको छ ।आइतबार १३ औं सागको प्रसारण अधिकारसम्बन्धी सम्झौता कार्यक्रममा फरकफरक तीन सम्झौता भयो । दक्षिण एसिया ओलम्पिक काउन्सिलले प्रतियोगिताको टेलिभिजन प्रसारणका लागि भारत उडिसाको एनके मिडिया भेन्चर्स प्रालि र राखेपसँग सम्झौता गरेको छ । नेपाल ओलम्पिक कमिटी (एनओसी) का महासचिव नीलेन्द्र श्रेष्ठ र एनके मिडियाका प्रबन्ध निर्देशक प्रभात रञ्जन मल्लिकले सम्झौता पत्रमा हस्ताक्षर गरे । काउन्सिलले प्रसारण अधिकार र विज्ञापनबापत पाउने रकमको ५० प्रतिशत राखेपले प्राप्त गर्नेछ । राखेप आफैंले ल्याउने विज्ञापनमा भने कसैको अधिकार हुने छैन । काउन्सिल र एजेन्ट कम्पनी फिस्कल एजेन्टका प्रतिनिधि प्रियानाथ चट्टोपाध्याय बीच भएको सम्झौतामा एजेन्ट कम्पनीले प्रसारण र विज्ञापनबापतको कमिसन प्राप्त गर्नेछ । भारतको भूवनेश्वरबाट उडिसा राज्य लक्षित प्रान्तीय टेलिभिजन नक्षत्र न्युज प्रसारण गरिरहेको एनके मिडिया भेन्चर्सको वेबसाइटमा उल्लेख भएअनुसार उसले चलचित्र, रेडियो, टेलिभिजन र अन्य मनोरञ्जनात्मक गतिविधि गर्दै आएको छ । सम्झौता कार्यक्रममा एनके मिडियाका प्रबन्ध निर्देशक मल्लिकले अन्तर्राष्ट्रिय प्रतियोगिताको अधिकार पहिलोपल्ट लिएको बताए । उनका अनुसार खेलकुदसम्बन्धी कार्यक्रममा यो पहिलो आबद्धता हो । एनके मिडियाले राखेपसँग १३ औं सागका लागि ८ करोड रुपैयाँमा प्रसारण अधिकार खरिद गरेको हो । राखेप सदस्यसचिव रमेशकुमार सिलवालले प्रशारण अधिकारबाट प्राप्त रकम खेलकुदको विकासका लागि प्रयोग गरिनेमा एनओसीसँग सहमति भएको जानकारी दिए । एनके मिडियाले प्रसारण अधिकार लिएर सागमा सहभागी देशका टीभी च्यालनसँगको सहकार्यमा उसले क्लिन फिड उपलब्ध गराउनेछ । मल्लिकले सबै देशमा सागको प्रत्यक्ष प्रसारणको व्यवस्था मिलाइने दाबी गरे । नेपालमा नेपाल टेलिभिजनबाट सबै खेलको प्रत्यक्ष प्रसारण हुनेछ । नेपाल टेलिभिजनको हकमा प्रायोजनबाट आउने रकम आधाआधा गर्ने व्यवस्था गरिएको सदस्यसचिव सिलवालले बताए ।साग खेलकुद इतिहासमै पहिलोपल्ट टेलिभिजन प्रसारण अधिकारका लागि स्वतन्त्र कम्पनीसँग सम्झौता गरेका छौं । यसले नेपाली खेलकुद र खेलकुद प्रतियोगितालाई विश्वव्यापी बनाउन सहयोग पुग्नेछ, सिलवालले भने, उनीहरूले १ सय ५० देखि २ सय क्यामरामार्फत सबै २७ खेलको प्रत्यक्ष प्रसारण गर्नेछन् । कम्तीमा १५ वटा टेलिभिजन च्यालनबाट प्रत्यक्ष प्रसारण हुनेछ र स्थानीय सञ्चारमाध्यमका लागि अधिकारप्राप्त कम्पनीले नै आवश्यक खेलको भिडियो फुटेज मिडिया सेन्टरमार्फत उपलब्ध गराउनेछ ।सदस्यसचिव सिलवालले सागको प्रत्यक्ष प्रसारणलाई नेपाली टेलिभिजन च्यालनसँग प्रस्ताव गर्दा गर्न नसक्ने जानकारी आएपछि विदेशी संस्थालाई छनोट गरिएको बताए । नेपाल टेलिभिजन र अन्य निजी टेलिभिजन च्यानलसँग प्रस्ताव गर्दा उहाँहरूले नसक्ने जानकारी गराउनुभयो । हामी हाम्रो देशमा हुने प्रतियोगितालाई विश्वव्यापी बनाउन चाहन्थ्यौं र त्यहीअनुसार उहाँहरू छनोटमा पर्नुभएको हो, सिलवालले थपे । सम्झौताबारे विस्तृत जानकारी गराइएन । सिलवालले टेलिभिजन प्रसारणसँगै फोटो खिच्नका लागि पनि सञ्चारमाध्यमलाई निषेध गरिएको जनाएका थिए । उनका अनुसार राखेप, ओलम्पिक कमिटी र एसियाली ओलम्पिक कमिटीका आधिकारिक फोटोग्राफरहरूले प्रकाशन सञ्चारमाध्यमका लागि आवश्यक तस्बिर उपलब्ध गराउनेछ । फोटो खिच्ने नाममा भिडियो खिचिदिने भएकाले फोटोग्राफरलाई पनि निषेध गरिएको हास्यास्पद तर्क सदस्यसचिवले पत्रकार सम्मेलनमा राखे । मुख्यतः छापा तथा अनलाइन पत्रकारबाट गुनासो आएपछि सिलवालले पत्रकार सम्मेलनमै एनके मिडियाका प्रतिनिधिसँग छलफल गरी फोटोको बन्देज हटाउन अनुरोध गरे । फिस्कल एजेन्टका प्रतिनिधि चट्टोपाध्ययले नेपाली छापा सञ्चारमाध्यमका लागि एउटा सञ्चारगृहबाट १ जनालाई फोटो खिच्ने सुविधा दिन सकिने जनाए । २७ खेल समावेश १३ औं साग काठमाडौं, पोखरा र जनकपुरमा आयोजना हुँदै छ । प्रतियोगितास्थलमा अनलाइन सञ्चारमाध्यमका फोटोग्राफर र भिडियोग्राफर प्रवेश गर्न पाउने छैनन् । एनओसीका अध्यक्ष जीवनराम श्रेष्ठले सम्झौतालाई ऐतिहासिक कोसेढुंगाको रूपमा व्याख्या गरे ।"
टी२० क्रिकेट सुरु,मकवानपुर (कास) २२ औं संस्करणको अष्टलक्ष्मी शाक्य स्मृति जिल्लास्तरीय टी२० क्रिकेट प्रतियोगिता आइतबारबाट हेटौंडामा सुरु भएको छ ।पहिलो दिनमा मकवानपुर क्रिकेट एकेडेमी र महाबिर क्रिकेट क्लब विजयी भए । मकवानपुरले भ्याब्सन क्रिकेट क्लबलाई ५ विकेट र महावीरले आयोजक हेटौंडा जेसिजलाई ५० रनले पराजित गरेको हो । टस जितेको भ्याब्सले निर्धारित २० ओभरमा अलआउट हुँदै तयार गरेको एक सय ११ रनको लक्ष्य एकेडेमीले १५ ओभरमा पूरा गर्यो । राजीव यादवले ३१ र विशाल फुयाँलले २२ रन बनाए । म्यान अफ द म्याच राजीव यादव घोषित भए । यसैगरी टस जितेर पहिला ब्याटिङ गरेको महावीरले २ विकेट गुमाई १ सय ६५ रन बनायो । आयोजक १ सय २५ रनमा समेटियो । म्यान अफ द म्याच महावीरबाट ६५ रन बनाएका गौरव खड्का घोषित भए । ६ टोली सहभागी प्रतियोगिताको फाइनल खेल मंसिर ५ गते हेटौंडा४ स्थित लोकतान्त्रिक मैदान (हुप्रचौर) मा हुनेछ ।
पाँचपोखरी सुपर८ क्रिकेट हुने,काठमाडौं (कास) सिन्धुपाल्चोकको पाँचपोखरीमा मंसिर ११ देखि १४ गतेसम्म सुपर८ क्रिकेट प्रतियोगिता आयोजना हुने भएको छ । पाँचपोखरी क्रिकेट क्लबको आयोजनामा हुने प्रतियोगिताको यो तेस्रो संस्करण हो । पाँचपोखरी थाङपाल गाउँपालिकामा जन्भिएका पारा ओलम्पियन जितबहादुर खड्काको स्मृतिमा प्रतियोगिता आयोजना गरिएको हो । आयोजकले आइतबार राजधानीमा पत्रकार सम्मेलन गरी प्रतियोगिताको तयारी अन्तिम चरणमा पुगेको जानकारी दियो । प्रतियोगितामा १२ टिमको सहभागिता रहनेछ । ४ समूहमा विभाजन गरी खेलाइने लिग चरणमा शीर्ष दुई टिम क्वाटरफाइनलमा पुग्नेछन् । प्रतियोगिताको विजेताले ७५ हजार र उपविजेताले ३५ हजार रुपैयाँ पुरस्कार पाउनेछन् । प्रतियोगिताका लागि ११ लाख बजेट अनुमान गरिएको छ । प्रतियोगितामा एक जना उत्कृष्ट खेलाडीलाई नेक्सस क्रिकेट एकेडेमीले भारतमा प्रशिक्षणको व्यवस्था मिलाउनेछ भने अन्य ३ उत्कृष्ट खेलाडीलाई पनि काठमाडौंमा रहेको ग्रेट हिमालय क्रिकेट एकेडेमीले प्रशिक्षण गराउनेछ ।
आइपुग्यो प्यारापिट,(पोखरा)  पोखरा रंगशालामा निर्माणाधीन फुटबल मैदानको प्यारापिटका लागि आवश्यक सामान आउने क्रम सुरु भएको छ । फ्रान्सबाट मगाइएको सामानमध्ये आइतबार ७ वटा कन्टेनर आएको हो । सोमबार ८ कन्टेनर भित्रिँदै छन् । १३ औं दक्षिण एसियाली खेलकुद (साग) अन्तर्गत महिला फुटबल पोखरा रंगशालामा हुँदै छ । साग आउन १२ दिन बाँकी रहँदा निर्माण कार्यले फ्रान्सबाट ल्याइएको सामान भारतको विशाखापट्टनम बन्दरगाह हुँदै वीरगन्ज भन्सारबाट नेपाल भित्रिएको हो । कात्तिक १४ मा विशाखापट्टनम आइपुगेको सामान ढिलोमा एक सातामै पोखरा आइपुग्नुपर्थ्यो । सामान भन्सारमै रोकिँदा ढिलो गरी पोखरा भित्रिएको हो । इन्टरलक प्रविधिको ग्र्यान्ड स्ट्यान्ड प्यारापिट जडान कार्य आइतबारदेखि नै सुरु भएको छ । स्टिल मोड्युलर प्यारापिट जोड्न २ फ्रान्सेली प्राविधिक खटिएका छन् । उनीहरूलाई निर्माणको जिम्मा पाएको भारतको ग्रेट स्पोर्ट्स इन्फ्रा (जीएसआई) र नेपाली कम्पनी एमए कन्स्ट्रक्सन जेभीका कामदारले सघाउनेछन् । प्रोजेक्ट म्यानेजर दीपक बरालका अनुसार आइतबार ५ हजार ४ सय सिटलाई आवश्यक सामान आएका छन् । सोमबार थप ८ कन्टेनर आएपछि ८ हजार सिट पुग्नेछन् । प्यारापिटका लागि तयारी अवस्थामा रहेको फाउन्डेसनमा जडान कार्य हुनेछ । निर्माण कम्पनीसँगको सम्झौतामा १६ हजार ५ सय सिट बनाउने उल्लेख छ । कम्पनीले १० प्रतिशत बढाउन मिल्ने भएकाले १८ हजार १ सय ५० सिट क्षमताको हुने जनाएको छ । राष्ट्रिय खेलकुद परिषद्ले भने सिट संख्या २० हजार पुर्याउने बताएको छ । सागअघि १० हजार दर्शक क्षमताको प्यारापिट जोड्ने कम्पनीको लक्ष्य छ । विभिन्न चरणमा मंसिर ६ सम्म त्यति सामान आइपुग्न बरालले बताए । उनका अुनसार चारमध्ये २ ब्लक जोड्न ६ दिन लाग्छ । अर्को चरणमा सामान आउँदासम्म भीआईपी प्यारापिट जडान सकिन्छ । पहिले बिछ्याइएको दुबो सुकेपछि फेर्नुपर्ने दुबो अझै आइपुगेको छैन । सोमबारबाट दुबो आउन सुरु हुने निर्माण कम्पनीको दाबी छ । भारतको कलकत्ताबाट १२ हजार वर्गफिट दुबो पोखरा आउँदै छ । भारतीय क्वारेन्टाइनले माटोसहितको दुबो नेपाल भित्र्याउन नदिएपछि भन्सारमा थन्किँदा दुबो बाटैमा सुकेको थियो ।चार ब्लकमा १७ ट्वाइलेट ब्लकमध्ये १२ वटा निर्माणाधीन छन् । ७ ट्वाइलेट सागअघि सक्ने कम्पनीको लक्ष्य छ चेन्जिङ रुम भने यसपल्ट मैदान नजिकैको बहुउद्देश्यीय कबर्डहलबाट काम चलाउन लागिएको छ । ट्र्याक एन्ड फिल्डमा असफाल्ट पिच भएको छ । पिचमाथि एक तह सिन्थेटिक रबर बिछ्याइएको छ । उक्त तहमाथि सोमबारदेखि सिल लेयर राख्न सुरु हुनेछ । गत पुस १३ मा स्टेडियम बनाउन सम्झौता भएको थियो । फागुनमा शिलान्यास भएको स्टेडियम ६ महिनाभित्रै बनाउने भनिए पनि अन्तिम समयमा मात्रै कामको गति बढाइएको छ । स्टेडियमको लागत १ अर्ब २८ करोड रुपैयाँ छ ।
थाइल्यान्डकी पोर्नतिप र भियतनामका फामलाई उपाधि,"(काठमाडौं)  पुरुषतर्फ भियातनामका काव सुओङ फाम र महिलातर्फ थाइल्यान्डकी पोर्नतिप बुरानाप्रसेर्तुक नेपाल अन्तर्राष्ट्रिय च्यालेन्ज२०१९ ब्याडमिन्टन प्रतियोगिताको एकल स्पर्धामा च्याम्पियन बनेका छन् । आइतबार सम्पन्न फाइनलमा प्रतियोगिताको शीर्ष वरीयताकी पोर्नतिपले दक्षिण कोरियाकी गा युन पार्कलाई २११६, २११४ को सेटमा पराजित गरिन् । पुरुषतर्फ प्रतियोगितामा छैटौं वरीयता पाएका भियतनामका फामले आठौं वरीयताप्राप्त थाइल्यान्डका अदुलराच नामकुललाई २४२२, ९२१, २११९ ले पन्छाउँदै उपाधि उचालेका हुन् ।एकलतर्फ विजयी पुरुष र महिला खेलाडीले १ हजार ८ सय ७५ अमेरिकी डलर, दुवैतर्फको उपविजेताले ९ सय ५० अमेरिकी डलर र तेस्रो हुनेले ३ सय ६२ अमेरिकी डलर पुरस्कार पाए । महिला युगलतर्फ शीर्ष वरीयताका अस्ट्रेलियन सेताना मापासा र ग्रोन्या सोमरभिल्ले उपाधि उचाले । उनीहरूले फाइनलमा चौथो वरीयताका भारतीय मनीषा के र रुतापर्ना पान्डालाई २११०, १८२१ र २१११ ले पराजित गरे । पुरुष युगलतर्फ भारतका आत्री मनु र रेड्डी बी सुमिथले आफ्नै देशका एमआर अर्जुन र ध्रुव कपिलालाई २११९ र २११५ ले हराउँदै उपाधि उचाले ।मिश्रित युगलतर्फ थाइल्यान्डका सुपार्क जोमखो र सुपिसारा पाउसाम्प्रानको जोडीले कोरियाका ना सुंग सिउंग र किम मिन जीको जोडीलाई २११८, २११६ ले पराजित गर्दै उपाधि हात पारे । विजयी पुरुष तथा महिला युगल र मिश्रित युगलले नगद १ हजार ९ सय ७५ अमेरिकी डलर, उपविजेताले ९ सय ५० अमेरिकी डलर र तेस्रोले ३ सय ५० अमेरिकी डलर पुरस्कार पाए ।पाँच दिनसम्म चलेको प्रतियोगितामा २१ राष्ट्रका १४९ खेलाडीको सहभागिता थियो । पहिलोपटक नेपालले आयोजना गरेको च्यालेन्ज प्रतियोगितामा नेपाली खेलाडीहरूले भने क्वाटरफाइनल चरण पार गर्न सकेनन् । आशा गरिएका रत्नजित तामाङ, प्रिन्स दाहाललगायतका खेलाडीहरूले पहिलो खेलमै पराजय बेहोरेका थिए ।"
संवेदनशील विषय,"(काठमाडौं)  विश्वकप छनोटमा कुवेतविरुद्ध प्रतिस्पर्धा गर्नुअघि ठमेलको नाइट क्लब मस्ती गर्न पुगेपछि नेपाली टिमका ४ खेलाडीको क्रियाकलापलाई लिएर अखिल नेपाल फुटबल संघ (एन्फा) का प्रवक्ता किरण राईले संवेदनशील विषय भएको बताएका छन् ।यो अलि संवेदनशील विषय हो, एन्फाका प्रवक्ता राईले आइतबार भने, सत्यतथ्य के हो भन्ने जानकारी लिन आवश्यक सूचना संकलन गर्ने काम भइरहेको छ । यसबारे आन्तरिक छलफल चलिरहेको छ । फरवार्ड विमल घर्तीमगर, मिडफिल्डरद्वय अञ्जन विष्ट, सन्तोष तामाङ र डिफेन्डर दिनेश राजवंशीलाई शुक्रबार मध्यरातसम्म ठमेलका विभिन्न नाइट क्लबमा रहेको र मादक पदार्थ सेवन गरेको पाइएपछि एन्फाका उच्च पदाधिकारीहरू र राष्ट्रिय टिमका मुख्य प्रशिक्षक योहान कालिनसँगको छलफलपछि कुवेतविरुद्ध प्रतिस्पर्धा गर्न शनिबार थिम्पुतर्फ प्रस्थान गर्नुअघि टिमबाट बर्खास्त गरेको थियो ।त्यस घटनालाई लिएर धेरै खालका कुरा आएका छन् । नियम, कानुन र प्रक्रिया पुर्याएर निर्णयमा पुग्नेछौं, राईले भने, १३ औं दक्षिण एसियाली खेलकुद (साग) को बन्द प्रशिक्षणमा पनि रहेका उनीहरू शुक्रबार एन्फाको होस्टेलबाट निस्किएपछि फर्केका छैनन् । त्यस घटनाबारे निर्णय नभएसम्म उनीहरूलाई होस्टेलमा राख्नेछैनौं । विमल र अञ्जन गत वर्ष नै नाइट क्लब गएर मादक पदार्थ सेवन गरेपछि सातदोबाटोस्थित एन्फा मुख्यालयमा अराजक गतिविधि गरेको भन्दै आलोचित भएका थिए । त्यस बेला उनीहरूमाथि अनुशासन उल्लंघनको विषयलाई लिएर कारबाही गर्नुपर्ने र स्टार खेलाडीलाई छुट दिनुपर्ने भन्ने दुई पक्षमा एन्फा पदाधिकारी उभिएका थिए । कर्माछिरिङ शेर्पाको नेतृत्वले गत वर्षको काण्डप्रति आँखा चिम्लिएका थिए । एन्फा अध्यक्ष शेर्पा भुटानमा पुगेको बेला कार्याबाहक अध्यक्ष पंकज विक्रम नेम्बाङले नाइट क्लब पुगेका चारै खेलाडीलाई टिमबाट बर्खास्त गर्ने निर्णय गरेको हो । २३ सदस्यीय टिमबाट चार खेलाडी बर्खास्त भएपछि मिडफिल्डर सुवास गुरुङलाई मुख्य प्रशिक्षक योहान कालिनले नेपाली टिममा समावेश गर्दै भुटानको यात्रा गरे । कुवेतविरुद्ध मंगलबार हुने खेलमा नेपाली टिम २० खेलाडीकै हुने पनि प्रवक्ता राईले बताए । चार वर्षअघिको महाभूकम्पमा जीर्ण बनेको दशरथ रंगशाला सबलीकरणको प्रक्रियामै रहेकाले अन्तर्राष्ट्रिय मापदण्डअनुसारको नभएको भन्दै एसियाली फुटबल महासंघ (एएफसी) ले नेपालमै विश्वकप छनोटको पहिलो घरेलु खेल (होम म्याच) लाई तटस्थ भूमिमा सञ्चालन गर्न एन्फालाई निर्देशन दिएको थियो । त्यसैले एन्फाको रोजाइअनुसार नेपाली टिम कुवेतविरुद्ध चाङलिमिथाङ रंगशालामा कुवेतविरुद्ध प्रतिस्पर्धा गर्न थिम्पु पुगेको हो ।एसियन कप २०२३ को छनोटको रूपमा पनि रहेको यस विश्वकप छनोटमा नेपाल समूह बी मा रहेको छ । रंगशाला तयार नभएको कारण जनाउँदै एन्फाको अनुरोधअनुसार एएफसी र प्रतिद्वन्द्वी फुटबल संघहरूले स्वीकृति दिएपछि नेपाली टिमले चारै अवे खेल खेलिसकेको छ ।"

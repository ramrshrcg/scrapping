शीर्षक,विवरण
ठेकेदारप्रति जनआक्रोश,"म्याद सकियो, काम अधुरैचुनावमा सडक निर्माणलाई प्रमुख एजेन्डा बनाएका काठमाडौं, बूढानीलकण्ठका मेयर उद्धवप्रसाद खरेल अहिले निराश छन् । उनी मेयर निर्वाचित भएको दुई वर्ष बित्दा नगरपालिकाभित्रका सडकको अवस्थामा खासै परिवर्तन छैन । चुनाव जितेदेखि यही सडकको पछि लागिरहेको छु, उनले भने, निर्माण व्यवसायीले नै चासो नदिँदा कामले गति लिन सकेको छैन ।बूढानीलकण्ठका मुख्य सात सडकमध्ये कपन क्षेत्रका तीनवटा निर्माण गर्ने जिम्मा शारदाप्रसाद अधिकारीको शैलुङ कन्स्ट्रक्सनले लिएको छ । तीनै सडकमा निर्माणको म्याद सकिएपछि बल्ल काम सुरु भएको छ । अन्य सडकमा पनि सन्तोषजनक काम भएको छैन । उक्त क्षेत्रका सांसद गगन थापासहितको टोलीले सडक विभागमा धर्नासमेत दिएको थियो । त्यसले पनि शैलुङ कन्स्ट्रक्सनलाई प्रभाव पार्न सकेन । कति भन्ने ? कहाँ भन्ने ? दिक्क भइसक्यौं, मेयर खरेलले भने, अहिले भने काममा केही प्रगति देखिएको छ तर सोचेअनुरूप छैन । उनका अनुसार शैलुङका प्रमुख अधिकारी सम्पर्कमै आउँदैनथे । भर्खरै भने उनले दुई महिनामा निर्माण सक्ने प्रतिबद्धता गरेका छन् ।नगरभित्रका सातवटा सडक ५ करोडदेखि ४० करोड रुपैयाँसम्ममा ठेक्का लगाइएका छन् । तीन किलोमिटरको साततलेबालुवाखानीसाप्रेढुंगामानबहादुर मार्ग, १३ किलोमिटरको भ्याली पब्लिकचुनिखेल र १२ किलोमिटरको आकाशेधाराराममन्दिर सडक निर्माणको ठेक्का शैलुङले लिएको हो । तीनै सडक निर्माणका लागि ०७३ असारमा भएको सम्झौतामा ०७४ असोजभित्र काम सक्नुपर्ने उल्लेख छ । मेयर खरेलका अनुसार पछिल्लो समय ०७६ असार मसान्तमै सबै सडक बनाइसक्ने कबोल ठेकेदारले गरेका थिए । ठेकेदारले चाहे ७ दिनमै काम सकिन्छ, उनले भने ।शैलुङले भने सरकारले समयमै पैसा नदिएको, सामान नपाएको, घर भत्काउन नदिएको जस्ता बहाना बनाउँदै आएको छ । एउटै कम्पनीले धेरै ठाउँमा ठेक्का लिएको छ । कसरी समयमै सडक निर्माणको काम सकिन्छ ? मेयर खरेलले भने । उनका अनुसार सडकको ठेक्का लगाइएयता तीन भौतिक पूर्वाधार तथा यातायातमन्त्री, सडक विभागमा चार जना महानिर्देशक, नगरपालिकामा ५ जना कार्यकारी र चार जना डिभिजन इन्जिनियर फेरिइसकेका छन् । तर सडक उस्तै छ, उनले भने ।काठमाडौं डिभिजन सडक प्रमुख कैलाश श्रेष्ठले प्रगति सन्तोषजनक नभए ठेक्का सम्झौता तोडिने बताए । अहिले कामको गति केही बढेको छ, १५ दिन कामको प्रगति हेर्छौं । प्रगति देखिएन भने ठेक्का तोडिन सक्छ, उनले भने । श्रेष्ठले निर्माण व्यवसायीले ग्राभेल गर्दागर्दै स्थानीय तहमार्फत ढल हाल्न खोज्दा केही ठाउँमा बाधा पुगेको बताए । उनका अनुसार सडकमा पर्ने घर भत्काउने, बिजुलीका पोल हटाउने काम सकिएका छन् । निर्माणको काम मात्र बाँकी छ । नजिकबाट काम हेरिरहेका छौं, उनले भने ।शैलुङ कन्स्ट्रक्सनले त्रिपुरेश्वरकलंकीनागढुंगा सडकको चार खण्डमध्ये तीन खण्ड ज्वाइन्ट भेन्चर (जेभी) मा ठेक्का लिएको छ । एक खण्डको ठेक्का भने ०७५ कात्तिक ३० मा सक्ने गरी बज्रगुरुबिरुवासीएम जेभीले लिएको छ । अन्य खण्डमा शर्माशैलुङकान्छाराम जेभी र लुम्बिनीशैलुङसाप जेभीले ०७५ असोज ३० मा निर्माण सक्ने गरी ठेक्का सम्झौता गरेका हुन् । शर्माशैलुङकान्छाराम जेभीले भने ०७५ पुसमा ठेक्का सक्ने कबोल गरेको थियो । सबै सडकका ठेक्का सम्झौता ०७२ असार ३१ मा गरिएका हुन् । दुई पटक म्याद थप हुँदासमेत ती सडकको भौतिक प्रगति ९० प्रतिशत मात्रै छ । चार खण्डको ठेक्का रकम १ अर्ब ६३ करोड ८८ लाख ९४ हजार छ । यो सडक खण्ड सकिने चरणमा छ, काठमाडौं उपत्यका सडक विस्तार आयोजनाका प्रवक्ता विश्वविजयलाल श्रेष्ठले भने, रंगरोगनको काम बाँकी छ । उनले मुआब्जाको समस्या र निर्माण व्यवसायीले नियमित काम नगर्नाले समयमा काम नसकिएको बताए ।चाबहिलजोरपाटीसाँखु सडकमा पनि ६० प्रतिशत मात्र काम भएको छ । पहिला जस्तो काम हुँदै नभएको होइन, केही प्रगति छ, आयोजनाका प्रवक्ता श्रेष्ठले भने, ०७७ जेठ २२ भन्दा उता म्याद थपिँदैन । काम नहुनेजस्तो भयो भने सम्झौता तोडिन्छ । चाबहिल सडक पाँच खण्डमा १ अर्ब ७३ करोड ५४ लाख १५ हजारमा ठेक्का लगाइएको छ । चार खण्डको ०७२ असोज र एक खण्डको ०७४ असारमा ठेक्का सम्झौता भएको हो । सबैको म्याद सकिएको छ ।चाबहिलजोरपाटीसाँखु र त्रिपुरेश्वरकलंकीनागढुंगामा मुआब्जा विवादलाई काम नहुनुको कारण देखाइएपछि मन्त्रिपरिषद्ले ०६५ साउन १० मा हाललाई उपलब्ध चौडाइमा कालोपत्रे सडक निर्माण गरी ठेक्का फरफारक गर्न सैद्धान्तिक सहमति प्रदान गर्ने निर्णय गरेको थियो । उक्त निर्णय भएको एक वर्ष बितिसक्दा पनि काम पूरा भएको छैन ।ललितपुरको ढोलाहिटीचापागाउँसरस्वतीकुण्डलाई चार खण्डमा बाँडेर ०७३ र ०७४ सालमा १ अर्ब ३२ करोड ६ लाख ८ हजार रुपैयाँमा ठेक्का लगाइएको थियो । दुई खण्डको म्याद सकिएको छ । अन्य दुई खण्डमा आगामी पुस र माघसम्म म्याद छ । एक खण्डमा शैलुङको जेभी (ज्वाइन्ट भेन्चर) छ । लगनखेलसातदोबाटो सडक निर्माण गर्न ६ करोड ४९ लाख ८१ हजारमा ०७३ जेठ २६ मा समानान्तर निर्माण सेवाले ठेक्का लिएको छ । ठेक्का समय गत वर्ष असोज ३१ मै सकिएको छ । ढोलाहिटीमा केही कम काम भएको छ । लगनखेल खण्ड छोटो छ । केही समयमै सकिन्छ, प्रवक्ता श्रेष्ठले भने ।सडक विभागका उपमहानिर्देशक एवं प्रवक्ता शिवहरि सापकोटा मुआब्जाको समस्याले पनि काममा ढिलाइ भएको बताउँछन् । अदालतबाट सबै जग्गाको मुआब्जा दिएर मात्र काम गर्नू भन्ने आदेश आउँछ । उपत्यका विकास प्राधिकरणले चिह्न लगाइदिने र सडक विभागले ठेक्का लगाइदिने काम मात्र भयो, उनले भने ।"
जलवायु कोषको साढे चार अर्ब नेपाललाई,"(काठमाडौं)  हरित जलवायु कोष (जीसीएफ) ले चुरे क्षेत्रको विनाश रोक्ने र प्रभावित स्थानीयको जीवनस्तर उकास्ने कार्यक्रम सञ्चालन गर्न नेपालले पेस गरेको साढे ४ अर्ब रुपैयाँको प्रस्ताव स्वीकृत गरेको छ । यसमा सरकारले ९१ करोड २० लाख थप गरी कार्यक्रम अघि बढाउनेछ । राष्ट्रसंघीय खाद्य तथा कृषि संगठन (एफएओ) ले गत वर्ष सरकारमार्फत बुझाएको उक्त प्रस्ताव दक्षिण कोरियामा जारी जीसीएफको २४ औं सञ्चालक समितिको बैठकले बुधबार स्वीकृत गरेको हो । समितिमा विकसित १२ र विकासशील १२ देशका प्रतिनिधि छन् । जीसीएफमा बढी हरितगृह ग्यास उत्सर्जन गर्ने देशले दिएको करिब १ खर्ब १७ अर्ब ४२ करोड रुपैयाँ जम्मा भएको छ । ४७ भन्दा बढी देशले सहयोग रकम जम्मा गरेका छन् । जीसीएफले रकम दाबी गर्न प्र्रस्ताव आह्वान गर्छ । प्रस्ताव उचित लागे कार्यक्रम सञ्चालन गर्न सञ्चालक समितिको बैठकमार्फत रकम दिइन्छ । उसले अनुदान, ऋण, स्वपुँजी र ग्यारेन्टी शीर्षकमा जलवायु परिवर्तनसम्बन्धी परियोजनामा लगानी गर्दै आएको छ । जीसीएफले लगानीका लागि सूक्ष्म, सानो, मध्यम र ठूलो शीर्षक छुट्याएको छ । सूक्ष्मले १ करोड, सानोले ५ करोड, मध्यमले २५ करोड र ठूलो परियोजनाले २५ करोड अमेरिकी डलरभन्दा बढी पाउँछन् । प्रस्ताव स्वीकृत भएकाले नेपालले जीसीएफबाट तत्काल उक्त रकम पाउनेछ । जीसीएफबाट स्वीकृत भएको नेपालको यो पहिलो कार्यक्रम हो । कार्यक्रम जनवरी २०२० देखि सुरु गर्ने नेपालको प्रस्ताव छ । यो रकम सिन्धुलीदेखि झापासम्मको चुरे र तल्लो तटीय क्षेत्रमा खर्च गरिनेछ । नेपालका लागि अर्थ मन्त्रालयले राष्ट्रिय निकायका रूपमा जीसीएफ र सम्बन्धित देशबीच सम्पर्क विन्दुका रूपमा रहेर काम गर्ने गरेको छ । जीसीएफ र क्लाइमेट फन्ड बैठकलाई नजिकबाट नियालिरहेका राजु पण्डित क्षत्रीका अनुसार बुधबारको बैठकमा १३ वटा प्रस्तावबारे छलफल भएको छ । यो कार्यक्रम वन तथा वातावरण मन्त्रालय र एफएओ नेपालले संयुक्त रूपमा सात वर्षसम्म सञ्चालन गर्नेछन् । सिन्धुलीदेखि झापासम्मका १२ वटा जिल्लामा पर्ने २६ वटा नदी प्रणालीमा आधारित भएर कार्यक्रम चलाइनेछ ।"
गौतमलाई राष्ट्रिय सभा सदस्य बन्न प्रस्ताव,"तर ४ असोजमा बसेको सचिवालय बैठकमा गौतमले अन्तरघातको खतरा रहेको भन्दै कास्कीबाट चुनाव नलड्ने निर्णय सुनाएका थिए । त्यसपछि ओलीले गौतमलाई राष्ट्रिय सभा ल्याउने खालको प्रस्ताव अघि बढाएका हुन् । विगतमा नेता गौतमले काठमाडौं, डोल्पा, प्यूठानलगायत जिल्लाबाट चुनाव लड्ने इच्छा व्यक्त गरेका थिए । त्यसका लागि केही निर्वाचित सांसदलाई राजीनामा दिएर ठाउँ खाली गराउने कसरत पनि भएको थियो । तर पार्टीभित्र सहमति जुट्न नसक्दा स्थान खाली गराएर उपचुनावमार्फत आउने गौतमको प्रयास सफल भएन । विगतमा प्रधानमन्त्री एवं अध्यक्ष ओलीले नै गौतमलाई चुनाव लड्न रोकेको आशंका पनि गरिएको थियो । तर, ती आशंका चिर्दै ओलीले पछिल्लो समय गौतमलाई उपाध्यक्ष र कास्कीबाट चुनाव लड्न प्रस्ताव राखेर सम्बन्ध सुधार गर्न खोजे । पार्टीको शक्तिशाली मानिने संगठन विभागको जिम्मेवारी दिए । २०७४ को निर्वाचनमा बर्दियाबाट पराजित भएपछि ओली र गौतमबीच दूरी बढेको थियो । तत्कालीन एमालेको नवौं महाधिवेशनमा ओलीलाई जिताउन भूमिका खेलेका गौतमले सरकारको आलोचना गर्दै गत वर्ष पुसमा भएको स्थायी समितिको बैठकमा १६ पेजको प्रतिवदेन पेस गरेका थिए । त्यसमा उनले दोहोरो जिम्मेवारीको विरोध गर्दै दुई अध्यक्षले सरकार र पार्टीको काम बाँडफाँट गर्नुपर्ने गरी एक व्यक्ति एक जिम्मेवारीको अवधारणा ल्याएका थिए । त्यसपछि क्रमशः बढिरहेको ओली र गौतमको दूरी पछिल्लो समय उपाध्यक्ष बनाउने, संगठन विभाग प्रमुखको जिम्मेवारी दिने निर्णय हुँदासम्म सुध्रिइसकेको छ ।"
समृद्धिमा सघाउन बंगलादेश तत्पर : हमिद,"समझदारीको आधार बन्यो ः राजदूतराष्ट्रपति हमिदको भ्रमण अवसरमा विभिन्न चरणमा व्यापार, पर्यटन तथा बहुपक्षीय सम्पर्क सञ्जाल निर्माण गर्नेबारे समझदारीको आधार तय भएको बंगलादेशका लागि नेपाली राजदूत डा वंशीधर मिश्रले बताएका छन् । मुख्यतया बंगलादेशसँग रहेको नेपालको ठूलो अनुपातको व्यापार घाटा कम गर्न अब एक महिनाभित्रैमा सहुलियतपूर्ण व्यापार सम्झौता (पीटीए) हुने निश्चित भएको छ, मिश्रले बुधबार राति कान्तिपुरसँग भने, नेपालले शून्य भन्सार दरमा सामान निर्यात गर्न सक्ने र बंगलादेशबाट सहुलियतपूर्ण दरमा मात्रै आयात गर्न सक्ने यो व्यवस्थाले हाम्रो व्यापारलाई उत्साहवर्द्धक बनाउनेछ । हाल नेपालबाट औसतमा १ अर्ब रुपैयाँ बराबरको सामग्री बंगलादेश निर्यात हुने गरेको छ भने बंगलादेशबाट झन्डै ५ अर्ब रुपैयाँ बराबरको सामान आयात भइरहेको छ ।यसैगरी, १७ करोड जनसंख्या रहेको बंगलादेशमा झन्डै १८ लाख बौद्धमार्गी र डेढ करोड हिन्दुमार्गी छन् । यो अनुपातका आधारमा धार्मिक पर्यटकसमेत नेपाल आउने स्थिति बनाउन कूटनीतिक तथा अन्य उपायबाट पनि प्रचारप्रसार बढाइने भएको छ । राजदूत मिश्रका अनुसार अरू बौद्धमार्गी मुलुकले झैं बंगलादेशले पनि लुम्बिनीमा आफ्नै गुम्बाविहार बनाउने निर्णय भइसकेको छ । द्विपक्षीय सम्पर्क सञ्जाल विस्तारकै क्रममा विराटनगर वा भद्रपुरबाट बंगलादेशको सैदपुर विमानस्थलमा क्षेत्रीय तहको उडान भर्नेबारे पनि समझदारी अघि बढेको राजदूतले बताए । हामीले स्थल वा हवाईमार्ग जताबाट यात्रा भरे पनि बंगलादेशी नागरिकका हकमा अनअराइभल भिसा दिँदै आएका छौं तर नेपालीका हकमा भने हवाई यात्रुका लागि मात्रै ढाका विमानस्थलमा भिसा दिइन्छ, राजदूतले जानकारी दिए, यो असमान व्यवस्थामा तत्काल पुनर्विचार हुने भएको छ । बंगलादेशले नेपालबाट विद्युत् आयात गर्ने जनाउ दिइसकेको र उसले आफ्नो सरकारी योजनामा एक दशकभित्र ९ हजार मेगावाट बिजुली नेपालबाट आयात गर्ने उल्लेख गरेको छ । यसबारे पनि राष्ट्रपति हमिदले प्रधानमन्त्री ओलीसँगको भेटवार्तामा स्मरण गराएका थिए । राजदूत मिश्रले राष्ट्रपति हमिदको भ्रमण अवसरमा बंगलादेशसँग समझदारीका धेरै आधार तय भएको र अब छिट्टै समझदारीले सहमतिको आकार लिने विश्वास लिए । अब एक महिनाभित्रै नेपालका परराष्ट्रमन्त्री बंगलादेश भ्रमणमा जाने र बंगलादेशबाट ऊर्जामन्त्री नेपाल भ्रमणमा आउने भएकाले त्यसबेला पनि कतिपय सहमतिमा हस्ताक्षर हुने स्थिति छ, मिश्रले भने । बंगलादेशमा मेडिकल, कृषि, शिक्षा क्षेत्रमा गरेर अहिले झन्डै ४ हजार नेपाली विद्यार्थी अध्ययनरत छन् । बंगलादेशसँग नेपालको सन् १९७२ अप्रिल ८ मा कूटनीतिक सम्बन्ध स्थापना भएको हो ।"
मिडिया विधेयकमाथि छलफल चलाइने,"काठमाडौं (कास) राष्ट्रिय सभाको विधायन समितिले मिडिया काउन्सिलसम्बन्धी कानुनलाई संशोधन र एकीकरण गर्न बनेको विधेयकका विवादित प्रावधानका विषयमा सरोकारवालाहरूसँग छलफल चलाउने भएको छ । राष्ट्रिय सभामा सैद्धान्तिक छलफल गरेर समितिमा पठाइएको उक्त विधेयकको अन्तरवस्तुमा सरोकारवालासँग अन्तर्क्रिया गरेर प्रतिवेदन तयार गर्न बुधबार उपसमिति गठन गरिएको हो । समितिका सभापति परशुराम मेघी गुरुङका अनुसार उपसमितिलाई १५ दिनभित्र सुझावसहित प्रतिवेदन पेस गर्ने समयसीमा दिइएको छ । बैठकले समितिका सदस्य ठगेन्द्र प्रकाश पुरीको संयोजकत्वमा ८ सदस्यीय उपसमिति गठन गरेको हो । उपसमितिमा उदया शर्मा पौडेल, नन्दा चापागाईं, प्रकाश पन्थ, सिंहबहादुर विक, युटोल तामाङ, विषेशचन्द्र लाल र मीना बुढा सदस्य छन् । सरकारले सञ्चारमाध्यमलाई नियन्त्रण गर्न खोजेको भन्दै सरोकारवालाले विधेयकका कतिपय प्रावधान हटाउनुपर्ने माग गर्दै आएका छन् । पत्रकार महासंघलगायत सञ्चारसँग सम्बन्धित सरोकारवालाले प्रेस काउन्सिललाई सरकार मातहत राखेको र स्वतन्त्र निकायका रूपमा विकास गर्न नखोजिएको भन्दै आपत्ति जनाउँदै आएका छन् । यस्तो कानुन बनेमा प्रेस स्वतन्त्रता हनन हुने बुझाइ मिडियाकर्मीको छ । राष्ट्रिय सभाबाट उत्पत्ति भएको उक्त विधेयकका प्रावधान परिवर्तन गर्न र थप्न सांसदले संशोधन प्रस्ताव पनि पेस गरिसकेका छन् । विधेयक सञ्चार तथा सूचना प्रविधि मन्त्रालयले गत वैशाखमा राष्ट्रिय सभा पेस गरेको थियो । विधेयकको सर्वत्र आलोचना भएपछि दलहरूकै सल्लाहमा कतिपय प्रावधान हटाउने अनौपचारिक सहमतिअनुसार विधेयक अघि बढाइएको थियो । उपसमितिका संयोजक पुरीले सञ्चारकर्मी, विशेषज्ञ एवं सरोकारवालासँग तत्काल छलफल चलाइने बताए । विशेषतः पत्रकार महासंघ, सञ्चार क्षेत्रका विज्ञ र पत्रकारितासँग सम्बन्धित संघसंस्थासँग छलफल गरेर विधेयकमा उल्लेखित अन्तरवस्तुबारे जानकारी लिनेछौं, उनले भने, परिवर्तन वा थपघट गर्नुपर्ने विषयमा केन्द्रित हुनेछौं । प्रेस काउन्सिल ऐन २०४८ लाई विस्थापित गर्ने भएकाले यसमा बढी छलफल र सुझाव आवश्यक देखिएको पुरीले बताए ।"
कतार जान कामदारले शुल्क तिर्नुपर्दैन,"काठमाडौं (कास) कतार सरकारले आफ्नो देशमा आउने कामदारले भर्ना प्रक्रियामा कुनै प्रकारको शुल्क बेहोर्नु नपर्ने स्पष्ट पारेको छ । राष्ट्रिय मानव अधिकार आयोगद्वारा राजधानीमा आयोजित आप्रवासी कामदारको अधिकारसम्बन्धी अन्तर्राष्ट्रिय सम्मेलनको स्वास्थ्य तथा उत्तरदायित्व भर्ना प्रक्रियाको अभ्यास सत्रलाई सम्बोधन गर्दै कतारी अधिकारीले आफ्नो देश कामदारबाट लिइने शुल्कको विरोधमा रहेको जनाएको हो ।हामी भर्ना प्रक्रियाका क्रममा कामदारलाई आर्थिक भार पार्ने पक्षमा छैनौं, कतार सरकारले लिएका नीति पनि अन्तर्राष्ट्रिय श्रम संगठनले निर्धारण गरेका मापदण्डभित्र छन्, हाम्रो श्रम कानुनले पनि यही कुरा बोल्छ, प्रशासनिक विकास, श्रम तथा सामाजिक मामिला मन्त्रालयका मोहम्मद अलमलले भने, कामदार आपूर्ति गर्ने रोजगारदाता र कतारी म्यानपावरले कामदारसँग शुल्क लिएको भेटिएमा कारबाही र जरिवाना लगाउँछौं ।उनले कामदारलाई अधिकार प्रत्याभूति गर्न कतारले अन्तर्राष्ट्रिय मापदण्डहरूलाई स्वीकार गरिसकेको बताए । कामदारसँग लिइने शुल्कविरुद्ध हामी लडिरहेका छौं, लाइसेन्स लिएका कतारी कम्पनीलाई प्रत्येक चरणमा स्वस्थ ढंगले कामदार आपूर्ति गर्न प्रोत्साहन गरिरहेका छौं, उनले भने, गैरकानुनी शुल्क तिर्नुपरेमा कामदारले कतारको मानव अधिकार समितिमा उजुरी गर्न सक्नेछन् ।भर्ना प्रक्रियालाई पारदर्शी बनाउनकै लागि नेपालसहितका देशमा भिसा सेन्टर स्थापना गरेको उनले बताए । नेपाल, भारत, श्रीलंका, बंगलादेश र पाकिस्तानमा हामीले समग्र सेवालाई एउटै ठाउँबाट दिने गरी क्यूभीसी स्थापना गरेका छौं, उनले भने, यहाँबाट विद्युतीय करारपत्रमा आफ्नै भाषामा स्पष्ट बुझिने गरी हस्ताक्षर गर्ने व्यवस्था गरेका छौं । यो संयन्त्रको विकासले कामदारको अधिकारलाई प्रत्याभूति गरेको छ ।नीति अनुसन्धान प्रतिष्ठानका कार्यकारी अध्यक्ष गणेश गुरुङले सरकारले लिएको नीतिसँग कामदारको सम्बन्धविच्छेद भइरहेको बताए । फ्रि भिसा र फ्रि टिकटको नीति नेपाल आफैंले बनाएको मोडल हो, अहिले यो नीतिअनुसार कामदार जान पाइरहेका छैनन्, उनले भने, यसलाई कार्यान्वयन गर्न नेपाल सरकार आफैं संघर्षरत छ । अन्तर्राष्ट्रिय आप्रवासन संगठन (आईओएम) का श्रीलंका र माल्दिभ्सका प्रमुख शरत दासले नेपालले मलेसिया र यूएईसँग गरेको श्रम समझदारी दक्षिण एसियाका लागि उदाहरणीय रहेको बताए । अन्तर्राष्ट्रिय श्रम संगठन (आईएलओ) का एसिया तथा प्यासिफिक क्षेत्रकी पूर्वउपनिर्देशक एलसिटिस अबरेरा म्यानगहासले कामदार भर्ना प्रक्रियामा लाग्ने शुल्कको कारण थाहा नपाउँदा म्यानपावर एजेन्सीले फाइदा लिइरहेको बताइन् ।"
समाजवादीको परिषद् बैठक आजबाट,"(काठमाडौं)  सरकार छाड्नेनछाड्ने र राजपासँग एकीकरण गर्नेनगर्नेलगायतका विषयमा औपचारिक धारणा तय गर्न सत्तारूढ समाजवादी पार्टीको संघीय परिषद् बैठक बिहीबार राजधानीमा सुरु हुँदै छ । बैठकले पार्टीको भावी कार्ययोजनासमेत तय गर्नेछ ।संघीय समाजवादी फोरम र नयाँ शक्ति पार्टीबीच एकता भएपछि बस्न लागेको बैठकमा सहभागी हुन मुलुकभरका करिब एक हजार प्रतिनिधि राजधानी आइपुगेका छन् । बैठकले सरकारबाट बाहिरिने कि नबाहिरिने भन्ने विषयमा पार्टीभित्र रहेको अलमललाई चिरेर प्रस्ट राजनीतिक दिशा लिने दाबी नेताहरूले गरेका छन् । बहुराष्ट्रिय राज्यको मान्यताअनुरूप संघीय शासन, राष्ट्रिय पहिचान, धर्म निरपेक्षता, समानुपातिक प्रतिनिधित्व, भाषिक समानता र सामाजिक विभेदबाट मुक्ति हासिल भइनसकेकाले क्रान्ति गर्नुपर्ने बताउँदै आएको समाजवादीमा सरकारमा सहभागिताका विषयमा दुई थरी मत छ । बैठकपछि पार्टीले सरकार छाड्ने र संविधान संशोधनसहितका राजनीतिक मुद्दा लिएर जनताबीच जाने दाबी नेताहरूले गरेका छन् । सरकारबाट बाहिरिएपछि राजपासँग एकीकरणको प्रयासले मूर्त रूप लिने उनीहरूको दाबी छ । राजपाले एकीकरणका लागि सरकार छाड्नुपर्ने सर्त राखेको छ । समाजवादीका एक नेता भन्छन्, मधेसमा ओझेलमा परिसकेका मुद्दाहरूलाई ब्युँताएर राजनीतिक शक्ति आर्जर्न गर्ने र त्यसको बलमा अर्को चुनावमा वैकल्पिक शक्ति बन्ने मुख्य ध्येय हुनेछ ।बाबुराम भट्टराईको नेतृत्वमा रहेको परिषद् पार्टीलाई वैचारिक मार्गनिर्देशन गर्ने सर्वोच्च संस्था हो । वरिष्ठ नेता अशोक राईका अनुसार यसले पार्टीको सिद्धान्त, नीति, घोषणापत्र, विधान र नियमावली बनाउने काम गर्छ । बैठकमा भट्टराईले समग्र राजनीतिक परिस्थिति र पार्टीको यसअघि घोषित सिद्धान्तलाई थप व्याख्यासहित राजनीतिक प्रतिवेदन प्रस्तुत गर्नेछन् । समाजवादी पार्टीले यसअघि नै बहुराष्ट्रिय राज्यको अवधारणाको सेरोफेरोमा आफ्नो राजनीतिक दर्शन अघि सारेको थियो । यही दर्शनअन्तर्गत उसले हाल कार्यान्वयनमा आएको संघीय मोडललाई परिवर्तन गर्नुपर्ने मुद्दा उठाएको छ । अहिलेको संघीय मोडल र शासकीय प्रणालीले सबै भाषा र समुदायलाई न्याय दिन नसक्ने निचोड उसको छ । राज्यको चरित्रभन्दा प्रणालीलाई नै बदल्नुपर्नेमा जोड दिँदै समाजवादीले त्यसका लागि क्रान्ति आवश्यक रहेको बताउँदै आएको छ । परिषद् बैठकले वैचारिक अलमललाई समेत चिरेर प्रस्ट दिशानिर्देश गर्ने पार्टी प्रचार विभाग प्रमुख प्रशान्त सिंहले बताए । सुरुमा संविधान पुनर्लेखनकै मुद्दा उठाउँदै आएका पार्टी अध्यक्ष उपेन्द्र यादव निर्वाचनपछि सरकारमा सहभागी भएका थिए । सरकारमा जाँदा समानुपातिक समावेशी र नागरिकताको विषयमा संविधान संशोधन गर्नुपर्ने माग उनले राखेका थिए । नयाँ शक्तिसँग एकतापछि पार्टीको राजनीतिक दस्ताबेज पुनर्लेखन भइसकेको छ । उसले पहिलो संविधानसभामा उच्चस्तरीय राज्य पुनःसंरचना आयोगले प्रस्ताव गरेको पहिचानमा आधारित ११ प्रदेशको मोडलको संघीय संरचना लागू गर्नुपर्ने मुद्दा अघि सारेको छ ।"
आयोगहरूमा नियुक्ति उपचुनावपछि,"(काठमाडौं)  संवैधानिक र संक्रमणकालीन न्यायसम्बन्धी आयोगहरूमा पदाधिकारी नियुक्ति मंसिर १४ मा हुने उपचुनावपछि मात्रै गरिने भएको छ । प्रधानमन्त्री केपी शर्मा ओली, नेकपाका अध्यक्ष पुष्पकमल दाहाल र प्रमुख प्रतिपक्षी कांग्रेसका सभापति शेरबहादुर देउवाबीच भएको छलफलमा संवैधानिक आयोगहरूमा भागबन्डा नमिलेपछि पदाधिकारी नियुक्ति पछाडि धकेलिएको हो । अब नौ संवैधानिक आयोग र संक्रमणकालीन न्यायसम्बन्धी दुई आयोग (सत्यनिरूपण तथा मेलमिलाप र बेपत्ता पारिएका व्यक्तिहरूको छानबिन) मा नियुक्तिको सिफारिस गर्न प्रमुख दुई दल र परिषद्को बैठक उपचुनावपछि मात्र बस्ने जानकारी स्रोतले दिएको छ । अख्तियार दुरुपयोग अनुसन्धान आयोग र निर्वाचन आयोगमा दुईदुई सदस्य पद रिक्त छन् । नयाँ सात संवैधानिक आयोगमध्ये दलित, महिला, आदिवासी जनजाति आयोगमा अध्यक्षसहित सबै पद खाली छन् । समावेशी आयोगमा एक सदस्यबाहेक सबै तथा मुस्लिम, थारू र मधेसी आयोगमा अध्यक्षबाहेक सबै पद रिक्त छन् । नयाँ संविधानले व्यवस्था गरेका यी आयोगले अहिलेसम्म पूर्णता पाउन सकेका छैनन् । पदाधिकारी नहुँदा यी आयोगको कामकारबाही प्रभावित बनेको छ । सत्यनिरूपण तथा मेलमिलाप र बेपत्ता पारिएका व्यक्तिहरूको छानबिन आयोग सात महिनादेखि पदाधिकारीविहीन छन् । प्रमुख दलबीच सहमति हुन नसकेपछि पदाधिकारी नियुक्तिमा ढिलाइ भइरहेको हो । पदाधिकारी नहुँदा संक्रमणकालीन न्याय निरूपणको काम ठप्प भएको छ ।भागबन्डा नमिलेपछि संवैधानिक आयोगहरूमा पदाधिकारी नियुक्ति गर्न बुधबार बोलाइएको संवैधानिक परिषद् बैठक स्थगित गरिएको छ । बैठकमा कांग्रेसले कम्तीमा दुई संवैधानिक आयोग र सत्यनिरूपण आयोगको प्रमुख तथा अख्तियार दुरुपयोग अनुसन्धान आयोगको एक सदस्य आफ्नो पार्टीको सिफारिसमा नियुक्त हुनुपर्ने अडान राखेको जानकारी स्रोतले दिएको छ । तर सत्तारूढ नेकपाले अख्तियारका रिक्त दुवै सदस्यमा आफ्नातर्फबाट नियुक्त गर्ने र सत्यनिरूपण तथा मेलमिलाप आयोगको अध्यक्षसमेत आफैंले लिने अडान राखेपछि बैठकमा सहमति हुन नसकेको हो । स्रोतका अनुसार प्रधानमन्त्री ओली अख्तियारका बाँकी दुई सदस्य नेकपाकै सिफारिसमा नियुक्त गर्ने पक्षमा छन् भने अध्यक्ष दाहाल सत्यनिरूपण तथा मेलमिलाप आयोगको अध्यक्ष आफूनिकट व्यक्तिलाई बनाउनुपर्ने अडानमा छन् । तीन शीर्ष नेताको बैठकमा सहमति नभएपछि देउवा संवैधानिक परिषद्को बैठकमा उपस्थित नहुने जानकारी गराएर बाहिरिएका थिए । परिषद्को बैठक सञ्चालनसम्बन्धी कार्यविधिअनुसार परिषद्ले कुनै पनि निर्णय गर्न ६ जना सदस्यमध्ये पाँच जना बैठकमा उपस्थित हुनैपर्छ । सभामुख पद रिक्त भएकाले अहिले रहेका अध्यक्षसहित पाँचै सदस्य बैठकमा उपस्थित हुनुपर्छ । प्रधानमन्त्री अध्यक्ष रहेको परिषद्मा प्रधानन्यायाधीश, सभामुख, राष्ट्रिय सभाका अध्यक्ष, विपक्षी दलका नेता र उपसभामुख सदस्य छन् । सभामुख रिक्त भएकाले परिषद्मा एक सदस्य पद खाली छ । बुधबार बोलाइएको परिषद् बैठकमा सबै संवैधानिक आयोगहरूमा पदाधिकारी नियुक्त गर्ने कार्यसूची राखिएको भए पनि बैठक बस्न नसकेको जानकारी परिषद् सदस्य शिवमाया तुम्बाहाङ्फेले दिइन् । हामी बैठकका लागि बालुवाटार पुगिसकेका थियौं, प्रधानमन्त्रीज्यूले बगंलादेशका राष्ट्रपतिलाई भेट्नुपर्ने भएपछि बैठक सुरु नै नभई स्थगित भयो, उनले भनिन् । प्रधानमन्त्रीले एकदुई दिनमै बैठकबारे खबर गर्ने बताएको उनले जानकारी दिइन् । बुधबार बैठक बसेको भए आयोगहरूले पदाधिकारी पाउन सक्थे, उनले भनिन् । अब आयोगहरूमा नियुक्तिको सिफारिस गर्न संवैधानिक परिषद् बैठक उपनिर्वाचनपछि मात्र बोलाइनेछ । विपक्षी दलका नेता एवं कांग्रेस सभापति देउवासित सहमति हुन सकेन भने सभामुखको निर्वाचन नभएसम्म परिषद् बैठक बस्न नसक्ने जानकारीसमेत स्रोतले दिएको छ ।"
निमोनियाले गुम्दै बालबालिका,"(काठमाडौं)  सरकारले वार्षिक ४ अर्ब खर्चिए पनि अझै बालबालिकाले निमोनियाबाट ज्यान गुमाइरहेका छन् । गत वर्ष मात्र ३ सय बालबालिकाको निधन भएको छ । स्वास्थ्य सेवा विभागअन्तर्गतको परिवार कल्याण महाशाखाका अनुसार गत वर्ष देशभरका स्वास्थ्य संस्थामा १ हजार २ सय बालबालिकाको उपचारकै क्रममा ज्यान गएको थियो । तीमध्ये ३ सयको मृत्युको कारण निमोनिया हो । विश्वमै ५ वर्षमुनिका बालबालिकाको मृत्युको प्रमुख कारण निमोनिया मानिन्छ । झाडापखाला, मिजल्स, मलेरिया, एचआईभी बाल मृत्युदरका अन्य कारण हुन्, महाशाखाको बालस्वास्थ्य तथा खोप शाखा प्रमुख डा झलक गौतमले भने, निमोनिया सजिलै रोकथाम र उपचार गर्न सकिने भए पनि बालबालिकाले यसकै कारण ज्यान गुमाइरहेका छन् । गौतमका अनुसार गरिब र पिछडिएका समुदायका बालबालिका बढी संक्रमित छन् । सहरी भेगमा पनि आमाको दूध खान नपाएका बालबालिका संक्रमित छन्, उनले भने, निमोनियाविरुद्धको खोप नलगाइएका र सरसफाइमा ध्यान नदिइएका बालबालिका उत्तिकै जोखिममा छन् । एन्टिबायोटिक औषधिको प्रयोगले निमोनिया सजिलै निको पार्न सकिने गौतमले बताए । संक्रमित बालबालिकामध्ये एक तिहाइ मात्रै एन्टिबायोटिकको पहुँचमा रहेको विश्व स्वास्थ्य संगठनको प्रतिवेदनमा उल्लेख छ । १५ महिनामुनिकालाई निमोनियाविरुद्धको खोप दिएर जोगाउन सकिने चिकित्सकहरू बताउँछन् । तर नेपाल स्वास्थ्य तथा जनसंख्या सर्वेक्षण२०१६ ले एक प्रतिशत बालबालिकाले कुनै पनि खोप नपाएको देखाएको थियो । त्यस्तै २१ प्रतिशतले आंशिक खोप मात्रै पाएका छन् ।यद्यपि नेपाल पाँच वर्षमुनिको मृत्युदर न्यूनीकरणमा विश्वमै प्रशंसित छ । निमोनियाविरुद्ध २५ वर्षदेखि काम गरिरहेको सरकारले यो अवधिमा मृत्युदर ५७ प्रतिशतले घटाएको छ । बालबालिकालाई निःशुल्क खोप, भिटामिन ए, पोषण उपलब्ध गराइनुका साथै संक्रमितको २८ दिनसम्म निःशुल्क उपचार गर्ने गरिएको गौतमले बताए । गरिब बस्तीमा एन्टिबायोटिक औषधि र पोषणयुक्त खानेकुरा निःशुल्क वितरण भइरहेको छ । बालबालिकालाई खोजीखोजी खोप लगाइँदै छ, उनले भने, कुपोषित बालबालिकालाई पुनःस्थापना केन्द्रमा राखेर उपचार गरिँदै आएको छ । गौतमका अनुसार नेपालका ३० लाख बालबालिकामध्ये वार्षिक १७ हजारलाई श्वासप्रश्वासजन्य समस्या देखिन्छ । तीमध्ये अधिकांश निमोनियाको जोखिममा पर्छन् । बालरोग विशेषज्ञ डा रामहरि चापागाईंका अनुसार कीटाणु, जीवाणु, विषाणु संक्रमणबाट निमोनिया हुन्छ ।"
प्रतिष्ठानको उपकार्यकारी निर्देशकमा सापकोटा,काठमाडौं (कास) परराष्ट्र मामिला अध्ययन प्रतिष्ठानको उपकार्यकारी निर्देशकमा रूपक सापकोटा नियुक्त भएका छन् । केही समयअघि इन्द्र अधिकारीले राजीनामा दिएपछि रिक्त पदमा सापकोटालाई मन्त्रीस्तरीय निर्णयबाट नियुक्त गरिएको हो । परराष्ट्र मामिलासम्बन्धी एकमात्र सरकारी थिंकट्यांकका रूपमा रहेको प्रतिष्ठानको कार्यकारी निर्देशकमा राजेश श्रेष्ठ छन् । सापकोटाले चीनको बेइजिङस्थित रनमिन विश्वविद्यालयबाट चीनभारतनेपाल त्रिदेशीय सम्बन्धमा विद्यावारिधि गरेका छन् । उनले आगामी मार्चमा नेपाल सरकारले आयोजना गर्न लागेको सगरमाथा संवाद लाई सफल बनाउन लागिपर्ने बताए ।
फ्रान्सेली पर्यटकको मृत्यु,विराटनगर (कास) खुम्बु क्षेत्रको भ्रमणमा रहेका एक फ्रान्सेली पर्यटकको मृत्यु भएको छ । सोलुखुम्बुको खुम्बु पासाङल्हामु गाउँपालिका ४ स्थित नेसनल पार्क होटलमा बास बसेका ७२ वर्षीय अर्मोन्ड हेब्याचको मृत्यु भएको प्रदेश १ प्रहरी कार्यालयले जनाएको छ । उनी कात्तिक १९ गते नेपाल आएका थिए । उनको शव हेलिकप्टरबाट काठमाडौं पठाइएको छ ।
विस्फोटका आरोपित पक्राउ,"सुनसरी (कास) विद्यालयको प्रवेशद्वारमा बम विस्फोट गराएको आरोपमा तीन जना पक्राउ परेका छन् । धरान१८ स्थित दिल्ली पब्लिक स्कुलको प्रवेशद्वारमा गत भदौ २० गते राति भएको बम विस्फोटको घटनामा संलग्न रहेको आरोपमा मोहन बस्नेत, सागर राई र सुरेशकुमार राई पक्राउ परेका हुन् । बीपी कोइराला स्वास्थ्य विज्ञान प्रतिष्ठानको चिकित्सक आवासीय क्षेत्रभित्र रहेको उक्त स्कुलको गेटमा विस्फोट भएपछि प्रहरीले तीनै जनाको खोजी गरिरहेको थियो । दुहबी८ का बस्नेतलाई इटहरीबाट, भोजपुर ट्याम्के मैयुम २ घर भई हाल धरान११ बस्दै आएका सागर र धरान११ बस्ने सुरेशलाई सुनसरीको रामधुनी ६ बाट पक्राउ गरिएको प्रहरीले जनाएको छ ।"
कृषि सुधार्न जापानी आउने,"काठमाडौं (कास) कृषि प्रणालीलाई आधुनिकीकरण गर्न जापानी वैज्ञानिकहरू नेपाल आउने भएका छन् । यसबारे नेपाल कृषि अनुसन्धान परिषद् (नार्क) र अन्तर्राष्ट्रिय कृषि वैज्ञानिक अनुसन्धान केन्द्र जापान (जिरकास) बीच बुधबार सम्झौता भएको छ । नेपाल कृषिका लागि धेरै सम्भावना भएको देश हो, जिरकासका अध्यक्ष तथा जापानका प्रसिद्ध कृषि वैज्ञानिक डा मासा इवानागाले भने, जापान आफ्ना वैज्ञानिकहरूलाई नेपालको कृषिमा आधुनिकीकरण गर्न सघाउन तयार छ । मासाका अनुसार नेपालको उच्च पहाडी भेगमा हुने धानबारे जापानका वैज्ञानिकहरू अनुसन्धान गर्न इच्छुक छन् ।"
अपांग आमा र भाइबहिनी स्याहार्छिन् १३ वर्षीया बालिका,"(धादिङ)  एक साताअघिसम्म १३ वर्षीया करिना थापा भाइबहिनीसँगै स्कुल जान्थिन् । घरमा बाआमालाई सघाउँथिन् । तर, अहिले उनको दैनिकीमात्रै फेरिएको छैन, घरको सम्पूर्ण जिम्मेवारीसमेत कलिलो काँधमा आइलागेको छ । चार वर्षअघि रुखबाट लडेपछि ३३ वर्षीया आमा लक्ष्मी अपांगसरह बनेकी छिन् । दुई वर्षयता त उनी बोल्नसमेत सक्दिनन् । आमाको पीडा देखिरहेकी करिनाले सात दिनअघि अझ ठूलो बज्रपात सहनुपर्यो । बुवा यामबहादुरले आत्महत्या गरे । आमालाई स्याहार्नु, एक भाइ र बहिनीलाई खाना पकाएर विद्यालय पठाउनु अहिले उनको दिनचर्या बनेको छ । रुखबाट लडेर ढाडको हाड भाॅच्चिएकी श्रीमतीलाई यमबहादुरले काठमाडौंको जनमैत्री अस्पताल र पाटन अस्पतालमा उपचार गराउँदा साढे १९ लाख रकम खर्च भयो । वैदेशिक रोजगारबाट कमाएको १२ लाख र भूकम्पले भत्काएको घर बनाउन लिएको ५० हजार अनुदान पनि श्रीमतीकै उपचारमा सके । त्यतिले पनि नपुगेर ७ लाखमा घरबारी बेचे । अब मगर परिवारसँग घडेरीमात्रै बचेको छ । सारा सम्पत्ति श्रीमतीको उपचारमै सकेका यमबहादुरसँग श्रीमतीको ढाडको हड्डी जोड्न राखेको स्टिल झिक्नलाई समेत खर्च पुगेन । गरिबीको चपेटामा परेका यमबहादुरले तीन सन्तानको पालनपोषण र अपांग श्रीमतीको उपचारमा निकै कष्ट बेहोर्नुपर्यो । अन्ततः उनले कात्तिक २० गते आत्महत्याको बाटो रोजे ।मगर परिवार नीलकण्ठ नगरपालिका१२ आंगेटार मगरबस्तीमा बस्दै आएको छ । भूकम्पले घर भत्केपछि जस्तापाताले छाएको बाँसको टहरा उनीहरूको आश्रय बनेको छ ।हाल करिना भाइबहिनीलाई नजिकैको पाँचघरेस्थित साङ्गकोष माध्यमिक विद्यालयमा पुर्याउँछिन् । बिदा भएपछि लिन जान्छिन् । उनका ११ वर्षीय भाइ काजी ५ मा र ८ वर्षीया बहिनी सोमकुमारी कक्षा ३ मा पढ्छिन् । बिहान उठेर छिमेकीले दिएको चामल र सोयाबिन पकाएर भाइबहिनीलाई दिन्छु, ७ कक्षामा पढ्ने करिनाले भनिन्, आमालाई पनि खुवाइदिन्छु । उनीहरूको अवस्थालाई हेरेर विद्यालयले सहयोग जुटाउन १० हजारको अक्षयकोष स्थापना गरेको छ । छरछिमेकले अन्नपातलगायत अन्य सहयोग गरिरहेका छन्, शिक्षक रामप्रसाद लामिछानेले भने, करिना र काजीको पढाइ राम्रो छ । स्थानीय दामोदर अर्यालले बुधबार आफ्नो ४२औं जन्मदिनको अवसर पारेर खाद्यान्न, लत्ताकपडा, शैक्षिक सामग्री सहयोग गरेका छन् । आवास निर्माणमा ल्याएको रकम उपचारमै सके । घरको जग पनि बनाउन पाएनन्, छिमेकी नरबहादुर थापा भन्छन्, निर्माण सामग्री भए घर निर्माणमा सहयोग गर्न तयार थियौं ।नीलकण्ठ नगरपालिका प्रमुख भीम ढुंगानाका अनुसार वडाध्यक्षको सिफारिसमा असहाय, अशक्त र अपांग रहेका भूकम्पपीडितका लागि सरकारीस्तरबाटै आवास निर्माण गरिदिने नीति छ । जिल्लास्थित राष्ट्रिय पुनर्निर्माण प्राधिकरणसँग समन्वय गरी तत्काल सुरक्षित आवास निर्माणको पहल गर्ने सोचमा छौं, उनले भने । अहिले करिनाका परिवारलाई यमबहादुरका दाइ इन्द्रबहादुरले पनि सहयोग गरिरहेका छन् । हल न चल भएकी आमाको सम्पूर्ण स्याहारमा करिना नै खटिइरहेकी छन् । मनतातो पानीमा रुमाल भिजाएर आमाको सबै शरीर पुछिदिन्छु तर टहराभित्र लान सकिन्न, उनले भनिन्, बाबा हुन्जेल सबै उहाँले नै गर्नुहुन्थ्यो, हामीलाई निकै कठिन भएको छ ।"
उपनिर्वाचन प्रतिष्ठाको विषय,"मकवानपुर (कास) नेपाली कांग्रेसका महाधिवेशन प्रतिनिधिहरूले मंसिर १४ गते हुने उपनिर्वाचनलाई पार्टीले प्रतिष्ठा र परीक्षाको रूपमा लिएर अगाडि बढ्नुपर्ने बताएका छन् । प्रदेश ३ को मुकाम हेटौंडामा भएको महाधिवेशन प्रतिनिधिको भेला तथा प्रशिक्षणमा सहभागीले वर्तमान सरकार आलोचित भइरहेका कारण उपनिर्वाचनलाई प्रतिष्ठाको रूपमा लिएर प्रचारप्रसारमा जुट्न प्रतिनिधिहरूले जोड दिए ।पार्टीको शीर्ष नेतृत्वलाई एक ढिक्का भएर गुट अन्त्य भएको सन्देश दिँदै उपनिर्वाचनमा सशक्त रूपमा प्रस्तुत हुने गरी रणनीति बनाउन आग्रह गरिएको छ, महाधिवेशन प्रतिनिधि टेकनाथ शिवाकोटीले भने । भेलामा सहभागीले वर्तमान नेकपा नेतृत्वको सरकार क्रमशः अलोकप्रिय भइरहेको र जनमत गुमाइरहेको निष्कर्ष निकालेको उनले बताए ।समापन समारोहमा कांग्रेसका उपसभापति विमलेन्द्र निधिले सरकारले संघीय लोकतान्त्रिक गणतन्त्रतात्मक प्रणालीअनुसार काम नगरेको आरोप लगाएका थिए । संवैधानिक प्रणालीलाई कमजोर पार्ने, राज्यका अंगमाथि नियन्त्रण गर्न खोज्ने, सी विचारधाराबारे प्रशिक्षण चलाउने लगायतका गतिविधिले देशलाई अधिनायकवादतर्फ उन्मुख गराउन खोजेको उनको भनाइ थियो । यस्ता अधिनायकवादी चरित्रबारे जनतालाई बेलैमा सूचित गर्न प्रशिक्षण कार्यक्रम गरिएको हो, प्रशिक्षण विभागका प्रमुखसमेत रहेका निधिले भने ।दुईदिने प्रशिक्षणमा रसुवा, नुवाकोट, धादिङ, चितवन, मकवानपुर र सिन्धुलीका दुई सय ९० महाधिवेशन प्रतिनिधि तथा केन्द्रीय सदस्यको सहभागिता थियो । सहभागीलाई प्रतिष्ठानका प्रमुख निधि, सदस्य एवं राष्ट्रिय योजना अयोगका पूर्वउपाध्यक्ष डा गोविन्द पोखरेल, डा जगदीशचन्द्र पोखरेल, प्रशिक्षण विभागका कार्यकारी निर्देशक पुरुषोत्तम दाहाल, प्रतिष्ठानका सदस्य डा आरजु देउवा, खिला दाहाल र राजु नेपालले सहजीकरण गरेका थिए ।"
शुल्क विवाद सुल्झाउन नागरिक समाजको ज्ञापनपत्र,"चितवन (कास) मेडिकल कलेजको समस्या समाधान गर्न माग गर्दै जिल्लास्थित नागरिक समाजले बुधबार चितवन जिल्ला प्रशासन कार्यालयमा ज्ञापनपत्र बुझाएको छ । भ्रष्टाचारविरुद्धको नागरिक निगरानी संस्थाले प्रमुख जिल्ला अधिकारी जितेन्द्र बस्नेतलाई ज्ञापनपत्र बुझाएको हो । विद्यार्थीसँग लिएको अतिरिक्त शुल्क फिर्ता वा समायोजन गर्ने सहमति चितवन मेडिकल कलेजले पालना नगरेको भन्दै विद्यार्थीले फेरि आन्दोलन सुरु गरेपछि समाजले चासो राखेको हो ।सरकारले तोकेभन्दा बढी शुल्क कलेजले लिएको भन्दै विद्यार्थीले गत भदौदेखि आन्दोलन सुरु गरेका थिए । असोज ४ गते चितवन जिल्ला प्रशासन कार्यालयमा विद्यार्थी, अभिभावक र चितवन मेडिकल कलेजका सञ्चालकबीच वार्ता र सहमति भएको थियो ।कात्तिक १८ भित्र बढी लिएको शुल्क विद्यार्थीलाई फिर्ता वा समायोजन गर्ने सहमति भए पनि कार्यान्वयन नभएपछि विद्यार्थीले कात्तिक २४ गतेदेखि फेरि कलेजमा तालाबन्दी गरेका छन् । कलेज पक्षबाट उक्त निर्णयविपरीत कार्य गरी बेवास्ता गरेको सम्बन्धमा नागरिक निगरानी संस्था चितवनको ध्यानाकर्षण भएको छ, ज्ञापनपत्रमा उल्लेख छ । संस्थाका अध्यक्ष तथा राष्ट्रियसभाका पूर्वसदस्य भीमबहादुर श्रेष्ठले प्रशासन कार्यालयमा भएको वार्ताबाट आएको सहमति पालना नहुनु दुःखद भएको बताए । ज्ञापनपत्र बुझ्दै प्रमुख जिल्ला अधिकारी बस्नेतले संस्थाका पदाधिकारीसँग अन्तक्रिया गरे । सरकारले प्रमुख जिल्ला अधिकारीलाई शैक्षिक सत्र ०७५७६ मा भर्ना भएका विद्यार्थीको शुल्कका विषयमा मात्रै हेर्न भनेको बताउँदै उनले थपे, हामीले हेर्ने गएको शैक्षिक सत्रको मात्र हो, विद्यार्थीले ०७२७३ देखिको खोजेका छन् । कलेज सञ्चालकहरूको त्यसमा विमति छ । ०७५७६ मा डिन कार्यालयले कुनै पनि शुल्क लिन नपाइने भने पनि कलेजहरूले ६ लाख २५ हजार रुपैयाँसम्म लिएको स्वीकार गरेको प्रजिअ बस्नेतले बताए ।"
तीन वडामा १३ उम्मेदवार,"चितवन (कास) मंसिर १४ गते हुने उपनिर्वाचनका लागि चितवनमा तीनवटा वडाको अध्यक्ष पदका लागि १३ जनाको उम्मेदवारी दर्ता भएको छ । भरतपुर महानगरपालिका१६ र खैरहनी नगरपालिकाको वडा नम्बर ४ र ५ मा उपनिर्वाचन हुँदै छ । तीनमध्ये खैरहनीका दुईवटै वडामा पहिला नेपाली कांग्रेसले वडाध्यक्ष जितेको थियो । भरतपुर१६ मा तत्कालीन एमालेका उम्मेदवार विजयी भएका थिए । भरतपुर१६ मा पाँच राजनीतिक दलबाट पाँचजनाको उम्मेदवारी दर्ता भएको मुख्य निर्वाचन अधिकृत हेमन्त रावलले जानकारी दिए । भरतपुर१६ को वडाध्यक्षका लागि नेकपाबाट भक्तराज हमाल, नेपाली कांग्रेसबाट अमृत हमाल, राष्ट्रिय नागरिक पार्टीबाट धनप्रसाद घले, राप्रपा संयुक्तबाट विष्णु त्रिपाठी र समाजवादी पार्टीबाट अम्बरबहादुर थापाको उम्मेदवारी परेको छ । त्यसैगरी खैरहनीका निर्वाचन अधिकृत विद्याराज पौडेलका अनुसार वडा नम्बर ४ मा नेकपाबाट बेदबहादुर अधिकारी, कांग्रेसबाट देवबहादुर बस्नेत, राष्ट्रिय प्रजातन्त्र पार्टीबाट अनुज अधिकारी र राप्रपा संयुक्तबाट सीताराम थापाको उम्मेदवारी परेको छ । खैरहनी५ मा नेकपाबाट पूर्णनारायण प्रधान, कांग्रेसबाट प्रतिमा कार्की, समाजवादी पार्टीबाट बिकन महतो, राष्ट्रिय नागरिक पार्टीबाट बलराम चौधरीको उम्मेदारी दर्ता भएको छ ।"
दलहरूको शक्ति प्रदर्शन,"काभ्रे (कास) धुलिखेल नगरपालिका २ मा हुने उपनिर्वाचनको मनोनय दर्ता गर्दा पनि दलहरूले शक्ति प्रदर्शन गरेका छन् । धुलिखेलमा रहेको मुख्य निर्वाचन अधिकृतको कार्यालयमा बुधबार मनोनयन दर्ता गराउन जाँदा जिल्लाभरका नेताकार्यकर्ता भेला भए । नेकपा बाजागाजासहित उम्मेदवारी दर्ता गर्न पुगेको थियो भने दर्तापछि पूर्वराज्यमन्त्री सूर्यमान दोङ, प्रदेशसभा सदस्य बसुन्धरा हुमागाई, पार्टी अध्यक्ष रुकु चौलागाई, सचिव टोकबहादुर वाइबासहितका नेता तथा कार्यकर्ता नाचे । कांग्रेसले पनि जुलुससहित दर्ता गरायो । तत्कालीन वडाअध्यक्ष राजन कोइरालाको मृत्यु भएपछि रिक्त पदमा उपनिर्वाचन हुन लागेको हो । अघिल्लोपटक वडामा विजय हासिल गरेको नेकपाले देवप्रसाद कोइरालालाई उम्मेदवार बनाएको छ । कांग्रेसले अघिल्लोपटक वडा सदस्यका उम्मेदवार रहेका दर्णबहादुर खत्रीलाई उम्मेदवार बनाएको छ । राजपा नेपालका तर्फबाट कृष्णबहादुर तामाङ र राप्रपा संयुक्तको तर्फबाट वासु थापाले उम्मेदवारी दिएका छन् । निर्धारित समयमा चारजनाको उम्मेदवारी परेको जिल्ला निर्वाचन अधिकृत उमेश राईले जानकारी दिए । साविक रविओपी गाविस फुटेर बनेको धुलिखेल२ मा एक हजार आठ सय ७७ मतदाता छन् । नौ सय ४९ महिला र नौ सय २८ पुरुष छन् ।"
फुटपाथ पसल हटाइँदै,"काठमाडौं (कास) काठमाडौं महानगरपालिकाले भित्री सहरमा मठमन्दिर र बाटो कब्जा गरेर सञ्चालन भइरहेका फुटपाथ पसल हटाउने अभियान नै सुरु गरेको छ । नगर प्रहरीले फुटपाथ पसललाई निरुत्साहित गर्न सामान उठाउने, जरिवाना लिनेलगायत काम गरिरहे पनि प्रभावकारी नभएपछि आइतबारदेखि महानगरले अभियान नै चलाएको हो ।नगर प्रहरीले पहिलो चरणमा व्यापारीलाई अनुरोध गर्दै माइकिङ गरिरहेको नगर नायब निरीक्षक प्रकाश पण्डितले बताए । सभ्य नागरिक भए अनुरोध बुझिहाल्छ, उनले भने, अहिले अनुरोध गरिरहेका छौं, नमान्ने व्यापारीलाई कारबाही गर्छौं । असन, भोटाहिटी, इन्द्रचोक, बांगेमुडासम्म फुटपाथ व्यापारीले बाटो आगेटेको र आवागमन असहज बनाएको पैदलयात्रुले गुनासो गरेपछि महानगरले अभियान सञ्चालन गरेको हो । कतिपय व्यापारीले सटरको भाडा तिरेर पसलबाहिर पनि अन्यलाई पसल सञ्चालन गर्न दिइरहेको पण्डितले बताए । पहिला नगर प्रहरीले फुटपाथबाट उठाएका समान फिर्ता दिने गरेको थियो । सिज गरिएको सामान फिर्ता नदिने निर्णय महानगरको २५औं नगरसभाबाट भएको छ । अहिले सड्ने, गल्ने फलफूल तथा खाद्यान्नका सामान न्यूनतम पाँच सय रुपैयाँ जरिवाना लिएर फिर्ता दिइने नगर प्रहरीले जनाएको छ । अन्य सामानहरू महानगरले प्रक्रिया पूरा गरेर लिलामीमा बिक्री गर्ने गरेको छ ।"
विमानस्थलमा छैन न्यूनतम सुविधा,"(रामेछाप)  रामेछाप विमानस्थलमा न्यूनतम सुविधासमेत नहुँदा विदेशी पर्यटकहरूले कष्ट सहनुपरेको छ । यहाँ पार्किङ, प्रतीक्षालय र चमेनागृहसमेत छैन । विमानस्थलको तारबारबाहिर घन्टौंसम्म पर्यटक प्रतीक्षामा बस्नुपरेको छ । लुक्लाका लागि रामेछाप विमानस्थलबाट उडान हुन थालेपछि करिब आठसय पर्यटकको आवागमन हुने गरेको छ । बाहिर कष्ट बेहोरेर बल्ल टिकट चेक गराउँदासमेत आराम गर्ने स्थान छैन, अमेरिकी पर्यटक फिलिपले भने, टिकट गराएपछि हरेक विमानस्थलमा उडान प्रतीक्षाका लागि पर्याप्त स्थान हुन्छ, तर यहाँ उभिनुपर्यो । उनले चिया खाने ठाउँसमेत नभएको र शौचालय दुर्गन्धित भएको गुनासो गरे ।सगरमाथा आधार शिविर जाने मुख्य सिजन भएकाले गत महिनादेखि रामेछाप विमानस्थल सञ्चालनमा आएको हो । काठमाडौंको त्रिभुवन अन्तर्राष्ट्रिय विमानस्थलमा हवाई उडान र अवतरणको चाप भएपछि लुक्लामा चाँडो उडान गर्न तीनवटा विमान कम्पनी रामेछापमा आएका हुन् । तारा, सीता र समिट एयरले रामेछापदेखि लुक्लाका लागि यात्रु ओसार्दै छन् । काठमाडौंभन्दा झन्डै आधा हवाई दुरी छोटो हुने, अवतरण र उडानका लागि प्रतीक्षामा बस्नु नपर्ने र सधैंजसो मौसमअनुकूल हुने भएकाले रामेछाप विमानस्थलले यात्रालाई सहज बनाए पनि न्यूनतम सुविधान नहुँदा यात्रुको गुनासो बढेको हो । रामेछाप नागरिक उड्डयन कार्यालयले विमान कम्पनीहरूलाई काउन्टर राख्ने स्थानसमेत दिन सकेको छैन । पर्यटकले विमानस्थलको टर्मिनल भवनबाहिरै टिकट चेक गराइरहेका छन् । कार्यालय प्रमुख अमित चौरसियाले टर्मिनल सानो भएकाले पर्याप्त सुविधा दिन नसकेको बताए । प्रतीक्षाका लागि केही सिट मैले थपेको छु, चौरसियाले भने, अबको अर्को सिजनका लागि बाहिरै घाँसे मैदानमा कुर्सी राख्ने योजना छ ।विमानस्थल परिसरबाहिर व्यवस्थित होटल नहुँदा अधिकांश काठमाडौं, मुलकोट, खुर्कोटलगायत स्थानमा बसेर विमानस्थलसम्म आउने गरेका छन् । थोरै अवधिका लागि मात्र विमानस्थल सञ्चालन हुने भएकाले पर्यटकलाई सुविधा दिने खालका होटल र लज खोल्न स्थानीयले लगानी गर्न सकेका छैनन् । यो सिजन सकिएपछि विमानस्थल सञ्चालन हुने हो होइन, अन्योल छ, स्थानीय मोहन खत्री भन्छन्, त्यसैले पनि स्थानीयले धेरै लगानी गर्न नसकेका हुन् । काठमाडौं विमानस्थलको चाप घटाउन लागि रामेछाप विमानस्थलबाट आन्तरिक उडान केन्द्रित गर्ने गरी सरकारले योजना अघि सारेको छ । वर्षैभरि सेवा सञ्चालनको ग्यारेन्टी नभएसम्म पर्यटक लक्षित सेवा थप्न कठिन रहेको स्थानीयको भनाइ छ ।"
बलात्कार गर्नेलाई ५ वर्ष कैद,"(काठमाडौं)  जिल्ला अदालत काठमाडौंले राजधानीको दरबारमार्गस्थित एक होटलमा भएको सामूहिक बलात्कार घटनाको मुख्य दोषी शैलेश कार्कीलाई ५ वर्ष २ महिना कैद सजाय सुनाएको छ । अदालतले उक्त घटनामा संग्लन विकास गौतम र दीपक श्रेष्ठलाई जनही १४ महिना कैद सजाय हुने ठहर गरेको छ । जिल्ला न्यायाधीश कमलप्रसाद पोखरेलको इजलासले कात्तिक २१ मा उनीहरूविरुद्ध सजायको फैसला गरेको हो । इजलासले बलात्कारका अभियुक्तबाट पीडित युवतीलाई ७ लाख रुपैयाँ क्षतिपूर्ति भराउनसमेत आदेश दिएको छ । बलात्कारमा परेकी २२ वर्षकी युवती उक्त घटनाको करिब सात महिनाअघि शैलेशसँग फेसबुकमार्फत जोडिएकी थिइन् । फेसबुकबाट भएको भेटघाट प्रेममा परिणत भएको थियो । प्रेमीको भर परेर उनी होटलमा बस्न पुगेका बेला सामूहिक बलात्कारको सिकार भएकी थिइन् । ०७४ माघ ७ गते भएको सामूहिक बलात्कारको घटना प्रहरी मिलेमतोमा गुपचुप पारिएको थियो । राजनीतिक प्रभाव र आर्थिक प्रलोभनमा पारेर गुपचुप पारिएको घटनाबारे कान्तिपुर दैनिकले खोतलेपछि प्रकरण सतहमा आएको थियो । घटनामा संलग्न भएका चारमध्ये विकास र दीपक ठेक्कापट्टामा संग्लन भएको र उनीहरूको राजनीतिक पहुँचसमेत भएको आधारमा प्रहरीले मुद्दा दर्ता नगरी आर्थिक लेनदेनका आधारमा घटना सामसुम पार्ने प्रयत्न गरेको थियो । प्रहरी परिसर काठमाडौंले वृत्तका डीएसपी, इन्सपेक्टरको जिम्मेवारी खोस्दै घटनाको अनुसन्धान अगाडि बढाएको थियो । प्रहरी परिसर काठमाडौंले गरेको अनुसन्धानमा घटनाको चार दिनपछि दरबारमार्ग वृत्तका इन्स्पेक्टर लक्ष्मणसिंह ठकुरीकै सक्रियतामा पीडित युवतीकी आमालाई २७ लाख रुपैयाँ हातैमा थमाइएको थियो । बिचौलियाले तीन लाख रुपैयाँ लिएका थिए । प्रहरी परिसर काठमाडौं र महानगरीय प्रहरी कार्यालयले छुट्टाछुट्टै गरेको अनुसन्धानले उक्त घटनामा तत्कालीन डीएसपी तिलक भारतीको भूमिकासमेत शंकास्पद देखाएको थियो । घटना विवरण बताउने क्रममा सामूहिक बलात्कारपछि आफूलाई युवाहरूले नग्न बनाएर भिडियो खिचेको समेत पीडितले बताएकी थिइन् ।"
विश्वविद्यालय परिसरमै यौन दुर्व्यवहार,"(काठमाडौं)  त्रिभुवन विश्वविद्यालय परिसर कीर्तिपुरमा अपरिचित व्यक्तिले यौन दुर्व्यवहार गरेको भन्दै केन्द्रीय क्याम्पसमा अध्ययनरत छात्राहरूले प्रहरीमा उजुरी दिएका छन् । विश्वविद्यालयको तीनकुनेदेखि केन्द्रीय पुस्तकालयसम्म र नेपाल बैंकबाट परीक्षा नियन्त्रण कार्यालय आउने बाटोमा युवाहरूले यौन दुर्व्यवहारको प्रयास गर्ने गरेको उजुरीमा उल्लेख छ । केटी देख्नेबित्तिकै जिस्काउने, हस्तमैथुन गर्ने युवाको समूह बढ्न थालेपछि उजुरी दिएका हौं, एक छात्राले कान्तिपुरसँग भनिन्, केही साथी पटकपटक दुर्व्यवहारमा परिसकेकाले बेलैमा सचेत गराएका हौं । केही महिनाअघि नेपाल बैंकबाट परीक्षा नियन्त्रण कार्यालयतर्फ जाने बाटोमा एक प्राध्यापकले छात्रामाथि यौन दुर्व्यवहार गरेको आरोप लागेको थियो । साँझबिहान हिँड्न असुरक्षित महसुस हुन थाल्यो, उनले भनिन्, कुनै अप्रिय घटना नघटोस् भनेर सम्बिन्धत निकायलाई बेलैमा जानकारी गराएका हौं । उजुरीमा त्रिवि परिसर कीर्तिपुरमा सुरक्षाको वातारण कायम गर्न माग गरिएको छ । त्रिवि हातामा नचिनेका युवाको समूहले यौनजन्य दुर्व्यवहार गर्ने गरेको छात्राहरूको गुनासो छ । महानगरी प्रहरी वृत्त कीर्तिपुर, उपकुलपति, रजिस्ट्रार र क्याम्पस प्रमुख कार्यालयमा विद्यार्थीले उजुरी दिएका हुन् ।छात्राहरूले सामूहिक हस्ताक्षरसहित प्रहरीलाई दिएको उजुरीमा युवाहरूले गर्ने त्यस्ता क्रियाकलाप गर्दा शारीरिक र मानसिक रूपमा असुरक्षित महसुस गरेको उल्लेख छ । छात्राले विभागीय प्रमुखहरू र क्याम्पस प्रमुख कृष्ण आचार्यलाई समेत यस विषयमा ध्यानार्कषण गराइसकेको जनाएका छन् । विश्वविद्यालयभित्र धेरैतिर झाडी बढेको छ, मुलबाटोबाट दायाँबायाँ लाग्नेबित्तिकै केटाले साथीलाई पटकपटक जिस्काउने गरेपछि उजुरी दिएका हौं, अर्की छात्राले भनिन् । बिहान सबेरै क्याम्पस आउन र साँझ अबेरसम्म पढेर एक्लै घर फर्कन असहज महसुस हुने गरेको उनीहरूको गुनासो छ । विश्वविद्यालय परिसरमा साँझबिहान एक्लै हिँड्न सक्ने अवस्था छैन, साँझ अबेरसम्म प्रयोगात्मक कक्षा हुँदा झाडीको बाटो फर्कन सकिँदैन, छात्राहरूले विभागीय प्रमुखलाई गरेको उजुरीमा भनिएको छ, हामीले विश्वविद्यालयभित्रै असुरक्षित महसुस गरेका छौं, केही अप्रिय घटना भयो भने जवाफदेही को हुने ?प्रिन्सिपल कार्यालयले प्रहरीसँग शान्ति सुरक्षाको विषयमा छलफल गराएको छ । छलफलका क्रममा क्याम्पसले प्रहरीसँगको सहकार्यमा चौबीसै घन्टा विश्वविद्यालय आसपासमा शान्तिसुरक्षा प्रदान गर्ने प्रतिबद्धता जनाएको छ । सुरक्षा व्यवस्था गरिदिनुपर्ने सर्तमा विश्वविद्यायलले महानगरीय प्रहरी वृत्त कीर्तिपुरलाई ५ रोपनी जग्गा उपलब्ध गराएको छ । क्याम्पस प्रमुख कृष्ण आचार्यले छात्राको मागलाई मध्यनजर गरेर विश्वविद्यालयभित्र प्रहरीको गतिवधि बढाउने सहमति भएको जनाए । दुर्व्यवहार हुने गरेको कुरा आएपछि क्याम्पस प्रशासन, विद्यार्थी र प्रहरी बसेर छलफल गरियो, उनले भने, त्यस्ता गतिविधिमा संलग्नको पहिचान गर्ने र सुरक्षित वातावरण बनाउने निर्णय गरिएको छ ।"
सरकारीले फर्काएका बिरामीले भरिन्छन् निजी अस्पताल,"(काठमाडौं)  डेंगु ज्वरोले थलिएका अर्घाखाँचीका ५१ वर्षीय जीवनकुमार बस्याल नौ दिनअघि बसुन्धरास्थित बीपी स्मृति अस्पतालको आईसीयूमा भर्ना भए । वीर अस्पताल र महाराजगन्जको शिक्षण अस्पतालमा बेड नपाएपछि उनलाई बीपीमा लगिएको थियो । बुटवल अस्पतालले मिर्गौलामा समेत समस्या भएको भन्दै काठमाडौंका ठूलो अस्पताल लैजान परिवारलाई आग्रह गरेपछि एम्बुलेन्समा ११ हजार रुपैयाँ तिरेर १८ गते उनलाई काठमाडौं ल्याइयो । भेन्टिलेटर भएको आईसीयूमा उनको उपचार गर्दा दैनिक १४ हजार खर्च भएको आफन्त बाबुराम पौडेलले बताए । सरकारी अस्पतालमा बेड पाएको भए दैनिक ११ सय खर्च गरे पुग्थ्यो । पाँच लाखभन्दा बढी खर्च भइसक्यो, उनले भने, सरकारी अस्पतालमा बेड पाइदिएको भए यत्तिको पैसा खर्च हुने थिएन । खेती गर्ने हाम्रो परिवारले थप खर्च कसरी जुटाउनु ? आईसीयूमा बेड खाली हुन्छ कि भनेर उनी वीर र शिक्षण अस्पताल दैनिकजसो धाउँछन् । तर, कहिल्यै खाली छ भन्दैन, उनले भने ।जनकपुरका १९ वर्षीय एक युवाको पनि ग्रिनसिटी अस्पतालमा उपचार भइरहेको छ । कात्तिक १० गते विष सेवन गरेर आत्महत्या प्रयास गरेपछि उनलाई उपचारका लागि काठमाडौं ल्याइएको हो । धुलिखेल, हेल्पिङ ह्यान्ड, शिक्षण अस्पताल चहारे पनि बेड नपाएपछि ग्रिनसिटीमा भर्ना गरिएको उनकी दिदी गोमा मगरले बताइन् । मिर्गौला डायलसिस गर्नुपर्ने भन्दै हेल्पिङ ह्यान्डले बिरामीलाई शिक्षण अस्पताल रिफर गरेको थियो । ११ दिनेदेखि उनी ग्रिनसिटीको आईसीयूमै उपचाररत छन् । आईसीयूको चर्को खर्च जुटाउनै मगर परिवारलाई हम्मे परेको छ । ऋण काढेर भए पनि उपचार खर्च जोहो गरिरहेका छौ,ं गोमाले भनिन् । सरकारी अस्पतालमा चारपाँचवटा बेड भीआईपीलाई छुट्याएर राख्छन् रे । मैले सबैतिर चहार्दा पनि पाइनँ, उनको गुनासो छ, काठमाडौंमा कोही चिनेका छैनन्, हामीलाई किन दिन्थे र बेड ? सरकारी अस्पतालमा उपचार गराउन आएका यी दुई बिरामीजस्तै धेरैजसोले बाध्यतापूर्वक निजी अस्पतालमा उपचार गराउनुपरेको छन् । शिक्षण अस्पताललाई विश्वास गरेर पुगेका बिरामी बेड नपाएपछि वरिपरिकै निजी अस्पतालमा भर्ना हुन्छन् । यहाँ छेउछाउ जति पनि अस्पताल छन्, टिचिङमा बेड नपाएका बिरामीले भरिएका छन्, शिक्षण अस्पतालकै एक डाक्टरले भने । राजधानीबाहिरका बिरामीमात्रै नभई काठमाडौं बूढानीलकण्ठकी ४५ वर्षीया कृष्णमाया श्रेष्ठले पनि शिक्षण अस्पतालमा बेड नपाएपछि निजी अस्पतालमा उपचार गराइरहेकी छन् । शिक्षण अस्पताल आकस्मिक कक्षका स्वास्थ्यकर्मीले चिरायु अस्पताल लैजान सुझाए । त्यहाँ पनि आईसीयू बेड नपाएपछि बीपी स्मृति अस्पतालमा उनको उपचार भइरहेको छ । आइसियूमा दैनिक ७ हजार रुपैयाँ खर्च हुने गरेको उनले बताइन् ।बिरामी र उनीहरूका आफन्तले पाउने पीडा बुझ्न निजी अस्पताल पुग्दा आईसीयू र जनरल बेडमा सरकारी अस्पतालबाट फिर्ता पठाएका बिरामीले भरिएको पाइयो । चक्रपथको मेट्रो काठमाडौं अस्पताल, बसुन्धाराको चिरायु, बीपी स्मृति, ग्रिनसिटी, इसान महिला तथा बालबालिका अस्पतालका आईसीयू बेड शिक्षणबाट आएका बिरामीले भरिएका छन् । अन्तर्राष्ट्रिय बालमैत्री अस्पतालका बेडमा भने कान्ति बाल अस्पतालबाट फर्केका बिरामी भेटिए । सरकारी अस्पतालको आईसीयू पाउने भनेको मन्त्री, नेता र शक्तिमा भएका ठूला व्यक्तिका आफन्तले मात्रै रहेछ, ग्रिनसिटीमा भेटिएका कुरुवा राजेन्द्र पराजुलीले आक्रोश व्यक्त गरे । शिक्षण अस्पतालमा भेन्टिलेटरसहितका ११ वटा आईसीयू बेड छन् । भेन्टिलेर नभएका थप २८ वटा बेड पनि छन् । अस्पतालमा आईसीयू चाहिने सरदर बिरामी ५० जनासम्म आउने निर्देशक डा प्रेम खड्गाले बताए । आईसीयू बेड थप्नका लागि अस्पतालसँग बजेट नभएको उनको भनाइ छ । शिक्षा मन्त्रालयसँग बारम्बार आग्रह पनि गर्यौं । बजेट नपाएपछि बेड थप्न सकिएन, खड्गाले भने, राष्ट्रिय पुनर्निर्माण प्राधिकरणसँग बजेट माग गरिरहेका छौं । आश्वासनचाहिँ पाएका छौं । भूकम्पले चर्काएको पुरानो प्रशासनिक भवन भत्काएर नयाँ भवन निर्माण गर्न सकिने उनले बताए । उनका अनुसार ३० बेड थप्नका लागि अस्पताललाई ४० करोड बजेट आवश्यक पर्छ ।"
विश्वसम्पदा क्षेत्रमा निर्माणाधीन भवनको डन्डी काटियो,"काठमाडौं (कास) विश्वसम्पदा क्षेत्रमा मापदण्डविपरीत बनिरहेको एक भवनले तला थप्न तयार पारेको फलामे डन्डी काटेको छ । हनुमानढोका दरबार क्षेत्रभित्रै महर्जन बिजनेस एसोसिएट्सले सर्वोच्च अदालतको आदेशविपरीत भवन बनाइरहेको थियो । आदेश अवज्ञा गरी काम अघि बढाएपछि सम्पदा संरक्षण अभियन्ताले संसद्को अन्तर्राष्ट्रिय सम्बन्ध समिति, काठमाडौं महानगरपलिकाको अनुगमन समितिलाई खबर गरेका थिए । वडा नम्बर २४ को कित्ता नम्बर ९४२ को क्षेत्रफल ६२७९८ मा बनिरहेको भवन भूकम्पअघि क्रिष्टल भवनका नामले चिनिथ्यो । पुरातत्त्व विभागको स्वीकृति लिँदा मापदण्डअनुसारै बनाउने कागज गरिए पनि प्राचीन स्मारक ऐनविपरीत बन्न थालेपछि स्थानीयले चासो राखेका थिए । जिल्ला प्रशासन कार्यालयको अध्ययन समितिको प्रतिवेदन प्रतिकूल हुने गरी भएको निर्माणले सम्पदा क्षेत्र जोखिममा पारेको भन्दै रोक्न माग गर्दै गत वैशाखमा सर्वोच्चमा रिट परेको थियो । प्राचीन स्मारक ऐन ०१३ अनुसार निर्माण गर्न मञ्जुर छु भनेर मञ्जुरी नाममा उनैले हस्ताक्षर गरेका छन्, रिट निवेदकमध्येका सञ्जय अधिकारीले भने, तर आफ्नो मञ्जुरीनामाविपरीत मापदण्डविपरीत संरचना बनाए । एसोसिएट्सका अध्यक्ष कृष्णलाल महर्जन हुन् । जिल्ला प्रशासन कार्यालय काठमाडौंमा ०७५ भदौमा ५ वटा निकायसम्मिलित बैठकले मापदण्डमा ल्याउन प्राविधिक टोली खटाएको थियो । टोलीको सुझाव पनि एसोसिएट्सले टेरेको थिएन । अध्यक्ष महर्जनले महानगरपालिकाले चार तलाको अनुमति दिएकाले आफूले तला थप्न लागेको जिकिर गर्दै आएका थिए । तर, तला थप्दा मापदण्डविपरीत तीन तलामै ३२ फिट पुगिसकेको थियो । विभागको सिफारिसमा महानगरपालिकाले स्वीकृत गरेको नक्सामा पेटीको उचाइ १ फिट ६ इन्च हुनुपर्नेमा १ फिटमात्रै लगाएको, अन्डर ग्राउन्ड तला बनाउन अनुमति नदिएकोमा ९ फिट ७ इन्चको बेसमेन्ट र ४ फिटको लिफ्ट पिट रहेको प्रतिवेदनमा उल्लेख छ । प्राचीन स्मारक ऐनअनुसार सम्पदाको छेउमा भूमिगत संरचना बनाउन पाइँदैन ।भवन भत्काउने क्रममै क्षति भएको कुमारी र गणेशको मन्दिरसमेत अझै पुनर्स्थापना हुन सकेको छैन । पहिलेकै ठाउँमा पुनर्स्थापना गर्न सर्वोच्चले आदेश दिएको थियो । मन्दिरको अस्तित्वबारे सर्वसाधारणले चासो राख्दा कुमारी र गणेशको मूर्ति भवनभित्रै पारिएको पत्ता लागेको थियो । पुरातत्त्व विभागमा निवदेन परेपछि विभागले हनुमानढोका दरबार हेरचाह अड्डालाई प्रतिवेदन पेस गर्न निर्देशन दियो । संरक्षण अधिकृत नारायण कार्कीसहितको टोलीले खोजी गर्दा कुमारी मन्दिर निजी प्रयोजनमा प्रयोग गरिएको फेला पार्यो । प्रतिवेदनअनुसार कुमारी मन्दिर वरिपरि ठूला बोरिङ बनाइएका छन् । जस्ताको छानोले मूर्ति ढाकिएकोमा अहिले त्यसलाई हटाएर ढलान गरिएको छ । कुमारीको दर्शन गर्न जाने बाटो बन्द गरी पसल कबल राखेको देखिन्छ । बाटोमा रितु जेम्स एन्ड ज्वेलरीको पसल राखिएको छ । दर्शन गर्न जाँदा गार्डसँग अनुमति लिएर सटर खोलेर जानुपर्ने अवस्था छ, अड्डाले पेस गरेको प्रतिवेदनमा छ । महर्जन भने यो आफ्नो निजी देवता भएको दाबी गर्दै आएका छन् ।पुरातत्त्व विभागका पूर्वमहानिर्देशक विष्णु कार्कीका अनुसार यो ठाउँ पहिला दरबारको स्वामित्वमा थियो । राणाकालमा जुद्ध शमशेरले दरबारको नाममा भएको जग्गा टुक्र्याए । १९९० सालको भूकम्पले हनुमानढोका दरबार खुम्चिएको कार्की बताउँछन् । जुद्धशमशेरले जुद्ध सडक बनाए, युरोपियन शैलीका तीनवटा घर बने, उनले भने, मल्लकालीन कुमारीको थान, पोखरी, बगैंचा सबै नापी गराइदिए । त्यो व्यक्तिको नाममा दर्ता भयो । त्यसयता भएका नापीका बेला सार्वजनिक जग्गा मिचेर आफ्नो नाममा दर्ता गर्ने क्रम बढेको उनको भनाइ छ ।"
साक्षीको सुरक्षा,"कांग्रेस नेता तथा पूर्वमन्त्री मोहम्मद आफताब आलमले २०६४ सालको पहिलो संविधानसभा निर्वाचनको अघिल्लो दिन रौतहटमा बम विस्फोटका घाइतेहरूलाई इँटाभट्टामा जिउँदै जलाएर हत्या गरी प्रमाणहरू नष्ट गर्न रचेको भनिएका प्रपञ्चहरू कुनै डरलाग्दो सिनेमाका दृश्यभन्दा कम छैनन् । त्यही अभियोगमा पक्राउ परेका उनीमाथि थुनछेक बहस चलिरहेका बेला अहिले पनि ठीक त्यसैगरी कुनै सिनेमाकै दृश्यझैं पीडित तथा साक्षीहरूलाई बयान फेर्न लगाउने कार्य भइरहेको छ । सत्ता र शक्तिको आडमा त्रास फैलाएरै १२ वर्षसम्म एउटा जघन्य घटनालाई सामसुम पार्न सफल आलमका मान्छेहरूले पीडित र साक्षीहरूलाई त्रासमा पारेर बयान फेर्न लगाएको खुलासा हुँदै जानु चिन्ताको विषय हो । यसरी साक्षी नै सत्य बोल्नबाट डराउनुपर्ने स्थिति आउनु भनेको न्यायको अवसान निम्तिनु हो । त्यस्तो स्थिति आउनबाट रोक्न राज्यले पीडित तथा साक्षीको संरक्षणका लागि कुनै कसर बाँकी राख्नु हुँदैन । एकातिर आलमविरुद्ध कर्तव्य ज्यान, ज्यान मार्ने उद्योग र विस्फोटन भण्डारणको तीनवटा कसुरमा मुद्दा चली थुनछेक बहस भइरहेको छ, अर्कातिर घटनाका पीडित र साक्षीले डरत्रासमा परी एकपछि अर्को बयान फेरिरहेका छन् । विस्फोटमा मृत्यु भएको भनिएका सरुअठाका ओसी अख्तरकी श्रीमती आमना खातुनले आफ्नो श्रीमान् वैदेशिक रोजगारीकै क्रममा बाहिर रहेको भनी निवेदन दिएकी छन् । जबकि उक्त घटनामा अख्तर मारिएपछि न्यायका लागि धाइरहेकी उनकी आमाको पनि अज्ञात समूहले गोली हानेर हत्या गरेको थियो । पीडक पक्षको धम्की र यस्तै डरलाग्दो हत्या शृंखलाको पृष्ठभूमिमा आमनाले पनि सायद आफ्नो ज्यानको भयका कारण यस्तो बयान दिएकी हुन सक्छिन् । अनुसन्धानमा प्रहरीका लागि दह्रो साक्षीका रूपमा रहेका घटनाका घाइते भारतीय नागरिक गौरीशंकर रामलाई त आलमका मान्छेहरूले अपहरण गरी बन्धक नै बनाएर बयान फेर्न लगाएछन् । उनलाई आलमका मानिसले घरबाट लगेर चार दिनसम्म धम्क्याएछन्, बयान फेर्न भनेछन्, पैसाको लोभ देखाएछन् । र, जबर्जस्ती विस्फोटमा परेको होइन, स्टोभ पड्किएर घाइते भएको झूटो विवरण लेखिएको कागजमा सही गराएछन् । भारतको बिहार सीतामढी घर भएका रामको बयान फेरिएको निवेदन बोकेर सोमबार एक अभिवक्ता आलमको थुनछेक बहस भइरहँदा न्यायाधीशको इजलास पुगेका थिए । आफूलाई असुरक्षित महसुस गरेका राम भने अहिले जिल्ला प्रहरीको शरणमा छन्, आलम पक्षका मानिसबाट ज्यान खतरामा परेको भन्दै प्रहरीमा निवेदनसमेत दिएका छन् । जो व्यक्ति प्रहरी अनुसन्धानमा दह्रो साक्षी हो, उसैमाथि सुरक्षा खतरा भएको यस घटनालाई राज्यले गम्भीर रूपमा लिनुपर्छ । प्रहरीका अनुसार अन्य साक्षीलाई समेत धम्की दिन थालिएको छ । यस्तो अवस्थामा साक्षीलाई दीर्घकालसम्म सुरक्षाको अनुभूति दिलाउनु राज्यको न्यूनतम दायित्व हो । गत वर्षबाट लागू मुलुकी फौजदारी कार्यविधि संहिताले पीडित र साक्षीको संरक्षणको व्यवस्था गरेको छ । संहिताको दफा ११४ अनुसार आफ्नो सुरक्षामा खतरा छ भन्ने लागेमा साक्षीले सुरक्षा प्रबन्ध गरिदिन अदालतसमक्ष निवेदन दिन सक्नेछ । त्यस्तो निवेदन आएमा अदालतले साक्षीको सुरक्षा प्रबन्ध गर्न सम्बन्धित निकायलाई आदेश दिन सक्नेछ । र, अदालतले आदेश दिएमा सुरक्षा प्रबन्ध गर्ने कर्तव्य उक्त निकायको हुनेछ । संहिताले साक्षी संरक्षणका लागि कतिसम्म अधिकार दिएको छ भने, यसरी साक्षी संरक्षण गर्न अदालतले गरेको आदेशबमोजिम अपनाइएको कुनै विषयका सम्बन्धमा कुनै अदालतमा प्रश्न उठाउन पाइने छैन । यही दफाको उपदफा ५ ले साक्षी बसेकै कारणले आफूलाई अनुचित डर, त्रास भय हुन सक्ने वा आफ्नो जीउज्यानको सुरक्षामा प्रतिकूल असर पर्न सक्ने सूचना प्रहरीलाई दिएमा प्रहरीले त्यस्ता साक्षी वा पीडितको संरक्षण गरिदिनुपर्ने भनेको छ । तसर्थ यी कानुनी व्यवस्थाहरूको कार्यान्वयन गर्दै सम्बन्धित निकायहरूले साक्षीको सुरक्षा व्यवस्था मिलाउन अत्यावश्यक छ । मुद्दामा न्याय स्थापित गर्न अर्थात् सत्यतथ्य पहिल्याउनका लागि साक्षीमाथिको दबाब आकलन गर्न पनि संहिताको धारा ११० ले सुझाएको छ । न्यायाधीशले कुनै साक्षीलाई वकपत्र गराउँदा निजको व्यवहार र मुखाकृति कस्तो थियो, निजसँग सोधिएको प्रश्नहरूको जवाफ दिँदा निज उत्तेजित भएको, हडबडाएको वा डराएको थियो वा थिएन, निजको मुखाकृतिबाट निजले दिएको जवाफ साँचो वा झूटो केकस्तो झल्कन्थ्यो भन्ने टिपोट बनाउने अधिकार यस दफाले दिएको छ । तसर्थ, डरधम्कीका कारण साक्षीले बयान फेरेको हुन सक्ने भेउ पनि न्यायकर्मीले पाउनुपर्ने अवस्था छ ।शक्तिशाली व्यक्ति संलग्न भएका गम्भीर फौजदारी अपराधका मुद्दाहरूमा साक्षीहरूलाई आरोपितले आर्थिक प्रलोभन देखाउने, डरधम्की दिने घटना एकपछि अर्को गरी देखिइरहेका छन् । कतिपय अवस्थामा भौतिक प्रमाणका अलावा साक्षीको वकपत्र पनि मुद्दामा सत्य पहिल्याउने दरिलो आधार बन्छ । तसर्थ दबाबमा आएर बयान परिवर्तन गर्ने अवस्था निम्तन दिनु हुँदैन । राज्यले पीडित र साक्षीको सुरक्षाका उपायहरू अपनाउन विशेष व्यवस्था गर्न आवश्यक छ । सम्बन्धित मुद्दामा सत्यको पक्षमा प्रमाण पुर्याई पीडितलाई न्याय र पीडकलाई कारबाही दिलाउन साक्षीलाई सुरक्षा प्रत्याभूति दिलाउनैपर्छ ।"
प्रधानमन्त्रीले नै पहल गर्नुपर्छ,"परराष्ट्र मन्त्रालयले कालापानी क्षेत्र नेपालको भूमि भएको वक्तव्य निकालेकै छ । भारतले पनि आफैले तयार गरी सार्वजनिक गरेको नक्सामा नेपालको सीमा नमिचिएको दाबी गरेको छ । तर दुई देश बीचको घनिष्ठ एवं मैत्री सम्बन्ध नबिगार्न प्रतिबद्ध रहेको भनी दुई जिब्रे नाटक देखाएको छ । त्यसकारण करिब ६० वर्षदेखि भारतले मिच्दै आएको नेपाली भूमि छुटाउन अन्य जुनसुकै स्तरबाट थालिएको वार्ता प्रयास भए पनि त्यसलाई बल दिंँदै प्रधानमन्त्रीबाटै भारतका समकक्षीसँग वार्ता गरी समस्याको किनारा लगाउनुपर्छ । एकतर्फी रूपमा मिचिएको सिमाना छुटाउने काममा बलियो सरकार, प्रतिपक्ष, राजनीतिक दल लगायत नागरिक समाज समेतको एकता जुटेको छ । विगतमा नेपालले भोगचलन गरेका तथ्य र प्रमाण प्रस्तुति र वार्ता गरी नेपाली भूमिको कहिल्यै अतिक्रमण नहुने दरिलो निष्कर्ष निकाल्नुपरेको छ । नत्र भोलि पुनः अर्को स्थानलाई अतिक्रमण गरेर अर्को नक्सा निकाल्दै आउन के बेर ? अतः अन्य संयन्त्रबाट भइरहेको वार्तासँगै प्रधानमन्त्री ओलीले भारतीय समकक्षी नरेन्द्र मोदीसित वार्ता गरेर कालापानीबाट भारतीय सेना फिर्ता लैजान आग्रह गर्नुपर्छ । गंगाराज अर्याल, पाणिनि८, अर्घाखाँची"
बैँक 'डिफल्टर' लाई छुट कि जेल,"भारतका ठूला बैंक डिफल्टरहरू विजय माल्या र निरव मोदीहरू माथिको कारबाहीको सिको गर्दै बैंक ठगीमा संलग्न केही अर्बपति व्यापारीलाई जेल हाल्नुपर्ने ठाउँमा उल्टै साँवाब्याज मिनाहा दिएर पुरस्कृत गर्न खोजेकोमा यतिखेर नेपालको बैंकिङ जगत् आलोचित बन्न पुगेको छ । राष्ट्रिय वाणिज्य बैंक लगायत अन्य १२ बैंकले पोखरामा पाँचतारे होटल सञ्चालन गरिरहेका अमात्य ग्रुपलाई करिब १९ अर्ब र झापामा मोमेन्टो गार्मेन्ट खोलेका चण्डीराज ढकाललाई करिब ४ अर्ब मिनाहा गर्ने समाचारले बैंकबाट कर्जा लिएर इमानदारपूर्वक तिर्ने असल ऋणीहरू विचलित हुनपुगेका छन् । उनीहरू जब मिलेमतोमा बेइमान व्यापारी उद्योगपतिले छुट पाउँछन् भने आफूहरू मात्र कति इमानदार हुने भन्ने प्रश्न गर्छन् । सरकारी बैंकलाई दबाबमा पारी केही उच्चस्तरका नेता र व्यापारीहरूले चालेको यो खराब नजिरले अन्ततः देशको ढुकुटी अपचलन गर्ने र औद्योगिक वातावरणलाई नै ध्वस्त पार्ने निश्चित छ । बैंकबाट अर्बौं कर्जा लिने र मनपरी काममा पनि खर्च गर्ने र अन्त्यमा म त डुबेँ, म कर्जा तिर्न सक्दिन भनेर गति छाड्नेलाई पुरस्कार होइन, कडा दण्डको भागिदार गराउनसके मात्र बैंक डिफल्टरको मनोबल घट्छ । अन्यथा यो विकृतिले देशमा काला व्यवसायीहरूको मात्र बिगबिगी भइरहन्छ ।यो प्रकरणमा नेपालका बैंकहरूले भारत सरकारले चालेको कदमबाट शिक्षा लिनु आवश्यक छ । भारतीय बैंक ठग्ने किङ फिसरको विजय माल्या र हीरा व्यापारी निरव मोदी यतिखेर भारतबाट भागेर लन्डनमा अदालतको चक्कर काटिरहेका छन् । दुवैलाई भारत सरकारले आफ्नै देशमा ल्याई कडा कारबाही गर्न खोजिरहेको छ । निरवले त हालै यदि आफूलाई बेलायत सरकारले भारतमा सुपुर्दगी गर्न खोजे तत्कालै आत्महत्या गर्ने धम्कीसमेत दिएका छन् । तर पनि भारत सरकार ढृढतापूर्वक लागिरहेको छ । गोपाल देवकोटा, गोकर्णेश्वर८, काठमाडौं"
विकासको बरालिएको बाटो,"केही वर्ष अघिसम्म अफ्रिका महादेशका धेरै मुलुक चरम गरिबी र अभावमा छटपटाइरहेका थिए भने अहिले विश्वमा तीव्र आर्थिक वृद्धिदर हासिल गरिरहेका दस देशमध्ये आठवटा अफ्रिकामा छन् । दक्षिण एसियामै पनि कडा दण्डनीति र सुशासन कायम गर्न सफल बनेको बंगलादेशले समृद्धि प्राप्तिमा चमत्कार गरिरहेको छ । विश्वमै तयारी पोसाक निर्यातमा चीनपछि दोस्रो बन्न सफल बनेको छ । हामीभने बकम्फुसे विकासे गफमा अल्मलिएका छौं । अलग राजनीतिक विचार हुनेमाथि पाखुरा सुर्कने, आँखा तर्ने जस्ता निकृष्ठ काममा अल्मलिइरहेका छौं । हाम्रो विकासको गति सिंहावलोकन गर्ने हो भने सन्तोषको सास फेर्ने ठाउँ कतै देखिँंदैन । भुवनेश्वर शर्मा, चन्द्रागिरि२, काठमाडौं"
द्वन्द्वमा बालबालिका,"नेत्रविक्रम चन्द (विप्लव) समूहले काठमाडौंका सामुदायिक विद्यालयहरूमा विद्यालय समयमा पठनपाठन गरिरहेका विद्यार्थीलाई विद्यालय पोसाकमै कालापानी अतिक्रमणको विरोध प्रदर्शनमा जबर्जस्ती लगेको समाचारले विद्यालय असुरक्षित र भयग्रस्त रहेको सन्देश दिएको छ । प्रदर्शनमा प्रयुक्त बालबालिकालाई प्रहरी प्रशासनले प्रतिबन्धित आन्दोलनकारीझैं व्यवहार गरी लखेट्नु र हिरासतमा राख्नुले सरकारी असहिष्णुता प्रदर्शित गरेको छ । विद्यालय शान्तिक्षेत्र हो र हुनुपर्छ । पढ्न पाउनु बालबालिकाको नैसर्गिक र संवैधानिक अधिकार हो । तर यो कुरालाई प्रतिबन्धित पक्षले बेवास्ता गरेको छ । कलिला बालबालिकामाथि सरकारले अपराधीझैं व्यवहार गर्नु निन्दनीय छ । महेन्द्रसिंह बम, टीकापुर१, कैलालीविद्यार्थीमाथि ज्यादती ले हामी कहाँ छौं भन्ने बुझ्न सहयोग पुर्याउँछ । कक्षामा पढिरहेका बालबालिकालाई जबर्जस्ती जुलुसमा लैजानु अपराध नै हो । सामुदायिक विद्यालयमा पढ्ने गरिबका आँखाका ताराहरूलाई फेरि द्वन्द्वको भुङ्रोमा हाल्ने सोच हुँदैछ । यो सह्य हुन सक्दैन । काठमाडौंका सामुदायिक विद्यालयमा पढ्ने ती सिमान्तकृतका सन्तान हुन् । खोजिपसे ती बालबालिकामध्ये ७० प्रतिशत त घरेलु श्रमिक नै होलान् । मालिक, मालिक्नी, साना मालिक, सानी मालिक्नी, बूढी मालिक्नीसम्मका सबै काम सकेपछि मात्र हो, तिनले विद्यालय जान पाउने समय । त्यसै पनि सामुदायिक विद्यालयमा पढाइ हुने दिन कम छ । घरि जात्रा, घरि भोज, घरि पर्व त घरि सर वा मिसको घरमा पूजा र व्रत भनी पढाइ हुँदैन । त्यसमाथि वैज्ञानिक समाजवाद र न्यायमूलक समाज स्थापना गर्न क्रान्तिमै छौं भन्ने विप्लव समूह तिनै विद्यालयका विद्यार्थीलाई जबर्जस्ती सडकमा आउन बाध्य पार्छ । प्रहरी ती चिचिलामाथि लाठी बर्साउँछ । आफूलाई गरिब, दुःखीको पार्टी दाबी गर्ने नेकपा सरकारमा छ । गरिबका सन्तानमाथि यो विधि ज्यादती छ । विद्यालयमा पढ्न आएका विद्यार्थीलाई प्रदर्शनमा पठाउने प्रधानाध्यापकहरूलाई कारबाही गर्नुपर्छ । सुशीलकुमार गौतम, चन्द्रागिरि१३, पुरानो नैकाप"
बालबच्चा मैत्री इन्टरनेट नीति,"प्रविधिको द्रुततर विकाससँगै इन्टरनेट जति बालबच्चाको निम्ति उपयोगी बनेको छ, त्यति नै खतरा पनि बनेको छ । विकसित मुलुकहरूले सुरक्षित इन्टरनेटको निम्ति अनुगमन गर्ने धेरै निकाय तथा एजेन्सीहरू निर्माण गरी कार्यान्वयन गरिरहेका छन् । नेपालमा विशेषतः बालबच्चा र किशोरकिशोरीका निम्ति सुरक्षित इन्टरनेट बनाउन शिक्षा मन्त्रालय र समाजकल्याण मन्त्रालय के कस्तो काम गरिरहेको छ ? यदि छैन भने तुरुन्त सुरु गर्न आवश्यक छ । अब पनि यो काम सुरु नगरे ढिला हुनेछ । नेपाल प्रहरीको निगरानी मात्र काफी हुन सक्दैन । विश्वास दीप तिगेला, युके"
"जति काटेको हो, त्यति रोपौं","चक्रपथ सुधार आयोजनाले चक्रपथको दोस्रो खण्ड अन्तर्गत साइट क्लियरेन्स गर्ने क्रममा काठमाडौंको बाफल क्षेत्रमा रहेको सडक किनारका रुख जुन हिसाबले कटान गरेको छ, त्यहाँ सडक चौडा कार्य सम्पन्न भइसकेपछि पुनः रुखहरू रोपिदिनुहुन आयोजना कार्यालयलाई अनुरोध गर्छु । जति काटेको हो, त्यति रोप्न नबिर्सौं । हामी काठमाडौंवासीले जुन प्रकारको प्रदूषित हावा लिनु परिरहेको छ, आयोजनाको त्यस कार्यले प्रदूषणमा कमी आउने थियो कि ? निरजराज सत्याल, मैतीदेवी, काठमाडौं"
भ्युटावर चाहिंँदैन,"काठमाडौंको पुरानो बसपार्कमा बनाउने भनेको भ्युटावर योजना रद्द गर्नु राम्रो हुन्छ । जनविरोधको बावजुद पुरानो बसपार्कमा भ्युटावर निर्माणकार्य सुरु भएको हो । यस इलाकाका सडकहरूमा अहिले नै गाडीको अत्यधिक चाप छ । यहाँ भ्युटावर बनेपछि सडकहरूको हालत के होला ? महानगरले किन यसतर्फ नसोचेको ? पुरानो बसपार्कलाई बसपार्क नै कायम गरी अस्थायी बसपार्क बनेको खुलामञ्च खुला गर्नुपर्छ । खुलामञ्चबाट बसहरू हटाएर यो चौर जनतालाई फर्काउन अनुरोध गर्छु । यो काम काठमाडौं महानगरपालिकाले तत्काल गर्नुपर्छ । केआर तुलाधर, काठमाडौंप्रधानमन्त्री केपी शर्मा ओलीको गृहनगर झापाको दमकमा २५ तले भ्युटावर बन्ने खबर प्रकाशित भएको छ । बजार प्रबर्द्धन र आर्थिक गतिविधिका लागि भ्युटावर राम्रै भए पनि त्यहाँ यतिबेला भ्युटावरको भन्दा एउटा सुविधा सम्पन्न अस्पतालको जरुरत छ । यद्यपि भ्युटावरको अवधारणा पूरै नराम्रैचाहिँं होइन । आन्तरिक तथा विदेशी पर्यटकको आगमन हुनेछ । विभिन्न व्यावसायिक करोबार हुनेछन् । त्यसलाई पर्यटन हब मात्र होइन, आर्थिक हब पनि बनाउन सकिन्छ । आधुनिक सहर निर्माण गरेर आर्थिक गतिविधिमा तीव्रता ल्याउन सकिन्छ । दिलीप गिरी, वीरगन्ज, पर्सा"
"आक्रोश, संयम र समाधान","बैठकमा प्रधानमन्त्री ओलीको भनाइ थियो उत्ताउला अभिव्यक्तिले वातावरण बिगार्छ । भारतलाई हामी मैत्रीपूर्ण ढंगले तथ्यतथ्याङ्क राखेर सम्झाएरै आफ्नो भूभाग फिर्ता लिन्छौं । प्रतिपक्षी नेता शेरबहादुर देउवाको भनाइ थियो कालापानीपूर्वका हाम्रा सबै भूभाग फिर्ता लिन सरकारले उच्चस्तरीय कूटनीतिक र राजनीतिक पहल गर्नुपर्छ । सर्वदलीय बैठकका सहभागीहरू कोही पनि प्रधानमन्त्रीसँंग असहमत थिएन । देशको जग्गा मिचिएको बेलामा कोही असहमत हुने कुरा पनि थिएन । नेपालका लागि भारतका पूर्वराजदूत केभी राजनले समेत नेपालीहरूको मागलाई जायज बताइसकेको सन्दर्भमा नेपालीनेपालीका बीचमा असहमति खोज्ने कुरा पनि भएन । नेपाली राजनीतिक दृश्यावली हेरेर दशकौं बिताएका व्यक्तिका लागि यी परिदृश्यमा कुनै नवीनता थिएन । तर बितेका तीन दशकमा भारत र नेपालबीच ठूलो कचिंगल नदेखेको तन्नेरी जनमतका लागि सीमा संकटका सबै पक्ष नयाँ थिए । सामाजिक सञ्जालमा सक्रिय व्यक्तिहरूले चर्को भावात्मक भिडियो क्लिप्स बनाएर हरेक मोबाइलमा पठाए । एक हिसाबले यी देशभक्तिका सन्देशहरूको प्रवाह थिए । एउटा सन्देश यस्तो पनि थियो, जसमा सोह्रसत्र वर्षकी एकजना छोरी अभिनय गर्दै थिइन् म जन्मेको नेपाली भएर जन्मेकी हूँ । बरु म इन्डियनको गोली खाएर मरिदिन्छु । इन्डियन भएर त म बाँच्न सक्दिनँ । मेरो त रगत नै उम्लेर आउँछ।हामी भन्ने गर्छौं, नेपाली जनता अबुझ छैनन् । उनीहरू ठीक समयमा ठीक निर्णय गर्न समर्थ छन् । यो सत्य हो । तर यो पनि सत्य हो, हिजोका जनताले समस्याहरूलाई जसरी बुझ्ने गरेका थिए, आजका जनताले ती समस्यालाई बुझ्ने तरिका अलग छ । यो अर्कै कुरा हो, नेपाल र भारतका नेताहरूको मनस्थिति लगभग उस्तै छ । उनीहरू समस्याको छिनोफानो गर्न चाहँदैनन् । समस्याको छिनोफानो गर्दा जुन खतरा मोल्नुपर्ने हुन्छ, त्यसका लागि उनीहरूको तयारी हुँदैन । नेपाल र भारतबीच भएको सन् १९५० को सन्धि लगायतका बिभिन्न समस्याको छिनोफानोका लागि सिफारिस गर्न बनेको प्रबुद्ध व्यक्तिहरूको समूहले आफ्नो रिपोर्ट बुझाइसक्यो । त्यसको कुनै खुलासा भएको छैन । त्यो खुलासा नहुँदै भारतीय नक्साको यो काण्ड आइलागेकोले यति निर्धक्क भन्न सकिन्छ, त्यो ईपीजी रिपोर्ट को हालमा कुनै भविष्य छैन । नेपाल र भारतका सरकार यथास्थितिमा रमाउन चाहन्छन् । समस्याको जरो उखेल्नेमा भन्दा धुनी जगाउनेमा उनीहरूको विश्वास रहेको देखिन्छ । यो चालाले छिमेकीका बीच विश्वासको सम्बन्ध रहन पाउँदैन । त्यसपछि अरु धेरै कुराहरू सतहमा आउँछन् । लिम्पियाधुरा र कालापानीसंँग स्वर्गीय राजा महेन्द्रका सम्झना गाँसिएका रहेछन् । राजतन्त्रको प्रचलन अनुसार, राजा महेन्द्रको इतिहास र जीवनी लेखिएको छ । उनको इतिहास शिरोमणि बाबुराम आचार्यले लेखेका छन् भने उनको आधिकारिक जीवनी एकजना दक्षिण भारतीय लेखक कृष्णमूर्तिले लेखेका छन् । राजा महेन्द्र स्वयंले गीत लेखेका छन् । उनका गीतहरूको संकलन उसैको लागि र फेरि उसैको लागि प्रकाशित छ । तर उनले आफ्नो मेमोइर लेखेका छैनन् । नेपालका राजाहरूले कुन्नि किन हो, मेमोइर लेखेका छैनन् । उनीहरू मेमोइरमा विश्वास गर्दैनन् भन्ने होइन । मेमोइर लेख्दा राजतन्त्रका बदमासीहरूको फेहरिस्त पनि उतार्नुपर्ने हुन्छ । त्यसैले हुनुपर्छ, उनीहरूले मेमोइर नलेखेको । राजा महेन्द्रको नेतृत्वको पञ्चायतकालमा हृषिकेश शाह परराष्ट्र मन्त्री थिए । उनी इतिहासविद् र राजनीतिक लेखक थिए । उनले आफ्नो पुस्तकमा भारतका तत्कालीन प्रधानमन्त्रीले कालापानी र लिम्पियाधुरामा भारतीय सेनाले आफ्नो ब्यारेक बनाइसकेकाले त्यसमा जोड नदिन राजा महेन्द्रसँंग आग्रह गरेको लेखेका छन् । कमलो मनका राजा महेन्द्रले उनको आग्रह टारेनन् । एक समय यस्तो पनि थियो जब भारतका राजदूत नेपाली राजालाई भगवान विष्णुको अवतार मानेर पूजाअर्चना गर्थे । यो प्रसङ्गमा भारतीय राजदूत श्रीमन्नारायणको नाम आउँछ । भारतीयबाट त्यति ठूलो सम्मान पाएका उदार राजाले कालापानी, लिपुलेक र लिम्पियाधुराको ३७० वर्ग किलोमिटर जमिन भारतीय सेनालाई काम चलाउँदै गर भनेर दिएनन् होला भन्न सकिँदैन । २०१८ पछिको केही समय राजा महेन्द्रका लागि कठिन थियो । नेपाली कांग्रेसको निर्वाचित सरकार तथा संसदको विघटन गरेपछि त्यसको प्रतिकारमा कांग्रेसका नेता सुवर्ण शमशेरको नेतृत्वमा राजतन्त्र विरुद्ध सशस्त्र आन्दोलन चलेको थियो । सशस्त्र आन्दोलन भारतबाट चलेको हुँदा राजाका लागि त्यो एउटा चुनौती नै थियो । भारतका नेताहरूलाई लोलोपोतो घसेर महेन्द्रले आफ्नो हात माथि पारे । यो भन्नु गलत हुने छैन, महेन्द्रले भारतमा प्रशस्त सद्भाव कमाएका थिए । नेपाली राजतन्त्रले यसको ब्याज कमाइरहेको थियो । राजीव गान्धीले त्यसको अन्त्य गरे ।अहिले कालापानी, लिपुलेक र लिम्पियाधुराको चर्चा उठेको छ । नेपालको यो समस्याको ब्यापकता यसरी हलक्क बढ्नुमा नेपालमा बढ्दो चिनियाँ प्रभाव पनि कारण रहेको छ । चिनियाँ राष्ट्रपति सी चिनफिङको आगमनले नेपालीहरूको इच्छा र आकांक्षा जगाएको छ । खासगरी, काठमाडौंकेरुङको दूरी छोट्याएर सडकको स्तरोन्नति गर्नु, केही वर्षपछि नै भएपनि केरुङकाठमाडौंबीच रेल चल्ने सम्भावना बलियो हुनु, चिनियाँ बजार नेपालीका लागि खुला हुनु जस्ता कुराले जनता प्रभावित भएका छन् । उनीहरूले यो प्रसंगमा बुझेको अर्को कुरा भारतविरुद्ध जति मोर्चाबन्दी गर्न सक्यो, त्यति नै चिनियाँ खुसी हुने भन्ने हो । चिनियाँ प्रभावको विस्तार यसरी नै हुने सोचेका छन्, नेपाल कम्युनिष्ट पार्टीका अभियानकर्ताले पनि । यो त्यति यथार्थपरक कुरा होइन । यथार्थ यतिमात्रै हो कि नेपाली जनताले चीनलाई एउटा मित्रराष्ट्रका रूपमा चिनेका छन् । उनीहरू चिनियाँ सद्भावबाट खुसी भएका छन् । चीनमा कुन पार्टीको कस्तो सरकार छ, त्यो अधिकांश नेपालीका लागि चासो नपरेको कुरा पनि हुनसक्छ । हामीले माने पनि नमाने पनि, चिनियाँहरूका लागि हाम्रो प्रसन्नता आवश्यक छ । केही वर्षपछि सञ्चालन हुने केरुङकाठमाडौं रेलको चक्कालाई पोखरा र लुम्बिनीबाट घुमाएर फर्काउने होइन, लखनउ पुगेर मात्रै फर्किने हो भन्नेमा चिनियाँहरूमा दुईमत छैन होला । एक्काइसौं शताब्दीका सुदक्ष व्यापारीका रूपमा चीन विश्वब्यापी रूपमा सुपरिचित भैसकेको छ ।कालापानी, लिपुलेक र लिम्पियाधुरा भारतीय नक्सामा पारिएको यो काण्डले प्रधानमन्त्री ओली र उनको सरकारका लागि अनियोजित हिसाबले प्रतिरक्षकको काम गर्यो । एकातिर ओलीको खराब स्वास्थ्य स्थिति, अर्कोतिर महराको यौनकाण्डले वामपन्थीहरूमा छाएको वितृष्णा, आलम काण्ड र अघिल्लो वर्षदेखि नै संग्रलिंँदै आएका बिभिन्न काण्डहरू । यी कुनै पनि काण्ड प्रधानमन्त्री ओलीको बिग्रिएको स्वास्थ्य थप बिगार्न पर्याप्त थिए । यही संकटको समयमा कालपानी आयो । प्रमुख प्रतिपक्ष र अन्य सबै खालका प्रतिपक्षले एकजुट भएर कालापानीमा सरकारलाई सहयोग गर्ने वचन दिए । उता नयाँदिल्लीमा नेपाली राजदूत चनाखो भए । यो समस्या समाधान गर्न सरकारले भारतसँंग मुख्य सचिवस्तरीय वार्ता गर्ने विचार गरेको छ । प्रधानमन्त्रीको तहमा विचारहरू तरंगित हुँदैछन् । परराष्ट्र मन्त्री र मन्त्रालयको स्तरमा पनि कुनै न कुनै सोचाइ पक्कै होला । के यो समस्या सुल्झिएला त ? यसमा अलिकति शंका नै छ । समस्या बल्झाउनमा मजा मान्नेहरूको कमी छैन । सुल्झाउन त्यति सजिलो पनि छैन । प्रधानमन्त्री ओलीले आफू स्वास्थ्योपचारका लागि जानुअघि मन्त्रीहरूको राम्रो छनोट गरे भने र सरकार छरितो भयो भने यसमा निर्णायक काम होला । त्यसको अन्तिम छिनोफानो प्रधानमन्त्री ओलीबाटै हुनुपर्ला । राजनीतिमा चासो राख्ने मानिसहरू भारतीय प्रधानमन्त्री नरेन्द्र मोदी र नेपाली प्रधानमन्त्री केपी ओली एकअर्काका बडी ल्यांग्वेज राम्ररी बुझ्छन् भन्ने धारणा राख्छन् । उनीहरूले एकअर्काको देशलाई पनि बुझ्न सकून् ।"
छोरी हुन्नन् भारी,"२००९ को जुलाईतिर म रोजगारीको सिलसिलामा इजरायलकै व्यस्त सहर तेल अभिभ छेउको शान्त बस्तीमा थिएँ । त्यो सानो धनाढ्य बस्तीको छाती चिर्दै पोस्ट अफिस, मेडिकल स्टोर, ग्रोसरी आउजाउ गर्ने क्रममा बाटोमा मेरो प्रायः एउटी सुन्दर महिलासँग देखभेट हुन्थ्यो । उनी एउटी बच्चीलाई डोर्याउँदै र अर्कीलाई चाहिँ ट्रलीमा राखेर गुडाउँदै टहलिरहेकी हुन्थिन् । अपरिचित नै भए पनि जम्काभेट हुँदा सलोम (नमस्ते) भन्दै मुस्कुराउने गर्थिन्, अन्य इजरायलीझैं । संयोगले एक दिन मेडिकल स्टोरमा लाइन लागेका बेला हामी सँगै पर्यौं, निकै बेर । नेपालमा काखे छोरो छोडेर परदेश लागेकी म केटाकेटी देख्ने बित्तिकै झ्याम्मिइहाल्थेँं । त्यहाँ पनि ती बच्चीहरूकै माध्यमले आमासँग नजिकिएँ । पहिलो चिनाजानीमै लामो र आत्मीय कुराकानी भयो । त्यसपछि त ती रिचेल जेराफीसँग भेट बाक्लिँदै गयो ।कुराकानीकै क्रममा एक दिन उनका परिवार र पतिबारे सोध्दा जे उत्तर पाएँ, त्यसले मलाई अवाक् बनाइदियो । उनले भनेकी थिइन्, आम अनम्यारिड । आई डोन्ट ह्याभ हज्बन्ड । उसो त इजरायलमा लिभिङ टुगेदरको प्रचलन रहेको बारे म जानकार थिएँ । बिहे नगरे पनि सहमतिमा बच्चा जन्माउने प्रचलन सामान्य रहेछ भन्नेचाहिँ मैले बल्ल थाहा पाएकी थिएँ । त्यसरी बच्चा जन्माउँदा बाबुको पहिचान थाहा हुने भए पनि रिचेलको केस फरक थियो । न उनको विवाह भएको थियो, न लिभिङ टुगेदरमै थिइन् उनी, न त ती बच्चीका बाबुको किटान थियो । उनले भनिन्, आम सिङ्गल प्यारेन्ट्स ।त्यसपछि मैले एकल अभिभावकको अवधारणा र प्रावधानबारे खोजखबर गरेँं । इजरायलमा सन् १९९२ मा एकल अभिभावक सम्बन्धी कानुन पारित भएको रहेछ, जस अनुसार इच्छित व्यक्तिको आर्थिक क्षमता, शारीरिकमानसिक तन्दुरुस्तीको प्रमाणीकरणपछि एकल अभिभावक हुने अनुमति पाइने रहेछ । एक्लो अभिभावक बन्दा आर्थिक, मानसिक लगायतका झन्झट हुने हुँदा यो अवधारणाप्रति उल्लेख्य लगाव भने रहेनछ । रिचेलले भने हिम्मत गरेर एकल अभिभावकको आनन्द उठाएकी रहिछन् । र, लगालग दुई छोरी जन्माइछन् । निकट भविष्यमै तेस्री छोरी जन्माउने उनको योजना पनि रहेछ । छोरीलाई दोस्रो दर्जाको नागरिक मान्ने र भरसक छोरी जन्माउनै नचाहने मानसिकता भएकाहरूले भरिएको मुलुककी मलाई रिचेलको छोरीप्रतिको आसक्ति लोभलाग्दो हुने नै भयो । उसो त मलाई थाहा थियो, इजरायलमा वंश परम्परा आमाबाट धानिने मानिन्छ । कुनै यहुदी पुरुषले गैरयहुदी महिलाबाट सन्तान जन्माए त्यो स्वतः यहुदी हुँदैन, तर कुनै पनि यहुदी महिलाले जुनसुकै जातधर्मको पुरुषबाट जन्माएको सन्तान पनि स्वतः यहुदी हुने धार्मिक तथा कानुनी मान्यता छ । तर पनि तीनतीन वटी छोरीको रहर गर्ने रिचेलबाट म प्रभावित भइरहें । पछिको भेटमा मैले सोधें नै, तपाईं किन अझै छोरी जन्माउन चाहनुहुन्छ ? छोरो मन पर्दैन र ?उनले भनिन्, मलाई छोरा मन नपर्ने होइन, छोरीचाहिँ असाध्य मन पर्ने हो । मलाई मेरी हजुरआमा, आमा र म आफू संसारकै असाध्यै सुन्दर मान्छे लाग्छ । अझ भनूँ, हरेक छोरी दुनियाँको अमूल्य गहना लाग्छ । त्यही भएर म आफू पनि यो संसारलाई अझै केही यस्तै सुन्दर उपहार दिएर मर्न चाहन्छु ।अनि विवाह ? सन्तान र अझै छोरीप्रति यति आसक्त मान्छे विवाहप्रति किन उदास ? उनले भनिन्, विवाह जिन्दगीको हतकडी मात्रै हो । म आफै बाँच्न सक्षम छु, आफ्ना छोरीहरूको भरणपोषणदेखि यावत् जिम्मेवारी उठाउन सक्षम छु भने किन फेरि कसैको अदबमा बाँधिएर बस्ने रहर गर्नु ?उनको भनाइले मलाई पति वा परिवारबाट प्रताडित, दाइजोका कारण जल्न बाध्य, छोरी जन्माएकै कारण बेघर हुन विवश र लिंग पहिचान गरीगरी गर्भमै छोरी भ्रूणको हत्या गर्न अभिशप्त तमाम नेपाली महिलाको सम्झना गरायो । केही वर्षयता नेपालमा पनि लिंग सम्बन्धी विभेदपूर्ण कानुनमा केही सुधार आएको छ । नागरिकता ऐन, २०६३ लाई संशोधन गर्न ल्याइएको विधेयकमाथि छलफलका क्रममा सांसदहरू आमाको स्वघोषणाका आधारमा बाबुको नाम, थर, ठेगाना नखुलेको व्यक्तिले पनि नागरिकता पाउने व्यवस्था बनाउन सहमत भइसकेका छन् । लिंग पहिचान गरी छोरी भ्रूणको हत्या हुन नपाओस् भनी मुलुकी अपराध संहिता, २०७४ को दफा १८८ ले गर्भपात गराउने उद्देश्यले भ्रूणको लिंग पहिचान गर्नगराउन बन्देज लगाएको छ र त्यो कसुर गरेगराए दफा १८९ अनुसार कैद तथा जरिवानाको व्यवस्था छ । तर कानुन मात्रै बनेर के हुन्छ ? प्रायः नेपालीको मानसिकतामा छोराछोरीबीच विभेदको खाडल अझै उस्तै छ । समाजले छोराको महिमागानलाई सर्वोच्चतामा राखिरहेकै कारण अझै पनि डर, त्रास, प्रलोभन, जोरजुलुम, करकापमा पारेर छानीछानी छोरी भ्रूणको हत्या भैरहेकै छ । पुरुषहरू यसलाई मातृत्व अधिकारको दुरुपयोग भन्दै पन्छिने गर्छन् । तर तिनले के बुझ्न जरुरी छ भने, भ्रूणहत्या पुरुषकै दबाबले हुने गर्छ । एउटी आमाका लागि छोराछोरी बराबर हुन्छन् । छोरा वा छोरी जे भए पनि जन्माउँदा सहनुपर्ने पीडा र जन्माइसकेपछिको सुखानुभूति एकै हुन्छ ।कागजमा सीमित नियमकानुनलाई व्यवहारमा कडाइसाथ लागू गर्दै जनचेतना फैलाउन सके हाम्रामा पनि रिचेलहरू निकै हुने थिए ।"
कस्तो असंलग्नता ?,"अबको बाटोशक्तिराष्ट्रहरूबीच युद्ध अथवा शान्तिपूर्ण सहअस्तित्व दुवै नभएका बेला असंलग्न नीतिले अन्य मुलुकलाई बढी लाभ गर्छ । शक्तिराष्ट्रहरूबीचको प्रतिस्पर्धा चर्किंदै जाँदा साना अथवा सैन्य हिसाबले कमजोर राष्ट्रहरूले असंलग्नताको छहारीमुनि बसेर आफ्नो राष्ट्रिय हित प्रवर्धन गर्न सक्छन् । असंलग्न रहँदा हुने फाइदा अनेक छन् । असंलग्न बसेका खण्डमा दुवै पक्षबाट आर्थिक सहायता हासिल गर्न सकिन्छ । पहिलो अथवा दोस्रो विश्वयुद्धमा झैं आफ्नो कुनै सरोकार नरहेका युद्ध अथवा विवादमा फसेर नेपालले रगत, ऊर्जा, समय र सम्पत्ति अनावश्यक खर्चिनुपर्दैन । हाम्रा दुवै छिमेकी परमाणु हतियारले सुसज्जित छन् । परमाणु हतियारका कारण उनीहरूबीच युद्ध हुन सक्ने सम्भावना धेरै हदसम्म रोकिएको छ । शक्तिराष्ट्रहरूबीच युद्ध नभड्किएको, आपसी प्रतिस्पर्धा चाहिँ तीव्र भएको अवस्था असंलग्न विदेशनीतिका लागि अत्यन्तै अनुकूल हुन्छ । त्यस्तै अवस्था अहिले उपस्थित छ । चीनले आर्थिक क्षेत्रमा अझ ठूलो फड्को मार्न बेल्ट एन्ड रोड इनिसिएटिभ (बीआरआई) को अवधारणा ल्याएर नेपाललाई त्यसमा समेटिसकेको छ । त्यसको जवाफ प्रतीत हुने गरी अमेरिकाले इन्डोप्यासिफिक स्ट्राटेजी (आईपीएस) अघि सारेर त्यसमा नेपालले महत्त्वपूर्ण भूमिका खेल्न सक्ने प्रस्ताव गरिरहेको छ । सार्कलाई निष्प्रभावी तुल्याएर भारतले पनि बिमस्टेकलाई गतिशील बनाउन खोजिरहेको छ । यसले नेपाललाई लिएर भारत, चीन र अमेरिकाबीचको प्रतिस्पर्धालाई तीव्र बनाएको छ । यस्तो अवस्थामा नेपालले असंलग्न नीतिलाई रचनात्मक ढंगले पुनर्परिभाषित गरी लाभ उठाउन सक्छ ।असंलग्न रहने नाममा नेपालले शक्तिराष्ट्रका प्रस्तावहरूप्रति मौनता साधेर निष्क्रिय बस्ने प्रवृत्तिलाई निरन्तरता दिनु हुँदैन । असंलग्नताको अर्थ अनिर्णीत रहनु होइन । शक्तिराष्ट्रहरूले अघि सार्ने प्रस्तावभित्र आफ्नो हित पहिचान गर्ने खुबी नेपालले देखाउनुपर्छ । पछिल्लो समय रणनीतिक स्वायत्ततासहितको असंलग्नताका पक्षमा काठमाडौंमा चर्चा हुन थालेको छ, जुन सकारात्मक छ । असंलग्न नीति अवलम्बन गर्दा कुनै अमुक देशसँग सुरक्षा अथवा विदेशनीतिमा पूर्णतः सहकार्य गर्ने विकल्पबाट हामी टाढै रहनुपर्छ । परन्तु यी दुई विषयमा ती मुलुकसँग एक हदसम्मको सहकार्य गर्न चाहिँ सकिन्छ । नेपालका सुरक्षा निकायहरूको सबलीकरणका लागि मित्रराष्ट्रहरूले गर्ने सहयोग स्वीकार गर्दै आएको नेपालका लागि त्यस्तो अभ्यास नितान्त नौलो पनि होइन । नेपाली सन्दर्भमा असंलग्नतालाई पुनर्परिभाषित गर्दैगर्दा विश्वशक्तिका रूपमा चीनको उदय भइसकेको यथार्थपट्टि यथेष्ट ध्यान दिनुफर्छ । ट्वीटर :"
मधेसको हिमाल,"आकारमा सानो भए पनि नेपाल निकै विविधतापूर्ण छ । हावापानीमा पृथक्ता, वनस्पति र जीवजन्तुमा अनेकता पाइन्छ । सांस्कृतिक विविधता, रैथाने अन्नका अनेकौं प्रकार, परिधानमा बहुआयामिकता हाम्रा विशेषता हुन् । भौगोलिक वास्तविकता नेपाली विविधताको आधार हो र यही नै हाम्रो सामर्थ्य पनि ।भर्खरै सम्पन्न छठमा तराईमा सूर्य त देखिए, तर त्यति तेजिलो होइन । हाम्रै कारणले आकाश सफा थिएन । तेजश्वी सूर्य अभिनन्दनको अवसर हो छठपूजा । प्रकृतिप्रतिको यो अनुष्ठानभित्र सफा आकाश र तेजिलो सूर्यको कामना गर्दा त्यसप्रतिको कर्तव्यचेत पनि लुकेको छ । अचेल आकाश पहिलाजस्तो सफा देखिंँदैन । तराईका लोककथामा बाँच्दै आएको हिमाल अचेल तराईबाटै देख्न सकिन्न, तुवाँलोका कारण । हिमालसँग मात्र होइन, नदीहरूसँग पनि हाम्रो सम्बन्ध रहँदै आएको छ, तिनमै आश्रित जीवन र जीविकाले गर्दा । भौगोलिक फरकपन हाम्रा लागि विभाजक रेखा होइन, पारस्परिकताको सेतु हो । त्यसैले राज्यले प्रयत्न नगर्दा पनि सामाजिक, आर्थिक र सांस्कृतिक संवादका मौलिक परम्परा बाँचिरहेकै छन्, तर जेनतेन । तिनको खोजीनितीमा न त शासकमा कुनै रुचि छ न अध्येताहरूमै । सङ्घीय नेपालको राजनीतिक विभाजन अर्थात् प्रदेश रचना जेजसरी गरिए पनि हिमाल, पहाड र तराई बीचको पारस्परिक सम्बन्धलाई ओझेलमा पार्न सकिँंदैन । तैपनि मधेसमा हिमालप्रतिको भावनात्मक सम्बन्धको परम्परा अहिले टुट्दै गएको छ । परिवर्तन, पर्यावरण र प्रगतिनिम्ति मधेसले हिमाललाई चिन्न र त्यस क्षेत्रको सरोकारप्रति चिन्ता र चासो राख्नसके मात्र हाम्रो आन्तरिक सामर्थ्य बढ्छ ।मधेसमा पहिचानको राजनीतिको सरगर्मी बढ्दा मधेसी र पहाडी दुई सांस्कृतिक समूहको बढी चर्चा गरियोÙ हिमाली क्षेत्रका बासिन्दालाई भुलियो । यसले गर्दा समथरको विमर्शमा हिमाली पहिचान लुप्त भयो । हिमाली क्षेत्रका अधिकारकर्मीहरूको गुनासो छ नेपाललाई पहाड र मधेसको मात्र भनेर चिनाउँदा यी दुवै भूगोलबाट पृथक् हिमालय क्षेत्रको भौगोलिक अस्तित्व र तिनको गौरवशाली सांस्कृतिक परम्पराहरू छोपिएका छन् । नेपालको मूल प्रवाहीकरणमा हिमाली क्षेत्र पनि वञ्चितीमा छ भन्ने बहस उठ्दै छ । अल्पसङ्ख्याका कारण तिनका सरोकार मुखरित हुन पाएका छैनन् । लोकतन्त्रले लोकको कुरा त गर्यो, तर भूगोललाई भुल्यो । आजको लोकतन्त्रले मान्छेको मात्र गन्ती गरेर त्यसैका आधारमा नीति बनाउँदो रहेछ । यसो गर्दा न त द्वन्द्वको व्यवस्थापन भएको छ न लोकतन्त्रको दिगोपनमा ढुक्क भएर बस्न सकिने अवस्था छ । त्यसैले समावेशी र समानताको खोजी गर्ने मधेसले हिमालप्रति चाख राख्नुपर्छ । उनीहरूका सरोकारमा साथ दिनुपर्छ । भूस्वरूप र तिनले सिर्जेका विविधतालाई सम्मान गर्ने काम अझै बाँकी छ । दक्षिणी सीमामा कतै साँधमा तलमाथि पर्दा जुन जुरमुराहट पाइन्छ, त्यसै गरी पहाडी वा हिमाली क्षेत्रका सीमा कुल्चिँदा पनि मधेसलाई दुख्नुपर्छ ।गत भदौ २७ मा प्रदेश २, जनकपुरका रञ्जित साह साइकलमा १८ दिनमा सरगरमाथा आधार शिविर पुगे । लगत्तै कठिन मानिने चुचुरो आमा दब्लमको सफल आरोहण गरे । यसले मधेस र हिमाली भेगका बासिन्दाबीच भावनात्मकताको विकास गरेको छ । यसबाट लोकतान्त्रिक एकीकरण अभियानलाई अगाडि बढाउन सहयोग पुग्छÙ भौतिक, सामाजिक, सांस्कृतिक तथा भावनात्मक पुलहरू बनाउन प्रेरित गर्छ । ब्रिटिस इन्डियाको बखत पूर्णिया वा गोरखपुरबाट सगरमाथा लगायत हिमशृंखलाहरूसँग जोडिएर इतिहास निर्माण भएको हो । यसमा पारिको सीमाञ्चलको योगदान रह्यो । तर पनि पारि जोगबनी, जयनगर वा रक्सौलका बासिन्दाले सगरमाथा हाम्रो हो भनी दाबी गर्न सक्दैनन् । तर मधेसी रञ्जितले आरोहण गरेर मधेसलाई हिमालसँग जोडेका छन् । हिमाल र तराई भूगोल हो भने हिमाली र मधेसी सांस्कृतिक पहिचान । रञ्जितले आम मधेसीको प्रतिनिधित्व गरेका छन् । काठमाडौं सत्तासँगको संघर्ष वा दूरीका कारण मधेसलाई हिमालसँग पनि भावनात्मक रूपमा पर राखिएको थियो, तर रञ्जितले त्यो पर्खाल भत्काइदिए ।आफ्नै लागि पनि मधेसले हिमाल चिन्न, बुझ्न र माया गर्न जरुरी छ । हाम्रो भौगोलिक विविधता सांस्कृतिक संयोजनको मूल कडी त हुँदै हो, रैथाने ज्ञानको विश्वविद्यालय पनि हो । हाम्रो पारिस्थितिक प्रणालीको अनुपम विविधताबारे आधारभूत ज्ञानको सामाजिकीकरण सबै क्षेत्रमा हुनु जरुरी छ । हिमाली बासिन्दाका लागि मधेसको आकर्षण अनेक अनुमान वा अवसरको खजाना पनि हो । तलका बासिन्दाका लागि हिमाली क्षेत्र अझै रहस्य नै छ । हिमाल र मधेस कति नजिक छन् भन्ने पनि उजागर हुन जरुरी छ । मधेसका बासिन्दाले सम्झिनुपर्ने के हो भने, नेपालको अस्तित्व यसको भौगोलिक अखण्डतामा निहित छ । बढ्दा तापक्रमका कारण हिउँ पग्लिँदै गइरहे यसको प्रत्यक्षअप्रत्यक्ष असर समथरमा देखिनेछ, जसले यहाँको जीवन र जीविका दुइटैमा चोट पुर्याउनेछ । समथरको तिर्खा मेट्ने र जीविकालाई सिञ्चित गर्ने अविरल जलभण्डार हाम्रो हिमाली भेगमा छ । हिमालयको उत्पत्तिसँगै तराईले अस्तित्व प्राप्त गरेको हो । समथर तराई पनि त्यही विराट् हिमालय निर्माणसँगै जोडिएको छ । त्यसैले कतिपयले भन्छन् तराईको उदार छातीमा हिमाल ठडिएको छ । यसर्थ हिमाली क्षेत्रमा के हुँदै छ भन्ने जान्न जरुरी छ । थोरै जनसङ््ख्याका कारण हिमालय क्षेत्रको प्रतिनिधित्व कम भएकाले मधेसको झैं हिमाली क्षेत्रको सरोकार मुखरित हुन सकेको छैन । जनभारले उत्पन्न विषमतालाई लोकतन्त्रमा हरण गरिनुपर्छ । कतिपयले हिमाली क्षेत्रलाई फगत निर्जन भूमिको रूपमा हेर्छन्, जबकि यो हाम्रो जीवित सम्पदा हो ।मधेसी लोकसाहित्यमा अझै हिमाल बाँचेको छ । सीमाञ्चलका गाउँमा बेलाबखत गुन्जिन्छ, बरफानी माथा सेढल्केला पनिया तबन जाला नदिया के धारजहँवा बा घरवा हमार । यो लोकसाहित्यले पनि मधेस र हिमाली क्षेत्रको सम्बन्ध पहिल्याउन मद्दत गर्छ । नेपालको भावनात्मक एकीकरणका लागि हिमालय दिवस मनाउनु उचित हुन्छ । हिमालय दिवसले हाम्रो भूगोल र भूपरिवेशको सामर्थ्य, सम्भावना र सीमासँग परिचय गराउँछ । यो कहिले र कसरी मनाउने भन्नेबारे विमर्श आवश्यक छ । किनभने हिमालय र तराईको भविष्य साझा हुन् । यो दिवसको आयोजनले सबैमा हिमचुलीप्रतिको आत्मगौरव र आत्मीयता वृद्धि गर्छ । यसो भन्दा पहाडी क्षेत्रको महत्त्व कम हुँदैन । जलवायु परिवर्तनले हाम्रो वरिपरिको पारिस्थितिक प्रणालीमा ल्याएको फेरबदलबारे बुझ्न सकिन्छ । त्योसँगै समथरको सम्भावनालाई पनि हेर्न सक्छौं । हिमालय अब तलका लागि प्राकृतिक पर्खाल मात्र रहेन । ती विभाजक इकाइ पनि रहेनन् । यो क्षेत्र भूसेतु बन्दै छ । यसले भूराजनीतिमा पार्ने प्रभावलाई समथरले मूकसाक्षी भएर हेरिरहन सक्दैन ।हिमालसँग मधेसको दूरी बढाउनमा सरकारी रवैया जिम्मेवार छ । अहिले पनि हिमाली चुचुराहरूलाई एउटा खास वृत्तको आयआर्जनसँग मात्र जोडिएको छ । हिमचुचुराहरू आयआर्जन वा अस्मिताका प्रतीक मात्र होइनन्, पहाडमधेस जोड्ने आत्मगौरवका गणतान्त्रिक चुचुरा पनि हुन् ।"
दिल्लीको वायु प्रदूषण झन् बढ्यो,"नयाँदिल्ली भारतको राजधानी नयाँदिल्लीमा वायु प्रदूषणको मात्रा झनै बढेको छ । स्थानीय सञ्चारमाध्यमका अनुसार बुधबार बिहान नयाँदिल्लीको वायुमा हालसम्मकै सबैभन्दा बढी प्रदूषित कण भेटिएका छन् । स्वास्थ्य तथा मौसम क्षेत्रका अधिकारीका अनुसार हरियाणा राज्यको गुरुग्राम र उत्तर प्रदेशको नोइडाको वायुमा एयर क्वालिटी इन्डेक्स (एक्यूआई) ४ सय ५० भन्दा माथि देखिएको हो ।हावामा प्रदूषण मापन गर्ने मापदण्डलाई एक्यूआई भनिन्छ । दुई नगरमा बुधबार बिहान लिइएको मापनको नतिजालाई हावाको प्रदूषणका आधारमा अति खराब तहमा राखिन्छ । हावामा एक्यूआई ० देखि ५० सम्म देखिएको खण्डमा राम्रो मानिन्छ भने ५० देखि सयलाई सन्तोषजनक तहमा राखिन्छ । सयदेखि २ सयसम्मलाई मध्यम र २ सयदेखि ३ सयलाई कमजोर मानिन्छ । त्यसैगरी, एक्यूआई नतिजा ३ सयदेखि ४ सय देखिए अति कमजोर र ४ सयदेखि ५ सयलाई कडा अर्थात् एकदमै खराब मानिन्छ । एक्यूआई मापनको नजिता ५ सय भन्दा बढी देखिएको खण्डमा संकटकालीन अवस्था घोषणा गरिन्छ । वायु प्रदूषणको मात्र बढेसँगै नयाँदिल्ली र वरपरका क्षेत्रमा विभिन्न समस्या देखिन थालेका छन् । केही साताअघिदेखि ती क्षेत्रमा निर्माण कार्य ठप्प छन् भने अरू दैनिक आवश्यकताका वस्तुको परिपूर्तिमा समेत अप्ठेरो परिरहेको जनाइएको छ । त्यसैगरी, प्रदूषणका कारण मानव स्वास्थमा समस्या देखिएपछि विद्यालयहरू बन्द गरिएका छन् । नयाँदिल्लीका मुख्यमन्त्री अरबिन्द केजरिवालले प्रदूषणका कारण परिस्थिति अत्यन्तै खतरनाक भएको बताएका छन् । दिल्ली सरकारले राजधानी नयाँदिल्लीमा केही दिनयता यातायातका साधनमा जोरबिजोर प्रणाली लागू गर्दै आएको छ । यातायातका साधनबाट निस्किने धुवाँ तथा आवागमनका कारण उडेको धुलोका कारण वायु प्रदूषण झन् बढेकाले यस्तो निर्णय लिनुपरेको राज्य सरकारको भनाइ छ ।"
भेनिस जलमग्न,"भेनिस समुद्री छालका कारण इटालीको पर्यटकीय सहर भेनिस जलमग्न भएको छ । बुधबार आएको छालका कारण कम्तीमा दुई जनाको मृत्यु भएको अन्तर्राष्ट्रिय सञ्चारमाध्यमले जनाएका छन् । अधिकारीहरूका अनुसार बुधबार आएको समुद्री छाल ५ दशकयताकै ठूलो हो । छाल अनुमगन निकायका अनुसार भेनिसमा बुधबार जमिनको सतहभन्दा १८७ मिटर (करिब ६ फिट) माथिसम्म पानी जम्मा भएको हो । भेनिसमा सन् १९२३ देखि पानीको छाल मापन गर्न थालिएको हो । त्यसयताको यो दोस्रो ठूलो छाल हो । सन् १९६६ मा सहरमा पानीको छाल १९४ मिटरसम्म पुगेको थियो । भेनिसका ताजा तस्बिरहरूमा पानीले मुख्य पर्यटकीय क्षेत्रहरू प्रभावित भएपछि पर्यटक अन्योलमा देखिन्छन् । कतिपय पर्यटक सकिन नसकी आफ्ना झोला बोकेर जलमग्न स्थानबाट गन्तव्यतर्फ गइरहेका देखिन्छन् । बीबीसीका अनुसार सहरको मुख्य पर्यटकीय क्षेत्र सेन्ट मार्क स्क्वायर सबैभन्दा बढी प्रभावित भएको छ । सरकारी तथ्यांकअनुसार मार्कको बासिलीका १ हजार २ सय वर्षमा छैटौं पटक डुबानमा परेको हो । त्यसमा २० वर्षयता नै चार पटक डुबान भएको हो । इटालीको उत्तरपूर्वी तटमा रहेको भेनिस सय वटा विभिन्न टापुले बनेको हो । अधिकारीहरूका अनुसार पेलेस्त्रिना टापुमा दुई जनाको मृत्यु भएको हो । घरमा पसेको पानी निकाल्न भ्याकुम लगाउने क्रममा बिजुलीको झड्काले एक व्यक्तिको मृत्यु भएको हो । अर्का एक जना अन्यत्रै मृत भेटिएका हुन् । भेनिसका मेयर लुइगी ब्रुगनारोले सहरमा विपद्को अवस्था घोषित गर्ने बताएका छन् । उनले सहरमा पसेको पानीका कारण विभिन्न पर्यटकीय क्षेत्रमा दाग तथा फोहोर भएको चिन्ता व्यक्त गरेका छन् । अवस्था निकै नाटकीय छ । हामीले सरकारलाई सहयोगका लागि आग्रह गरेका छौं, ब्रुगनारोले भने, यसको असर निकै ठूलो हुने देखिन्छ । यो सब जलवायु परिवर्तनको असर हो । ब्रुगनारोका अनुसार बुधबार साँझसम्म पनि सहरमा पानीको सतह मानिसको घुँडाभन्दा माथिसम्म छ । उनले भने, मानिस पानीमा आधा डुबेर यताउता गरिरहेका छन् । डुबानका कारण सयौं व्यवसायी प्रभावित भएका छन् । खासगरी रेस्टुराँ व्यवसायलाई निकै क्षति पुगेको छ । सहरका विभिन्न स्थानमा जम्मा भएको पानीमा टेबुल तथा कुर्सीहरू तैरिरहेका छन् । कपितय पसलमा मानिसले पानीबाट महँगा सामानहरू जोगाउन प्रयास गरिहेका देखिन्छन् । ५९ वर्षीय स्थानीय तिजियानो कोलारिनले सहरमा पानीको सतह निकै चाँडो बढेको बताए । उनले भने, अप्रत्याशित रूपमा पानीको सतह निकै छिटो बढ्यो । हामी हेरेको हेर्यै भयौं । उनले अधिकांश घरका झ्यालढोकाका सिसा फुटेका जनाए । पर्यटकलाई सहरको अवलोकन गराउने क्रममा तीन वटा डुंगा डुबेका छन् । एक पर्यटकले भनिन्, मेरो जीवनकालमा मैले यस्तो कहिल्यै देखेकी थिइनँ । यो निकै भयानक छ ।अधिकारीले पर्यटकको उद्धार गरिएको तथा अवलोकन कार्य जारी राखिएको जनाएका छन् । अग्निनियन्त्रण निकायले २ सय ५० भन्दा बढी स्थानमा डुंगा तयारी अवस्थामा राखिएको जनाएको छ ।"
अस्ट्रेलियाको सरकारी पाठ्यक्रममा नेपाली,"(अस्ट्रेलिया)  अस्ट्रेलियाका दुई राज्यले नेपाली विषयलाई आफ्नो सरकारी पाठ्यक्रममा समावेश गरेका छन् । अहिले न्यु साउथ वेल्सका दुई र दक्षिण अस्ट्रेलियाका तीन सरकारी विद्यालयमा नेपाली भाषा ऐच्छिक विषयका रूपमा अध्यापन सुरु भएको हो । बहुसांस्कृतिक देशका रूपमा चिनिएको अस्ट्रेलियाले आफ्नो सरकारी पाठ्यक्रममा विद्यार्थी तथा विद्यालयको रुचिअनुसार अन्य देशका भाषा समेट्ने गरेको छ । सोही क्रममा नेपालीको धेरै बसोबास रहेको न्यु साउथ वेल्स राज्यको सिड्नीस्थित कोग्राह पब्लिक स्कुल र रकडेल पब्लिक स्कुल तथा दक्षिण अस्ट्रेलियाको उत्तरी क्षेत्रका प्लेफोर्ड इन्टरनेसनल कलेज, प्यारालोबी माध्यमिक विद्यालय र सालिस्बरी इस्ट माध्यमिक विद्यालयमा नेपाली भाषा अध्ययनअध्यापन गराइएको हो । नेपाली भाषा र संस्कृति विषयअन्तर्गत विद्यार्थीलाई नेपाली चाडपर्व तथा कलाको अध्यापन गराइएको छ । जसका लागि सरकारी तवरमै स्थायी शिक्षकसमेत नियुक्त गरिएको छ । विगत ६ वर्षदेखि अस्ट्रेलियामा स्थायी सरकारी शिक्षकका रूपमा काम गरिरहेका लोक सफल कार्कीले दक्षिण अस्ट्रेलियामा नेपाली भाषा पढाउने शिक्षकको जिम्मेवारी पाएका छन् । यहाँस्थित कक्षा ८ देखि १२ कक्षासम्म नेपाली भाषा अध्यापन गराइने गरिएको उनले बताए । शिक्षक कार्कीका तीन विद्यालयका माध्यमिक तहमा करिब १ सय २० विद्यार्थी नेपाली भाषा अध्ययन गरिरहेका छन् । यहाँस्थित राज्यको शिक्षा मन्त्रालयको स्कुल अफ ल्याङवेजअन्तर्गत यो शैक्षिक कार्यक्रमलाई व्यवस्थापन गरिएको छ ।अर्कातिर सिड्नीका दुई विद्यालयमा भने प्राथमिक तहमा मात्र नेपाली विषय अध्यापन हुने गरेको छ भने करिब १ सय २० विद्यार्थी अध्ययनरत छन् । विद्यार्थीको चासो र समुदायको आग्रहमा अस्ट्रेलिया सरकारले यस किसिमको भाषा अध्ययनको व्यवस्था गर्ने गरेको छ । सरकारी तवरमा नेपाली समुदायका लागि काम गर्दै आएका क्रषि आचार्यको भनाइ छ । उनका अनुसार न्यु साउथ वेल्स सरकारको शिक्षा मन्त्रालयअन्तर्गत यो शैक्षिक कार्यक्रम लागू गरिएको हो । नेपाली भाषालाई सरकारी पाठ्यक्रममा राख्ने प्रक्रियागत छलफलमै सहभागी भएका कार्की यसले नेपाली भाषा र संस्कृतिलाई अस्ट्रेलियाले उच्च स्थान दिएको रूपमा बुझ्नुपर्ने सुनाउँछन् । उनका अनुसार विभिन्न प्रक्रियापछि विद्यार्थीले नेपाली भाषा यहाँका सरकारी विद्यालयमा ३ वर्षअघिदेखि नै अध्ययन गर्न थालेका हुन् । सरकारी पाठ्यक्रमअनुसार सन् २०१६ देखि नै यो प्रक्रिया सुरु भइसकेको भए पनि यसको लोकप्रियता पछिल्लो समयमा बढिरहेकाले यो संख्या अझ बढ्ने प्रक्रियामा छ, कार्कीले भने । आचार्यले सिड्नीका दुई विद्यालयमा नेपाली मात्र नभएर केही भारतीय, फिलिपिनोलगायत अन्य देशका विद्यार्थीले समेत ऐच्छिक रूपमा नेपाली विषय अध्ययन गरिरहेका बताए । दक्षिण अस्ट्रेलियाका तीनै विद्यालयमा भने नेपाली विद्यार्थी मात्र अध्ययनरत छन् । नेपाली विद्यार्थीको चाहना र बढ्दै गएको जनसंख्यालाई मध्यनजर गरेर यहाँको शिक्षा विभागले यस नेपाली भाषालाई प्राथमिकता दिएको हो । करिब एक दशकदेखि अस्ट्रेलियाको शिक्षकका रूपमा कार्यरत कपिल पाण्डेको भनाइ छ । उनी सरकारले सबै देशका भाषालाई अध्यापन गराउने नीतिअनुसारै यस किसिमको कार्यक्रम लागू गर्ने सुनाउँछन् । हाल नेपाली विषय अध्यापन भइरहेका सरकारी विद्यालय नेपालीभाषीको बाहुल्य रहेका क्षेत्र हुन् ।"
हामी कलाकारलाई सुन्छौं,"(बाँके)  साथीले खुसुक्क उनको कानमा भनिन्, राजेश हमाल आए । सुन्नेबित्तिकै नारायणी कुमालका कान ठाडा भए । मनमा अनेक कौतूहल जागे कस्ता देखिन्छन्, के लुगा लगाएका छन्, गोरा छन् कि काला ! एकै मिनेटमा नारायणीले साथीसँग थुप्रै जिज्ञासा राखिन् । उनीभन्दा अलि राम्ररी आँखा ठम्याउन सक्ने भएकीले साथी सुनपरी विकलाई राजेशको स्वरूप वर्णन गर्न सजिलो भयो । नारायणीले सुनाइन्, सुनपरीले महसुस गरिन् । यी दुई भन्दा ठ्याम्मै आँखा नदेख्ने सावित्री खड्काले भने राजेशलाई सुनेरै आनन्द लिइन् । हामी त कलाकारलाई सुन्छौं, उनले भनिन्, आवाजबाटै मान्छेको हुलिया महसुस हुन्छ । नेपालगन्जमा मंगलबार सप्तरंग साहित्यिक यात्रा मा राजेशसँगै आएका अन्य कलाकारहरूलाई हेर्ने ठूलो भीड थियो । भीडमध्ये दृष्टिविहीन दर्शकअरू अरूभन्दा विशेष थिए । उनीहरूको रोजाइ, रमाइलो गर्ने तरिका र कार्यक्रमको महत्त्व फरक थियो । नेपालगन्जको मंगलप्रसाद स्कुलमा कक्षा ८ मा पढ्ने उनीहरू स्कुलको पोसाकसँगै किताबका झोला बोकेर कन्सर्टमा आएका थिए । दर्शकको अघिल्लो पंक्तिमा उभिँदै उनीहरूले ठेलमठेलमा सांगीतिक कार्यक्रम सुने । कुन कलाकार स्टेजमा आयो भन्ने उद्घोषकबाट मात्रै थाहा पाउँथे । अरू दर्शक मञ्चमा कलाकार देखेपछि चिच्याउँथे भने उनीहरू उद्घोषकले भनेपछि मात्रै उफ्रिन्थे ।कलाकारको आवाज सुनेरै फ्यान भएका यी दृष्टिविहीन दर्शकलाई प्रायः कन्सर्ट छुटाउन मन लाग्दैन । १५ वर्षीया नारायणीले राजेश हमालले चलाउने को बन्छ करोडपति कार्यक्रम सुनेर फ्यान भएकी हुन् । सुनेकै आधारमा उनलाई हमाल निकै पाका र कुशल कलाकार हुनुपर्छ भन्ने लाग्यो रे । अभिनय भने अहिलेसम्म सुन्न पाएकी छैनन् । निकै बोल्ड आवाज छ उहाँको, उनी अनुमान लगाउँदै भन्छिन्, त्यसैले अग्लो हुनुहन्छ होला । गायिका मेलिना राई, गायक सुगम पोखरेल, प्रकाश सपुत, हिमाल सागर, रवि ओड र हास्य अभिनेता जितु नेपालको आवाजै सुनेर उनीहरूले कन्सर्टको भरपुर मज्जा लिए । दृश्य हुनु र नहुनुले उनीहरूलाई खासै फरक पारेको थिएन । एउटा हातमा मोबाइल तेर्साएर कन्सर्टको आवाजसमेत रेकर्ड गरेकी सावित्रीले राजेशलाई भेटेको प्रमाण जुटाउँदै थिइन् । साथीले पत्याउँदैनन्, उनले भनिन्, यही रेकर्ड सुनाउँछु । धेरैथरीका फ्यान प्रत्यक्ष भेट्न पाउँदा कन्सर्ट विशेष लाग्ने राजेशले बताए । उनी नेपालगन्जमा पटकपटक आएका छन् । पछिल्लो समय जेनेरेसन ग्यापले गर्दा युवा पुस्तालाई चिनाउन आफू एक्टिभ हुनुपर्ने उनले सुनाए । म कलाकार हुँ, त्यसैले हरेक जेनेरेसनसँग घुलमिल हुनुपर्छ, उनले भने, कन्सर्टमा कल्पना नै नगरेका फ्यान भेट्दा अझै ऊर्जा थपिन्छ । कन्सर्टमा उनी गायक, गायिकाको गीतमा खुलेर नाचे । नेपालगन्जमा पत्नी मधुकै लागि सपिङ गर्ने उनको योजना सुनाए । किनमेलमा खासै चासो छैन, उनले भने, तर, मधु (पत्नी) सँग जोगिन पनि केही न केही किन्नै पर्छ । गायक प्रकाश सपुतको गलबन्दी च्यातियो, गीतमा राजेश नाचेको देखेर दर्शक उत्साहित भएका थिए । ग्रिस्म ब्रोडकास्टिङ र समुदाय प्रहरीले गरेको गरेको कन्सर्टको मुख्य उद्देश्य समाजमा शान्ति, सद्भाव र पर्यटन प्रवर्द्धन गर्नु थियो । सातवटै प्रदेशमा सात कलाकारले सद्भावका रंग छर्न सांगीतिक कार्यक्रम गरिएको हो । यद्यपि प्रस्तुतिमा भने उद्देश्यअनुरूप सप्तरंगी भाव कमै झल्किएको थियो । सातवटै प्रदेशको सांगीतिक र सांस्कृतिक रंग कन्सर्टमा देखिँदैन थियो । बरू, सात कलाकारले आआफ्नै शैलीका कामको प्रचार गर्न भने भ्याए । प्रदेश ३ देखि सुरु भएको सांगीतिक कार्यक्रम प्रदेश १ र प्रदेश २ हुँदै प्रदेश ५ को नेपालगन्जमा आइपुगेको हो । सुगमले भन्छु, आज मनका कुरा, तिमी रोएको पल सुनाए । प्रकाशले राष्ट्रियता झल्काउने गीत, टल टल टल्किने ऐना हाम्रो नेपालजस्तो त कहीं छैन, बाट सुरु गरेर लोक दोहोरी ब्याटलसम्म गाउन भ्याए । मेलिनाले रातो टीका निधारमा, गोजीमा दाम छैन, कुटुमा कुटु, लगायत फिल्मी गीत गाइन् । हिमाल सागर गीतमा भन्दा प्रस्तुतिमा स्टाइलिस देखिन्थे ।"
चित्रकारको फरक उडान,"नेपाली प्रचलन कोरिया, जापानदेखि चीनसम्म सेरामिक आर्टको गौरवशाली इतिहास छ । उनीहरूले आधुनिक कला बजारमा सेरामिकलाई उत्तिकै प्रवर्द्धन गरिरहेका छन् । नेपालमा भने माटोलाई प्रयोग गर्दै विभिन्न कलाकृति तयार पार्ने जस कुमाल समुदायलाई जान्छ । माटोलाई विभिन्न आकृति दिने कला कुमाल समुदायको परम्परागत पेसा नै हो । नेपाली कलाको इतिहास खोतल्ने हो भने सम्भवतः कुमाल मसुदाय नै माटोको कला विकास गर्ने पहिलो कलाकार हुन्, सेरामिक आर्टका अनुभवी चित्रकार गोपाल कलाप्रेमी भन्छन् । उनका अनुसार पछि चित्रकारले यसलाई सेरामिक आर्टका रूपमा अगाडि ल्याएका छन् । माटोको कला विकास भए पनि यसैमा चित्र कोर्न कार्य भनेपछि मात्रै सुरु भएको हो । झन्डै साढे तीन दशकको उनको अनुभवमा नेपालमा हातको औंलामा गन्न सकिने मात्रै सेरामिक चित्रकार मात्र छन् । कलाप्रेमीले यो विधालाई अगाडि बढाउन चित्र पोल्ने ओभनसमेत घरैमा राखेका छन् । चित्रकार सिंहले पनि कलाप्रेमीसँग सिक्दै उनकै ओभनमा चित्र तयार पारेकी थिइन् । आधुनिक र परम्परागत दुवैमा नेपाली चित्रकलाको राम्रै प्रवर्द्धन भइरहेको भए पनि सेरामिक आर्टमा खासै काम हुन नसकेको यी दुवैको दुःखेसो छ । यो थ्री डी चित्रकला हो, कलाप्रेमी भन्छन्, चित्रका लागि सामान पाउन नै कठिन छ । उनका अनुसार यसमा प्रयोग गरिने रंग, माटो र अन्य सामग्री भारतबाट ल्याउनुपर्ने बाध्यता छ । देशभित्रै चित्रका लागि माटो भए पनि उत्खनन् हुन सकेको छैन । चित्रकार सिंहले पनि प्रदर्शनीमा राखिएका कलाकृतिका लागि भारतबाट नै माटो ल्याएको बताइन् । बढी शुल्क पर्ने भएकोले चित्र तयार पार्न पनि उत्तिकै सकस रहेको उनको अनुभव छ । सेरामिक महत्त्वबारे चेनताको पनि अभाव देख्छन् चित्रकार कलाप्रेमी । सेरामिक कलाबारे मान्छेमा शिक्षा जागृत हुने हो भने यसको विकास सम्भव छ, उनी भन्छन्, अन्य चित्रको तुलनामा यसको आयु कैयौं गुणा लामो हुने भएकाले गुणात्मक, मौलिक र परम्परागत माटो कलाको बचाउका लागि पनि यसलाई अगाडि लैजानुपर्छ । चित्रहरू तयार पारेकी छन् । सम्भवतः माटो कलालाई नै निरन्तरता दिई एकल प्रदर्शनी गरिरहेकी उनी पहिलो चित्रकार रहेको उनले बताइन् । माटोबाट बन्ने सेरामिक चित्रकलामा उनी परम्परा, मौलिकता र संस्कृतिलाई खोतलिरहेकी छन् । यो उनको तेस्रो एकल प्रदर्शनी हो ।"
भाषाशास्त्रीलाई बुङवाखा,"काठमाडौं (कास) प्राध्यापक नोवलकिशोर राईलाई बुङ्वाखाविष्णुमकर बान्तावा राष्ट्रिय पुरस्कार प्रदान गरिने भएको छ । राईद्वारा लिखित बान्तवा व्याकरण कृतिका लागि ५१ हजार रुपैयाँको पुरस्कार प्रदान गर्ने निर्णय भएको हो । सन् १९८९ मा अ डिस्क्रिप्टिभ स्टडी अफ बान्तावा शीर्षकमा विद्यावारिधि हासिल गरेका राई बान्तावाले मातृभाषाको शोध, अध्ययन, अनुसन्धान तथा प्रकाशनमा योगदान पुर्याएका छन् ।"
सिलवालको श्रीलंका सम्झना,"काठमाडौं (कास) लेखक तथा पत्रकार अशोक सिलवालले श्रीलंका स्मृति लेखेका छन् । हालै श्रीलंकाको कोलम्बोमै पुस्तक लोर्कापण गरी उनी काठमाडौं फर्केका छन् । श्रीलंका संसद्का सभामुख कारु जयासूर्या, श्रीलंका प्रेस एसोसिएसन (एसएलपीए) को अध्यक्ष मुदिता कारियाकार्वाना र इन्डियन फेडरेसन अफ वर्किङ जर्नालिस्ट (आईएफडब्लूजे) का अध्यक्ष बीभी मल्लिकार्जुनाले पुस्तक सार्वजिनिक गरेको सिलवालले बताए । सिलवालले अघिल्लो वर्ष श्रीलंका घुम्दाको अनुभवलाई पुस्तकमा समेटेका हुन् । यात्रामा भेटिएका अनेक मानिस, संस्कृति र जीवनशैलीसँग जोडिएका मसिना सम्झनाहरूको संग्रह हो यो पुस्तक, सिलवालले भने, मैले चिनेको श्रीलंका लेखेको हुँ, जहाँ नेपालका जस्तै पहाडी बस्ती थिए । बुद्धका अनुयायी थिए । उनले सगरमाथाको देशबाट सागरको देश र भूपरिवेष्टित देशबाट समुद्रवेष्टित देश गएको एउटा अन्वेषी यात्रुको कथाको रूपमा पुस्तक आएको दाबी गरे ।"
अन्तरे मा मुकुन,काठमाडौं (कास) डेब्यु फिल्म बुलबुल मा चोपेन्द्रको भूमिकाबाट परिचय स्थापित गरेका कलाकार मुकुन भुसाल नयाँ फिल्म अन्तरे मा शीर्ष भूमिकामा आबद्ध भएका छन् । सत्यराज चौलागाईंले निर्देशन गर्ने उक्त फिल्मले आफ्नो चरित्रलाई न्याय गर्ने ठानेर फिल्म खेल्न राजी भएको मुकुनले बताए । फिल्ममा अन्तरेको भूमिका बलियो छ । मैले खोजेको जस्तो चरित्र यसमा पाएको छु मुकुनले आफ्नो चरित्र मात्रै नभई फिल्मको स्क्रिप्ट पनि बलियो रहेको दाबी गरे । उनले अन्तरे नेपाली बजारलाई चाहिएको जस्तै फिल्म बन्नेमा आशावादी देखिए । अन्य कलाकारहरूको छनोट कार्य भने जारी रहेको निर्देशक चौलागाईंले बताए । रेड आइज फिल्म्सको ब्यानरमा निर्माण हुन लागेको अन्तरे मा राज पण्डित र सुवास राईले लगानी गर्नेछन् । फागुनको पहिलो सातादेखि फिल्म छायांकनमा जाने पण्डितले बताए ।
थबाङमा चन्द समर्थितको उम्मेदवारी,"रोल्पा (कास) थबाङ गाउँपालिका १ को वडाध्यक्षका लागि तीन जनाले मनोनयन दर्ता गराएका छन् । मंसिर १४ मा हुने उपनिर्वाचनका लागि बुधबार नेकपा, कांग्रेस र प्रतिबन्धित चन्द समूह समर्थित एक स्वतन्त्र उम्मेदवारले मनोनयन दर्ता गराएका हुन् ।वडा सदस्य भद्रकुमार झाँझीले पदबाट राजीनामा दिएर वडाध्यक्षमा स्वतन्त्र उम्मेदवारी दिएको मुख्य निर्वाचन अधिकृतको कार्यालयले जनाएको छ । उनले गाउँपालिका अध्यक्ष वीरबहादुर घर्तीमगरसमक्ष राजीनामा बुझाएका छन् । उनी चन्द समूहका समर्थक हुन् । मुख्य निर्वाचन अधिकृत रमेशप्रसाद ज्ञवालीका अनुसार झाँझी, नेकपाका जनकबहादुर बुढामगर र कांग्रेसका कलम रोकामगरको उम्मेदवारी परेको छ ।स्थानीय निर्वाचनमा वडाध्यक्ष फर्कबहादुर बुढामगरको प्यानलै विजयी भएको थियो । उनीहरू सबै चन्द समूह समर्थित हुन् । बुढामगरको गत असार ६ मा मस्तिष्कघातबाट मृत्यु भएको थियो । उनले सत्तापक्षीय नेकपाका उम्मेदवारलाई फराकिलो मतान्तरमा हराएका थिए । झाँझीले भने कुनै समूहको समर्थक नभई आफूले स्वतन्त्र रूपमा निर्वाचनमा भाग लिएको बताएका छन् । थबाङका ५ मध्ये ४ वटा वडासहित अध्यक्ष र उपाध्यक्षमा नेकपा समर्थित उम्मेदवार विजयी भएका थिए ।जनकपुरस्थित संवाददाताका अनुसार सीके राउत नेतृत्वको जनमत पार्टीले प्रदेश २ अन्तर्गत उपनिर्वाचन हुने सबै पदमा उम्मेदवारी दिएको छ । प्रदेश २ मा एक गाउँपालिका अध्यक्ष र ९ वडाध्यक्षका लागि मंसिर १४ मा उपनिर्वाचन हुँदै छ । पहिलो पटक निर्वाचनमा सहभागी भएको उक्त पार्टीले महोत्तरीको पिपरा गाउँपालिका अध्यक्षमा अन्जनीदेवी मण्डललाई उठाएको छ । राजपाबाट निर्वाचित विनोद चौधरीको मृत्युपछि रिक्त पदका लागि दलका ११ र स्वतन्त्र ९ जनाको उम्मेदवारी परेको मुख्य निर्वाचन अधिकृत विष्णु सुवेदीले जानकारी दिए । अलग मधेस राज्यको नारा दिएर विभिन्न गतिविधि गर्दै आएका राउतले ०७५ फागुनमा सरकारसँग सहमति गरेका थिए । त्यसलगत्तै उनले पार्टी गठन गरेका थिए ।"
धरानमा २३ जनाको मनोनयन,"विराटनगर (कास) धरान उपमहानगरपालिका प्रमुख, पाँचथरको फाल्गुनन्द गाउँपालिका प्रमुख, संखुवासभाको मकालु गाउँपालिका अध्यक्षसहित विभिन्न स्थानीय तहको रिक्त पदमा हुने उपनिर्वाचनका लागि दलका साथै स्वतन्त्र उम्मेदवारले बुधबार मनोनयनपत्र दर्ता गरेका छन् । धरान उपमहानगरको प्रमुखका लागि २३ जनाले उम्मेदवारी दिएका छन्, त्यसमा ११ जना स्वतन्त्र छन् । तत्कालीन एमालेबाट विजयी तारा सुब्बाको ०७५ साउन १ गते निधन भएपछि उपमहानगरपालिका १६ महिनादेखि प्रमुखविहीन छ । नेकपाका प्रकाश राई, कांग्रेसका तिलक राई, समाजवादी पार्टीका गजेन्द्र इस्बो, राष्ट्रिय जनमुक्ति पार्टीका गोकर्ण राई, संघीय लोकतान्त्रिक मञ्चका अम्बरबहादुर इजम लिम्बू, राप्रपा (कमल थापा) का रोशन विक, राप्रपा (संयुक्त) का कुमार बराइली, नेपाल लोकतान्त्रिक पार्टीका नित्यराज काफ्लेले मनोनयन दर्ता गरेका छन् । त्यसैगरी साझा पार्टीका राजनकुमार श्रेष्ठ, राप्रपा लोकतान्त्रिकका भीमबहादुर लिम्बु, आमूल परिवर्तन मसिहा पार्टीका छत्रबहादुर विश्वकर्मा, नेकपा (माले) का एकराज सुब्बाले पनि उम्मेदवारी दिएका छन् । निर्वाचन अधिकृतको कार्यालयका अनुसार एलिसा राई, हर्कराज राई, दावा शेर्पा, श्यामकृष्ण पहाडी भुजेल, दिनेश श्रेष्ठ, कुमार भट्टराई, अमृतकुमार राई, जनार्दन कोइराला, मनराज राई, रुद्र बस्नेत र विशाल थापाले स्वतन्त्र उम्मेदवारी दिएका छन् । पाँचथरको फाल्गुनन्द गाउँपालिका अध्यक्षमा नेकपाका वीरबहादुर कुरुम्वाङ, कांग्रेसका बृजहाङ आङदेम्बे, समाजवादी पार्टीका विमला आङदेम्बे, राप्रपाका ससुहाङ चेम्जोङ, राप्रपा संयुक्तका मणि लिम्बू, मंगोल नेसनल अर्गनाइजेसनका उदय मुखिया सुनुवार, संघीय लोकतान्त्रिक मञ्चले जितेन चेम्जोङ र जनमुक्ती पार्टीका इच्छाबहादुर चेम्जोङको उम्मेदवारी दर्ता गराएका छन् । संखुवासभाको मकालु गाउँपालिका अध्यक्षका लागि नेकपाका तेजबहादुर पोखरेल, कांग्रेसका विमन पराजुली, संघीय समाजवादीका नर्बु शेर्पा, राप्रपा नेपालका मेघनाथ राई, राप्रपा संयुक्तका मनबहादुर विश्वकर्मा र संघीय लोकतान्त्रिक मञ्चका कविता राईको उम्मेदवारी परेको छ ।"
अन्तरआबद्धता शुल्क नघटाउँदा उपभोक्तालाई भार,"(काठमाडौं)  नेपाल दूरसञ्चार प्राधिकरणले एक नेटवर्कबाट अर्को नेटवर्कमा कल गर्दा लाग्ने शुल्क घटाउने उद्देश्यसहितको निर्देशिका जारी गरे पनि दूरसञ्चार कम्पनीले पालना गरेका छैनन् ।प्राधिकरणले भदौ ६ गते जारी गरेको अन्तरआबद्धता निर्देशिकाअनुसार उपभोक्ताले टेलिफोन गर्दा एकले अर्काको मोबाइल नेटवर्क प्रयोग भएबापत प्रतिमिनेट १० पैसाभन्दा बढी शुल्क लिन पाइँदैन । यसअघि २०६५ मा जारी निर्देशिकामा प्रतिमिनेट ५४ पैसासम्म लिन पाउने व्यवस्था थियो । नयाँ निर्देशिकाले रकम घटाए पनि त्यसको कार्यान्वयन नहुँदा उपभोक्ताले एक कम्पनीको मोबाइलबाट अर्को कम्पनीको मोबाइलमा टेलिफोन गर्दा बढी शुल्क तिर्नु परिरहेको छ ।सेवा प्रदायक दूरसञ्चार कम्पनीले एक अर्काको नेटवर्कमा हुने फोन कलको दर घटाउन प्राधिकरणले नयाँ निर्देशिका जारी गरेको अध्यक्ष पुरुषोत्तम खनालले बताए । हामीले सेवा प्रदायकलाई शुल्क घटाउन भनेर आपसी नेटवर्कमा फोन गर्दा उपभोक्ताले तिर्ने शुल्क सेवा एक सेवा प्रदायकले अर्को सेवा प्रदायकलाई १० पैसा मात्रै तिर्नुपर्ने गरी प्रावधान राखेका छौं, उनले भने, अहिलेसम्म सेवा प्रदायकहरूले शुल्क घटाएका छैनन् । सेवा प्रदायक आफैंले शुल्क नघटाए प्राधिकरणले पत्र लेखेर शुल्क घटाउन निर्देशन दिने खनालले बताए ।एक सेवा प्रदायकको नेटवर्कबाट अर्कोर्मा उपभोक्ताले फोन गरे सेवा प्रदायकले अर्को सेवा प्रदायकलाई निश्चित शुल्क तिर्नुपर्ने हुन्छ । यसैलाई अन्तरआबद्धता शुल्क भनिन्छ । प्राधिकरणले निर्देशिकामार्फत शुल्क लिने सीमा तोकिदिएको भए पनि सेवा प्रदायकले समझदारी गरेर सोभन्दा कम शुल्क पनि तय गर्न सक्छन् । अहिले पनि नेपाल टेलिकमको नम्बरबाट टेलिकमकै नम्बरमा फोन गर्दा कम शुल्क लाग्छ भने टेलिकमको नम्बरबाट एनसेलको नम्बरमा कल गर्दा बढी शुल्क लाग्छ । टेलिकम प्रयोगकर्ताले एनसेलको नम्बरमा कल गरेबापत उपभोक्ताले तिर्ने पैसाबाट निश्चित रकम टेलिकमले एनसेललाई बुझाउँछ । प्राधिकरणले तयार पारेको अन्तरआबद्धता निर्देशिकामा सेवा प्रदायकले अर्को नेटवर्कमा कल आउजाउ गर्नमा बाधा गर्न नहुने उल्लेख छ । प्राधिकरणले २०६५ मा जारी गरेको अन्तरआबद्धता निर्देशिकामा विकास क्षेत्रअनुसार ल्यान्डलाइन र मोबाइल नेटवर्कबीच तथा फरकफरक कम्पनीबीच हुने अन्तरआबद्धता कलमा एक सेवा प्रदायकले अर्को सेवा प्रदायकबाट पाउने शुल्कको फरकफरक दर तोकिएको थियो ।भदौमा जारी गरिएको नयाँ निर्देशिकामा भने नेपालभरलाई एउटै क्षेत्र मानेर अन्तरआबद्धता शुल्क तोकिएको छ । निर्देशिकाअनुसार एउटा सेवा प्रदायकको फिक्स्ड लाइनका ग्राहकले अर्को अपरेटरको फिक्स्ड लाइन ग्राहकलाई कल गर्दा पहिलो सेवा प्रदायकले दोस्रो सेवा प्रदायकलाई बढीमा प्रतिमिनेट २० पैसा मात्रै तिर्नुपर्छ ।यस्तै एउटा नेटवर्कको मोबाइल उपभोक्ताले अर्को नेटवर्कको मोबाइलमा फोन गर्दा पहिलो सेवा प्रदायकले दोस्रो सेवा प्रदायकलाई प्रतिमिनेट १० पैसाभन्दा बढी तिर्न नपाइने निर्देशिकामा उल्लेख छ । सेवा प्रदायकले आपसी समझदारीमा योभन्दा कम शुल्क पनि तय गर्न सक्छन् । नेपाल टेलिकमकी प्रवक्ता प्रतिभा वैद्यले प्राधिकरणको निर्देशिकाअनुसार शुल्क घटाउँदा आम्दानीमा प्रभाव पर्ने बताइन् । अन्तरआबद्धता शुल्कका विषयमा छलफल गर्न प्राधिकरणले गत वर्ष हामीलाई बोलाएको थियो, उनले भनिन्, हामीले अन्तरआबद्धता प्रयोग शुल्क घटाउँदा आम्दानीमा असर गर्ने बताएका थियौं । प्राधिकरणले जारी गरेको निर्देशिकाअनुसार अन्तरआबद्धता प्रयोग शुल्क घटाउँदा कत्तिको प्रभाव पर्छ भनेर टेलिकमले अध्ययन गरिरहेको वैद्यले जानकारी दिइन् । कतिसम्म घटाउन सकिन्छ र प्राधिकरणले भनेअनुसार मात्रै अन्तरआबद्धता शुल्क लिँदा हाम्रो खर्च धान्छ कि धान्दैन भनेर विश्लेषण गरिरहेका छौं, उनले भनिन् । टेलिकमका पोस्टपेड ग्राहकले आफ्नै नेटवर्कमा फोन गर्दा प्रतिमिनेट १ रुपैयाँ र प्रिपेड ग्राहकले आफ्नै नेटवर्कमा फोन गर्दा प्रतिमिनेट १ रुपैयाँ ५० पैसा शुल्क तोकेको छ । टेलिकमले अन्य नेटवर्कमा फोन गर्दा लाग्ने शुल्क वेबसाइटमा राखेको छैन । अर्को सेवा प्रदायक एनसेलले भने केही वर्षयता आफ्नो वा अरू जुनसुकै नेटवर्कमा फोन गर्दा पनि एउटै शुल्क तय गरेको छ । एनसेलको वेबसाइटमा सार्वजनिक गरिएको जानकारीअनुसार एनसेलको नेटवर्कबाट जुनसुकै नेटवर्कमा फोन गर्दा पनि करसहित २ रुपैयाँ ५४ पैसा मात्रै लाग्छ ।"
प्रदूषण शुल्क अन्यत्रै खर्च,"तर, यसलाई त्यसमा प्रयोग गर्ने भन्दा पनि राजस्वको स्रोत र विकास निर्माणका अन्य क्षेत्रमा प्रयोग गरिएको छ । वन तथा वातावरण मन्त्रालय सचिव विश्वनाथ वलीले पनि प्रदूषण शुल्क राजस्वको स्रोत भएको बताए । उनले प्रदूषण नियन्त्रणका वायु प्रदूषण कार्ययोजना तयार भएको बताए । त्यसमा वातावरण विभाग, स्थानीय तह (नगरपालिका) मिलेर काम गर्छ, उनले भने, प्रदूषण नियन्त्रणका लागि मुख्यतः जिम्मा स्थानीय तहकै हुन्छ । यीबाहेक सवारी साधनको प्रदूषण नियन्त्र गर्ने कार्यक्रमअन्तर्गत परीक्षण भइरहेको बताए । निर्माण सामग्री आयात गर्दा व्यवस्थित गर्ने, कारखानाबाट निस्कने प्रदूषण नियन्त्रणको काम भइरहेको छ, उनले भने ।"
भेरीबबईमा मुआब्जा वितरण,"वीरेन्द्रनगर (कास) राष्ट्रिय गौरवको भेरीबबई डाइभर्सन बहुउद्देश्यीय आयोजनामा मुआब्जा वितरण सुरु भएको छ । आयोजना कार्यालयले विवादबीच नै अधिग्रहणमा पर्ने जग्गाधनीलाई मुआब्जा वितरण सुरु गरेको हो । लालपुर्जा भएका जग्गाधनीलाई प्रतिकट्ठा चारदेखि ६ लाख रुपैयाँसम्म क्षतिपूर्ति रकम दिइएको हो । पहिलो चरणमा प्रभावित क्षेत्रअन्तर्गत लेकबेंसी नगरपालिका१ लेखफर्साका र गुर्भाकोट नगरपालिका१३ को गुमीमा मुआब्जा वितरण सुरु गरिएको आयोजनाका सिनियर डिभिजन इन्जिनियर कृष्णप्रसाद उपाध्यायले जानकारी दिए । आयोजनाले जग्गाधनीलाई बैंकबाट सम्बन्धित व्यक्तिको खातामा रकम पठाएको उनको भनाइ छ । जग्गाको लालपुर्जा नभएका परिवारलाई पनि मुआब्जा दिने वा नदिने भन्ने विवाद चलिरहेकै बेला आयोजनाले लालपुर्जा भएकाहरूलाई भने मुआब्जा बाँड्न सुरु गरेको हो । मुआब्जा निर्धारण समितिको सिफारिसका आधारमा लालपुर्जा भएकाहरूलाई मात्र क्षतिपूर्तिबापतको रकम दिन सुरु गरिएको आयोजनाले जनाएको छ । मुआब्जा निर्धारण समितिले लालपुर्जा भएका जग्गाधनीको हकमा प्रतिरोपनी ४ लाख ५० हजारदेखि १० लाख रुपैयाँसम्म क्षतिपूर्ति रकम उपलब्ध गराउन सिफारिस गरेको थियो । मुआब्जा निर्धारणपूर्वको छलफलमा स्थानीयवासीले प्रतिकट्ठा न्यूनतम १५ लाखदेखि २० लाख रुपैयाँका दरले मुआब्जा दिनुपर्ने माग राखेका थिए ।लेकबेंसी नगरपालिकामा ३०, भेरीगंगामा ५० बढी र गुर्भाकोट नगरपालिकामा ४० बढी घर लालपुर्जाविहीन रहेको सरोकार समितिले जनाएको छ । भेरीबबई समन्वय समिति, लेकबेंसीका उपाध्यक्ष टंकप्रसाद पाण्डेले आफूहरूमाथि अन्याय भएको बताए । वर्षौंदेखि भोगचलन गर्दै आएको घर जग्गाबाटै उठिबास लाग्ने अवस्था छ, उनले भने, केही जग्गाधनीको अन्य व्यवस्था हुन सक्ने भए पनि अधिकांश निम्न वर्गका छन्, उनीहरूका लागि त सरकार गम्भीर हुनुपर्ने हो । लेकबेंसी नगरपालिकामा रहेको पानीबाट चल्ने एक मात्र मिल पनि अधिग्रहणमा पर्ने भन्दै मिल नभए यहाँका धेरै स्थानीयले अन्न कुट्न र पिस्न समस्या भोग्नुपर्ने जनाए । भेरीबबई सरोकार समिति, भेरीगंगाका अध्यक्ष जेबी सुनारले आयोजनाले लालपुर्जा भएका र नभएकालाई एकसाथ रकम नबाँडेर आलटाल गरेको गुनासो गरे । मुआब्जा निर्धारण समितिले लालपुर्जा नभएकाले पनि पाउनुपर्छ भनेको छ, उनले भने, तर, आयोजनाले मन्त्रिपरिषदको निर्णय कुर्नुपर्छ भन्दै आलटाल गरेको छ । वर्षौंदेखि भोगचलन गर्दै आएको जग्गाबाट स्थानीयलाई उठाएर उठीबास लगाउन नमिल्ने अध्यक्ष सुनारको भनाइ छ । मुआब्जा निर्धारण समितिले गरेको सिफारिसअनुसार कात्तिक मसान्तसम्म सबै जग्गाधनीले क्षतिपूर्ति पाउनुपर्ने उनको माग छ ।"
कोकाकोला विजेतालाई कार हस्तान्तरण,काठमाडौं (कास) कोकाकोला क्यापमा कार योजनाका विजेतालाई कार हस्तान्तरण गरिएको छ । बोटलर्स नेपालले बम्पर उपहार विजेता हेटौंडाका अम्बरबहादुर गुरुङलाई टाटा टियागो गाडी हस्तान्तरण गरेको हो । कम्पनीका प्रबन्ध निर्देशक प्रदीप पाण्डेले टाटा मोटर्सको सोरुम थापाथलीमा आयोजित कार्यक्रममा बुधबार विजेतालाई गाडीको साँचो हस्तान्तरण गरेका हुन् ।
विद्यालयलाई कुमारीको सहयोग,"काठमाडौं (कास) कुमारी बैंकले ललितपुरको लामाटारस्थित श्रीज्ञान ज्योति आधारभूत विद्यालयका विद्यार्थीहरूलाई १ लाख रुपैयाँ बराबरको शैक्षिक सामग्री सहयोग गरेको छ । गुणस्तरीय आधारभूत शिक्षामा टेवा पुर्याउने उद्देश्यका साथ बैंकले न्यानो ट्र्याकसुट, टिफिन बक्स तथा स्कुल ब्यागहरू हस्तान्तरण गरेको हो ।"
'एनएमबी पूर्वस्वीकृति आवास कर्जा' सुरु,काठमाडौं (कास) एनएमबी बैंकले एनएमबी पूर्वस्वीकृति आवास कर्जा सुविधा बुधबारदेखि सुरु गरेको छ । आवास कर्जा प्राप्त गर्न इच्छुक ग्राहकहरूले किन्न लागेको सम्पत्ति छान्नुपूर्व नै ऋणको सीमा स्वीकृति प्राप्त गर्न सक्नेछन् । आवश्यक ऋणको सीमा स्वीकृति व्यक्तिको भुक्तानी क्षमतामा आधारित हुनेछ । जुन खरिद गर्न लागिएको धितोको पूर्वमूल्यांकन नगरीकनै कामय गरिने बैंकले जनाएको छ ।
नेपाल बैंकको सुलभ आवास कर्जा,"काठमाडौं (कास) नेपाल बैंकले सुलभ आवास कर्जा योजना बजारमा ल्याएको छ । योजनाअनुसार ग्राहकले ८८४ प्रतिशतदेखि ९९४ सम्ममा आवास कर्जा पाउनेछन् । ८३औं वार्षिकोत्सवको अवसरमा बैंकले मंगलबार उक्त प्रडक्ट सार्वजनिक गरेको हो । यसमा ग्राहकले घर निर्माण, खरिद तथा थप निर्माण गर्न कर्जा पाउनेछन् । बैंकले हालको आधारदर (बेस रेट) मा १ देखि २ प्रतिशतसम्म प्रिमियम शुल्क थपेर कर्जा उपलब्ध गराउने बताएको छ । हाल बैंकको बेस रेट ७८४ प्रतिशत छ । ग्राहकले बैंकको सबै जुनसुकै शाखाबाट ५ देखि २० वर्षसम्मका लागि यो कर्जा लिन सक्ने छन् ।वार्षिकोत्वसबारे जानकारी दिन आयोजित पत्रकार सम्मेलनमा बैंकले सुलभ आवास कर्जा योजना र ग्रिन सेभिङ डिपोजिट नामक वातावरणमैत्री निक्षेप योजना सार्वजनिक गरेको हो ।"
आवास निर्माणमा भारतीय सहयोग,काठमाडौं (कास) भारत सरकारका तर्फबाट भारतीय निर्यातआयात बैंक (एक्जिम) ले बुधबार नुवाकोट र गोरखा जिल्लामा आवास निर्माणका लागि सहयोग हस्तान्तरण गरेको छ । भारत सरकारले प्रदान गरेको तेस्रो किस्ताको शोधभर्नाका लागि सहुलियत ऋण व्यवस्थामार्फत ३ अर्ब १० करोड रुपैयाँ प्रदान गरिएको हो । नुवाकोट तथा गोरखा जिल्लाका ५० हजार निजी घर पुनर्निर्माणका लागि बैंकले ऋण व्यवस्थामार्फत ५ करोड अमेरिकी डलर उपलब्ध गराउने वाचा गरेको थियो । यसका अतिरिक्त भारतले यी घरहरूको निर्माणका लागि अनुदानस्वरूप १० करोड अमेरीकी डलर उपलब्ध गराउने प्रतिबद्घता गरेको थियो । भारतले हालसम्म घरधनीहरूलाई पहिलो र दोस्रो किस्ता गरी ६ अर्ब ९६ करोड रुपैयाँ सहयोग प्रदान गरिसकेको छ । घरधनीहरूलाई नेपाल सरकारले निर्धारण गरेको मापदण्डअनुरूप भूकम्प प्रतिरोधी घर निर्माण गर्न प्रोत्साहन गर्नका लागि भारत सरकारले सामाजिकप्राविधिक सहजीकरणको सुविधासमेत प्रदान गर्दै आएको छ ।
'टीभीएस अपाचे रेस ट्र्याक' को छनोट रेस,काठमाडौं (कास) नेपालका लागि टीभीएस मोटर कम्पनीको एक मात्र आधिकारिक वितरक जगदम्बा मोटर्सले टीभीएस बाइक राइडरहरूलाई लक्ष्य गरी टीभीएस अपाचे रेस ट्र्याक एक्सपेरियन्स को प्रारम्भिक छनोट प्रतियोगिता बुधबार सम्पन्न गरेको छ । यस छनोट चरणमा सफल भएका २५ जना टीभीएस अपाचे राइडरहरूले भारतको चेन्नईमा रहेको मद्रास मोटर रेस ट्र्याकमा अपाचे बाइक दौडाउन पाउनेछन् । टीभीएसले गत वर्ष सञ्चालन गरेको रेस ट्र्याक योजनाबाटै यस वर्ष सञ्चालनमा ल्याएको कम्पनीले जनाएको छ ।
ग्लोबलब्लु क्रस हस्पिटल सहकार्य,"काठमाडौं (कास) ग्लोबल आईएमई बैंकका ग्राहक र कर्मचारीले ब्लु क्रस हस्पिटलमा छुट पाउने भएका छन् । यससम्बन्धी सम्झौतामा बैंकका बजार तथा व्यवसाय प्रवर्द्ध्रन प्रमुख शान्ता शिवाकोटी र हस्पिटलका व्यवस्थापन समितिका सदस्य सचिव रजतकृष्ण श्रेष्ठले हस्ताक्षर गरेका छन् । सम्झौताअनुसार बैंकको डेबिट, क्रेटिड वा प्रिभिलेज कार्डबाट भुक्तानी गर्दा छुट पाइनेछ ।"
चोरी पैठारीले नेपाली कपडालाई समस्या,"(काठमाडौं)  भारतबाट भन्सार छली गरी आयात हुने कपडा तथा कपडाजन्य वस्तुले नेपाली उत्पादनलाई प्रतिस्पर्धा गर्न समस्या भएको उद्योगीहरूले बताएका छन् । नेपाली उत्पादनको माग दिनदिनै बढ्दो रहे पनि भन्सार छलेर ल्याइएका वस्तुसँग प्रतिस्पर्धा गर्न नसकिएको उनीहरूको बुझाइ छ । पहिलेभन्दा कपडाको बजारको माग बढ्दो छ तर उत्पादन दिन सकिरहेका छैनौं, ललितपुर लुभू केआर टेक्सटाइलका केशव श्रेष्ठले भने, धागोको कच्चा पदार्थ भारतबाटै आयात हुन्छ, त्यहाँ पाइनेभन्दा ७५ रुपैयाँ महँगो हामीलाई पर्छ । यसले कसरी प्रतिस्पर्धामा जान सक्छौं ? भारतमा यसको उत्पादन धेरै छ । क्षमतावान् उद्योग छन् । धेरै उत्पादनले लागतमा कमी ल्याउँछ । तर, नेपालमा भने भारतको भन्दा ठीक उल्टो छ । उत्पादन लागत बढी छ । धेरै उद्योगहरू छैनन् । त्यसमाथि भन्सार छली गरेर भारतबाट आयात भएका कपडासँग प्रतिस्पर्धा गर्न समस्या भएको हो । श्रेष्ठले २० वर्षदेखि नेपाली ढाकाको कारखाना सञ्चालन गर्दै आएका छन् । उनको कारखानाले महिनामा सुती र पोलिस्टारका ४ हजार किलो धागो खपत गर्छ । धागोको प्रतिकेजी ५ सय रुपैयाँ पर्ने उनी बताउँछन् । अहिले ढाकाको प्रयोगमा विभिन्न प्रयोजनका लागि आउन थालेको छ । ढाका जुत्ता, ब्याग, पर्स, दौरा सुरुवाल, टोपीलगायतमा यसको प्रयोग बढ्दो रहेको उनले सुनाए । महिनामा ३० लाख रुपैयाँ बराबरको कारोबार भइरहेको छ, उनले भने, १२ जनाले प्रत्यक्ष रोजगार पाइरहेका छन्, टेक्स्टाइल उद्योगबाट रोजगारको अवसर राम्रो छ ।टेक्स्टाइल क्षेत्रमै १५ वर्षदेखि काम गर्दै आएका रवि महर्जनले नेपालमै रोजगार गरेर बस्न सकिने बताए । उनले टेक्स्टाइलमै काम गरेर ३ जहान पालिरहेका छन् । २ वर्ष कतारमा विदेशी जीवन बिताएका उनी भन्छन्, विदेश पनि बसियो तर केही गर्न सकिएन, त्योभन्दा नेपालमै काम गरेर खान सजिलो छ । टेक्स्टाइल उद्योगबाट निस्कने आवाजले बाहिर ध्वनि प्रदूषण गर्छ । यसका लागि छुट्टै औद्योगिक ग्राम बनाए स्थानीयलाई राहत मिल्ने सागर कपडा उद्योगका राजमान श्रेष्ठले बताए । यहाँ धागोलाई कलर गर्नर् े(डाइङ), धागो बेर्ने (र्कोन), बिम बनाउने र कपडा बुन्नका लागि १० वटा मेसिन सञ्चालनमा छन्, जसले धेरै आवाज निकाल्छ, उनले भने, स्थानीयले गुनासो गर्छन्, त्यसका लागि औद्योगिक क्षेत्र निर्माणमा आए राम्रो हुन्थ्यो । उनले स्थानीय गार्मेन्टका लागि २० वर्षदेखि सुतीका कपडा तयार पार्दै आएका छन् । महिनामा १५ टन धागोबाट २० हजार मिटर कपडा उत्पादन हुने बताए । प्रतिमिटरको ८० रुपैयाँ पर्ने उनी सुनाउँछन् । बजारको मागअनुसार उत्पादन हुन नसकेका कारण पनि नेपाली कपडाको घटेको छ, उनले भने, भारतबाटै धागो किनेर भारतसँगै प्रतिस्पर्धा गर्न धेरै समस्या छ ।नेपालमा चार किसिमका धागो उद्योग सञ्चालनमा छन् । सुती, सिन्थेटिक्स, पोलिस्टार र एग्रेलिक धागोका उद्योग सञ्चालनमा रहेका छन् । यसका साथै धागो तथा कपडा गार्मेन्टका गरेर ठूला र साना गरी २ हजारको हाराहारीमा उद्योग सञ्चालनमा रहेको नेपाल धागो उत्पादन संघका अध्यक्ष पवन गोल्यानले बताए । यस क्षेत्रले २ लाखभन्दा बढीलाई प्रत्यक्ष र अप्रत्यक्ष रोजगार दिइरहेको छ । नेपालमा अहिलेसम्मकै सबैभन्दा बढी निर्यात हुने वस्तु नै धागो रहेको छ, उनले भने, गत वर्ष ८ अर्ब रुपैयाँ बराबरको धागो निर्यात भएको थियो । यो वर्ष अझ बढ्ने अनुमान छ ।नेपालबाट सबैभन्दा धेरै निर्यात हुने वस्तु धागो रहे पनि भारतीय खुला सिमानाका कारण भन्सार छली गरी आयात हुने गरेको प्रवृत्तिमाथि उनी जानकार छन् । जसले नेपाली बजारमा परेको प्रभावबारे उनी भन्छन्, कच्चा पदार्थ मात्र भारत तथा थाइल्यान्डबाट आयात हुन्छ । यसमा पनि सुतीको धागो मात्र सबैभन्दा बढी आयात हुनेमा पर्छ । भन्सारमा न्यून बिजकीरणले नेपाली उत्पादनलाई असर परेको हो । उनका अनुसार भन्सारमा न्यून बिजकीरणले गर्दा १ सय रुपैयाँको सामान १०२० रुपैयाँ पर्छ । अझ गलत विवरणले पनि प्रभाव पार्छ । सुतीमा भन्सार कम छ । त्यसैले सिन्थेटिक्सको धागो सुतीको भनेर आएपछि यसले प्रभाव पार्छ नै । सबैभन्दा पहिले भन्सारमा चोरी पैठारी कम गर्न सरकारले आयातमा कडाइ गर्नुपर्छ । यसका साथै रिटेल पसलमा भ्याट (मूल्य अभिवृद्धि कर) बिल अनिवार्य काट्नुपर्ने बाध्यात्मक अवस्था बनाए चोरीको सामान आफैं निरुत्साहित भएर जान्थ्यो र नेपाली उद्योगीलाई सरकारले राहत दिन सके बजारमा प्रतिस्पर्धामा जान सकिन्छ ।नेपाली बजारलाई प्रभाव पार्ने भनेको खुला सिमाना रहेको नेपाल कपडा उत्पादक संघका उपाध्यक्ष जितेन्द्र लोहियाले बताए । खुला सिमानालाई व्यवस्थित गर्न सके सुधार आउने उनको बुझाइ छ । यसको अर्को कारण बताउँदै उनले भने, भारत सरकारले भारतीय कपडामा ८ प्रतिशत जीटीएस लगाउँछ । नेपालमा भने १३ प्रतिशत कर लाग्छ । यसले हेर्दा नेपालमा ५ प्रतिशत कपडा महँगो पर्ने देखिन्छ । सरकारले यसमा करमा भारतसँग बराबर गर्नुपर्यो कि सहुलियत दिनुपर्यो ।"
धुलाबारीमा अन्तर्राष्ट्रिय वाणिज्य मेला,"(काँकडभिट्टा)  झापाको व्यापारिक केन्द्र धुलाबारीमा अन्तर्राष्ट्रिय वाणिज्य महोत्सव हुने भएको छ । पुस ९ देखि १६ सम्म महोत्सव आयोजना गरिने मेची उद्योग वाणिज्य संघ धुलाबारीले बुधबार पत्रकार सम्मेलनमा गरी जनाएको छ ।महोत्सवमा भारत, बंगलादेश, भुटान र चीनका व्यापारिक स्टलहरू राखिने छन् । छिमेकी राष्ट्रका लगानीकर्ता, उत्पादक, वितरक, निर्यातकर्ताहरूलाई एउटै मञ्चमा भेला गराई सामग्रीहरूको प्रत्यक्ष अवलोकन तथा जानकारी उपलब्ध गराउने उद्देश्यले महोत्सव आयोजना गर्न लागिएको अध्यक्ष ऋषिराज तिम्सिनाले जनाए । उनका अनुसार नेपाली उत्पादक, व्यवसायी र अन्य मुलुकका व्यवसायीहरूबीच बिजनेस टु बिजनेस वार्ता गराइने जनाए । यसले नेपाली उत्पादनको वैदेशिक प्रवर्द्धनमा टेवा पुग्ने आशा आयोजकको छ । वाणिज्य संघले यसअघि २०६० र ७० सालमा पूर्वाञ्चलस्तरीय औद्योगिक तथा व्यापार मेला आयोजना गरेको थियो । त्यसबेला पनि बंगलादेश, भारत, चीन र पाकिस्तानका व्यवसायीहरू सहभागी थिए । यस पटक पनि ती देशका व्यवसायी सहभागी बन्ने कुरामा हामी ढुक्क छौं, महासचिव ध्रुव कनालले भने । महोत्सवमा विदेशका वस्तुहरू र पहाडी जिल्लाका कृषिजन्य र अन्य उत्पादनका करिब २ सय स्टलहरू राखिने महोत्सव आयोजक समितिका अध्यक्ष भूमि पौडेलले जानकारी दिए । उनका अनुसार करिब एक लाख जनाले महोत्सव अवलोकन गर्ने र ५ करोडभन्दा बढीको कारोबार हुने अनुमान गरिएको छ ।"
'व्यापार घाटा कम गर्न समन्वय,"काठमाडौं (कास) अर्थमन्त्री युवराज खतिवडाले व्यापार घाटा न्यूनीकरण सरकारको प्राथमिकतामा रहेको बताएका छन् । मंगलबार उद्योग परिसंघका प्रतिनिधिसँग छलफल गर्दै अर्थमन्त्री खतिवडाले घाटा कम गर्न निर्यात प्रवर्द्धनमा जोड दिने बताए । व्यापार घाटा कम गर्न नीतिगत सुधारका लागि अन्तरमन्त्रालय समन्वयको काम भइरहेको छ, उनले भने, निजी क्षेत्रलाई प्राथमिकतामा राखी समस्याहरूको सम्बोधन हुन्छ । परिसंघले निर्यात व्यापारमा देखिएको सुधारलाई कायम राख्दै थप सुधारका पहल गर्न अर्थमन्त्रीलाई ध्यानाकर्षण गराएका थिए । छलफलमा परिसंघका अध्यक्ष सतीशकुमार मोरले आयात प्रतिस्थापनमा भइरहेका सुधारका लागि निर्यातको क्रममा थप प्रोत्साहन आवश्यक रहेको बताए ।"
छोकडा र मटर आयात बढ्यो,(विराटनगर)  पाकिस्तानबाट आन्तरिक खपतका लागि मात्र पैठारी गरिने छोकडाको आयात बढेको छ । भारत र पाकिस्तानबीच उत्पन्न तनावका कारण दुई देशको व्यापार प्रभावित भएपछि नेपालमा छोकडाको व्यापार फस्टाएको हो । छोकडाको अत्यधिक उत्पादन पाकिस्तानमा हुने गरेको छ ।भारत र पाकिस्तानबीचको सम्बन्ध चिसिँदै गएपछि व्यापारिक सम्बन्धमा असर परेको छ । पाकिस्तानको छोकडा भारत पैठारी हुन छाडेको छ । नेपालमा भने छोकडाको पैठारी ह्वात्तै बढेको छ । विराटनगर भन्सार कार्यालयका अनुसार आर्थिक वर्ष ०७४०७५ को पहिलो तीन महिनामा जोगबनी भन्सार कार्यालयबाट ९१ लाख ९३ हजार रुपैयाँ मूल्य बराबरको १ लाख २२ हजार ६ सय ६० किलो छोकडा आयात भएको थियो । आर्थिक वर्ष ०७५७६ को सोही अवधिमा पनि ९१ लाख ९३ हजार रुपैयाँ मूल्य बराबरकै १ लाख २२ हजार ६ सय ६० किलो छोकडा आयात भएको देखिन्छ ।चालु आर्थिक वर्षको साउनदेखि असोजसम्मको तथ्यांकलाई हेर्दा भने छोकडाको आयात ह्वात्तै बढेको छ । पछिल्लो तीन महिनामा यो नाका हुँदै ५ करोड ९ लाख ७८ हजार रुपैयाँ बराबरको ५ लाख ४३ हजार ७ सय ५० किलो छोकडा आयात भएको विराटनगर भन्सार कार्यालयका सुचना अधिकारी मणिराम पौडेलले जानकारी दिए । यसबाट १ करोड ८ लाख ५० हजार रुपैयाँ भन्सार महसुल असुली भएको छ ।असोज १० गतेसम्म २ लाख ३७ हजार ७ सय ५० किलो छोकडा आयात भएकामा त्यसपछिको २० दिनमा मात्रै थप ३ लाख ६० हजार किलो आयात भएको उनले बताए । पछिल्लो दुइ वर्षको तथ्यांक हेर्दा छोकडाको आयातको यो परिमाण चार गुणाले वृद्धि भएको हो । यस्तै विगत ३ वर्षदेखि केराउ दानाको आयात पनि अत्यधिक रूपमा भइरहेको पाइएको छ । विराटनगर भन्सार हुँदै आर्थिक वर्ष ०७४७५ को पहिलो तीन महिनामा ४ करोड ५७ लाख २४ हजार रुपैयाँ मूल्य बराबरको ८ लाख ८९ हजार ४ सय ४६ किलो आयात भएको केराउको दाना आव ०७५७६ मा बढेर १० करोड ८७ लाख ३२ हजार रुपैयाँ बराबरको २४ लाख ८९ हजार ७ सय २० किलो आयात भएको छ ।चालु आर्थिक वर्षको तीन महिनाभित्र मात्रै ४९ करोड ९१ लाख ३९ हजार मूल्य बराबरको ९७ लाख २७ हजार ७ सय ९० किलो आयात भएको देखिन्छ । नेपालमा युक्रेनबाट मटर दाना आयात गरिन्छ । यसअघि चर्चामा रहने गरेको सुपारी र मरिचको आयातमा भने केही ह्रास आएको छ ।
रूप ज्योतिविरुद्धको जाहेरी मिलापत्रतिर,"काठमाडौं (कास) व्यवसायी रूप ज्योतिलगायत उनको परिवारविरुद्ध दर्ता भएको ठगीको जाहेरी मुद्दा नचल्ने गरी टुंगिने भएको छ । ज्योति परिवारले जाहेरीकर्ता विज्ञेन्द्रकृष्ण मल्ललाई जग्गा बैनाबापतको रकम फिर्ता दिई चित्त बुझाएपछि उनले जाहेरी फिर्ता लिन निवेदन दिएका छन् । दुवै पक्ष मिलापत्रमा सहमत भएपछि प्रहरीले ठगी मुद्दा नचलाउने रायसहित जिल्ला सरकारी वकिलको कार्यालयमा प्रतिवेदन बुझाएको छ । हामीकहाँ मुद्दा नचल्ने रायसहित प्रतिवेदन आएको हो, सरकारी वकिलको कार्यालय काठमाडौंका प्रमुख चन्द्रकान्त खनालले कान्तिपुरसित भने, राय अध्ययन गरेर थप अनुसन्धान गर्न निर्देशन दिने सोचेका छौं, फेरि राय आएपछि केही निर्णय होला । महानगरीय प्रहरी परिसर काठमाडौंका एक प्रहरी अधिकारीले बिहीबार अनुसन्धान प्रतिवेदन सरकारी वकिल कार्यालयमा पेस हुन सक्ने बताए । ठगी, बैंकिङ कसुर मुद्दा अनुसन्धान चलिरहेको अवस्थामा पीडित पक्षले क्षतिपूर्ति पाए मिलापत्रमार्फत मुद्दा नचल्ने निर्णय गर्न सकिने कानुनी व्यवस्था रहेको उनले उल्लेख गरे । त्यसो भएमा जिल्ला सरकारी वकिलको कार्यालयले गर्ने निर्णय उच्च सरकारी वकिलको कार्यालय हुँदै महान्यायाधिवक्तासम्म पुगेर सदर हुनुपर्छ । उनले भने, यसमा जाहेरीकर्ता सन्तुष्ट भएको हुनुपर्छ, कति रकममा मिलापत्र गरे भन्नेबारे रायमा अंक किटान हुनुपर्ने व्यवस्था छैन ।घटना के हो ?जाहेरीकर्ता विज्ञेन्द्रकृष्ण मल्लले ल्यान्डमार्क डेभलपर्स कम्पनीले बनाएर बेच्ने भनेको घर किन्न एक करोड ३६ लाख रुपैयाँ बैना गरेका थिए । उनले बैना रकम ल्यान्डमार्क नभई सीई कन्स्ट्रक्सनका महाप्रबन्धक शम्भुप्रसाद फुयाललाई बुझाए । सीईले घर निर्माण गरेर ल्यान्डमार्कलाई दिने भन्ने व्यवस्था थियो । पछि एकाएक ल्यान्डमार्कले जग्गा नबेच्ने निर्णय गर्यो । सीईले पैसा फिर्ता लिन आग्रह गर्यो । तर बैना बुझाइसकेका मल्लले आफूले बैनाबापत दिएको पुरानो रकम लिन अस्वीकार गरेर घर नै चाहिने अडान राखे । कुरा नमिलेपछि प्रहरीमा उजुरी दिए ।विवाद प्रहरीमा पुगेपछि सीई कन्स्ट्रक्सन बैना फिर्ताका लागि तयार भएको थियो । मागेजति रकम नपाएपछि मल्लले प्रहरीमा उजुरी गरे । प्रहरीले अनुसन्धानका क्रममा व्यवसायी रूप ज्योतिलाई प्रहरी वृत्तमा बोलायो । आफूसँग सरोकार नै नभएको विषयमा बोलाएको भन्दै छानबिन रोक्ने निषेधाज्ञाको मागसहित उनी जिल्ला अदालत काठमाडौं पुगे । अदालतले उक्त निवेदनमाथि सुनुवाइ गर्दै उनीहरूको विषय देवानी प्रकृतिको भएको निर्क्योल गर्यो । रूप ज्योतिले आफूले दिनुपर्ने रकम भन्दै १ करोड २८ लाख रुपैयाँ लगेर अदालतमा झुन्ड्याइदिएका थिए । दोस्र्रो पटक मल्लले जिल्ला प्रशासन कार्यालयमा दिएको निवेदन फरवार्ड भएर प्रहरीमा पुग्यो । प्रहरीले दोस्रो पटक पक्राउ गर्न खोजेपछि रूप ज्योतिले त्यसलाई रोक्न निषेधाज्ञाको माग राखी सर्वोच्च अदालतमा निवेदन दिए । न्यायाधीश पुरुषोत्तम भण्डारीको इजलासले रूप ज्योतिलाई पक्राउ नगर्न गत मंसिर २५ गते अन्तरिम आदेश दियो । तर एघार महिनापछि गत कात्तिक १८ गते प्रधानन्यायाधीश चोलेन्द्रशमशेर जबरासहित न्यायाधीश प्रकाश ढुंगानाको इजलासले निवेदन खारेज गरिदियो । सर्वोच्चले निवेदन खारेज गरेलगत्तै मल्लले प्रहरीमा रूप ज्योतिलगायत विरुद्ध ठगी गरेको आरोपमा पूरक निवेदन दिए । प्रहरीले सिंगापुरबाट आउँदै गर्दा विमानस्थलमै रूप ज्योति र उनकी छोरी सुरुचिलाई पक्राउ गर्यो । रूप ज्योतिले प्रहरीसँगको बयानमा विज्ञेन्द्रकृष्ण मल्लले पैसा लिन नमानेको, उसको जति रकम दिनुपर्ने हो, आफू दिन तयार रहेको भनी बताएको स्रोतको भनाइ छ । मल्लले भने जे विषयवस्तुमा सम्झौता भएको हो, त्यही चाहिने दाबी गरेका थिए । मल्ललाई दिने भनेको घर ज्योति परिवारको नाममा पास भइसकेको छ । सुरुचि दरबारमार्ग प्रहरी हिरासतबाटै ग्रान्डी सिटी अस्पतालमा छिन् भने रूप ज्योति टेकु प्रहरीको हिरासतमा ।ठगी पक्राउको विरोधमा निजी क्षेत्रका संघसंस्थाले विज्ञप्ति जारी गरी विरोध जनाउँदै आएका छन् । नेपाल उद्योग वाणिज्य महासंघ, नेपाल चेम्बर अफ कमर्स, नाडा अटोमोबाइल्स एसोसिएसनलगायत निजी क्षेत्रका संघसंस्थाले लेनदेनको विवादमा पक्राउ गर्ने र हिरासतमा राख्ने काम गरेको भन्दै विरोध गरेका हुन् । उनीहरूले यस्ता मुद्दा मेलमिलापको माध्यमबाट समाधान गर्नुपर्ने जनाउँदै आएका छन् ।"
महासंघ अध्यक्षकै ठेक्का अलपत्र,"पप्पुको तीनकुने पुलको ठेक्का तोडिँदैकाठमाडौं पप्पु कन्स्ट्रक्सनले काम नगरेपछि तीनकुनेको पुल निर्माणको ठेक्का तोड्ने प्रक्रिया अघि बढाइएको छ । काठमाडौं उपत्यका सडक विस्तार आयोजनाका प्रवक्ता विश्वविजयलाल श्रेष्ठले पप्पुसँगको सम्झौता रद्द गरेपछि अर्को प्रक्रियाबाट पुल निर्माण अघि बढाइने बताए । ०७१ पुसमा गरिएको पुल निर्माणको सम्झौताअनुसार ०७५ असारमा काम सकिनुपर्ने थियो । ठेक्का २१ करोड ३३ हजार रुपैयाँमा लागेको हो । धेरैतिरबाट गुनासा आएपछि प्रतिनिधिसभाको विकास तथा प्रविधि समितिले पप्पुलाई कारबाही गर्न जेठमै सिफारिस गरेको थियो तर कारबाही गरिएको छैन । कमसल काम भएको भन्दै निर्माण अघि नबढाउन समिति र भौतिक पूर्वाधार तथा यातायात मन्त्रालयले निर्देशन दिए पनि पप्पुले अटेर गर्दै आएको छ । ढलानका लागि तयार गरेर अलपत्र पारिएपछि बाढी आउने र खोला थुनिने भन्दै स्थानीयले पुल भत्काउन दबाब दिएका थिए । त्यसपछि ढलानका लागि तयार संरचना भत्काइएको थियो । आयोजनाका प्रवक्ता श्रेष्ठले ठेक्का तोड्ने प्रक्रियाका विषयमा माथिल्लो निकायसँग सल्लाह गरिरहेको जानकारी दिए । ठेक्का तोडेको जानकारी पत्रिकामा सूचना प्रकाशित गरेरै दिने छौं, उनले भने, कसले तोड्ने भन्ने कानुनमा प्रस्ट व्यवस्था छैन । आन्तरिक सल्लाहमा छौं । केही दिनभित्रैमा यसको टुंगो लाग्छ । पप्पु कन्स्ट्रक्सन धेरै पुल र सडकको ठेक्का लिएर अलपत्र पार्ने र कमसल काम गर्ने कार्यले विवादित बन्दै आएको छ ।"
निर्माण व्यवसायीद्वारा आन्दोलनको धम्की,"काठमाडौं (कास) सार्वजनिक खरिद नियमावली आफ्ना लागि अनुकूल हुने गरी संशोधन गर्न माग गर्दै निर्माण व्यवसायीले आन्दोलनको धम्की दिएका छन् । खरिदमा पनि मूल्यवृद्धि समायोजन गरी भुक्तानी गर्ने व्यवस्था हुनुपर्ने, स्वीकृतिका लागि छनोट भएको बोलपत्रदाता वा प्रस्तावदाता खरिद सम्झौता गर्न नआए धरौटी जफत गरिने व्यवस्था यथावत् राखी कालोसूचीमा राख्ने व्यवस्था हटाइनुपर्नेलगायत माग राख्दै उनीहरूले बुधबार सरकारलाई ज्ञापनपत्र बुझाएका छन् । नेपाल निर्माण व्यवसायी महासंघले केन्द्रमा भौतिक पूर्वाधार तथा यातायात मन्त्रालय र सार्वजनिक खरिद अनुगमन कार्यालय, प्रदेश महासंघले मुख्यमन्त्री तथा जिल्ला संघहरूले जिल्ला प्रशासन कार्यालयहरूमा ज्ञापनपत्र बुझाएका हुन् ।एक साताभित्र माग सम्बोधन नभए सार्वजनिक खरिद अनुगमन कार्यालय, सडक विभाग, सहरी विकास तथा भवन निर्माण विभागलगायत नेपाल सरकारका सम्बन्धित निकायमा धर्ना दिने, घेराउ गर्ने, ताला लगाउने महासंघले जनाएको छ । हेभी यन्त्रउपकरण सडकमा राख्ने, निर्माण कार्य ठप्प राख्ने, टेन्डर बहिष्कार गर्ने, इजाजतपत्र सरकारलाई बुझाउनेलगायत विरोध कार्यक्रम चरणबद्ध रूपमा सञ्चालन गर्ने महासंघले चेतावनी दिएको छ । महासंघका अध्यक्ष रवि सिंहले सरोकारवाला निकायबाट व्यवसायीको माग सम्बोधन नभएकाले आन्दोलनमा जानुपर्ने स्थिति आएको बताए । गत साउन १६ गते नेपाल राजपत्रमा तेस्रो पटक संशोधन गरी प्रकाशित सार्वजनिक खरिद (आठौं संशोधन) नियमावली २०७६ मा केही सकारात्मक प्रावधान रहे पनि तिनको कार्यान्वयन भएन, बुधबार आयोजित पत्रकार सम्मेलनमा उनले भने, म्याद थप तथा बैंक कर्जामा देखिएको समस्याका कारण समग्र निर्माण क्षेत्र प्रभावित बन्दा अर्थतन्त्रमै समस्या देखिएको छ । सिंहले निर्माण परियोजनाहरू समयमै नसकिनुमा निर्माण व्यवसायीको दोष नरहेको जिकिर गरे । यसमा नियमनकारी निकायको दोष बढी छ, उनले भने । अधिकांश परियोजनामा क्षमताभन्दा बढीको काम लिँदा समस्या देखिएको र समाधानका लागि महासंघले दिएका सुझाव सम्बन्धित निकायहरूबाट कार्यान्वयन नभएको उनले बताए । निर्माण व्यवसायीबाट गल्ती भए प्रचलित कानुनअनुसार कारबाही हुनुपर्छ, तर त्यही कार्यमा संलग्न अन्यलाई उन्मुक्ति दिन पाइँदैन, उनले भने । नेपाली निर्माण व्यवसायी संलग्न हुनै नपाउने गरी बोलपत्र आह्वान भइरहेको उनले बताए ।सार्वजनिक खरिद ऐन संशोधन गर्दा निर्माण व्यवसायीलाई छलफलमा अनिवार्य सहभागी गराइनुपर्ने महासंघका निवर्तमान अध्यक्ष विष्णुभाइ श्रेष्ठले बताए ।"
गोली लागेर मृत्यु,उदयपुर (कास) सिकार खेल्न सँगै गएका साथीले चलाएको गोली लागेरमंगलबार कटारी११ का शंकर राउतको मृत्यु भएको छ । इलाका प्रहरी कटारीलेघटनामा संलग्न चक्रबहादुर बस्नेतलाईपक्राउ गरेको छ भने फरार रहेकाअमृतबहादुर राउतको खोजी भइरहेको जनाएको छ ।
यू१९ टिमको लगातार हार,"(काठमाडौं)  ब्याटिङ र बलिङमा अपेक्षाअनुसार प्रदर्शन गर्न असफल रहँदा नेपाल यू१९ टिमले च्यालेन्जर्स ट्रफीमा घरेलु टोली भारतको ए टिमसँग १ सय ७ रनको हार बेहोरेको छ । लगातार दुई खेलमा पराजित भएपछि नेपालको फाइनल पुग्ने सम्भावना सकिएको छ । सोमबार पहिलो खेलमा नेपाली टिम भारत सी सँग १० विकेटले पराजित भएको थियो । च्यालेन्जर्स ट्रफीमा भारतको ए, बी र सी तथा नेपाली यू१९ राष्ट्रिय टिमको सहभागिता छ । राउन्ड रोबिन लिग चरणमा शीर्ष दुई स्थानमा रहने टिमले फाइनल खेल्नेछन् । समान २ खेलबाट भारत बी ४ अंकसहित शीर्षस्थानमा छ । भारत ए र सी को समान खेलबाट २२ अंक छ । नेपाल अंकविहीन छ । लिगको अन्तिम खेलमा शुक्रबार भारत ए र सी तथा नेपाल र भारत बी प्रतिस्पर्धी हुनेछन् । नयाँ खेलाडीलाई एक्सपोजरको रूपमा लिइएको एकदिवसीय प्रतियोगिताअन्तर्गत बुधबार २ सय ४८ रनको लक्ष्य पछ्याएको नेपालले निर्धारित ओभरमा ९ विकेट गुमाई १ सय ४० रनमात्र बनायो । पूरै ओभर खेले पनि नेपालले रनरेटमा सुधार गर्न सकेन । ठूलो लक्ष्य पछ्याउने क्रममा नेपालका विशालविक्रम केसीबाहेक अन्य सबै ब्याट्सम्यान कमजोर देखिए । तेस्रो नम्बरमा आएका विशालले १ सय २६ बलमा ११ चौका प्रहार गर्दै ७१ रनको योगदान गरे । एउटा एन्डबाट उनले रन बनाए पनि अर्को एन्डबाट लगातार विकेट झरिरह्यो । उनीसहित नेपालका ३ खेलाडीले मात्र दोहोरो अंकमा रन बनाउन सके । लोकेश बम, कुशल मल्ल र हरिबहादुर चौहानले खाता खोल्न नसकेको इनिङ्समा १५५ ओभरमा नेपाल ४९६ को दयनीय स्थितिमा थियो । ओपनर लोकेश र कप्तान रित गौतम पहिलो ओभरको चौथो र छैटौं बलमै आउट भए । रनआउट भएका रितले ५ रन जोडे । विशाल र शेर मल्लले सातौं विकेटमा ५६ रनको साझेदारी गरेपछि नेपालले सय रनको आँकडा पार गरेको हो । शेरले ५४ बलमा २१ रन जोडे । प्रतिश जिसीले ६ रनमात्र बनाउन सके । आकाश चन्द ३६ बलमा ३ चौकासहित १९ रनमा अविजित रहे । भारतका नितिश कुमार यादव र समीर हसिनले २२ विकेट झारे । यसअघि राजीव गान्धी अन्तर्राष्ट्रिय रंगशाला हैदराबादमा टस हारेर ब्याटिङको निम्तो पाएको भारतीय टोलीले ४८२ ओभरमा अलआउट हुँदै २ सय ४७ रनको योगफल खडा गर्यो । नेपालले सुरुमा आक्रामक बलिङ गर्यो । २० ओभरमा ११५५ को स्थितिमा पुगेको भारतका ध्रुवचन्द जिरेल र नितिश कुमार रेड्डीले छैटौं विकेटमा ९२ रनको साझेदारी गरेपछि ठूलो योगफल बनेको हो । कप्तान ध्रुवचन्दले ६५ बलमा ६ चौका र ३ छक्का मदतमा ७४ तथा नितिशले ५८ बलमा ३० रनको योगदान गरे । यसअघि ओपनर भूपेन्द्र यजश्वी जैसवालले ३३ तथा सुदर्शन भारद्वाजले ३४ रन जोडे । आकाश चन्दको बलमा बोल्ड हुनुअघि यजश्वीले २७ बलमा ५ चौका र २ छक्का प्रहार गरे । सुदर्शनलाई लोकेश बमले रनआउट गरे । नेपालका शेरले ३, आकाशले २ तथा प्रतिश जिसी र हरिबहादुर चौहानले ११ विकेट लिए । तीन भारतीय खेलाडी रनआउट भए ।"
कुस्तीमा बब्बी विजेता,"(नवलपरासी)  त्रिवेणी सुस्ता गाउँपालिका५ स्थित ठाडीघाटमा कात्तिक पूर्णिमाको अवसरमा सम्पन्न विराट कुस्ती प्रतियोगिताको उपाधि भारत हरियाणाका बब्बी यादवले जितेका छन् । नारायणी नदीको किनारमा भएको कुस्ती प्रतियोगितामा बब्बीले बनारसका शम्शेर सिंहलाई पछारेर सफलता हासिल गरे । उनले शम्शेरलाई ७ मिनेटमा दुईपल्ट पछारेका थिए ।भारत गोरखपुरका पवनहाटा र महाराजगन्ज जिल्लाका गोल्डेन पहलमानले संयुक्त तेस्रो स्थान हात पारे । पहिलो र दोस्रोले क्रमशः २५ र १५ हजार नगद तथा टेलिभिजन पाएका थिए । तेस्रा भएका दुवैले समान १० हजार र साइकल पाए पुरस्कार पाए । हरेक वर्ष हुने कुस्ती भिडन्तमा यसपालि भारतका २८ पहलमानले भाग लिएका थिए । ठाडीघाट मेला व्यवस्थापन समितिले आयोजना गरेको कुस्ती भिडन्तमा उत्रेका कुस्तीवाजलाई दर्शकले आफूखुसी नगद दिने चलन रहेको स्थानीय अंगद यादव बताउँछन् । आयोजकले अर्को वर्ष हुने प्रतियोगिता विजेतालाई १ लाख रुपैयाँ दिने घोषणा गरेको छ । यहाँ आयोजना हुने कुस्ती भिडन्त महिलाले हेर्दैनन् । दसौं हजार दर्शक भेला हुने गरे पनि महिलाको उपस्थिति शून्य रहन्छ । कुस्ती बजरंगबली हनुमानको खेल भएको र त्यस्तो लडाइँ महिलाले हेर्न नहुने स्थानीय जनविश्वास छ । निःशुल्क हेर्न पाइने भए पनि कोही महिला कुस्ती हेर्न आउँदैनन्, सुस्ताका रोज मियाले भने ।"
फर्साटिकर विजयी,रूपन्देही (कास) फर्साटिकर युवा क्लबले ज्ञानबहादुर गुरुङ स्मृति चौथो सयपत्री गोल्डकप नकआउट फुटबलमा बुधबार जित हात पार्दै फाइनल तय गरेको छ । सेमिफाइनलमा फर्साटिकले आयोजक सयपत्री युवा क्लबलाई ३१ गोलले हरायो । रामनगर खेलमैदानमा भएको खेलको छैटौं मिनेटमा कप्तान मुकेश कुँवरले गोल गर्दै फर्साटिकरलाई अग्रता दिलाए । सोही टिमबाट अमित लामाले ३४ औं मिनेटमा गोल थपे । खेलको ६६ औं मिनेटमा फर्साटिकरका टिकराज गुरुङ गोल थपेका थिए । त्यसअघि आयोजकका लागि ५५ औं मिनेटमा सरोज योन्जनले पेनाल्टीमार्फत गरेको गोल सान्त्वनामा परिणत भयो । फर्साटिकरका विश्व थापा म्यान अफ द म्याच भए । बिहीबार दोस्रो सेमिफाइनलमा सुनौलो संगम युवाले भैरव देशभक्त नवलपरासीसँग प्रतिस्पर्धा गर्नेछ ।
नेपाल ऐतिहासिक उपाधि नजिक,"(काठमाडौं)  एभीसी सिनियर वुमन्स सेन्ट्रल जोन भलिबलमा नेपाल शतप्रतिशत जितसाथ फाइनलमा पुगेको छ । नेपाली टिम बुधबार लिग चरणको अन्तिम खेलमा माल्दिभ्समाथि ३० को सोझो सेटमा जित पाउँदै फाइनल पुगेको हो । उपाधिका लागि नेपालले बिहीबार फेरि माल्दिभ्ससँगै खेल्नेछ । पाँच टोलीसम्मिलित प्रतियोगितामा लिग चरणबाट शीर्ष दुई टोली फाइनल पुगेका थिए । राउन्ड रोबिन लिगका ४ खेलमा १२ अंक जोड्दा नेपाली राष्ट्रिय टोलीले एक सेट पनि गुमाउनुपरेन । यसअघि नेपालले अफगानिस्तान, किर्गिस्तान र घरेलु टोली बंगलादेशलाई हराएको थियो । ४ खेलबाट ८ अंकसहित दोस्रो स्थानमा रहेर माल्दिभ्स उपाधि नजिक पुगेको हो । सहिद सुरवार्दी इन्डोर रंगशालामा माल्दिभ्सलाई हराउन नेपाली टोलीलाई यसअघिका खेलमा जसरी धेरै मिहिनेत गर्नुपरेन । पहिलो सेट २५१४ ले आफ्नो पक्षमा पारेको नेपालले दोस्रो सेट अझै सुधारिएको प्रदर्शनसहित २५५ ले जित्यो । तेस्रो सेटमा २५१३ को प्रदर्शनसहित खेल सोझो सेटमा जित्दा नेपाली महिला भलिबल टोली ऐतिहासिक अन्तर्राष्ट्रिय उपाधि नजिक पुगेको छ । पहिलो अन्तर्राष्ट्रिय सहभागितामै नेपाली महिला टोलीले सन् १९९९ मा भएको आठौं दक्षिण एसियाली खेलकुदमा कांस्य पदक जितेको थियो । त्यसयता सन् २००६ मा श्रीलंका तथा २०१६ मा भारतमा भएको क्रमशः ११ औं र १२ औं सागमा पनि कांस्य जितेको थियो । मंसिर १५ देखि २४ सम्म नेपालमै हुन लागेको १३ औं सागको तयारीस्वरुप नेपालले सेन्ट्रल जोनमा सहभागिता जनाएको हो ।"
रत्नजित र प्रिन्स पराजित,"काठमाडौं (कास) त्रिपुरेश्वरस्थित राखेप कभर्डहलमा बुधबार सुरु योनेक्स सनराइज नेपाल अन्तर्राष्ट्रिय च्यालेन्ज ब्याडमिन्टनमा दीपेश धामी र विष्णु कटुवालले विजयी सुरुआत गरेका छन् । नेपालका नम्बर एक खेलाडी रत्जजित तामाङ र उदीयमान खेलाडी प्रिन्स दाहाल भने पहिलो चरणमै पराजित भए ।२५ हजार डलर पुरस्कार राशि भएको यस प्रतियोगितामा नेपालसहित २१ राष्ट्रका १ सय ४९ खेलाडी प्रतिस्पर्धामा छन् । दीपेशले भारतका दीपक शर्मालाई २११०, २११६ र विष्णुले भुटानका निदुप दोर्जेलाइ २१९, २१४ को सेटमा हराएका थिए । रत्नजित भने थाइल्यान्डका अदुईराच नम्कुलसँग २१९, २१४ को सेटमा स्तब्ध भए । दुबई इन्टरनेसनल सिरिज र हालै माल्दिभ्समा भएको जुनियर च्याम्पियनसिपमा पदक जितेका प्रिन्स यस च्यालेन्जमा दोस्रो वरीयता पाएका रसियाका सर्जी सिरान्तसँग २११७, २११२ को प्रतिस्पर्धात्मक सेटमा पराजित भए । नेपालका विकास श्रेष्ठ र प्रफुल महर्जन पनि अघिल्लो चरणमा जान सकेनन् । विकास इंग्ल्यान्डका वाङ युह्वाङसँग २११३, २११४ ले तथा प्रफुल भारतका सिद्धार्थ ठाकुरसँग २११४, २११० को सेटमा पराजित भए । साजनकृष्ण ताम्राकारले भारतका किरण कुमार मेललाई वाकओभर दिए यता नेपालका नवीन श्रेष्ठले वाकओभर पाए । नेपालकै सुनील जोशी र जीवन आचार्य पनि अघि बढ्न सकेनन् । सुनील अस्ट्रेलियाका केथ मार्क इडिसनसँग २२२०, २१११ ले र जीवन भारतका सिली वर्मासँग २११२, २११३ ले हारे । महिलातर्फ १३ औं सागका लागि तयारीमा रहेका खेलाडीहरू विदेशी प्रतिद्वन्द्वीसामु टिक्न सकेनन् । युगलतर्फ अमिता गिरी र अनुमाया राई, पूजा श्रेष्ठ र जेसिका गुरुङ, नीता लम्साल र सीमा राजवंशी तथा रसिला महर्जन र सीता राईको जोडी पराजित भए ।नेपाल ब्याडमिन्टन संघले आयोजना गरेको प्रतियोगितामा पुरुष, महिला सिंगल्स र युगल तथा मिक्स डबल्स गरी ५ विधामा प्रतिस्पर्धा भइरहेको छ ।"
स्टर्लिङ कारबाहीमा,"लन्डन म्यानचेस्टर सिटीका रहिम स्टर्लिङले युरो २०२० मा मोन्टेनेग्रोविरुद्ध हुने छनोटमा इंग्ल्यान्डका लागि नखेल्न भएका छन् । उनलाई अनुशासनको कारबाहीका रूपमा टिमबाट हटाइएको हो । लिभरपुलका जो गोमेजविरुद्ध झगडामा उत्रेपछि उनी समस्यामा परेका हुन् । स्टर्लिङले इन्स्ट्राग्राममा लेख्दै गोमेजसँग इंग्ल्यान्ड टिममा फर्कंदा मुखामुख भएको स्विकारेका छन् । यसअघि इंग्लिस प्रिमियर लिग लिभरपुलले सिटीलाई ३१ ले हराउँदा पनि उनीहरूबीच विवाद भएको थियो ।स्टर्लिङले भनेका छन्, गोमेज र मबीच केही क्षण भनाभन भएको हो । अब कुरा मिलिसकेको छ र दुवै समस्या समाधान गरेर अगाडि बढ्न तयार छौं । हामी त्यस्तो खेलमा छौं, जहाँ भावनाले कुरा बिगार्ने गर्छ । त्यसमै बगेर मैले केही खराब गरें । अब हामीबीच कुनै प्रकारको गुनासो रहेन । मलाई लाग्छ, अब हाम्रो पूरा ध्यान मोन्टेनेग्रोविरुद्ध बिहीबार हुने खेलमा केन्द्रित हुनुपर्छ ।यसअघि डेली मेलले स्टर्लिङ झगडामा उत्रेको बारे लामो समाचार छापेको थियो । त्यसअनुसार सोमबार दुई खेलाडीबीच झगडाको स्थिति उत्पन्न भएको थियो । टिम क्यान्टेनमा स्टर्लिङले गोमेजको घाँटी समात्ने प्रयास गरेका थिए । यो समाचार बाहिर आएपछि इंग्ल्यान्ड व्यवस्थापक गारेथ बेलले स्टर्लिङविरुद्ध तत्काल कारबाही गरेका हुन् । मोन्टेनेग्रोविरुद्धको खेलमा विजयी रहे इंग्ल्यान्डले युरोको अन्तिम चरणको छनोट यात्रा निश्चित गर्नेछ ।"
कृष्णको अग्रता,काठमाडौं (कास) नेपालका क्यान्डिडेट मास्टर कृष्ण थापाले राजधानीमा भइरहेको मदन भण्डारी मेमोरियल एसियन एमेच्योर चेस च्याम्पियनसिपमा एक्लो अग्रता लिएका छन् । बुधबार आठौं चरणमा भारतका सुमित ग्रोभरसँग बराबरी खेलेका उनले सातौं चरणमा सजिन मर्हजनलाई हराएका थिए । कृष्णको ७ अंक हुँदा दोस्रो स्थानमा रहेका सुमितसँग साढे ६ अंक छ । सुमितले सातौं चरणमा सुशील चौधरीलाई हराएका थिए । नेपालका पुरुषोत्तम चौलागाईं र भारतका आर्नभ कुशहवाको ६ अंक छ । आठौं चरणमा दुवैले बराबरीको नतिजा सामना गरे । सातौं चरणमा आर्नभले रिजेन्द्र राजभण्डारी र पुरुषोत्तमले प्रकाश नेपालसँग बराबरी खेलेका थिए । सातौं चरण समाप्तिमा रिजेन्द्रसँग ५ अंक छ । १५ देशका कुल ८४ खेलाडी सहभागी प्रतियोगिता स्विस लिगको आधारको ९ चरणमा हुनेछ । विजेताले १ हजार ५ सय र उपविजेताले १ हजार अमेरिकी डलर पुरस्कार पाउने छन् ।
ज्ञान कार्निभलमा नेटबल,"काठमाडौं (कास) ज्ञानोदय बालवाटिकाको आयोजनामा २६ औं ज्ञान कार्निभल अन्तरस्कुल खेलकुद बिहीबारदेखि हुने भएको छ । कार्निभलमा बास्केटबल, फुटबल र नेटबलमा प्रतिस्पर्धा हुनेछ । आयोजक ज्ञानोदयकी संस्थापक प्रिन्सिपल इन्दिरा याक्थुम्बाले बुधबार पत्रकार सम्मेलनमा जनाएअनुसार छात्र फुटबलमा १२, बास्केटबल छात्रमा १२ र छात्रामा १० तथा नेटबलमा ८ टिमको सहभागिता रहने छ । प्लस टु बास्केटबलको छात्रमा ९ तथा छात्रामा ८ टिमले भाग लिने छन् । नेटबल पहिलोपल्ट समावेश गरिएको हो ।"
कुङफु टोली अस्ट्रिया जाने,"काठमाडौं (कास) वर्ल्ड कप ब्रिगेन्ज ओपनमा प्रतिस्पर्धा गर्न नेपाली उमा कुङफु टोली बिहीबार अस्ट्रियाको ब्रिगेन्ज जाने भएको छ । नोभेम्बर १५ र १६ मा हुने प्रतियोगितामा तीन पुरुष खेलाडीले भाग लिने छन् । कमल मगरले ३, रमेश महर्जनले १ र सञ्जय पुटुवारले ३ स्पर्धामा प्रतिस्पर्धा गर्नेछन् । प्रशिक्षकमा अशोक केसी र व्यवस्थापकमा सुदीश पाण्डे छन् ।"
गोल्डेनगेटको जित,"काठमाडौं (कास) गोल्डेनगेट कलेजले सातौं जेभियर यू१९ बास्केटबलमा बुधबार बर्नहार्ट कलेजलाई ७३२१ स्कोरको पराजित गरेको छ । टोलीले पाएको फराकिलो जितमा गोल्डेनगेटका अभिषेक सिंहले ३५ स्कोर गरे । ह्वाइटहाउस, ट्रिनिटी र सीसीआरसी पनि विजयी भए । गर्ल्सतर्फ साइपाल एकेडेमीले कास्कीको सोसियल पब्लिकलाई ४३२९ स्कोरले हरायो ।"
पुष्पसदन विजयी,"काठमाडौं (कास) एलआरआईको आठौं स्पोर्टस फेस्टअन्तर्गत बुधबार बास्केटबलतर्फ छात्रमा पुष्पसदनले राराहिललाई ४९३२ स्कोरले पराजित गरेको छ । द एक्सेल्सियरले नेपालयलाई ३९२६ को जित पायो । छात्रातर्फ स्वर्णिक स्कुलले भानुभक्त स्कुललाई २४१७ ले, एलआरआईले ज्ञानोदयलाई ३५१२ ले र राराहिलले लिटिल एन्जललाई १५१० स्कोरले हराए ।"
हिमालय सफल,"काठमाडौं (कास) आयोजक हिमालय बोर्डिङले दोस्रो हिमालय कप अन्तरस्कुल बास्केटबलको प्लस टु गर्ल्समा बुधबार एस कलेजलाई ४२१५ स्कोरले पराजित गरेको छ । हिमालयको जितमा प्रजिता कार्कीले २० स्कोर जोडिन् । सन्जु राईको २९ स्कोरमा न्यु भिजनले ख्वपलाई ४४१८ ले हरायो । ब्वाइजतर्फ एसले हमालयलाई ४४४३, इन्साइट भिजनले ह्वाइटहाउसलाई २७२४ र चाणक्यले कस्मिकलाई ४३१९ ले हराए ।"
आयोजक भ्याली विजयी,काठमाडौं (कास) आयोजक भ्याली पब्लिकले अन्तरस्कुल बास्केटबलमा बुधबार गल्सतर्फ लालीगुराँसलाई ३४२२ स्कोरले हराएको छ । भ्याली ए को जितमा पूर्णिमा परियार र सृष्टि श्रेष्ठले समान ११ स्कोर गरे । भ्याली बी ले ओडिसीलाई ३३११ ले हरायो । अनिशा खत्री र रीता खड्गीले समान १५ स्कोर जोडे ।
वडा ७ विजयी,काठमाडौं (कास) नागार्जुन नगरपालिका वडा ७ ए ले बुधबार प्रथम मेयर कप फुटबलमा वडा ५ बी लाई २० गोलले पराजित गर्दै फाइनलमा स्थान बनाएको छ ।

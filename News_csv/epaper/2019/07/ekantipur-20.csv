शीर्षक,विवरण
चेपुवामा साना,"२०२४ सालमा देशभरि २ हजार सवारी भएका बेला बनाइएको सडकमा हजारौं सवारीसाधन थपिँदा पनि गुणस्तर उस्तै छ । १० टन क्षमताका लागि बनाइएको राजमार्गमा ४० टनभन्दा बढीका मालवाहक गाडी गुडाइएको र दुर्घटनाबाट जोगाउन सडक किनारामा राख्नुपर्ने सुरक्षा उपाय नगर्दा दुर्घटना बढेको सडक दुर्घटनामा घाइते भएकाहरूबारे अध्ययन गरिरहेको नेपाल इन्जुरी अनुसन्धान केन्द्रका निर्देशक डा सुनीलकुमार जोशी बताउँछन् । पोखरानौबिसे सडक २०३४ सालमा चीन सरकारले नेपाललाई हस्तान्तरण गरेको थियो । उतिबेला राजमार्गमा गुड्ने सीमित सवारीसाधनको अवस्था र अहिलेको अवस्था दाँज्न मिल्दैन, गजुरी निवासी नेपाल उद्योग वाणिज्य महासंघका केन्द्रीय सदस्य चन्द्रकान्त अधिकारीले भने, उतिबेला एक मिनेटमा मुस्किलले ३० वटा गाडी गुड्थे, अहिले प्रतिसेकेन्ड ३ वटा गुड्छन् तर सडकको अवस्था जस्ताको तस्तै छ । गजुरीस्थित सडक डिभिजनको फिल्ड कार्यालयका इन्जिनियर हरि ठकुरी भने सवारीको चापलाई ध्यानमा राखेर पछिल्लो समय सडकको चौडाइ र घुम्ती फराकिलो पारिएको तथा पिचको गुणस्तर बढाइएको बताउँछन् । सडकको गुणस्तर बढाउँदै आएका छौं, उनले भने । उनका अनुसार साधारण ट्रकमा १८ टन र ठूला ट्रकमा २१ टनसम्म मात्रै ढुवानी गर्न पाउने सडकको क्षमता हो ।"
राष्ट्रसंघ प्रतिवेदकको असहमतिपत्र,"आयोगले प्रस्तावित मस्यौदाका प्रावधानप्रति सुरुदेखि नै आपत्ति प्रकट गर्दै आएको छ । आयोग संवैधानिक निकाय भएको र यसले गर्ने सिफारिसलाई सरकारले अनदेखा गर्न नमिल्ने भन्दै आयोगले महान्यायाधिवक्ताअन्तर्गत मुद्दा चलाउने प्रावधान हटाउन सरकारलाई पत्रसमेत लेखिसकेको छ । तर सरकारले हाम्रो आग्रह पटक्कै सुन्न चाहेको देखिएन, यसले आयोगलाई हानि गर्ने नभई नेपालकै प्रतिष्ठामा गम्भीर असर गर्छ, आयोगका सचिव वेदप्रसाद भट्टराईले भने, सुरुमै हाम्रो अनुरोध सुनेको भए अहिले राष्ट्रसंघका प्रतिवेदकले यसरी प्रश्न नै उठाउने थिएनन्, यसलाई पनि अनदेखा गरिए अझै उपल्लो तहमा उठ्छ, जसले नेपालको बेइज्जत मात्रै होइन, हानि नै हुन्छ । थप क्षति रोक्न पनि सरकारले विधेयक मस्यौदा संशोधन गर्नॅपर्ने उनले बताए । मानव अधिकार उल्लंघनका ७ सयभन्दा बढी मुद्दाका हजारौं दोषीविरुद्ध मुद्दा चलाउन आयोगले गरेको सिफारिस हालसम्म एउटै कार्यान्वयन भएको छैन । प्रस्तावित मस्यौदा जस्ताको तस्तै पारित भए ती सिफारिस फेरि पनि कार्यान्वयन नहुने अवस्था आउने आयोगको चिन्ता छ ।"
हर्बल हब,"समुद्र सतहबाट ३ हजार २ सय २० मिटर उचाइमा अवस्थित गुर्जामा २ सय ३० घरपरिवार छन् । गुर्जामा गाडी पुगिसकेको छैन । गुर्जा पुग्ने तीनवटा पैदल मार्ग छन् । सबैभन्दा नजिकको अर्को बस्ती पुग्न कम्तीमा ८ घण्टा हिँडेर ४ हजार मिटरसम्म अग्ला निर्जन जंगल भएको पहाड छिचोल्नुपर्छ । गुर्जाको रुखाचौर, इङ्ले, खोलाखर्क, लगवाङ, ताम्जा र फेसताङलगायत जंगलमा च्याउ पाइन्छ । यार्चागुम्बु भने चुरेन, पुथा, गुर्जा र धौलागिरि हिमाल फेदीका बुक्यान क्षेत्रमा पाइन्छ । जिल्ला वन कार्यालयमा यो वर्ष यार्चागुम्बु २५ केजी, रातोच्याउ ३७ केजी र सेतक चिनी ११ हजार ८ सय ४० केजी निकासी भएको तथ्यांक छ । रातो च्याउ टिप्ने सिजन बल्ल भएकाले संकलन पुर्जी लिन व्यापारी आउन थालेका छन् ।"
भन्सार छलेका गाडीलाई कारबाही,"बर्दिया (कास) भन्सार छलेर मुलुक भित्र्याइएका आधा दर्जन भारतीय नम्बरका गाडी नियन्त्रणमा लिएर कारबाही थालिएको छ । भन्सार छलेका गाडीलाई आवश्यक कारबाहीका लागि राजस्व अनुसन्धान कार्यालय कोहलपुर पठाइएको छ । राजस्व अनुसन्धान प्रमुख केशर कार्कीले कारबाही प्रक्रिया अघि बढिसकेको जनाए । एकदिने सुविधाका नाममा भित्रिएका भारतीय सवारी साधन दुरुपयोग हुन थालेपछि भन्सार र स्थानीय प्रहरी प्रशासनले कडाइ गर्न थालेका हुन् । भन्सारबाट एकदिने सुविधा लिएपछि त्यसैदिन भारत फर्किनुपर्नेमा महिनौंसम्म यहीँ राख्ने गरिएको भन्सार प्रमुख ओपेन्द्र हमालले जनाए । भन्सार कार्यालयले भारतबाट आउने सर्वसाधारणलाई नेपाली बजारसम्म दिनभर किनमेल, भेटघाट गर्न सुविधा पास दिँदै आएको छ । सुविधा लिएर ती गाडी भाडामा सञ्चालन गर्न थालेपछि कडाइ गरिएको हमालले बताए । यसरी वर्षौंसम्म भारतीय गाडी राख्नेको संख्या दिन प्रतिदिन बढ्दै गएपछि स्थानीय प्रशासनले निगरानी बढाएको छ । भन्सारका अनुसार भारतीय गाडी आयात गर्दा करिब २ सय २५ प्रतिशत राजस्व बुझाउनु पर्छ । धेरै राजस्व बुझाउनुपर्ने भएपछि भारतमै सस्तोमा गाडी खरिद गर्ने र नेपालमा गुडाउनेको संख्या बढ्दै गएको छ । कृष्णसार यातायात समितिका अध्यक्ष शम्भु रिजालले भारतीय सवारी साधनले गैरकानुनी रूपमा भन्सार ऐन विपरीत गुडाउने गरेको बताए । भारतीय नम्बरका सवारी साधन नेपाल भित्र भाडामा प्रयोग भएको छ, उनले भने, यसले गर्दा नेपाली नम्बर भएका सवारीसाधन मर्कामा परेका छन् । यसलाई नियन्त्रण गर्नुपर्छ ।"
डाक्टर न उपकरण,"जनकपुर अञ्चल अस्पतालको ल्याब फाँटमा सिकारु विद्यार्थी काम गर्छन् । ल्याबमा आएका सेवाग्राहीभन्दा सिकारु विद्यार्थीको भीड बढी हुन्छ । प्रयोगशाला परीक्षण रिपोर्टमा सिकारु विद्यार्थी नै स्वास्थ्यकर्मीको नक्कली हस्ताक्षर पनि गर्छन् । संवेदनशील प्रयोगशालामा व्यापक लापरबाही हुँदा अञ्चल अस्पतालले विश्वास गुमाउँदै छ । अस्पतालको भवन नयाँ छ तर जनशक्ति र आवश्यक उपकरण पर्याप्त छैनन् । अस्पताल आएका बिरामीलाई बाटैबाट बिचौलियाले अन्तै घिसार्छन् । गत जेठ २० मा अञ्चल अस्पताल परिसरबाटै दुई बिचौलिया पक्राउ पनि परेका थिए । जनशक्ति अभावमा सेवा प्रभावकारी बनाउन कठिन भएको मेडिकल सुपरिडेन्टेड डा नागेन्द्रप्रसाद यादवले बताए । समायोजनमा परेका कर्मचारी आउन नमान्दा समस्या भएको छ, उनले भने, सम्बन्धित निकायमा जनशक्तिका लागि पटक पटक पत्राचार गरेका छौं । पहल हुन सकेको छैन । सीमित जनशक्तिबाट काम गराउन हम्मे परेको उनले बताए ।"
सर्प बोकेरै अस्पताल,सर्पले डसेका दैनिक सरदर २० जना अस्पताल आउने गरेका छन् । स्थान अभावमा एकै बेडमा तीनजनासम्म र भुइँमा राखेर उपचार भइरहेको छ । अधिकांशलाई विषालु गोमन र करेतले टोकेको अधिकारीले बताए । सामान्य विष चढेकालाई बढीमा तीन भाइलसम्म एन्टी स्नेक भेनम लगाइएको छ । बढी विष चढेकालाई ३० भेनमसम्म चलाइएको उनले जनाए ।
खाजा खाँदाखाँदै पड्कियो,घटनामा श्रीमान् परेको थाहा पाएर अस्पताल आएकी विमलाले सेराला डेढ महिनाअघि मात्र भारतबाट आएको दाबी गरेकी छन् । शुक्रबार साँझ लक्ष्मणको शल्यक्रिया गरिएको छ । उनीहरू श्रीमान्श्रीमती नै माओवादीका पूर्वलडाकु हुन् ।
सरकारले वार्ता चाहेन,"बन्दुक बोकेर निकास निस्कँदैन, चन्दजीहरूले पनि वार्तामा आउनुपर्छ, त्यसको विकल्प छैन, उनले भने, वार्ताबाट भाग्नु हुँदैन, इमानदार रूपमा वार्तामा आउनुपर्छ । नेकपा क्रान्तिकारी माओवादीका महासचिव मोहन वैद्यले सरकारले दमन गरेर वार्ता ल्याउने प्रयास गलत भएको बताए । वार्तामा ल्याउनुपर्छ, दमन र हत्या गर्नु हुन्न, त्यसो गर्दा मुलुकमा अर्को समस्या उत्पन्न हुन्छ, उनले भने, वार्ताबाटै निकास निकाल्नुपर्छ, त्यसका लागि दुवै पक्ष इमानदार हुनुपर्छ, दमनले समाधान निस्कँदैन । तर चन्द समूहको राजनीतिक दिशा स्पष्ट नभएको उनले आरोप लगाए । गृहमन्त्री रामबहादुर थापाका राजनीतिक सल्लाहकार सूर्य सुवेदीले चन्द समूहले हतियार नबिसाएसम्म वार्ता टोली गठन नगरिने बताए । माग के हो स्पष्ट हुनुपर्छ, वार्ता गर्ने भए पत्र किन चाहियो ? उनले भने, पत्र प्राविधिक विषय हो, वार्ताको विषय पत्रमा अड्किँदैन ।"
"संगठनमा वामदेव, विदेश विभागमा नेपाल",केही दिनअघि ओलीले गौतमलाई बोलाएर लामो छलफल गरेका थिए । छलफलमा ओलीले मिलेर जाने प्रस्ताव राखेका थिए । गौतमले भने सक्रिय भूमिका दिन आग्रह गरेका थिए । यसअघि ओलीले संगठन विभागमा रामबहादुर थापालाई लैजाने तयारी गरेका थिए । पूर्वएमालेको सन्तुलन नबिगार्नका लागि गौतमलाई नेतृत्व दिने निर्णयमा ओली पुगेका हुन् । विदेश विभागको जिम्मेवारी वरिष्ठ नेता माधवकुमार नेपाललाई दिने सहमति भएको छ । नेपालले यो विभागको नेतृत्व पहिले पनि सम्हालिसकेका छन् । अर्का वरिष्ठ नेता झलनाथ खनाललाई नीति तथा अनुसन्धान विभागको जिम्मेवारी दिन लागिएको छ । पूर्वएमालेको भागमा परेको स्कुल विभागको जिम्मेवारी ईश्वर पोखरेलाई दिने समझदारी भएको छ । पूर्वमाओवादी पक्षले भने पोखरेलको नामलाई रुचाएको छैन । उसले यो विभागको नेतृत्वमा दाबी गर्दै आएको छ ।
बाढीपहिरोमा एक भए दल,"यसअघि राजपाको समर्थनमा कांग्रेसले उक्त प्रस्ताव दर्ता गराएको थियो । थप छलफलपछि त्यसलाई सामूहिक प्रस्ताव बनाइएको हो । नेकपा सांसद खिमलाल भट्टराईले राष्ट्रमा संकट परेका बेला राष्ट्रिय सभा एक भएर प्रस्तुत भएकामा खुसी व्यक्त गरे । कांग्रेस सांसद बद्रीप्रसाद पाण्डेले कोही कसैले जस लिनेभन्दा पनि महत्त्वपूर्ण विषयलाई साझा बनाएर सामूहिक रूपमा प्रस्ताव ल्याइएको उल्लेख गरे । गृहमन्त्री रामबहादुर थापाले पनि विपत्तिका बेला राष्ट्रिय सभाले देखाएको एकताको प्रशंसा गरे । प्रस्तावमाथि सांसदका जवाफ दिँदै मन्त्री थापाले विकाससम्बन्धी नीति, अवधारणा र सोच सही हुन नसक्दा विनाश हुने खतरा बढेको धारणा राखे ।"
मकवानपुरमा ६४९ जमिन मात्र सुरक्षित,"चुरे क्षेत्रको संरक्षण गर्ने उद्देश्यले मकवानपुरको पूर्वी क्षेत्रमा पर्ने साविकको धियाल गाविसबाट विगतमा बस्ती नै उठाएर अन्यत्र स्थानान्तरण गरिएको थियो । केहीपछि पुनः धियालमा अतिक्रमण गरेर बस्ती नै बस्यो । जंगलहरू फँडानी भए भने अर्कोतर्फ ढंगा र बालुवा रातारात तराईतिर ढुवानी गरियो । चुरे क्षेत्रको दोहनको कारणले तराई क्षेत्रमा हिउँदमा पानी सुक्ने र वर्षायाममा बस्ती डुबानमा पर्दै आएको छ । भूक्षय र पहिरोको उच्च जोखिममा रहेका मकवानपुरको अधिकांश भूभागमा डोजर चलाएर पहाडलाई घाइते बनाउने काम भएको छ भने अर्कोतर्फ मुलुक ठूला सिमेन्ट उद्योगहरू मकवानपुरमा छन् । त्यसका चुनढुंगाको खानी पनि यहीँ नै छन् । जसले गर्दा मकवानपुरका विभिन्न भागका पहाडलाई कोतर्ने र खोतल्ने काम गरिएको छ । मकवानपुरमा हेटौंडा सिमेन्ट, शिवम् सिमेन्ट र रिद्धिसिद्ध सिमेन्ट उद्योग सञ्चालनमा छन् । यी सबै खानी मकवानपुरका उत्तरपश्चिमी क्षेत्रको पहाडी भूभागमा छन्् ।"
भवन निर्माण रोक्न आदेश,"एएफयूको स्थापनापछि हेटौंडामा वनविज्ञान संकायको डिन कार्यालय स्थापित छ । १० वर्षअघि विश्वविद्यालय गठन भएर साढे ६ वर्षअघि वन विज्ञान संकाय डिन कार्यालय सञ्चालनमा आएपछि संरचना निर्माण गर्न लागिएको हो । भवन अभावमा स्नातक तथा स्नातकोत्तर तहको अध्ययन बिहान, दिउँसो र साँझ तीन सिफ्टमा सञ्चालित छ ।"
गाउँपालिकाद्वारा मालपोत मिनाहा,"जनतालाई राहत होस्, स्थानीय रूपमा कर नियमित बनोस् भन्ने उदेश्यले सबैको सहमतिमा यो निर्णय गरेका हौं, उनले भने । हिमाली गाउँ सिम्पालकाभ्रे, कुन्चोक, नवलपुर हुँदै बाँडेगाउँ, सिपापोखरे, भोटसिपा, भीमटारसम्म स्थलगत रूपमा अनुगमन गर्दा आर्थिक समस्या देखिएपछि जनप्रतिनिधिबीच छलफलपछि पछिल्लो निर्णय गरिएको उनले बताए । २८ हजारभन्दा बढी जनसंख्या भएको इन्द्रावतीमा ०७३ ७४ सम्म अनुमानित १५ करोड बराबरको मालपोत उठ्ने देखिन्छ । स्थलगत रिपोर्टिङ मा पुग्दा आमकृषक आर्थिक रूपमा सक्षम नदेखिएपछि मालपोत बक्यौता मिनाहा गर्यौँ, उनले भने । सहकारीमार्फत कृषिजन्य उत्पादनको खरिदबिक्री सरलीकरण, पुँजी परिचालन उत्पादन क्षेत्रमा लगानी गर्ने गापाले नीति लिएको छ । इन्द्रावतीमा चाँडै राजस्व प्रणालीलाई छिटो बनाउन सफ्टवेयर लागु गर्दै करको दर घटाई दायरा फराकिलो बनाइँदै छ । योजना सम्झौता र भुक्तानीको क्रममा योजनाको कार्यान्वयन शुल्क लिँदै आएको बताउँदै गाउँपालिका महासंघका महासचिव तामाङले आगामी आर्थिक वर्षदेखि हटाइने दाबी गरे । गाउँपालिका सीमा क्षेत्रभित्र प्रवेश सवारीसाधन कर छुट गर्ने नीतिसँगै नक्सा पासबापत् २० रुपैयाँबाट ८ मा झारिएको उनको भनाइ छ । आर्थिक समस्याकै कारण मालपोत तिर्न नसक्ने अवस्थामा पुगेका पीडित कृषक परिवार ०७३ ०७४ मालपोत बक्यौता मिनाहा खबरले उत्साहित छन्् ।"
उपचारमा लगिएकाको शव फेला,नुवाकोट (कास) उपचारका लागि लगिएका कञ्चनपुर चाँदनी गाउँपालिकाका शंकर भट्ट शुक्रबार त्रिशूली नदी किनारमा मृत अवस्थामा फेला परेका छन्् । उनको शव बेलकोटगढी नगरपालिका ५ केरेनीस्थित त्रिशूली नदी किनारमा फेला परेको जिल्ला प्रहरीका सूचना अधिकारी तथा डीएसपी राजेश थापाले बताए । उनी काठमाडौंमा उपचारार्थ रहेकोमा बुधबार कोठाबाट भागेका थिए ।
मानव बेचबिखनमा सफाइ,"नुवाकोट (कास) मानव बेचबिखनको आरोप लागेका दुप्चेश्वर गाउँपालिका १ का सुनबहादुर तामाङलाई पाटनस्थित उच्च अदालतले सफाइ दिएको छ । उनी थुनामा थिए । अदालतले तमाङलाई सफाइ दिएको जिल्ला समन्वय समितिका प्रमुख सन्तमान तामाङले फोनमा जानकारी दिए । सफाइलगत्तै उनी वडाको काममा फर्किएको जिसस प्रमुख तामाङले बताए । दुप्चेश्वर गाउँपालिका१ घ्याङफेदीका उनी नेपाली कांग्रेसबाट निर्वाचित वडाअध्यक्ष हुन् । तामाङलाई उच्च अदालत पाटनका न्यायाधीशद्वय रमेशबहादुर थापा र हरिप्रताप केसीको संयुक्त इजालसले पाँच दिनअघि सफाइ दिएको हो । उनलाई ०७४ चैत ७ मा नुवाकोट अदालतका न्यायाधीश लोकजंग शाहको इजालसले ३७ वर्ष ६ महिना कैदसजाय र २ लाख ५० हजार जरिवानाको फैसला सुनाएको थियो । मानव बेचबिखनमा संलग्न भएको भन्दै ०७१ ५ वैशाखमा नुवाकोट जिल्ला अदालतमा उनीविरुद्ध मुद्दा दर्ता भएको थियो । ३७ वर्षीया एक महिलाले तामाङसहित पासाङ, अवतार, राधा, टीकाराम तामाङलाई विपक्षी बनाएर मुद्दा दायर गरेकी थिइन् ।"
प्रत्येक वडामा स्वास्थ्य एकाई,"प्राथमिक स्वास्थ्य केन्द्र र हेल्थ पोस्ट नभएको ठाउँमा आधारभूत स्वास्थ्य एकाईको व्यवस्था गरिएको गाउँपालिका अध्यक्ष पानीराज बम्जनले बताए । उनका अनुसार यसअघि गाउँपालिका६ कपिलाकोटमा प्राथमिक स्वास्थ्य केन्द्र रहेको थियो भने वडा नम्बर ३ र ५ मा हेल्थ पोस्ट रहेको थियो । पालिकाको वडा नम्बर १ को कात्तिके, २ को रातमाटा, ३ को बरुण, ४ को खयरसाल र ७ को जयमंगलमा आधारभूत स्वास्थ्य एकाई सञ्चालनमा रहेका छन्् । आधारभूत स्वास्थ्य एकाईबाट मातृशिशु सेवा, परिवार नियोजनका अस्थायी साधन, खोप सेवा, गाउँघर क्लिनिक सेवा पाएको पाएका छन्् । यसअघि पालिकाका सबै नागरिकलाई आधारभूत स्वास्थ्य सेवा लिन निकै कठिनाइ रहेको पालिकाका स्वास्थ्य शाखा सहसंयोजक मधु लाखेले बताए ।"
गुनासो सुन्न प्रजिअ घरदैलोमा,"रामेछाप (कास) नागरिकको गुनासो बुझ्नका शुक्रबार रामेछाप नगरपालिकाको रामपुर पुगेकी प्रमुख जिल्ला अधिकारी लीलाकुमारी केसी पाण्डेसँग महिला स्वास्थ्य स्वयंसेविकाले गुनासो गरे । उनीहरूले गुनासो थियो हामीलाई सिम दिइयो, मोबाइल दिएन । गाउँमा स्वास्थ्य अभियानमा खट्ने स्वास्थ्य स्वयंसेविकाले यसअघि एकै प्रकारको नम्बर भएको सिम पाएका थिए । विगतदेखि रामपुरमा स्वयंसेविकाको काम गर्दै आएकी दिलमाया श्रेष्ठले भनिन् हाम्रो जिम्मेवारीबमोजिमको सेवा सुविधा भएन । उनले रामपुरमा ५ वर्षभन्दामुनिका बालबालिकाका लागि पोषणको आवश्यकता रहेको बताइन् । वडाअध्यक्ष भीमबहादुर तामाङले प्रजिअ केसीसँग विपत् र अन्य घटनामा प्रहरी नहुँदा समस्या झेल्नुपरेको बताउँदै रामपुरमा प्रहरीचौकीको आवश्यकता रहेको बताए । स्थानीय कुमार श्रेष्ठले सडक विभागले लिखु करिडोरको सडक निर्माण गर्दा करिब ३ सय रोपनी खेतमा पानी लाने कुलो पुरेको गुनासो प्रजिअसँग राखे ।"
नदी बहाव क्षेत्र साँघुरिँदै,"२०७० चैतमा नदी संरक्षण प्रवर्द्धन गर्न रिभर बेसिन अर्गनाइजेसन गठन गर्ने, नदीको सिमांकन, अव्यवस्थित बस्ती किनाराबाट अन्यत्र सार्ने सन्दर्भमा भएको आदेश कार्यान्वय गर्न निर्देशन दिएको थियो । नदी प्रणालीमा गरिने फोहोरको विसर्जन रोक्न, उपत्यकाको सार्वजनिक जग्गाको पहिचान गरी सरक्षण, ताल तथा पोखरी एवं ढाप क्षेत्र र भूसतहमुनिको जल संरक्षण गर्नेबारेमा पनि सरकारको अवधारणा पेस गर्न आदेश दिएको थियो । यो पनि अहिलेसम्म कार्यान्वयन भएको छैन ।"
बागदरबारको छानामा प्लास्टिक हाल्न अवरोध,"अदालतले बागदरबार भोगाधिकारबारे पनि प्रस्ट पारेको छ । सरकारले २०६२ सालमा काठमाडौं महानगरपालिकालाई बागदरबार भोगाधिकार मात्र दिएको थियो । भत्काउन, बेचबिखन गर्न नपाउने, मूल स्वरूपमा परिवर्तन नहुने गरी मर्मतसम्भार गर्नुपर्नेजस्ता सर्त राखिएका थिए । यी सर्तहरू अहिले पनि परिवर्तन नभएको पाइएको फैसलामा उल्लेख छ ।"
मानहानि मुद्दा,"काठमाडौं (कास) सर्वोच्च अदालतको आदेशानुसार बागदरबारलाई थप क्षति हुन नदिन पाल हाल्ने काममा अवरोध गर्नेविरुद्ध सर्वोच्च अदालतमा मानहानिको मुद्दा दर्ता भएको छ । वरिष्ठ अधिवक्ता शर्मा र खरेललगायतले काठमाडौं महानगरपालिका, कर्मचारी ज्ञानेन्द्र कार्की र कृष्णराज विष्टलाई विपक्षी बनाएर सर्वोच्चमा रिट दर्ता गराएका हुन् । विपक्षीबाट सम्मानित सर्वोच्च अदालतले आदेश गरे बमोजिमको कानुनी दायित्वको परिपालना गर्ने गराउने कार्य नगरी उक्त आदेशको अवज्ञा गर्ने कार्यले न्याय सम्पादनमा अवरोध उत्पन्न भएको भन्दै निवेदन दर्ता गराउनुपरेको उल्लेख गरेका छन् ।"
शिक्षणमा दोस्रो पटक कलेजो प्रत्यारोपण,"प्रत्यारोपण ४४ वर्षीय पुरुषमा गरिएको हो । उनलाई २८ वर्षे युवकले कलेजो दान गरेका थिए । मुलुकमा कलेजोको रोग, मदिरा सेवन, हेपाटाइटिस संक्रमण, क्रिप्टोजेनिक (थाहा नहुने कारण), कलेजोमा बोसो जमेर दीर्घकालमा हुने जटिलतालगायत कारणले प्रत्यारोपणको अवस्था आउने गरेको छ । विश्वभर कलेजो प्रत्यारोपण सबैखाले शल्यचिकित्साभन्दा जटिल मानिन्छ । मुलुकमा सहिद धर्मभक्त राष्ट्रिय प्रत्यारोपण केन्द्रले २०७३ सालमा पहिलो कलेजो प्रत्यारोपण गरेको थियो ।"
काठमाडौंमा ११ पढ्न आउने घटे,"संघीय शिक्षा ऐन जारी नभएकाले हालसम्म कक्षा ११ र १२ संकायकै आधारमा परीक्षा लिइएको परीक्षा नियन्त्रक कृष्ण शर्माले बताए । कक्षा १२ को परीक्षामा शिक्षाशास्त्रतर्फ १ लाख २२ हजार ५ सय ७७ जना, वाणिज्यतर्फ १ लाख ४४ हजार २ सय ८ जनाले परीक्षा दिएका छन् । विज्ञान संकायमा ४७ हजार ६ सय ७८ जना र मानविकीतर्फ १९ हजार ६ सय २० जना परीक्षार्थी सहभागी छन् । कक्षा ११ र १२ को संकाय हट्नुपर्ने सामुदायिक माध्यमिक विद्यालय शिक्षक युनियन (इस्टुन) का उपमहासचिव नारायण गौतमले बताए । जबसम्म कक्षा ९१२ को संरचना पाठ्यक्रम बन्दैन, तबसम्म संकाय हटदैन, उनले भने, संकाय हटेसँगै साइन्स पढ्न काठमाडौं आउनु पर्दैन र अभिभावकले लाखौं खर्चिनु पनि पर्दैन । शिक्षा ऐनअनुसार कक्षा १२ सम्म माध्यमिक तह कायम रहेको शिक्षा मन्त्रालयका प्रवक्ता वैकुण्ठ अर्यालले बताए । कक्षा ११ र १२ मा विज्ञान विषय पढाउने शिक्षालय काठमाडौं केन्द्रित छन्, सहसचिव अर्याल भन्छन् ।"
बाढी,"कमरेड फलानाको घर होइन यो ?होइन, यो त कमरेड ढिस्कानाको घर हो ।यो कस्तो संयोग पर्यो भने कमरेड फलानाजस्तै कमरेड ढिस्काना पनि माधव गुटकै कमरेड हुन् । कुनै विजातीय कमरेड होइनन् । मेरो भन्नुको मतलव के हो भने उनी ओली गुट अथवा प्रचण्ड गुट अथवा झलनाथ गुट अथवा वामदेव गुट अथवा नारायणकाजी गुटका नभएर खासा माधव गुटका कमरेड हुन् । अझ कमरेड ढिस्कानालाई माधव गुटमा कमरेड फलानाभन्दा उच्च स्तरको गुटीय कमरेड मानिने गरिन्छ । त्यसकारण मैले कमरेड ढिस्कानालाई नै भेटेर आफ्नो दुःख प्रकट गर्ने निधो गरेँं । अँ, कमरेड ढिस्कानाको घर पनि यही टोलमा रहेको थाहा थिएन, अब थाहा भयो । कमरेड ढिस्कानाको घरमा निकै चहलपहल थियो । केही महिला र बच्चाहरू यताउता गरिरहेका थिए । एक प्रकारको रमाइलो वातावरण थियो । (यस्तै लाग्यो) । केही बेरपछि के थाहा पाएँ भने आज कमरेड ढिस्कानाको जन्मदिन हो । धत्तेरिका ! म त विलकुलै गलत समयमा आफ्नो दुःख प्रकट गर्न आइपुगेको रहेछु । त्यसैले फर्कन के लागेको थिएँ, कमरेड ढिस्काना देखापरे ।आउनोस्, आउनोस् । उनले अघि बढेर भने, कहाँ जान लाग्नुभएको ?माफ गर्नोस्, मलाई कमरेडको जन्मदिन भनेर थाहा थिएन । मैले विस्तारै भनेंँ, म त दुःख प्रकट गर्न आएको हुँ कमरेड ।कस्तो दुःख ? उनी एकाएक सतर्क भए ।मैले आज बिहानै कमरेड माधवको घर डुबानमा परेको सुनेंँ । मैले दुःखपूर्ण अनुहार बनाएर कमरेड ढिस्कानाको अनुहारमा हेरेँं ।कुन घर ? उनी पनि मेरो अनुहारमा हेरिरहेका थिए ।माधव कमरेडको गौरमा रहेको घर डुबानमा परेको होइन कमरेड ?ए, तराईको घर, त्यो घर डुबेर के भयो ? उनी मुस्कुराए, यहाँका घरहरूलाई त केही भएको छैन नि ।कहाँका घर कमरेड ?नयाँबानेश्वरको घर, कालिमाटीको घर, महाराजगन्जको घर, कमलादीको घर, भैंसेपाटीको घर, बसुन्धराको घर, जोरपाटीको घर, बूढानीलकण्ठको घर, कलंकीको घर, थानकोटको घर, त्रिपुरेश्वरको घर, नयाँसडकको घर, बौद्धको घर, जावलाखेलको घर, चावहिलको घर, पुतलीसडकको घर, कपनको घर, दरबारमार्गको घर ।कमरेड माधवका घरहरू ? मेरो स्वरमा आश्चर्य थियो ।होइन, मेरो घर । (हाँसेर) तर छाड्नोस् घरसरको कुरा । उनले मेरो हात समातेर भने, आज मेरो जन्मदिन हो ।यसपछिको कुरो के हो भने मैले जन्मदिनको उपलक्ष्यमा माधव गुटका कमरेड ढिस्कानालाई ह्याप्पी वर्थ डे टु यु भन्नुपर्यो । यसको बलमा उनले मलाई बैठक कोठामा लगेर केकको एक ठूलो टुक्रा खुवाए । (यति नै) । अब यसलाई म आफ्नो शौभाग्य भनुँ अथवा दुर्भाग्य, म गएको थिएँ, कमरेड माधवकुमार नेपालको घर डुबानमा परेको दुःख प्रकट गर्न, तर स्वादिष्ट केक खाएर ह्याप्पी वर्थ डे भनी आफ्नो घर फर्किएँ ।"
मस्तिष्कको कथा,नयाँ विज्ञानले बाह्य संसारको होइन कि आन्तरिक संसारको अध्ययन गरिरहेको छ । मानव शरीरको संरचना र बुद्धिमाथि केन्द्रित यो अध्ययनले शरीरको जैविक यन्त्रलाई अनुकरण गरिरहेको छ । अघिसम्म पदार्थको अध्ययनको युग मानिएको समय अब शरीरको युगमा प्रवेश गरेको छ ।
भदलामा उमालेको दूध,"गाईभैंसी गोठहरू सफा नहुने, दूध दिने चौपायाको थुन सफा नहुने, दुहुने र दुहेको दूध चिस्याउने केन्द्रसम्म लिएर जाने भाँडो फोहोर हुने समस्या छन् । सीमित सुविधा भएका दुग्ध सङ्कलन केन्द्रले दूध सफा रहेकोनरहेको नमुना दूधमा रक्सी मिसाएर उमाली जाँच गर्ने गर्छ । दूधमा धेरै लेक्टिक एसिड बनेको भए रक्सीसँग उमाल्दा दूध फाट्छ । नत्र फाट्दैन । उक्त परीक्षणमा फाटेको दूध सङ्कलन केन्द्रले किन्न मान्दैन । यो जोखिमबाट बच्न कृषकले दूधमा थोरै सोडा अथवा बेकिङ पाउडर जाकिदिन्छन् । यद्यपि यस्तो दूध पिएर मानिस बिरामी नै भएकोचाहिँ पाइँदैन ।"
चन्द्रमामा मानिस पुगेको ५० वर्ष,मानवताले ठूलो फड्को मारेको पचास वर्षपछि पनि पृथ्वीबाट हेर्दा चन्द्रमा उस्तै देखिन्छ । बरु यतिखेर मानव बस्ने पृथ्वी र प्रविधि फेरिएको छ । हामीले अहिले बोक्ने स्मार्ट फोनको क्षमता एपोलो ११ मा जडित कम्प्युटरको क्षमताभन्दा हजारौं गुणाले बढ्दै गर्दा पृथ्वीको स्वास्थ्यको ग्राफ निरन्तर घट्दो छ । जलवायु परिवर्तन र वातावरण विनाशले मानवीयता नै संकटमा पर्दै गरिरहेको वर्तमानमा मानवजातिलाई आफ्नै वासस्थान जोगाउने नयाँ संकल्पको खाँचो छ । नयाँ चन्द्रसंकल्प अर्थात पृथ्वी जोगाउने संकल्प ताकि मानवताले फेरि एकपटक नयाँ फड्को मारोस् । लेखक इन्स्टिच्युट फर इन्टरडिसिफ्लिनरी स्टडिजसँग सम्बन्धित छन् ।ट्विटर :
"अपरिचित रूप, अपरिमेय डर","लेखक टिच फर नेपालमार्फत श्री त्रिभुवन माध्यमिक विद्यालय, लमजुङमा अध्यापन गर्छिन् ।"
हिलो लाग्ला,औंलाको कापमा घाउ भए लामो समय पानीमा खुट्टा नराखौं खुट्टा पानीमा राखे वा धोएपछि तुरुन्त पुछौंनुन हालेको मनतातो पानीले खुट्टा धोऔंऔंला बढी नकन्याऔं
फोक्सोको क्यान्सर,प्याटेलिभ केयर भनेको रोग निको पार्नका लागि नभई रोगका लक्षणबाट बिरामीलाई थप पीडा हुन नदिनका लागि हो । यस प्रकारको उपचार दिनका लागि नेपालमा केही हस्पिस सेन्टरहरू पनि छन् ।(डा पाण्डे श्वासप्रश्वास एवं क्रिटिकल केयर विशेषज्ञ हुन् ।)
मन्दविषजस्तै अगरबत्ती,"अगरबत्ती बनाउनमा पालिरामेटिक, हाइड्रोकार्बन, कार्बोनोलिस, बेजिन, सिक्वामाउस र कार्सिनोजेन्सजस्ता रसायनको उपयोग गरिन्छ । अगरबत्ती बल्दा यो रसायनको ससानो कण धूवाँको माध्यमले श्वासनलीमा पुग्छ र क्यान्सर उत्पन्न गर्छ । अगरबत्तीको सोखिनहरूलाई श्वासनलीको माथिल्लो खण्डको क्यान्सर हुने खतरा बढी हुन्छ ।"
ऊर्जावान् रहन मह,प्राचीनकालदेखि नै महलाई अमृततुल्य मानिएको छ । साँच्चै नै मह अमृततुल्य रहेको हालको वैज्ञानिक अनुसन्धानहरूले समेत पुष्टि गरेको छ । एक चम्चा महले मानिसको शरीरमा ऊर्जा दिन्छ । यसमा पाइने ग्लुकोज र फुटक्रोजका कारण यसले कलेजोलाई ग्लाइकोजेन नाम गरेको रसायन प्रदान गर्छ । यो शरीरका लागि अत्यन्त लाभदायक मानिन्छ । प्राचीन युनानी खेलाडी दिनहुँ महको सेवन गर्थे । मह उनिहरूका लागि ऊर्जाको माध्यम थियो र यसको माध्यमले नै उनीहरू ओलम्पिक खेलजस्तो ठूलो आयोजनाको समय ऊर्जालाई कायम राख्ने गरेका थिए । सबैभन्दा महत्त्वपूर्ण कुरा तपाईंले सेवन गर्ने महमा कुनै बाहिरी तत्त्व मिसिएको भने हुनु हुँदैन । शुद्ध मह राति लिनाले हाम्रो मस्तिष्क राम्रो तरिकाले काम गर्छ । कलेजोमा जम्मा भएको फुटक्रोजले रातभर मस्तिष्कलाई काम गर्न शक्ति दिन्छ । महले हाम्रो रोग प्रतिरोधक क्षमतालाई समेत बढाउँछ । यसको सेवनले शरीरलाई विभिन्न प्रकारको बिकारबाट टाढा राख्न सकिन्छ । महमा आन्तरिक र बाह्य रूपमा ब्याक्टेरियासँग लड्ने तत्त्व हुन्छ । चिसोयाममा सामान्यतः रुघाखोकीको सिकार हुने भए पनि महको नियमित सेवनले यो संक्रमणबाट टाढा बस्न सकिन्छ ।
'जाधवलाई कूटनीतिक पहुँच',पाकिस्तानले सन् २०१७ को डिसेम्बरमा जाधवकी आमा र श्रीमतीलाई उनीसँग भेट गर्न दिएको थियो । सन् १९४५ मा स्थापना भएको आईसीजेले विभिन्न देशहरूबीचको झगडा समाधान गर्न आदेश दिन सक्छ । त्यसका लागि उसले अन्तर्राष्ट्रिय कानुनको सहारा लिने गर्छ । यसअघि सन् १९९९ मा पनि भारत र पाकिस्तानबीचको मुद्दा आईसीजे पुगेको थियो । आफ्नो नौसैनिक विमान खसालेर १६ जनाको ज्यान लिएको भन्दै पाकिस्तानले भारतविरुद्ध मुद्दा दायर गरेको थियो । तर आईसीजेले उक्त मुद्दा आफ्नो क्षेत्राधिकारभित्र नपर्ने जनाएको थियो ।
इरानी ड्रोन खसालेको ट्रम्पको दाबी,गतसाता इरानले खाडीमा तेल तस्करी गरेको भन्दै एक विदेशी तेल ट्यांकर नियन्त्रणमा लिएको थियो । गत मे र जुन महिनामा इरानले दुई पटक ओमानको खाडीमा तेल ट्यांकहरूमाथि आक्रमण गरेको अमेरिकाको आरोप छ । तर तेहरानले अमेरिकी आरोपको खण्डन गर्दै आएको छ ।
पार्टी विचारधारा सिकाउन सफ्टवेयर,"उत्तर कोरिया सरकारको यो कदमलाई आफ्ना नागरिकमाथि हुने विदेशी प्रभाव रोक्ने प्रयासका रूपमा हेरिएको छ । पछिल्लो समय सूचना प्रविधिको प्रयोगले विदेशी समाचार तथा मनोरञ्जनमा उत्तर कोरियालीको पहुँच बढ्दै गएको छ । करिब २ करोड ५५ लाख जनसंख्या रहेको उत्तर कोरियामा ६० लाख मोबाइल फोन प्रयोगकर्ता छन् । उत्तर कोरियाले आफ्नै देशमा निर्माण गरेको स्मार्टफोन प्योङयाङ२४२५ मा वाईफाई, वायरलेस चार्जिङ सुविधाका साथै फेस रिकग्निसन मार्फत फोन अनलक सुविधासमेत छ ।"
अमेरिकामा न्यूनतम ज्याला बढ्ने,वासिङ्टन अमेरिकी तल्लो सदन हाउस अफ रिप्रिजेन्टेटिभ्सले सन् २०२५ सम्ममा न्यूनतम ज्याला प्रतिघण्टा १५ अमेरिकी डलर बनाउनेसम्बन्धी विधेयक पारित गरेको छ । तर उक्त विधेयक कार्यान्वयनमा आउन माथिल्लो सदन सिनेटले पारित गरी राष्ट्रपतिले प्रमाणित गर्नुपर्ने छ । सिनेटमा सत्तारूढ दल रिपब्लिकनको वर्चस्व छ । हाउसमा भएको मतदानमा ज्याला वृद्धिसम्बन्धी विधेयक १९९ का विरुद्ध २३१ मतले पारित भएको हो । अमेरिकामा हाल न्यूनतम ज्याला प्रतिघण्टा ७२५ डलर छ ।
अस्ट्रेलियामा पशुपतिनाथ मन्दिर बन्दै,"यो हिन्दुको मन्दिर मात्र नभई सम्पूर्ण नेपालीको परम्परा र संस्कृति अस्ट्रेलियामा स्थापनाको प्रयास हो, सोसाइटीकी अध्यक्ष प्रञ्चना शर्माले कान्तिपुरसँग भनिन् । अस्ट्रेलियामा १ लाख २० हजारभन्दा बढी नेपाली छन् ।"
चिनियाँ जहाजको अन्तिम किस्ता रोकिने,अधिकृत पुँजी ३० करोड रुपैयाँ मात्रै भएको निगमलाई सरकारले चिनियाँ जहाज लगानीका रूपमा उपलब्ध गराएको छ । निगमले सरकारलाई जहाज उडाएर साँवाब्याज केही पनि बुझाएको छैन ।
अनियमितता आरोपी पाण्डेद्वारा आत्महत्या,मुख्य कार्यालय सहायकका परीक्षार्थीमध्ये ११ जनाको उत्तरपुस्तिकामा केरमेट भएको र शंकास्पद तरिकाले नम्बर थपघट गरी परिणाम फेरबदल गराएको पाइएको थियो । ती उत्तरपुस्तिकामा नियोजित रूपमा २ देखि ३० अंकसम्म थपी उत्तीर्ण गराइएको र एक जनालाई १० अंक घटाएर फेल गराइएको भेटिएको हो । उत्तरपुस्तिका परीक्षणमा पाण्डे र समपरीक्षणमा त्रिवि जनप्रशासन विभागका प्रमुख टेकनाथ ढकाल संलग्न रहेको आरोपपत्रमा उल्लेख छ । कार्यालय सहायक पदको परीक्षामा २ जनाको उत्तरपुस्तिका केरमेट गरी अंक थपेर पास गरिएको हो । उनीहरूको दोस्रो पत्रको उत्तरपुस्तिकामा ४ देखि ५ अंकसम्म बढाएर नतिजा फेरबदल गराइएको थियो ।
१९ तरकारी व्यवसायीलाई जरिवाना,"व्यापारीहरूले धादिङ र काभ्रेको तरकारीले बजार धानेको, किसानले नै महँगो गरेको, व्यापारीले एकदुई रुपैयाँ मात्रै नाफा राखेको दाबी गरे पनि प्रमाणित गर्ने कुनै काजगात थिएन, उनले भने, कुनै पनि व्यापारीले बिल राखेको छैन, त्यसैले ८ जना व्यापारीलाई ५ देखि १० हजार रुपैयाँ जरिवाना गरेका छौं । तरकारीको मूल्य अस्वाभाविक रूपमा वृद्धि भएपछि विभागले बेलाबेलामा अनुगमन गर्दै आएको छ । बजार अनुगमन गरेलगत्तै मूल्य केही घटे पनि अनुगमन रोकिएपछि बजारमा पुनः मूल्य वृद्धि हुँदै आएको छ । तरकारी बजारलाई व्यवस्थित बनाउन सरकारले हालसम्म ५ वटा प्रतिवेदन तयार पारेको छ । ती प्रतिवेदनहरू दराजमै थन्किएका छन् । बिचौलियाको तह घटाउन तयार पारेको प्रतिवेदनमा मूल्य तोक्नेसहितका दर्जनभन्दा बढी सुझाव दिइएको छ । कुनै पनि सुझाव कार्यान्वयन हुन सकेको छैन ।"
९१ अर्बभन्दा बढी बाहिरियो,"विदेशी विनिमय सञ्चिति पनि घटेको छ । गत वर्षको असार मसान्तसम्म ११ खर्ब २ अर्ब रुपैयाँ विदेशी विनिमिय सञ्चिति रहेकामा गत जेठ मसान्तसम्म १० खर्ब ३० अर्ब ८८ करोड रुपैयाँमा झरेको छ । यो रकमले नेपालका लागि ७७ महिनालाई चाहिने वस्तु तथा सेवा आयात गर्न मात्रै पुग्छ । अमेरिकी डलरमा यस्तो सञ्चिति २०७५ असार मसान्तमा १० अर्ब ८ करोड रहेकामा २०७६ जेठ मसान्तमा ९ अर्ब २५ करोड रहेको छ, तथ्यांकमा भनिएको छ । विदेशी विनिमय सञ्चितिमध्ये ८ खर्ब ८५ अर्ब ८३ करोड रुपैयाँ राष्ट्र बैंकसँग छ । बाँकी १ खर्ब ४५ अर्ब रुपैयाँ बैंक तथा वित्तीय संस्थाहरूमा रहेको छ । कुल विदेशी विनिमय सञ्चितिमध्ये २४२ प्रतिशत भारतीय मुद्रा रहेको राष्ट्र बैंकले जनाएको छ । एघार महिनाको औसत मुद्रास्फीति ४५ प्रतिशत रहेको छ, तथ्यांकमा भनिएको छ ।"
पाइपबाट आयो हजार किलोलिटर डिजेल,पाइप लाइनबाट भित्रिने तेलको प्रेसर अत्यधिक हुने भएकाले त्यसलाई कम गर्न स्वचालित थुप्रै घुमाउरो भल्भसमेत राखिसकिएको मोतीहारीअमलेखगन्ज पाइप लाइन परियोजना कार्यालय सिमराका इन्जिनियर शरद पौडेलले जानकारी दिए ।
'पूर्वाधार र प्रशिक्षणपछि मात्रै भीसीटीएस',"भन्सारमै थुप्रियो सामानपर्सा ढुवानी व्यवसायीको हडतालले वीरगन्जबाट मुलुकका विभिन्न जिल्लामा हुने ढुवानी सेवा ठप्प भएको छ । वीरगन्ज भन्सार र सिर्सिया सुक्खा बन्दरगाह भन्सार यार्डमा कन्टेनर तथा बल्क कार्गोको थुप्रो छ । ढुवानी ठप्प हुँदा दुवै भन्सारको राजस्व असुलीसमेत स्वाट्टै घटेको छ । सुक्खा बन्दरगाह सञ्चालक कम्पनी हिमालयन टर्मिनल्सका सीईओ विष्णुकान्त चौधरीले शुक्रबार बन्दरगाहको यार्डमा खाली र मालवाहक गरी करिब २ हजार कन्टेनर अड्किएको बताए । कन्टेनरबाहेक २८ हजार टन फलाम, ५ हजार टन अन्य बल्क कार्गो थन्किएको उनको भनाइ छ । स्थिति नाजुक हुँदै छ, उनले भने, यार्ड मालवस्तुले भरिँदै छ, भारत फर्किने रेल कन्टेनर नबोकी खाली जाँदै छन्, बुधबारयता ९ र्याक खाली गइसकेका छन्, यसले ठूलो घाटा भएको छ । यस्तै वीरगन्ज भन्सार कार्यालय प्रमुख गोपाल खत्रीले पनि बुधबारदेखि भन्सारबाट माल सामान ढुवानी ठप्प भएको जानकारी दिए । यसको नकारात्मक असर भन्सारको राजस्व असुलीमा परेको छ । ढुवानी व्यवसायीको हडताल, ट्र्याकिङ सिस्टमको समस्या वा कुन कारणले हो समस्या भने बढेको छ, खत्रीले भने ।"
महाकाली पुलमा ३० प्रतिशत काम,"हिउँदमा पनि अलि माथि रहेको शारदा ब्यारेज (वनबसा पुल) बाट बेलाबेलामा जानकारीबिना नै पानी छाड्ने गरेका कारण काम प्रभावित हुने गरेको छ । यसबाहेक विगतमा मुआब्जा विवादका कारण पनि काममा अवरोध भएको थियो । अब मुआब्जा विवाद टुंगिएको छ, निर्माण कार्यमा कुनै रोकावट छैन, महाकाली पुल आयोजनाका प्रमुख खडकलाल श्रेष्ठले भने, विगतमा देखिएका सबै विवाद समाधान भएका छन् । ऐलानी र पर्ती जग्गामा बसोबास गर्नेहरूलाई मन्त्रिपरिषदको निर्णयअनुसार भोगचलनका आधारमा मुआब्जा वितरण गरिएको छ ।"
सामाजिक सुरक्षामा सूचीकृत हुन आलटाल,"संघका अध्यक्ष सुरेश मित्तलले प्राविधिक कठिनाइका कारण उद्योगीहरूलाई कोषमा सूचीकृत हुन गाह्रो भइरहेको बताए । उनले भने, कोषमा सूचीकृत त हुनैपर्छ । बिस्तारै सबै उद्योग सूचीकृत हुन्छन् । चियामा ठूलो संख्यामा मौसमी कर्मचारी खटिन्छन् । उनीहरूलाई सामाजिक सुरक्षामा कसरी समेट्ने भन्ने कुरा कठिन भइरहेको छ ।"
अन्तरदेशीय प्रसारण लाइनको पूर्वसम्भाव्यता अध्ययन,नेपाल र चीनबीच ऊर्जा आदानप्रदान तथा सहयोगसम्बन्धी प्रारम्भिक समझदारीपत्रमा हस्ताक्षर भइसकेको छ । चीन सरकारले अगाडि सारेको बेल्ट एन्ड रोड इनिसेटिभ (बीआरआई) मा पनि यो प्रसारण लाइन समेटिएको छ ।
चुरे दोहन बढेको बढ्यै,"परासी र आसपास ट्युबवेलमा पानी आउन छाडेको छ । तालतलैया सुक्न थालेका छन् । जिल्लाका सरावल, पाल्हीनन्दन, बर्लघाट, सुनवलमा धेरै दोहन गरिएको थियो । अहिले राष्ट्रपति चुरे संरक्षण कार्यक्रमले जनचेतनामूलक कार्यक्रम सञ्चालन गरेको छ । केही स्थानमा वृक्षरोपण गरेको छ । भूमिगत जलस्रोतका लागि कृत्रिम पोखरी निर्माण गर्ने काम भइरहेको छ । पाल्हीनन्दनको नन्दन ताल, झरही खोला, बर्दघाट र सुनवल, पोखरी बनाउने काम भइरहेको बुटवलस्थित राष्ट्रपति चुरे संरक्षण कार्यालयका भूगर्भशास्त्री पौडेलले बताए । दोहनका कारण भूमिगत जल घटदो छ, उनले भने, सर्वसाधारणसम्म चुरे संरक्षणको आवश्यकता र महत्त्व नपुगेसम्म दोहन रोकिँदैन । पाल्पाको तिनाउ गाउँपालिका२, सुकेताल विस्तारका लागि संरक्षण विकास समितिबाट १५ लाख रुपैयाँ विनियोजन भएको छ । उक्त बजेटबाट सुकेताल ताल विस्तार भइरहेको छ । माधव अर्याल (पाल्पा), दुर्गालाल केसी (दाङ), मनोज पौडेल, (कपिलवस्तु) र नवीन पौडेल (परासी)"
टीआरसीको तालिका सार्वजनिक गर्न माग,सिफारिस समितिमा यसअघि नै ५७ जनाका नाममा दरखास्त परिसकेको छ । समितिले विशिष्ट योग्यता र अनुभवको परिभाषा पारित गरेपछि त्यसअनुसार पर्ने सम्भावितको नाम दरखास्तमा परेको सूचीमा थप गर्नेछ । यसरी तयार संयुक्त सूची सार्वजनिक गरी कुनै उम्मेदवारविरुद्ध कुनै उजुरी भए त्यो गर्न समितिले ३ दिनको सूचना जारी गर्नेछ । त्यसपछि संयुक्त सूचीबाटै सत्य निरूपण आयोग र बेपत्ता छानबिन आयोगमा अध्यक्षसहित पाँचपाँच जनाको नाम छानेर सरकारसमक्ष सिफारिस गर्नुपर्ने समितिको दायित्व छ ।
घरेलु कामदार रोक्ने निर्णय औचित्यहीन,"बहराइनस्थित नेपाली संघसंस्थाले घरेलु कामदारलाई बिदामा गएर पुनः कार्यस्थल फर्किन दिनुपर्ने भन्दै संसदीय समिति र श्रम, रोजगार तथा सामाजिक सुरक्षा मन्त्रालयमा ज्ञापनपत्र बुझाएका छन् । नेपाली जनसम्पर्क समिति बहराइनका अध्यक्ष पदमसुन्दर गुरुङ, प्रवासी नेपाली एकता मञ्चका अध्यक्ष शालिग्राम पन्त, गैरआवासीय नेपाली राष्ट्रिय समन्वय परिषदका युवा संयोजक अमर श्रेष्ठ, नेप्लिज वेलफेयर सोसाइटीका अध्यक्ष नारायण रफाल विश्वकर्माले घरेलु कामदार आफ्नो परिवारलाई भेट्न नपाउँदा निकै दुःखद विषय भएको भन्दै ज्ञापनपत्र बुझाएका हुन् । यो विषय गम्भीर बनेको छ, छोराश्रीमान् बिरामी हुँदा पनि फर्किन पाएका छैनन्, फर्किंदा रोजीरोटी गुम्ने डर छ, गुरुङले उद्योग र वाणिज्य तथा श्रम र उपभोक्ता हित समितिका सभापति विमल श्रीवास्तावसमक्ष भने, यसलाई सहज ढंगले घरफिर्तीको वातावरण बनाइदिनुपर्यो ।"
धौलीगंगाको त्रास,नियमित पावर जेनेरेट गर्दा सूचना नदिने र ड्याम सफा गर्नुपरे वा ठूलै पानी पर्ने सम्भावना बढे भारतीय पक्षले पत्राचार वा फोनबाट नै भए पनि २०७० सालयता सूचना दिने गरेको दार्चुलाका प्रमुख जिल्ला अधिकारी शंकरबहादुर विष्टले बताए ।
१७ हजारले बुझाएनन् सम्पत्ति विवरण,नयाँ व्यवस्थाअनुसार संघमातहतका राष्ट्रसेवकको सम्पत्ति विवरण सतर्कता केन्द्र तथा प्रदेश र स्थानीय तहमा कार्यरत कर्मचारीको सम्पत्ति विवरण सम्बद्ध मुख्यमन्त्रीको कार्यालयमा राखिनेछ । अख्तियारले कुनै राष्ट्रसेवकको सम्पत्तिमाथि शंका लागे केन्द्र या मुख्यमन्त्रीमातहत रहेको विवरण मगाएर छानबिन गर्न सक्नेछ ।
आइफा काठमाडौंमा नहुने,"काठमाडौं (कास) आगामी महिना हुने भनिएको इन्टरनेसनल इन्डियन फिल्म एकेडेमी अवार्ड (आइफा) काठमाडौंमा आयोजना नहुने टुंगो लागेको छ । नेपाल पर्यटन बोर्डका कार्यकारी निर्देशक दीपकराज जोशीका अनुसार आयोजक विजार्ड इन्टरनेसनल इन्टरटेनमेन्टले काठमाडौंमा आइफा आयोजना नगरिने औपचारिक जानकारी दिएको छ । झन्डै ४४ करोड रुपैयाँ नगद, होटल, यातायात, खानपिनसहितको सुविधामा नेपाल सरकारले १ अर्ब रुपैयाँ बेहोर्नुपर्ने आइफा आयोजकको प्रस्तावका कारण यो समारोह विवादमा परेको थियो । अबको आइफा संस्करण दुबई, मुम्बई वा चीनको कुनै सहरमा आयोजना गर्ने तयारी सुरु भएको जनाइएको छ ।"
घूससहित समातिए इन्जिनियर,काठमाडौं (कास) अख्तियार दुरुपयोग अनुसन्धान आयोगले सर्लाहीको रामनगर गाउँपालिकाका इन्जिनियर रामजीबाबु यादवलाई शुक्रबार घूससहित पक्रिएको छ । गाउँपालिकाको बजेटबाट विद्युत् जडान गर्ने कामको प्राविधिक मूल्यांकनसहितको प्रतिवेदन तयार पार्ने क्रममा सेवाग्राहीसित लिएको ५० हजार रुपैयाँ घूससहित यादव समातिएको अख्तियारले जानकारी दिएको छ ।
पोर्चुगिज नागरिक पक्राउ,काठमाडौं (कास) प्रहरीले त्रिभुवन अन्तर्राष्ट्रिय विमानस्थलबाट लागूऔषधसहित एक पोर्चुगिज नागरिकलाई पक्राउ गरेको छ । विमानस्थल प्रहरीका अनुसार उनको साथबाट ४ किलो ३ सय ८० ग्राम आइस एम्फिटामिन नामक लागूऔषध बरामद भएको छ । बट्टामा फल्स बटम बनाएर लागूऔषध ल्याउने क्रममा उनी पक्राउ परेको प्रहरीले जनाएको छ । एक्सरे जाँचमा आइस ड्रग्स बरामद भएपछि उनलाई नियन्त्रणमा लिई नेपाल प्रहरीको लागूऔषध ब्युरोले अनुसन्धान थालेको छ ।
ॅयातायात क्षेत्र सुधार गर,काठमाडौं (कास) प्रहरी महानिरीक्षक (आईजीपी) सर्वेन्द्र खनालले गाडी चालकलाई अनावश्यक दुःख दिने ट्राफिक प्रहरीलाई कारबाही गर्ने बताएका छन् । साथै यातायात व्यवसायलाई मर्यादित एवं सम्मानित बनाउन पनि उनले व्यवसायीलाई भनेका छन् । ट्राफिक प्रहरीले गलत काम गरे तत्काल आफूलाई खबर गर्न उनले यातायात व्यवसायीसँग आग्रह गरे । नेपाल यातायात व्यवसायी राष्ट्रिय महासंघले शुक्रबार राजधानीमा आयोजना गरेको कार्यक्रममा उनले सडक दुर्घटना हुन नदिन तथा भएमा यात्रुको उद्धार तथा घाइतेको उपचार गर्नसमेत व्यवसायीलाई अनुरोध गरे । प्रहरीले यातायात क्षेत्रमा हुने गुन्डागर्दी पूर्ण रूपमा नियन्त्रण गर्ने र व्यवसायी पनि त्यस्ता काममा नलाग्न उनले सचेत गराए ।
चर्को शुल्कविरुद्ध नेविसंघले आन्दोलन गर्ने,"काठमाडौं (कास) नेविसंघका पूर्वपदाधिकारी तथा सदस्यहरूले कलेजहरूले उठाउँदै आएको चर्को शुल्कको विरोधमा आन्दोलन घोषणा गरेका छन् । संघका पूर्वपदाधिकारी मोतीलाल भण्डारी, लीलाबल्लभ दाहाल, मनोहरि श्रेष्ठ, सञ्जय चौधरीसहित एक दर्जन विद्यार्थी नेताले शुक्रबार पत्रकार सम्मेलन गरी कार्यक्रम सार्वजनिक गरेका हुन् । पहिलो चरणमा शिक्षामन्त्रीलाई ज्ञापन, विज्ञहरूसँग अन्तर्क्रिया, प्लेकार्डसहित सडक प्रदर्शन र चर्को शुल्क असुल्ने कलेजको भन्डाफोर गर्ने उनीहरूले बताए । कक्षा ११ र १२ देखि विश्वविद्यालयसम्म तथा सीटीईभिटीदेखि एमबीबीएस र इन्जिनियरिङसम्मको मापदण्ड, शुल्क निर्धारण र विद्यार्थी सिट संख्या अविलम्ब तोक्न माग गरेका छन् ।"
बलियो अस्ट्रेलिया र नेपालको आशा,"प्रतिद्वन्द्वीविरुद्ध नेपालको इतिहासअस्ट्रेलिया ः पहिलोपल्ट खेल्न लागेकोजोर्डन ः २ खेल (१ हार, १ बराबरी)चाइनिज ताइपेई ः १ खेल (बराबरी)कुवेत ः ६ खेल (५ हार, १ बराबरी)"
रुसमा क्रिकेट अनधिकृत,"क्रिकेट दुई विलियन मानिसले लगातार फलो गर्छन् । यो भारत, पाकिस्तानसँगै पूर्व ब्रिटिस औपनिवेशिक देशहरूमा सबैभन्दा लोकप्रिय खेल हो । त्यसैले उनीहरू एंग्लोसेक्सन खेलबाट डराउँछन्, लोकप्रिय ट्वीटर ह्यान्डिल येखिदनिये भिटीबाट व्यंग्यात्मक ट्वीट गरेको छ । खेलकुद मन्त्रालयले थाई बक्सिङ (मुवाँथाई) र क्रिकेटलाई आधिकारिक खेलको मान्यता दिन अस्वीकार गरेछ । जबकि त्यहाँ क्रिकेट र राष्ट्रिय टोली पनि छ, आरबीसी बिजनेस डेलीले ट्वीट गरेको छ ।"
केसी र मानन्धर सम्मानित,"५ किलोमिटर दूरीको रोड रेस विभिन्न ४ विधामा भएको थियो । पुरुष खुलामा अजितकुमार यादव पहिलो, सन्तोषविक्रम विष्ट दोस्रो र खिमबहादुर खत्री तेस्रो भएका थिए । तीनै जना एपीएफका हुन् । महिलामा प्रहरीकी राजपुरा पछाईले स्वर्ण, काठमाडौंकी सन्तोषी श्रेष्ठले रजत र एपीएफकी फुलमति रानाले कांस्य जितेका थिए । शीर्ष तीन स्थानका विजेताले क्रमशः २० हजार, १५ हजार र १० हजार पुरस्कार पाए । जुनियर पुरुषमा सिग्माका प्रवीणकुमार बोहरा, जेसिजका सागर श्रेष्ठ र श्रीगणेशका नवीनकुमार कार्की तथा महिलामा प्राइम ग्लोबलकी जुनिल सुनुवार, जेसिजकी श्रेयस्का सिल्पकार तथा पञ्चकन्याकी सोनु घतामीले क्रमशः १५ हजार, १० हजार र ५ हजार पुरस्कार पाएका थिए ।"
सागअघि पोखरा रंगशाला नसकिने,"पोखराका बन्न लागेको स्टेडियम १६ हजार ५ सय ३० सिट क्षमताको हुनेछ । चारैतिर प्यारापिट हुने स्टेडियमको दर्शक क्षमता २० हजारसम्म विस्तार गर्न मिल्ने कम्पनीले जनाएको छ । ग्रान्डस्ट्यान्ड प्रविधिमा बन्ने स्टेडियममा फिफा मापदण्डअनुसार १ सय २ मिटर लम्बाइ र ६४ मिटर चौडाइको फुटबल मैदान रहने छ । एथलेटिक्सका लागि सिन्थेटिक ट्र्याक बन्नेछ । ४०० मिटरको आठ लेनको सिन्थेटिक ट्र्याक हुनुपर्ने सम्झौतामा उल्लेख छ । स्टिल मोडुलर प्रविधिको स्टेडियम नेपालमै पहिलो भएको दाबी कम्पनीले गरेको छ । सिन्थेटिक ट्र्याक जर्मनी र स्टिल स्ट्रक्चर भने फ्रान्सबाट आउने छ । अन्तर्राष्ट्रिय मापदण्डको स्टेडियममा ट्र्याक एन्ड फिल्ड, शौचालय, खेलाडी आराम कक्ष, मिडिया कक्ष, स्टोर रुम, कन्फेरेन्स कक्ष लगायत रहनेछन् । स्टेडियममा आधुनिक फ्लड लाइटसहित स्कोर बोर्ड, डिस्प्ले बोर्ड समेत हुनेछन् । स्टेडियममा टेलिभिजनका ठूला स्क्रिनसमेत जडान गरिने छन् ।"
आइरिस यी कप्तान,"मध्यम गतिका बलर ब्योड र्याकिनले पनि २०१२ सम्म आयरल्यान्डका लागि खेलेपछि इंग्ल्यान्डबाट पनि खेले । यी सबैबीच अपवाद थिए मोर्गन । उनका पूर्व साथी तथा आयरल्यान्ड टिमका कप्तान पनि भइसकेका केहली म्याककलन मान्छन्, मोर्गनको यात्रामा आश्चर्य मान्नुपर्ने केही छैन । सुरुदेखि नै उनी माथिल्लो स्तरको क्रिकेट खेल्न चाहन्थे, विश्वकै उत्कृष्ट खेलाडी हुन चाहन्थे, जुन त्यति बेला आयरल्यान्ड टिमबाट सम्भव थिएन ।सन् २०१७ मा आयरल्यान्डसँगै अफगानिस्तानले पनि टेस्ट टिमको मान्यता पायो अन्तर्राष्ट्रिय क्रिकेट काउन्सिल (आईसीसी) बाट । अब हामी पनि टेस्ट टिम भयौं, अब हाम्रो टिममा रहेका कोही पनि मोगर्नजस्ता खेलाडीले आफ्नो देश परिवर्तन गर्नुपर्ने छैन । आयरल्यान्डका अबका खेलाडीका लागि मोर्गन प्रेरणा भने रहनेछन्, म्याकलन भन्छन्, मोर्गनले अहिले इंग्ल्यान्डकै लागि खेलिरहे पनि उनको डब्लिनसँगको गहिरो सम्बन्धका कारण हामी सबै खुसी भने छौं उनको उपलब्धिमा ।बीबीसी"
जिम्बावे निलम्बनमा,नयाँ नियमअनुसार समान पोजिसनबाट खेल्ने खेलाडीको सब्स्टिच्युड आवश्यक परेमा म्याच रेफ्रीको अनुमोदनमा प्रतिस्थापन गर्न पाइन्छ । आईसीसी बैठकले ओभर रेटको समस्या कप्तानलाई कारबाही गर्नु नपर्ने नियम पनि पास गरेको छ । स्लो ओभर रेटमा सबै खेलाडीलाई उत्तिकै जिम्मेदार ठहर्याइने छ । अहिलेसम्म यस्तो भएमा कप्तानलाई जरिवाना लगाउने व्यवस्था थियो । विश्व टेस्ट च्याम्पियनसिपमा खेलको अन्तिमसम्म स्लो ओभरको समस्या रहेमा टिमको अंक काट्ने नयाँ नियम लागू भएको हो ।
समीरले जिते स्वर्ण,नेपाल शारीरिक सुगठन तथा फिटनेस संघद्वारा आयोजित प्रतियोगिताको पुरुष ७० केजीमा नेपालका रमेश कार्कीले रजत जिते । यस तौलमा अफगानिस्तानका खेलाडीद्वय अब्दुल सामी हैदारीले स्वर्ण र इमरान अलीले कांस्य जिते । महिला एथलेटिक फिजिकमा नेपालले दुई पदक जित्यो । रजनी श्रेष्ठले रजत र सुजिता मानन्धरले कांस्य जितेका हुन् । भारतकी निशा भोयरले स्वर्ण जितिन् । पुरुष फिटनेस फिजिकमा नेपालका राजु राईले रजत जिते । अफगानिस्तानका हमिदुल्लाह खुशदिलले स्वर्ण र सलिम साह अनवारीले कांस्य जितेका थिए । प्रतियोगिताका अन्य १२ इभेन्टका खेल शनिबार हुनेछ ।
दुइटा फूल इतिहासका,"अर्कोतिर जीवनभर कम्युनिस्टमा भर नगर्ने बीपीकै कान्छा भाइ गिरिजाप्रसादले नेतृत्व गरेको आन्दोलनले कम्युनिस्ट पार्टीहरूसँगको सहकार्यमा २ सय ३८ वर्ष लामो राजतन्त्र अन्त्य गरी मुलुकमा गणतन्त्र बहाली गराए । बीपी र पुष्पलाल दुवै नेताले निष्ठा, आदर्श र सिद्धान्तका लागि जीवनप्रयन्त त्याग गरे तर राजनीतिक उपलब्धिको प्रतिफल देख्न पाएनन् । बीपीले झन्डै १० वर्ष जेल र त्यति नै समय भारत प्रवासमा बिताए । बीपी त सत्तामा पनि पुगे । केही समय गृहमन्त्री र प्रधानमन्त्री भए । तर, २०१५ सालको चुनावमा गणेशमान सिंहसँग पराजित पुष्पलालले राजनीतिक लाभका पदमा रहने अवसर पाएनन् । धेरै समय जेलनेल सजाय नभोगे पनि लामो समय उनले प्रवासमा अभाव र कष्टपूर्ण जीवनयापन गरे । राजनीतिक अधिकार प्राप्तिका लागि संघर्ष गर्दा गर्दै २०३५ साउन ७ मा पुष्पलाल र २०३९ साउन ६ मा बीपीको निधन भयो ।"
उही ड्याङमा !,उसै पनि हामीकहाँ अवार्डको मान बाँकी छैन । अवार्ड समारोहमा कलाकारको उपस्थिति शून्यप्रायः हुन्छ । विजेताहरूसमेत फोटो खिचेर फेसबुकमा हाल्न लजाउन थालेका छन् । राष्ट्रिय शब्द जोडिएकाले निजीस्तरबाट आयोजना हुने अन्य अवार्डको तुलनामा विकास बोर्डले बाँड्ने अवार्डप्रति फिल्मकर्मीको प्रेम अझ बाँकी छ । बोर्ड र जुरीले यस्तै रवैयालाई निरन्तरता दिने हो भनेचाहिँ राष्ट्रिय अवार्ड पनि उही ड्याङको मुला हुनेछ ।
करिश्माले नबुझेको कुरा,"जे होस्, निवासमा नआएर साह्रै गतल गर्नुभयो करिश्माजीले । निवासलाई घर भन्न नहुने । राजारानी एकादेशको कथा भइसक्यो त झनै भन्न नहुने ! सीधासीधा सम्माननीय राष्ट्रपति महोदयको अपमान भयो । राज्यको अपमान भयो । बस् यिनै गाइँगुइँबीच करिश्माजीबारे ममा उब्जिएको प्रश्न प्रश्नकै रूपमा रहिरह्यो । सके अर्को राष्ट्रिय चलचित्र पुरस्कार समारोहसम्म आइपुग्दा नपुग्दै त्यो प्रश्नको उत्तर मिल्नेछ !"
हायमनदासको युद्धसाहित्य,"दुई सय वर्षदेखि विश्वले चिनेकोमानेको हाम्रो सबभन्दा टड्कारो परिचय छ ः त्यो हो युद्धभूमिबाट पीठ फर्काउन नजान्ने इमानदार सामरिक जाति । अनि यही जातिको चाहिँ उन्नत सामरिक साहित्य आजसम्म किन हुन सकेन ? चिन्तनीय कुरो हो । आजका संवेदनशील तथा सिर्जनशील लाहुरेहरूले यस प्रश्नको जवाफ दिँदै जानेछन् युद्ध विषयक कविताले, आख्यानले, संस्मरणले । विश्वस्त रहौं ।"
ग्लोबल कन्टेनर,यो ग्लोबल टाउको हो किग्लोबल कन्टेनर ?जहाा थुप्रिरहेछन् संसारभरिका फोहोर ।
मेरा प्राध्यापक,"म किन यसरीमेरा देवतुल्य प्राध्यापकलाईकर्मकाण्डी पुरेत देखिरहेको छु,सायद ममा केही गडबडी छ,यदि म ठीक छु भने,पक्कै यो विश्वविद्यालयमाकेही गडबडी छ । नबलझकजमबलनबढिघ२थबजयय।अय"
मेहेन्दीको रङ,झ्यालबाट एक झोका चिसो हावा छिर्छ । मलाई थप चिस्याउन यो हावा काफी बनिदिन्छ । झ्यालतिर बढ्छु । दर्के झरीको आवाज कानसम्म ठोकिन्छ । हेर्छु परै रहेको झरी वरवर आइरहेछ । यस्तै झरीसँग लोभिने सोधा आँखा अघि उभिदिन्छे । झरी झ्यालसम्मै आइपुगेको छ । बाछिटाले अनुहारमा स्पर्श गरेपछि झ्याल बन्द गरेर फर्किन्छु । काखे कम्प्युटर भने पुनः रिस्टार्ट भइरहेछ !
स्फटिक रारामा सबलाइम अनुभूति,सल्लाको वनको काठेपुल उक्लँदा रारा ओझेल भैसकेको थियो । दृष्टिबाट ओझेल हुँदै रारा तर स्मृतिपटमा थप्प बसेको थियो । सम्झनालाई दीर्घकालसम्म सुरक्षित राख्न सकिने स्मृतिमै हो । रारामै त सधैं कहाँ बस्न सकिन्छ र ?
इन्जिनियर,"तोपचराको मुख्य आहार धान र गेडागुडी हो । बालीनाली र पानी भएका ताल, पोखरी रह छेउछाउ बस्न रुचाउँछन् । यी चराका भालेको तालु र घाँटी वरिपरि पहेंलो हुन्छ । पोथी फिक्का पहेंलो हुन्छ । तोपचरा काठमाडौं उपत्यकासम्म बच्चा हुर्काउन पुग्छ् । काठमाडौंदेखि अग्लो स्थानमा पुग्दैनन् । काठमाडौंलगायतका पहाडी क्षेत्रका लागि यो ग्रीष्म आगन्तुक चरा हो ।"
विवादमा रमाउने व्यक्तित्व,"मेरो मूल्याकंनमा शाह ठूलो स्तरको विद्वान्, कूटनीतिज्ञ र अध्ययनशील व्यक्ति थिए । तर उनको निम्ति सायद राजनीति उचित क्षेत्र थिएन कि जस्तो लाग्छ । शाहले आफ्नो सम्पूर्ण विद्वता केवल लेखन र शोधकार्यमा मात्र लगाएको भए नेपाल र नेपाली अवश्य अझ धेरै लाभान्वित हुने थिए होलान् ।(पूर्व परराष्ट्रसचिव भट्टराईको पुस्तक परराष्ट्रका पात्र बाट सम्पादनसहित ।)"
शाही शासनको बन्दी मन्थन,यात्रा जिन्दगीकोगणतन्त्रको यात्रा ः बन्दी वृत्तान्तलेखक ः नरहरि आचार्यप्रकाशक ः साङ्ग्रिला बुक्समूल्य ः रू ९९५
विश्वकपको बढ्दो दूरी,"बिग थ्री का पालैपालो आईसीसी प्रमुख बन्ने परम्परा सुरु भएसँगै उनीहरूको आधिपत्यको प्रभाव मुख्य प्रतियोगिताको नतिजामा देखिँदै आएको छ । १९७५ बाट सुरु भएको विश्वकपको २००७ सम्म गरी ९ संस्करण आयोजना भए । कसैले आयोजक भएर प्रतियोगिता जित्न सकेनन् । फाइनलमा पुग्ने एक मात्र राष्ट्र इंग्ल्यान्ड नै थियो । १९७९ को फाइनलमा टोली वेस्ट इन्डिजसँग पराजित भएको थियो । १९९६ को विश्वकप एसियाली महाद्वीपमा भएको थियो र श्रीलंका नयाँ च्याम्पियनको रूपमा आयो । श्रीलंकाले समूह चरणमा भारतविरुद्ध बाहकेका खेल आफ्नै भूमिमा खेलेको थियो । नकआउट चरणका तीन खेल श्रीलंकाले पाकिस्तान र भारतमा खेलेको थियो । अर्थात् त्यो विश्वकपमा श्रीलंका मुख्य आयोजक थिएन । आयोजकलाई विश्वकपको फाइनलमा पुग्नु मुख्य चुनौती हुँदै आएको समयमा पछिल्लो तीन संस्करण घरेलु टोलीले जितेका छन् । यी तीन अरू कोही नभएर बिग थ्री नै हुन् । भारत २०११, अस्ट्रेलिया २०१५ र इंग्ल्यान्ड यस पटक विश्वकप आयोजना गर्दै विश्व विजेता बने । २०२३ को विश्वकप भारतले आयोजना गर्दै छ । :"
बूढाहरूको खेल,"फेडेरर, नडाल र जोकोभिचको युगमा क्रोएसियन मारिन सिलिच, चेक टोमस बर्डिच, स्विस स्टान वावरिन्का, अमेरिकन एन्डी रोडिक, मिलोस राओनिक, केभिन एन्डरसन, फर्नान्डो गोन्जालेस, जो विल्फ्रेड सोंगा, मार्कोस बागडाटिस, डेबिड फेरर, रोबिन सोडरलिङ, डोमिनिक थिम, केई निसिकोरीले ग्रान्डस्लामको फाइनल खेले । तर, उनीहरूले तीन सुपरस्टारको लयलाई सधैं चुनौती दिन सकेनन् । त्यसैले त फेडेरर नम्बर १ स्थानमा ३१० सातासम्म रहे । यो कीर्तिमान जोकोभिच (२६० साता) ले तोड्न सक्छन् । नडाल पनि १९६ साता पहिलो स्थानमा रहे । यसबीच मुरे मात्रै नम्बर १ बने, त्यो पनि ४१ साता मात्रै । टेनिस करिअरमा सबभन्दा बढी कमाउने खेलाडी जोकोभिच हुन्, त्यसपछि फेडेरर, नडाल र मुरे । फेडेरर, नडाल र जोकोभिचको युग अझै केही वर्ष चल्ने अनुमान गरिएको छ ।"
आफ्नै कठघरामा उभिएर,"यी सबै प्रश्नहरूको दफावार उत्तर दिनुपर्दा१ गिरिजाप्रसाद कोइरालाले जनआन्दोलन २०४६ पछिको पूर्ण जनादेशप्राप्त सरकार चलाउने ऐतिहासिक अवसर पाएका बेलामा देशमा लोकतान्त्रिक संस्कारमा आधारित सुशासनको जग बसाल्नुपर्नेमा त्यसको विपरीत पार्टीको एउटा गुटविशेषप्रति कृपालु भ्रष्ट प्रशासनको परम्परा सुरु गरेकाले,२ शेरबहादुर देउवाले सत्ताखोर भुइँफुट्टाहरूको एउटा जमात खडा गरी लोकतन्त्रको मियोका रूपमा रहेको नेपाली कांग्रेस पार्टीलाई निजी स्वार्थ पूरा गर्ने एउटा साधनमा परिणत गरिदिएकाले,३ राष्ट्रका समस्त जनताको मानवीय स्वतन्त्रता र राजनीतिक उन्मुक्तिको चाहनाको सदैव विरोधी रहेका माधवप्रसाद घिमिरे राष्ट्रकवि को उपाधिका लागि योग्य नभएकाले र,४ सामान्य रूपले प्रतिभाशाली, मध्यमकोटीका लेखक र अनुसन्धानकर्ता सत्यमोहन जोशीलाई शताब्दी वाङ्मय पुरुष भन्नु त्यो गरिमामय पदवीकै अवमूल्यन हुने हुनाले मैले सत्तामा पहुँच भएका बलियाबांगाहरूले जोरजबर्दस्तीका साथ बनाएका यी चार आइकनलाई पूरै खारेज गरिदिएको हुँ ।माधवप्रसाद घिमिरे र सत्यमोहन जोशीलाई लिएर विगत केही वर्षदेखि जुन प्रकारको भद्दा तमासा देखाइरहको छ, त्यसले मेरो हृदयमा गहिरो घृणा पैदा गरेको छ भन्ने पनि म रेकर्डमा राख्न चाहन्छु ।"
झरीमा विरोध,"लोकसेवा आयोगले खुलाएको स्थानीय तहका कर्मचारीको विज्ञापन सुरूदेखि नै विवादमा पर्यो । मुलुक संघीय संरचनामा गएर प्रदेश सरकार र स्थानीय तहको गठन भएपछि लोकसेवाले स्थानीय तहका लागि कर्मचारी माग गर्दा संविधानले व्यवस्था गरेअनुसारको समावेशिताको सिद्धान्तलाई तोडेको भनेर विरोध भए । खासगरी समावेशिताको सिद्धान्तअनुसार आरक्षित समुदायबाट यसको विरोध भयो । संसद्को समितिले विज्ञापन रोक्न पनि निर्देशन दियो । तर, त्यो निर्देशनविरूद्ध अदालतमा मुद्दा पर्यो । र, सर्वोच्चले रोक्नु नपर्ने निर्णय सुनाइदिएपछि लोकसेवा अघि बढ्यो । शुक्रबार र शनिबारका लागि तोकिएको परीक्षाको विरोधमा मंगलबार माइतीघर मण्डलामा विरोध प्रदर्शन गरियो । साउने झरीमा विरोधसभामा सहभागी प्रायःले आआफ्ना छाता खोल्दा प्रदर्शन नै रंगीविरंगी देखियो । पछिल्लो समय राजधानीवासीको विरोधलाई सबभन्दा नजिकबाट हेरेको मण्डलामा देखिएका यी छाता एउटा पूरै फूलबारीका फूलजस्ता थिए, अनेक रङका ।"

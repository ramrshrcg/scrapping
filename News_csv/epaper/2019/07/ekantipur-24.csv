शीर्षक,विवरण
पहिरोले घेरियो बस्ती,"गाउँ शोकमा छ प्रकाश भट्टराई, स्थानीय म तल खैरेनी (रुद्रवेणीवामी सडक) मा बस्छु । बिहान घटनाबारे थाहा पाउनेबित्तिकै केही व्यक्ति मिलेर उकालो लाग्यौं । घटनास्थल खैरेनीबाट ७ किलोमिटर उकालोमा छ । पानी परिरहेकै थियो । कच्ची बाटोमा मोटरसाइकल गुडाउन सम्भव भएन । पहिरोले बिगारेको थियो । म पुग्दा भीरपानी गाउँमा सन्नाटा छाएको थियो । सबै त्रासमा थिए । हामी गइसकेपछि सबैले बिलौना गरे । मान्छे जम्मा हुन थाले । केही युवाले तत्काल चार शव बाहिर निकाले । अन्यको खोजीका लागि पहल गरियो । धेरै लेदो माटो र दुर्गम भएकाले शवको खोजी गर्न निकै समस्या भयो ।"
स्कुल विभागमा भुसालको पनि दाबी,खनाल पार्टीको पूर्वअध्यक्ष पनि भएको र मार्क्सवादी अध्ययन पनि गरेकाले धेरै रस्साकसी भएको अवस्थामा उनलाई ल्याउन सकिने विकल्पमा पनि कुरा भएको छ । सकेसम्म पोखरेल र श्रेष्ठबीचको विवाद मिलाउने कोसिसमा अध्यक्षहरू छन् । विवाद नमिलेपछि सचिवालय बैठक सारिएको छ ।
एनसेल विवाद मध्यस्थतामा सरकार सहभागी नहुने,"एनसेलले विवाद समाधानका लागि निवेदन दिएको लगानी विवाद समाधानका लागि अन्तर्राष्ट्रिय केन्द्र सन् १९६६ मा स्थापना भएको विवाद निरूपण निकाय हो । विश्व बैंकको लगानीमा स्थापित यो निकायको नेपाल पनि सदस्य राष्ट्र हो । एनसेलमा ८० प्रतिशत स्वामित्व भएको रेनोल्ड होल्डिङ्सलाई नर्वेली कम्पनी टेलिया सोनेराबाट आजियटाले २०७२ चैत २९ मा खरिद गरेपछि पुँजीगत लाभकर विवाद सुरु भएको हो । विवाद, सर्वोच्च अदालतमा मुद्दालगायत कारणले ४ वर्षदेखि टुंगोमा पुग्न सकेको छैन ।"
कविकुञ्जको मूल्य ५ करोड,"उप्रेतीका अनुसार मन्त्रिपरिषद्बाट पारित भएपछि साहित्यिक संग्रहालयको डीपीआर बन्नेछ । अहिलेकै कविकुञ्जलाई आधार मानेर नयाँ भवन बन्ने र त्यसको पहिलो तलामा महाकवि देवकोटाको अडियो र भिजुअल सामग्री हुने उनले बताए । देवकोटाले विभिन्न कार्यक्रम, युनिभर्सिटी, देशविदेशका साहित्यिक गोष्ठी र सम्मेलनमा दिएका सम्भाषण, साहित्यिक प्रस्तुति लगायतका अडियो भिजुअल सामग्री खोजी गरेर राख्नेछौं, उनले भने, ताकि भित्र पस्नेबित्तिकै देवकोटालाई नै भेटेको महसुस हुन सकोस् । उनका अनुसार दोस्रो तलामा देवकोटासँग सम्बन्धित विभिन्न सामग्री हुनेछन् । तेस्रो तलमा पुस्तकालय र चौथोमा सेमिनार हलसहितको देवकोटा कक्ष हुनेछ ।"
कोरिया जान सीप परीक्षण अनिवार्य,"उनका अनुसार कामदारले सहज काम गर्ने वातावरण कार्यस्थलमा खोजिरहेका छन् । रोजगारदाताको अनुमतिबिना दोस्रो रोजगारदाता परिवर्तन गर्न पाउने पक्षमा कामदारको माग छ, उनले भने । कोरियाको मानव संसाधन विभाग (एचआरडी) ले रोजगारदाताले कामदारमाथि अन्याय गरेको भए छानबिन हुने जनाएको छ । कामदारमाथि मानसिक यातना र शोषणा रोक्न नियमित अनुगमन भइरहेको छ । अन्यायपूर्ण व्यवहार झेल्नुपरे रोजगारदाता परिवर्तन गर्ने अवसर दिइएको छ । तलबको ग्यारेन्टी गर्न थुप्रै नीतिगत सुधार ल्याइएको छ, एचआरडी काठमाडौंकी निर्देशक पार्कले भनिन् ।"
एकता साउनभित्रै टुंग्याउँछौं,पुष्पलालका भाइ विजयलाल श्रेष्ठले भ्रष्टाचार लगायतका समस्या रोक्न नसके नेपाल कम्युनिस्ट पार्टीलाई पनि जनताले साथ नदिने बताए । कार्यक्रममा प्रधानमन्त्री केपी शर्मा ओली पनि सहभागी हुने जनाइए पनि गएनन् । प्रधानमन्त्रीका प्रेस सल्लाहकार कुन्दन अर्यालले प्रधानमन्त्री ओली सरकार र आन्तरिक भेटघाटको कार्यक्रममा व्यस्त भएकाले उपस्थित हुन नसकेको बताए ।
"निर्मला घटना आज पनि छन्, भोलि पनि हुन्छन् : गृहमन्त्री","गृहमन्त्री थापाले आफ्नो एकवर्षे कार्यकाल उपलब्धिमूलक रहेको बताउँदै शान्ति स्थापनामा उल्लेख्य काम भएको दाबी गरे । उनले संगठित सुन तस्करीको सञ्जाल ध्वस्त भएको बताए । थोकमा हुने सुन तस्करी अहिले छैन । तर त्यो छिटफुट रूपमा मात्रै चलिरहेको छ, उनले भने । राजस्वमा गुणात्मक वृद्धि भएको र सीमामार्फत हुने तस्करी पनि रोकिएको गृहमन्त्रीले बताए । मानव तस्करीका घटना रोक्न विमानस्थलमा प्रयोगमा रहेको सफ्टवेयर परिवर्तन गर्ने तयारी भइरहेको जनाए । गृह मन्त्रालयले लक्ष्यअनुसार कार्यसम्पादनमा ८९ प्रतिशत सफलता हासिल गरेको प्रतिवेदनमा उल्लेख गरेको छ । गृह प्रशासन सुधार कार्ययोजना २०७४ ले राखेका ८२ वटा उद्देश्यमध्ये ७८ मा सफलता मिलेको दाबी गरिएको छ । गृृहले सीमाक्षेत्रको सुरक्षा व्यवस्था प्रभावकारी तुल्याउन गतवर्ष ८७ स्थानमा बोर्डर आउट पोस्ट स्थापना भएकामा २० स्थानमा वृद्धि गरिएको, १ हजार १ सय ४ जना फरार अपराधी पक्राउ गरेको र दुई प्रदेशमा अपराध अनुसन्धानका लागि डिजिटल फरेन्सिक ल्याब स्थापनालाई उपलब्धिका रूपमा उल्लेख गरेको छ । लागूऔषधको अवैध ओसारपसारमा संलग्न तीन हजार १२ जना पक्राउ, ७७ वटै जिल्लामा सशस्त्र प्रहरीको उपस्थिति विस्तार, हेलिकप्टरबाट ६४ पटक आपतकालीन उद्धार, १८ जना सुत्केरी र गर्भवतीसहित १ सय २७ जनाको उद्धारलाई पनि वार्षिक उपलब्धिमा समेटिएको छ । गृहमन्त्री थापाले शान्तिसुरक्षाको सूचकांकमा उल्लेख्य सफलता हासिल भएको जनाउँदै अन्तर्राष्ट्रिय संस्थाले समेत यसलाई स्विकारेको बताए ।"
१८ सय ठेकेदारलाई कारबाही गर्न आग्रह,"अख्तियारका सहसचिव एवं प्रवक्ता प्रदीपकुमार कोइरालाले ठेक्का ओगटेर लामो समयसम्म काम नगरेका निर्माण व्यवसायीमाथि छानबिन भइरहेको जानकारी दिए । उनका अनुसार ठेकेदार र जिम्मेवार अधिकारीको लापरबाहीका कारण १८ सय ४८ आयोजना रुग्ण बनेको पाइएको छ । आयोगले यसबारे ६ महिनाअघि अनुसन्धान गरेर रिपोर्ट सार्वजनिक गरेको थियो । कोइरालाका अनुसार अनुसन्धानका क्रममा अधिकांश ठेक्कामा पेस्की रकम बुझेर पनि काम नगरेको पाइएको छ । अति रुग्ण आयोजनामा भ्रष्टाचार र अनियमितता भएको आशंका छ, उनले भने, यस्ता आयोजनालाई आयोगले अनुसन्धानको दायरामा राखेको छ । १८ सय ४८ आयोजनाको कुल ठेक्का रकम १ खर्ब १८ अर्ब रुपैयाँ छ । निर्माण व्यवसायीले ती ठेक्कामा २३ अर्ब रुपैयाँ पेस्की लिइसकेका छन् । आयोजनामध्ये मुख्यतः सडक, पुल र सिँचाइमा बढी समस्या पाइएको छ । ठेक्का सम्झौता हुनासाथ निर्माण व्यवसायीले कुल रकमको बढीमा २० प्रतिशतसम्म पेस्की रकम पाउने व्यवस्था छ ।"
कर्मचारीको कार्यसम्पादन मूल्यांकन पुरानै कानुनले,"मन्त्रालयका प्रवक्ता सहसचिव भूपाल बरालका अनुसार साबिककै ढाँचाको कार्यसम्पादन मूल्यांकन फारम भरेर कर्मचारीले सम्बन्धित मन्त्रालय, आयोग, सचिवालय, विभाग, निर्देशनालय तथा अन्य निकायमा दर्ता गराएका छन् ।"
चट्याङ लागेर ३ को मृत्यु,"राजविराज (कास) चट्याङ लागेर सप्तरीमा मंगलबार तीनजनाको मृत्यु भएको छ । मृत्यु हुनेमा सुरुंगा३ का ५५ वर्षीय हरिहर चौधरी, हनुमाननगर११ की शिवसतीदेवी पण्डित र तिलाठी१ की १५ वर्षीया पुनम यादव छन् । घरनजिक खेतमा काम गरिरहेका बेला चट्याङ लागेर गम्भीर घाइते चौधरीको लहानस्थित सप्तऋषि अस्पतालमा उपचारका क्रममा मृत्यु भएको हो । पण्डित र यादवको पनि आआफ्नो घरनजिकै खेतमा काम गरिरहेका बेला चट्याङ लागेर ज्यान गएको प्रहरीले जनाएको छ ।"
धर्म प्रचारक ३ विदेशी पक्राउ,"पोखरा (कास) क्रिश्चियन धर्मको प्रचार गर्दै धर्म परिवर्तन गराउन खोज्दै हिँडेको आरोपमा मंगलबार प्रहरीले तीन विदेशीलाई पक्राउ गरेको छ । पक्राउ पर्नेमा जापानका ३७३७ वर्षका जीरो सेकिया, रेइको सेकिया र कोरियाका ७३ वर्षीय चो युसाङ छन् । जापानीलाई रत्नचोक र कोरियालीलाई बाराहीचोकबाट पक्राउ गरिएको कास्कीका डीएसपी राजकुमार केसीले बताए ।"
कांग्रेस बैठक स्थगित,"काठमाडौं (कास) नेताहरू राजधानी बाहिरका कार्यक्रममा व्यस्त रहेको कारण जनाउँदै मंगलबार बस्ने भनिएको केन्द्रीय कार्यसमिति बैठक स्थगित गरिएको छ । स्थगित बैठक बिहीबार अपराह्न बस्ने भएको छ । अधिकांश नेताहरू बीपी जयन्तीका कार्यक्रममा सहभागी हुन राजधानी बाहिर छन् । अबको केन्द्रीय कार्यसमिति बैठकमा पार्टीको नियमावली पारित गर्ने, केन्द्रीय महाधिवेशन र पार्टीका तल्ला तहमा अन्तरिम समिति गठनलगायत मुद्दामा छलफल गर्ने एजेन्डा छ ।"
प्रधानन्यायाधीश र रुसी समकक्षीबीच भेटवार्ता,काठमाडौं (कास) प्रधानन्यायाधीश चोलेन्द्रशमशेर जबरा र रुसी सर्वोच्च अदालतका अध्यक्ष भ्याचेस्लाभ एम लेवेदेभबीच मंगलबार भेटवार्ता भएको छ । दुई जनाबीच नेपालरुसी महासंघको लामो समयदेखिको सम्बन्धबारे छलफल भएको जानकारी सर्वोच्च अदालतले दिएको छ । लेवेदेभ प्रधानन्यायाधीश जबराको निमन्त्रणामा चारदिने भ्रमणमा सोमबार नेपाल आएका हुन् । भेटमा प्रधानन्यायाधीश जबराले रुसी समकक्षीलाई नेपालमा न्यायपालिकाको योजनाबद्ध सुधारका रूपमा रहेको रणनीतिक योजना र कार्यान्वयनबारे जानकारी गराएका थिए । लेवेदेभले नेपालमा संविधान जारी भएर कार्यान्वयनको अवस्थामा रहेको र यसले नेपालको आर्थिक विकासमा समेत टेवा पुर्याउने विश्वास व्यक्त गरेका थिए ।
अन्योलमा ७ आयोग,"सदस्यहरू नहुँदा आयोगले सामूहिक छलफल गर्न सकेका छैनन् । अध्यक्ष एक्लैले काम गर्नुभन्दा सामूहिक रूपमा गर्न पाउँदा राम्रो हुने थारू आयोगका अध्यक्ष विष्णु चौधरी बताउँछन् । सदस्यहरूको नियुक्ति नहुँदा समस्या महसुस गरेका छौं, अहिले एक्लैले लिएको निर्णय पछि उहाँहरूलाई उपयुक्त नलाग्न पनि सक्छ, उनले भने, दीर्घकालीन असर पर्ने काम गर्न सकिएको छैन । आयोगबारे जानकारी दिने र सुझाव संकलनमै सीमित छौं । आयोगले समुदाय विशेषको इतिहास, भाषा, लिपि, संस्कृतिको संरक्षण संवर्द्धनदेखि धेरै काम गर्न सक्ने ठाउँ छन् । काम गर्न सक्ने क्षेत्र फराकिलो रहे पनि बजेट अभाव छ । चालू आवमा सबै आयोगले पाँच करोड हाराहारीमा बजेट पाएका छन् । त्यसमध्ये चार करोड कार्यालय सञ्चालन र कर्मचारीमै खर्चिने बजेट छन् । कार्यक्रमका लागि खर्च गर्न मिल्ने न्यून बजेट मात्रै रहेको मुस्लिम आयोगका अध्यक्ष समिम मियाँ अन्सारीको भनाइ छ । मुस्लिम आयोगलाई छुट्ट्याइएको गत आवको बजेटबाट १ सय २० जना मुस्लिम युवायुवतीलाई लोकसेवा आयोगको कक्षा तयारीमा छात्रवृत्ति प्रदान गरिएको छ । मुस्लिम समुदायमा शिक्षाको अभाव छ । सबैलाई मदरसा पठाउने, महिलालाई साक्षर बनाउने र लोकसेवामा प्रतिस्पर्धी बनाउन योजना बनाएका छौं, उनले भने, तर न्यून बजेटले काम गर्न समस्या छ ।"
नियम मिच्दै नदी दोहन,"उनका अनुसार डोजरले खोलामा बनाएको खाल्डोले नुहाउन, लुगाधुन र जंघार तर्न समेत कठिन भएको छ । एक महिनायता वालुवा तस्करहरूले लगातार रातभर डोजर लगाएर सुत्न समेत नदिएकोबारे स्थानीय प्रशाासन र जिल्ला प्रहरीमा पटकपटक फोनबाट खवर दिए पनि कुनै सुनुवाई नभएको श्यामेडाँडाका भरत चेपाङ्गले बताए । उनले भने, हामीले प्रहरी र सिडिओलाई वालुवा झिक्नेहरूको नाम समेत दिएका थियौं । खोलाको वालुवा धुन पनि नपर्ने र सिधै ग्राहकहरूलाई बेच्न सकिने भएकाले नदी जन्य पदार्थ दोहन गर्नेहरू यता आकर्षित भएको हुनसक्ने स्थानीय बताउँछन् । संकलित बालुवा दैनिक ५० ट्रिपर भन्दा वढी ओसार्ने गरिएको छ । ट्रिपरका कारण उक्त ग्रामिण सडकमा किरान्चोक र पीडाका अन्य सार्वजनिक सवारी साधनलाई समेत कठिनाई भएको सरोकारवालाहरू बताउँछन् । गजुरी उँपालिकाले चालु आर्थिक वर्षमा गिट्टि वालुवा निकासीका लागी अध्यक्ष पदकै पराजित उम्मेदवार गणेशलाल श्रेष्ठ र टंक श्रेष्ठलाई १२ करोड ४७ लाख रुपैयाँमा ठेक्का दिएको छ । उक्त रकम असुल गरी थप नाफा गर्नकै लागी पनि स्थानीय प्रहरी प्रशाासनसंगको मिलेमतोमा वालुवा तस्करहरू त्रिशूली नदी, खोलानालामा गैर कानुनी रुपमा डोजर र स्काभेटर प्रयोग गर्ने गरेका छन् । यसबारे स्थानीयको गुनासो आएको र जिल्ला समन्वय समितिमा छलफल गरी दोहन तत्काल रोक्न निर्देशन दिएको प्रमुख जिल्ला अधिकारी भगीरथ पाण्डेले बताए ।"
घाइते पुग्दा डाक्टर हुन्नन्,फार्मेसीतर्फका कर्मचारीको पनि दरबन्दी खाली छ । अस्पतालमा फार्मेसी अधिकृत र सहायक पनि सबै करारमा कार्यरत भएको प्रशासन कर्मचारी सरोज गौतमले बताए । त्यस्तै नर्सिङ कर्मचारीको दरबन्दी पनि खाली नै छ । कुल १ सय ४७ दरबन्दीमध्ये १ सय ४ नर्सिङ कर्मचारी मात्रै छन् । जनशक्ति अभाव हुन नदिन अस्पतालले अहिले २७ जना नर्सिङ कर्मचारी करारमै राखेको छ । यसले १४ करोड ऋणमा डुबेको अस्पताललले थप आर्थिक भार पारेको देखिन्छ । यसरी हेर्दा ट्रमा सेन्टरको जम्मा २ सय ६२ दरबन्दीमा चिकित्सक र अन्य जनशक्ति गरी ५५ जनाको दरबन्दी खाली छ । कर्मचारी समायोजनको टुंगोले खाली दरबन्दी पदपूर्ति हुन सक्ने प्रमुख यादवले बताए ।
अब ललितपुरमा साइकल लेन,"गत वर्ष महानगरले परमार्शदाताको रूपमा नेपाल साइकल समाजलाई नियुक्त गरेको थियो । जसको परामर्शअनुसार साइकल लेन निर्माण हुने भएको हो । लेन निर्माण भइसकेपछि उक्त लेनमा साइकल मात्र चलाउन पाइने र यदि साइकल नभएको खण्डमा अन्य सवारीसाधन पनि चलाउन पाइने समाजका अध्यक्ष रत्नराम श्रेष्ठले बताए । साइकल लेन निर्माण गरेर मात्र हुँदैन, उनले भने, स्थानीय कानुनमा साइकल ऐन पनि बनाउनुपर्छ, जुन महानगरले आगामी पुसमा निर्माण गर्ने छ । वायु प्रदूषण, ध्वनि प्रदूषण ट्राफिक जामलाई मध्यनजर गर्दै महानगरलाई साइकल लेन बनाउन सुझाव दिएको उनको भनाइ छ ।"
लाभ लिन नचुकौं,"कुनै यस्तो दिन आउनेछ, जतिबेला काम गर्ने युवाशक्ति कम र हेरचाह चाहिने वृद्धवृद्धा बढी हुनेछन् । परिवारका ५ जनामा एक जना मात्रै कमाउने र अरू पराश्रित हुनेछन् । कति विकसित देश आज यही समस्यामा छन् । हिजो कुनै दिन जनसांख्यिक लाभांशबाट प्रगति गरेका ती मुलुक समुन्नत छन्, अन्य देशबाट कामदार मगाउन सक्छन् । हामी भने तन्नमै रहने जोखिम छ । जनसांख्यिक लाभांशको यो अवसर पनि गुम्यो भने बितेको समय फर्किने छैन । हामीसित पछुताउनुबाहेक विकल्प रहन्न ।"
स्वदेशी शिक्षामा विकर्षण,"विकासराज सत्यालको बाँडीचुँडी विश्वविद्यालय पढ्दा जोकोहीलाई उच्चशिक्षा प्रणालीको अधोगतिको अनुमान सहजै हुन्छ । कुनै बेला एउटा पृथक चमक बोकेको अमृत साइन्स कलेजको त यो अवस्था छ भने अरुको कुरै गर्न परेन । राष्ट्र बैंककै तथ्यांक अनुसार पनि गत आर्थिक वर्षको ११ महिनामा मात्र ४० अर्ब रुपैयाँ बाहिरिनुले स्वदेशको शिक्षा प्रणालीप्रति विद्यार्थीहरूको विकर्षण रहेको झल्किन्छ । यसको प्रमुख कारण विश्वविद्यालयहरूमा परेको राजनीतीकरणको दबदबाले हो भन्ने कुरा कतैबाट छिपेको छैन । समयमा उपचार खोजिएन भने हाम्रा कलेज र विश्वविद्यालयहरू धराशायी हुनेछन् । महेशप्रसाद ढुंगाना, नयाँवानेश्वर, काठमाडौं"
सम्पदा संरक्षणमा स्थानीय,"टेकु, पचली भैरव गुठीको जग्गामा रहेको ऐतिहासिक पोखरी अतिक्रमण गरी जथाभावी बनाइएको संरचना गुठियार, सम्पदाप्रेमी र स्थानीय बासिन्दा मिलेर भत्काए । सार्वजनिक सम्पत्ति अतिक्रमणमा परेका समाचार त आइरहेकै थिए, साथसाथै सर्वसाधारण आफै सार्वजनिक सम्पत्ति जोगाउन अग्रसर हुनु गरेको महत्त्वपूर्ण हो । शनिबार भाटभटेनी मन्दिर दर्शन गर्न जाँदा मन्दिर छेउमा पहिले देखेका ससाना टहराहरू भत्काएर मन्दिर परिसर फराकिलो पारिएको दृश्य देख्दा धेरै खुसी लाग्यो । अरूतिर पनि सायद त्यस्तै हुँदै होला । गरे त हुने रहेछ नि । नगरेर पो रहेछ त । सार्वजनिक सम्पत्ति जोगाउन अब स्थानीयहरू नै जाग्नु पर्छ । कमला गौतम, धापासी, काठमाडौं"
नगरपालिकाको निहुँ,"भक्तपुर जिल्ला अथवा भक्तपुर नगरपालिकाभित्र यस्ता धराप नियति यिनीहरूले मात्र भोग्न परेका होइनन् । मापदण्डको निहुँमा दरबार क्षेत्रकै आनो भवन गुठी संस्थानले बनाउन पाएको छैन । अरू जिल्ला, अरू नगरपालिकाहरू प्रदेश३ को संघीय राजधानी आफूहरूकहाँ राख्न मरिहत्ते गर्छन् । भक्तपुर नगरपालिका वा नेमकिपा भने राजधानीलाई खेदेर भक्तपुरलाई भादगाउँमै फर्काउन चाहन्छ । किन अन्तर्राष्ट्रिय रङ्गशालालाई पनि अन्तै खेद्न उद्यत छन् ? अथवा पशु उद्यानको कल्पनामा (तल्लिन छन् । कि नगरपालिका उत्तर कोरियाको कुनै नगरपालिकासित भगिनी सम्बन्ध गाँस्न लालायित छ ? श्री सुवाल, यालाछें टोल, व्यासी२, भक्तपुर"
संसद नै मूल बाटो,"संसदलाई संवाद, बहस, निकास र विकासको मञ्चका रूपमा बुझ्न सरकारले जति उदारता र हार्दिकता राख्छ, राष्ट्रले उति नै गति लिन्छ । सरकारलाई सफल हुन त्यसले मार्गप्रशस्त गर्छ । निषेध र आवेगले बहुमतको विवेकलाई बन्धक बनाउन सक्छ । तर संसद र संसदीय लोकतन्त्रको सौन्दर्यमा सुवास भर्न सक्दैन ।"
बाढीपहिरो र एकीकृत बस्ती,"पहिरो रोकौं, बाढी घटाऔंपहाडको पहिरोलाई रोक्न अथवा कम गर्न सक्नु नै तराईमा बाढी न्यूनीकरणका लागि प्रमुख काम हुनसक्छ । मुसलधारे वर्षा हुँदा खोलाले पहिरो तथा भूक्षयबाट निस्केका ढुंगामाटो सहितको डेब्रिस लाई बगाएर ल्याउनाले तराईमा बाढीको तीव्रता बढ्ने, खेतीपातीमा गेग्रान थुप्रिने हुन्छ । अचाक्ली गेग्रानकै कारण खोलाको सतह बढेर सानो झरीमै पनि बस्तीतिर बाढी छिर्ने र डुबान हुने समस्या बढ्छ । यही कारण तराईका धेरै बस्ती खोलाको सतहभन्दा तल परेका छन् । पहाडमा पहिरो रोक्ने र प्रत्येक खोलाको अनुसन्धानमा आधारित एउटा थ्रेसहोल्ड लेबल खडा गरी त्योभन्दा माथि बढेको खोलाको सतहलाई निर्माण सामग्रीका रूपमा प्रयोग गर्नसके बाढीको जोखिम त घट्छ नै, आम्दानीको स्रोत पनि बढ्नेछ । अवस्था हेरी अहिले नै अति जोखिमयुक्त खोलाको बगर, किनार वा खोलाको सतहभन्दा मुनि परेका बस्तीका लागि पनि एकीकृत विकासको अवधारणा लागू गर्न सकिन्छ । विपद् प्राधिकरण नबनेकै अहिलेको अवस्थामा पनि प्रदेश र स्थानीय सरकारले जोखिम पहिचान, स्तरीकरण, प्राथमिकीकरण र बचाउका उपायमा क्रियाशील भैहाल्नुपर्ने देखिन्छ । भारत र नेपालको बाढी सम्बन्धी साझा मुद्दामा भने साझेदारी र समझदारी सहितको कूटनीति आवश्यक छ । यो छैन र ऊ छैन भन्नुभन्दा भएको र गर्न सकिने कामको सुरुआत हुनसक्यो भने पनि जोखिम न्यूनीकरण हुँदै जानेछ ।लेखक इन्जिनियरिङ भूगर्भविद् तथा विपद्विज्ञ हुन् ।"
अवतारीहरूको समूह,"अहिले नेकपाको अवस्था विकृतितिर अग्रसर छ । समाधान गर्नेभन्दा उराल्ने काम बढी भएका छन् । संसदमा सरकारका प्रवक्ताको आवाज सुनियो सरकारले आफूलाई चाहिएको कानुन बनाउँछ, अल्पमतले भनेजस्तो होइन, अल्पमतले सरकार चलाउने हो र ? सरकारको यो अन्योलमा समाजशास्त्री रुचि श्रेष्ठको यो भनाइ निकै समीचीन छ ः देवताहरू आफ्ना दुस्मनसँग लड्न विभिन्न अवतारको सिर्जना गर्छन् । केही समयपछि अवतारले आफूमा अन्तर्निहित शक्तिको ज्ञान पाउँछ । त्यसपछि देवताहरूको नियन्त्रणबाट फुत्किन्छ । फुक्काफाल अवतारको पालन गर्नका लागि कुनै धर्म र विश्वास हुँदैन । संरक्षण दिन परिवार हुँदैन । कुनै नैतिक बन्धन हुँदैन । अहिलेको नेकपा यस्तै अवतारहरूको समूहजस्तो देखिन्छ ।"
विद्यालय जानु कि खेतबारी,"सहरी क्षेत्रमा पछिल्लो समय जातीय विभेदमा कमी आएको भए पनि कतिपय ग्रामीण क्षेत्रमा अझै साथीभाइ तथा शिक्षकहरू समेत सँगै बसेर खाजा खान हिचकिचाउने गरेको पाइन्छ । कक्षाकोठामा शिक्षकहरूले दलितलाई होच्याउने खालका उखानटुक्काको प्रयोग गर्ने गरेको अनुभव कतिपय विद्यार्थीको छ । देशमा राजनीतिकसांस्कृतिक परिवर्तनसँगै राज्यको पुनःसंरचनामा समावेशीकरणको यत्रो बहस चलिरहँदा, छुवाछुतमुक्त घोषणा भएको नेपालमा अझै पनि आमजनको दलितलाई हेर्ने दृष्टिकोणमा पूर्णतः परिवर्तन आउन सकेको छैन । देशको जनसंख्याको उल्लेख्य हिस्सा ओगटेका दलितहरू समाजको मूलप्रवाहमा अझै पनि आउन सकेका छैनन् । रूढिवाद, अन्धविश्वास, परम्परागत रूपमा लादिएको छुवाछुतका कारण दलितहरू अझै पनि राज्यको स्रोत, साधन र सेवाबाट टाढै छन् । आमजनको ज्ञान, धारणा र व्यवहारमा सकारात्मक परिवर्तन ल्याई जातीय विभेद हटाउन सके मात्र दलित शिक्षा लगायतको मूलधारमा समेटिन सक्नेछन् ।"
दिल्लीमा नेपाली बालिकाको हत्या,रोजगारीकै लागि आमाबुबा पनि दिल्लीकै सीमापुरमा बस्दै आएको उनले बताए । श्रीमतीलाई ढाडको टीबी भएपछि १८ महिनासम्म औषधिमूलो गर्नुपर्यो । त्यसको खर्च पनि उनले परदेशकै कमाइबाट धाने । औषधि सकिएपछि श्रीमती पनि काम गर्न थालेकी थिइन् । दुवैको कमाइ जोड्दा बचत पनि राम्रो थियो । उनले छोराहरूलाई पनि कामका लागि दिल्ली बोलाएका थिए । तर शुक्रबारको घटनापछि देव र पूरै चँदारा परिवार शोकाकुल छ ।
साढे चार लाखले पाए ज्योति,"यो प्रविधिका लागि चीन, बंगलादेश, अर्जेन्टिना, कोरिया, इथियोपिया, घाना, थाइल्यान्ड, पाकिस्तान, ताजकिस्तान, भुटान, भारत, बर्मा, इन्डोनेसिया, मलेसियासहित विभिन्न अफ्रिकी देशबाट नेत्र चिकित्सक आइरहेको प्रतिष्ठानले जनाएको छ । कार्यक्रममा प्रधानमन्त्री ओलीले डा रुइतलगायतको टिमले गरेको योगदानको प्रशंसा गरे । तिलगंगाको कामलाई सरकारले उच्च मूल्यांकन गरेको र आगामी दिनमा अस्पताललाई सरकारका तर्फबाट आवश्यक सहयोग गर्ने उनले प्रतिबद्धता व्यक्त गरे ।"
प्रेममा फसाएर बन्धक,"पक्राउ परेकाहरूलाई अपहरण, शरीर बन्धक, फिरौती माग र लागूऔषध कसुरअन्तर्गत मुद्दा चलाउन लागेको डीएसपी थापाले बताए । पक्राउ परेकामध्ये शंकर ०७४ सालमा मानव बेचबिखन तथा ओसारपसार मुद्दामा जिल्ला अदालतबाट १० वर्ष कैद सजाय तोकिएकामा हालसम्म फरार सूचीमा रहेको जिल्ला प्रहरी प्रमुख एसपी दिनेश मैनालीले बताए ।"
गोठसँगै पुरिइन् किशोरी,बागलुङ (कास) पहिरोले गोठ पुरिँदा गलकोट नगरपालिका८ काँडेवास ज्यामिरेकी १७ वर्षीया सीता गौतमको मृत्यु भएको छ । भित्र काम गरिरहेका बेला मंगलबार बिहान उनी पहिरोले पुरिएकी हुन् । २० मिटर माथिबाट खसेको पहिरोले गोठमा उनीसँगै पुरिएका एउटा लैनो भैंसी र दुईवटा बाख्रा पनि मरेका छन् । गौतम स्थानीय शिव माविमा १२ कक्षामा अध्ययनरत थिइन् । काजकिरियाका लागि उनको परिवारलाई नगरपालिकाले २० हजार नगद सहयोग गरेको उपप्रमुख रेणुका काउचाले बताइन् । वर्षाकै कारण मध्यपहाडी लोकमार्गको दर्जनौं स्थानमा पहिरो खसेको छ । सिसाखानी र दगातुम्डाँडा लगायतका गाउँमा पनि पहिरो खसेर ग्रामीण सडकहरू अवरुद्ध भएका छन् ।
राजमार्ग नखुल्दा खाद्यान्न अभाव,"कटारी नगरपालिकाको घुर्मी बजार र सीमा जोडिएको ओखलढुंगाको हर्कपुरमा कटारी बजारबाटै खाद्यान्न ढुवानी हुँदै आएको थियो । घुर्मी र हर्कपुर बजारमा चामल मात्रै दैनिक करिब ८ सय ७५ किलोग्राम खपत हुने गरेको तथ्यांक छ । संघका उपाध्यक्ष महेन्द्र दासले भने, १३ दिनयता आयात रोकिँदा खाद्यान्नलगायत दैनिक उपभोग्य वस्तुको अभाव भएको छ । होटल व्यवसायीले १२ दिनका लागि मात्रै मौज्दात राख्ने र थोक बिक्रेताले पनि दैनिक कटारीबाटै आयात गर्ने गरेकाले अभाव हुँदै गएको उनले बताए ।"
डिन र क्याम्पस प्रमुख एकै,मेडिकल संकायका डिन आरके सिंह हुँदा प्रवेश परीक्षाको उत्तरपुस्तिका काठमाडौंको एक होटलमा बसेर परीक्षण गराएको पाइएपछि अख्तियार दुरुपयोग अनुसन्धान आयोगले नियन्त्रणमा लिँदा भट्टराई पनि परेका थिए । त्यतिबेला उनी अस्थायी शिक्षण सहायक थिए ।
दुर्घटनामा बालिकाको मृत्यु,दार्चुला (कास) रोकेर राखेको ट्याक्टर गुड्दा किचिएर मार्मा२ घोप्टेमा एक बालिकाको मृत्यु भएको छ भने दुई बालक घाइते भएका छन् । घटनास्थलमै मृत्यु हुनेमा स्थानीय १० वर्षीया दीपिका महरा रहेको प्रहरीले जनाएको छ । प्रहरीका अनुसार रोकेर राखिएको को१त ६७७५ नम्बरको ट्याक्टरले किच्दा अनिश महरा र शेरसिंह धामी घाइते भएका छन् ।
"हो, म सन्की छु","सबैसँग झगडा मात्रै पर्न थालेपछि कंगनाले आफ्नै समीक्षा गर्दै भनिन्, म आफ्नो दिलको बाहेक अरू कसैको सुन्दिनँ । कहिलेकाहीं त आफैंलाई म सन्की हुँजस्तो पनि लाग्छ । हो, ममा कामप्रति एकखाले अचम्मको सनक पनि छ ।"
नाटकमा जनावर प्रेम,"साउन ११ सम्म मञ्चन हुने नाटकमा दिपासना महर्जन, कृतिका अधिकारी, सुप्रभा थापा मगर, सुबोध रम्तेल, जेनिश महर्जन, सन्देश खड्गी, एलिसा पुरी, पुष्पा बीसी, सुशील बिक, अन्स कार्की, आरोग्य नेपाल, गीता मल्ल, सचित कार्कीलगायत कलाकारहरूको पनि अभिनय रहेको छ ।"
जोन्सन बेलायतका प्रधानमन्त्री,"लामो समयसम्म ब्रेक्जिट टुंगो लगाउन नसकेका कारण बेलायतमा अहिले राजनीतिक ध्रुवीकरण तीव्र देखिएको छ । यसका कारण लेबर र कन्जरभेटिभजस्ता ठूला दलप्रति जनविश्वास गुम्दै गएको छ । गुमेको विश्वास फिर्ता गर्न पनि जोन्सनले सरदर काम गरेर नहुने राजनीतिक विश्लेषकहरूको भनाइ छ । ब्रेक्जिटका कारण एकातर्फ श्रम बजारमा चिकित्सक, नर्स, इन्जिनियर, कम्प्युटर प्राविधिक लगायत दक्ष जनशक्तिको अभाव देखिएको छ भने अर्कोतर्फ सत्तारूढ दलको अनुदार आप्रवासी नीतिका कारण बाह्य देशबाट तत्काल दक्ष कामदार भित्रने सम्भावना छैन । कैनीका बुझाइमा नवनियुक्त प्रधानमन्त्री आफैं आप्रवासीप्रति अनुदार देखिएकाले उनको कार्यकालमा बेलायत आप्रवासीप्रति नरम हुने सम्भावना देखिँदैन ।"
को हुन् जोन्सन ?,सन् २०१६ को जनमतसंग्रहमा ब्रेक्जिटको पक्षमा खुलेर लागेका जोन्सनले त्यसपछि गठित मन्त्रिपरिषद्मा विदेशमन्त्रीको जिम्मेवारी सम्हालेका थिए । तर प्रधानमन्त्री टेरेजा मेको ब्रेक्जिट प्रस्तावप्रति विमति राख्दै उन २०१८ जुलाई ९ मा राजीनामा दिएका थिए । त्यसयता पार्टी संगठनमा सक्रिय पूर्वविदेशमन्त्री जोन्सनले वर्तमान विदेशमन्त्रीको चुनौतीलाई सजिलै पार लगाएर बेलायतको ७७ औं प्रधानमन्त्री बनेका हुन् ।
विपक्षीद्वारा मोदी सरकारको आलोचना,विपक्षी दल भारतीय राष्ट्रिय कंग्रेसका नेता राहुल गान्धीले ट्वीट गर्दै मोदीले ट्रम्पको टिप्पणीबारे देशलाई जानकारी गराउनुपर्ने माग गरेका छन् । ट्रम्पको भनाइ सही भए मोदीले राष्ट्रघात गरेको राहुलको भनाइ छ ।
बालयौन दुराचार आरोपी अस्ट्रेलियन पाइलट पक्राउ,पोखरा बस्दै आएका उनको कोठाबाट ब्युरोको टोलीले १२ र १४ वर्षका दुई बालकलाई उद्धार गरेको छ । थोमसले अन्य कैयौं बालकमाथि पनि यौन दुराचार गरेको हुन सक्ने शंकामा अनुसन्धान भइरहेको छ । २०७३७४ देखि २०७५७६ सम्म नेपालमा बालयौन दुराचार आरोपमा १२ विदेशी र उनीहरूका २ सहयोगी पक्राउ परेका छन् । २२ असारमा मात्रै बालयौन दुराचारको आरोपमा काभ्रेको मण्डन देउपुरबाट पक्राउ परेका क्यानेडियन नागरिक पिटर डग्लसलाई जिल्ला अदालत काभ्रेले ९ वर्ष कैद र १० लाख जरिवाना सुनाएको थियो । संयुक्त राष्ट्रसंघलगायत संस्थामा काम गरेका पिटरमाथि अदालतले सजाय सुनाएकै दुई सातापछि पोखराबाट अस्ट्रेलियन नागरिक त्यस्तै कसुरमा पक्राउ परेका हुन् ।
नेपालको चाहना चीनका सबै अन्तर्राष्ट्रिय विमानस्थल,"चीनको नागरिक उड्डयन मन्त्रालयका पदाधिकारीसँग हुने दुईपक्षीय बैठकका लागि १२ दिनअघि मन्त्रिपरिषद्ले पर्यटन मन्त्रालयलाई हवाई सेवा सम्झौता पुनरावलोकन गर्ने सैद्धान्तिक सहमति दिएको थियो । उक्त निर्णयका आधारमा मन्त्रालयले सहसचिव आचार्यसहित एटीसी अधिकृत प्रमोद नेपाल, प्राधिकरणका निर्देशक गोपालचन्द्र थापा, कानुन मन्त्रालयका उपसचिव अरुणा जोशी र नेपाल वायुसेवा निगमको संस्थागत विभागका निर्देशक कृष्णगोपाल जोशीलाई चीन पठाएको हो । चीनसँग नेपालको हालको सम्झौताअनुसार दुवै मुलुकले सातामा ७० वटासम्म उडान गर्न पाउँछन् । जसमा १४ हजार सिटको सम्झौता छ ।"
यात्रु पाएन नेवानिले,"वाइडबडी (एएलवाईएएलजेड) विमानमा २ सय ७४ यात्रु क्षमता छ । यसमा २ सय ५६ इकोनमी र १८ बिजनेस क्लास छन् । नियमानुसार प्रतिउडानमा औसत ६५ प्रतिशत यात्रु क्षमता नरहुन्जेल उडान गरिँदैन । अहिले दुईतर्फी उडानको टिकट मूल्य ७० हजार रुपैयाँ तोकिएको छ । नेवानिले खुला गरेको टिकटमा अगस्ट २९ देखि सेप्टेम्बर २८ सम्मका लागि ओसाका जाने यात्रुको संख्या २८ र ओसाकाबाट काठमाडौं फर्कने यात्रु संख्या ३० मात्रै छ । अझै एक महिना बाँकी छ, नेवानिका कमर्सियल डाइरेक्टर टंकनिधि दाहालले कान्तिपुरसँग भने, हामीले केही ट्राभल एजेन्सीलाई यात्रु उपलब्ध गराउन भनेका छौं, पुस सेल गरेर भए पनि उडान हुनेछ । तर वायुसेवाको नयाँ तालिकासमेत अर्थहीन देखिएपछि पर्यटन मन्त्रालयले नेवानिका महाप्रबन्धक मदन खरेल, कमर्सियल डाइरेक्टर दाहाल र जनरल सर्भिस डाइरेक्टर अमृत श्रेष्ठसँग जानकारी लिने मन्त्रालयका एक अधिकारीले बताए ।"
क्लिनफिड कार्यान्वयनमा जटिलता,देउवा ४५ बैठकमा अनुपस्थितपूर्वप्रधानमन्त्री तथा प्रमुख प्रतिपक्षी नेता शेरबहादुर देउवा संसदीय समितिको बैठकमा दोस्रो पटक सहभागी भए । पछिल्लो संसद् गठनपछि समिति बैठक ४७ पटक बसेको छ । त्यसमध्ये ४५ वटा बैठकमा देउवा अनुपस्थित थिए ।बैठकमा सहभागी भए पनि आफ्ना कुरा नराखी करिब २० मिनेट बसेर हिँडेका थिए । समिति सभापति कल्याणी खड्कालाई आफू अर्को बैठकमा सहभागी हुने जानकारी गराएर उनी फर्केका थिए । समितिमा दुई पूर्वप्रधानमन्त्री एकै पटक सहभागी भएको पहिलो पटक हो । समितिका एक कर्मचारीका अनुसार खनाल भने धेरैजसो बैठकमा सहभागी छन् । समितिको बैठकमा लगातार ५ पटक अनुपस्थित भए सदस्य नरहने प्रावधान छ ।
मुलुकको हितमा : खनाल,"पूर्वप्रधानमन्त्री झलनाथ खनालले आर्थिक एवं सांस्कृतिक प्रभाव कम गर्न क्लिनफिड लागू गर्नु उचित भएको बताए । राजनीतिक रुपमा स्वतन्त्र भए पनि हामी आर्थिक रूपमा धेरै पराधीन छौं, विकास समिति बैठकमा उनले भने, मुलुकमा विकसित परिस्थितिलाई ख्याल गरेर विज्ञापनसम्बन्धी आफ्नै मौलिक कानुन बनाउन सकिन्छ । अरू मुलुकमा विज्ञापन नीति कस्तो छ ख्याल गर्नुपर्ने विषय बैठकमा उठेपछि खनालले आफ्नै मौलिकता अपनाउन सकिने बताएका हुन् । अरू देशमा दुई पटक संविधानसभा निर्वाचन भएको छैन । हामीले दुई पटक निर्वाचन गर्यौं, उनले भने, आफ्नो आवश्यकताअनुसार कानुन बनाउन सकिन्छ । सञ्चारसम्बन्धी विभिन्न नीति अध्ययन गरेर विधेयकलाई अझ परिष्कृत बनाउन उनको सुझाव छ । मुलुकको करिब ३० अर्बको विज्ञापन बजार जोगाउनुपर्छ, उनले भने ।"
आयोगले न्यायिक निकायका फैसलासमेत अध्ययन गर्ने,जाँचबुझ गर्दा तथ्य र प्रमाणबारे शंका लागे सम्बन्धित स्थलमा गएर छानबिन गर्न आयोग सक्षम रहेको ती अधिकारीले बताए । सरकारले गत जेठमा ६ महिनाभित्र काम सम्पन्न गर्न आयोगलाई कार्यादेश दिएको छ ।
कूटनीतिक भेटघाटमा आचारसंहिता उल्लंघन,"प्रदेशका मुख्यमन्त्रीहरूले संघीय सरकारलाई जानकारीसमेत नदिई विदेश जाने र कूटनीतिक गतिविधिमा संलग्न हुने क्रियाकलाप बढाएपछि परराष्ट्रले आचारसंहिता संशोधनलाई जरुरी ठानेको हो । आचारसंहितामा परिवर्तित सन्दर्भलाई अध्यावधिक गरेर समयानुकूल बनाउने प्रयास गरिरहेका छौं, उनले भने ।"
'पाइप लाइनले मासिक ३० करोड बचत',"ट्यांकर थप गरिएको भने छैन, डिपो प्रमुख यादवले भने, अमलेखगन्जका ट्यांकर ती डिपोहरूमा व्यवस्थापन गर्नेछौं ।पाइप लाइनको सम्झौता ५ वर्षनिगमका अनुसार मोतीहारीअमलेखगन्ज पाइप लाइनको सम्झौता ५५ वर्षमा नवीकरण हुने निगमले जनाएको छ । यस अवधिमा तेस्रो मुलुकबाट पनि इन्धन आयात गर्न सकिने निगमले जनाएको छ । भारतीय आयल कर्पोरेसन्स र नेपाल आयल निगमबीच भएको सम्झौता धेरै नरम छ । आवश्यक परे तेस्रो मुलुकबाट पनि आयात गर्न सक्छौं, यादवले भने । यस्तै आयल निगमले इन्धन भण्डारण्का लागि चितवनमा पनि सर्भे गरेको छ । निगम स्रोतका अनुसार चितवनको लोथरमा डिजेल र खाना पकाउने एलपी ग्यास भण्डारणका लागि सर्भे गरिएको हो । केही समयअघि आईओसीकै टोलीले सर्भे सकाएका छन्, निगमका एक अधिकारीले भने ।"
मौद्रिक नीति आज,सवारी साधन किन्दा बैंकले प्रवाह गर्ने ऋणको सीमा केही घटाउने तयारी राष्ट्र बैंकले गरेको छ । हाल बैंकले निजी सवारी साधन खरिद गर्दा सवारीको मूल्यको बढीमा ५० प्रतिशतसम्म कर्जा दिन पाउँछन् । यसअघि ६५ प्रतिशत रहेको यो सीमा राष्ट्र बैंकले घटाएर ५० प्रतिशतमा झारेको हो । हालको सीमा व्यवसायीहरूलाई चित्त बुझेको छैन ।
इन्टरनेटको शुल्क वृद्धि फिर्ता हुने,मन्त्रिपरिषद्ले मर्मत दूरसञ्चार सेवा शुल्क नलाग्ने निर्णय गरे पनि दूरसञ्चार नियमावलीमा भने सेवा प्रदायकले सेवा प्रदान गरेबापत मर्मत सम्भार शुल्क लिन नपाउने व्यवस्था छ । समिति र सेवा प्रदायकबीच भएको सहमतिमा विनियमावली संशोधन गरी ५० प्रतिशत महसुल मर्मत सम्भार शुल्क शीर्षकमा लिन पाइने बुँदा राखिएको छ ।
अनुदान कार्यविधि पारदर्शी छैन,"समिति सदस्यहरूले मन्त्री, सचिव नयाँ भए पनि मन्त्रालयको अविच्छिन्न उत्तराधिकारी भएकाले पहिला भए गरेका कामको संस्थागत जिम्मेवारी लिनुपर्ने बताए । प्रत्यायोजित व्यवस्थापन उपसमितिका संयोजक राधेश्याम अधिकारीले जुन विषयमा अनुदान दिनुपर्ने हो त्यो विषयमा पहिले नै निर्देशिका नबनाई दिन नमिल्ने बताए । मन्त्री खनालले यसअघि असार २२ गते राष्ट्रिय सभामा विनियोजन विधेयकमा जवाफ दिनेक्रममा पनि आफ्नै मन्त्रालयका कानुनहरूको बेथिति औंल्याएका थिए । उनले खराब वितरण प्रणालीको कारण जसले अनुदान पाउनुपर्ने हो उसले नपाएको उल्लेख गर्दै मन्त्रालयमा निष्क्रिय र सक्रिय गरी झन्डै २५० कार्यविधि रहेको बताएका थिए । समितिमा त्यसलाई सच्याउँदै उनले एक सयभन्दा माथि कार्यविधि रहेको र अब अन्तर्राष्ट्रिय प्रचलन र कानुनी मान्यताका आधारमा तयार पार्ने प्रतिबद्धता जनाए ।"
झरीले महँगियो तरकारी,"उनले भने, यो सिजनमा दैनिक औसतमा १२५ टन तरकारीको कारोबार हुनुपर्ने हो तर निरन्तर झरीपश्चात् दैनिक ४५ देखि ५५ टन मात्र कारोबार हुँदै छ । मुख्यगरी धनकुटाबाट तरकारी आपूर्ति हुने गरेको छ । त्यसपछि तेह्रथुम, संखुवासभा, मोरङको उत्तरी क्षेत्र र सुनसरीको पाँचकन्य र विष्णुपादुकाबाट आपूर्ति हुने गरेको छ ।"
सामसङको 'ग्यालेक्सी ए ८०' बजारमा,"काठमाडौं (कास) सामसङ इलेक्ट्रोनिक्सले ग्यालेक्सी ए ८० स्मार्ट फोन बजारमा ल्याएको छ । नयाँ फोन लाइभ संवाद, फोटो खिच्न, भिडियो हेर्न तथा आफ्ना अनुभवहरू साट्न निकै सजिलो र उपयोगी रहेको कम्पनीको दाबी छ । सेल्फीको जमानाबाट इरा अफ लाइभमा पुगेको र त्यसका लागि ग्यालेक्सी ए ८० स्मार्ट फोन बजारमा ल्याइएको कम्पनीको भनाइ छ । यसमा फुल स्क्रिन डिस्प्ले, सामसङको पहिलो क्रान्तिकारी रोटेटिङ क्यामरा तथा इन्टलिजेन्ट ब्याट्रीलगायत सुविधा छन् ।"
शिखर कृषक अवार्ड वितरण गरिने,काठमाडौं (कास) सातै प्रदेशका सातजना उत्कृष्ट कृषकहरूलाई राष्ट्रिय शिखर कृषक अवार्ड प्रदान गरिने भएको छ । शिखर नेपालको राष्ट्रिय अभियान कृषकहरूको सम्मान भन्ने नारासहित आगामी साउन २६ गते ७ वटै प्रदेशका ७ जनालाई नगद पुरस्कारसहित अवार्ड प्रदान गरिने भएको हो । दशकयता शिखर नेपालले अवार्डको आयोजना गर्दै आएको छ । किसानले दिएको आवेदनलाई विज्ञ निर्णायक समितिले अध्ययन गरी सातै प्रदेशबाट उत्कृष्ट ५५ जना कृषकहरूको नामावली सार्वजनिक गरिएको शिखर नेपालका अध्यक्ष शेखर खनालले बताए ।
बजारमा अल्काटेलका स्मार्टफोन,"काठमाडौं (कास) मोबाइल फोन ब्रान्ड अल्काटेलले नयाँ श्रेणीका स्मार्ट फोन र फिचर फोनहरू बजारमा ल्याएको छ । नेपालमा एसएचटीसी इन्टरनेसनल प्रालिमार्फत अल्काटेलका स्मार्ट फोनहरू बजारमा ल्याइएको हो । कम्पनीले अल्काटेल वान, अल्काटेल १ एस, अल्काटेल थ्री एक्स र अल्काटेल ३ स्मार्ट फोन र अल्काटेल २०५३ डी, अल्काटेल २००३ डी, अल्काटेल १०६६ डी फिचर फोन सेगमेन्टमा उपलब्ध गराएको छ । यसका अतिरिक्त कम्पनीले डिभाइसमा १ वर्षको वारेन्टी तथा एसेसरिजमा ६ महिनाको वारेन्टी दिएको एसएचटीसी इन्टरनेसनलका प्रबन्ध निर्देशक अमित अग्रवालले जानकारी दिए ।"
अवैतनिक दुतको डिनमा प्रदीप,काठमाडौं (कास) अवैतनिक वाणिज्य दूतहरुको संगठन एचसीसीएनको डिनमा मंगलबार प्रदीपकुमार श्रेष्ठ चुनिएका छन् । श्रेष्ठ नेपालका लागि साउथ अफ्रिकाको अवैतनिक वाणिज्य दूत हुन । त्यसैगरी सहायक डिनमा वसन्तकुमार चौधरी चुनिएका छन् । उनी नेपालका लागि मोरक्कोका अवैतनिक दूत हुन् । सात सदस्यीय कार्यसमिति रहेको एचसीसीएनमा ५१ सदस्य छन् ।
कास्कीको पुरुन्चौरमा कामना,"काठमाडौं (कास) कामना सेवा विकास बैंकले पोखरा महानगरपालिका १९ पुरुन्चौरमा सोमबार आफ्नो ९७ औं शाखा कार्यालय स्थापना गरेको छ । गण्डकी प्रदेशका उद्योग, पर्यटन, वन तथा वातावरणमन्त्री विकास लम्सालले उक्त शाखाको उद्घाटन गरे । कारोबार शुभारम्भ समारोहमा बैंकका सञ्चालक चतुराखर अधिकारी, देवकृष्ण काफ्ले, बलराम बराल, गण्डकी प्रदेश प्रमुख टुबराज बाँस्तोलालगायतको उपस्थिति थियो ।"
वर्ल्डलिंकको टीभीमै युट्युब,काठमाडौं (कास) इन्टरनेट र नेटवर्क सेवा प्रदायक वर्ल्डलिंक कम्युनिकेसन्सले अब हरेक टीभीमा युट्युब नामक नयाँ प्रोडक्ट ल्याएको छ । यस सेवाअन्तर्गत वर्ल्डलिंकका नेट टीभीका प्रयोगकर्ताले अब आफ्नो टिभीमार्फत नै साथीभाइ वा सपरिवारसँग युट्युबको फाइदा लिन सक्नेछन् । यो सुविधा र्स्माट टीभीमा मात्र नभई नन स्मार्ट वा सीआरटी टीभीमा पनि उपलब्ध हुने जनाइएको छ ।
युनियन पेलाई अनुमति,काठमाडौं (कास) चिनियाँ कम्पनी युनियन पेले नेपाल राष्ट्र बैंकबाट भुक्तानी प्रणाली अपरेटरको अनुमतिपत्र पाएको छ । कम्पनीले एक साताअघि अनुमतिपत्र पाएको हो । राष्ट्र बैंकले चिनियाँ कम्पनीलाई दिएको अनुमतिपत्रसहित नेपालको लागि चिनियाँ राजदूत होउ याङीले ट्विट गरेकी छन् । राष्ट्र बैंकले भुक्तानी प्रणाली अपरेटरको अनुमतिपत्र दिएको युनियन पे सम्भवतः पहिलो विदेशी कम्पनी हो । योबाहेक चिनियाँ कम्पनी विच्याट र अली पेले पनि अनुमतिपत्रको लागि राष्ट्र बैंकमा आवेदन दिएका छन् ।
महिला उद्यमशील तीज मेला,काठमाडौं (कास) महिला सिर्जनशील केन्द्रले १८ औं तीज फेस्टिभलसिर्जनशील उद्यमी मेला २०७६ को आयोजना गर्ने भएको छ । तीज मेला साउन र भदौ महिनामा तीन स्थानमा हुनेछ । काठमाडौंको भृकुटीमण्डपमा साउन १६ गतेदेखि २० गतेसम्म हुनेछ । पहिलोपटक प्रदेश नं १ को इटहरीमा साउन ३० देखि ३२ गतेसम्म र प्रदेश ३ को हेटौंडामा भदौ ५ देखि ७ गतेसम्म हुने मंगलबार आयोजित पत्रकार सम्मेलनमा जानकारी दिइएको छ ।
उपभोग्य वस्तु अभाव,प्रमुख जिल्ला अधिकारी विष्णुहरि उपाध्यायले भने अभाव नभएको बताएका छन् । सडक खुलाउनेबारे भने पहल भइरहेको प्रजिअ उपाध्यायले बताए ।
नियमावली नबन्दा सहकारी दर्ता रोकियो,"जिल्ला सहकारी संघ कास्कीका अध्यक्ष रविरमण तिवारीले सहकारी नियमावलीको विषयमा ३४ पटक छलफल भएको र प्रदेश सहकारी दर्ता प्रक्रिया रोकिँदा सोचेअनुसार काम गर्न नसकिएको बताए । महानगरपालिकामा सहकारी दर्ता खुलेको छ । केही सहकारी दर्ता गर्यौं, उनले भने, प्रदेश सरकारले नियमावलीको कारण देखाउँदै झन्झट थपिदिएको छ । संघीय ऐन, नियमावली आए पनि प्रदेशको नियमावली नआउँदा हुनुपर्ने जति काम गर्न सकिएको छैन । गर्दै आइरहेका काम पनि थप अन्योल भएको उनले बताए । पहिले एउटै ऐनले हुन्थ्यो, उनले दोहोर्याए, अहिले तीन सरकारका ऐन छन् । यसले गर्दा पनि काममा झन्झट भएको छ । उनले सबै तहका सरकारले सहकारीसम्बन्धी प्रशिक्षण दिनुपर्नेमा जोड दिए ।"
हुलाक बैंकको ६० लाख निक्षेप हिनामिना,हुलाकले हरायो अदालतको मिसिलहुलाकका कर्मचारीको लापरवाहीले जिल्ला अदालत जाजरकोटको सक्कल मिसिल हराएको छ । अदालतले ६ महिनाअघि जिल्ला हुलाक कार्यालय जाजरकोटमार्फत पठाएको मिसिल हालसम्म उच्च अदालत सुर्खेत नपुगेको हो ।मिसिल समयमा नपुग्दा मुद्धाका पक्षलाई मर्का परेको अदालतका स्रेस्तेदार अधिकृत देवीराम भण्डारीले बताए । गत माघ १७ गते पठाएको जबरजस्तीकरणी उद्योग मुद्दाका २ मिसिल र गत फागुन १५ गते पठाएको निषेधाज्ञाको मिसिल हुलाक कार्यालयको लापरवाहीले समयमै सम्बन्धित निकायमा नपुगेको उनले बताए । यातायातको सुविधा भएको अवस्थामा पनि ६७ महिनासम्म चिठीपत्र सम्बन्धित निकायमा नपुग्नु हुलाक कर्मचारीको गैरजिम्मेवारी भएको उनको भनाइ छ ।
"रोपाइँमा डीएपी पाइएन, अहिले युरिया छैन","यस्तै कृषि सामग्री कम्पनी लिमिटेड र साल्ट ट्रेडिङबाट सहकारीहरूले साढे ८ सय रुपैयाँमा युरिया मल किन्छन् । तिनै सहकारीहरूले ढुवानी खर्च, मजदुर खर्च र गोदाम भाडाका नाममा चर्को रकम असुल्ने गरिरहेका छन् । महेन्द्रनगर बजारमा एक किलोमिटरसमेत ढुवानी गर्नुनपर्ने सहकारीहरूले प्रतिबोरा १ हजारदेखि १२ सय रुपैयाँसम्ममा बिक्री गरिरहेका छन् । सहकारीहरूले व्यवसायीहरूलाई समेत मल बिक्री गरेका छन् । सरकारी अनुदानको मलसँगै भारतबाट अवैध रूपमा आयात भएको मलसमेत बिक्री गरिरहेका छन् । सहकारीहरूले युरिया मलमा कालोबजारी गरिरहे पनि स्थानीय प्रशासनले अनुगमन गरेको छैन । न त साल्ट ट्रेडिङ र कृषि सामग्री कम्पनी लिमिटेडले नै यसतर्फ चासो दिएका छन् । सरकारले रासायनिक मल सहकारीमार्फत नै बिक्री गर्ने व्यवस्था गरेको छ ।"
भीसीटीएस लागू नगर्न दैनिक दबाब,"यसका लागि समय थप गर्न मन्त्रालय सकारात्मक छ, अर्थमन्त्री खतिवडाले भने, प्यान दर्ता गरी बैंकमार्फत तलब भुक्तानी गर्ने व्यवस्था र भीसीटीएसलगायतमा तीन महिनाका लागि पुरानै व्यवस्थामा काम गर्न सकिनेछ । महासंघका अध्यक्ष श्यामप्रसाद गिरीले तत्काल प्यान दर्ता गरी बैंकमार्फत तलब भुक्तानी गर्ने व्यवस्था लागू गर्ने अवस्था नरहेको बताए । यस्तै मंगलबारै नेपाल चेम्बर अफ कमर्सका अध्यक्ष राजेशकाजी श्रेष्ठले अर्थमन्त्री खतिवडासमक्ष आर्थिक ऐन २०७६ को प्रावधानबाट हुने व्यावसायिक समस्याबारे जानकारी गराएका छन् । श्रेष्ठ नेतृत्वको चेम्बरको टोलीले अर्थमन्त्री खतिवडा, अर्थ मन्त्रालयका उच्चपदस्थ अधिकारीसँग भेट गरेको थियो । श्रेष्ठले भीसीटीएस नेपालका लागि पूर्णतः नयाँ व्यवस्था भएकाले अहिलेका लागि भन्सार विन्दुबाट गन्तव्य स्थल, उद्योगबाट गन्तव्य स्थलसम्मका लागि मात्रै लागू गर्न सुझाए । यो व्यवस्था स्थानीय ढुवानीमा लागू गर्न व्यावहारिक हुँदैन, अध्यक्ष श्रेष्ठले भने । अर्थमन्त्री खतिवडा तथा अर्थमन्त्रालयका अधिकारीहरूले भने तीन महिनासम्म कडाई नगर्ने र यो व्यवस्थाबाट पछि नहट्ने अडान लिइरहेको छ । समस्या सामधान गर्न निजी क्षेत्रका अधिकारीहरूसहितको एक कार्यदल समेत गठन भईसकेको छ । अहिलेका नियमहरू केहि समयका लागि लागु गर्न सके कस्तो तयारी गर्नुपर्छ कार्यदलले सम्बोधन गर्ने छ, भेटपछि घरेलु तथा साना उद्योग महासंघले जारी गरेको विज्ञप्तीमा भनिएको छ ।"
६३ हजारलाई पुनर्निर्माणले सूचीबाट हटायो,"अनुदान सम्झौता गर्न र पहिलो किस्ता लिन नआएकालाई सुनुवाइको विकल्प भने दिइएको प्राधिकरणले जनाएको छ । अनुदान सम्झौता गर्न छुटेका र पहिलो किस्ता लिन नआएकाहरूमध्ये कसैले पर्याप्त कारणसहित स्थानीय निकायमा निवेदन दिन सक्नेछन्, प्राधिकरणले जारी गरेको विज्ञप्तिमा जनाइएको छ ।"
बार्सिलोनामाथि चेल्सीको जित,चेल्सीले १० मिनेट बाँकी छँदा २० को अग्रता बनायो । क्रस पासमा उपलब्ध बल मिडफिल्डर बार्कलेले बक्सको ठीक अगाडिबाट प्रहार गरे । जुन सुन्दर गोलमा परिणत भयो । वैकल्पिक गोलरक्षक नेटोले बल छोए तर रोक्न सकेनन् ।इन्ज्युरी समय सुरु हुनुभन्दा केही सेकेन्डअगाडि बार्सिलोनाले फ्रिकिकमार्फत गोल अवसर पाएको थियो । तर इभान राकिटिचको प्रहार पोस्टको केही माथिबाट बाहिरियो । उनै राकिटिचले इन्ज्युरी समयमा पेनाल्टी एरियामा आएको क्रस सदुपयोग गरी दायाँ खुट्टाले प्रहार गरेको बल सान्त्वना गोलमा परिणत भयो ।
कतारसँग हतार ट्वान्टी२० एसिया छनोट,"सोमपालले पहिलो ओभरमै ११ रन खर्चे पनि उनीसँगैं नयाँ बल लिएर आएका सन्दीपले अर्को ओभरमा फैजल जावेदलाई १ रनमा आउट गरे । कामरन खानले १५ बलमा २ चौका र २ छक्कासहित २२ रन बनाए । ओपनर हकले ३२ बलमा ६ चौका प्रहार गरी ४१ रन बनाई कतारलाई विजय नजिक पुर्याए । सन्दीपले मोहम्मद तानविरलाई ११, जाहिर इब्राहिमलाई १२ रनमा आउट गरे । हकले सजादसँग मिलेर कतारलाई १३ ओभरमा ९६४ को राम्रो स्थितिमा उभ्याए । सजाद र हक लगातार ओभरमा रनआउट भए । वसन्त, अविनाश, करणले निकै किफायती बलिङ गरी कतारलाई दबाब राख्न खोजे पनि सरवार र मोहम्मद रिजलानले अविजित इनिङ्स खेल्दै विजयी दिलाए । सरवारले १५ र रिजलानले ९ रन बनाए । दुवैले १५ बल खेलेका थिए ।"
गौरिका ४८ औं स्थानमा,विश्व च्याम्पियनसिपमा गौरिकासहित सोफिया शाहले महिला तथा अलेक्जेन्डर शाह र शुभम श्रेष्ठले पुरुषतर्फ नेपालको प्रतिनिधित्व गरिरहेका छन् । अघिल्लो दिन शुभमले १ सय मिटर ब्रेस्टस्ट्रोक १ः११ः७४ मिनेटमा पूरा गरेका थिए । त्यसमा उनी ८७ पौडीवाजमध्ये ८४ औं स्थानमा रहे । चारै खेलाडीले २२ स्पर्धामा प्रतिस्पर्धा गर्दैछन् ।
"घाँटीमा रुद्राक्षको माला, हातमा लाख",प्रतियोगिता नगरे साउनदेखि बजेट नै फ्रिज हुने भन्दै आयोजना गरिएको प्रतियोगिताको प्रदेशसभा बैठकमा प्रमुख प्रतिपक्षी दलका सचेतक सूयर्माराज राईले छानबिनको माग गरेका छन् । सामाजिक विकासमन्त्री घिमिरेले प्रदेश १ का हरेक नगर र गाउँपालिकामा ११ मैदान र हरेक जिल्लामा ११ रंगशाला बनाउने प्रदेश सरकारको योजना रहेको बताए । उनले विराटनगरको बैजनाथ रंगशालालाई अन्तराष्ट्रिय स्तरको रंगशालाका रूपमा विकसित गर्ने बताए ।
संशयमा पूर्वाधार,"महिला फुटबल हुने पोखरा रंगशाला फुटबल मैदान असारमै सक्नुपर्ने भए पनि मन्त्रालयबाटै मोबिलाइजेसन रकम निकासामा ढिलाइ हुँदा समयमा काम नसकिएको जानकारी उनले गराए । निर्माण कम्पनीले अब साग नरोकिने गरी समयमै काम सम्पन्न गर्ने प्रतिवद्धता जनाइसकेको छ, उनले भने, अब कृत्रिम होइन प्राकृतिक घाँसे मैदान नै बन्छ ।"
प्रारम्भिक छनोटमै विवाद,"प्रशिक्षणरत २४ खेलाडीप्रतिभा माली, सरस्वती चौधरी, उषा भण्डारी, शान्ति थारु, लक्ष्मी कुमाल, पुष्पा शाही, आरती सुवेदी, सुनीता खड्का, पुनम चन्द, कविता भट्ट, सोफिया पुन, हीरा केसी, उषा विष्ट, रेश्मा भण्डारी, चन्द्रकला खरेल, संगम महतो, ममता डगौरा, जानकी भण्डारी, अरुणा शाही, सरस्वती कट्टल, कमला पुन, सलिना श्रेष्ठ, शान्ति तामाङ, यमकली कुँवर मगर ।"

शीर्षक,विवरण
स्कुल मै अलमल,"विकल्प केके ?स्कुल विभागको विवाद मिलाउन नेताहरूलाई सकस परिरहेका बेला केही विकल्पबारे आन्तरिक छलफल चलिरहेको छ । पहिलो विकल्प पोखरेल र श्रेष्ठबीचमै सहमति खोज्ने भन्ने छ । दुवै पक्ष तयार नभए दोस्रो विकल्पका रूपमा तेस्रो व्यक्तिलाई अघि बढाउने चर्चा छ । तेस्रो व्यक्तिका रूपमा नीति तथा अध्ययन विभागमा तोकिएका झलनाथ खनाल वा संगठन विभागका लागि तय गरिएका वामदेव गौतमको जिम्मेवारी हेरफेर गरेर स्कुलमा लैजाने भन्ने छ । खनाल सहमति जुटे स्कुल विभागको नेतृत्व लिन तयार भइसकेका छन् । तर, गौतम संगठन विभाग छाडेर आउँछन्आउँदैनन्, स्पष्ट छैन । तेस्रो विकल्पमा यो विभाग अध्यक्षहरूले नै राख्ने चर्चा पनि छ । यसअघि पनि अध्यक्षले यो विभाग राखेको उदाहरण छ । तर अहिले दुई अध्यक्ष भएकाले व्यावहारिक नहुन सक्छ । सचिवालय तहका नेताहरूबीच सहमति नभएर तल्लो तहमा नेतृत्व हस्तान्तरण गर्ने भए मात्र चौथो विकल्पका रूपमा घनश्याम भुसाल, वेदुराम भुसाललगायत नेताहरूमा पुग्न सक्छ ।"
नागरिकमाथि निगरानी तयारी,"सूचना प्रविधि र गोपनीयताको अधिकार विषयका जानकार अधिवक्ता सन्तोष सिग्देल प्रस्तावित विधेयकमा राखिएको यस प्रावधानले संविधानले सुनिश्चित गरेको नागरिकको गोपनीयताको हक हनन हुने टिप्पणी गर्छन् । सरकारले नागरिकमाथि प्रत्यक्ष निगरानी राख्न खोजेको जस्तो देखियो, उनले भने, यस्तो प्रावधानले सरकारले बिनाकारण, जुनसुकै समयमा कुनै पनि व्यक्तिको निगरानी गर्न सक्छ । उनले मौलिक अधिकारमा बन्देजका लागि सर्त तोकिएका हुने र ती सर्त पूरा नगरी बन्देज लगाउन नपाइने बताए । प्रस्तावित विधेयकको दफा ७८ ले प्रहरी वा कुनै अनुसन्धान गर्ने निकायका अधिकृतलाई कुनै व्यक्तिको टेलिफोन, मोबाइल, फोन वा अन्य दूरसञ्चार माध्यमको प्रयोग निष्क्रिय पार्ने अधिकार दिएको छ । दूरसञ्चार ऐन ०५३ ले संकटकालीन अवस्थामा मात्रै सरकारलाई केही विशेषाधिकार दिएको छ, जसअनुसार संकटकालीन अवस्थामा सरकारलाई दूरसञ्चार सेवा कब्जामा लिने, मोबाइल ट्याप गरी सूचना लिनेजस्ता अधिकार हुन्छन् । यो विधेयकको मस्यौदामा भने आवश्यक परेका बेला जुनसुकै नागरिकले दूरसञ्चार सेवामार्फत प्राप्त गरेको सूचनाको विवरण संकलन गर्ने र सेवा निष्क्रिय पार्न सक्ने अधिकार छ । विधेयकको मस्यौदामा भनिएको छ, कुनै व्यक्तिले कुनै अपराध गर्न टेलिफोन, मोबाइल फोन वा अन्य कुनै प्रकारको दूरसञ्चार माध्यम प्रयोग गरिरहेको वा गर्न लागेको वा विद्युतीय वा अन्य कुनै सञ्चार माध्यमबाट कुनै प्रकारको सूचना आदानप्रदान गरिरहेको छ भनी विश्वास गर्नुपर्ने मनासिब कारण भएमा त्यस्तो अपराधको अनुसन्धान गर्ने अधिकारीले मुद्दा हेर्ने अधिकारीको अनुमति लिई त्यस्तो टेलिफोन, मोबाइल फोन वा सञ्चार माध्यम निष्क्रिय गर्न वा फोन वा सञ्चार सम्पर्क नहुने व्यवस्था गर्न सम्बन्धित निकाय, अधिकारी वा सेवा प्रदायकलाई आदेश दिन सक्नेछ । यही दफाको उपदफा २ मा आदेश भएपछि त्यस्ता अधिकारी, निकाय वा सेवा प्रदायकले त्यस्ता टेलिफोन, मोबाइल फोन वा सञ्चार निष्क्रिय गर्नु वा सञ्चार सम्पर्क नहुने व्यवस्था गर्नुपर्ने प्रावधान छ । दफा ६९ मा अपराध गर्न टेलिफोन, मोबाइल फोन वा अन्य कुनै प्रकारकाको दूरसञ्चार माध्यमको प्रयोग गरेको वा सूचना आदानप्रदान गरेको पाइए त्यस्ता अपराधको अनुसन्धान गर्ने अधिकारीले मुद्दा हेर्ने अधिकारीको अनुमति लिई सम्बन्धित कम्पनीसँग विवरण माग गर्न सक्ने व्यवस्था गरिएको छ । उक्त प्रावधानले अदालतको अनुमति नलिई अनुसन्धान अधिकृतले चाहेको व्यक्तिको कल डिटेल, इन्टरनेट गतिविधिको सूचना लिन पाउने अधिकार दिन खोजेको छ ।"
तीन न्यायाधीश छानबिनमा,उक्त आदेशविरुद्ध आन्तरिक राजस्व कार्यालय भरतपुरका तर्फबाट प्रमुख कर अधिकृत सूर्यप्रसाद रिजालले सर्वोच्चमा रिट निवेदन दर्ता गरे । उनले उच्च अदालत पोखरासमेतलाई विपक्षी बनाई अन्तरिम आदेश खारेजीको माग गरे । त्यही निवेदनमाथिको सुनुवाइपछि सर्वोच्चले अन्तरिम आदेश जारी गर्नुका साथै तीन न्यायाधीशमाथि छानबिन र कारबाहीका लागि न्यायपरिषद्मा निर्देशनात्मक आदेश जारी गरेको हो ।
तिलिचोभन्दा अग्लोमा ताल !,"यो अध्ययनकै विषय हो । हामीले पर्यटन प्रवर्द्धन कसरी गर्न सकिन्छ भनेर अध्ययन गरेका मात्रै हौं, उनले भने । ताल चामेबाट २४ किलोमिटरको दूरीमा रहेको लम्सालले बताए । लमजुङ हिमालको पूर्वी मोहडामा पर्ने यो ताल सिंगर हिमालको उत्तरपूर्वी मोहडामा पर्छ । चामे गाउँपालिकाले पर्यटकीय गन्तव्य र प्राकृतिक संरक्षणको अभियान लिएर स्रोतको खोजी गर्ने क्रममा तालमा पुग्न सफल भएको अध्यक्ष घलेको भनाइ छ । गाउँपालिका, प्रशासन, प्रहरी, अन्नपूर्ण संरक्षण क्षेत्र आयोजना (एक्याप) प्रतिनिधिलगायतको टोली उक्त तालको अध्ययन अवलोकनका लागि गएको थियो । ताल पुग्न आफैंले खाना र बासस्थानको व्यवस्था गर्नुपर्ने देखियो । ठाउँठाउँमा भेडी गोठ तथा चौंरी गोठ छन् । तर ठूलो समूहमा जाँदा ती पर्याप्त छैनन्, अध्यक्ष घलेले भने, यसको प्रवर्द्धनमा के गर्न सकिन्छ भनेर छलफल थालेका छौं । अन्नपूर्ण संरक्षण क्षेत्र आयोजना (एक्याप) को संरक्षित क्षेत्रभित्र पर्ने मनाङमा धेरै ताल रहे पनि तिनको यकिन तथ्यांक पाइँदैन । मनाङमा सानाठूला गरी ५० बढी ताल रहेको अनुमान छ ।"
मालाबीमा तीन नेपाली युवती अलपत्र,"युवतीको उद्धार गर्न गृह मन्त्रालयको शान्तिसुरक्षा तथा अपराध नियन्त्रण शाखाले गत फागुनमै परराष्ट्र मन्त्रालयमार्फत इन्टरपोललाई पत्र पठाएको देखिन्छ । तर केन्द्रीय अनुसन्धान ब्युरो (सीआईबी) र प्रहरीकै मानव बेचबिखन ब्युरोसमेत यसबारे बेखबर रहेको पाइयो । ब्युरोका प्रमुख प्रहरी उपरीक्षक गोविन्द थपलियाले भने, मालाबीको युवती प्रकरणबारे हामीकहाँ कुनै रिपोर्ट आएको छैन । अलपत्र युवतीको उद्धार र आश्रयका लागि माइती नेपालले पनि पहल गर्दै आएको छ । तर अलपत्र युवतीको उद्धार समन्वय जुट्न नसकेको अध्यक्ष विश्वराम खड्काले बताए । आकारमा नेपालभन्दा सानो र गरिब अफ्रिकी भूपरिवेष्टित मुलुक मालाबीमा अहिले झन्डै दुई दर्जन नेपाली कार्यरत छन् ।"
जथाभावी बोर्ड राख्न नपाइने,"विधेयकमा विज्ञापन गर्न पाउने र नपाउने सेवा, कार्यक्रम र वस्तुको यकिन गरेको छ । विधेयकको दफा ५ को उपदफा (१) र (२) मा २४ वटा बुँदामा विज्ञापन गर्न नहुने विषय तोकिएको छ । निषेध गरिएको विषयमध्ये क्यासिनोको विज्ञापन गर्न पाउने कि नपाउने भन्ने विषयमा भने सांसदले फरकफरक धारणा राखेका छन् । क्यासिनो सञ्चालन गर्न दिएपछि त्यसको विज्ञापन गर्न नदिने प्रावधान व्यावहारिक नहुने सांसद दिव्यमणि राजभण्डारीले बताए । संसदबाट स्वीकृत भइसकेपछि विभिन्न बहानामा विधेयकका प्रावधान लागू गर्न आलटाल गर्ने प्रवृत्ति रोक्न सांसदहरूले सरकारले प्रयोग गर्ने स्वविवेकी अधिकार कटौती गरेका छन् । विधेयकमाथिको छलफलपछि राष्ट्रिय सभाले सरकारले राजपत्रमा सूचना निकालेपछि लागू गरिनेछ भन्ने सुझावलाई परिवर्तन गरेर समितिले तुरुन्त प्रारम्भ गर्नुपर्ने बाध्यकारी प्रावधान राखेको छ ।"
ओढारमा १६ केजी सुन,"गत भदौ अन्तिम साता चुमनुब्री गाउँपालिका३, सिर्दिबासस्थित फिलिमबाट प्रहरीले १० किलो अवैध सुन बरामद गरेको थियो । गत भदौमा समातिएको सुनको मुद्दा किनारा नलाग्दै फेरि सुन समातिएपछि तस्करीका लागि उत्तरी गोरखा सजिलो रुट भएको थप पुष्टि भएको छ । उत्तरी क्षेत्रको सीमा सुरक्षा फितलो हुँदा पनि तस्करले उक्त नाका प्रयोग गर्ने गरेका छन् । छेकम्पारआरुघाटको रुटअन्तर्गत छेकम्पार र सिर्दिबासमा मात्रै प्रहरी चौकी छन् ।"
महाधिवेशनको क्यालेन्डर माग,"अन्य मुद्दामा समेत सहमति कायम भए अन्तरिम संरचना गठनमा सकारात्मक हुन सकिने केन्द्रीय सदस्य अर्जुननरसिंह केसीले बताए । अहिले विश्वासको संकट छ । यो हटेपछि सहमतिको परिस्थिति निर्माण हुन सक्छ, उनले कान्तिपुरसँग भने । अन्तरिम संरचनामा मात्रै नभई सबै विषयमा प्याकेजमा सहमति हुनुपर्ने उनको सर्त छ ।"
भरतपुरमा थालेसेमियाका ७८ बिरामी,"भरतपुर अस्पतालमा थालेसेमियाका बिरामीका लागि निःशुल्क रगतको व्यवस्था गरिएको छ । तर यसबाहेक अन्य सुविधा केही पनि छैन । बेल्जियममा रहेका नेपालीको संस्था चितवन सहायता कोष (क्याट) ले थालेसेमियाका बिरामीको उपचारका लागि सहयोग उपलब्ध गराउँदै आएको छ । संस्थाले उपलब्ध गराउने ९० हजार रकमले निःशुल्क रगतलाई सहज बनाएको छ । अहिलेसमम रगत चढाएरै आयु लम्ब्याउने काम भए पनि नियमित रगत चढाउनुलाई यसको उपचारको विकल्प सोच्न नहुने डा बसौला बताउँछन् । हामीले अहिलेसम्म रगत चढाउनुलाई प्राथमिकता दिएका छौं, उनले भने , तर दिगो उपचारका लागि आइरन चिलेटर औषधिको व्यवस्थातर्फ ध्यान दिन जरुरी छ । भरतपुर अस्पतालमा यो औषधि उपलब्ध छैन ।"
"पहिरोमुनि बास, सधैंको त्रास","बिसौना र गोरेटो गुमे सडक निर्माण गर्दा ढुंगा लक्षित गरेर निर्माण कम्पनीले उत्खनन् गरेकाले संस्कृति जोडिएका पुराना बिसौना, ओडार गुमेको स्थानीयको गुनासो छ । हामीले उबेलादेखि आराम गर्दै आएको पानी ओडार र गुर्मा बिसौना पहिलेजस्ता रहेन्, पानी ओडारको त अस्तित्व रहेन, हुँदाहुँदा बस्ती धराप बनायो, बाह्रबिसे नगर राम्चेका वृद्ध अगुवा चक्रध्वज तिवारीले भने । थामी समुदायले बनाएको चौतारो, भुमे, वनदेव, वनझाँक्री, नाग पुज्ने ओडारजस्ता महत्त्वपूर्ण संरचना जथाभावी गरिएको उत्खननले ध्वस्त बनाएको उनले दुःखेसो पोखे । सडक भित्रिनु राम्रो हो, विकासलाई स्वागत छ तर, चाहिनेभन्दा बढी उत्खनन् गरेर यस्ता संरचना गुमे, उनले भने ।"
लागूऔषध सेवन गर्ने चालक बढे,"धादिङ खण्डमा मात्रै भएका सवारी दुर्घटनामा मृत्यु भएका अधिकांश साना सवारीसाधनकै यात्रु रहेका छन् । गत साउनदेखि असारसम्म भएका १ सय ३८ सवारी दुर्घटनामा ९३ जनाको मृत्यु भइसकेको छ । ती मध्ये ८९ वटा साना सवारीसाधन छन । धेरै दुर्घटना राति १ बजेदेखि बिहान ५ बजेको समयमा भएका छन् । दुर्घटनामा परेकाहरूमा ठूला सवारीसाधनसँग ठोक्किएर मोटरसाइकल, माइक्रोबस, कखुरा बोक्ने जिपह रहेका छन् । मृत्यु भएकामा धेरै हेल्मेट नलगाएर मोटरसाइकलको पछाडि बसेका छन् । दुर्घटनामा धेरै महिला र बालबालिका छन् । चालकले लागूपदार्थ सेवन, थकान र निद्राले पनि दुर्घटना बढाएको ट्राफिक प्रहरीको भनाइ छ । मदिरा सेवनको परीक्षण गर्ने ब्रेथ लाइजर प्रयोग गरेजस्तै अन्तर्राष्ट्रिय बजारमा लागूपदार्थ सेवन गरेनगरेको बारे तत्काल पत्ता लगाउने उपकरण देशका विभिन्न राजमार्गमा तयारी अवस्थामा राख्नुपर्ने नेपालमा सडक दुर्घटना र घाइतेको अध्ययन गरिरहेको नेपाल इन्जुरी अध्ययन केन्द्रका निर्देशक डा सुनीलकुमार जोशीले बताए ।"
१२ हजार लाभग्राहीको नाम हटाइयो,प्राधिकरणले लाभग्राहीलाई असार २१ सम्म सम्झौता गर्न समयसीमा तोकेको थियो । त्यस अवधिमा अनुदान सम्झौता नगर्ने पुनर्निर्माणतर्फ ६ हजार ४ सय ८२ र प्रबलीकरणतर्फ ५ हजार ७ सय ९ घरधुरी थिए । २०७६ असार मसान्तसम्म मकवानपुरमा निजी आवास पुनर्निर्माणतर्फ ३४ हजार ३ सय १६ र प्रबलीकरणतर्फ १२ हजार ९ सय ४६ घरधुरी अनुदान पाउनेको सूचीमा थिए । जसमध्ये पुनर्निर्माणतर्फ २७ हजार ८ सय ३४ र प्रबलीकरणतर्फ ७ हजार २ सय ३७ ले अनुदान सम्झौता गरेका छन् । जसमध्ये पुनर्निर्माणतर्फ २७ हजार ५ सय ९० र प्रबलीकरणतर्फ ७ हजार २ सय ३७ जनाले पहिलो किस्ता लगेका छन् । जिल्लामा अझै पनि २ सय ४४ जनाले अनुदान सम्झौता गरेर पनि पहिलो किस्ता नलगेको तथा ५ सय ७६ जनाले पहिलो किस्ता बैंकमा जम्मा भएर पनि २०७६ असार मसान्तसम्म लिन नआएको कार्यान्वयन एकाई कार्यालयका प्रमुख किशोर केपीले जानकारी दिए । पहिचान भएकामध्ये १२ हजार १ सय ९१ ले सम्झौता नै नगरेका उनले भने । घर निर्माण सम्पन्न गरी तेस्रो किस्ता भुक्तानी लिनेको संख्या भने जिल्लामा १६ हजार ७ सय ८ घरधुरी रहेको छ । जिल्लामा पुनर्निर्माण र प्रबलीकरणतर्फ पहिलो किस्ता लिनेको संख्या ७४ प्रतिशत रहेको छ ।
जुनी फेर्दै साततले दरबार,"त्यसका लागि चिनियाँ प्राविधिक टोली र नेपाली कामदार खटिएका छन् । राजा पृथ्वीनारायण शाहले १८१७ देखि १९ मा ललितपुरबाट कालिगढ झिकाएर दरबार बनाउन लगाएका थिए । सुरुमा नौतले भए पनि ०९० सालको भूकम्पले ७ तल्लामा सीमित भएको बूढापाकाको भनाइ छ । उनीहरू लिच्छविकालीन दरबार भएको दाबी गर्छन् । चीनले भूकम्पले क्षति पुर्याएका नुवाकोटका ७ वटा संरचनाको पुनर्निर्माण गर्दै छ । ती सम्पदामा साततले दरबार, लामपाटी, सेतो पाटी, विष्णु मन्दिर, नारायण मन्दिर, गारद घर, रंगमहल, तुलजा भवानी मन्दिर छन् । विष्णु र नारायण मन्दिरलाई एउटै प्याकेजबाट काम गर्ने भएको हो ।"
राष्ट्रिय प्राणी उद्यानको गुरुयोजना बनेन,"उद्यानले सूर्यविनायक सामुदायिक वनको ४६२५ हेक्टर, सेतीदेवीको ४५ सय ४ हेक्टर, मन्थलीको ६४८ सय ७४, गौरादेवीको ९३ सय १६, बालकुमारीको १४६ सय ७७, लिखानारायणको ४००१४ र सञ्जीवनीको १५०२१ हेक्टर जमिन तथा १०५ हेक्टर सरकारी वनसमेत गरी २ सय ४५१ सय ६५ हेक्टर जमिन ओगट्ने जनाएको छ । सूर्यविनायक ६ स्थित प्राणी उद्यानको सचिवालयका रूपमा रहने कार्यालय भवन निर्माण अन्तिम चरणमा पुगेको छ । करिब ४ करोड रुपैयाँ लागतमा भवन र १ करोड २० लाख रुपैयाँ कम्पाउन्ड वाल निर्माणमा खर्च गरिएको महतोले बताए । कार्यालयले उद्यान क्षेत्रमा खानेपानी वितरणका लागि मन्थली र खहरेमा दुइटा डिप बोरिङ गरेको छ । प्राणी उद्यान निर्माणका लागि करिब साढे ७ अर्ब रुपैयाँ लाग्ने प्रस्ताव गुरुयोजनामा उल्लेख छ ।"
मत्स्येन्द्रनाथ मन्दिर मर्मत ठप्प,"विभागका इन्जिनियर घिमिरले विभागले विदेशी सहयोगमा धार्मिक पुरातात्त्विक महत्त्वको मन्दिर समयमा पुनर्निर्माण सम्पन्न गराउने उद्देश्यले फिल्डमा एक जना इन्जिनियर खटाइएको छ । विभाग चुप लाएर बसेको छैन, उनले भने, आफ्नो गतिमा अगाडि बढिरहेको छ । मत्स्येन्द्रनाथ मन्दिर मात्र नभई मच्छिन्द्र बहालमा पनि लथालिंग अवस्थामा छ । मच्छिन्द्रनाथका बहुमूल्य गरगहना टहरामै राखिएका छन् ।"
साधुसन्तको सत्तल केयूलाई,"पुर्खाले लोक कल्याणकारी कामका लागि बनाएका मन्दिर, सत्तललाई व्यावसायिक प्रयोजनमा दिएर धर्म लोपको अवस्था सिर्जना गरेका भन्दै त्यसलाई रोक्न माग गर्दै मन्दिरका भण्डारे सेढाईंले सर्वोच्च अदालतमा रिटसमेत दिएका छन् ।"
गुठी सुधारका सुझाव थन्किए,भष्टाचार छ भने पर्दाफास गर्छौं । संस्थानका प्रवक्ता सरोज थपलियाले कर्मचारी अभावका कारणले पनि महालेखाको प्रतिवेदन कार्यान्वयन गर्न नसकेको दाबी गरे ।
अपराध अनुसन्धानमा प्रश्न,निर्मलाका बुबाआमाले न्याय पाउने आसै मारिसक्नु भनेको न्याय मर्नु हो । पीडितको यस्तो अनुभूति विधिको शासनका लागि सुखद सन्देश होइन । न्यायलाई मर्न नदिन राज्यले अपराधीलाई कठघरामा उभ्याउन कुनै कसर बाँकी राख्नु हुँदैन ।
गैरजिम्मेवारपूर्ण अभिव्यक्ति,"गृहमन्त्री रामबहादुर थापाको गैरजिम्मेवारपूर्ण अभिव्यक्तिले बलात्कारका घटनाप्रति सरकारको उदासीनताले प्रस्ट्याउँछ । निर्मला पन्तको बलात्कारपछि हत्या जस्तो घटना समाजमा निस्तेज पार्न नसकिने कुरा मन्त्रीले गर्नु हास्यास्पद छ । जघन्य अपराधलाई सरकारले निस्तेज पार्न नसके कसले सक्छ त ? सरकारभन्दा माथि को हुन्छ ? सरकार भनेको जनताको अभिभावक हैन र ? गृहमन्त्री जस्तो पदमा बसेर यस्तो कुरा गर्न सुहाउँछ ? सरकारको यस्तै भनाइले बदमासहरूलाई सलबलाउन थप ऊर्जा मिल्ने गर्छ । विभिन्न सरोकारवाला निकायको सक्रियतामा जनचेतना फैलाउनाले गर्दा कुनाकुनाका बलात्कार घटना पनि बाहिर आउन थालेका छन् । तथापि बलात्कारका घटना निमिट्यान्न हुन सकेका छैनन् । यसको एउटा कारण हो सरकारले पीडकलाई कडाइका साथ कारबाहीको दायरामा ल्याउन नसक्नु र जिम्मेवार निकायको गैरजिम्मेवार भनाइ आउनु । निर्मला पन्तको हत्यारालाई सरकारले पत्ता लगाउन नसक्नु आफैमा रहस्य बनेको छ । सरकारले पीडित परिवारलाई राहत दिएर भुलाउने काम गरिरहेको छ । सरकार कडाइसाथ लागेको भए यो घटनाका पीडक अहिले चिसो खोरमा कोचिइरहेका हुने थिए । सरकार अपराधीप्रति कठोर बिनासर्त बन्नुपर्छ । समाजमा शान्तिसुव्यवस्था कायम गरी जनतालाई पूर्ण रूपमा भय र त्रासबाट मुक्त गराउनु सरकारकै दायित्व हो । देशको शान्तिसुरक्षा नै गृहमन्त्रीको हातमा रहने हुनाले मन्त्रीले बोल्दा पर्ने असरबारे हेक्का राख्नु जरुरी छ । विनोद देवकोटा, बालाजु, काठमाडौं"
बाढीपहिरो र गरिब दलित,"प्राकृतिक जोखिमलाई हुनेसम्म राज्यले बेलैमा समाधान गरे धेरै नागरिकको जीवन सुरक्षित पार्न सकिन्छ । राज्य यसप्रति गम्भीर देखिँदैन । बरु विपद्का बेला अर्बौं खर्चिने हैसियत राख्छ, तर अगाडि कमै खर्चमा टार्नसक्ने विपद्को व्यवस्थापन गर्दैन । गरिब नागरिकसँग कस्तो मजाक हो यो ! विपद्मा परेकालाई राहत दिनु दीर्घकालीन सामाधान होइन । यसले झन् वर्षेनि आहत बढाएको छ । यसर्थ जोखिमपूर्ण बस्तीहरूलाई सुरक्षित स्थानमा सार्ने, उनीहरूले पुस्तौंदेखि बसोबास गर्दै आएका जग्गाको लालपुर्जाको व्यवस्था गर्ने, सामूहिक विकास निर्माण गरिब र दलित बस्तीसम्म लैजाने, मिश्रित र सामूहिक बस्ती निर्माणमा जोड दिए पीडितका दुःख कम हुँदै जानेछन् । राजेश विद्रोही, लहान, सिरहा"
संघीयता भनेकै डोजर र बाटो !,"पहाडमा पहिरो र तराईमा डुबानको पीडाले आम नेपालीलाई मर्माहत बनाएको छ । हामीले संघीयता भनेकै डोजर र बाटोमात्र बुझ्यौं । हिउँदमा इन्जिनियरको अध्ययनबिना डोजर ड्राइभरको भरमा टाकुराटाकुरामा बाटो पुर्याउन कम्मर कसेर लागेको परिणाम अहिले बर्खामा देखिँदैछ । पहाडका घरघरमा बाटो पुर्याउन प्रकृतिको नाश गर्ने हैन, बरु एकीकृत बस्ती निर्माणमा जोड दिनुपर्छ । जहाँ पायो, तहाँ डोजर चलाउन नपाइने कडाभन्दा कडा कानुन बनाउनुपर्छ । अनि तराईको डुबान समाधानका लागि बेलैमा भारतसंँग कूटनीतिक पहल नगरे भोलि झन् विकराल समस्या नआउला भन्न सकिन्न । अर्जुन ज्ञवाली, सत्यवती६, गुल्मी"
सप्तकोसी बाँधले राष्ट्रको अहित,"उच्च बाँध बने विश्वको सर्वाधिक गहिरो अरूण उपत्यकासहित तमोर र सुनकोशी उपत्यकाहरूको अस्तित्व समाप्त हुनेछ । त्यहाँ अवस्थित ऐतिहासिक, पुरातात्त्विक, धार्मिक, सांस्कृतिक धरोहरहरू नष्ट हुनेछन् ।लाखौँ नेपालीलाई विस्थापित गरेर भारतलाई सुक्खायाममा थप नियन्त्रित पानी र बिजुली निःशुल्क उपलब्ध गराउँदा लाभजति भारतलाई र घाटाजति नेपाललाई हुन्छ ।डुबानका कारण १५ हजारभन्दा धेरै घरधुरीका १ लाखभन्दा बढी जनता विस्थापनमा पर्ने अनुमान छ । विस्थापितहरू विकासे शरणार्थीमा परिणत हुनेछन् । सडक सञ्जाल क्षतविक्षत भई परनिर्भरतामा बाँच्ने बाध्यता हुनेछ ।नदी जसरी बग्न चाहन्छ, त्यसैगरी बग्न दिइए कुनै नोक्सानी हुँदैन, प्राकृतिक स्वरूपमा परिवर्तन गरिए दुर्भाग्यपूर्ण हुन्छ । त्यसैले निर्माणाधीन ठूला या साना कुनै पनि आयोजनाबाट दीर्घकालीन समस्या समाधानभन्दा खतरा बढी हुन्छ । उच्च बाँधका लागि कोशी क्षेत्रका पहाडहरू कमजोर भएकाले त्यो नेपाल र भारत दुवैका लागि हितकर हुँदैन, सरकारको बेलैमा ध्यान पुगोस् । दधिराम खतिवडा,  :"
गलत स्क्रिप्ट,"त्यस्तै, पूर्ववर्ती सरकारहरूकै पालामा सम्झौता गरिएका परियोजना आज पूरा हुँदा सरकार गर्व गर्छ र अजंगका समुद्री पानीजहाजका सपनाहरू स्टिमरमा पूरा भएको देख्न बाध्य भएको छ । हिमशृंखला छिचोल्दै उत्तरबाट आउने रेल कहिले आउने हो, आउला, तर पुरानै योजना अन्तर्गतको जनकपुरजयनगर रेल पुनः सञ्चालन हुने भयो भन्ने खबर सुनाउन पाउँदा अपार हर्षको अनुभूति भइरहेको देखाउनुपर्ने अवस्था उत्पन्न भएको छ । ठूला सपना ससाना कोठामा किन साँघुरिए, थाहा छ ? उस बेला नाकाबन्दीका कारण राष्ट्रवाद हावी थियो, अरू मुद्दा गौण थिए । तर यस पालि प्रधानमन्त्री ओली र उनको (नयाँ) पार्टीले बनाएको शासन सञ्चालनको स्क्रिप्ट नै गलत छ ।"
नवसाक्षरलाई रोजगारी,"हामीकहाँ पनि सरकारले वर्षेनि सीपमूलक तालिमका नाममा अर्बौं लगानी गर्दर् ैआएको छ, तथापि यस्ता तालिम दिने निकाय र साक्षरता कार्यक्रम सञ्चालन गर्ने निकायबीच सहकार्य र समन्वय हुन सकेको छैन । यसो हुँदा कतिपय तालिम उपलब्धिमूलक हुन सकेका छैनन् । चीन र सिंगारपुरको अभ्यास हामीकहाँ पनि लागू हुने हो भने नवसाक्षरहरू विकास र समृद्धिको आधारस्तम्भ बन्न सक्छन् । यसका लागि तीनै तहका सरकारले सम्बन्धित निकायलाई साक्षरताको नेपाली मापदण्ड जतिसक्दो चाँडो परिमार्जन गर्न झकझकाउनु जरुरी छ ।"
सकारात्मक राष्ट्रियता,"राट्रियता बलियो पार्न माथि उल्लेख गरिएका विषय प्रमुख मानिए पनि सामाजिक न्यायका आधारका लागि न्यायिक वितरण उस्तै आवश्यक तत्त्व हो । यसका लागि देशका सबै जनताले साझा अनुभूति गर्ने वातावरण हुनुपर्छ । समावेशी लोकतन्त्र व्यवहारमा उतार्न समाज रूपान्तरणका दरिला पाइला चाल्नुपर्छ, जसका लागि सबै दलको साझा अवधारणा आई सामाजिक भेद अन्त्य गर्न दृढ इच्छाशक्ति देखाउने र त्यसअनुसारको कार्यक्रम आक्रामक रूपले लानुपर्छ । दलित र अरू पीडित र सीमान्तकृत वर्ग र जाति जो ७० प्रतिशत भन्दा बढी छन्, तिनको भावनालाई नसमेटी राष्ट्रियता बलियो हुँदैन । समावेशीकरण खालि औपचारिकताका लागि नभई सशक्तीकरणका लागि पनि हो भन्ने हेक्का राख्नैपर्छ । आज मधेसका अति गरिब, दलित र अन्यको अवस्थामा खासै सुधार आएको पाइँदैन । उनीहरूका छोराछोरी अझै शिक्षाबाट वञ्चित छन् किनभने उनीहरूको आर्थिक अवस्थाका साथै अज्ञानताले पढाउन अग्रसर भएको पाइँदैन । जबसम्म यस्ता विषमताको अन्त्य गर्न राजनीतिक शक्तिहरू उत्साहित हुँदैनन्, तबसम्म सुखी र समृद्ध समाज सम्भव हुँदैन । संविधानले समाजवादको उल्लेख गरे पनि नारा र भाषणले मात्र समाजवाद आउने होइन । आज दलित (पानी नचल्ने भनिएका) र गैरदलितबीचको विवाह असम्भवजस्तै छ । कसैले गरे पनि उनीहरू तिरस्कृत हुन्छन् । दलका नेता र कार्यकर्ताले समाजका यस्ता खाडल पुर्न खासै प्रयास गरेको या अभियान चलाएको पाइँदैन । तसर्थ संवैधानिक प्रावधानमा उल्लेख भएका सिद्धान्त पालना गर्नसम्म अनिच्छुक राजनीतिक दलहरू कसरी समाज रूपान्तरणका वाहक हुन सक्छन् ?"
"ग्रामीण सडकले विकास होइन, विनाश","अन्त्यमा,गाउँको विकासका लागि सडक निर्माण अपरिहार्य नै छ, तर वातावरणीय पक्षलाई ख्याल नगर्ने प्रवृत्ति, सीमित स्वार्थ, क्षेत्रीय दाउपेच र दक्ष प्राविधिकको अभावले ग्रामीण क्षेत्रमा विकासको पूर्वाधार नै विनाशको कारक बन्दै छ । त्यसैले ग्रामीण सडकले निम्त्याएको विनाशलाई सूक्ष्म ढंगबाट अध्ययनअनुसन्धान गर्नु आवश्यक छ । स्थानीय, प्रदेश र केन्द्र सरकारले बजेट सक्न असारे विकास छोडी दिगो विकास अवलम्बन गर्नुपर्छ र गाउँबस्ती तथा वनजंगललाई विनाशबाट जोगाउन जागिहाल्नुपर्छ ।लेखक इटालीको पादोभा विश्वविद्यालयमा प्राकृतिक स्रोत व्यवस्थापनमा स्नातकोत्तर गर्दै छन् ।"
दुर्घटनाले लिन्छ दैनिक ७ को ज्यान,"सवारी चलाई कुनै मानिसलाई किचेर, ठक्कर दिई सवारी दुर्घटना गराउनेलाई सर्वस्वसहित जन्मकैद हुनेछ । कसैले ज्यान मार्ने मनसाय लिई त्यस्तो कार्य गरी ज्यान मर्न गएको रहेनछ भने त्यसरी सवारी चलाउने व्यक्तिलाई कसुरको मात्राअनुसार ५ देखि १२ वर्षसम्म कैद हुनेछ । कुनै मानिसलाई किचेर, ठक्कर लागेर वा दुर्घटना भएर सवारीमा रहेका वा सवारीबाहिर जुनसुकै ठाउँमा रहेबसेका मानिसको अंगभंग भएमा त्यस्तो कार्य बदनियतसाथ गरेको भए अन्धो वा नपुंसकमध्ये जुनसुकै कुरा भए पनि त्यसरी सवारी चलाउने व्यक्तिलाई आठ वर्षसम्म कैद र १० हजार रुपैयाँसम्म जरिवानाको व्यवस्था छ । सवारी धनीले मृत्यु भएमा पीडितको आफन्तलाई ५ लाख रुपैयाँ तिर्नुपर्छ ।"
ऐन कार्यान्वयन मापन गरिने,"उक्त कार्यविधिअनुसार ऐन कार्यान्वयन मापन को उद्देश्यमा कुनै ऐन वा अरू ऐनबीच रहेका दोहोरोपनलाई हटाउन, ऐनलाई तत्काल कार्यान्वयन हुने अवस्थामा प्रोत्साहन गर्न दफा राखिएको उल्लेख छ । कानुनविद् विपिन अधिकारीले यस्तो प्रावधानले आर्थिक र सामाजिक आधारमा ऐन पुनर्मूल्यांकन गर्न सजिलो हुने बताए । जस्तो कि आरक्षण र शोषितपीडतका लागि राखिएका मापदण्डले काम गरे अगाडि बढाउन र नभए संशोधन गर्न सजिलो हुन्छ, अधिकारीले कान्तिपुरसँग भने, आखिर नियत राम्रो भए यस्तो प्रावधान राख्नै पर्दैनथ्यो, हाम्रामा बाध्यता नभई काम गर्ने बानी नभएकाले ऐनमै यस्तो लेख्नुपरेको हो ।"
थपिँदै विस्थापित,"प्रदेश सरकारले विस्थापितका लागि पठाएको खाद्यान्न, लत्ताकपडा, कम्बललगायत सामग्री सडक अभावले अस्लेवामै तीन दिनदेखि थन्किएका छन् । सदरमुकाम तम्घास, बुटवल र काठमाडौंमा समेत राहत संकलन सुरु भएको छ । अहिले मुख्य समस्या सडक भएको छ, प्रदेशका सामाजिक विकासमन्त्री सुदर्शन बरालले भने, सबै संयन्त्र प्रयोग गरेर भए पनि सरकार सडक सञ्चालन गर्ने प्रयासमा लागेको छ ।"
कामदारका परिवारलाई साढे ४८ करोड,गत आवमा वैदेशिक रोजगारीका क्रममा ज्यान गुमाएका ८२ नेपाली कामदारको शव नेपाल झिकाइएको र त्यसका लागि ७ करोड ८५ लाख रुपैयाँ खर्च भएको उल्लेख छ । विदेशबाट ल्याइएको नेपाली कामदारको शव उनीहरूको घरसम्म पुर्याउने क्रममा १ करोड ५७ लाख रुपैयाँ खर्च भएको विवरणसमेत बोर्डले दिएको छ ।बोर्डले गत वर्ष वैदेशिक रोजगारीका क्रममा ज्यान गुमाएका कामदारका १ हजार ४ सय ३३ सन्ततिलाई वैदेशिक रोजगार छात्रवृत्तिबापत १ करोड ४८ लाख ६५ हजार रुपैयाँ प्रदान गरेको छ ।
लिम्चुङबुङमा खाद्यान्न लैजान मौसम बाधक,"उक्त हेलिकप्टरले एकपटकमा २ हजार १० किलो चामल, १ सय ८० किलो रहर दाल, १ सय २० किलो नुन र १ सय २० लिटर खाने तेल बोकेको छ । ताप्ली र लिम्चुङबुङमा दुईदुईपटक ढुवानी गरिने मन्त्री कार्कीले बताए । लिम्चुङबुङ गाउँपालिकाका अध्यक्ष मेजरकुमार राईका अनुसार गाउँपालिका जोड्ने गाईघाटलिम्चुङबुङहलेसी, कटारीबेतेनीइनामेलिम्चुङबुङ र गाईघाटफाक्सिङटारलिम्चुङबुङ गरी ३ वटै सडक वर्षाले क्षतिग्रस्त छ । उक्त भेगका ६ हजारभन्दा बढी जनसंख्या प्रभावित भएको उनको भनाइ छ । मन्त्री कार्कीले क्षतिग्रस्त सडक एक साताभित्र मर्मत र ट्र्याक खोली सञ्चालनमा ल्याउन प्राविधिकलाई निर्देशन दिइसकिएको बताए ।"
२ बालक डुबे,करिब २० फिट गहिरो खाल्टामा जमेको पानीमा नुहाउने क्रममा बुधबार स्थानीय हरिबहादुर ल्याहो मगरका १२ वर्षीय छोरा सुशील तथा सविन ल्याहो मगरका ११ वर्षीय छोरा आदित्यको डुबेर मृत्यु भएको थियो ।
बाढीपीडितलाई पच्चीस लाख,बेपत्ताका परिवारलाई सहयोगधनकुटा तमोरले बगाएर तीन सन्तान गुमाएको दम्पतीलाई सहयोग उपलब्ध भएको छ । धनकुटा नगरपालिकाले धनकुटा ८ सान्ताङका शंखबहादुर राई र रोहनश्वरी राई दम्पतीलाई बिहीबार ४० हजार रुपैयाँ उपलब्ध गराएको छ । नगरप्रमुख चिन्तन तामाङले आफ्नो कार्यकक्षमा रकम हस्तान्तरण गरे । राई दम्पतीलाई विभिन्न निकायबाट सहयोग जुट्ने क्रम जारी रहेको जिल्ला युवा समितिका अध्यक्ष अर्जुन छाराले बताए ।
मलेसियामा १० अर्ब डलरको रेल परियोजना,मलेसियाको पूर्ववर्ती सरकारसँगका यस्तै परियोजनालाई मलेसिया सरकारले कार्यान्वयनमा ल्याएको छैन । मलेसियाका पूर्वप्रधानमन्त्री नजिब रजाकमाथि चिनियाँ सहयोगका परियोजना स्वीकृत गर्दा ठूलो आर्थिक लाभ लिएको आरोप लाग्दै आएको छ ।इस्ट कोस्ट रेलसेवा पुनः निर्माण आरम्भ गर्नेबारे मलेसिया र चीन सरकारबीच लामो समयदेखि छलफल जारी थियो । गत अप्रिलमा लागत तथा दूरी घटाउने सहमति भएसँगै अघि बढेको रेल निर्माण सन् २०२६ सम्ममा पूरा हुने जनाइएको छ । परियोजनाको औपचारिक सुरुवात दुई वर्षअघि भएको थियो ।
ट्रम्पलाई जोन्सनको चुनौती,"त्यसैगरी, हाउजिङ मन्त्रीमा रोबर्ट जेनरिक, न्याय मन्त्रीमा रोबर्ट बकल्यान्ड, स्कटिस मन्त्रीमा एलिस्टर ज्याक, यातायात मन्त्रीमा ग्रान्ट सेप्स, नर्दन आयरल्यान्ड मन्त्रीमा जुलियन स्मिथ, वेल्स मन्त्रीमा एलन कार्न्स र हाउस अफ लर्डस नेतामा ब्यारोनेस इभान्स नियुक्त भएका बीबीसीले जनाएको छ । जोन्सनले माइकल गोभको पदोन्नति गर्दै चान्सलर अफ दि डची अफ ल्यानकास्टर नियुक्त गरेका छन् ।"
अस्ट्रेलियामा एक तिहाइ आप्रवासी,"तथ्यांकअनुसार गतवर्ष अस्ट्रेलिया आएका ५ लाख २६ हजारमध्ये ६२ प्रतिशतले अस्थायी भिसा पाएका थिए । तीमध्ये ३० प्रतिशत अन्तर्राष्ट्रिय विद्यार्थी थिए । सोही अवधिमा २ लाख ३७ हजारले भने अन्य देशमा बसोबास गर्न अस्ट्रेलिया छाडेका थिए । यसैगरी, तथ्यांक विभागले भिक्टोरियालाई अन्य राज्यहरूका तुलनामा धेरै आप्रवासीले बसोबासका लागि रूचाएका जनाइएको छ भने पश्चिम अस्ट्रेलियामा निकै कम आप्रवासी आएका छन् । अस्ट्रेलियामा विश्वका लगभग सबैजसो देशका आप्रवासी छन् । सरकारले दक्ष र सक्षम नागरिकलई आफ्नो देशमा अवसर दिने उद्देश्यले आप्रवासनसम्बन्धी विभिन्न कार्यक्रमसमेत घोषणा गर्दै आएको छ । वार्षिक रूपमा सरदर १ लाख ६० हजार आप्रवासी भित्र्याइरहेको अस्ट्रेलियाको बेरोजगारी दरसमेत अन्य देशको तुलनामा कम छ । यसका साथै अस्ट्रेलियाले सामान्य श्रमिकलाई दिने न्यूनतम ज्यालादरसमेत विश्वकै उच्चमध्येको छ । अस्ट्रेलियाको न्यूनतम ज्याला १९४९ डलर प्रतिघण्टा छ ।"
फेरि क्षेप्यास्त्र परीक्षण,यसअघि उत्तर कोरियाले गत मेमा छोटो दूरीको क्षेप्यास्त्र परीक्षण गरेको थियो । त्यसबारे प्रतिक्रिया दिँदै अमेरिकी राष्ट्रपति ट्रम्पले सानातिना घटनाले दुई मुलुकबीचको सम्बन्धमा असर नपार्ने बताएका थिए । अमेरिकी विदेशमन्त्री माइक पोपियोले दुई मुलुकबीच अबरुद्ध परमाणु वार्ता मध्यजुलाईमा सुरु हुने बताएका थिए । नेता किमले गतवर्ष आफ्नो देशले परमाणु हतियार परीक्षण रोक्ने र अन्तरमहादेशीय क्षेप्यास्त्र परीक्षण नगर्ने बताएका थिए । तर उत्तर कोरियाले त्यसका लागि आफूविरुद्ध लगाइएका प्रतिबन्धहरू फुकुवा गरिनुर्पे माग गर्दै आएको छ ।
सान्चेजले बहुमत गुमाए,म्याड्रिड स्पेनका प्रधानमन्त्री पेद्रो सान्चेजले संसद्मा बिहीबार विश्वासको मत गुमाएका छन् । गठबन्धनमा रहेको पार्टीसँगको सहकार्य तोडिएपछि उनले बहुमत गुमाएका हुन् । सान्चेजले केही क्षेत्रीय दलसँग गठबन्धन सरकार गठनका लागि छलफल गरे पनि सहमति नजुटेको बताइएको छ ।
युरोपको शिखरमा पूर्वमिस नेपाल,काठमाडौं  पूर्वमिस नेपाल शृंखला खतिवडाले युरोपको सर्वाधिक अग्लो हिमाल मोन ब्ला आरोहण गरेकी छन् । नेपालसँग दौत्य सम्बन्धको ७०औं वर्षगाँठ मनाउने क्रममा फ्रान्सको निमन्त्रणामा खतिवडाले बुधबार उक्त पर्वत आरोहण गरेर दुवै देशको झण्डा गाडेकी काठमाडौंस्थित फ्रान्सेली दूतावासले जनाएको छ । फ्रान्सका लागि नेपालको सद्भावना दूत बनेर युरोप पुगेकी खतिवडाले पर्यटकलाई नेपाल जान सन्देश दिँदै साइकल यात्रासमेत गरेको दूतावासले जनाएको छ । फ्रान्स र इटालीको सीमा क्षेत्रमा पर्ने मोन ब्ला हिमालको उचाइ ४ हजार ८ सय १० मिटर छ । खतिवडाका साथमा नेपाली सिनेकर्मी सिसन बानियाँ र प्रज्वल थापा मगरले समेत हिमाल आरोहण गरे । उनीहरूका लागि आल्पस पर्वतारोही तथा स्काइबाज एन्सेल्मे बाउदले पथप्रदर्शन गरेको दूतावासले जनाएको छ । सद्भावना दूत खतिवडाको यो आरोहणले फ्रान्समा नेपालको प्रचारमा सहयोग पुगेको दूतावासको विश्वास छ ।
आत्माको खोजी,"काठमाडौं  अँध्यारो मञ्चमा प्रकाश छिरेसँगै एकाएक चहलपहल बाक्लिन्छ । मञ्चको देब्रे कुनामा कुर्सीमा बसेरै एक डाक्टरले कन्चटमा गोली हानी आत्महत्या गरेका छन् । प्रहरीहरू केरकारमा व्यस्त छन् । दायाँतर्फ डाक्टरका सहयोगी बर्बराइरहेका छन्, मलाई डाक्टर हरिहर सिग्देलको आत्मासँग कुरा गर्न दिनुहोस् । यदि यसो हुन सक्यो भने डाक्टर सिग्देलको जिन्दगीभरको खोजले सार्थकता पाउने छ । सहायक डाक्टर अतुल चौलागार्इंका यस्ता भनाइ प्रहरीका लागि अनौठो र हास्यास्पद शिवाय केही लाग्दैन । तैपनि नाटक मीमांसा भने दर्शकमाझ पुगेरै छाड्छ, के आत्मा हुन्छ ? प्रश्नसहित ।शंकर लामिछाने लिखित कथा आत्माको मीमांसा मा आधारित रही प्रवीण खतिवडाले आफ्नो निर्देशनमा नाटक मीमांसा तयार पारेका हुन् । शुक्रबारदेखि साउन ३२ सम्म अनामनगरस्थित मण्डला थिएटरमा चल्ने उक्त नाटकको बिहीबार प्रिमियर मञ्चन गरिएको हो । नाटकमा डा सिग्देलको भूमिकामा रंगकर्मी सुनील पोखरेल अभिनीत छन् भने सहायक डा चौलागाईंको भूमिकामा राजकुमार पुडासैनी रहेका छन् । डा सिग्देल एउटा नवीन खोजमा छन्, जो मरिसकेका विद्वान्हरूको आत्मालाई सम्मोहन गरी जीवित व्यक्तिमा ल्याउन सके धेरै रहस्य पत्ता लाग्ने र युगलाई ठूलो देन हुने ठान्छन् । एक दृश्यमा उनी भन्छन्, न्युटन, आइन्स्टाइनलाई आत्माका माध्यमबाट सोध्न पाए, कार्ल मार्क्स वा एरिस्टोटललाई अहिलेका बारेमा बुझ्न पाए ? अथवा, नेपालकै पत्ता नलागेका घटनाहरूजस्तै दरबार हत्याकाण्ड, ३३ किलो सुन, निर्मला काण्डका बारेमा पीडित वा मृतककै मुखबाट बुझ्न पाए ? जिज्ञासाले डा सिग्देललाई यतिसम्म उत्साहित गर्छ कि उनी आफैं मृत भर्ई सहायक डा चौलागार्इंसँग आत्मालाप गर्ने बाटोमा लाग्छन् । उनी आत्माको संसारमा आफैं घुसेर विभिन्न आत्मासँग रहस्यमयी घटनाको गाँठो फुकाई आफ्ना सहायक डाक्टरलाई भन्न चाहन्छन् । यसका लागि डाक्टर सिग्देलले आफूलाई सोध्ने केही प्रश्न र सम्मोहन गरी आत्मा बोलाउने तौरतरिका सहायक डाक्टरलाई सिकाएर आत्महत्या गर्छन् । के डाक्टर सिग्देलले गरेको आत्महत्याले अचम्म किसिमको सत्यको खोजी होला ? वा सिद्ध गर्न सक्लान् डाक्टर चौलागाईं ? या दर्शकलाई नै घटनाको साक्षी बनाएका प्रहरीले घटनालाई प्रयोगको रूपमा लिन तयार होलान् ? वा सहायक डाक्टरलाई हत्याको अभियोगमा पक्राउ गर्लान् ? नाटकले केही प्रश्नको जवाफ दिँदै र केही प्रश्न उब्जाउँदै रोचक मोड लिँदै सवा एक घण्टा दर्शकलाई नाटकबाट विकेन्द्रित हुन दिँदैन । थोरै पात्र, थोरै दृश्य र कम संवादका कारण दर्शकले नाटक हेर्दा धैर्य भने कायम राख्नुपर्ने हुन्छ । त्यसो त प्रकाश र संगीतले भने नाटकका दृश्यलाई थप रसिला बनाउन उल्लेख्य भूमिका खेलेका छन् । प्रकाश परिकल्पना सुनील पोखरेल, राजकुमार पुडासैनी, प्रवीण खतिवडा र उमेश तामाङको समूहले नै परिकल्पना गरेको हो भने संगीतमा निर्देशक प्रवीणले उत्सव बुढाथोकीको साथ पाएका छन् । नाटकको नेपथ्यमा आत्माको भूमिकामा निशा शर्मा पनि रहेकी छन् भने प्रहरीको भूमिकामा विजय बराल, घनश्याम जोशी, सुरज तमु, अर्जुन शिवाकोटी, मौसम खडका, आलोक थामी, सुमित तामाङ र वृद्धको भूमिकामा राज न्यौपाने रहेका छन् ।निर्देशक खतिवडाले नै कथालाई नाट्य रूपान्तरण गरेको मीमांसा लाई आरोहण गुरुकुलले प्रस्तुत गरेको हो । खतिवडाले लामिछानेको लेखाइ प्रभाव आफूमा अथाह रहेको जानकारी दिँदै आफूलाई उनका रचना सधैं आत्मीय लाग्ने उल्लेख गरेका छन् । लामिछानेले आफूलाई लेखक नमानेझैं आफूलाई पनि निर्देशकका रूपमा चिनाउन उचित नलाग्ने निर्देशक खतिवडाले जिकिर गर्छन् । कुमार नगरकोटी भने खतिवडाको समूहले लामिछानेको प्रेतलाई मण्डलाको मञ्चमा ल्याएर चिनाउनु सुखद आश्चर्यले भरिएको ब्रेकिङ न्युज भएको टिप्पणी गर्दै भनेका छन्, लामिछाने ४० वर्षको शीतनिद्राबाट ब्युँझिएका छन् । यसपटक रंगमञ्चमा लामिछानेको शाब्दिक चिहान खन्ने ग्रेभ डिगर मिस्टर खतिवडा र उनको टिमलाई साधुवाद ।"
हस्तकला प्रवर्द्धन गर्न छात्रवृत्ति,"काठमाडौं नेपाली हस्तकलालाई प्रवर्द्धन गर्ने प्रभावकारी सोचका लागि सारस अधिकारीले योङ ग्लोबल पायोनियर्स (वाईजीपी) छात्रवृत्ति पाएका छन् । विश्वभरिका युवा वर्गलाई लर्निङ जर्नीको रूपमा गरिने कार्यक्रमका लागि उनलाई कार्ल्सवर्ग फाउन्डेसनले छात्रवृत्ति दिएको हो । विश्वभरका सहभागीबाट २३ वर्षीय अधिकारी छानिएकोमा गोर्खा ब्रुअरीले अभिनन्दनसहित उनलाई प्रोत्साहन गरेको हो । वाईजीपी युवा केन्द्रित विश्वव्यापी कार्यक्रम हो । सारसले विभिन्न देशका प्रतिनिधिका साथ ३ साता तान्जनियामा स्थानीय सहभागीसँग भेट्न, विश्वविद्यालय तथा बिजनेस हाउस भ्रमण गर्न र युवा उद्यमीसँग अनुभव साटासाट गर्न मौका पाउने छन् । कार्यक्रमले उत्कृष्ट प्रतिभाका लागि विश्वभरि नेटवर्क पनि बनाउँछ, गोर्खा ब्रुअरीका बजार निर्देशक वैभव शर्माले भने । कार्ल्सवर्ग फाउन्डेसनले विभिन्न ग्लोबल ट्यालेन्ट नेटवर्क निर्माण गर्नका लागि प्रायोजन गर्ने वाईपीजी गैरनाफामूलक संस्था हो । संस्थाले भविष्यका जिम्मेवार नेतृत्वलाई अन्तरदृष्टि, अन्तरसांस्कृतिक दक्षताका साथै छुट्टै पहिचान बनाउन सहयोग पुर्याउँछ । हामी विश्वव्यापी अन्तरदृष्टि र अन्तरसांस्कृतिक दक्षताको माग बढिरहेको देख्छौं, विश्वव्यापी अर्थव्यवस्थाको सफलताका लागि यी अत्यावश्यक विषय पनि हुन्, वाईजीपी संस्थापक डा बिरगिट हेमन स्नेबले विज्ञप्तिमा भनेका छन् । वाईजीपी लर्निङ जर्नीलाई इन्सिड बिजनेस स्कुलका प्राध्यापक सुब्रमनियन रंगनले तयार पारेका हुन् र लर्निङ जर्नी विश्वभरिका वर्ल्ड इकोनोमिक फोरम, एसओएस चिल्ड्रेन भिलेज र अन्य आवद्ध संस्थाका कम्पनीहरू, विश्वविद्यालय, ग्लोबल सेपर्सको साझेदारीमा डिजाइन गरिएको हो ।"
तबलाको ताल,"काठमाडौं तबला वादनमा जीवन राईको भिन्न नाम छ । पछिल्लो समय स्वास्थ्य खराबीका कारण आराम गरिरहेका दार्जिलिङका उनले बिहीबार राजधानीको जमलस्थित राष्ट्रिय नाचघरमा दमदार प्रस्तुति दिए । नाचघरको मासिक एकल वाद्यवादन शृंखलाको सोह्रौं संस्करणमा राईले आधा दर्जनभन्दा बढी त्रिताल र रुपक तालमा आधारित तबलाका धुनहरू प्रस्तुत गरे ।उनले तबलाको त्रितालका पेस्कार धुनबाट पहिलो प्रस्तुति सुरु गरे । झन्डै ढेड घण्टा चलेको कार्यक्रममा उनले दुइटा तालको संयोजनको प्रस्तुतिले दर्शकलाई मन्त्रमुग्ध बनाए । त्रितालमा रेल काइदा, लखनाउ घरानाको काइदा, अजराँडा घरानाको काइदा लगायतका धुनहरू सुनाए । उनले प्रस्तुत गरेका गत टुकुडा, चक्रदार टुकुडा ले हललाई संगीतमय बनाउन सघाउ पुर्याएको थियो । त्यस्तै, उनले रुपक ताल रेलामा परन, तिहाइ धुनहरूमा निकै उत्कृष्ट प्रस्तुति दिए । उनको सबै प्रस्तुतिहरूमा दर्शकले उनलाई तालीले साथ दिएका थिए । उनको संगीतको यात्रामा सहपाठीका रूपमा एक दशकभन्दा लामो समय सँगै बिताएका संगीतकार दुर्गा खतिवडाले उनको शास्त्रीय सांगीतिक यात्रा र व्यक्तिगत जीवनबारे प्रशंसा गरे ।"
दुई सई घूससहित पक्राउ,काठमाडौं (कास) अख्तियार दुरुपयोग अनुसन्धान आयोगले महानगरीय प्रहरी वृत्त गौशालाका दुई सईलाई घूससहित पक्राउ गरेको छ । सईद्वय रमेशबहादुर पाण्डे र राजु स्वर्णकारलाई सेवाग्राहीसित लिएको १८ हजार रुपैयाँसहित समातेको अख्तियारले जनाएको छ । उनीहरूले वृत्तमा रहेको सार्वजनिक मुद्दा मिलाइदिन्छु भनी घूस लिएका थिए ।
कर्मचारीविरुद्ध मुद्दा,काठमाडौं (कास) अख्तियार दुरुपयोग अनुसन्धान आयोगले काठमाडौं महानगरपालिकाका नायब सुब्बा कृष्णप्रसाद सोतीविरुद्ध बिहीबार विशेष अदालतमा भ्रष्टाचार मुद्दा दायर गरेको छ । सोतीमाथि सामाजिक विभागमार्फत कार्यान्वयन भइरहेको कार्यक्रमको रकम भुक्तानी गर्ने क्रममा सेवाग्राहीसँग १ लाख ७ हजार रुपैयाँ घूस लिएको आरोप छ । अख्तियारले घरेलु तथा साना उद्योग विकास समितिको कार्यालयका खरिदार पुष्प अधिकारीलाई घूससहित पक्राउ गरेको छ । अधिकारीले सेवाग्राहीसँग ४ हजार घूस लिएको जनाइएको छ ।
प्रतिनिधि नफेर्ने आदेश,काठमाडौं (कास) जापानका लागि प्रतिनिधि फेर्ने निर्णय कार्यान्वयन नगर्न नेपाल वायुसेवा निगमलाई बुधबार सर्वोच्च अदालतले अन्तरिम आदेश जारी गरेको छ । निगमले जापानका लागि प्रतिनिधि तोकिएको आफूलाई हटाएपछि गैरआवासीय नेपाली संघका पूर्वअध्यक्ष देवमान हिराचनले सोमबार रिट दर्ता गरेका थिए । उनको रिटमाथि सुनवाइ गर्दै प्रधानन्यायाधीश चोलेन्द्रशमशेर जबराको इजलासले अन्तरिम आदेशसहित निगमलाई कारण देखाउ आदेशसमेत जारी गरेको छ ।
दूरसञ्चार अध्यक्षमा खनाल,काठमाडौं सरकारले नेपाल दूरसञ्चार प्राधिकरण अध्यक्षमा पुरुषोत्तम खनाललाई नियुक्त गरेको छ । उनी प्राधिकरणका कार्यवाहक अध्यक्ष थिए । उनलाई सोमबार बसेको मन्त्रिपरिषद् बैठकले ५ वर्षका लागि प्राधिकरण अध्यक्षमा नियुक्त गर्ने निर्णय गरेको सरकारका प्रवक्ता गोकुल बाँस्कोटाले जानकारी दिए ।पुस ११ मा दिगम्बर झाले प्राधिकरण अध्यक्ष पदबाट राजीनामा दिएपछि सरकारले वरिष्ठ निर्देशक पदमा कार्यरत खनाललाई निमित्त अध्यक्षको जिम्मेवारी दिएको थियो । लगत्तै सरकारले दूरसञ्चार नियमावली संशोधन गर्दै अध्यक्षको अधिकारसहितको कार्यकारी अध्यक्षको पद सिर्जना गरी खनाललाई नियुक्त गरेको थियो । दूरसञ्चार नियमावली संशोधन गरी बढीमा छ महिनाका लागि कार्यकारी अध्यक्ष नियुक्त गर्न सकिने प्रावधान राखिएको छ । गत महिना सरकारले सञ्चार सचिव महेन्द्रमान गुरुङको संयोजकत्वमा अध्यक्ष पदका लागि सिफारिस समिति गठन गरेको थियो । समितिको सिफारिसमा मन्त्रिपरिषद्ले खनाललाई अध्यक्ष नियुक्त गरेको हो ।
नेप्सेमा १४ अंकको गिरावट,"काठमाडौं चालु आर्थिक वर्षको मौद्रिक नीति सार्वजनिक भएको भोलिपल्ट सेयर बजारमा करिब १४ अंकको गिरावट आएको छ । अघिल्लो दिनको तुलनामा ११० प्रतिशतले परिसूचक घटेपछि समग्र नेप्से १ हजार २ सय ६९९२ विन्दुमा ओर्लेको छ । आघिल्लो दिन नेप्से करिब ७ अंकले बढेको थियो । मौद्रिक नीति सार्वजनिक भएलगत्तै सेयर बजार दोहोरो अंकले घट्नुलाई अर्थपूर्ण मानिएको छ । मौद्रिक नीतिमा पुँजीबजार सुधारका लागि केही नीति आउने अपेक्षा लगानीकर्ताले गरेका थिए । उनीहरूको अपेक्षाअनुसार सुधारका कार्यक्रम नआएपछि लगानीकर्ता निरुत्साहित बनेका छन् । सोही कारण सेयर बजारमा उच्च दरले घटेको जानकारहरू बताउँछ । मौद्रिक नीतिमार्फत बैंक ब्याजदर घट्ने प्रशस्त सम्भावना देखिएका छन् । ब्याजदर घटेपछि सेयर बजारमा प्रत्यक्ष प्रभाव पार्छ । यो दीर्घकालीन प्रकृतिको हुन्छ । यसकारण आजको भोलि यसको प्रतिक्रिया नदेखिने उनीहरूको भनाइ छ । लगानीकर्ताले दीर्घकालीन विश्लेषण गर्न नसकेकाले बिहीबार बिक्री चाप बढाएका हुन्, एक ब्रोकरले भने, राष्ट्र बैंकले ल्याएको सबै नीति हुबहु पालना भए ब्याजदर कम्तीमा पनि डेढदेखि २ प्रतिशत विन्दुले घट्नेछ । यसले सेयर बजारमा सकारात्मक प्रभाव पार्छ ।"
रसुवागढीबाट ४६ अर्वको पैठारी,रसुवा आर्थिक वर्ष ०७५७६ मा रसुवागढी नाका हुदै ४६ अर्ब २ करोड ९३ लाख ६ हजार रुपैया बराबरको सामान पैठारी भएको छ । निकासी भने १ अर्व ३३ करोड ७० लाख ९९ हजार रुपैया बराबरको भएको रसुवा भन्सार कार्यालयका सूचना अधिकारी भुपेन्द्र कार्कीले बताए । पैठारीको तुलनामा निकासी घटदो छ । रसुवा भन्सारबाट निकासी भन्दा पैठारी ४५ गुणाले बढी छ । आव ०७४७५ मा २२ अर्व ८८ करोड ८५ लाख ६४ हजार मुल्य बराबरका सामान पैठारी भएको थियो । निकासीतर्फ १ अर्ब ६२ करोड ५४ लाख १२ हजार मुल्य बराबरको सामान रहेको थियो । आव ०७४०७५ र ०७५७६ संग तुलना गर्दा पैठारीमा दोब्बर भन्दा बढीले बृद्धि भएको छ । भूकम्पपछि रसुवागढी नाकाबाट बर्षेनी सामान पैठारी हुने क्रम बढदै गएको छ । पछिल्लो समय नाकाबाट अर्बौ मुल्य बराबरको सामान पैठारी भइरहेको छ । भन्सार कार्यालयले आव ०७५०७६ मा १० अर्व ६० करोड २४ लाख १९ हजार रुपैया राजस्व संकलन गरेको रसुवागढी भन्सार कार्यालयका प्रमुख भन्सार अधिकृत पुण्य विक्रम खडकाले बताए । वार्षिक लक्ष्य भन्दा १ अर्व ९ करोड भन्दा बढी राजस्व संकलन गरेको छ । भन्सार विभागले रसुवा भन्सार कार्यालयलाई ९ अर्व ५० करोड ६२ लाख ६२ हजार रुपैया राजस्व संकलन गर्ने वार्षिक लक्ष्य दिएको थियो ।
उद्योगको क्षमता उपयोग ६० प्रतिशत पुग्यो,"काठमाडौं  नेपाली उद्योगको क्षमता उपयोग ६० प्रतिशत पुगेको छ । यो गत आर्थिक वर्षको पहिलो ६ महिनाको तथ्यांक हो । अघिल्लो वर्षको सोही अवधिको तुलनामा गत वर्ष उद्योगको क्षमता उपयोग २ प्रतिशत विन्दुले बढेको हो । विद्युत् आपूर्तिमा आएको सुधार र बन्द हडतालजस्ता अवरोध नभएकाले समग्र उद्योगहरूको क्षमता उपयोग बढेको राष्ट्र बैंकको प्रतिवेदनमा औंल्याइएको छ । आर्थिक वर्ष ०७४०७५ मा उद्योगको क्षमता उपयोग ५८ प्रतिशत थियो ।पछिल्ला वर्षमा उद्योगको क्षमता उपयोग निरन्तर रूपमा बढदो छ । यही क्रममा पछिल्ला पाँच वर्षमा उद्योगको क्षमता उपयोग करिब ८ प्रतिशत विन्दुले बढेको छ । आर्थिक वर्ष ०७१७२ मा उद्योगको क्षमता उपयोग ५२६७ प्रतिशत थियो । गत वर्षसम्म आइपुग्दा यो ६० प्रतिशत पुगेको छ । प्रतिवेदनअनुसार गत वर्ष पस्मिना, बियर, वनस्पति घिउ, फलामको रड, प्रशोधित चिया, खाने तेल र चाउचाउ उद्योगले अधिकतम क्षमता उपयोग गरेको छन् । सोही अवधिमा गार्मेन्ट उद्योगको क्षमता उपयोग सबैभन्दा कम (३२१ प्रतिशत) मात्र छ । बन्द हडताल नहुनुका साथै नियमति विद्युत् आपूर्तिले उद्योगको क्षमता उपयोग बढाउन मद्दत पुगेको उद्योग वाणिज्य महासंघक अध्यक्ष भवानी राणाले बताइन् । प्रविधिको उपयोग बढदो छ, उनले भनिन्, यसले पनि वस्तु तथा सेवाको उत्पादन बढाएको छ । केही वर्षयता उद्योगको क्षमता उपयोग र उत्पादन बढे पनि उच्च ब्याजदरका कारण उद्योगले सुचारु रूपले काम गर्न नपाएको उनको गुनासो छ । अझै पनि धेरै सुधार गर्नुपर्नेछ, उनले भनिन्, केही क्षेत्रमा नीति नियम निर्माण गर्नुछ भने कही निर्माण भएका ऐन नियमको प्रभावकारी कार्यान्वयन गर्नुछ । त्यसो हुन सकेको खण्डमा नेपाली उद्योगले अर्थतन्त्रमा महत्त्वपूर्ण योगदान दिन सक्ने उनको दाबी छ । औद्योगिक उत्पादनमध्ये वनस्पति घिउ तथा तेल, अन्न तथा पशुदाना, प्रशोधित दूध, अन्य खाद्य पदार्थ, चुरोट, सिन्थेटिक कपडा, पस्मिना, गार्मेन्ट, रोजिन, बिजुलीका तार र केबुलको उत्पादन घटेको प्रतिवेदनले देखाएको छ । सोही अवधिमा मदिरा, बियर, हल्का पेय पदार्थ, धागो, जुटका सामान, प्रशोधित छाला, चिरेको काठ, कागज तथा कागजका उत्पादन, प्लास्टिकका सामान, धातुका उपकरणलगायतको उत्पादन बढेको छ । पेय पदार्थ समूहको उत्पादन ११४ प्रतिशत, जुटका सामान १३३ प्रतिशत, चिरेको काठको उत्पादन २६१ प्रतिशत, कागज तथा कागजका उत्पादन ५०५ प्रतिशत, प्लास्टिकको सामानको उत्पादन १५ प्रतिशतले बढेको छ, प्रतिवेदनमा भनिएको छ, वनस्पति घिउ तथा तेल ७, दुग्ध पदार्थ ९८, अन्न तथा पशुदाना समूहको उत्पादन ५७, अन्य खाद्य पदार्थ समूहको उत्पादन ३४ र चुरोटको उत्पादन १२३ प्रतिशतले घटेको छ । सोही अवधिमा तयारी कपडा ५१४ प्रतिशत, रोजिनको उत्पादन ९९२ प्रतिशत तथा बिजुलीको तार र केबुल उत्पादनमा १७ प्रतिशतले घटेको राष्ट्र बैंकले जनाएको छ । गत वर्ष औद्योगिक कर्जा १७१ प्रतिशतले बढेको छ । गत वर्षको पहिलो ६ महिनामा बैंक तथा वित्तीय संस्थाले औद्योगिक क्षेत्रमा ९ खर्ब ६६ अर्ब ८४ करोड रुपैयाँ कर्जा प्रवाह गरेका छन् । गत वर्षको सोही अवधिमा यस्तो कर्जा १२८ प्रतिशतले बढेको थियो । सो अवधिको कुल प्रवाहित कर्जामध्ये औद्योगिक क्षेत्रमा गएको कर्जाको हिस्सा ३५८ प्रतिशत छ । कुल औद्योगिक कर्जामध्ये खानीसम्बन्धी उद्योगमा प्रवाहित कर्जा सबैभन्दा बढी ४३९ प्रतिशतले बढेको छ, प्रतिवेदनमा उल्लेख छ, सबैभन्दा कम निर्माण क्षेत्रमा १०६ प्रतिशतले वृद्धि भएको छ । यस्तै उत्पादनसम्बन्धी उद्योगमा २१३, विद्युत्, ग्यास र पानीसम्बन्धी उद्योगमा १६१, धातुका उत्पादन, मेसिनरी तथा इलेक्ट्रोनिक उद्योगमा १८४ र पर्यटन उद्योगसेवासम्बन्धी उद्योगमा १४८ प्रतिशतले कर्जा प्रवाह बढेको देखिन्छ । यो अध्ययन प्रतिवेदन राष्ट्र बैंकले तयार पारेको हो । राष्ट्र बैंकका काठमाडौं उपत्यका बाहिरका कार्यालय (विराटनगर, जनकपुर, वीरगन्ज, पोखरा, सिद्धार्थनगर, नेपालगन्ज र धनगढी) बाट तोकिएका ५७ जिल्लामा गरिएको स्थलगत सर्वेक्षण र अन्तर्क्रियाको आधारमा ६६ महिनामा प्रतिवेदन तयार पारिन्छ ।"
कर्णालीमा ९० प्रतिशत रोपाइँ,"काठमाडौं  धान रोपाइँमा सबैभन्दा अगाडि कर्णाली प्रदेश देखिएको छ । कृषि तथा पशुपन्छी विकास मन्त्रालयको तथ्यांकअनुसार कर्णालीमा ९०१३ प्रतिशत रोपाइँ भएको छ । यो २०७५ को यही अवधिमा १२६९ प्रतिशतले बढी हो । कर्णालीमा ३८ हजार ३ सय ८५ हेक्टरमा धान रोपाइँ हुन्छ । कर्णाली प्रदेशमा रोपाइँ प्रतिशत राम्रो भए पनि अन्य क्षेत्रमा भने कमी छ । धान फल्ने मुख्य तराई क्षेत्रमा पर्याप्त रोपाइँ हुन सकेको छैन । प्रदेश २ मा ३८९ प्रतिशत कम रोपाइँ भएको छ । कृषि तथा पशुपन्छी विकास मन्त्रालयको तथ्यांकअनुसार प्रदेश २ मा ३ लाख ६५ हजार ६ सय १५ हेक्टरमा धान रोपाइँ हुन्छ । जसमध्ये साउन ६ गतेसम्ममा ५०४८ प्रतिशत मात्रै रोपाइँ भएको छ । २०७५ मा साउन ६ गतेसम्म ८९३८ प्रतिशत रोपाइँ भएको थियो । प्रदेश २ धान फल्ने तराईका अधिकांश क्षेत्रमा रोपाइँ कम छ । मन्त्रालयको अनुसार अघिल्लो वर्ष अधिकांश प्रदेशमा रोपाइँ ७५ प्रतिशत माथि पुगेको थियो । यस वर्ष ५० देखि ६५ प्रतिशतको हाराहारीमा मात्रै रोपाइँ भएको छ । रोपाइँ ढिला हुनुको मुख्य कारण भने मनसुन हो । नेपालको खेती प्रणाली मनसुनमै आधारित छ । पर्याप्त सिँचाइ सुविधा नहुँदा रोपाइँका लागि मनसुन नै कुर्नुपर्ने बाध्यता छ । यस वर्ष झन्डै १० दिन पछि सुरु भएको मनसुन, त्यसपश्चात् विभिन्न ठाउँमा आएको बाढी पहिराले रोपाइँ प्रभावित भएको हो । मनसुन सक्रिय भएपछि विभिन्न क्षेत्रमा बाढीपहिरो आयो, मन्त्रालयका प्रवक्ता तेजबहादुर सुवेदीले भने, गत वर्षको तुलनामा अहिलेसम्म केही कमी छ । सातायता धेरै सुधार भएको छ । मन्त्रालयका अनुसार मुलुकभरि १३ लाख ७१ हजार ७ सय ६ हेक्टरमा रोपाइँ हुन्छ । जसमध्ये यस वर्ष साउन ४ सम्ममा ६३७९ प्रतिशत मात्रै धान रोपाइँ भएको छ । यो अघिल्लो वर्षको यस अवधिको तुलनामा १३९५ प्रतिशतले कम हो । मन्त्रालयका अनुसार गत वर्ष साउन ४ सम्म ७७७४ प्रतिशत रोपाइँ भएको थियो । तथ्यांकअनुसार उच्च पहाडमा ४८ हजार १ सय ९३ हेक्टरमा रोपाइँ हुन्छ । जसमध्ये ७५०१ प्रतिशत रोपाइँ भएको छ । अघिल्लो वर्ष यही अवधिमा भने ८१०९ प्रतिशत रोपाइँ भएको थियो । मध्य पहाडमा ३ लाख ४६ हजार ९९ हेक्टरमा रोपाइँ हुन्छ । जसमध्ये ७२८७ प्रतिशत रोपाइँ भएको छ । अघिल्लो वर्षमा ७७७८ प्रतिशत रोपाइँ भएको थियो । जानकारका अनुसार पहाडी क्षेत्रमा असार १५ देखि साउन पहिलो सातासम्म रोपाइँ हुन्छ । साउन पहिलो सातासम्म ७० देखि ७५ प्रतिशतको हाराहारीमा मात्रै रोपाइँ भएको छ । प्रवक्ता सुवेदीले पहाडमा केही ढिलाइ भए पनि नदी र खोंचमा रोपाइँ हुन बाँकी नै रहेको बताए । माथिल्लो डाँडामा केही ढिलाइ भएको हो तर नदी किनारा र खोंचमा ढिलाइ भएको छैन, उनले भने, रोपाइँ भइरहेको छ । तराई क्षेत्रमा भने बाढीले थप प्रभावित भएको छ । तथ्यांकअनुसार तराईमा ९ लाख ७७ हजार ४ सय १४ हेक्टरमा रोपाइँ हुन्छ । जसमध्ये ६००२ प्रशितत मात्रै रोपाइँ भएको छ । अघिल्लो वर्ष यही अवधिमा ७८ प्रतिशत रोपाइँ भइसकेको थियो । मन्त्रालयका प्रवक्ता सवेदीले भने तराईमा साउन अन्तिमसम्म रोपाइँ हुने बताए । तराईमा रोपाइँ अझै १८ देखि २० दिन बाँकी छ । एक साताको अवधिमा रोपाइँ १५ प्रतिशतले बढेको छ, उनले भने, यही अवस्थामा रोपाइँ भए अघिल्लो वर्षझैं रोपाइँ हुन सक्छ । मन्त्रालयका अनुसार प्रदेश १ मा २ लाख ७५ हजार ९ सय १ हेक्टरमा रोपाइँ हुन्छ । प्रदेश १ मा ५६१३ प्रतिशत, प्रदेश २ मा ५०४८ प्रतिशत प्रदेश ३ मा ६९१८ प्रतिशत, गण्डकी प्रदेशमा ७९२८ प्रतिशत, प्रदेश ५ मा ६३४८ प्रतिशत, सुदूरपश्चिममा प्रदेशमा ८६६२ प्रतिशत रोपाइँ भएको छ ।"
प्राथमिकताकै योजनामा काम भएन,"वीरेन्द्रनगर  कर्णाली प्रदेश सरकारले गत आर्थिक वर्षमा पेट्रोलियम भण्डारण केन्द्र स्थापना र युद्ध ट्रेल निर्माणका लागि बजेट छुट्यायो । यी दुवै योजनामा काम भने सुरु हुनै सकेन । यी काम गर्न निकै कठिन रहेछ, जति प्रयास गर्दा पनि सम्भव भएन, काम कार्यान्वयन गर्ने जिम्मेवार निकाय उद्योग, पर्यटन, वन तथा वातावरण मन्त्रालयका सूचना अधिकारी धीरेन्द्र प्रधानले भने । ९० दिनसम्म पुग्ने गरी पेट्रोलियम भण्डारण केन्द्र स्थापनाको तयारी थालिए पनि केन्द्रले एक महिना मात्रै भण्डारण गर्न पाउने भनेपछि कुरा नमिलेको उनको भनाइ छ । प्रदेश सरकारले रुकुमसल्यानजाजरकोटदैलेखकालिकोट युद्ध ट्रेल निर्माण गर्न बजेट छुट्ट्याए पनि कर्मचारी अभावले गर्दा सम्भाव्यता अध्ययनमै कठिनाइ भयो ।उद्योग, पर्यटन, वन तथा वातावरण मन्त्रालय मात्र होइन, अन्य मन्त्रालयको अवस्था पनि उस्तै छ । सरकारले महत्त्वका साथ नीति तथा कार्यक्रम र बजेटमा समावेश गरेका योजना एवं कार्यक्रम छुँदै नछोएर आर्थिक वर्ष सकिएको छ । त्यस्तै मध्येका हुन् पूर्वाधार प्रयोगशाला र हेभी इक्विपमेन्ट यान्त्रिक कार्यालय । गत आर्थिक वर्षमै पूर्वाधार विकास मन्त्रालयअन्तर्गत यी कार्यालय स्थापनाका लागि बजेट विनियोजन गरिएको थियो । प्राकृतिक प्रकोपका कारण प्रदेशभित्रका सडक अवरुद्ध हुँदा तत्काल यातायात सञ्चालन गर्न सघाउने उद्देश्यले कार्यालय स्थापनाको योजना बनाइएको थियो । गत आर्थिक वर्षमा यो काम भने हुनै सकेन ।आन्तरिक मामिला तथा कानुन मन्त्रालयले पर्वतीय प्रहरी प्रशिक्षण प्रतिष्ठान स्थापना गर्न १० करोड बजेट विनियोजन गरे पनि काम सुरु हुन सकेन । मन्त्रालयले सूचना प्रणालीलाई व्यवस्थित र पहुँचयोग्य बनाउन डाटा सेन्टर स्थापनाका लागि ३ करोड बजेट विनियोजन गरे पनि काम भएन । डाटा सेन्टर स्थापना गर्न भएको टेन्डर पनि प्राविधिक कारणले रद्द भएपछि काम हुन नसकेको मन्त्रालयका सूचना अधिकारी चन्द्र कँडेलले जानकारी दिए । जनशक्ति नहुँदा काम नभएको भन्दै उनले चालु आर्थिक वर्षमा पनि यो योजनामा बजेट छुट्ट्याइएको बताए । मन्त्रालयले प्रादेशिक मुद्रण विभाग स्थापना गर्ने भनेको थियो, उनी भन्छन्, संरचनागत रूपमा छापाखाना नै नबनाए पनि राजपत्रहरू छाप्ने काम भने भएको छ ।संघीय सरकारले प्रहरी समायोजन ऐन नबनाउँदा प्रदेश सरकारलाई प्रदेश प्रहरी गठन गर्ने बाटो खुल्न सकेको छैन । गत वर्ष बजेट छुट्ट्याए पनि प्रदेश प्रहरीको संरचना बन्न नसकेको उनको भनाइ छ । उक्त मन्त्रालयअन्तर्गत प्रदेश कानुन आयोग गठन गर्न बजेट विनियोजन गरेको सरकारले गत आर्थिक वर्ष यसका आधारभूत काम पनि गर्न सकेन ।भूमि व्यवस्था, कृषि तथा सहकारी मन्त्रालयले पनि भूमि बैंक स्थापना गरी करार खेती र सामूहिक खेती प्रवर्द्धन गर्ने भनेको थियो । तर पनि गत वर्ष त्यो स्थापना हुन सकेन । यो काम अत्यन्तै गाह्रो भएको मन्त्रालयका प्रवक्ता हरिप्रसाद पण्डित बताउँछन् । यति मात्र होइन, भूमिहीनहरूको समस्या समाधान गर्न शक्तिशाली भूमि तथा सुकुम्बासी समस्या समाधान आयोग गठन गर्ने भने पनि तोकिएको समयमा आयोग नै गठन हुन सकेन । महत्त्वाकांक्षी योजनाका रूपमा अगाडि सारिएको यो योजना सम्पन्न नहुँदा यस क्षेत्रका भूमिहीन प्रभावित हुने देखिन्छ । मन्त्रालयले सहकारी रजिस्ट्रारको कार्यालय स्थापना गर्न पनि बजेट छुट्ट्यायो । मुख्यमन्त्री कार्यालयले कार्यालय स्थापना गर्न पाउने तर तत्काल कर्मचारीको व्यवस्था गर्न नसकिने भनेपछि यो काम अघि नबढेको मन्त्रालयका प्रवक्ता पण्डितले जानकारी दिए । मुख्यमन्त्री कार्यालयमा प्रस्ताव गर्दा कार्यालय स्थापना गर्न पाइन्छ भनियो, उनले भने, कार्यालय मात्रै भएर हुँदैन, कर्मचारी पनि चाहिने भएकाले अब यसको विकल्प खोज्नुपर्छ ।नयाँ संरचनासँगै गठित सरकारले अधिकार पाइने आशामा कार्यान्वयन गर्न नसक्ने योजना पनि अघि सार्यो ।"
धादिङमा व्यावसायिक चिया खेती,"धादिङ जिल्लामा नीलकण्ठ नगरपालिका९ निगालपानीका किसानले पहिलोपटक व्यावसायिक चिया खेती सुरु गरेका छन् । चिया खेतीका लागि अनुकूल हावापानी भएकाले खाली जग्गामा चिया खेती सुरु गरिएको हो ।चिया खेतीको अध्ययन अवलोकनका गर्न गत हिउँदमा वडाध्यक्ष भोजबहादुर रेग्मीको नेतृत्वमा पाँचजना युवा आफ्नै खर्चमा इलाम पुगेका थिए । अवलोकनपछि जिल्लाको नीलकण्ठ नगरपालिकाको उच्च क्षेत्र निगालपानी डाँडामा चिया खेतीका लािग प्राविधिक अध्ययन र मूल्यांकन गर्दा उपयुक्त देखिएकाले पहिलो चरणमा तीन सय रोपनीमा व्यावसायिक रूपमै खेती सुरु गरिएको हो । बाँझो जमिनको सदुपयोग गरी आयआर्जन बढाउन गराउन चिया खेती सुरु गरिएको वडाध्यक्ष रेग्मीले बताए । अहिले खेतीपाती गर्नेहरूको संख्या क्रमशः घट्दै गएको छ, जमिन बाँझिन थालेको छ, उनले भने, प्राविधिक बोलाएर हावापानी तथा माटो परीक्षणलगायत काम सकेपछि चिया खेती सुरु गरेका हौं ।"
युवा बिदेसिँदा कामदार अभाव,"कास्की  अधिकांश युवा वैदेशिक रोजगारीमा गएका छन् । यहाँ हुनेले पनि काम नगर्दा पोखरामा घर निर्माणका लागि मजदुरको अभाव भएको छ । पहिले भनेका बेलामा जति पनि कामदार पाइन्थे, अहिले पाउनै मुस्किल छ, निर्माण व्यवसायी ओमप्रसाद रिजालले भने, काम गर्ने उमेरका अधिकांश युवा विदेशमा छन् । यहाँ भएकाले काम गर्नै लाज मान्छन् । अन्य जिल्लाबाट पनि फाटफुट मात्र मजदुर आएका छन् । कतिपय व्यवसायीले काममा लगाएर ज्याला नदिने, दिइहाले पनि थोरै मात्र दिनेलगायत समस्याले पनि भनेजति कामदार पाउन मुस्किल छ । दिनभरि काम गर्यो, साँझ ६ सय रुपैयाँ ज्याला पाइन्छ, एक मजदुरले दुखेसो सुनाए, त्यतिले घरखर्च, कोठाभाडा, छोराछोरीको पढाइ खर्च पुग्दैन । यस्ता कारणले पनि समयमै मजदुर पाउन गाह्रो भएको हो । सरकारी दररेटअनुरूप पारिश्रमिक नपाएको गुनासो मजदुरहरूको छ । पोखरामा रुकुम, रोल्पा, दाङलगायत जिल्लाबाट आएका मजदुरले काम गर्ने हो । ज्याला थोरै भएका कारण उनीहरू पनि विदेशतिरै जान्छन्, कसरी कामदार पाउनु ? अर्का ठेकेदार तारानाथ पाठकले भने, सरकारले उनीहरूका लागि सुरक्षा व्यवस्थापन र समान ज्यालालगायतको व्यवस्था गरेमा समस्या समाधान हुन्छ ।नेपाल निर्माण व्यवसायी संघ कास्कीका अध्यक्ष सुरेश श्रेष्ठले आव ०७५७६ मा २० हजार मजदुर खपत भएको बताए । तिनमा दक्ष मजदुर ५ प्रतिशत मात्र थिए । घर, भवन, पुललगायतमा काम गर्ने मजदुर रुकुम, रोल्पा, म्याग्दीलगायत बाहिरी जिल्लाका छन् । सडक निर्माणमा, कुलो खन्ने, पेन्टिङलगायत काममा भने भारतीय मजदुर संलग्न हुने गरेका छन् । श्रेष्ठका अनुसार स्वदेशी दक्ष मजदुरको अभावले ३० प्रतिशत विदेशी मजदुरलाई काम लगाउनुपर्ने बाध्यता छ । दक्ष कामदार विदेश पलायन भएकाले आवश्यक कामदार नपाएको उनले बताए । सरकारले युवालाई विदेश पलायन हुन रोक लगाएर मजदुरलाई प्राथमिकतासाथ तालिम दिए विदेशको कमाइ यहीँ हुन्छ, श्रेष्ठले भने, तालिमले उनीहरूलाई घरपरिवारसँगै बसेर काम गर्नुका साथै विकास निर्माणले पनि गति लिन्थ्यो । कुनै बेला ३२ वर्षीया शर्मिला रोका मगर दैनिक ज्यालादारीमा काम गर्थिन् । अहिले भने निर्माण व्यवसायी बन्न सफल भएकी छन् । उनको अनुभवमा सबैलाई छोटो समयमा धेरै कमाउनुपर्छ भन्ने सोच छ । त्यसैले स्वदेशमा काम गर्नुको साटो युवापुस्ता बिदेसिएका हुन् । पोखरामा बाहिरी जिल्लाबाट आएका निम्न वर्गीय परिवार र अदक्ष कामदारले मजदुरी गर्छन् । उनीहरू जता धेरै पैसा दियो काम गर्न त्यतै जान्छन् । रोकामगर काममा एकरूपता र स्थिरता नभएको त्यसैलाई ठान्छिन् । रामेछाप माइती र हेटौंडा घर भएकी रोका मगरले १२५ रुपैयाँमा दैनिक काम गरेको सम्झिन्छिन् । मिहिनेतकै परिणाम अहिले आफू मजदुरबाट व्यवसायी बन्न सफल भएको उनले बताइन् । सुरुमा महिला ठेकदार भएकाले न काम पाइयो न कामदार, उनले भनिन्, पछि सबैले मेरो काम हेर्दै गए । कामदारलाई विश्वासले जित्दै गएपछि सहज भएको छ । उनले अहिले मासिक ७० हजार रुपैयाँ कमाइ गर्छिन् । रोका मगरले अहिले पाँचवटा घर निर्माणको ठेक्का लिएकी छन् । श्रीमान् ज्ञानबहादुर राई भने पेन्टिङको काम गर्छन् । उनीहरूको परिवार सुखसँग दिन बिताइरहेको छ ।"
बोटलर्स नेपाललाई अवार्ड,काठमाडौं कोकाकोला नेपालको बोटलिङ पार्टनर बोटलर्स नेपालले बेस्टप्रिजेन्टेड एनुअल रिपोर्ट अवार्ड २०१८ को रनर अप अवार्ड प्राप्त गरेको छ । नेपाल चार्टर्ड एकाउन्टेन्टस अफ नेपाल (आइक्यान) ले अवार्ड प्रदान गरेको हो । अर्थमन्त्री युवराज खतिवडाले बुधबार बोटलर्स नेपालका कन्ट्री फाइनान्स म्यानेजर सुमित गोयल तथा फाइनान्स कन्ट्रोलर अशोक मण्डललाई अवार्ड दिए । २०१८ को वार्षिक रिपोर्ट प्रस्तुतिका आधारमा सबै क्षेत्रको उत्कृष्टताका लागि सम्मान प्रदान गरिएको जनाइएको छ ।
कोषको कर्जा सिधै लाभग्राहीको खातामा,"काठमाडौं कर्मचारी सञ्चय कोषले प्रदान गर्ने धितो कर्जा अब सोझै लाभग्राहीको बैंक खातामा जम्मा हुने भएको छ । उक्त व्यवस्थाका लागि कोषले नेपाल क्लियरिङ हाउसको ईपेमेन्ट प्रणालीहरूसँग पूर्ण रूपमा आबद्ध गरेको जनाएको छ । कोषका प्रशासक तुलसीप्रसाद गौतम, एनसीएचएलका प्रमुख कार्यकारी अधिकृत नीलेशमान सिंह प्रधानलगायात बैंक तथा दुवै संस्थाका प्रतिनिधिहरूको उपस्थितिमा बिहीबार एक कार्यक्रमका बीच नयाँ व्यवस्थाको शुभारम्भ गरिएको हो ।"
सारथिका ट्याक्सीमा कुमारीको लोगो,काठमाडौं कुमारी बैंकले ट्याक्सी सेवा प्रदायक कम्पनी सारथिसँग ब्रान्डिङ सहकार्य गरेको छ । उक्त सम्झौतापत्रमा बैंकका तर्फबाट नायब प्रमुख कार्यकारी अधिकृत राजीव गिरी र सारथीका सहसंस्थापक रवि सिंघलले बिहीबार हस्ताक्षर गरे । उक्त सहकार्यपश्चात् सारथिका ६५० ट्याक्सी टपहरूमा कुमारी बैंकको लोगो अंकित स्टिकर र विविध बचत खाताहरूको विज्ञापन स्टिकरमार्फत ब्रान्डिङ गरिनेछ ।
सोल्टीमा पार्सी फुड फेस्टिभल,काठमाडौं वुमन्स एन्ड दि होम को अवधारणामा सोल्टी क्राउन प्लाजाले पार्सी फुड फेस्टिभल बिहीबारबाट सुरु गरेको छ । १८ गतेसम्म चल्ने फेस्टिभलमा पार्सी फुड प्रवर्द्धनको उद्देश्य राखिएको छ । सोल्टीले महिला र समानतालाई विशेष प्राथमिकता दिँदै फेस्टिभल आयोजना गरेको जनाएको छ । अघिल्लो पुस्ता आमा र हजुरआमाहरूले घरमा बनाउने विशेष खानाको स्वाद र सुगन्धको सम्मान गर्दै कार्यक्रम आयोजना गरेको प्रेस विज्ञप्तिमा उल्लेख छ ।
मेगा बैंक दसौं वर्षमा,"काठमाडौं मेगा बैंक १० औं वर्ष प्रवेश गरेको छ । कमलादीस्थित केन्द्रीय कार्यालयमा आयोजित कार्यक्रममा बैंकका अध्यक्ष भोजबहादुर शाहले शाखा सञ्जाल विस्तारमा झन्डै ८ गुणा, एटीएम सञ्जालको विस्तारमा ६ गुणा, निक्षेप संकलनमा १६ गुणा, कर्जा प्रवाहमा १५ गुणा, खुद मुनाफा आर्जनमा ७० गुणा, रोजगारीको अवसर सिर्जनाको दृष्टिकोणले ११ गुणा र राज्यलाई बुझाएको करको तुलनामा ७८ गुणाले बैंकले फडको मारेको दाबी गरे । ७ वटै प्रदेशहरूमा आफ्नै घरजग्गामा प्रादेशिक कार्यालय सञ्चालन गर्नेकार्य योजना रहेको अध्यक्ष शाहले बताए ।"
अलफ्ट सञ्चालनमा,"काठमाडौं (कास) राजधानीको ठमेलस्थित छायाँदेवी कम्प्लेक्समा ३ अर्ब लागानीको अलफट काठमाडौं ठमेल होटल सञ्चालनमा आएको छ ।अलफ्टकी सेल्स निर्देशक रिना शेरचनका अनुसार पाँचतारे होटलमा ३ अर्ब रुपैयाँ लगानी भएको छ । यसमा १६७ कोठा छन् । यहाँ डब्लूएक्सवाइजेड बार तथा क्षेत्रीय र अन्तर्राष्ट्रिय खानाका लागि सहरी क्याफे स्टाइलको २४ घण्टा सञ्चालनमा रहने रेस्टुरेन्ट नुक सञ्चालनमा ल्याइएको छ । होटलमा स्पा, चौबीस घण्टे फिटनेस क्लब, १५ औं तलामा पुलसाइड र अकुवा नामको बार रहेका छन् । १५ औं तलामा नीलगिरि स्काई लाउन्ज र ब्याकयार्ड नामक अलफ्रेस्को लाउन्ज पनि छन् । १७ रोपनी क्षेत्रफलमा फैलिएको छायाँ सेन्टरभित्र रहेको होटलमा १ हजार ३ सय ९५ वर्गफिट क्षेत्रफलको सम्मेलन कक्ष र ब्याङक्वेट हल छन् । अलफ्ट, मेरियट इन्टरनेसनलको ब्रान्ड हो । मेरियट इन्टरनेसनलले हाल १३१ देशमा ३० वटा प्रमुख होटल ब्रान्डमा ७ हजारभन्दा बढी होटल सञ्चालन गर्दै आएको छ । मेरियटले विश्वभर होटल सञ्चालनदेखि फ्रान्चाइज होटल र रिसोर्टका लागि लाइसेन्स पनि दिन्छ । होटल सुरुवातका अवसरमा बुधबार आयोजित कार्यक्रममा अलफ्टका महाप्रबन्धक विक्रम सिंहले आतिथ्य सत्कार उद्योगको बजारमा भिन्नै पहिचान निर्माण गर्ने उद्देश्यले उत्कृष्ट प्रविधियुक्त सेवासहितको होटल तयार भएको बताए ।"
लाखौं अपचलन गरी सहकारी अध्यक्ष सम्पर्कविहीन,"सुनसरी  धरानका एक सहकारी संस्थाका अध्यक्ष करोडौं रुपैयाँ अपचलन गरी बेपत्ता भएका छन् । सल्लेरी बचत तथा ऋण सहकारी संस्थाका अध्यक्ष कृष्ण विक सहकारीको रकम हिनामिना गरी असार २३ गतेदेखि सम्पर्कविहीन भएका हुन् । विकले सहकारी संस्थाको पासबुक प्रयोग गरी आफूले नै सञ्चालन गरेको धरान १२ स्थित शिखर सुनचाँदी पसलमा लगानी गरेर करोडौं रुपैयाँ हिनामिना गरेको खुलेको छ । विकले धरान४ पत्रङबारीमा पनि कृषि फार्म सञ्चालन गरिरहेका छन् । सहकारीका अध्यक्ष विक सम्पर्कविहीन भएपछि केही बचतकर्ताहरूले सञ्चालक समितिलाई हिसाबकिताब पारदर्शी गर्न दबाब दिएका थिए । संस्थाकी उपाध्यक्षसमेत रहेकी विष्णुकुमारी श्रेष्ठसहित १२ जना सञ्चालक समिति सदस्यले निवेदन दिएका थिए । उनीहरूले धरान उपमहानगरपालिका मातहतको सहकारी विकास समितिमा निवेदन दिएका थिए । समितिले तत्कालै टंक सुवेदीको संयोजकत्वमा समिति बनाएर छानबिन गरिरहेको छ । समिति संयोजक सुवेदीले सहकारीका अध्यक्ष विक असार २३ गतेदेखि सम्पर्कविहीन भएको बताए । समितिमा साउन ५ गते मात्र उजुरी आएको छ । उजुरी पर्नासाथ छानबिन सुरु गरिसकेका छौं । बिहीबारसम्ममा प्रतिवेदन तयार गरेर समितिमा बुझाउने छौं, उनले भने । सुवेदीका अनुसार सहकारीको पासबुक प्रयोग गरेर सुनचाँदी पसलमा लगाएको ६८ लाख रुपैयाँबाहेकको अरू पासबुकबाट के कति अपचलन गरेको हो त्यो थाहा पाउन सकिएको छैन । सहकारी नियमअनुसार सुनचाँदी पसल सञ्चालन गर्न नपाए पनि विकले बुद्धि पुर्याएर सहकारीकै रकम आफ्नो नाममा सञ्चालन गरेको सुनचाँदी पसलमा प्रयोग गरेको देखिएको सुवेदीले बताए । सहकारीमा विक अध्यक्ष रहेको अवस्थामा आफ्नै छोरा मोहन दर्नाललाई व्यवस्थापक बनाएर आर्थिक हिनामिना गरेको देखिएको सुवेदीले बताए । सहकारीको पासबुकमा बचत गरिएको रकम संस्थामा जम्मा नगरी सुन पसलको खातामा जम्मा गर्ने गरेको पनि फेला परेको छ । समितिका संयोजक सुवेदीले भने, सहकारीको पासबुकमा बचत भनेर भरिदिने तर सहकारीमा क्यापिटलाइज नगरिदिएको देखिन्छ । त्यो हिसाबमा सहकारीको पैसा भन्न मिल्दैन । सहकारीले वार्षिक २ करोडभन्दा माथि कारोबार गरिरहेको देखिएको छ । असार २३ गतेदेखि विक सम्पर्कविहीन भएपछि खोजतलास गरिपाऊँ भनेर उनका छोरा मोहनले साउन ५ गते मात्र इलाका प्रहरी कार्यालयमा निवेदन दिएको प्रहरी नायब उपरीक्षक ढुण्डीराज न्यौपानेले बताए । कृष्ण र उसका परिवारबीच सम्पर्कविहीन भएको दुई साता बितेपछि मात्र खोजीका लागि निवेदन आएको छ । हामी निवेदनअनुसार खोजतलास गरिरहेका छौं, उनले भने ।बचतकर्ताहरूले सहकारी सञ्चालक समितिलाई हिसाबकिताब देखाउन दबाब दिएको र सञ्चालक समितिले सहकारी विकास समितिलाई निवेदन दिएकै मितिमा घरका सदस्यले इप्रकामा खोजतलास गर्न निवेदन दिनु परिवारकै सदस्यबीच मिलेमतो भएको हुन सक्ने अनुमान गरिएको छ । सहकारीमा बचतकर्ताहरूले ८० हजार रुपैयाँदेखि ८ लाख रुपैयाँसम्म बचत गरेको छानबिनमा देखिएको छ । सहकारीका बचतकर्ताहरू करिब ५ सयजना रहेका छन् । दुई वर्षअघि अर्को सञ्चालक समितिले चलाउँदै आएको उक्त सहकारीलाई विकको समूहले कानुनी प्रक्रिया अपनाएर नयाँ सञ्चालन समिति बनाएर चलाउँदै आएको थियो । यस्तै असार २३ गतेदेखि सम्पर्कविहीन भएका विकले असार २७ गतेको मितिमा धरान१५ बाझगरामा रहेको जग्गा श्रीमतीमार्फत करिब १ करोड ७५ लाख रुपैयाँमा बिक्री गरेको पाइएको छानबिन समितिले जनाएको छ । सहकारी ऐन २०७४ विपरीत प्रबन्धकसमेत रहेका विकका छोरा मोहनले आफूलाई जानकारी नदिई बुबा सम्पर्कविहीन भएको बताए ।उनले करिब ३ करोड ऋण रहेको पनि बताए । प्रबन्धक मोहनले बुबाले खाएको ऋण तिर्ने दायित्व स्वतः छोरामा आउने भएकाले आफू ऋण तिरिदिन तयार रहेको समेत बताए । सहकारी ऐन २०७४ मा अध्यक्ष भागेमा सञ्चालक समितिले बचतकर्ताको जम्मा भएको रकम ब्याजसहित फिर्ता गर्ने र त्यो गर्न नसकेमा सञ्चालक समितिको सम्पत्तिसम्म जफत गर्ने व्यवस्था छ ।सहकारीका उपाध्यक्ष विष्णुकुमारी श्रेष्ठले अध्यक्ष नै गायब भएकाले अन्योल भएको बताइन् । सहकारीमा के कति कारोबार हुने गरेको थियो, कति सेयर सदस्य, बचतकर्ता थिए र कहाँकहाँ लगानी हुने गरेको थियो भन्नेबारे अनभिज्ञ रहेको बताइन् ।"
बन्दीका कपडा अब बिक्री कक्षमा,"काठमाडौं  केन्द्रीय कारागारका बन्दीहरूले उत्पादन गरेका कपडाको बिक्री वितरणका लागि उद्योग विभागको जग्गामा भवन निर्माण गरिएको छ । उत्पादित कपडाको प्रचार र बिक्रीका लागि प्रदर्शनी तथा बिक्री कक्ष भवनको निर्माण गरिएको हो । भवन निर्माणको काम सकिएको छ । फर्निचर बनाउनेलगायतका भित्री काम मात्र बाँकीे छन्, उद्योग विभागका महानिर्देशक विनोदप्रकाश सिंहले भने, अर्थ मन्त्रालयबाट प्राप्त १७ लाख रुपैयाँ बजेटमा काम सुरु गरेका हौं ।कारागारमा प्रदर्शनी तथा बिक्री कक्ष निर्माण गर्दा सर्वसाधरणलाई जानकारी नहुने केन्द्रीय कारागार कारखाना प्रमुख रामहरि ढुंगेलले बताए । यो कारागार भएकाले सर्वसाधरणलाई यहाँ कपडा कारखाना छ भनेर थाहा हुँदैन, उनले भने, त्यसपछि उद्योग विभागको सहयोगमा कारागारभन्दा बाहिर प्रदर्शनीस्थल बनाइएको हो । जेठबाट भवन निर्माणको काम सुरु भएको थियो । दसैंअघि सबै काम सकेर प्रदर्शनी तथा बिक्री कक्ष तयार पार्ने योजना रहेको कारागार प्रमुख ढुंगेलले बताए । दसैंलाई नै मध्यनजर गरेर काम अगाडि बढाएका छौं, उनले भने, हरेक वर्ष ३५ जना नयाँ बन्दीहरूलाई रंगाइ तथा बुनाइको काम सिकाउने लक्ष्य कारागारले राखेको छ । कारखानामा हाल १५० बन्दीले काम गर्छन् । लामो कैद अवधि तोकिएका बन्दीहरूलाई कारागार कारखानामा काम सिकाइन्छ । बन्दीहरूले कारखानामा काम गर्दा सजायमा दुई महिना मिनाहा हुन्छ । १० वर्षभन्दा बढी कैद सजाय पाएका इमान्दार बन्दीहरूलाई काम दिइने प्रमुख ढुंगेलले बताए । गृह मन्त्रालय र उद्योग मन्त्रालय मिलेर बन्दीहरूले पनि काम सिकुन् भनेर कारागार कारखानाको सुरुवात भएको हो, उनले भने ।धागाको नम्बरका आधारमा कपडा तयार पारिने कारागार कारखाना निरीक्षक राजेन्द्रबहादुर शाहीले बताए । धागो नं२२० बाट जाडाका लागि बाक्लो कपडा र धागो नं २४० बाट गर्मीका लागि कपडा उत्पादन गरिन्छ, उनले भने । तन्ना, सिरकको खोल, सर्टको कपडा, पर्दा, रुमाल, तौलियालगायत कपडा बन्दीले उत्पादन गर्छन् । यो टेक्स्ट टाइल (कपडा बुनाइ) कारखाना हो, उनले थपे, सय प्रतिशत सुतीले बनेको हुनु यहाँका कपडाको विशेषता हो । बाहिर शुद्ध सुतीबाट बनेका कपडा पाइँदैन । यो नेपाल सरकारको बन्दी कारखाना भएकाले यहाँ त्यो उपलब्ध छ ।"
भीसीटीएस कार्यान्वयन व्यावहारिक छैन,"सुनसरी  सुनसरीका उद्योगी व्यवसायीहरूले सरकारले साउन १ गतेदेखि लागू गरेको मालवस्तु तथा ढुवानी साधनको अनुगमन प्रणाली (भीसीटीएस) व्यावहारिक नभएको जनाउँदै तत्काल कार्यान्वयन नगर्न माग गरेका छन् । आफूहरू प्रविधि सम्पन्न नभएको र प्रविधि प्रदायक संस्थाहरूको विश्वसनीयता पनि कम भएकाले यस्तो कार्यक्रम कार्यान्वयन गर्दा व्यवसायबाटै बिदा लिनुपर्ने अवस्था आउने उनीहरूले बताए । धरान उपमहानगरपालिकाका उद्योग प्रवर्द्धन समितिका संयोजक कृष्णकुमार अग्रवालले व्यवसायीहरू सरकारले ल्याएको यस्ता कार्यक्रमको पक्षमै भए पनि व्यावहारिक नबनाएसम्म लागू गर्न नहुने बताए ।यो प्रणाली लागू गर्न आधारभूत आवश्यकताका वस्तुहरू पूरा गरेपछि यसलाई कार्यान्वयनमा लगियो भने मात्र प्रभावकारी हुन्छ, उनले भने, भन्सार कार्यालयमै आयातकर्ताको क्यूआर कोडको व्यवस्था हुन सकेमा मात्र भीसीटीएस कार्यक्रमको कार्यान्वयन सजिलो हुनेछ ।सुनसरी उद्योग वाणिज्य संघका अध्यक्ष गिरिधारी सापकोटाले नेपाल उद्योग वाणिज्य महासंघले यस सम्बन्धमा अध्ययन गर्न कार्यदलसमेत बनाएको बताए । उनले संघ र महासंघले व्यवसायीलाई यसबाट पर्ने समस्याबारे दिएका ज्ञापनपत्र र सुझावहरूका विषयमा पनि उद्योगी, व्यवसायीहरूलाई जानकारी गराएको जानकारी दिए ।मदिरा व्यवसायी संघका अध्यक्ष नवीन तामाङ, कपडा व्यवसायी महेन्द्र जालान, हार्डवेयर व्यवसायी वृद्धिचन्द अग्रवालले सरकारले लागू गरेको मालवस्तु तथा ढुवानी साधनको अनुगमन प्रणालीको पूर्वाधार नै अपर्याप्त भएको बताएका थिए । सुनसरी थोक तथा डिलर व्यवसायी महासंघका अध्यक्ष सीताराम आचार्य, साना व्यवसायी शान्ता अधिकारी, तरकारी व्यवसायी काजी गिरी, ढुवानी व्यवसायी उमेश श्रेष्ठ, संघका पूर्वअध्यक्ष अशोक ताम्राकार तथा संघका प्रथम उपाध्यक्ष शिवराज श्रेष्ठले पनि नयाँ प्रणालीबारे सरकारले पर्याप्त गृहकार्य नगरी लागू गर्न खोजेको बताए । उनीहरूले अधिकांश उद्योगी व्यवसायी व्यापारीहरूलाई यस्तो प्रणालीबारे जानकारी नै नभएकाले पहिले राज्यले सबैलाई सुसूचित गराउनुपर्ने बताए । इटहरीका राजस्व अनुसन्धान कार्यालय प्रमुख वेदराज फुयाँलले साना व्यवसायीलाई यो कार्यक्रम लागू नहुने बताए । उनले भने, व्यापारिक प्रयोजनका लागि मात्र कार्यक्रम लागू हुने भएकाले साना व्यवासायीहरूले डराइहाल्नुपर्ने स्थिति छैन । उनले कृषि उत्पादनमा किसानले उत्पादन गरेर ढुवानी गरेका सामानमा यो प्रणाली लागू नहुने तर व्यावसायिक प्रयोजनमा भने कृषकले समेत यो प्रणालीमा छिर्नुपर्ने बताए । धरानस्थित आन्तरिक राजस्व कार्यालयका प्रमुख वेदनारायण पौडेलले २० लाखभन्दा तलको कारोबार गर्नेहरूलाई यो प्रक्रियामा जानु नपर्ने बताए ।"
विमानस्थलमा दैनिक १०० केजी सुर्तीजन्य पदार्थ बरामद,"विमानस्थल प्रहरीका अनुसार नेपालमा सस्तो मूल्यमा गुट्खा, चुरोट र बिँडी किनेर कतारमा लगी बेच्ने गिरोह सक्रिय छ । सार्वजनिक रूपमा सुर्तीजन्य पदार्थको कारोबार निषेध गरिएका कारण पनि कतारमा रहेका नेपाली, भारतीय र बंगलादेशी कामदारमाझ सुर्तीजन्य पदार्थको चर्को माग देखिन्छ । यही माग बुझेका एजेन्टहरूले वैदेशिक रोजगारीमा जाने कामदारलाई भरियाका रूपमा उपयोग गर्दै सुर्तीजन्य पदार्थको कारोबार गरिरहेको विमानस्थल प्रहरीको अनुमान छ । केही वैदेशिक रोजगार व्यवसायीका एजेन्टले नै कामदारलाई उपयोग गर्दै सुर्ती, चुरोट र गुट्खा पठाउने गरेको एसएसपी भण्डारीले बताए ।"
स्वास्थ्य नीति परिमार्जन आवश्यक,"नेपाल स्वास्थ्य अनुसन्धान परिषद्ले बिहीबार काठमाडौंमा आयोजना गरेको कार्यक्रममा उनले हालको स्वास्थ्य बजेटबाट दिगो विकासको लक्ष्य प्राप्त नहुने धारणा राखे । स्वास्थ्यमा एउटै नीति एवं एउटै दृष्टिले हिमाल, पहाड र मधेसलाई हेर्दा समस्या भएको उनको भनाइ छ । प्रदेश २ मा मुलुकको २० प्रतिशत जनसंख्या छ । तर त्यसको अनुपातमा स्वास्थ्य सुविधा धेरै कम रहेको उनले बताए । २ नम्बर प्रदेशमा संस्थागत प्रसूति गराउने आधारभूत संरचनासमेत छैन, उनले भने ।"
रअ प्रमुखसँग भेट भएको थाहा छैन : सञ्चारमन्त्री,सचिव हेरफेरसहरी विकास मन्त्रालयका सचिव रमेशप्रसाद सिंहलाई जल तथा ऊर्जा आयोगको सचिवमा सरुवा गरिएको छ । जल तथा ऊर्जा आयोगको सचिव मधुसूदन अधिकारीलाई सहरी विकास मन्त्रालयको सचिवमा सरुवा गरिएको छ । सरकारको २०७५ भदौ ८ गतेको निर्णयअनुसार सांसद सोमप्रसाद पाण्डेको संयोजकत्वमा गठित राजनीतिक वार्ता टोलीले सरकारसमक्ष पेस गरेको प्रतिवेदन कारबाहीका लागि गृह मन्त्रालयमा लेखी पठाउने निर्णय गरेको छ । मदन भण्डारी विज्ञान तथा प्रविधि विश्वविद्यालय सम्बन्धमा व्यवस्था गर्न बनेको विधेयक संघीय संसद्मा पेस गर्न स्वीकृति दिइएको छ । युवा रोजगारीका लागि रूपान्तरण पहल परियोजना कार्यान्वयनका लागि नेपाल सरकारलाई विश्व बैंक समूहको अन्तर्राष्ट्रिय विकास संस्थाबाट ऋण सहायताका रूपमा प्रस्तावित १३ अर्ब (१२० मिलियन डलर) स्वीकार गर्ने सम्बन्धमा सरकारका तर्फबाट वार्ता टोली गठन गर्ने निर्णय गरिएको छ ।
टोटेनहमप्रति चासो,"लन्डन  टोटेनहमले अन्तिम पटक लिग जितेको पनि ५८ वर्ष भइसकेको छ । त्यो त्यही समय हो, जति बेला बिटल्सले आफ्नो पहिलो गीत जारी गरेको थियो । इंग्ल्यान्डले विश्वकप जित्न अझै १० वर्ष बाँकी थियो । सबै प्रकारका अविश्वास चिर्दै अब टोटेनहमसँग आफ्नै रंगशालामात्र छैन, विश्वकै सबैभन्दा उत्कृष्ट मान्न मिल्ने अभ्यास मैदान पनि छ । क्लबले त्यस्ता व्यवस्थापकलाई पनि आफूसँग राखेको छ, जसलाई रियल म्याड्रिड र म्यानचेस्टर युनाइटेड दुवैले आँखा लगाएको थियो ।त्यति मात्र होइन, १२ महिनाअघि इंग्ल्यान्डले विश्वकपको सेमिफाइनल यात्रा तय गर्दाका सात खेलाडी अहिले यही टिममै छन् । टिमले आफ्नो स्थानान्तरणको कीर्तिमान पनि तोडेको छ, लियोनबाट ५ करोड ३८ लाख पाउन्डमा मिडफिल्डर टनगाय एनडोमबेलेलाई किनेर । गत सिजन क्लबको इतिहासमै पहिलोपल्ट युरोपेली च्याम्पियन्स लिगको फाइनल पुगेको टोटेनहम के अहिले सही दिशामा छ त ? टोटेनहमले अबको सिजन केही गर्न सक्ने छ त ?एसियाको १० दिने अभ्यास भ्रमणअघि व्यवस्थापक माउरिसियो पोचेटिनो मिडियासामु बसे । उनलाई सोधिएको थियो, गत सिजन च्याम्पियन्स लिगको फाइनलमा लिरभपुलसँग पराजित भए पनि त्यो यात्रा के नयाँ सिजनका लागि प्रेरणादायी हुनेछ त ? पोचेटिनोलाई तुलना गरेको मनपर्दैन । उनी भन्छन्, पछिल्लो चार सिजन कम बजेटमै टोटेनहम जसरी शीर्ष चारमा रहन सक्यो, त्यो भने टोटेनहमका लागि प्रेरणा हो । खासमा पछिल्लो एक दशकमा टोटेनहम शीर्ष ६ भन्दा बाहिर परेको छैन ।त्यसबीचमा म्यानचेस्टर युनाइटेड र चेल्सीले एकएकपल्ट त्यस्तो अनुभव बेहोरेको छ भने लिभरपुल त तीन अवसरमा यस्तो स्थितिबाट गुज्रेको छ । सन् २०१७२०१८ मा टोटेनहम बढी कमाउनेमा लिगको छैटौं स्थानमा रह्यो । त्यसबीच टोलीले सबैभन्दा बढी नाफा पनि कमायो । तर यो ३ सय ८० करोडको टर्न ओभर म्यानचेस्टर युनाइटेडको अगाडि ६४५ प्रतिशतमात्र हो । टोटेनहमले तबलमा मात्र १४ करोड ८० लाख पाउन्ड खर्चेको थियो । यो पनि छैटौंमा पर्छ ।पोचेटिनो भन्छन्, हामी त्यस्ता टिमसँग प्रतिस्पर्धा गरिरहेका छौं, जसले अविश्वसनीय ढंगले लगानी गर्न सक्छ । हाम्रो विशेषता भनेको त्यस्तै टिमसँग प्रतिस्पर्धा गर्न सक्नु हो । पोचेटिनोलाई लिएर हुने सबैभन्दा बढी आलोचना भनेकै यी ४७ वर्षीय अर्जेन्टिनीले कुनै पनि उपाधि जित्न नसक्नु हो । सन् २०१४ मा उनी साउथह्याम्पटनबाट टोटेनहम आएका थिए । १९८४ मा यूईएफए कप जितेको टोटेनहमले २००८ मा अन्तिमपल्ट लिग कप जितेको थियो ।सन् १९५६१९६७ का बीच गरेको उत्कृष्ट प्रदर्शनकै कारण टोटेनहमलाई अझै पनि इंग्ल्यान्डका ठूला चार क्लबमा गणना गरिन्छ । आर्सनल, लिभरपुल र म्यानचेस्टर युनाइटेडसँगै । १९६१ वर्ष सबैभन्दा अब्बल रह्यो, जति बेला टिमले घरेलु फुटबलमा डबल गरेको थियो, लिग र कप दुवै जितेर । २०१७ पनि टोटेनहमका लागि उल्लेखनीय वर्ष रह्यो, जति बेला २१ सिजनयता पहिलोपल्ट टिम उत्तरी लन्डन प्रतिद्वन्द्वी आर्सनलभन्दा लिगमा अगाडि रह्यो ।पोचेटिनो सुरुका वर्षमा भन्ने गर्थे, टोटेनहम ठूला क्लबमा पर्दैन । अहिले यसमा परिवर्तन आएको छ र यसका पनि तीन स्पष्ट कारण छन् । पहिलो, क्लबले आफ्नै एकेडेमीबाट उत्कृष्ट खेलाडी उत्पादन गरेको छ । जस्तै ह्यारी केनदेखि लिएर ह्यारी विन्ङससम्म । अनि उत्तिकै राम्रा नयाँ खेलाडी पनि अनुबन्ध गर्न सकेको छ । डेल अली, ड्यानी रोस र एरिक डायरजस्ता । दोस्रो, टोटेनहमसँग त्यस्तो अभ्यासस्थल छ, जहाँ १५ घाँसे मैदान छन् । यसलाई युरोपकै उत्कृष्टमध्ये एक मानिन्छ । सन् २०१८ को विश्वकपका लागि भनेर ब्राजिलले यसलाई तयारीका लागि रोजेको थियो । तेस्रो कारण, टोटेनहमको घरेलु मैदान ६२ हजार दर्शक क्षमताको छ । बन्न निकै लामो समय लागे पनि यसको प्रशंसा नगरेर सुखै छैन । यस्तोमा आलोचकले पनि मान्न थालेका छन्, पछिल्लो केही वर्षयता टोटेनहममा धेरैथोक भएको छ । प्रश्न हो, अब यी सबै कारणले टिम केही ठूलो उपाधि जित्न सफल हुन्छ कि हुन्न ?बीबीसीसिमोन स्टोन"
गौरिकाको राष्ट्रिय कीर्तिमान,काठमाडौं  ओलम्पियन गौरिका सिंहले दक्षिण कोरियाको ग्वाङ्जुमा भइरहेको १८ औं फिना विश्व पौडी च्याम्पियनसिपमा बिहीबार १ सय मिटर फ्रिस्टाइलमा राष्ट्रिय कीर्तिमान बनाएकी छन् ।नाम्बु इन्टरनेसनल एक्वाटिक्स सेन्टरमा १६ वर्षीया गौरिकाले १ मिनेट ०६२ सेकेन्डमा दूरी पार गर्दै आफ्नै कीर्तिमान सुधार गरेकी हुन् । उनले दुई वर्षअघि सतादोबाटोमा सम्पन्न २० औं राष्ट्रिय पौडी प्रतियोगितामा बनाएकी १ मिनेट ०७९ सेकेन्डलाई ग्वाङजुमा सुधार गरेकी हुन् । राष्ट्रिय कीर्तिमान बनाए पनि उनी आफ्नो हिटको अन्तिम स्थान (दसौं) मा रहँदै प्रारम्भिक चरणबाटै बाहिरिइन् । समग्रमा उनी ९३ सहभागीमध्ये ६९ औं स्थानमा रहिन् ।यससँगै गोरिकाको १८ औं विश्व च्याम्पियनसिपको यात्रा टुंगियो । दुई स्पर्धामा सहभागी उनी मंगलबार भएको २ सय मिटर फ्रिस्टाइलमा २ मिनेट १३ सेकेन्डसाथ ४८ औं स्थानमा रहेकी थिइन् । ६१ खेलाडी सहभागी उक्त स्पर्धामा उनले ६१२ फिना अंक जोडेकी थिइन् । उनले १ सय मिटर फ्रिस्टाइलमा ६२० अंक बनाइन् ।बिहीबारै भएको पुरुषतर्फ २ सय मिटर ब्रेस्टस्ट्रोकमा शुभम श्रेष्ठ ५२ खेलाडीमध्ये अन्तिम स्थानमा रहे । उनले २ मिनेट ३८७९ सेकेन्डको समय निकाल्दै ५०७ अंक जोडे । यसअघि उनी १ मिनेट ११७४ सेकेन्डसहित १ सय मिटर ब्रेस्टस्ट्रोकमा ८७ पौडीवाजमध्ये ८४ औं स्थानमा रहेका थिए ।यस विश्व च्याम्पियनसिपमा नेपालमा चार खेलाडी सहभागी छन् । विश्व च्याम्पियनसिपमा तेस्रोपल्ट सहभागी सोफिया शाहले महिलातर्फ ५० मिटर बटरफ्लाईमा शुक्रबार र ५० मिटर फ्रिस्टाइलमा शनिबार प्रतिस्पर्धा गर्दै छन् । उनका भाइ अलेक्जेन्डर शाहले पनि शुक्रबार पुरुष ५० मिटर फ्रिस्टाइलमा चुनौती प्रस्तुत गर्नेछन् । उनी १ सय मिटर फ्रिस्टाइलमा ५६२८ सेकेन्डसाथ १२० खेलाडीमध्ये १०२ वरीयतामा रहेका थिए ।
रंगशालालाई उवासंघको ५५ लाख,चितवन  धुर्मुससुन्तली फाउन्डेसनले भरतपुर महानगरपालिकाले दिएको जग्गामा बनाउने प्रस्तावित गौतम बुद्ध अन्तर्राष्ट्रिय बहुउद्देश्यीय क्रिकेट रंगशाला निर्माणका लागि चितवन उद्योग वाणिज्य संघले ५५ लाख ५५ हजार ५ सय ५५ रुपैयाँ उपलब्ध गराएको छ । संघले रंगशालाका लागि एक करोड रुपैयाँ दिने घोषणा गरेको छ । बिहीबार संघले पहिलो चरणमा ५५ लाख हस्तान्तरण गरेको हो । वाणिज्य संघसँगै चितवन क्रिकेट संघले पनि २ लाख ५५ हजार ५५५ रुपैयाँ सहयोग गरेको छ । प्राप्त सहयोग रकम बुझ्दै फाउन्डेसनका अध्यक्ष सीतारम कट्टेलले रंगशाला निर्माण क्षेत्रमा दुई महिनाअघि भएको घटनाले देश विदेशमा रहेका नेपालीको चित्त दुखेको बताए । चितवनमा अहिले बनेको माहोलले सबैलाई सकारात्मक सन्देश दिने र निर्माण पूरा हुने सम्भावना बढेको उनले बताए । फाउन्डेसन काममा फर्केकै दिन मंगलबार साँझ भरतपुरमा पूर्वेली समाजले २४ लाख रुपैयाँ सहयोग गर्ने घोषणा गरेको थियो । रंगशाला निर्माण सहयोग समितिका संयोजक रहेका चितवन जिल्ला समन्वय समितिका प्रमुख कृष्णकुमार डल्लाकोटीले चितवनका सातवटै स्थानीय तहमा सहयोग समिति गठन गर्ने अभियान सुरु भएको बताए । रंगशालाका लागि चाहिने रकम चितवनमै संकलन गर्ने उनको भनाइ छ ।
मुख्यमन्त्री लिगबारे प्रदेश संसद्को चासो,"विराटनगर  मध्य असारमा बजेट सिध्याउन आयोजना गरिएको प्रदेश १ मुख्यमन्त्री कप लिग फुटबल प्रतियोगितामा आर्थिक अनियमितता भएको आशंका गर्दै प्रदेश संसद्को सार्वजनिक लेखा समितिले बिहीबार आयोजक समितिलाई असार १७ गते बोलाउने निर्णय गरेको छ ।प्रतियोगिता असार १६ देखि ३१ सम्म चलेको थियो । प्रदेश सभामा सांसदहरूले प्रतियोगितामा आर्थिक अनियमितता भएको भन्दै प्रश्न उठाएपछि समितिको बिहीवार बसेको बैठकले आयोजक समितिका अध्यक्ष किरण राईलाई सबै खर्च विवरण लिएर असार १७ मा बस्ने समितिको बैठकमा बोलाउने निर्णय भएको समितिका सभापति शिवनारायण सिंहले कान्तिपुरलाई बताए । राई अखिल नेपाल फुटबल संघ (एन्फा) का प्रवक्ता पनि हुन् । सिंहका अनुसार समितिले शुक्रबार राईलाई पत्र पठाउने छ । असार पछाडि प्रतियोगिता आयोजना गर्दा बजेट फ्रिज हुने भन्दै धान रोप्ने मध्य सिजनमा र फुटबलको प्रतिकूल मौसममा प्रतियोगिता गरेर आर्थिक हिनामिना गरेको आवाज संसद्मा उठेपछि वास्तिविकता बुझ्न समितिले आयोजक समितिलाई बोलाउने निर्णय गरेको हो ।नगरे साउनदेखि बजेट नै फ्रिज हुने भन्दै आयोजना गरिएको प्रतियोगिताको प्रदेशसभा बैठकमा प्रमुख प्रतिपक्षी दलका सचेतक सूयर्माराज राईले छानबिनको माग गरेका थिए । प्रतियोगिता आयोजनाका लागि प्रदेश सरकारले १ करोड र एन्फाले ३३ लाख रुपैयाँ उपलब्ध गराएका थिए ।पहिलो चरणको लिग असार १६ मा उदयपुर, असार १७ मा धरान र असार १८ मा इलाममा सम्पन्न गरेर असार २६ देखि विराटनगरमा सुपर लिग खेल खेलाउने आयोजकको तयारी थियो । भीषण वर्षापछि विराटनगरको सहिद मैदानमा दुई फिटसम्म पानी जमेपछि सुपर लिगका खेल धरानमा खेलाइएको थियो ।प्रदेश संसद्को सार्वजनिक लेखा समितिमा उपस्थिति जनाउन आफू तयार रहेको आयोजक समितिका अध्यक्ष राईले बताए । प्रदेश सरकारले कार्यविधि ढिलो बनाउँदा र असार मसान्तसम्म प्रतियोगिता सञ्चालन नगरिए बजेट नै फ्रिज हुने अवस्था आएपछि मध्यअसारमा प्रतियोगिता गर्नुपरेको प्रवक्ता राईको भनाइ छ ।प्रदेश सरकार र एन्फाको सहकार्यमा गत आवमै गर्ने घोषणा गरेको मुख्यमन्त्री कप अन्तर्राष्ट्रिय नकआउट फुटबल प्रतियोगिता भने भदौअसोजमा गर्ने तयारी गरिएको छ ।"
प्रतिवेदन हस्तान्तरण,"काठमाडौं खेलविज्ञ दिवाकरलाल अमात्यले नेपाली खेलाडीको विषयमा गरिएको अनुसन्धान प्रतिवेदन बिहीबार राखेपका सदस्यसचिव रमेश सिलवाललाई हस्तान्तरण गरेका छन् । १३ औं सागअन्तर्गत सितोरियो कराँतेको प्रशिक्षण उद्घाटनका क्रममा उक्त प्रतिवेदन हस्तान्तरण गरिएको हो । १२ औं दक्षिण एसियाली खेलकुद२०१६ मा भाग लिएका ३ सय ४८ नेपाली खेलाडीको शारीरिक, शैक्षिक स्तर, सामाजिक अवस्था र अन्य विषयमा केन्द्रित भई अनुसन्धान गरिएको हो ।"
स्कुल बास्केटबलमा ३० टिम,"काठमाडौं आठौं गोल्डेन पिक अन्तरस्कुल बास्केटबलमा ३० टिमले भाग लिने भएका छन् । आयोजक गोल्डेन पिक हाइस्कुलले बिहीबार साउन १०१७ सम्म हुने प्रतियोगिताको जुनियर ब्वाइजतर्फ १२, सिनियर गर्ल्समा ६ र सिनियर ब्वाइजमा १२ टिमले प्रतिस्पर्धा जनाएको छ । स्कुलका प्रिन्सिपल छत्रमणि राईले लिगकम नकआउटमा खेल हुने बताए ।"
जुडो खेलाडी ताइवान जाने,"काठमाडौं ताइवानमा हुने ताइपेइ एसियन क्याडेट तथा जुनियर जुडो च्याम्पियनसिपमा नेपालका तीन खेलाडीले प्रतिस्पर्धा गर्ने भएका छन् । जुलाई ३० सम्म चल्ने प्रतियोगितामा नेपालबाट मनिता श्रेष्ठ प्रधानले महिला ५७ केजीमुनि, इन्द्रबहादुर श्रेष्ठले पुरुष ६६ केजीमुनि र मोहन बमले पुरुष ६० केजीमुनिको तौल समूहमा प्रतिस्पर्धा गर्नेछन् । उनीहरूले अगस्ट १४ सम्म हुने ताइपेइ एसियन जुडो ओपनमा पनि प्रतिस्पर्धा गर्ने छन् ।"
पीडा बिर्साउने अवसर,"काठमाडौं  कप्तान पारस खड्काले ५० ओभरको खेलमा नेपालबाट चार शतक बनाइसकेका छन् । उनी नेपालबाट सर्वाधिक शतक बनाउने खेलाडी हुन् । त्यसमा कुवेतसँग ७ वर्षअघि बनाएको शतक पारसका लागि विशेष छ । उनको एकदिवसीयमा यो पहिलो शतक थियो । यो शतकमा पीडा पनि उत्तिकै रह्यो । कारण पारसको शतकका बावजुद नेपाल सन् २०१२ को एसीसी ट्रफीमा कुवेतसँग अप्रत्याशित हार बेहोर्न बाध्य भयो । जबसम्म टिमले जित्दैन तबसम्म पारस व्यक्तिगत उपलब्धिलाई सफलताका रूपमा लिँदैनन् । यूएईको अलधाइदमा पारसको शतक पनि काम लागेन भने नेपालले खासै ठूलो नमानिएको कुवेतलाई जित्न पनि सकेन । पहिलो ब्याटिङ गरेको नेपालले २५ ओभरमा २ विकेट गुमाई ८० रनमात्र बनाएको थियो । पारस क्रिजमा आउनेबित्तिकै आक्रामक स्वरुप देखाउँदै ७७ बलमै ७ चौका र ४ छक्का प्रहार गरी १ सय ६ रन बनाए । नेपालले पछिल्लो २५ ओभरमा २ सय रन बनाउँदै २८०४ को स्कोर बनायो । कुवेतले पनि पारसको शैलीमा जवाफ दियो पूरै आक्रामक भएर । पहिलो १० ओभरमै ९२ रन जोडेको कुवेतले ४७ ओभरभित्र २ सय ८५ रन जोड्दै लक्ष्य पूरा गरेपछि नेपाल स्तब्ध नै भयो । स्तब्ध यसकारण कि विश्व क्रिकेट लिग डिभिजन ४ को उपाधि जितेको नेपालले कुवेतसँग पराजय भोग्नुपर्ला भनेर सोचेको पनि थिएन । अर्को त्यति ठूलो स्कोर बनाएर पनि रक्षा गर्न नसकिएला भन्ने नेपाली टोलीको कल्पनाबाहिर थियो । नेपालले विश्व ट्वान्टी२० को एसिया छनोटको सिंगापुर यात्रामा शनिबार कुवेतको सामना गर्दा पारससहित ज्ञानेन्द्र मल्ल, शरद भेषावकर, प्रदीप ऐरीका लागि यो क्षण ताजै बन्नेछ । कुवेतसँग नसोचिएको हार बेहोर्दाका साक्षी यी चार खेलाडी अहिले नेपाली टोलीसँग छन् । कुवेतजस्तै नेपाललाई सिंगापुरमा अर्को गल्फ राष्ट्र कतारले पहिलो खेलमै झस्काइदिएको छ । आफ्नो पहिलो खेलमा कतारसँग ४ विकेटले पराजित भएपछि विश्व ट्वान्टी२० एसिया छनोटमा नेपालको यात्रा धर्मराउन पुगेको थियो । नेपालका लागि अझ चिन्ताको विषय पारसले कतारसँग ब्याटिङ गर्दा ढाडमा समस्या भोगेपछि फिल्डिङ गर्न मैदान ओर्लिएनन् । उनले सोही कारण मलेसियासँगको खेल गुमाएका थिए । मलेसियालाई दोस्रो खेलमा ७ विकेटले पराजित गर्दै नेपाल लयमा फर्किएको छ । नेपाललाई ठूलो राहत त्यसमा ज्ञानेन्द्र मल्लले बनाएको अर्धशतक थियो, जसले नेपालको सहज जितको बाटो कोर्यो । पारसको स्थानमा कप्तानी गरेका ज्ञानेन्द्रले २० बलमै अर्धशतक बनाए । यो नेपाली खेलाडीको टान्टी२० अन्तर्राष्ट्रियमा तीव्र अर्धशतक हो । ज्ञानेन्द्रको अर्धशतक त्यो समयमा आएको छ, जतिखेर उनको प्रदर्शनलाई लिएर आलोचनाको गुन्जन थालेको थियो । ज्ञानेन्द्रले ट्वान्टी२० मा पहिलो अर्धशतक बनाउनु विश्व ट्वान्टी२० एसिया छनोटको महत्त्वपूर्ण समयमा नेपालका लागि पनि ठूलो राहत बनेको छ । नेपालको २ खेलमा २ अंक छ । नेपालले शनिबार कुवेत र आइतबार सिंगापुरसँग खेल्दै छ । विजेता बन्न नेपाललाई दुवै खेल जित्नैपर्ने बाध्यता छ । प्रतियोगिताको विजेतामात्र अक्टोबरनोभेम्बरमा यूएईमा हुने विश्व ट्वान्टी२० ग्लोबल छनोटमा पुग्नेछ । आयोजक सिंगापुर ३ अंकसहित शीर्षस्थानमा छ । मलेसियाको पनि २ नै अंक भए पनि नेपालभन्दा रन रेटमाथि छ । कतारसँग पनि २ अंक छ र रनरेटका आधारमा मलेसिया र नेपालभन्दा तल छ । कुवेतले अहिलेसम्म कुनै खेल जित्न सकेको छैन । पहिलो खेलमा टोली मलेसियासँग ४१ रनले पराजित भएको थियो । मलेसियाले बनाएको १ सय ८६ रनको जवाफमा कुवेतले ९ विकेट गुमाई १ सय ५३ रनमात्र बनाएको थियो । सिंगापुरसँग कुवेतको दोस्रो खेल भने वर्षाले पूरै प्रभावित पारेपछि रद्द हुन पुगेको थियो ।फेरि प्रश्न पारसलाई लिएर नै छ । एकदिवसीय अन्तर्राष्ट्रियमा नेपालबाट शतक बनाउने एक्लो खेलाडी उनी कुवेतसँग खेल्न सक्ने नसक्ने निश्चित छैन । उनी खेल्न नसकेमा ज्ञानेन्द्रले पुनः एउटा कप्तानी इनिङ्स खेल्नुपर्ने हुन्छ । पारस खेलेमा उनले कुवेतसँग आफूले बनाएको पहिलो शतक बिर्सने छैनन् र सम्भवतः त्यो हार पनि ।"
पाराग्लाइडिङलाई जग्गा खोजी,"पोखरा  १३ औं दक्षिण एसियाली खेलकुद (साग) अन्तर्गत पोखरामा हुने पाराग्लाइडिङ प्रतियोगिताका लागि सराङकोटमा जग्गा खोजी गरिएको छ । उडान (टेकअफ) र अवतरण (ल्यान्डिङ) का लागि आवश्यक जग्गा प्राविधिक सहितको टोलीले बिहीबार निरीक्षण गरेको हो । प्राविधिकले एक्युरेसी र क्रसकन्ट्रीका लागि दुई छुट्टाछुट्टै स्थान आवश्यक पर्ने बताएका छन् । एक्युरेसीका लागि चण्डीको डिलबाट उडान भरी खपौंदीमा अवतरण उपयुक्त हुने बताइएको छ । क्रसकन्ट्रीका लागि चपाइँको चौतारोको जग्गा हेरिएको छ । अवतरण भने चंखपुरमा हुनेछ । चण्डीको डिलबाट हाल व्यावसायिक उडान हुन्छ । टेकअफमा कार्पेट बिछ्याइएको छ । पाराग्लाइडिङ तथा ह्याङग्लाइडिङ संघ (नेफा) महासचिव शैलेन्द्र रावतका अनुसार अन्तर्राष्ट्रिय मापदण्डको टेकअफका लागि ८० मिटर लम्बाइ र ८० मिटर नै चौडाइको जमिन चाहिन्छ । जमिनको भिरालोपन न्युनतम ४० डिग्री हुनुपर्छ । सार्वजनिक जमिनमा रहेको उक्त टेकअफ हाल अपुग हुने भएको दायाँबायाँ केही भाग बढाउनुपर्ने सुझाव महासचिव रावतले दिए । सार्वजनिक जमिन नै रहेको चपाइँको चौतारो भने हालसम्म उडान नभएको स्थान हो । बुट्यानले ढाँकिएको उक्त स्थानमा स्थानीयले घाँसदाउरा गर्छन् । महासचिव रावत उक्त स्थान तयार गर्ने, टाइलेट, बाथरुम, चेन्जिङ रुमलगायत पूर्वाधार तयार गर्ने, कार्पेट बिछ्याउने लगायत कार्य तुरुन्तै गर्नुपर्ने बताउँछन् । पोखरा१८ का वडाध्यक्ष रणबहादुर थापाले सागका लागि उक्त जग्गा उपलब्ध गराउन सकिने बताए । पाराग्लाइडिङका राष्ट्रिय प्रशिक्षक योगेश भट्टराईले चपाइँको चौताराको तलपट्टी रहेको विद्युत हाइटेन्सन लाइन सार्नुपर्ने औंल्याए । टेकअफको बेलामा कहिलेकाहिँ स्वीङ भएर तल जान सकिन्छ, उनले भने, त्यस्तो अवस्थामा हाइटेन्सन लाइन जोखिमपूर्ण हुन्छ । उनले हावाको चाप र दिशाको पनि ख्याल गरेर स्थान छनोट गर्नुपर्ने आवश्यकता औंल्याए । निरीक्षणमा पुगेका राष्ट्रिय खेलकदु परिषद् (राखेप) का बोर्ड सदस्य राजेशकुमार गुरुङले हाइटेन्सन लाइन सार्न विद्युत प्राधिकरणसँग सहकार्य गर्ने बताए । उनले टेकअफ र ल्यान्डिङमा आवश्यक पूर्वाधार दुई महिनाभित्रै तयार गर्ने गरी बजेट व्यवस्थापन हुने दाबी गरे । पोखरामा रहेका पाराग्लाइडिङ कम्पनीले हाल निजी जग्गा भाडामा लिएर व्यावसायिक उडान भर्छन् । पोखरा महानगरपालिकाले पाराग्लाइडिङका लागि स्थायी टेकअफ र ल्यान्डिङको व्यवस्था गर्न सकेको छैन । पश्चिमाञ्चल क्षेत्रीय खेलकुद विकास समितिका कार्यालय प्रमुख लक्ष्मणप्रसाद योगीले महानगरले जति छिटो जग्गा उपलब्ध गराउँछ त्यति नै छिटो पूर्वाधार निर्माण सुरु हुने बताए । साग लक्ष्य स्वर्ण सागमा सहभागी हुने पाराग्लाइडिङ खेलाडी वैशाखदेखि बन्द सिविरमा छन् । हाल २० पुरुष र ६ महिलाले नियमित प्रशिक्षण लिइरहेका छन् । ती मध्ये अन्तिममा ५ पुरुष र ३ महिला प्रतियोगिताका लागि छनोट हुनेछन् । गत एसियाडमा नेपालले एकमात्र पदक ल्याउँदा पाराग्लाइडिङले रजत जितेको थियो । सागमा एक्युरेसी र क्रसकन्ट्रीतर्फ महिला तथा पुरुष एकल र टिम इभेन्टमा गरी ८ स्वर्णका लागि प्रतिस्पर्धा हुँदै छ । आठवटै स्वर्ण नेपालले जित्ने पाराग्लाइडिङ टिमको दाबी छ । प्रशिक्षक योगेश भट्टराई दक्षिण एसियाली मुलुकमा नेपाल अग्रस्थानमा रहेको बताउँछन् । हामीसँग उत्कृष्ट खेलाडी छन्, उनी भन्छन्, घरेलु मैदान पनि भएकाले पदक ल्याउन समस्या छैन । खेलाडीलाई आवश्यक सामग्री भने राखेपले जतिसक्दो चाँडो उपलब्ध गराउनुपर्ने आवश्यकता उनी देख्छन् । एक्युरेसीका लागि चाहिने डिभाइस, खेलाडीको तौलअनुसार ग्लाइडर, हार्नेस लगायत सामग्री अझैं नआउँदा प्रशिक्षणमा समस्या भएको उनले बताए । हाल खेलाडीले आफ्नै सामग्री प्रयोग गरेर प्रशिक्षण लिइरहेको उनले बताए ।"
स्वप्निल यात्रा,"अनकन्टार गाउँमा पनि धेरैको हातमा स्मार्टफोन पुगिसकेछ । गाउँलेपन हराउँदै गएछ । हामीलाई पूर्वमा खैरे (विदेशी) खोइ भनेर सोधिरहे । पश्चिममा कुन संस्था वा कम्पनीबाट आएको भने किनभने त्यहाँ विदेशी गएको छैन रहेछ । हामी आफैं आएको भन्दा धेरैले विश्वासै गरेनन् । एकदुई महिनालाई निस्कने भेटिन्छन् । तर, आफ्नो जागिर वा काम छाडेर पाँच महिना यसरी हिँडेको हामीले पनि सुनेको थिएन । नदी पछ्याउँदै आफ्नो देश हेर्यौं । बैतडीमा त भाषा नै बुझ्न सकिएन । तराई, पहाड, हिमालका संस्कृति देख्न पाइयो । त्यसैले चैतमा सकिएको पाँच महिनाको यात्राबाट हामी सन्तुष्ट छौं । ग्लोबल वार्मिङ को प्रभाव मजाले देखियो । हामी माथिदेखि तलैसम्म नदीमा कायक गर्यौं । एउटै नदी मजाले बगेको भेटियो । फोहोर हुन बाँकी कर्णाली मात्रै रहेछ । अरूमा केही न केही छ, बाँध बन्यो, बन्दैछ वा बन्नेवाला । हरेक खोलामा बाढी छ, पहिरो छ । जसले गाउँलाई घेर्दै लगेको छ । गाउँका डाँडाका रूखहरू रित्तिनुको प्रभाव हुन सक्छ त्यो । धेरैमा ढल मिसाइएको छ ।"
'धन्न बचे',"उनको टाउकोमा ठूलै चोट देखियो । छिनमै पेट सुन्नियो । सास फेर्न सक्दिन भन्न थाले । उठ्न, बस्न पनि गाह्रो भयो । हामीले टाउकोदेखि गोडासम्मै चेक गर्यौं । भित्री भागमै चोट भएजस्तो लाग्यो । काठमाडौंमा दुई साथी सम्पर्कमा थिए । उनीहरूले हेलिकप्टर पठाए । मौसमले साथ दियो । बिहान ९ बजे नै उनी लेलेपबाट राजधानीको अस्पतालतर्फ उडे । तिघ्राको हाड चर्किएछ । एउटा करङ भाँचिएछ । फोक्सोमा पानी जमेछ । लामो समय अस्पतालमा बसे । ४५ दिन थेरापी गराए । दुर्घटना भएको तीन महिनामै उनी टिममा फर्किए । तीन महिना कायक नछोएरै फर्किए पनि उनी हुम्ला कर्णाली, मुगु कर्णालीसहितमा अन्तिम एक महिना कन्फिडेन्स देखिए । त्यो हाम्रा लागि सबभन्दा ठूलो खुसी बन्यो ।"
नयाँ स्वादमा लना डेल,"वास्तवमै पछिल्लो समय रे यसै स्वरूपमा बढी देखिन थालेकी छन् र त्यसलाई सुहाउन मादक स्वर पनि बनाएकी छन् । यहाँनिर उनीबारे उल्लेख गर्नुपर्ने तथ्य के पनि हो भने धेरै आलोचक उनलाई त्यस्ती गायिका मान्छन्, जसले सन् साठी र सत्तरीको अमेरिकी महिलाको प्रतिनिधित्व गर्छिन् । त्यो अर्थमा उनको ओल्ड स्कुल ग्ल्यामर सोचलाई लिएर आश्चर्य मान्नुपर्ने छैन । अबको एल्बम कस्तो हुनेछ त होला ? अनुमान नै मात्र हो, यो पनि ओल्ड स्कुल ग्ल्यामर पाराकै हुनेछ । हिमेश"
हाम्रो इन्टरनेट कति छिटो ?,:
ब्युटिसियन रहर,"साउन महिना चलिरहेको छ । तालिम लिन आउने अधिकांश किशोरीको हात मेहन्दीले रंगिएका छन् । नारीका हातहरूमा हरिया चुरा टल्किएका छन् । तालिममा मेहन्दी लगाउनेबारे पनि सिकाइन्छ । एकेडेमीका कार्यक्रम संयोजक रवि कर्माचार्य नवौं ब्याचका किशोरीलाई तालिम दिइरहेको सुनाउँछन् । उनका अनुसार १२ कक्षा पढ्दै गरेकादेखि स्नातकोत्तर गरेकासम्म सीप सिक्न आउने गरेका छन् । तालिम वर्षको दुईपटक आयोजना गरिन्छ । उद्देश्य प्रत्येक महिलाको हातमा सीप होस् भन्ने हो, रवि भन्छन्, विदेश जाने भए पनि हातमा सीप हुँदा समस्या हुँदैन । सीपले कमाइ गराउँछ । यससम्बन्धी तालिम लिएपछि घरमै पसल खोलेर पनि काम गर्न मिल्छ । पनौती नगरपालिकाका किशोरीहरू अचेल यस खालका तालिम लिन व्यस्त छन् ।तालिम लिँदा जति पनि सामग्री आवश्यक पर्छ, त्यो सबै हामीले उपलब्ध गराउँछौं, संयोजक रवि भन्छन्, सीटीईभीटीको स्वीकृति लिएर यो तालिम चलाएकाले पनि यसप्रति मानिसहरूको आकर्षण धेरै छ । जति तालिमको आयोजना गरे पनि भीड लाग्छ । सीटीईभीटीले तोकेको मापदण्डमा तालिम दिइन्छ । यसअघि तालिम लिएकामध्ये कोही ट्रेनर भएका छन्, कोही अरूको पार्लरमा काम गरेर रोजगार बनेका छन्, उनले सुनाए, केही विदेश गए भने अधिकांशले आफैं पार्लर सञ्चालन गरेर आत्मनिर्भर बनेका छन् । विमल खतिवडा"
इन्स्टाजस्तै टिकटक,टिकटकले प्रयोगकर्तालाई आकर्षित गर्न विभिन्न डिजाइनको गृहकार्य गरिरहेको भन्दै टिकटकका प्रवक्तालाई उद्धृत गर्दै प्रविधिसम्बन्धी वेबसाइट टेकक्रञ्चले लेखेको छ । टिकटक पछिल्लो समय सबैभन्दा बढी प्रयोगकर्ता कमाउने एप हो । गत साता फेसबुकले पनि टिकटकजस्तै छोटो भिडियो सेयर गर्ने एप सार्वजनिक गर्न लागेको हल्ला चलेको छ ।
फोनमा ६४ मेगापिक्सेल क्यामेरा,प्रतिस्पर्धी कम्पनी सामसङले स्मार्टफोनमा प्रयोग हुने ६४ मेगापिक्सेलको सेन्सर सार्वजनिक गरेको एक महिनापछि चिनियाँ स्मार्टफोन निर्माताले यस्तो घोषणा गरेको हो । साओमीले सार्वजनिक गरेको टिजरमा नयाँ क्यामेराको जुमको शक्ति एकदमै धेरै हुने संकेत दिइएको छ ।
हुवावेमा एन्ड्रोइड नै,"गुगलले तीन महिनापछि एन्ड्रोइड अपरेटिङ सिस्टम प्रयोग गर्न नदिने घोषणा गरेपछि हुवावेले आफ्नै अपरेटिङ सिस्टम हङमेन एक महिनाभित्र प्रयोगमा ल्याउने जनाएको थियो । स्मार्टफोनसहित कम्युटरमा समेत प्रयोग गर्न सकिने अपरेटिङ सिस्टम एन्ड्रोइडभन्दा छिटो हुने दाबी गरिएको थियो । तर, विभिन्न सञ्चारमाध्यममा प्रकाशित समाचारहरूका अनुसार कम्पनीले अब आफ्नो अपरेटिङ सिस्टम प्रयोग गर्ने नभई स्मार्टफोनमा गुगलकै अपरेटिङ सिस्टम एन्ड्रोइडको प्रयोगलाई निरन्तरता दिने घोषणा गरेको छ ।"

शीर्षक,विवरण
सबै निकुञ्जभित्र रिसोर्ट,"सेवा सञ्चालन गर्न चाहने सरोकारवाला निकायलाई कार्यविधिमा भएको व्यवस्था उचित भएनभएको विषयमा राय दिन सात दिनको समय दिइएको छ । राष्ट्रिय निकुञ्ज तथा वन्यजन्तु संरक्षण विभागका महानिर्देशक मनबहादुर खडकाले कार्यविधिमा भएको व्यवस्थाबारे पर्यटन व्यवसायीलगायत अन्य सरोकारवाला व्यक्ति र निकायसँग राय मागिएको बताए । उहाँहरूले मन्त्रालयको योजना महाशाखामा आफ्नो राय पेस गर्नुहुनेछ, खडकाले बुधबार कान्तिपुरसित भने । वन तथा वातावरण मन्त्रालयका प्रवक्तासमेत रहेका योजना महाशाखा प्रमुख सिन्धुप्रसाद ढुंगानाले कार्यविधि छलफलकै क्रममा भए पनि आवश्यकभन्दा बढी मात्रामा चर्चा भएको टिप्पणी गरे । उनले भने, परिपक्व नबन्दै कार्यविधिका धेरै विषय बाहिर आए ।"
कापी बुझाएपछि अंक थप्न लगाए,प्रशासकीय प्रमुख परशुराम कोइरालाकी छोरी नमिता पनि शाखा अधिकृत पदमा परीक्षा दिँदै थिइन् ।
"लोकसेवा विज्ञापनमा ४,४१,१४१ आवेदन",आयोगले ५ सय १५ स्थानीय तहमा रिक्त ९ हजार १ सय ६१ पदका लागि जेठ १५ मा विज्ञापन गरेको थियो । असार १० सम्म आवेदन दिने म्याद तोकिएको थियो । दोब्बर दस्तुर तिरेर आवेदन गर्ने मिति मंगलबारसम्म थियो । प्रतिनिधिसभाको राज्य व्यवस्था समितिले लोकसेवाको विज्ञापन समावेशी नभएको जिकिरसहित रद्द गर्न निर्देशन दिएको थियो । सर्वोच्च अदालतले मंगलबार विज्ञापनलाई वैधानिकता दिएपछि प्रक्रिया अघि बढाउने सम्बन्धमा रहेको अन्योल हटेको छ । विज्ञापनविरुद्धमा परेको रिटमा सर्वोच्चले अन्तरिम आदेश जारी गर्न नपर्ने आदेश दिएको थियो ।
"भारत जाँदा छोरा, फर्किंदा छोरी","मेरो छोरा कसरी छोरी भई, आमा गंगादेवीले भनिन्, जबर्जस्ती छोराको लिंग काटेर फाल्नेलाई कारबाही होस्, मलाई छोराको ठाउँमा छोरा चाहिन्छ । परिवारमा सबैले आशाभरोसा गरेका सुरेन्द्रको जीवन बर्बाद भएको भन्दै गाउँलेसमेत तनावमा रहेको उनले बताइन् । सुरेन्द्र एक वर्षअघि पनि इलियास खानका छोरा नयुमसँगै घर आएका थिए । केही दिनमा इलियास आएर दुवैलाई लिएर गए । यसपटक पनि नयुम र सुरेन्द्र मेरठबाट भागेर आएका हुन् । उनीहरू आफूहरू प्रेममा रहेको बताउँछन् । सुरेन्द्र नयुमसँग विवाह गरेर यहीं बस्न चाहन्छन् । तर, माल परिवारलाई यस्तो स्वीकार्य छैन । भारत जाउँ इलियासले मारिहाल्छ, यहाँ बसुँ समाजले दिँदैन, अब म के गरूँ ? जिल्ला प्रहरी कार्यालयमा सुरेन्द्रले रुँदै भने, मेरो जिन्दगी बर्बाद गर्नेलाई कारबाही होस्, मलाई क्षतिपूर्ति चाहियो । सुरेन्द्रका अनुसार भारतमा थुप्रै नेपालीलाई उनीजस्तै बनाएर जबर्जस्ती माग्न लगाउने गरिएको छ । इलियासले आफ्नो पोल खोलेको भन्दै नयुम र आफूलाई मार्ने धम्कीसमेत दिएको उनले बताए । सुरेन्द्रले इलियासविरुद्ध जिल्ला प्रहरीमा जाहेरी दिएका छन् । भारतमा अपराध गरेको व्यक्तिलाई यहाँबाट कारबाही गर्न नसकिने भएकाले उतै उजुरी दिनुपर्ने जिल्ला प्रहरी कार्यालय कञ्चनपुरका एसपी दिनेश आचार्यले बताए । दुई वर्षअघिको घटना भएकाले त्यति बेलाको कानुनअनुसार कारबाही गर्न सकिने आधार नभएको उनको भनाइ छ । मंगलबार महाकाली अञ्चल अस्पतालमा गरिएको स्वास्थ्य परीक्षणमा सुरेन्द्रको लिंग काटिएको रिपोर्ट आएको प्रहरीले जनाएको छ ।"
पूर्वविशिष्टलाई विलासी गाडी,"सरकारले आफ्नै गाडी भएका, कर छुटमा पजेरो सुविधा लिएका पूर्वप्रधानमन्त्री, पूर्वप्रधानन्यायाधीश, पूर्वसभामुख र पूर्वगृहमन्त्रीसहित दुई दर्जनभन्दा बढी नेता तथा पूर्वपदाधिकारीलाई चालक र इन्धनसहित गाडी सुविधा दिएको थियो । यस्तो सुविधाको चर्को विरोध भएपछि धेरैजसोले आफैं फिर्ता गरे पनि कतिपयको सरकार आफैंले फिर्ता लिएको थियो । सरकारले पूर्वविशिष्ट पदाधिकारीलाई सुविधा दिने कानुन बनाउन नसकेपछि फेरि मन्त्रिपरिषदको तजबिजी निर्णयका नाममा पूर्वविशिष्ट पदाधिकारीलाई चालक, इन्धन र मर्मत खर्चसहित गाडी सुविधा दिन थालेको हो ।"
दाहालले पाएका छैनन् अध्यक्षता,अर्को मुद्दा नेताहरूको कार्यविभाजनसँग सम्बन्धित छ । कार्यविभाजन गर्दा एक व्यक्ति एक पदको सिद्धान्त अनुसरण गर्नुपर्ने भन्दै दाहाल र नेपाल पक्षले ओलीमाथि दबाब बढाउँदै आएका छन् । ओलीले आफूनिकट नेताहरूलाई दोहोरो जिम्मेवारी दिएकोमा उनीहरूको असन्तुष्टि छ ।
'एउटा नासु सरुवा गराउन ३२ सांसद लागे',"समिति सभापति शशि श्रेष्ठले जथाभावी काज र सरुवा गर्न नपाउने व्यवस्था विधेयकमा मिलाउनुपर्नेमा जोड दिइन् । सामान्य प्रशासन सचिव यादवप्रसाद कोइरालाले अब चक्रीय प्रणालीअनुसार सरुवा गर्ने प्रावधान राखिने भएकाले बेथिति नहुने औंल्याए । कर्मचारी सरुवा गर्नुअघि ती कर्मचारी २ वर्षपछि कहाँ सरुवा हुन्छन् भनेर पहिले नै पत्रमा लेखिएको हुन्छ, उनले भने, यस्तो चक्रीय प्रणालीले सरुवाको बेथिति हुँदैन । संघीय निजामती विधेयकको छलफलमा अतिरिक्त वा फाजिलमा कर्मचारी राख्ने अवधि १५ दिन बनाउने सहमति भएको छ ।"
आइफाका सबै प्रक्रिया स्थगन,"बोर्ड र काठमाडौं महानगरको प्रायोजनमा ४४ करोड आर्थिक सहयोगसहित गाडी, होटल, आवतजावत र अन्य सुविधा गरेर आइफामा करिब १ अर्ब खर्च हुने प्रारम्भिक मस्यौदा बहसमा रहेको थियो । आइफा सञ्चालनका लागि सरकारले गत साता मन्त्रिपरिषद् निर्णयबाट अनुमति दिएको थियो । त्यसको चौतर्फी विरोध भएको थियो ।"
'नेपाल भ्रमणका लागि चीन प्रतिबद्ध',मन्त्री ज्ञवालीले बिहीबार चिनियाँ कम्युनिस्ट पार्टी अन्तर्राष्ट्रिय विभागका मन्त्रीसहित पदाधिकारीहरूसँग पनि भेटवार्ता गर्ने कार्यक्रम छ । उत्तरपूर्वी चीनको ल्याउनिङ प्रान्तस्थित तालियानमा भएको विश्व आर्थिक मञ्चको तीन दिवसीय सम्मेलनमा भाग लिएपछि मन्त्री ज्ञवाली बुधबार बिहान बेइजिङ उत्रिएका थिए । मन्त्री ज्ञवाली शुक्रबार नेपाल फर्किने कार्यक्रम छ ।
'अदालत प्रतिगामी भयो',"लोकसेवाबारे समितिले दिएको निर्णयका विरुद्ध अदालतले जुन ढंगले निर्णय लिएको छ, त्यो अर्को ढंगको १७ साल हो, भुसालले भनिन्, परिवर्तनले नछोएका निकायमध्ये सबैभन्दा बढी न्यायपालिका हो । व्यक्ति कोको छन्, म जान्दिनँ, राम्रा पनि होलान् । तर यो निर्णय प्रतिगमनको पराकाष्ठा हो । सर्वोच्चका न्यायाधीशद्वय हरिकृष्ण कार्की र आनन्दमोहन भट्टराईको इजलासले विज्ञापन नरोक्न आदेश दिएको हो । आयोगले मुलुकभरका ५ सय १५ स्थानीय तहमा रिक्त ९ हजार १ सय ६१ पदका लागि जेठ १५ गते विज्ञापन गरेको थियो । ती पदका लागि मुलुकभरबाट अन्तिम दिन मंगलबारसम्म करिब साढे ४ लाखले निवेदन दिएका छन् । असमानता र अधिकारबाट वञ्चित भएका वर्ग र जातिको प्रतिस्पर्धात्मक क्षमता विकास गर्न समावेशी हुनुपर्छ भनेका थियौं, भुसालले भनिन्, तर अदालतले त्यो विधिको बर्खिलाप गर्यो । लोकसेवाको विज्ञापनविरुद्ध संसद् एवं सडकमा विरोध र समर्थन हुँदै आएको थियो । सर्वोच्चमा छुट्टाछुट्टै चारवटा रिट परेका थिए ।"
सवारी प्रशिक्षण केन्द्र मापदण्डविपरीत,"यसरी सबै सरकारी चालक प्रशिक्षण केन्द्र बन्द गराएपछि राधेराधेलाई भक्तपुर, सुजुकी ड्राइभिङ स्कुललाई एकान्तकुना, भेइकल एकेडेमी एन्ड रिसर्च सेन्टर प्रालिलाई ठूलो भर्याङ र नेपाल ड्राइभिङ स्कुललाई सुकेधारा छुट्याई भागबन्डाका आधारमा लाइसेन्सका लागि प्रयोगात्मक परीक्षा लिइँदै आएको छ । भेइकल एकेडेमी एन्ड रिसर्च र सुजुकीले २० रोपनीभन्दा बढीमा प्रयोगात्मक परीक्षा सञ्चालन गर्दै आएका छन् ।"
तस्करी रोक्न सहयोग गर्छौं : चीन,एकदिने पास लागु गर्ने विषयमा आफूहरूले माथिल्लो निकायमा जानकारी गराउने चिनियाँ पक्षले बैठकमा बताएको भण्डारीले सुनाए । नेपाली पक्षले वानडे पास नहुँदा व्यापार सहजीकरणमा असहज भएको बैठकमा बताएका थिए । पासको व्यवस्था नहुँंदा रसुवा जिल्लाभन्दा बाहिरका व्यापारीलाई केरुङ पुगेर व्यापार व्यवसाय गर्न असहज भएको छ । कन्टेनर चालकलाई १५ दिनको पास दिने प्रतिबद्धता जनाएका छन् । जिल्लाभन्दा बाहिरका व्यापारीले एकदिने पासको व्यवस्था नहुँदा केरुङसम्म जान नसकेको गुनासो गर्दै आएका छन् । रसुवा जिल्लाभन्दा बाहिरकालाई केरुङसम्म जाने पहुँच छैन । केरुङसम्म जान खुकुलो व्यवस्था भए व्यापारव्यवसायले गति लिने व्यापारी बताउँछन् । चेलीबेटी बेचबिखनको विषयमा पनि बैठकमा छलफल भएको छ । बैठकमा नेपालका तर्फबाट रसुवा जिल्लाका प्रमुख जिल्ला अधिकारी अर्जुन भण्डारीलगायत सुरक्षा अधिकारी र चिनियाँ पक्षबाट केरुङस्थित फ्रन्टायर इन्स्पेक्सन स्टेसनका मेजर केर्नेल गाओ हुइहाईसहित सुरक्षा अधिकारीको सहभागिता थियो ।
६ दशकपछि अन्तिम चरणमा,"ललितपुर खण्डअर्न्तगत काच्चेदेवीसद ५५ प्रतिशत, देवीसदतीनपाने ९७ प्रतिशत, तीनपानेटीकाभैरव ९५ प्रतिशत पूरा भइसकेको छ । यहाँ क्रमशः बिरुवाएसएलसुनकोसी जेभीले २०७६ वैशाख ३१ मा पूरा गर्ने गरी १९ करोड ३९ लाख ८३ हजार र दिवा एमकेहनुमान जेभीले २०७६ वैशाख ३१ मा सम्पन्न गर्ने गरी २० करोड ४१ लाख ४० हजारमा ठेक्का पाएका थिए । त्यसैगरी, दि गोल्डेन गुडपीएस जेभीले २०७६ वैशाख २८ मा पूरा गर्ने गरी १९ करोड १७ लाख १४ हजारमा ठेक्का पाएको थियो ।"
माडीमा बाढीको डर टर्दै,रामराज्यपुरका पोस्टराज गुरुङको घरमा पानी कति पर्यो भनेर नाप्ने गेज मिटर पनि छ । १५० मिलि लिटरभन्दा धेरै पानी परे उनी फोन गरेर सतर्क रहन भन्छन् । माडीमा बाँदरमुढेजस्ता वर्षायाममा दुःख दिने अनेकौं खहरेहरू छन् । आरआरएनका परियोजना संयोजक रवीन्द्रसिंह ठकुरी यस्ता १८ खोलाले माडीमा बर्सेनि नोक्सान गर्दै आएको बताउँछन् । माडी नगरपालिकाले खोला नियन्त्रणका कार्यक्रमलाई जोड दिँदै आएको छ । हालै सम्पन्न तेस्रो नगरसभाले खोलाको बाढी नियन्त्रणलाई विषेश ध्यान दिने र बस्ती संरक्षणका कार्यक्रमलाई निरन्तरता दिने कार्यक्रम ल्याएको छ ।
१६ वर्षपछि सालिक,सरकार र तत्कालीन युद्धरत माओवादी पक्षबीच दाङको हापुरेमा शान्तिवार्ता भइरहेको बेला २०६० असोज ३० मा दोरम्बामा तत्कालीन शाही नेपाली सेनाबाट २१ माओवादी कार्यकर्ता मारिएका थिए । उक्त घटनालाई लिएर हापुरे वार्ता भंग भएको थियो । युद्धविरामको बेला भएको त्यस घटनालाई सेनाले दोहोरो भिडन्तमा मारिएका भनेको थियो । तर नियन्त्रणमा लिएर मारेको भन्दै सर्वत्र निन्दा भएपछि सरकारले बनाएको छानबिन आयोगले सेनाले दोरम्बामा नियन्त्रणमा लिएर डाँडाकटेरीमा पुर्याई हत्या गरेको निष्कर्षसहितको प्रतिवेदन बुझाएको थियो ।
वर्षासँगै ग्रामीण सडक अवरुद्ध,वर्षा लागेपछि धेरैजसो खोलामा पुलका संरचनासमेत नभएकाले यात्रा थप जोखिम बन्दै गएको स्थानीय बताउँछन् । सुनखानी साङा सडकमा अवरोध आउँदा उक्त क्षेत्रका २० हजार सर्वसाधारण प्राभावित हुन्छन् । सडकलाई प्राधिकरणले प्रदेश सरकारलाई हस्तान्तरण गर्ने तयारीमा छ । मेलुङ गाउँपालिका जोड्ने तामाकोसी भेड्पु सडक पनि वर्षा लागेसँगै जीर्ण र जोखिम बनेको छ ।
तयार भए १० रिजर्भ पोखरी,"हाल सुस्त रूपमा काम अघि बढिरहेको भन्दै उनले मेलम्चीको सुरुङको निर्माण अघि बढेपछि मात्र एसियाली विकास बैंक (एडीबी) ले आर्थिक सहयोग गर्ने जनाएको बताए । सुरुङ काम ठप्प छ, त्यसकारण त्यसको सुनिश्चिता नहुन्जेलसम्म अरू काम अघि नबढाऊ भनेको छ, उनले भने, अन्य काम अघि बढेको छैन । रिङ रोडभित्र र बाहिर केही पाइप बिछ्याउन बाँकी रहेको भन्दै उनले एडीबीले संकेत दिनेबित्तिकै काम अघि बढाउने बताए । अहिले काम भइरहेको स्थानमा बढी केन्द्रित छौं, उनले भने । फोहोर पानी प्रशोधन केन्द्रको निर्माण कार्य पनि तीव्रताका साथ अघि बढिरहेको उनले बताए । गुहृयेश्वरी, कोडकु, सल्लाघारी र धोबीघाटमा फोहर पानी प्रशोधन केन्द्र निर्माण भइरहेको उनले बताए । ढललाई पाइपमार्फत प्रशोधन केन्द्रमा पुर्याई त्यसबाट फिल्टर गरिने छ । जलचर बाँच्नका लागि आवश्यक मात्रामा अक्सिजन रहेको सुनिश्चित गरी नदी र खोलामा पानी छोड्छौं, उनले भने, त्यसका लागि बाग्मती नदी माथिल्लो धापमा विभिन्न भौतिक संरचना निर्माण भइरराखेका छन् ।"
नगरसभामा आएनन् मेयर,"नगरसभाले नगरप्रमुखले एकतर्फी ढंगमा तोक आदेशमा योजना सञ्चालन गरेको आरोप लगाउँदै ती योजनामा गरिएका भुक्तानीका सम्बन्धमा छानबिन गर्न ५ सदस्ययीय समिति गठन गर्ने निर्णय गरेको छ । त्यसैगरी नगरप्रमुख श्रेष्ठले गरेको कमेरोटार जग्गा एकीकरण आयोजनाको आयोजना प्रमुख नियुक्ति बदर गरी नगरपालिकाका योजना महाशाखा प्रमुखलाई नै जिम्मेवारी दिने निर्णयसमेत गरेको छ । नगरपालिकाका विभिन्न ऐनसमेत पारित गरेको छ । सभाले नेपाल कोरिया मैत्री नगरपालिका अस्पताल सञ्चालन ऐन २०७६, कृषि तथा सहकारी ऐन २०७६, खेलकुद समिति ऐन २०७६ लगायत ऐन पारित गरेको हो ।"
पाटन दरबार क्षेत्रमा डोजर,"विश्व सम्पदा क्षेत्रमा कुनै पनि काम गर्नुपूर्व सम्बन्धित आधिकारिक निकायबाट स्वीकृति लिनुपर्छ । तर, ललितपुर महानगर१२ ले स्वीकृति पनि लिएको छैन । प्राचीन स्मारक संरक्षण ऐन २०१३ को दफा ३ को उपदफा ५ मा संरक्षित स्मारक क्षेत्रभित्र कसैले टेलिफोन वा विद्युत् लाइन जडान, खानेपानी वा ढलको लागि जमिन खन्न, सडक बनाउन वा मर्मत, चलचित्र सुटिङ, सवारीसाधान पार्किङ वा पोस्टर तस्बिर टाँस्न विभागबाट तोकिएबमोजिम स्वीकृति लिनुपर्दछ । दफा १२ को उपदफा क मा कुनै प्राचीन स्माकलाई नष्ट गरेमा, भत्काएमा, हटाएमा, परिवर्तन गरेमा, विरुप पारेमा वा चोरी गरेमा त्यस्तो प्राचीन स्मारकको बिगोबमोजिमको रकम असुलउपर गरी २५ हजारदेखि एक लाख रुपैयाँ वा ५ वर्षदेखि १५ वर्ष वा दुवै सजाय हुने कानुनी व्यवस्था छ । उपदाफा ख मा अनाधिकृत काममा लगाएमा वा अरू कुनै किसिमसँग हानिनोक्सानी पुर्याएमा बिगोबमोजिमको रकमउपर गरी २५ हजार जरिवाना वा ५ वर्ष कैद वा दुवै सजाय हुने कानुनी व्यवस्था छ । वडाध्यक्ष अवालेले स्वीकृति लिइराख्नु नपर्ने दाबी गरे । ढुंगेधारा फेला परे पनि निकास छैन, उनले भने, धाराको खाल्डोमा मान्छे खसेर मर्यो भने को जिम्मेवारी ?"
मेलमिलाप आयोगको मोलमोलाइ,"संक्रमणकालीन न्याय टुंग्याउन जति ढिलो हुन्छ, त्यति घाटा पीडितलाई मात्र होइन द्वन्द्वका पक्ष रहेका नेतालाई पनि हुन्छ । तसर्थ, संविधान बनाउन र सेना समायोजन गर्दाकै जस्तो कटिबद्धता उनीहरूले संक्रमणकालीन न्याय टुंग्याउन पनि देखाउनुपर्छ । द्वन्द्वपीडितलाई पनि प्रक्रियामा सहभागी गराएर विश्वास जित्नुपर्छ । हामीले संक्रमणकालीन न्याय टुंग्याउन सकेनौं भने यो मुद्दा अन्तर्राष्ट्रियकरण हुनेछ । हामी आफैंले टुंग्याउन सक्ने यो मामिलामा अरूलाई हात हाल्ने अवसर नदिऔं ।"
ठेक्कामा चलाउँदा वेश,"निगमको वाइडबडी जहाज खरिद प्रकरणमा कमिसनको भुमरी छ । व्यावसायिक योजना बेगर ऋणधन गरी हतारमा जहाज खरिद गरिनु, मर्मतसम्भारका लागि उडेको जहाज कवाडीमा बेचिनु, निगम दिनप्रतिदिन कमजोर हुँदै जानु यथार्थ हुन् । यही मेसोमा ऋण र घाटाको भार देखाएर अर्को कमिसनको काण्ड रचेर रणनीतिक साझेदार भित्र्याउने निहुँमा निगम बेचिने त होइन ? चिन्ताको विषय बनेको छ । राजनीति र नैतिकतामा शुद्धता नआउन्जेल निगमलाई बुद्ध एयरका मालिकलाई लिजमा दिए कसो होला ? डीडी पन्त, पाटन संयुक्त क्याम्पस, ललितपुर"
न्यायका आँखामा सबै समान,"असार १८ गते प्रकाशित सनम हत्याकाण्ड प्रकरणको अनुसन्धानमा खुलेको ३८ केजी सुन तस्करीका अभियुक्तलाई धरौटी र सामान्य तारेखमा छाडिदिने निर्णय गरी पदीय आचरणको उल्लंघन गरेको ठहर्याई उच्च अदालत विराटनगर, मोरङका न्यायाधीश उमेशकुमार सिंहलाई बर्खास्त गर्ने न्याय परिषदको सिफारिसले सकारात्मक कारबाही हुने आशा लागेको छ । उच्च अदालत, विराटनगर मोरङका न्यायाधीश बाबुराम सापकोटा र थिरबहादुर कार्कीलाई २ वर्षसम्म बढुवा रोक्का गर्ने निर्णय तथा सिफारिस गरिएको छ । न्याय निसाफमा पदाधिकारीको योग्यता, दक्षता र आचरणको ठूलो भूमिका रहन्छ । जिल्ला अदालतले गरेको सकारात्मक निर्णय विपरीत व्यक्तिगत स्वार्थमा गरिएको उच्च अदालत, विराटनगरको निर्णय गलत सावित भयो । गंगाराज अर्याल, पाणिनि८, अर्घाखाँची"
पीडक र पीडित मिल्दा,"भिडियोमा भाइरल भएको पोस्ट हेर्दा एक युवतीमाथि खुलेआम घृणित आक्षेप लगाई सार्वजनिक स्थानमा विष्णु कुंँवर भन्ने धर्तीमाताले मारपिटसमेत गरी अक्षम्य अपराध गरेको देखिन्छ । यो अकस्मात आवेशमा भएको पनि हुनसक्छ वा आफ्नो काल्पनिक मन्त्रशक्ति वा दिव्यदृष्टिको प्रचारप्रसार गर्न मिलेमतोमा रचिएको घटना पनि हुनसक्छ । पीडित पक्ष प्रहरीको अनुरोधको बावजुद उपस्थित नहुनुले यसलाई धर्तीमाता र पीडित पक्ष बीचको मिलेमतो छैन वा होइन भनी भन्न सकिने अवस्था देखिन्न । प्रकाश उपाध्याय,"
संस्थाको छविमा दाग,"शैक्षिक प्रमाणपत्रकै कारण प्रधानन्यायाधीशहरूको योग्यतामाथि पनि पटकपटक प्रश्न नउठेका होइनन् । प्रधानन्यायाधीशहरूको प्रमाणपत्रमा तिथिमिति र सिम्बोल नम्बरहरू नमिलेका कुरा आउँथे । तर अहिले त प्रत्येक विषयमा ६० नम्बर थपेर स्नातकोत्तरको प्रमाणपत्र मात्रै वितरण गरिएन, उनै व्यक्तिलाई सर्वोत्कृष्ट घोषणा गरेर स्वर्णपदक समेत प्रदान गरियो । ९ अङ्क ल्याएकालाई ६० अङ्क थपेर आफूले स्वर्णपदक थापिरहँदा अलिकति पनि आत्मग्लानि नहुनु लज्जास्पद हो । भित्र पूरै खोक्रो भएर बाहिर किन भरिभराउ हुन मन लाग्छ, मानिसलाई ? यसमा सम्बन्धित कर्मचारीको कमजोरी देखिन्छ । परीक्षा नियन्त्रण गोप्य शाखाका अधिकृत रामु कर्माचार्यको भ्रष्ट आचरणका कारण त्रिभुवन विश्वविद्यालय बदनाम हुनपुग्यो । एकजना कर्मचारीले गर्दा त्रिभुवन विश्वविद्यालयको छविमाथि नै प्रश्न उठेको छ । आशा छ, दोषीलाई आवश्यक कारबाही हुनेछ । सुजन देवकोटा, पालुङटार४, गोरखा"
आमा मार्ने योजना गर्ने छोरी,"छोरीको घरबार जोगाउन खोज्दा ज्यान गयो समाचारले सन्तानप्रतिको अथाह माया र स्नेह गर्ने आमाबाबुलाई सशंकित बनाएको छ । नौ महिना गर्भमा बोकेर प्रसव पीडासँगै सन्तानलाई यस धर्तीमा जन्म दिँदा सायद दुनियाँमा आमाभन्दा खुसी अरु को हुनसक्छ ? दुनियाँमा आमाबाबुभन्दा ठूलो सम्बन्ध अरु कसैसँग पनि हुँदैन । आफ्ना सन्तानप्रतिको माया जति आमाबाबुलाई अरु कसैलाई हुँदैन । आफ्ना सन्तानको दुःख र पीडामा खुसी हुने आमाबाबु विश्वमा सायदै होलान् । आमाबाबु भगवान सरह हुन्छन् । दुःख पर्दा हामी हे भगवान भनेर भगवानलाई पुकार्छौं, जसलाई हामीले आस्थामात्र राख्न सक्छौं, तर प्रत्यक्ष देख्न सक्दैनौं । आमाबाबु प्रत्यक्ष देखिने भगवान हुन् । आफूमाथि पनि सौता भित्रिएको र एक्लै बस्दाको पीडा थाहा भएकाले नै सावित्री भट्टराईले छोरीको घरबार बिग्रेको हेर्न नसक्ने र बालबच्चा भइसकेकी छोरी अरु कसैसँग लाग्न खोच्छे भने त्यसो नगर यो तरिका ठिक हैन भनेर सम्झाउनु एउटी आमाको दायित्व पनि हो । तर छोरी ईश्वरीले गलत तरिकाले बुझ्दा आमा सावित्रीले ज्यान गुमाउनुपर्यो । स्नेह र सम्मानलाई सही तरिकाले बुझ्न सन्तानलाई नसिकाउने हो भने सावित्रीजस्ता हजारौं आमाले अकालमै ज्यान गुमाउनुपर्ने अवस्था आउन सक्छ । गोविन्द विक, कपन, काठमाडौं"
बाजा संग्रहालय बचाऔं,"गुठी संस्थानले कानुनी कुरो गरी कुटिल पाराले बाजा संग्रहालयलाई टुहुरो बनाएको देखियो । गुठीका केही कर्मचारीको व्यवहार राणाकालीन लाठसाब जस्तो लाग्यो । गुठी राष्ट्रको हो । बाजा संग्रहालय पनि राष्ट्रकै हो । सरकारले यसबारे सोचोस् । खिलराज रेग्मी मन्त्रिपरिषद् अध्यक्ष र प्रधानन्यायाधीश बनेका बेला राम शाहपथको राष्ट्रिय अभिलेखालय भवनलाई सर्वोच्च अदालतको मोटर ग्यारेज बनाउननिम्ति सर्वोच्चको स्वामित्वमा लग्ने निर्णय गरेका रहेछन् । यसले देखाउँछ, यहाँका माथिल्ला ओहदाधारीहरू राष्ट्रको अभिलेखको महत्त्व बुझ्दैनन्, तर मोटर ग्यारेजलाई महत्त्व दिन्छन् । कुनै नयाँ भवन र विकल्प नसोची राष्ट्रको अमूल्य र बहुमूल्य राष्ट्रिय महत्त्वको दस्तावेज राख्ने सार्वजनिक र पायक पर्ने ठाउँलाई जबर्जस्ती अपहरण नगरियोस् । राष्ट्रिय अभिलेखालय अहिलेकै ठाउँमा रहनुपर्छ । मोटर ग्यारेज नबनाए केही फरक पर्दैन । यसमा पनि सरकारको ध्यान जाओस् । प्रेमसिंह बस्न्यात, अध्यक्ष, नेपाल म्युजियम एसोसियसन, काठमाडौं"
स्थिरताको अस्थिरता,"नेकपा नेतृत्वले गएका केही हप्तादेखि आफैले राजनीतिक अस्थिरताको मनोवैज्ञानिक माहोल सिर्जना गर्दैछ । एउटै पार्टीका दुई अध्यक्ष आफ्नै सत्ता साझेदारीको आलोपालोको सहमतिलाई लिएर सार्वजनिक रूपमा एकअर्काप्रति कटाक्ष गर्छन् । अनि त्यसको दोष जनतातर्फ तेर्स्याउँछन् । उनीहरू भन्छन् फेरि अस्थिरता सिर्जना गर्न खोज्नेहरू खेल्न थालेका छन् । यस्तै भयो भने व्यवस्था नै खल्बलिने स्थिति आउन सक्छ । आफै एकअर्कालाई अस्थिर बनाउन तम्सिने, दोषचाहिँं अरुलाई लगाएर उल्टो सहानुभूति बटुल्न खोज्ने कस्तो चरित्र हो ? हुन त यो नौलो चरित्र होइन, पात्र र परिस्थितिमात्र केही नयाँ भएको हो । दल भित्रको पदीय भागबन्डालाई देशकै अस्थिरतासँग तुलना गरी राजनीति धमिल्याउन खोज्नेहरूलाई निस्तेज गर्नुको विकल्प छैन । विद्यमान राजनीतिक कोर्स नै यताउति हुनसक्छ भन्ने कथ्यमार्फत जुन भय सिर्जना गर्न खोजिँदैछ, त्यसको कारण नेकपाको आन्तरिक गञ्जागोलभन्दा बढी केही होइन । नेकपाका दोस्रा अध्यक्ष पुष्पकमल दाहाल प्रचण्डले बेलाबेलामा सार्वजनिक रूपमा भन्ने एउटा भनाइ झन् रोचक छ । उनी भन्छन् ५ वर्षसम्म सरकार र पार्टी चलाउन हामी दुई अध्यक्षमध्ये जो भए पनि फरक पर्दैन । अर्थात ५ वर्ष सरकार र पार्टीको जिम्मेवारी कसरी निर्वाह गर्ने भन्ने दुईजना अध्यक्ष प्रचण्ड र प्रधानमन्त्री ओलीको हो ।सबैभन्दा ठूलो दलको नेतृत्वको वैधताको स्रोतबारे बुझ्नु जरुरी छ । तत्कालीन एमालेको महाधिवेशनले ओलीलाई नेतृत्वमा चुनेको यही महिना ५ वर्ष पूरा हुन्छ । एकीकृत माओवादी केन्द्रको हेटौंडा महाधिवेशनले प्रचण्डलाई अध्यक्ष निर्वाचित गरेको त ७ वर्ष पुग्नलागेको छ । संविधानमा ५ वर्षभित्र कुनै पनि राजनीतिक दलले महाधिवेशन सम्पन्न गर्नुपर्ने व्यवस्था छ । तर एमाले र माओवादी मिलेर बनेको नेकपाले यो संवैधानिक प्रावधानप्रति ख्याल गरेको देखिँदैन । दुई दल मिलेर ठूलो भएपछि ५ वर्षमा महाधिवेशन गर्नैपर्ने संवैधानिक व्यवस्था खण्डित गर्न मिल्छ ? त्यसो नहुँदो हो र संविधानको भावना यदि महत्त्वपूर्ण हुन्थ्यो भने नेकपाका दुवै अध्यक्ष अनिर्वाचित पदाधिकारी भइसकेका छन् । किनकि उनीहरू आआफ्ना पार्टीका निम्ति जति समयका लागि निर्वाचित भएका थिए, त्यो अवधि सकिइसक्यो । जुन परिस्थितिमा जस्तो स्वार्थले दुइटा पार्टी मिलेर नेकपा बनेको थियो, त्यो परिस्थितिदेखि अहिलेसम्मको विकासक्रम हेर्दा नेकपाको एकता महाधिवेशन नै हुनसक्ने हो कि होइन भन्नेमा प्रशस्त शंका छन् । तसर्थ महाधिवेशन कहिले होला भन्ने एउटा प्रश्न त भइनै हाल्यो । महाधिवेशन नै होला कि नहोला भन्ने प्रश्न अझ त्योभन्दा बढी पेचिलो बन्दैछ । अब नेकपा भित्रका तीन प्रमुख गुट र ती गुटभित्र बन्नेभत्कने अरु उपगुटको एकमात्र प्रयास सकेसम्म महाधिवेशन नै नगरी पार्टी र राज्यसत्तामा आफ्ना भाग र भूमिका खोज्ने हुनेछ । भागभूमिकाको त्यो संघर्षमा जो असन्तुष्ट हुनेछ, त्यो पक्षले महाधिवेशनमा जाउँ भन्नेछ । खिचातानीको यो प्रक्रिया जुन सुरु भइसक्यो, त्यो १२ वर्षसम्म यत्तिकै जान पनि सक्छ । बीचैमा कसैले बढ्ता राजनीतिक सनक देखायो भने अहिलेको कोर्स जता पनि जान सक्छ । यही डर देखाएर पार्टीभित्रै हामीलाई नजिस्काऊ भन्ने एकथरी छन् । लामो समयसम्म कहाँ यस्तो सहिन्छ ? भन्ने अर्काथरी पनि पार्टीभित्रै छन् । तसर्थ अहिलेको मनोवैज्ञानिक अस्थिरताको एकल स्रोतमा इतिहासको गौरवशाली पार्टी नेकपाको एकलौटी छ । देश यही हो, दल यिनै हुन् । नेता मोटामोटी यिनै रहनेछन् । त्यसैले अहिलेको लागि सबैभन्दा प्राप्य कुरा के मात्र हो भने नेकपाले तुरुन्त आफ्नो महाधिवेशनको मिति तोक्नुपर्छ । तर के गर्ने अझैसम्म नेकपाले जिल्ला नेतृत्व धरि टुंग्याउन सकेको छैन । महाधिवेशन तयारी नै भएको बुझिँदैन । सकेसम्म महाधिवेशन नै धकेल्ने प्रपञ्च हो कि ? अनिर्वाचित अध्यक्षद्वयको निरन्तरताले राजनीतिक वैधता गुमाउँदै गइरहेको परिस्थितिमा महाधिवेशन नगरी आफ्नो स्वार्थ अनुसार स्थितिलाई तन्काउन खोज्नु झनै अस्थिरतातर्फको यात्रा हो । अन्य अस्थिरता त बरु आउनेजाने खालका हुन्छन् । दलको आन्तरिक लोकतान्त्रिक प्रक्रिया स्थिर हुँदा नयाँ नेतृत्व जन्मिएछ भने त्यसलाई अस्थिरता भन्न मिल्दैन । सत्ताधारी दलको आन्तरिक व्यवस्थापनमा अपनाइने अलोकतान्त्रिक तदर्थवादले ल्याउने अस्थिरताको व्यापकता र गहनता देशकै लागि अन्य प्रकारका अस्थिरताभन्दा महँगो हुनसक्छ ।"
खेतीको राजनीति,"भूमिको उर्वरता, किसानको पारम्परिक ज्ञान र खेतीकिसानीको मानलाई स्थापित नगरिकन नयाँ पिढीको भविष्य क्यान्सरमुक्त हुन सक्दैन । खाद्य सम्प्रभुतामै राष्ट्रिय सुरक्षा सन्निहित छ । तर खेती राजनीतिको प्राथमिक मुद्दा बन्न सकेको छैन । पहिचान वा राष्ट्रियताको राजनीति गर्नेले खेतीकिसानीका छेकबारहरूलाई संस्थागत सुधार गर्नेतिर नलाग्ने हो भने हामी क्षमता बाहिरको भुमरीमा फस्नेछौं । खेती फगत भूमि होइन, यो एउटा प्रणाली हो । यसलाई राजनीतिले सघाउ पुर्याउन सक्छ ।"
जोक्कर सरको रजगज,"हो, शासक पाषाणहृदयी छ । जनजीवनको दुर्दशामाथि ठट्टा गर्नु ऊसको अनिवार्य दिनचर्या बनेको छ । बिजुलीको लट्ठामा बसेर कौवा सोध्छ यस्तो त्रूर ठट्टा आखिर कहिलेसम्म ब्रो ? प्रश्न शून्य आकाशमा तुन्द्रुङ्ग झुन्डिएको छ । आहत माइतीघर मण्डल मानौँ चारै दिशा हेर्दै व्यग्र मुद्रामा उत्तर पर्खिरहेको छ ।"
कर्जाको कुवा,"लेखक राष्ट्रिय वाणिज्य बैंकमा कानुन, जोखिम व्यवस्थापन तथा कर्जा अनुगमन विभागकी प्रमुख हुन् ।"
ज्येष्ठताका आधारमा मात्र शान्ति सेना,"जंगीअड्डाका अनुसार प्रधानसेनापति पूर्णचन्द्र थापाले पदभार सम्हाल्नासाथ सैनिकहरूका गुनासो अध्ययन गरेका थिए । थापाले सबभन्दा बढी गुनासो शान्ति सेनामा पठाउन हुने गरेको भनसुन र सोर्सफोर्सका सम्बन्धमा पाएका थिए । उनले भनसुन र सोर्सफोर्सको प्रवृत्ति अन्त्य गर्न ज्येष्ठताका आधारमा मात्र पठाउने कार्यविधि बनाएर लागू गराएका हुन् । कुल ९७ दरबन्दी रहेको नेपाली सेना हाल विश्वका १२ देशका १३ मिसनमा जाने गरेको छ । शान्ति सेनामा जवान, पदिक र अधिकृत गरी ५ हजार ६३ जना कार्यरत छन् । उनीहरू १ वर्षका लागि मिसनमा बस्न पाउँछन् । शान्ति सेनामा एक वर्ष रहँदा जवानले राष्ट्रसंघबाट कम्तीमा १५ लाख रुपैयाँ पाउँछन् । पदिक र अधिकृतले त्योभन्दा बढी आम्दानी गर्छन् । शान्ति सेनामा एक वर्ष बस्दाको नेपालको तलबसुविधा छुट्टै बचत हुने जानकारीसमेत जंगीअड्डा स्रोतले दिएको छ ।"
बालक डुबेको खाल्डो पुर्ने सहमति,"उनले भने दोहन रोक्छौं, यस्तो घटना फेरि हुन दिँदैनौं । दुई जिल्लाको सीमा क्षेत्र भएकाले स्थानीय तहलाई प्रदेश सरकारले पनि सहयोग गरेमा यस्ता घटना दोहोरिन नदिन कडा कदम चाल्न सकिने उनले बताए । बालक डुबेर मृत्यु भएको खोलाको खाल्डो पुर्ने र बाँके खोलाको सीमा विवाद समाधान गर्न प्रदेश सरकारसँग पहल गर्नेलगायतमा पनि सहमति भएको छ ।"
इँटा उद्योगमा बालबालिका असुरक्षित,"अभिभावकको लापरबाहीका साथै उद्योगधनीले खाल्डाखुल्डी पुर्न ध्यान नदिँदा दुःखद् घटना भएको इँट्टा उद्योगकी मजदुर माया परियार बताउँछिन् । हाम्रा पनि ससाना बालबालिका छन्, आफू काममा व्यस्त हुनुपर्छ, कतिबेला कता पुग्छन्, त्यति ध्यान दिन सकिँदैन, यो वर्षादको समयमा खाल्डामा जमेको पानीले हामीलाई त्रासको वातावरण बनाएको छ । माछापुच्छ्रे इँट्टा उद्योगका प्रबन्धक हर्कबहादुर गुरुङले अभिभावकको लापरबाहीका कारण घटना भएको बताए । उद्योगलाई चाहिने पानी संकलनका लागि छुट्टाछुट्टै ठाउँमा पोखरी बनाइन्छ, उनले भने, इँट्टा उद्योग हाताभित्र स्थानीयलाई नहिँड्न पटकपटक भन्छौं तर उहाँहरू मान्नुहुन्न । पोखरीमा वर्षातको पानी जम्मा गरी बिग्रेका इँटा हालेर पुर्ने क्रममा रहेका बेला अचानक नसोचेको घटना भएको उनले बताए । उद्योगले आफ्ना क्षेत्रमा कम्पाउन्ड लगाए पनि स्थानीयले छोटो बाटो भन्दै त्यहीँबाट हिँडदा बालबालिका असुरक्षित हुने गरेका छन् । जिल्लामा २४ वटा इँट्टा उद्योग र भट्टा दर्ता भई सञ्चालनमा छन् । घरेलु तथा साना उद्योग विकास समिति कार्यालयको तथ्यांकले यस्तो देखाएकामा बिनादर्ता सञ्चालित इँट्टाभट्टा पनि छन् । जिल्लामा सञ्चालित इँट्टा उद्योग तथा भट्टामा करिब एक हजारले रोजगारी पाएको घरेलु तथा साना उद्योग विकास समिति तनहुँकी प्रमुख विमला धधितालले बताइन् ।"
आईसीयूमा चार दिन राखेर रेफर,"अस्पताल प्रशासन प्रमुख धरणी खनालले बिरामीको अवस्था गम्भीर रहेकाले आईसीयूमा भर्ना गर्नुको विकल्प थिएन, उनले भने, अस्पतालमा फोक्सोसम्बन्धी विशेषज्ञ चिकित्सक नभएकाले बिरामीको आग्रहमा अन्य अस्पतालमा रेफर गर्यौं । खनालले आईसीयूमा राखेको दैनिक ८ हजार ७ सय र अक्सिजन लगाएबापत ९ घण्टासम्म प्रतिघण्टा २ सय र ९ घण्टाभन्दा बढी भए दैनिक १८ सय शुल्क लिने गरेको बताए ।उनले आफ्नो अस्पतालमा फिजिसियन चिकित्सक रहेकाले श्वासप्रश्वास रोगबाट पीडित भएर आएकी खडकाको उपचार गर्नु अनुचित नभएको बताए । यहाँ उपचार सम्भव नभएकाले अन्य अस्पतालमा रेफर गरेका हौं, उनले भने ।"
नेकपाकै सांसदले मागे बजेट संशोधन,"यता प्रमुख प्रतिपक्षी दल कांग्रेस र राजपाको विरोधका कारण प्रदेशसभा बैठक हालसम्म बस्न सकेको छैन । सरकार र प्रतिपक्षबीच वार्ता चलिरहे पनि निष्कर्षमा पुगेको छैन । प्रतिपक्षले समावेश गर्नुपर्ने योजनाको बेग्लै सूची पेस गरेका छन् । उनीहरूबीच कुरा नमिलेकाले मंगलबारको बैठक पनि सारिएको छ । सरकार र विपक्षी दलबीचको वार्ता मंगलबारसम्म टुंगोमा पुग्न सक्ने वार्तामा संलग्न कांग्रेस सांसद भरत खडकाले बताएका थिए तर नेकपाकै सांसद बजेटविरुद्ध खनिएपछि कांग्रेस र राजपासँगको वार्ता ओझेलमा परेको सांसद दुर्गा विकले बताइन् । कांग्रेस र राजपाले बजेटमा संसोधन गरी आफूहरूले प्रस्ताव गरेका योजना समावेश गर्न सरकार लचिलो हुँदै गएर सहमति नजिक पुग्नै लागेका बेला घटनाले नयाँ मोड लिएको सांसद खडकाले बताए । त्यही पनि आशा गरौं, अहिलेसम्म वार्ता सकारात्मक बाटामा हिँडेको महसुस गरेका छौं, उनले भने ।"
एसईई ग्रेडवृद्धि परीक्षा साउन २६ र २७ गते,साउन २६ गते एक विषयमा परीक्षा दिने सबै विद्यार्थीको परीक्षा हुनेछ । सोही दिन दुई विषयमा परीक्षा दिने परीक्षार्थी पहिलो कोड नम्बर भएको विषयको परीक्षामा सहभागी हुन पाउनेछन् । २७ गते दुई विषयमा परीक्षा दिने परीक्षार्थीहरूको दोस्रो कोड नम्बरको विषयको परीक्षा हुनेछ ।
कर्णालीबाट हुड्केली,"एस्थेटिक डान्स स्टुडियोले बिहीबारदेखि गर्ने नेपाल नृत्योत्सवअन्तर्गत उनले बुधबार तीनदिने हुड्केली कार्यशाला सकाएका छन् । उनको कार्यशालामा आधा दर्जनभन्दा बढी कलाकार सामेल थिए । कार्यशालामा उनले हुड्केको सामान्य परिचयदेखि नृत्य, संगीतको ताल, कथा वाचन शैली, नृत्यमा प्रयोग गरिने भेषभूषा र कर्णाली क्षेत्रमा यसको महत्त्वको बारे प्रकाश पनि पारे । स्टेपहरूसहित हुड्केलीको नाच्न पनि अगुवाइ गरे । यहाँ त स्टेज प्रस्तुति या नाटकको रूपमा आयो, उनले भने, हुड्केली संगीत, हुर्को र नृत्यको संयोजनसहित हुने यो नृत्य कर्णालीमा चाहिँ संस्कृतिकै रूपमा स्थापित छ । मनोरञ्जनको यो निकै महत्त्वपूर्ण पाटो हो । नेपालीका अनुसार हुड्केली नृत्य उत्सवहरूमा रातभरि पनि हुड्के बजाउँदै रमाइलो गरिन्छ । यसमा विशेष गरी हेर्ने दर्शकका लागि पट्यार नलागोस् भन्ने उद्देश्यले नै राखिन्छ । कथा सुन्दै जाँदा सुन्नेलाई दिक्क नलागोस् भनेर नै बीचबीचमा हुड्केको तालमा नृत्य गरिने परम्परा बसेको हो । नृत्यकै क्रममा प्रेमकथा, कर्णाली पीडा, लोककथा, परिवेश र रहनसहन लगायतको पक्षहरू आउँछन्, उनले भने । उनका अनुसार हुड्केली नृत्य क्रममा गाइने गीत (आँगो)मा परम्पराका कथा, युद्धुसँगै मायाप्रेम त उहिलेदेखि नै चलेकै थियो, रोचक के भने पहिल्लो समय चुनाव जित्दा पनि हुड्के भन्दै नाच्ने चलन बसेको छ । संस्कृति जोगाउनकै लागि भन्दै देउसीभैलोमा समेत हुड्के नृत्य प्रयोग गर्दै आएको छ केही समूहले । यति हुँदा हुँदै पनि नीतिगत रूपमा यसको संरक्षणतिर राज्यको कुनै पनि निकायको ध्यान जान सकेको छैन । दलित समुदायको मानिसमा परिचित यस संस्कृतिलाई उनीहरूले मात्रै निरन्तरता दिइरहेको छ, तर यसको व्यवसायीकरण र प्रवर्द्धन हुन नसकेको हीराको गुनासो छ ।"
विभेदविरुद्ध थारूगिरी,थारुगिरी को मुख्य अभिनेताअभिनेत्रीमा सन्दीप बीसी र सुनिता चौधरी छन् । प्रवीन बस्नेत र समीर राईको पनि अभिनय रहेको निर्देशक केशव चालिसेले बताए । विवश थारूको गीत रहेको फिल्म आउने दसैंमा रिलिज हुने उनले बताए । तीन दशकदेखि आदिवासी थारू भाषामा व्यावसायिक फिल्म निर्माण हुन थालेको हो । २०४६ मा पहिलो पटक रामलाल र पर्शुराम चौधरीले करम (भाग्य) नामक फिल्म बनाएका थिए । यो वर्ष मात्रै भुरभुरा रहर र लवा जुनी प्रदर्शनमा आएका थिए ।
किड भर्सनमा छाउँदै,गीत मन परेर फेरि किड भर्सन गाएको जिग्मेले बताइन् । दर्पण राईको रचना र विक्रम राईको संगीत रहेको गीतको प्रेमका सन्दर्भ समेटिएको छ । हाल ६ कक्षा अध्ययनरत जिग्मेले केही फिल्मसमेत खेलेकी छन् । संगीतकार चण्डीप्रसाद काफ्लेसित संगीत शिक्षा लिइरहेकी जिग्मेको पछिल्लो गीतलाई तारिफ १५ हजार जनाले लाइक गरेका छन् भने १ हजार ९१ जनाले युट्युबमा प्रतिक्रिया दिएका छन् ।
पहिलो वनस्पतिविद्को सम्झना,पाण्डेको शतवार्षिकी मनाउन यो वर्षभरि मासिक रूपमा वनस्पति शास्त्रसम्बन्धी विविध कार्यक्रम गर्ने फाउन्डेसनले घोषणा गरेको छ । समारोहमा पाण्डेको शतवार्षिकी पुस्तक नेपाल विज्ञान तथा प्रविधि प्रतिष्ठानका उपकुलपति सुनीलबाबु श्रेष्ठले लोकार्पण गरेका थिए । नेपालका प्रथम वनस्पतिशास्त्री पाण्डेको जीवनीबाट हरेकले केही सिक्न सक्ने उनले बताए । पाण्डे वन मन्त्रालयका प्रथम सचिवसमेत थिए । उनको जन्म विसं १९७६ मा काठमाडौंमा भएको थियो ।
प्रदेश प्रज्ञा योजनामा मात्रै,"चालु आर्थिक वर्षमा प्रदेश सरकारले प्रज्ञा प्रतिष्ठान गठनको योजना ल्याएपछि पोखरामा रहेका वाङ्मयिक संघसंस्था छलफलमा जुटेका थिए । सुझाव संकलन गरी प्रदेश सरकारलाई बुझाउन संघसंस्थाको स्तरबाट कवि तीर्थ श्रेष्ठको संयोजकत्वमा समिति बनेको थियो । पोखरेली युवा सांस्कृतिक परिवारको नेतृत्वमा भएको छलफलमा अधिकांश प्रतिनिधिले एउटै प्रज्ञा प्रतिष्ठान गठन गर्न सुझाव दिएका थिए । कवि श्रेष्ठ प्रज्ञा प्रतिष्ठान गठन गर्न १ करोड रुपैयाँ अपुग हुने बताउँछन् । कार्यालय राख्नुपर्यो, पूर्वाधार हुनुपर्यो, कम्तीमा ६ कर्मचारी राख्नुपर्यो, उनीहरूलाई तलब खुवाउनुपर्यो, उनले भने, त्यति रकमले अरु कार्यक्रम कसरी सञ्चालन गर्ने ? गण्डकी साहित्य संगमका अध्यक्ष कृष्णराज अधिकारी सांस्कृतिक आन्दोलनमा योगदान पुर्याएको प्राज्ञिक व्यक्तित्वले प्रज्ञा प्रतिष्ठानको नेतृत्व गर्नुपर्ने बताउँछन् । भन्छन्, सक्षम व्यक्ति प्रतिष्ठानमा पुग्नुपर्छ ।"
ओपन माइकमा लाकोजू,"लाकोजुलाई सेन्टरले फिचर आर्टिस्टको रुपमा प्रस्तुत गरेको हो । लाकोजूसँगै दर्जन स्रष्टाले सिर्जना सुनाए । शृंखलामा नेपाली, नेवारी मैथिली, तामाङ, गुरुङ भाषासहित अंग्रेजी, हिन्दी, युरोपेली भाषामा समेत सिर्जना प्रस्तुति हुँदै आएको नेक्ससका आर्टिभिस्ट अस्मिना रञ्जितले बताइन् ।"
धुलिखेलमा नियात्रा बहस,"परिषद् अध्यक्ष एवं प्राज्ञ सभासदस्य शशि लुमुम्बु, साहित्यकार मोहन दुवाल, सन्ध्या पहाडी, टीका चाम्लिङ, जगत तामाङले पनि नियात्राको प्रवृत्तिमाथि प्रकाश पारे । कार्यक्रममा काभ्रेली कवि शारदाप्रसाद शर्मा, निर्भीकजंग रायमाझी, अनामिका सजल, हरिप्रसाद चौलागाईं, बीएम लामा, विवश पन्त, हीरामान तामाङ, लक्ष्मी श्रेष्ठ, राजबाबु श्रेष्ठ सागर, गोविन्द बस्नेत, देवराज श्रेष्ठ, भुवन रायमाझीलगायतले कविता सुनाए ।"
गर्मीले आठ करोडको नोकरी संकटमा,सार्क मुलुकमा गर्मीका कारण घट्ने काम गर्ने समय (प्रतिशतमा)अफगानिस्तान ०२५बंगलादेश ४८४भुटान ०३८भारत ५८०माल्दिभ्स ०१५नेपाल २०५पाकिस्तान ५५४श्रीलंका २६७
राहुलले त्यागे पद,"राहुलले अध्यक्ष पद त्यागेको घोषणा गरेसँगै पार्टीको भावी नेतृत्वमाथि अडलबाजी सुरु भएको छ । वरिष्ठ नेता मोतीलाल बोहरा, गुलामनवि आजाद, शशिथरुर, एके एन्टोनी, सुशीलकुमार सिन्दे, अमरिन्दर सिहंलाई भावी अध्यक्षका रूपमा हेरिएको छ ।"
रोशनले जब संसार देखे,"अस्पतालले आँखाका बिरामीको मन जितेको छ, अब हाम्रो चुनौती उपलब्धिलाई जोगाउनु र नयाँ उपकरण थप्दै सम्पूर्ण आँखारोगीको उपचार हेटौंडामा हुने व्यवस्था मिलाउनु हो, अस्पतालका वरिष्ठ प्रशासकीय अधिकृत श्रेष्ठले भने । अस्पतालमा तीन जना नेत्ररोग विशेषज्ञसहित ४० जना स्वास्थ्यकर्मी र कर्मचारी कार्यरत् छन् । अस्पतालले मासिक १६ लाख रुपैयाँ बराबरको रकम शुल्कबापत संकलन गर्ने गरेको छ । अस्पतालमा आँखा परीक्षण गराउन आएका बिरामीमध्ये नयाँसँग दर्ता शुल्क ९० रुपैयाँ र पुरानोसँग ७० रुपैयाँ मात्र दर्ता लिने गरिएको छ । अन्य रकम अस्पतालले लिँदैन ।"
मोतियाविन्दु दुर्गममा बढी,"नन फोल्डेबल (मोड्न नसकिने) लेन्सको मूल्य ३ सय र फोल्डेबल लेन्सको मूल्य १३ सयजति पर्छ । बच्चाहरूमा हुने जन्मजात मोतियाविन्दुको शल्यक्रिया भने अर्कै खालको प्रविधिले गरिन्छ । बच्चामा हुने मोतियावन्दुको कारणसमेत थाहा पाउन गाह्रो हुन्छ । बच्चामा टेडोपन देखियो, जन्मेको केही पछि उसको आँखामा प्रकाश पर्दा गाह्रो अनुभव गरे तुरुन्त देखाउनुपर्छ, डा रुइतले भने । तिलगंगाका प्रोजेक्ट म्यानेजर मोहनकृष्ण श्रेष्ठका अनुसार मुलुकमा हाल दुई लाखभन्दा बढी व्यक्तिमा मोतियाविन्दुको समस्या छ । मोतियाविन्दुमा आँखाको दृष्टि बिस्तारै कम हुन थाल्छ र धमिलो देखिन्छ । यसमा कुनै दुखाइ हुँदैन । घाममा चस्मा लगाउँदा मोतियाविन्दुको प्रभाव कम गर्न सकिन्छ ।"
निगमको बोइङ लिलाममा,निगमले दुइटा न्यारोबडी एयरबस ३२० ल्याएपछि ३१ वर्ष पुराना दुइटा अमेरिकी बोइङ ७५७ लिलामको घोषणा गरेको थियो । दुईमध्ये गत वर्ष निगमले कर्णाली नाम दिइएको बोइङ १४ लाख ६० हजार डलरमा लिलाम गरेको थियो । उक्त बोइङ जहाज नभएको नेपाली कम्पनी बीबी एयरवेजले खरिद गरेको थियो तर अझै स्वामित्व हस्तान्तरण सकिसकेको छैन ।
खोलाले बगाउँदा २ बालक बेपत्ता,"म्याग्दी (कास) स्कुलबाट घर फर्कने क्रममा खोलामा पौडी खेल्न गएका दुई बालक बेपत्ता भएका छन् । बेनी२ र ३ सीमाको दुधेखोलामा पौडिने क्रममा मंगलबार बेनी नगरपालिका३ भकिम्लीका ८ वर्षीय प्रदीप रोका र बागलुङ जिल्लाको लेखानी घर भई बेनपा२ बगरफाँट बस्ने ८ वर्षकै डेबिट काउचा मगर बेपत्ता भएको प्रहरीले जनाएको छ । बालकहरूका कपडा किनारमा छन् । खोलाले बगाएर छेउको म्याग्दी नदीमा मिसाएको हुन सक्ने अनुमान गरेर खोजी भइरहेको छ, जिल्ला प्रहरी प्रमुख महेन्द्र मरासिनीले भने, म्याग्दी र कालीगण्डकी नदीमा पानीको सतह बढेकाले भेलभित्र खोज्न समस्या छ । किनारामा खोजी जारी छ ।"
भोज खाएका ३५ बिरामी,"गोरखा (कास) न्वारनको भोज खाएका सहिद लखन गाउँपालिका६ घैरुङ बतासेका ३५ जना गाउँले एकसाथ बिरामी परेका छन् । सोमबार फूलमाया श्रेष्ठको छोराको न्वारन भोज खाएकाहरू मंगलबार साँझदेखि बिरामी परेको स्थानीयले बताएका छन् । उनीहरूमा ज्वरो आउने, पखाला लाग्ने र पेट दुख्ने समस्या देखा परेको गाउँपालिकाका स्वास्थ्य शाखा प्रमुख वीरेन्द्र श्रेष्ठले बताए । घैरुङ स्वास्थ्यचौकी र गाउँपालिकाका स्वास्थ्य शाखाका कर्मचारी घरघरै पुगेर उपचारमा खटिएका छन् । कुखुराको मासुमा फुड पोइजन परेर बिरामी परेको हुन सक्छ, श्रेष्ठले भने ।"
किर्ते अभियोगमा ३ पक्राउ,"उनीहरूले बैंकको छाप, दस्तखत र लेटर प्याड किर्ते गरी १ करोड १० लाख ११ हजार रुपैयाँको अग्रिम भुक्तानी जमानतको कागजात बनाएर भोजपुरटक्सारकोटगोगनेलेखर्क सडक स्तरोन्नतिको १२ करोड ५५ लाख ९७ हजारको ठेक्का हात पारेका थिए । उनीहरूले किर्ते कागजातकै भरमा दुई किस्ता गरेर बैंकबाट १ करोड १० लाख ८० हजार रुपैयाँ हात पारेका थिए । ब्युरोले अधिकृत ढकाललाई भक्तपुर, तुम्बालाई धरान र शाहीलाई ललितपुरबाट पक्राउ गरेको हो । ब्युरो स्रोतका अनुसार ढकाललाई कृषि विकास बैंकले अपचलन गरेको आरोपमा २०७३ मा निलम्बन गरेको थियो ।"
तयार भएन मर्जरको प्रतिबद्धता,"यही सुविधा दुरुपयोग गर्दै केही बैंकले पुरानो निक्षेप नवीकरणका नाममा सोही दरमा थप निक्षेप पनि लिने गरेका छन् । यही उजुरीका आधारमा संघले ती संस्थालाई सचेत गराउने निर्णय गरेको हो । पछिल्लोपटक बैंकहरूबीच ब्याजदरमा भद्र सहमति हुँदा सहमति नमान्ने बैंकलाई राष्ट्र बैंकले नियामकीय कारबाही गर्ने प्रतिबद्धता दिएको थियो । हाल करिब ८ वटा बैंकले सहमतिभन्दा बढी ब्याज दिएको देखिएको छ, स्रोतले भन्यो, खै राष्ट्र बैंक के हेरेर बसेको छ । नियम तोड्दा पनि राष्ट्र बैंक चुप लागेर बस्दा नियम पालना गर्ने बैंक मर्कामा पर्ने अर्का एक बैंकरले बताए । केही महिनादेखि बजारमा यस्तै भइरहेको छ, ती अधिकारीले भने, नियम मान्ने खुम्चिएर बसेका छन्, नमान्नेहरूलाई पटकपटक गल्ती दोहोर्याउँदा पनि केही कारबाही हुन्न ।"
विद्युत् कम्पनीको सेयर निष्कासनमा कडाइ,"आयोगले सबै सरोकारवालासँग छलफल र उनीहरूबाट आएको राय सुझावको आधारमा निर्देशिका तयार पारेको हो, धितालले भने, एक दर्जन आयोजनाले सेयर निष्कासनका लागि धितोपत्र बोर्डमा निवेदन दिएर स्वीकृतिको प्रतीक्षामा थिए, त्यसैले आयोगले पनि यसलाई प्राथमिकताका साथ जारी गरेको छ ।"
रसुवागढीबाट १३ हजार पर्यटक,"नाकाबाट करिब ७० प्रतिशत चिनियाँ पर्यटक नेपाल आउने गरेका छन् ।नेपालतर्फ भौतिक पूर्वाधार र प्रविधि प्रयोग हुन नसक्दा समस्या भएको घर्तीले बताए । पर्यटकलाई मध्यनजर गर्दै कार्यालयले डिजिटल डिस्प्ले बोर्ड सञ्चालनमा ल्याएको छ । भिसाका लागि अनलाइन फारम (पर्यटक भिसा) भर्ने व्यवस्था मिलाइएको उनले बताए । अध्यागमन कार्यालयमा पर्यटकका लागि तातो तथा चिसो पानी र फ्री वाइफाईको समेत व्यवस्था गरिएको छ । नेपाल घुम्नका लागि चिनियाँ पर्यटकले एक वर्षमा १५० दिनसम्मको फ्री भिसा पाउँदै आएका छन् । चिनियाँ पर्यटकले करिब ३० दिनको भिसा लिने गरेका छन् । अधिकांश चिनियाँ पर्यटकहरूले ल्हासा, गोन्जाउबाटै भिसा लगाएर आउने गरेका छन् । करिब १० प्रतिशत पर्यटकले मात्र रसुवागढी अध्यागमनबाट भिसा लिने गरेका छन् । नेपाल आउने अधिकांश चिनियाँ पर्यटक काठमाडौं, पोखरा तथा लुम्बिनी जाने गरेका छन् ।"
कस्मेटिकमा रसायन मिसाए ३ महिना कैद,"आयाकर्ताको हकमा आयातकर्ताको नाम, डिस्ट्रिब्युटर र मार्केटरको नाम, क्रिमलोसन र लिपिस्टिकको अत्यधिक बिक्री मूल्य, ब्रान्डको नाम, ब्याच, लट नम्बर, लिटरग्रामकेजीलगाययत सबै उल्लेख हुनुपर्छ । उत्पादन भएको मिति, प्रयोगको विधिलगायत अनिर्वाय हुनुपर्ने मापदण्डमा उल्लेख छ ।"
घट्यो कार आयात,"गत आवको जेठ महिनामा उत्साहजनक रूपमा नयाँ सवारी साधन आयात भएका थिए तर यस वर्ष जेठ महिनामा पनि त्यस्तो उत्साह देखिएन, उनले भने, बजारमा तरलताको अभाव पनि भएको हुन सक्छ । बैंकबाट सहजै अटो लोन नपाउँदाको अवस्थामा पनि यसो भएको हुन सक्छ । समुद्री मार्गबाट भारतको कोलकाता बन्दरगाहसम्म ल्याइने तेस्रो मुलुकबाट आयातित सवारी साधन भौगोलिक निकटता र राजधानी लग्न छोटो दूरी पर्ने भएकाले वीरगन्ज नाका रोजाइमा पर्ने गरेको छ ।"
मोदीमा ७ आयोजना,"स्थानीय सरकारको आम्दानीमा वृद्धि मोदीखोला र युनाइटेड मोदी१ आयोजनाबाट तत्कालीन जिविसले बर्सेनि करिब चार करोड विद्युत् रोयल्टी प्राप्त गर्दै आएको थियो । हाल युनाइटेड मोदी१ कुस्मा नगरपालिका र मोदीखोला जलविद्युत् आयोजना मोदी गाउँपालिकामा पर्छन् । दुवै आयोजनाको विद्युत् रोयल्टीबाट मोदी गाउँपालिकाले मात्रै बर्सेनि करिब डेढ करोड आम्दानी गर्दै आएको छ । यो वर्ष १ करोड २४ लाख आउने भएको छ, मोदीका प्रमुख प्रशासकीय अधिकृत कुमानसिंह गुरुङले भने । मोदीबाहेक कुस्मा नगरपालिकाले १७ लाख ३८ हजार २ सय ४७, बिहादी गाउँपालिकाले ४४ लाख १० हजार र पैयुं गाउँपालिकाले ३८ लाख ७९ हजार रुपैयाँ रोयल्टी पाउँदै छन् । स्थानीय तहले पाउने यो रोयल्टी २५ प्रतिशत मात्रै हो । ५० प्रतिशत केन्द्र र २५ प्रतिशत प्रदेश सरकारले पाउँछन् ।"
दूरसञ्चार नियमावली संशोधनको माग,"समिति र सेवा प्रदायकबीच भएको सहमतिको आधारमा अर्थ मन्त्रालयले लगेको प्रस्तावमा जेठ २३ गते बसेको मन्त्रिपरिषद्ले इन्टरनेट जडान गर्दा लाग्ने राउटरलगायत उपकरण, लिज लाइन, मर्मत सम्भार शुल्कमा छुट दिने निर्णय गरिसकेको छ ।मन्त्रिपरिषद्ले सेवा शुल्कमा दूरसञ्चार सेवा शुल्क नलाग्ने निर्णय गरे पनि दूरसञ्चार विनियमावलीमा भने सेवा प्रदायकले सेवा प्रदान गरेबापत मर्मत सम्भार शुल्क लिन नपाउने व्यवस्था छ । समिति र सेवा प्रदायकबीच भएको सहमतिमा विनियमावली संशोधन गरी ५० प्रतिशत महसुल मर्मत सम्भार शुल्क शीर्षकमा लिन पाइने बुँदा राखिएको छ । सेवा प्रदायकहरूले सरकारसँग भएको समझदारीको एक वर्ष हुँदा पनि मन्त्रालयले समझदारी अनुसार दूरसञ्चार नियमावलीमा संशोधन नगरेको आरोप लगाएका छन् ।"
उदयपुर सिमेन्ट महिनादेखि बन्द,जापान सरकारले नेपाल सरकारलाई २०५१ सालमा हस्तान्तरण गरेलगत्तै महाप्रबन्धक र अध्यक्ष पद राजनीतिक नियुक्तिका आधारमा हुन थालेपछि उत्पादन ह्वात्तै घटेर २ सयदेखि २ सय ५० टनमा सीमित हुँदै आएको थियो । दुई वर्षअघिसम्म वार्षिक १० करोडभन्दा माथि घाटामा रहेको उद्योगको भौतिक र प्राविधिक व्यवस्थापनपछि नाफामा गएको छ । सरकारी स्वामित्वमा उदयपुर र हेटौंडा गरी दुईवटा सिमेन्ट उद्योग छन् । निजी क्षेत्रका करिब १८ वटा सिमेन्ट उद्योग आफैं क्लिंकर उत्पादन गर्छन् । करिब ४५ वटाले बाहिरबाट क्लिंकर आयात गरी सिमेन्ट तयार गर्ने गरेका छन् ।
चामलकै आयात बढी,अब दैनिक ३ करोड ५५ लाखलक्ष्य हासिल गर्न यस भन्सारले अब १५ दिनसम्म दैनिक ३ करोड ५५ लाख रुपैयाँ असुल गर्नुपर्ने देखिएको छ । चालु आवका लागि १२ अर्ब ३३ करोड १ सय १६ रुपैयाँ राजस्व संकलन लक्ष्य रहेको छ । भन्सारले सोमबारसम्म ११ अर्ब ७९ करोड ६६ लाख ३० हजार रुपैयाँ संकलन गरेको छ । भन्सारले लक्ष्य प्राप्तिका लागि अब ५३ करोड ३४ लाख ८६ हजार असुली गर्न बाँकी छ । चालु वर्षको पहिलो तीन महिनामा मासिक लक्ष्यभन्दा बढी राजस्व असुली गरेको भन्सारले त्यसपछि भने लक्ष्यभन्दा कम राजस्व असुली गरेको हो । गत ६ वर्षको तथ्यांक हेर्दा गत आव ०७४७५ मा लक्ष्यभन्दा बढी राजस्व असुली भएको देखिन्छ । ८ अर्ब ३७ करोड ६४ लाख ५२ हजार असुली लक्ष्य राखेकामा भन्सारले ९ अर्ब ८१ करोड ९५ हजार २८ लाख रुपैयाँ असुली गरेको थियो ।
फुर्सदमा सिमकोटका व्यवसायी,"उनले सिजन भर्खरै सुरु भएकाले यस वर्ष बढीमा १ हजार १ सयजति पर्यटक आफ्नो होटलमा बास बस्ने अनुमान गरेका छन् । गत वर्ष चापका कारण तीर्थयात्रीलाई व्यवस्थापन गर्न गाह्रो भएपछि होटलका कोठा थपिएको उनले जानकारी दिए । पर्यटन व्यवसायी अविनाश लामाका अनुसार केरुङ र तातोपानी नाका खुलेका कारण हिल्सा हुँदै मानसरोवर जाने पर्यटकको संख्या घटेको हो । नेपालगन्जसिमकोट हवाई र सिमकोटहिल्सा हेलिकप्टर उडान कम हुन थालेका छन् । सिजन सुरु भएयता गत असार १४ गतेसम्म ४ हजार ९ सय ३४ भारतीय तीर्थयात्री सिमकोट भित्रिएको उनको भनाइ छ । गत वर्ष यति बेला करिब सात हजार पर्यटक सिमकोट भित्रिसकेका थिए, उनले भने, यो वर्ष सोचेजति पर्यटक यो नाकाबाट भित्रिएका छैनन् ।"
"काट्नुपर्ने टुप्पो, फेदैदेखि डोजर","उडान र अवतरणमा अवरोध पुर्याउने देखिएकोले डाँडा कटान गर्नुपर्ने आवश्यकता रहेको विमानस्थल आयोजना प्रमख विनेश मुनकर्मी बताउँछन् । अन्तर्राष्ट्रिय नागरिक उड्डयन संस्था (आइकाओ) बाट विमानस्थल प्रमाणीकरण गर्न पनि डाँडा हटाउनुपर्ने उनले बताए । त्यो डाँडाले पाइलटलाई पनि मानसिक रूपमा बाधा पुर्याउँछ, उनी भन्छन्, उचाइ नघटाउँदासम्म परीक्षण उडान पनि गर्न मिल्दैन । व्यक्तिले सम्याउँदा क्यानलाई दोहोरो फाइदा पुग्ने उनको दाबी छ । एक त उत्खनन गर्ने पैसा जोगियो, उनले भने, अर्को, उत्खनन गरेको माटो कहाँ व्यवस्थापन गर्ने भन्ने झन्झट लिनुपरेन । विमानस्थलबाट डेढ किलोमिटर टाढा रहेको डाँडाजस्तै हटाउनुपर्ने अन्य डाँडाको पनि अध्ययन भइरहेको उनले जनाए । हालसम्म विमानस्थलको ४५ प्रतिशत काम सकिएको छ ।"
बजेट सक्न रोजगार मेला,"मोरङ (कास) प्रदेश १ को सामाजिक विकास मन्त्रालयले चालु आर्थिक वर्षको अन्त्यमा २५ लाख रुपैयाँ लागतमा असार २८ गते रोजगार मेला आयोजना गर्ने भएको छ । सुनसरीमोरङ औद्योगिक करिडोरका उद्योगी, व्यवसायी, बहुराष्ट्रिय कम्पनी र बेरोजगारलाई एकै ठाउँ भेला गराएर तत्काल रोजगारी दिने उद्देश्यले मेला आयोजना गर्न लागिएको मन्त्रालयका सचिव हरिप्रसाद दाहालले बताए । मन्त्री जीवन घिमिरेले बेरोजगार र रोजगारदाताबीच सम्पर्क स्थापित नभएकाले दैनिक वैदेशिक रोजगारीमा गइरहेको अवस्थामा अब परिवर्तन ल्याउनुपर्ने बताए । वर्षान्तमा मेला आयोजना हुने भएकाले केही सवाल उठ्नु स्वाभाविक हुन्छ तर यो परिणाममुखी भएकाले सवाल उठेर केही हुँदैन, उनले भने, प्रदेश १ सरकारले पहिलो पटक १२ सय बढी व्यक्तिलाई रोजगारी दिन गइरहेको छ । प्रदेश १ को प्रमुख प्रतिपक्ष कांग्रेसका प्रमुख सचेतक केदार कार्कीले वर्षान्तमा बजेट सक्न मन्त्रालयले नाटक गरिरहेको आरोप लगाए ।"
दृष्टिविहीन तीन दिदीबहिनीलाई नागरिकता,नागरिकता पाएपछि जागिर खान तथा राज्यले उपलब्ध गराउने अन्य सुविधाका लागि अवसर मिल्ने भएकाले खुसी लागेको दिलमायाले बताइन् । स्नातक अध्ययन गर्दै रहेकी उनले पढाइको ब्यस्तताका कारण अलि ढिला नागरिकता बनाउन पाएको प्रतिक्रिया दिइन् । दिलमाया र पवित्राले झापाका दमकस्थित सरस्वती माध्यमिक विद्यालय र सरिमायाले वेलवारीको विद्यालयबाट एसएलसी उत्तीर्ण गरेका हुन् । पवित्रा ११ कक्षा तथा दिलमाया र सरिमाया स्नातक तहमा अध्ययनरत छन् । आफ्नै प्रयासमा जागिर खाने उनीहरूको सोच छ । उनीहरू गीतसंगीतमा रूचि राख्छन् । राज्यले उच्च शिक्षाका लागि उपयुक्त अवसर दिए अझै सहयोगी हुने सरिमाया बताउँछिन् ।
इंग्ल्यान्ड २७ वर्षपछि,मार्क उड ३३४बेन स्टोक्स ११०
पाकिस्तान आक्रामक हुने,इमामले डिफेन्डिङ च्याम्पियन अस्ट्रेलियाविरुद्ध सुरुमा बेहोरेको ४१ रनको हार पीडादायी भएको पनि बताए । अहिलेसम्म प्रतियोगितामा एउटै मात्र अर्धशतक बनाएका इमामले आफ्नो खराब लयका कारण पनि दुःख लागेको थपे ।
प्लेयर्स टु वाच,विश्वकपमा जितबिहीन रहेको अफगानिस्तानको बलियो पक्ष भनेको स्पिन आक्रमण हो । यस विश्वकपमा पनि स्पिनरहरूले आफ्नो प्रतिष्ठा कायम राखेका छन् । अनुभवी स्पिनर मोहम्मद नाबी बल र ब्याट दुवैमा जम्न सक्ने खेलाडी हुन् । ८ खेलमा १०५ रनमात्र बनाए पनि ३४ वर्षीय उनले भारतविरुद्ध साउथह्याम्पटनमा ५२ रन जोडेका थिए । उनले ८ खेलमा ६२४ ओभर बलिङ गर्दै ९ विकेट पनि लिएका छन् ।
रोड्सलाई टिमको प्रदर्शनमा गर्व,"सन् २०१८ को त्यस खेलमा बंगलादेश पाकिस्तानविरुद्ध ३७ रनले विजयी थियो । अहिलेसम्म हाम्रो प्रदर्शनलाई आधार मानेर भन्नैपर्ने हुन्छ, पाकिस्तानले हामीलाई हराउन सजिलो हुने छैन । पाकिस्तानलाई जितबाट रोक्न निश्चित रूपमा हाम्रो प्रदर्शन राम्रो हुनुपर्नेछ । पाकिस्तान केही हदसम्म फेरि आफ्नो उत्कृष्ट लयमा फर्किएको छ । त्यसैले यही टिमको सामना गर्दा सजिलो हुने छैन । हामी यो खेललाई लिएर आत्मविश्वासी भने छौं, रोड्सले थपे ।"
जीवनकै उत्कृष्ट लयमा रोहित,भारतका अर्का पूर्व प्रारम्भिक ब्याट्सम्यान सन्जय मन्जेरकरले पनि रोहितको खेलमा निकै परिपक्वता आएको बताए । अर्धशतकलाई शतकमा परिणत गर्ने रोहितको कला पनि मन्जेरकरले प्रशंसा गरे । एकदिवसीय क्रिकेटमा ३ दोहोरो शतक बनाउने एक मात्र ३२ वर्षीय ब्याट्सम्यान रोहितले भारतका लागि २ सय १३ वान डेमा ४९ को औसतले ८ हजार ५ सय ५४ रन बनाइसकेका छन् । सन् २००७ मा उनले भारतका लागि डेब्यु गरेका थिए ।
कोपाको फाइनलमा ब्राजिल,अर्कोतर्फ म्यानचेस्टर सिटीका फरवार्ड जेससले उत्कृष्ट रूपमा दुई डिफेन्डर छिचोल्दै सिर्जना गरेको सुन्दर अवसरमा फिर्मिनोले ७१ औं मिनेटमा ब्राजिलको अग्रता दोब्बर बनाए ।
सजिलो जितबाट नेपालको यात्रा,म्यानमारले अन्तिम समयमा नाम फिर्ता लिएपछि प्रतियोगिताको समूह ए मा नेपाल र चीनसहित सिंगापुर छन् । चीनले मंगलबार सिंगापुरसँग ८ विकेटको पराजय बेहोरेको थियो । लगातार खेलमा पराजित भएपछि चीन प्रतियोगिताबाट बाहिरिएको छ भने नेपाल र चीन सेमिफाइनल पुगेका छन् । सिंगापुर र नेपालबीचको खेलले समूह विजेता टुंगो लगाउने छ । यो खेल शुक्रबार हुनेछ ।
साइपाल सेमिफाइनलमा,"सेमिफाइनलमा साइपालको भेट जेभियर कलेजसँग हुनेछ भने मोर्गनले काठमाडौं नर्थ पोल क्लबविरुद्ध प्रतिस्पर्धा गर्नेछ । आयोजक मोर्गनको कोर्टमा जारी प्रतियोगिताको ब्वाइजमा गोल्डेनगेट, युनिक र हाइटहाउस क्वाटरफाइनल पुगेका छन् । गोल्डेनगेटले साइपाललाई ५८३० ले हरायो । चिरञ्जीवी रोकाले १५ स्कोर गरे । किरण कँडेलको २४ स्कोरमा युनिकले बागमतीलाई ५६३६ स्कोरले हरायो । हेराल्डविरुद्ध हाइटहाउस ४८३७ ले विजयी भयो । विजेताका विजय चौधरीले १४ स्कोर गरे ।"
रनिङ सिल्ड सुरु,"प्रतियोगितामा छात्रछात्राको भलिबल र कबड्डीमा प्रतिस्पर्धा हुनेछ । छात्रछात्रातर्फ १ सय, २ सय, ४ सय, ८ सय, १५ सय र ३ हजार मिटर दौड तथा रिलेतर्फ १ सय र ४ सयमा प्रतिस्पर्धा हुनेछ । लङजम्प, ट्रिपलजम्प, हाइजम्प, सटपुट, ज्याभ्लिन थ्रोमा भाग लिनेछन् । मार्सल आर्टतर्फ कराँते (सितेरियो) तेक्वान्दो र उसुको पनि प्रतिस्पर्धा रहेको छ ।"
अमेरिका उपाधि नजिक,आइतबार हुने फाइनलमा अमेरिकाले स्विडेन वा नेदरल्यान्ड्सबीच हुने दोस्रो सेमिफाइनल विजेताको सामना गर्नेछ । अमेरिका महिला विश्वकपको आठ संस्करणमध्ये चौथोपल्ट उपाधि जित्ने अभियानमा छ । अमेरिका फाइनल पुगेको भने यो लगातार तेस्रोपल्ट हो । इंग्ल्यान्ड भने ठूलो प्रतियोगितामा सेमिफाइनलबाट बाहिरिएको यो लगातार तेस्रोपल्ट हो ।
सैनिक र रेडहर्स विजयी,इलाममा असार २१ सम्म चल्ने लिगका विजेता र उपविजेताले विराटनगरमा असार २६ देखि हुने सुपर सिक्समा स्थान बनाउने छन् । सोमबार उदयपुरबाट औपचारिक रूपमा १ नम्बर प्रदेशस्तरीय लिग सुरु भएको हो । प्रदेश १ सरकारको १ करोड र अखिल नेपाल फुटबल संघको ३३ लाख रुपैयाँको लागतमा लिग सुरु भएको हो । विजेताले ५ लाख र उपविजेताले ३ लाख रुपैयाँ प्राप्त गर्नेछन् । आयोजकले तयारी गर्न सहभागी हरेक टिमलाई ५० हजार रुपैयाँ उपलब्ध गराएको थियो । प्रदेश विजेताले राष्ट्रिय र अन्तर्राष्ट्रिय लिग खेल्ने अवसर पनि पाउने छ । प्रदेश १ स्तरीय लिगमा १४ टिमको सहभागिता छ । यसअघि हरेक जिल्लामा गराइएको जिल्ला लिगबाट प्रदेशस्तरीय लिगलाई टिम छनोट गरिएको हो ।

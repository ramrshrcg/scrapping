शीर्षक,विवरण
अर्कै शीर्षकमा २ अर्ब छली,एनसेलसँगको करसम्बन्धी विवाद मध्यस्थताको विषय नभएको र करको विषयमा सर्वोच्च अदालतमा मुद्दासमेत विचाराधीन रहेकाले नेपाल सरकारले अन्तर्राष्ट्रिय मध्यस्थतामा सहभागिता नजनाउने जवाफ पठाएको हो । सर्वोच्च अदालतले ८० प्रतिशत सेयर बिक्रीमा एनसेललाई नै कर लाग्ने फैसला सुनाएपछि ठूला करदाता कार्यालयले एनसेलमाथि ६२ अर्ब ६३ करोड ४९ लाख रुपैयाँ कर निर्धारण गरिसकेको थियो । यो रकम अधिक भएको भन्दै एनसेलले फेरि सर्वोच्चमा मुद्दा दायर गरेको र सर्वोच्चले तत्काल कर नउठाउन अन्तरिम आदेश दिएको छ । मुद्दाको सुनुवाइ सकिइएको छ । आउँदो २१ गते निर्णय सुनाउने मिति छ । सर्वोच्चमा मुद्दा दायर गरे पनि एनसेल अन्तर्राष्ट्रिय समुदायमा पुगेको हो । नेपालमा भएको कर विवादमा सरकारविरुद्ध कम्पनीले अन्तर्राष्ट्रिय निकाय गुहारेको यो पहिलोपटक हो । एनसेललाई थप अर्को शीर्षकको कर छली आरोपमा कम्पनीका अधिकारीसँग सम्पर्क गर्दा प्रतिक्रिया दिन चाहेनन् ।
सभामुखउपसभामुख कतिन्जेल एउटै दलको ?,"संवैधानिक कानुनका जानकार अधिवक्ता टीकाराम भट्टराई पनि महत्त्वपूर्ण संवैधानिक विषयमा अदालतले चाँडो निर्णय दिएर विवादको अन्त्य गरिदिनुपर्ने बताउँछन् । कानुनमा रहेका द्विविधा कारण फरकफरक प्रश्न उत्पन्न भएपछि त्यसको व्याख्या अदालतले नै गर्ने हो, उनले भने, अदालतमा विचाराधीन विषयमा राजनीतिक रूपमा निर्णय गरिनु उपयुक्त होइन । निकास अदालतबाटै आउनुपर्छ ।"
तस्करको फन्दामा फस्दा,"बस्नेतविरुद्ध प्रहरीले अगाडि बढाएको मुद्दाकै आधारमा काठमाडौं जिल्ला अदालतले २२ लाख धरौटीमा थुनामुक्त हुने फैसला सुनाएको छ । तर, आर्थिक रूपले कमजोर उनी यति धेरै पैसा बुझाएर छुट्ने अवस्थामा छैनन् । उनले भने, २२ हजार पनि कसले पत्याउँछ भन्ने मान्छेले त्यति धेरै धरौटी कसरी पो जम्मा पार्ने । अब के हुन्छ भन्ने उनले मेसो पाएका छैनन् । आइतबार उनलाई महानगरीय प्रहरी वृत्त कोटेश्वरबाट जैसीदेवलस्थित केन्द्रीय कारागार सारिएको छ । फौजदारी कार्यविधिअनुसार धरौटी रकम बुझाउन नसकेसम्म उनी थुनामुक्त हुन सक्ने छैनन् । कार्यविधिले यस्तो अवस्थामा दैनिक थुनामा बसेबापत ३ सय रुपैयाँ कटौती हुन सक्ने भनेको छ । दैनिक तीन सय रुपैयाँका दरले धरौटी रकम कट्टी गर्न २० वर्ष थुनामा बस्नुपर्ने हुन्छ । तर, कार्यविधिले धरौटी बुझाउन नसक्नेका हकमा बढीमा १२ वर्ष वा दैनिक कटौती हुन आउने रकममध्ये जुन कम हुन्छ, त्यही सजाय भुक्तान गर्नुपर्ने व्यवस्था गरेको छ ।"
आर्थिक अभियान भन्दै चन्दा माग्दै,"काठमाडौं सेक्रेटरी पक्राउप्रहरीले चन्द समूहकी काठमाडौं जिल्ला सेक्रेटरी धीरेन्द्रा उपाध्यायलाई मंगलबार पक्राउ गरेको छ । उनी चन्द समूह निकट अखिल नेपाल महिला संघकी महासचिव पनि हुन् । प्रहरी प्रवक्ता पोखरेलका अनुसार उनलाई काठमाडौं, बूढानीलकण्ठ क्षेत्रबाट पक्राउ गरिएको हो ।"
कांग्रेस महाधिवेशन टुंगो लागेन,"केन्द्रीय सदस्य श्याम घिमिरेका अनुसार १३ औं महाधिवेशनकै संरचना कायम गरेर क्रियाशील सदस्यता नवीकरण र वितरण गर्ने, सहमतिका आधारमा अन्तरिम संरचना गठन गर्ने या निर्वाचनमा जाने भन्ने विकल्पमा नेताहरूबीच अनौपचारिक संवादमार्फत सहमति जुटाउने गरी छलफल टुंग्याइएको छ । महामन्त्री पूर्णबहादुर खड्काले यी तीन विकल्प प्रस्तुत गर्दै कुनमा जाने भन्नेमा नेताहरूबीच छलफल गर्दै जाने र अन्य एजेन्डामा बैठकलाई निरन्तरता दिने जानकारी गराएका थिए । उपसभापति विजय गच्छदारले भने तत्कालीन फोरम लोकतान्त्रिकको संरचनालाई तलसम्म समायोजन नसकिएसम्म पार्टीको अन्तरिम संरचना गठन गर्न नहुने बताए । पार्टी समायोजनको काम नसकीकनै अन्तरिम संरचना गठन गर्न कसरी मिल्छ ? पहिलो समायोजनको विषयलाई टुंग्याऔं अनि मात्रै अन्तरिम संरचना बनाउने निर्णय गरौं, उनले भनेका थिए । तत्कालीन फोरमबाट गच्छदारलाई उपसभापति र २ सय नेता तथा कार्यकर्तालाई महासमिति सदस्य दिनेबाहेक अन्य तहमा समायोजन भएको छैन । वरिष्ठ नेता पौडेलले समायोजनका नाममा बढी सदस्यता दिएर महाधिवेशनलाई प्रभावित गर्न खोज्ने त होइन भन्दै आशंका प्रकट गरेका छन् । गच्छदारजीको कुरामा समस्या छैन । तर उहाँका नाममा अरू मानिस थपिने हो कि भन्ने हाम्रो आशंका हो, पौडेलले भने ।"
'भूमाफियालाई कारबाही गरेरै छाड्छु',"उनले ललिता निवासको जग्गा अतिक्रमणको छानबिन आफ्नो सरकारले सुरु गरे पनि उल्टै कतिपयले यही सरकारमाथि जग्गा हडपेको भनी झूटो आरोप लगाउन थालेको भन्दै आपत्ति जनाए । ललिता निवासको जग्गाको छानबिन वर्तमान सरकारले थालेको हो, उनले भने, योभन्दा अघिका सरकारहरू के हेरेर बसेका थिए ? त्यतिबेला सरकारमा बसेका मान्छे नै अहिले ठूलाठूला कुरा गरिरहेका छन् । प्रधानमन्त्री ओलीले आफ्नो सरकारको कार्यकालमा मुलुकमा भ्रष्टाचार बढेको नभई भ्रष्टाचारी पक्राउ पर्ने क्रम बढेको दाबीसमेत गरे । राष्ट्रिय जनमोर्चाको प्रतिनिधिमण्डलले बाग्लुङको गल्कोटमा इलाका प्रशासन कार्यालय स्थापना गर्न प्रधानमन्त्रीसमक्ष माग गरेको थियो ।"
मन्त्रिपरिषद् हेरफेर जरुरी,"खनालले स्कुल विभागको विवाद मिडियाले चलाएको आरोप लगाए । पार्टीभित्र विवाद नभए पनि मिडियाले तीव्रताका साथ बहस चलाएर स्कुल विभागमा विवाद देखाएको उनको दाबी छ । उनले स्कुल विभाग जसलाई दिए पनि ठूलो कुरा नभएको टिप्पणी गरे । स्कुल विभाग मलाई दिए पनि हुन्छ । ईश्वर पोखरेल, नारायणकाजी श्रेष्ठलाई दिए पनि आपत्ति छैन, उनले भने, विभाग गठन गर्ने विषयमा थप गृहकार्य गर्ने सहमति भएको छ । हामी आगामी २८ गतेसम्म गृहकार्य गर्छौं । नेता खनालले थप गृहकार्य र सहमतिबाट पार्टी एकीकरण प्रक्रियालाई चाँडै टुंग्याउन लागेको बताए । एकीकरण प्रक्रिया करिब एक वर्ष निष्क्रिय रह्यो । यसले पार्टीलाई ठूलो क्षति पुगेको छ । तर वडा कमिटीसम्म र जनवर्गीय संगठनलाई पनि अघि बढाएर यो प्रक्रियालाई चाँडै टुंग्याउने प्रयास गरिरहेका छौं, उनले भने ।"
डाबरका औषधिमा उच्च आर्सेनिक,"डाबर प्रतिनिधि अभय गोर्खाली भन्छन् डाबर इन्डियाको उत्पादनलाई नेपालमा लुना ट्रेडिङले बेच्ने गरेको छ । ती उत्पादनसँग डाबर नेपालको कानुनी रुपमा कुनै सरोकार छैन । डाबर इन्डियाका उल्लिखित औषधिलाई कसले, कहाँ, के परीक्षण गरायो, कुन रिपोर्ट जेनरेट गर्यो, त्यसको जिम्मा डाबर नेपालले लिन सक्दैन । डाबर इन्डियाका ती औषधि खुवाउन नहुने खालको भए सरकार र औषधि व्यवस्था विभाग (डीडीए) ले किन बेच्ने अनुमति दिन्थे ? ती सबै औषधि गुणस्तरयुक्त छन् । डीडीएको मापदण्डअनुरुपका सबै प्रक्रिया पूरा गरेर ती औषधि बिक्रीवितरण भइरहेका छन् । औषधिमा आर्सेनिक र मर्करी अत्यधिक मात्रामा पाइएको आरोपसँग म सहमत छैन ।"
बेलैमा विवेक,"अन्तर्राष्ट्रिय मानव अधिकार कानुनअनुसार सम्बन्धित देशमा पीडितले न्याय पाएनन् भने राष्ट्रसंघको मानव अधिकार परिषद्ले खोजबिन गर्छ । र, राष्ट्रसंघको महासभाले पारित गरेको निर्णय सम्बन्धित देशले लागू नगरे मामिला उसको सुरक्षा परिषद्मा पुग्छ । सुरक्षा परिषद्ले द्वन्द्वका अपराधी हरूलाई हेगमा उभ्याउने आदेश दिन सक्छ । हामी कतै त्यही बाटोमा त छैनौं ? नेतृत्वले बेलैमा विवेक पुर्याउनु नै बुद्धिमानी हुन्छ ।"
कम्युनिस्ट र गरिबी,"अर्थतन्त्र लथालिंग छ । सरकारी तथ्यांकमा भने देश विकासमा द्रुततर गतिमा अघि बढेको बताइन्छ । मन्त्री र सांसदले लिने र लिएका सुविधा हेर्दा राजाकालीन सामन्तभन्दा कम देखिँदैन । भन्नचाहिँ भ्रष्टाचार निर्मूल गर्छौं भन्छन्, तर भ्रष्टाचार झन् रफ्तारले बढेको बढ्यै छ । तर पनि यो कम्युनिस्टको सरकार रे । यसले समाजवाद ल्याउने रे । के यस्तै चालाले समाजवाद आउँछ ? यस्तो बेथिति, विसंगतिमाझ कसरी आउँछ, समाजवाद ? प्रश्न निरुत्तरित छ । अझ डरलाग्दो कुरा, हिजोका गुन्डा, फटाहा, सामाजिक रूपमा बदनामहरू खुला रूपमा गतिविधि चलाइरहेका छन् । मानव अधिकारको स्थिति दयनीय भएको अन्तर्राष्ट्रिय जगतले बताइरहेको छ । प्रहरी प्रशासनले अपराधमाथि नियन्त्रण गरिरहेको छैन । पूर्वाग्रह, दुराग्रह साधेर व्यक्तिको गैरन्यायिक हत्या गर्नेसम्मका कार्य भइरहेका छन् । आम नागरिकले कतै पनि सन्तोष लिने ठाउँ छैन । हुन त हामीले पश्चिम बंगालको अवस्था देखेकै हौं, रसियाको पनि थाहा पाएकै हौं, उत्तर कोरिया जसलाई कम्युनिस्टहरू स्वर्ग ठान्थे, त्यहाँको उच्च गरिबी हेर्दा कम्युनिस्ट त देखाउने खोल मात्र रहेछ भन्न बाध्य छौं । अहिले नेपालमा सबैभन्दा बढी कमाउने र दरबार बनाएर राजा हुने सपनामा कम्युनिस्टहरू लागेका छन् । यो स्थितिमाथि नियन्त्रण नगरे नेपालमा कम्युनिस्ट भनिनेहरू इतिहासमा मात्र सीमित नरहलान् भन्न सकिन्न । म कम्युनिष्टहरू समाप्त बनून् भन्ने चाहना राख्दिनँ । ज्यो रत्ननिधि रेग्मी 'शुक्राचार्य', काठमाडौं"
सम्पत्ति राष्ट्रियकरण,"सरकारी तथा सार्वजनिक जग्गा व्यक्तिको नाममा गरी भ्रष्टाचार तथा अनियमित कार्यमा संलग्नहरूले आत्महत्या गर्ने गरेका समाचार आउन थालेका छन् । अनियमित गरी कमाएको सम्पत्ति जोगाउन यस्तो गरेको प्रमाणित भएमा तिनका आश्रित परिवारलाई आधारभूत खान, बस्न पुग्ने गरी सम्पत्ति छाडी बाँकी सम्पत्ति सरकारले राष्ट्रियकरण गर्नुपर्छ । विरो छुस्या, भक्तपुर"
बेमौसमी राग,"संविधानसभाको माग गरेर संविधानसभामार्फत संविधान निर्माण गराउने पनि आफै भएको उनको जिकिर छ । पछि आएर दुई ठूला राजनीतिक दलको एकताको मुख्य योजनाकारका रूपमा पनि उनले अफूलाई नै हिरो मानेका छन् । यस्ता सबै खाले कार्यबाट राष्ट्रका लागि कुनै उपलब्धि हुन सकेको छैन । उनले अहिलेसम्म हिरोको भूमिका खेलेर गरेका कुनै पनि कामले उपलब्धि देखाउनसकेको छैन र पनि उनी हेग पुगेर अझै एकपटक हिरो हुने इच्छा देखाउँछन् । सुजन देवकोटा, पालुङटार४, गोरखा"
बीपीको मधेस दृष्टि,"जातीय विभेदमा परेका अन्य औपनिवेशिक समाजहरू जस्तै मधेसको समृद्ध वर्ग पनि सोझो या घुमाउरो तवरले सत्तासँंग जोडिएको थियो । त्यही कुरा नेपाली कांग्रेसका चार तारा व्यक्तित्व बारेमा भन्न सकिन्छ । बीपीको वक्रदृष्टिमा भने जमिनदारहरू सिंह, मिश्र एवं झा पर्छन् । उनी सप्तरीमा वेदाबाबुलाई हराउन एउटा रेग्मी खोज्न सक्छन्, तर सरोज कोइरालाका लागि सहर्ष आफ्नो कार्यक्षेत्र समर्पण गर्ने यादवलाई तनहुँ वा कास्कीबाट उम्मेदवार बनाउने आँट जुटाउन सक्दैनन् । नृजातीयताका मामिलामा बीपी एवं राजा महेन्द्रको दृष्टिकोण लगभग समान थियो भन्ने केही राजावादीहरूको मूल्यांकन यथार्थभन्दा धेरै फरक छैन । फरक के हो भने सुधारवादी राजनेता भएकाले वस्तुस्थिति बदलिएको चाल पाउनासाथ आफ्नो विचार बदल्न बीपी कति पनि ढिलो गर्दैनथे । राजासंँगको सशस्त्र संघर्षलाई उनैसंँग घाँटी जोडिएको सहकार्यसम्म पुर्याउन भूराजनीतिको बाध्यताले काम गरेको थियो । नारायणहिटी हत्याकाण्डपछि गणतन्त्र अपरिहार्य हुन गयो । वैश्वीकरणको दुष्प्रभावले नृजातीयता उभारमा छ । बीपी अहिले भए के गर्थे भन्ने प्रश्नको तर्कसंगत उत्तर के हो भने, उनी आफ्ना आधारभूत मान्यतालाई यथावत राखेर कार्यनीतिबारे पुनर्विचार गर्थे । निरन्तर सच्चिने प्रयत्न ऐतिहासिक रूपले महत्त्वपूर्ण व्यक्तित्वहरूको प्राथमिक पहिचान हो । त्यस मान्यताको रापमा बीपीको दृश्यमान मधेस द्वेष क्षणमै पग्लेर बग्छ ।"
"चुनौतीको पहाड, अवसरको मैदान","अबको तीस वर्षपछि नेपालको कम्युनिस्ट आन्दोलन सय वर्षको हुनेछ । भोलिको पुस्ताले जब यसको सान्दर्भिकताबारे सोध्नेछ, यसले लोकतान्त्रिक, शान्त, सामाजिक न्याययुक्त, सबल र समृद्ध समाजको तथ्याङ्क प्रस्तुत गर्दै भन्न सक्नुपर्छ यसरी हामीले सामन्ती अन्धकारमा रुमलिएको नेपाललाई त्यहाँबाट यहाँसम्म ल्याउन सक्यौं । लेखक परराष्ट्रमन्त्री हुन् ।"
सीमामा 'दुई मिनेट' कूटनीति,"सीमा मामिला सम्बन्धी मध्यस्थकर्ताको संहिता, नीतिशास्त्र र मापदण्ड पुराना ऐतिहासिक दस्तावेज, नक्सा, कागजात तथा तथ्यांकमा आधारित हुनुपर्छ भन्ने मान्यता रहिआएको छ । यस अनुसार नेपालको स्वामित्व रहने गरी लिम्पियाधुराकालापानीलिपुलेक क्षेत्रलाई भारतचीननेपालको त्रिदेशीय व्यापार वाणिज्य अभिवृद्धि गर्ने स्पेसल इकोनमिक जोन का रूपमा विकास गर्न लिपुलेक कूटनीति अघि सारे चीनको प्रभाव विश्वमा अझ सशक्त रूपमा झाँगिनेछ ।"
राहत गोदाममै,"ताप्ली गाउँपालिकाले आएको राहत वडावडामा पठाउने निर्णय गरेको जानकारी दिएको जिल्ला प्रशासन कार्यालयले जनाएको छ । इमेलमार्फत आएको जानकारीमा वडाध्यक्षको संयोजकत्वमा सर्वदलीय समिति बनाएर राहत बाँड्नु भनिएको छ, प्रमुख जिल्ला अधिकारी ध्रुवबहादुर खड्काले भने, तर लिम्चुङबुङ गाउँपालिककाले अहिलेसम्म कुनै जानकारी गराएको छैन ।"
'पूर्वस्वीकृति पाएकालाई मलेसिया जान देऊ',"विभागले म्यानपावर कम्पनीले राहदानी र रकम बुझ्ने तथा अर्को म्यानपावर कम्पनीबाट श्रमस्वीकृति निकालेर कामदार विदेश पठाउने प्रवृत्ति रहेको जनाएको छ । कामदार ठगिएको, वैदेशिक रोजगारमा गएका कामदारले करारमा उल्लिखित तलब तथा सेवासुविधा नपाउने, श्रमस्वीकृति निकाल्ने म्यानपावर कम्पनीले एकआपसमा दोषारोपण गरेर उम्कन खोज्ने र पीडित कामदारलाई क्षतिपूर्ति दिन आलटाल गरी अनावश्यक दुःख गरेको पाइएको छ, विज्ञप्तिमा छ । म्यानपावर कम्पनी आफैंले कामदार पठाउनुको सट्टा एजेन्ट बनेर काम गर्ने गरेको, म्यानपावर कम्पनीबीच कामदारको मागपत्र खरिदबिक्री हुने गरेको र विभागको कारबाहीमा परेर कारोबार रोक्का रहेका म्यानपावर कम्पनीहरूले अर्को कम्पनीमा फाइल पठाएर कामदार वैदेशिक रोजगारीमा पठाउनेजस्ता विकृति पनि रहेको विज्ञप्तिमा उल्लेख छ । आगामी दिनमा यस किसिमका कुनै पनि कार्य कुनै पनि संस्था वा व्यक्तिबाट भएमा हदैसम्मको कानुनी कारबाही हुने विभागको भनाइ छ ।"
अस्पतालमै बन्धक,"विपन्न तामाङ परिवार यतिका रकम तिर्न सक्ने क्षमताका छैनन् । डाक्टरले सस्तो शुल्कमा उपचार हुने कान्ति बाल अस्पताल लैजान भनिसकेका छन् । अस्पतालले रिफरल पत्र पनि दिइसकेको छ । डाक्टर बेलाबेला सोनुलाई बच्चा कान्ति लैजाने कि घर लैजाने भनी सोधिरहन्छन् । सुरुमा राम्रो अस्पताल भनेर ल्यायौं तर खर्च गर्न हैसियतले भ्याएन, डाक्टरले जाऊ भनेर पनि जान सकिएको छैन, उनले दुखेसो पोखिन् । सोनुका पति ९ महिनादेखि रोजगारीका लागि बहराइनमा छन् । त्यहाँ न्यून तलबमा काम गरिरहेका उनलाई डिस्चार्ज खर्च जुटाउन सम्भव छैन । दुई महिनामा २४ हजारजति पैसा आउँछ, घरमा केही छैन, बच्चालाई टपक्कै टिपेर निस्कने अवस्था छैन, सोनुले भनिन् । उनले डिस्चार्ज गर्न सहयोग रकम संकलनका लागि आह्वान गरेकी छन् ।"
चेक बाउन्स अब देवानी मुद्दा,"उच्च अदालत दिपायलका न्यायाधीश डिल्लीराज आचार्य र दिनेशप्रसाद यादवले पैसा नभएको चेक काटेर दिने सोडारीमाथि गरेको एक महिना कैद र १८ लाख ८५ हजार रुपैयाँ जरिवानाको फैसला सर्वोच्चले उल्ट्याइदिएको छ । उसले आफ्नो फैसलामा अब चेक बाउन्ससम्बन्धी मुद्दा विनिमय अधिकार पत्र ऐन, २०३४ अनुसार मात्रै चलाउन आदेश दिएको छ । फैसलाअनुसार अब चेक बाउन्ससम्बन्धी मुद्दा विनिमय ऐनअन्तर्गत हेर्दा अब पैसा नभई चेक काटने व्यक्तिलाई प्रहरीले पक्राउ गर्न र थुनामा राख्न पाउनेछैन । यस्ता मुद्दाको कार्यविधि सामान्य देवानी मुद्दासरह हुनेछ । सर्वोच्चको यो फैसलाबाट जबर्जस्ती चेक काटन लगाएर पहुँचवाला व्यक्तिले प्रहरी लगाई पक्राउ गराउने प्रवृत्ति अन्त्य हुनेछ । सोडारीले गणेशकुमार रावललाई २०७३ चैत १२ मा सिद्धार्थ बैंकको चेकमार्फत १७ लाख ८५ हजार र २०७४ असोज २ मा नेपाल एसबीआई बैंकको चेकबाट थप एक लाखको चेक दिएकी थिइन् । उनीहरूको लेनदेनसम्बन्धी विवाद जिल्ला अदालत कैलाली, उच्च अदालत दिपायल हुँदै सर्वोच्चमा आइपुगेको हो ।"
नौ जनाविरुद्ध भ्रष्टाचार मुद्दा,अख्तियारले राष्ट्रिय स्वास्थ्य शिक्षा तथा सञ्चार केन्द्र टेकुका जनस्वास्थ्य अधिकृत रामअवतार गुप्तालाई घूस लिएको अभियोगमा पक्राउ गरेको छ । गुप्ताले जनचेतनामूलक सामग्री रेडियोमा प्रचारप्रसार गर्न कोटेसन लिई कार्य सम्पन्न गरी भुक्तानी दिने क्रममा सेवाग्राहीसँग एक लाख रुपैयाँ घूस लिएको अख्तियारले उल्लेख गरेको छ । मालपोत कार्यालय सिरहाका नायब सुब्बा मिथिलेश्वर ठाकुर र लेखापढी व्यवसायी राजवंशी चौधरी पनि घूससहित पक्राउ परेका छन् । ठाकुर र राजवंशीलाई जग्गाको मोही लगत कट्टा गर्ने प्रयोजनका लागि सेवाग्राहीसँग लिएको ४ हजार रुपैयाँ घूससहित पक्राउ गरिएको अख्तियारले जनाएको छ । उनीहरूलाई अख्तियारको हिरासतमा राखिएको छ ।
मिलमा परेर महिलाको मृत्यु,"सल्यान (कास) विद्युतीय मिलको फितामा परेर बनगाडकुपिण्डे नगरपालिका १, घाटगाउँकी ५५ वर्षीया पिवली माझीको मृत्यु भएको छ । उनी मंगलबार बिहान ७ बजे घरनजिकै मिलमा धान कुटाउन गएकी थिइन् । इलाका प्रहरी कार्यालय सल्लीबजारका इन्चार्ज सुशील रावलले उनी कसरी मिलमा परिन् भन्ने नखुलेको बताए ।"
डुबेर मृत्यु,उदयपुर (कास) कटारी नगरपालिका ८ थलियामा पौडी खेल्ने क्रममा डुबेर ११ वर्षे बालकको मृत्यु भएको छ । मंगलबार दिउँसो स्थानीय गंगाबहादुर पुलामी मगरका ११ वर्षे छोरा हर्कबहादुरको पौडी खेल्ने क्रममा डुबेर मृत्यु भएको प्रहरीले जनाएको छ ।
वर्षाले सडक अवरुद्ध,"रोल्पा (कास) वर्षाले रोल्पाका ग्रामीण भेगका सडक अवरुद्ध भएका छन् । जताततै सडक अवरुद्ध भएपछि भित्री गाउँसम्म पुग्ने सडक वर्षा अवधिभर खुल्ने देखिएको छैन । प्रहरीका अनुसार दाङबाट सदरमुकाम लिबाङ आउने कालोपत्रे गरिएको सडक बाहेक अन्य सडक जतिबेला पनि अवरुद्ध हुने अवस्था छ । पूर्वपश्चिम राजमार्गअन्तर्गत दाङको भालुबाङ खण्डबाट रोल्पा सदरमुकाम लिबाङ पुग्न करिब १ सय ७ किलोमिटरको दूरी पार गर्नुपर्छ । एक दशकअघि उक्त सडक कालोपत्रे गरिएकाले यातायातका साधन नियमित चल्दै आएका छन् । लिबाङलाई दाङ, बुटबल, नेपालगन्ज र काठमाडौंसँग यसै सडकले जोडेको छ । होलेरीदेखि नुवागाउँ, गैरीगाउँ, घर्तीगाउँ हुँदै थबाङसम्मको सडक पहिरो खस्नासाथ अवरुद्ध हुने गरेको छ । वर्षायाममा सडकमाथिबाट पहिलो खस्ने गरेको छ । सहिद मार्ग आयोजनाले निर्माण गरिरहेको उक्त सडकको दुईखोलीदेखि थबाङ खण्डको धेरै स्थान बेलाबेलामा अवरुद्ध हुने गरेको छ । सडकमा नाला नभएको र ग्राभेलसमेत नगरिएकाले उक्त सडकमा साना सवारी साधनसमेत वर्षायाममा चल्न सक्दैनन् । यस्तै पूर्वी रोल्पाको सुलिचौरदेखि थबाङ पुग्ने सडकसमेत अहिले अवरुद्ध छ । सुलिचौरदेखि करिब २० किलोमिटर उत्तरमा पर्ने सुनछहरीको पोबाङसम्म यातायातका साधन चले पनि त्यस उता थबाङसम्म सडक अवरुद्ध छ ।"
सबै हलमा बक्सअफिस,"यदि बक्सअफिस पारदर्शी चाहिएको हो भने सबैले यसका लागि बोर्डलाई सहयोग पनि गर्नुपर्ने हुन्छ । उनले हरेक प्रणाली र नियम मिच्ने डर कायमै हुने भए पनि त्यसलाई चुस्त अनुगमन र दण्ड, जरिवानाले सजग गराउन सक्ने दाबी गर्छन् । यति बेला बोर्डले बक्सअफिस प्रणालीका लागि आवश्यक हार्डवेयर, सफ्टवेयर जडान कार्य देशभरका हलमा गरिसकेको भए पनि सबै हलमा ईटिकेटिङ भइसकेको भने छैन । बोर्डले शतप्रतिशत हलमा उक्त प्रणाली जडान गरेर प्रभावकारी रूपमा अघि बढ्ने बताएको छ । बोर्ड अध्यक्ष भट्टराईले छिट्टै मोबाइल एप बनाई प्रत्येक हल, फिल्म र प्रदर्शनको जानकारी पनि उक्त एपमा समेट्न लागेको जनाए । भने, एक महिनाभित्रमा उक्त एप सञ्चालनमा आउने छ । यसले पनि दर्शकलाई नेपाली फिल्म र यससम्बन्धी विभिन्न जानकारी एउटै प्लेटफर्मबाट दिन सकिने छ ।"
सुस्ताउँदै मिथिला कला,"यसमा मुख्यतः सरकारी निकायको उदासिनतालाई कारक मान्छन् चित्रकारहरू । सरकारले लोककलालाई प्रवर्द्धन गर्न खासै चासो देखाएको छैन । मिथिला कलाकै जस्तो अवस्था थाङ्का र पौभा चित्रमा पनि छ । यस्तोमा ललितकला प्रज्ञा प्रतिष्ठान के गर्दै छ त ? मुख्य कुरा बजेट हो, लोक कला विभागकै प्रमुख यादव भन्छिन्, सरकारले कनिका छर्ने प्रकृतिको बजेट छुट्याउँछ । यस्तोमा बृहत् योजना सम्भव हुने कुरै भएन ।"
अन्तरजातीय प्रेमपीडा,"एन्जल खड्काले लेखन तथा निर्देशन गरेको नाटक आगामी १८ गतेसम्म नाटक प्रदर्शन हुने छ । नाटकमा मूल कथाका अलावा बीचमा देखाइने कतिपय दृश्य साँच्चै रोचक लाग्छन् । इन्दु भाग्दाको दृश्य, इन्दु र रनेबीचको रोमान्सजस्ता दृश्यमा निर्देशकले नयाँ प्रयोग गरेका छन्, जुन दृश्यले दर्शकको मन जितेको छ । सानो होटल चलाएर बसेकी लक्ष्मी साहुनी र उनकी छोरी कान्छीले बोल्ने पश्चिम नेपालको लवज रोचक लाग्छ । अविराम हाम्रो समाजको यथार्थ चित्र हो । खासगरी हिन्दु समाज, वर्णव्यवस्था र विद्यमान जातिप्रथाबारे नाटकले खुलेर विरोध गर्छ, निर्देशक खडकाले भने । नाटकमा निर्देशक खड्कासँगै लोमश पौडेल, सजिता तामाङ, शिशिर चम्लागाईं, अभिषेक गर्तौला, गणेश बस्नेत, कविता नेपाल, प्रतीक्षा आचार्य, अनिश बस्नेतलगायतले अभिनय गरेका छन् ।"
दर्शनावली को पाँचौं शृंखला,"बेदुराम भसाल, निनु चापागाईं, जगत्प्रसाद उपाध्याय, विष्णु प्रभात, गोपीरमण उपाध्याय, महेश चौधरी, रामराज रेग्मी, नारायणप्रसाद आचार्य, केशवशरण अर्याल, वैकुण्ठ घिमिरे, अभय शर्मा, डिल्लीराम मिश्र, लक्ष्मीप्रसाद खतिवडा, प्रेमराज शिल्पकार, निरज पौड्याल, गुरुप्रसाद सुवेदी, कृष्णभक्त देवकोटा र जंगबहादुर शाहका विवेचनात्मक दर्शनआलेखहरू ग्रन्धमा समाविष्ट छन् ।"
सहिमाको हर हर महादेव,हिन्दु नारीको सिन्दुरपोते संस्कृति र मनोविज्ञान गीतमा पाइन्छ । सन्तोष श्रेष्ठले संगीत र अमर वान्तुको शब्द रहेको गीतको भिडियोमा अभिनेत्री निता ढुंगानाले अभिनय गरेकी छन् । पवित्रा आचार्यको निर्देशन र कोरियोग्राफी रहेको भिडियोमा नितासँगै गायिका सहिमाले पनि गीतमा ठुम्का लगाएकी छन् । सुयोग्य पति माग्दै हरेक वर्ष तीजमा व्रत बसेको युवतीको कथा गीतमा उतारिएको उनले बताइन् ।
आदिवासी फिल्म अवार्ड थाइल्यान्डमा,"आदिवासी जनजाति समुदायमै पर्ने गुरुङ समुदायका फिल्मलाई लक्षित गर्दै अवार्डमा सहभागिताको आहृवान गर्न हुकुम मल्टिमिडिया यतिबेला पोखरा आएको छ । भाषिक तथा जातीय फिल्मका लागि गुरुङ फिल्म उद्योग पहिलो नम्बरमा आउँछ । त्यसैले यहाँका फिल्मकर्मीको बाक्लो सहभागिता होस् भन्ने हामी चाहन्छौं, बमजनले भने । थाइल्यान्डको पटायामा हुने अवार्डमा विभिन्न १७ विधामा अवार्ड बाँडिने बताइएको छ । प्रत्येक विधाअन्तर्गत उत्कृष्ट ३ नोमिनेसनमा पर्ने फिल्मकर्मीलाई अवार्ड समारोहमा निम्त्याइने बमजनले बताए ।"
गोर्खाल्यान्ड नेता पक्राउ आदेश फिर्ता,"स्थायी राजनीतिक समाधानको माग दार्जिलिङ पहाड, तराई र डुवर्स क्षेत्रका मानिसको सबैभन्दा ठूलो मुद्दा हो, विष्टले संसद्मा भने, त्यही भएर भाजपाले संकल्प पत्रमा यस क्षेत्रको दीर्घकालीन समाधान खोज्ने वाचा गरेको हो ।"
ब्रेक्जिट झन् जटिल,"बेलायती संसद्मा नो डिलका लागि बहुमत नभए प्रधानमन्त्रीको ब्रेक्जिट नीति कुन रूपमा अगाडि जान्छ, निश्चित भने छैन । प्रधानमन्त्री जोन्सनले संसदमा अविश्वासको प्रस्ताव सामना गर्नुपर्ने पनि हुन सक्छ । जोन्सनले बेलायती संसद विघटन गरी ब्रेक्जिट नीति पारित गराइछाड्ने सम्भावना पनि छ । यसो भए सरकारविरुद्ध अदालत जाने चेतावनी उनकै पार्टीका पूर्वप्रधानमन्त्री जोन मेजरले दिएका छन् । संसद्को बढदो अस्थिरता मध्यनजर गरी नोभेम्बरमा आमचुनाव घोषणा गर्न सक्ने आंकलन पनि बेलायती राजनीतिक वृत्तमा सुरु भएको छ । त्यसो भए आधुनिक राजनीतिक इतिहासमा जोन्सन सबैभन्दा कम समय प्रधानमन्त्रीको कुर्सीमा रहने छन् ।"
अफगानिस्तानबाट अमेरिकी सेना फिर्ता हुने,अफगानिस्तानमा हाल करिब १४ हजार अमेरिकी फौज छन् । यस वर्ष मात्रै अफगानिस्तानमा तैनाथ १२ अमेरिकी सेनाको मृत्यु भएको छ भने ६० घाइते छन् । सन् २००१ मा तालिवानविरुद्ध आक्रमण गरेसँगै अमेरिकाले सेना तैनाथ गरेको हो । त्यसयता लगातार सेना खटाउँदै आएको अमेरिकीका लागि कुनै पनि युद्धमा उसको अहिलेसम्मकै लामो संलग्नता हो । १८ वर्षे अवधिमा अफगानिस्तानमा तैनाथ २ हजार ४ सयभन्दा बढी सेनाको ज्यान गइसकेको छ ।
खर्क उक्लँदैनन् बिमा कम्पनी,"रुबीभ्याली गाउँपालिकाले चौंरीबाट उत्पादित परिकारको बजार र पर्यटन प्रवर्द्धनका लागि आगामी अक्टोबरमा चौंरी महोत्सव आयोजना गर्दै छ । यसका लागि बजेटसमेत विनियोजन भइसकेको गाउँपालिका अध्यक्ष चेरुङ तामाङले बताए । दुईदिने महोत्सवको आयोजना गर्न विभिन्न दातृनिकाय र सरकारका विभिन्न तहसँग छलफल भइरहेको छ, उनले भने ।"
२० अधिकृतलाई जापानको छात्रवृत्ति,"काठमाडौंस्थित जापानी दूतावासले मंगलबार यस वर्ष छात्रवृत्तिका लागि छानिएका अधिकृतसित अन्तर्क्रिया गरेको थियो । छात्रवृत्ति प्राप्त अधिकृतहरूको अनुभव र ज्ञान नेपालको विकासमा सहयोगीसिद्ध हुने विश्वास गरिएको दूतावासले जनाएको छ । तीन वर्षदेखि जापानले २० अधिकृतलाई यसरी छात्रवृत्ति दिँदै आएको छ । जापान सरकारले मंगलबारै अधिकृतहरूलाई स्नातकोत्तरको छात्रवृत्ति र पीएचडी गर्न आर्थिक सहायता गर्ने योजनाका लागि ६४ करोडको अनुदान सहायता दिने सम्झौता नेपालसँग गरेको छ । त्यस्तै, नेपालका विद्यालय क्षेत्रको सुधारका लागि ३० करोड ५७ लाख रुपैयाँको अनुदान दिने समझदारी विकासका लागि जापानको अन्तर्राष्ट्रिय साझेदारी संस्था (जाइका) ले अर्थ मन्त्रालयसँग गरेको छ ।"
कर्णाली राजमार्गका पुल अलपत्र,"कर्णाली राजमार्गका पुलको डिजाइन ईआरएमसी कन्सल्टेन्सीले गरेको हो । कर्णालीका पुलको डिजाइन काठमाडौंमै बसेर गर्दा समस्या देखिएको प्राविधिकको भनाइ छ । कतिपय स्थानमा मुआब्जा विवादले निर्माण अघि बढ््न सकेको छैन । ठेकेदार प्रतिनिधि टोपबहादुर महतराले सरकारले पुल निर्माणको प्रक्रिया सुरु गर्नुअघि माटो परीक्षण, सामाजिक तथा भौगोलिक अवस्था राम्ररी बुझ्नुपर्नेमा त्यसो नभएको बताए ।"
कर्मचारीलाई हाजिर गराउन निर्देशन,स्थानीय तहहरूलाई कर्मचारीको पदाधिकार कायम गर्न कठिनाइ परेमा समेत हाजिर गराई निजले गर्न सक्ने कामकाज गराउन र त्यस्तो समस्या समाधानका लागि लेखेर पठाउन आग्रह गरिएको मन्त्रालयले जनाएको छ । सरकारले ७ सय ५३ वटा स्थानीय तहमा ५१ हजार ४ सय ५७ कर्मचारी समायोजन गरेको छ ।
जडीबुटी ८ वर्षदेखि नाकामै,सामुदायिक वन उपभोक्ता महासंघ कर्णाली प्रदेशका अध्यक्ष घनश्याम शर्माले बस्नेतका गतिविधिबारे गुनासा आइरहेकाले बुझ्ने बताए । सामुदायिक वन उपभोक्ता महासंघ नेपाल (फेकोफन) की अध्यक्ष भारती पाठकले सामुदायिक वनका अध्यक्षले विधानबाहेकका गतिविधि गर्नु नियमविपरीत हुने प्रतिक्रिया दिइन् । ढुसी र लेउ प्रजातिका वनस्पति मिलेर झ्याउ बनेको हुन्छ । ढुसी उम्रन सहयोग गर्ने लेउ ३०४० प्रजातिका हुन्छन् । लेउले प्रकाश संश्लेषण गरी खाना बनाउने र यसको बाहिरी भागमा रहेको ढुसीले वनस्पतिलाई सुरक्षाका साथै पानी र खाद्य पदार्थ प्रदान गरेको हुन्छ ।
गोही जोगाउन हम्मे,०७५७६ मा मात्रै नारायणी र राप्ती नदीमा जालमा परेर नौवटा घडियाल मरे । अन्य १२ वटाको उद्धार गरिएको खड्काले बताए । ७ वटा राप्ती र २ वटा नारायणी नदीमा माछा मार्न फालिएको जालमा परेर मरेका हुन् । यसअघि ०७४७५ मा एउटा भाले गोही मरेको थियो । नदीमा भाले गोही मासिएपछि गतवर्ष बर्दियाबाट भाले गोही ल्याएर नदीमा छाडिएको थियो । हाल दुई नदीमा तीनवटा मात्र भाले गोही छन् । भाले गोही छाडेको एक वर्षमै थप ९ वटा गोही मरेका छन् ।
कोसीपीडित फेरि आन्दोलित,"कोसी नदी कटान डुबानपीडित संघर्ष समिति सप्तरी, सुनसरी र उदयपुरका तर्फबाट संयुक्त रूपमा प्रधानमन्त्रीलाई बुझाइएको ज्ञापनपत्रमा आफूहरूको माग सम्बोधन नगरिए चरणबद्ध आन्दोलन गर्ने चेतावनी दिइएको छ । प्रदेश १ को सुनसरी र प्रदेश २ को सप्तरीबीच रहेको सप्तकोसीमा पुल निर्माणका क्रममा भारतले अधिग्रहण गरेको सप्तरीवासीको सयौं बिघा नम्बरी जग्गाको मुआब्जा ७३ वर्ष नाघिसक्दा पनि नपाएको कोसीपीडितको भनाइ छ । संघर्ष समितिका संयोजक महिदेवप्रसाद चौधरीले साउन ३२ मा सदरमुकाम राजविराज तथा कोसी ब्यारेज सडक खण्डमा कोणसभा, धर्ना र रिले अनशनलगायत कार्यक्रम राखिएको बताए । सिँचाइ जलस्रोत मन्त्रीस्तरीय आयोगको बैठकको बुँदा नम्बर ४ मा पनि बालीको क्षतिपूर्ति दिने निर्णय हुँदा पनि आफूहरूले पाउन नसकेको पीडितको गुनासो छ ।"
विज्ञापन बोर्ड सात सदस्यीय,"विधेयकमा उनीहरूको कार्यवधि ३ वर्षको हुने भनिएको थियो । समितिले त्यसमा पनि संशोधन गरी कार्यवधि ४ वर्ष हुने सहमति गरेको छ । यसअघि विधेयकमा रहेको गृह मन्त्रालयका सहसचिव र उद्योग, वाणिज्य तथा आपूर्ति मन्त्रालयमा सहसचिव सदस्य हुने प्रावधानलाई बैठकले हटाइदिएको छ । अध्यक्षको नियुक्ति सरकारबाट र सदस्यहरू मन्त्रालयको सिफारिसमा नियुक्ति हुने र बोर्डले तोकेको वरिष्ठ कर्मचारीलाई सचिवको जिम्मेवारी दिइने सहमति भएको छ ।"
स्याटेलाइटको रिटमा भएन अन्तरिम आदेश,प्राधिकरणले स्पष्टीकरण सोधेको अर्को कम्पनी स्मार्ट स्याटेलाइटले पत्रको जवाफ दिँदै १५ दिनभित्र ३० करोड रुपैयाँ बक्यौता तिर्ने र ३ महिनाभित्र सबै बक्यौता तिर्ने प्रतिबद्धता जनाएको छ । प्राधिकरणको सोमबार बसेको सञ्चालक समिति बैठकले प्रतिबद्धताअनुसार रकम नतिरे स्मार्टको लाइसेन्स स्वतः खारेज हुने निर्णय गरेको छ । नेपाल स्याटेलाइटले स्पष्टीकरण पत्र ढिलो गरी बुझेकाले उसको १० दिने म्याद अझै बाँकी छ । प्राधिकरणले बक्यौता बाँकी रहेको कम्पनीलाई असार मसान्तभित्र चुक्ता गर्न सयम दिएको थियो । प्राधिकरणले असार २२ गते बक्यौता बाँकी रहेको कम्पनीलाई पत्र लेख्दै असार मसान्तको समय स्मरण गराएको थियो । प्राधिकरणले पठाएको पत्र कार्यान्वयन नगर्न माग गर्दै युनाइटेड टेलिकम लिमिटेडले दायर गरेको मुद्दामा अन्तरिम आदेश जारी भएको छ । न्यायाधीश पुरुषोत्तम भण्डारीको इजलासले गत साता प्राधिकरणको नाममा अन्तरिम आदेश जारी गर्दै पत्र कार्यान्वयन गर्न अन्तरिम आदेश दिएको थियो ।
विषादीको सीमा तोक्ने तयारी,"विभागका अनुसार निकासी पैठारी (नियन्त्रण) ऐन २०१३ अनुसार भन्सार विन्दुमा क्वारेन्टाइन प्रक्रिया र जीवनाशक विषादीको अवशेष परीक्षण गर्नुपर्ने व्यवस्थाअनुसार सीमा तोक्ने तयारी गरेको हो । हाल मुलुकभित्र करिब २८२९ ग्रुपका विषादी प्रयोग भइरहेका छन् । ती विषादी तरकारी, फलफूल, अन्य खेतीबालीसँगै अन्य प्रयोगनमा प्रयोग हुन्छ । मुलुकमा स्वदेशी उत्पादनसँगै अधिकांश तरकारी र फलफूल भारत र चीनबाट आयात हुन्छ । परीक्षणका लागि पर्याप्त मात्रामा प्रयोगशाला नहुँदा प्रभावकारी रूपमा परीक्षण हुन सकेको छैन । अहिले भने स्वदेशमै उत्पादन हुने तरकारीको विषादीमा पनि सीमा तोक्न लागेको हो । यस्तै विभागअन्तर्गत रहेका कार्यालयहरूमा अत्याधुनिक उपकरणसहित जीवनाशक विषादीको अपशेष परीक्षण क्षमता हुने गरी स्तरोन्नति तथा सुदृढीकरण गर्ने प्रवक्ता महर्जनले बताए ।"
बढी मिसावट घिउतेल र खानेपानीमा,विभागले ५० हजारसम्म आर्थिक जरिवना हुने दाबी गरे पनि मुद्दा दायरपछि फैसलाको हकमा विभाग बेखबर छ । मुद्दा कसको पक्षमा फैसला भएको बारे विभागसँग कुनै तथ्यांक छैन । महानिर्देशक वैद्यले फैसलाका लागि ७७ वटै जिल्लाबाट माग्नुपर्दा समस्या भएको बताइन् ।
एनसेलले घटाएन डाटा शुल्क,सन् २०१७ मा एनसेलको खुद नाफा करिब १९ अर्ब थियो भने उसले ५८ अर्बभन्दा बढी कमाइ गरेको थियो । महालेखा परीक्षकको कार्यालयले पछिल्लोपटक सार्वजनिक गरेको ५६औं प्रतिवेदनमा पनि नेपालमा सञ्चालित दूरसञ्चार सेवा प्रदायकको सञ्चालन नाफा अत्यधिक भएको भन्दै प्रश्न उठाइएको छ । प्रतिवेदनमा विभिन्न देशका दूरसञ्चार कम्पनीको नाफाको विश्लेषण गर्दै प्रतिवेदनमा नेपालमा सञ्चालित नेपाल टेलिकम र एनसेलको नाफा अत्यधिक रहेको टिप्पणी गरिएको हो ।
सहमति नलिई ब्याज बढाए कारबाही,"मौद्रिक नीति सरकारको वार्षिक कार्यक्रम र अन्तर्राष्ट्रिय आर्थिक गतिविधिमा देखिएको परिवर्तनमा आधारित हुने बताए । नेपालले मात्र चाहेर यस्तो नीति आउने होइन, गभर्नरले भने । ग्लोबल भिलेज को अवस्थामा हामीले नीति बनाउँदा त्यसलाई पनि ख्याल गर्नुपर्ने बताए । उनले यस्तो नीति आफ्नै मात्र बनाउन नसकिने बताए । सांसद आलेले चिनी मालिकले किसान ठगे पनि सरकारले यसलाई बेवास्ता गरेको बताए । उनले प्रतिकिलो २२ रुपैंयाँ नाफा लिएको प्रसंग कोट्याउँदै आलेले ६३ रुपैयाँमा चिनी बेच्ने वाचा गर्ने उद्योगी व्यापारीले सर्वसाधारण ठगिएको बताए । चिनी दलालले किसानको अर्बौं रुपैयाँ नतिरेको उनले बताए । अर्थ सचिव राजन खनालले १५ औं योजना र कर प्रणालीमा आधारित भएर मौद्रिक नीति ल्याएको बताए । उनले तरलता व्यवस्थापन समस्यका रूपमा रहेको बताए ।"
२ करोडको लिची बिक्री,"रावाबेंसी गाउँपालिकाका स्थानीयवासीले कोसेलीका रूपमा काठमाडौं, धरान, विराटनगरलगायत ठाउँमा समेत लिची पुर्याउने गरेका छन् । लिची उत्पादनलाई मध्यनजर गर्दै कुभिन्डेलाई लिची पकेट क्षेत्रका रूपमा विकास गर्ने योजना बनाइएको गाउँपालिका अध्यक्ष निरौलाले सुनाए । कुभिन्डे लिचीका लागि उत्तम ठाउँ हो, निरौलाले भने, गाउँपालिकाले कुभिन्डेलाई पकेट क्षेत्रका रूपमा विकास गर्ने योजना बनाएको छ ।यसबाहेक जिल्लाको विजयखर्क, याम्खा, राजापानी, दोर्पाचिउरीडाँडा, नेर्पा, खाल्ले, डुम्रेधारापानी, लामीडाँडा, हलेसीलगायत ठाउँमा पनि लिची खेतीप्रति किसान आकर्षित भएका छन् । जिल्लाको सल्ले, अर्खौले, खाल्ले, डम्बर्खुशिवालय, मात्तिम, रतन्छा, बुइपा, इन्द्रेणीपोखरी, बतासे, दुबेकोल, छोरम्बु, डुम्रेधारापानी, च्यास्मिटार, डिकुवालगायत ठाउँका किसानले समेत लिची खेती गर्न थालेका छन् । कृषि ज्ञान केन्द्रका प्रमुख हरिनारायण राईका अनुसार जिल्लाका करिब चार सय हेक्टर क्षेत्रफलमा लिची खेती हुने गरेको छ ।"
लयमा फर्कंदै लाङटाङ,"पर्यटकका लागि रसुवामा घुम्न तीनवटा पदमार्ग छन् । धुन्चे, गोसाइँकुण्ड हुँदै सिन्धुपाल्चोकको हेलम्बु, स्याफ्रुबेंसी हुँदै लाङटाङ र तामाङ सम्पदा मार्गको स्याफ्रुबेंसीदेखि गोल्जुङ, गतलाङ, चिलिमे, थुमन, टिमुरे, बृदिम हुँदै स्याफ्रुबेंसीसम्मका पदमार्गमा पुरानै चहलपहल फर्किएको छ । पर्यटकहरू गणेश तथा लाङटाङ हिमालको मनोरम दृश्य, निकुञ्ज क्षेत्रभित्रका जैविक विविधता, रामसार साइटमा सूचीकृत गोसाइँकुण्ड, तामाङ सम्पदा मार्गभित्र रहेको तामाङ कला र संस्कृतिलगायतका विभिन्न क्षेत्रहरूको अवलोकन गर्न आउने गरेका छन् ।"
मूल नफुटेपछि रोपाइँ कम,"कृषि ज्ञान केन्द्र खोटाङका प्रमुख हरिनारायण राईका अनुसार दस पालिकामध्ये दिक्तेल, रूपाकोट र मझुवागढी नगरपालिकामा ८० प्रतिशत, हलेसी तुवाचुङ नगरपालिकामा ४० प्रतिशत रोपाइँ भएको छ ।"
ज्योतिआईएमई पे सम्झौता,काठमाडौं (कास) ज्योति विकास बैंक र आईएमई पेबीच डिजिटल भुक्तानी सेवा प्रदान गर्नका लागि मंगलबार सम्झौता भएको छ । ग्राहकलाई डिजिटल भुक्तानी सेवा सहज बनाउन बैंकले आईएमई पेसँग सम्झौता गरेको हो । बैंकका प्रमुख कार्यकारी अधिकृत मनोजकुमार ज्ञवाली र आईएमई पेका निर्देशक खिलेन्द्र पौड्यालले सम्झौतापत्रमा हस्ताक्षर गरे । सम्झौतापछि बैंकका ग्राहकहरूले मोबाइल बैंकिङ तथा इन्टरनेट बैंकिङ सेवा प्रयोग गरी आइएमई पेको माध्यमबाट सबै प्रकारका सेवाहरूको डिजिटल भुक्तानीको सुविधा पाउने जनाइएको छ ।
बीएमएलको भर्ना अभियान,"काठमाडौं (कास) भारतको शैक्षिक संस्था बीएमएल मुन्जल विश्वविद्यालयले मंगलबार नेपाली विद्यार्थीका लागि पाँचौं भर्ना समारोहको आयोजना गरेको छ । यस कार्यक्रमपछि कक्षा ११ र १२ का विद्यार्थीहरूले आफ्ना अभिभावक र शिक्षकहरूसँगै विश्वविद्यालयको भ्रमण गर्ने अपेक्षा गरिएको विज्ञप्तिमा उल्लेख छ । शतप्रतिशत अन्तर्राष्ट्रिय प्रदर्शन, उच्चस्तरीय प्लेसमेन्ट तथा प्रयोगात्मक शिक्षा विश्वविद्यालयको विशिष्टता रहेको विज्ञप्तिमा दाबी गरिएको छ ।"
माछापुच्छ्रेको वृक्षरोपण,काठमाडौं (कास) माछापुच्छ्रे बैंकले पोखरा महानगरपालिका २१ स्थित दोबिल्ला परिसर र भक्तपुरको मनोहरामा वृक्षरोपण गरेको छ । पोखरामा रघैचौर टोल विकास संस्था र भक्तपुरमा मनोरम नगर समाजसँगको संयुक्त सहकार्यमा वृक्षरोपण गरिएको हो । बैंकले स्वच्छ वातावरण निर्माणमा सघाउ पुर्याउने उद्देश्यले वृक्षरोपण कार्यक्रम गरेको जनाएको छ ।
"कार्यालय व्यवस्थापन हुँदै, सेवा दिँदै","यो सेवा केन्द्र उद्योगसँग सम्बन्धित भएकाले उद्योगीहरूले थाहा पाउन जरुरी भएको उनको भनाइ छ । हालसम्म ७ हजार ठूला उद्योग दर्ता भइसकेको उनले बताए । सकेसम्म छिटो होस् भनेर हामीले यस केन्द्रबाट सेवा दिइरहेका छौं, खडकाले भने, उद्योग दर्ताजस्ता कुरा एक दिनमा भइहाल्ने विषय पनि होइन । विभिन्न निकायका कर्मचारीहरू एकै ठाउँमा काम गर्दा समन्वयको समस्या भए पनि सेवामा कुनै पनि गुनासो नआओस् भन्ने हिसाबले काम गरिरहेको खडकाले बताए ।"
नेपालगन्जपोखरा हवाई सेवा माग,"होटल सेन्टर प्लाजाका प्रमुख देवानन्द अर्यालले नेपालगन्ज ट्रान्जिट प्वाइन्ट भएकाले यहाँ एक रातका लागि पर्यटक आउने गरेको बताए । काठमाडौं पुग्ने खर्चले सिधै नेपालगन्जबाट पोखरा पुग्न सकिने उनको भनाइ छ । बाँके, बर्दिया निकुञ्ज अवलोकन गरेर सिधै पोखरा जान सक्ने उनले बताए । नागरिक उड्डयन प्राविधिकरण नेपालगन्ज विमानस्थलका प्रबन्धक योगेन्द्र कुँवरले डिजिटल कनेक्टिभिटीमा कुनै समस्या नभएको हुँदा नेपालगन्जबाट पोखरा उडान सहज हुने बताए ।"
व्यापारिक सम्बन्ध बढाउँदै तिब्बत,"नेपाल सरकारले औपचारिक आग्रह गरे तिब्बतले सडक विस्तार तथा स्तरोन्नतिमा पनि सहयोगको प्रस्ताव गरेको फक्ताङलुङ गाउँपालिका ७ ओलाङचुङगोलाका वडाध्यक्ष छेतेन शेर्पा भोटे बताउँछन् । आफूले काम गर्दा कसैले अवरोध नगरोस् भन्ने प्रतिबद्धता पनि उनीहरू चाहन्छन्, छेतेनले भने, सरकारले प्रस्ताव गरे सडक निर्माण गर्छौं भनेर पनि अनौपचारिक र औपचारिक कार्यक्रममा समेतमा भन्ने गरेका छन् ।"
स्याफ्रुबेंसी सडकको टेन्डर भएन,"मन्त्रीको निर्देशनपछि अहिले मैलुङस्याफ्रुबेंसी सडक खण्डको टेन्डर प्रक्रिया अघि बढिसकेको गल्छीत्रिशूलीमैलुङस्याफ्रुबेंसीरसुवागढी सडक आयोजनाका प्रमुख नारायणदत्त भण्डारीले बताए । प्रक्रिया अघि बढिसकेको छ, उनले भने सडक स्तरोन्नति गर्न छिट्टै नै टेन्डरको काम सुरु हुन्छ ।"
प्रदेशकृषि बैंक सम्झौता,"समझदारीपत्रमा कृषि क्षेत्रमा लगानी बढाउनका लागि प्रदेश सरकारको सिफारिसमा बैंकले सहजकर्जा उपलब्ध गराउनेछ । साना किसानको कृषि लगानीमा पहुँच बढाउन मन्त्रालयको सिफारिसमा बैंकले सामूहिक जमानी, प्रस्तावना र धितोको आधारमा ऋण दिने मन्त्रालयका सचिव कार्कीले बताए । मन्त्रालयले प्रदेशभरको ११९ वटै स्थानीयस्तरमा कार्यरत कृषिकर्म गर्ने कृषक, समूह, सहकारी र निजीक्षेत्रलगायतका संस्थाहरूलाई साना तथा मझौला प्रकृतिका कृषि कार्य गर्न बैंकलाई सिफारिस गर्नेछ, सचिव कार्कीले भने, यसका लागि बैंकले प्रदेशको मागको आधारमा सहयोग गर्न सक्नेछ । कार्कीका अनुसार मन्त्रालयले किसानहरूको सहजकर्ताको भूमिका निर्वाह गर्न प्रदेशभरको कृषि र पशुको कार्यालय र मन्त्रालयअन्तर्गत कृषि निर्देशनालयमा २७ वटा हेल्प डेस्क सञ्चालन गर्नेछ ।"
सहकारीमा ब्याजदरको सीमा तोकिँदै,हाल मुलुकभर ३४ हजार ८ सय ३७ सहकारी संस्था छन् । ती सहकारीमा ६५ लाख १२ हजार सदस्य छन् । जसमध्ये ३३ लाख २२ हजार महिला छन् । यो कुल सदस्य संख्याको ५१ प्रतिशत हो । बाँकी ३१ लाख ८९ हजार पुरुष सदस्य रहेको सहकारी विभागको तथ्यांक छ । यो कुल सदस्यको करिब ४९ प्रतिशत हो । ती सहकारीमार्फत ३ खर्ब रुपैयाँभन्दा बढी निक्षेप संकलन भएको छ भने करिब २ खर्ब रुपैयाँ कर्जा लगानी भएको छ ।
बारपाक सडकको ठेक्का तोडियो,"उक्त सडकको प्रवेशद्वार छेवेटारदेखि चोरकाटेसम्मको छ वर्षअघि गरेको कालोपत्रे ठाउँठाउँमा उप्किएको छ । सडक निर्माणले पूर्णता नपाउँदै प्रवेशद्वारको सडक मर्मतको आवश्यकता खडकिएको छ । भत्किएका सडकमा सानो पानी परे पानी जम्ने, कालोपत्रे उप्कने गर्दा सवारी सहज आउजाउमा समस्या परेको छ ।"
धितोपत्रमा विपद् व्यवस्थापन अनिवार्य,"उल्लिखित उद्देश्य परिपूर्तिका लागि बजारमा विकसित तथा स्तरीय सूचना प्रविधि प्रणालीको स्थापना तथा विकास गर्ने, बजार अनुगमन तथा सुपरिवेक्षणका लागि सूचना प्रविधि प्रयोग गर्ने, साइबर अपराध न्यूनीकरण र गुणस्तरमा जोड दिने, गुनासो समाधान, लगानीकर्ता शिक्षा कार्यक्रम सञ्चालनलगायत गतिविधि गरिने बोर्डले जनाएको छ ।"
जफरले पाए १० लाख,"जाफिर पुरस्कार लिन श्रीमती असिरा र छोरा फैसलका साथमा काठमाडौं आएका थिए । यसरी पुरस्कार पाइन्छ भन्ने नै लागेको थिएन, पुरस्कार लिएपछि उनले भने, सोच्दै नसोचेको पुरस्कार पाएँ, परिवारमा खुसी छाएको छ । समाचार पढ्नका लागि पत्रिकाको ग्राहक बनेको उनले सुनाए । १० रुपैयाँको पत्रिकाको ग्राहक बन्दा यति ठूलो पुरस्कार पाए, उनले भने, यो रकम व्यवसायमै लगानी गर्नेछु । यसअघि सिजनको पहिलो लक्कीड्रबाट मीनभवनस्थित शुभकार्य बचत तथा ऋण सहकारी संस्थाले नगद १० लाख जितेको थियो । करोडपति सिजन३ गत चैत १४ गतेबाट सुरु भएको हो । यो योजनामा कान्तिपुर र द काठमान्डु पोस्टका वार्षिक ग्राहकले सहभागिता जनाउन पाउनेछन् । लक्की ड्रमार्फत एकजना ग्राहकले बम्पर उपहारका रूपमा १ करोड रुपैयाँ नगद जित्नेछन् । एकजना ग्राहकले लक्की ड्रबाट मासिक १० लाख र साप्ताहिक लक्की ड्रबाट १ लाख नगद पाउनेछन् ।"
पटवालसँग स्पष्टीकरण लिनुपर्छ : टमाटा,"मलेसियामा तय हुने भएको प्रतियोगिता सिंगापुरले मागेर ल्याएका थिए । त्यहीअनुरुप उनीहरूले आफू सुहाउँदो विकेट बनाएर तयारी गरे । पाकिस्तानमा लगातार अभ्यास म्याच खेले । हामीले पनि मलेसियामा तयारी गर्नु राम्रै हो । तर मलेसियाको घाँसे विकेट हुन्छ, सिंगापुरमा फ्ल्याट विकेट थियो । मुख्य भनेको हामीले आफ्नो स्तरअनुरुप पनि खेल्न सकेनौं ।"
घरेलु मैदानमा तीन खेलमात्रै,एसियन कप २०२३ को छनोटको रूपमा पनि रहेको यस विश्वकप छनोटमा नेपालले फिफा वरीयताको आधारमा सिधै दोस्रो चरणमा प्रवेश पाएको हो । ४० टिम सहभागी छनोटमा ८ समूहका शीर्ष टिमसँगै उपविजेतामध्ये उत्कृष्ट चार टिम कतारमा हुने विश्वकपको एसियाली छनोटको अन्तिम चरणमा पुग्नेछन् । अन्तिम चरणमा पुग्ने १२ टिम चीनमा हुने एसियन कपमा पनि छनोट हुन्छन् । एसियन कपमा बाँकी १२ टिमका लागि विश्वकप छनोटको अन्तिम चरणमा नपुगेका टिमबीच प्रतिस्पर्धा हुनेछ ।
प्राविधिक निर्देशकमा फिलिप्स,"एन्फाले ग्रासरुटमा कार्यरत सन्जित सिंहलाई कोचेज एजुकेसन, नवीन महर्जनलाई इलिट एन्ड युथ र हरि खड्कालाई वुमेन्स फुटबलमा प्रमुखमा नियुक्ति गरेको छ । उनीहरूका लागि एएफसीले अनुदान उपलब्ध गराउने पनि एन्फाले जनाएको छ । गोलकिपर किरण चेम्जोङसँग चिया काण्ड मा परेका ट्रेनर विवेक विक्रान्त अधिकारीलाई पदमुक्त गर्ने निर्णय पनि बैठकले गर्यो ।"
सर्वाधिक राशिको प्रेसिडेन्ट कराँते पोखरामा,"प्रतियोगितामा कास्की, पर्वत, बागलुङ, म्याग्दी, तनहुँ, स्याङ्जा, गोरखालगायतका जिल्लाका खेलाडीको सहभागिता रहने जनाइएको छ । प्रतियोगितामा नेपाल क्योकुसिन बुदोकाई कराँते महासंघमा आबद्ध खेलाडीले मात्र सहभागिता जनाउन पाउने बताइएको छ ।"
पहिलो खेल भारतविरुद्ध,यू१६ को रूपमा सन् २०११ मा काठमाडौंबाट सुरु भएको यो उमेर समूहको प्रतियोगितामा नेपाल दुईपल्ट फाइनल पुगेको थियो । दशरथ रंगशाला२०१३ र एन्फा कम्प्पलेक्स२०१७ मा भएको फाइनलमा नेपाललाई भारतले सिकार बनाएको थियो । गत वर्ष सातदोबाटोमै भएको पाँचौं संस्करणको सेमिफाइनल पाकिस्तानविरुद्ध ४० ले हारेको नेपाली टिमले तेस्रो स्थानका लागि भएको प्रतिस्पर्धामा पनि भारतलाई नतिजा सुम्पिएको थियो ।
खोखो टोली भुरीगाउँ जाने,काठमाडौं (कास) नेपालमा हुने १३ औं दक्षिण एसियाली खेलकुद (साग) को बन्द प्रशिक्षणलाई खोखो टोली बुधबार बर्दियाको भुरीगाउँ जाने भएको छ । टोलीमा पुरुषमहिलातर्फ ३५३५ खेलाडी सहभागी हुनेछन् । टोलीलाई चार प्रशिक्षकले प्रशिक्षण दिने छन् । अन्तिममा १५१५ महिला र पुरुष खेलाडी सागका लागि छनोट गरिने जनाइएको छ ।
पौडी र आर्चरी जापानतिर,"काठमाडौं (कास) सागकै तयारीलाई मध्यनजर गर्दै पौडी र आर्चरी टोली मंगलबार जापानको टोकुसिमा गएको छ । पौडी खेलाडीमा अनुभव सुब्बा, दीपंकर अवाले, उपास्ती महर्जन र अनुसिया तण्डुकार छन् । प्रशिक्षकमा मुख्य प्रशिक्षक शंकर कार्की छन् । आर्चरी खेलाडीमा तिलक पुन मगर, रोशन नगरकोटी, ज्ञानु अवाले र मित्र राई छन् । अफिसियलमा नेपाल आर्चरी संघका अध्यक्ष दीपकराज गुरुङ छन् । तालिम अगस्ट १ देखि सेप्टेम्बर २ सम्म हुनेछ ।"
वडावासीमाझ सदस्यसचिव,काठमाडौं (कास) राखेपका सदस्यसचिव रमेशकुमार सिलवालले मंगलबार राखेप अवस्थित काठमाडौं महानगरपालिका वडा ११ का खेललगायत अन्य क्षेत्रका विशिष्ट महानुभावसँग छलफल एवं अन्तरक्रिया कार्यक्रम गरेका छन् । उनले परिषद्का छिमेकीलाई पनि खेलकुदमा अपनत्व महसुस होस् भन्ने उद्देश्यले अन्तरक्रिया गरिएको बताउँदै आसन्न १२ औं दक्षिण एसियाली खेलकुदलाई भव्य र सफल पार्न वडा र वडावासीको विशेष सहभागिता रहनुपर्नेमा जोड दिएका थिए । सहभागीले राखेपले पहिलो पटक वडावासीलाई सम्झेकोमा धन्यवाद दिँदै साग आयोजनाका विविध पक्षमा ध्यान दिन सुझाए ।
कम्युनिटी सिल्डले प्रभाव नपार्ने,"उनले थपे, हामीले जिते राम्रो तर यसले सिजनमा कुनै अर्थ राख्ने छैन । यदि हामी पराजित रहे, त्यो राम्रो हुने छैन । यसको पनि सिजनमा कुनै अर्थ हुने छैन । एक खेलको नतिजाले केही पनि अर्थ राख्दैन । हामीलाई त पूरा सिजनमै राम्रो गर्नुपर्ने हुन्छ । कम्युनिटी सिल्डको नतिजाले नै पूरा सिजनमा अर्थ राख्छ भने म पक्कै पागल भएको हुनेछु । उनले कम्युनिटी सिल्डलाई इंग्ल्यान्डमा खासै महत्त्व नदिएकोमा पनि आश्चर्य माने ।"
समर्थकलाई प्रतिबन्ध,"बेलायतमा अपराधसम्बन्धी अनुसन्धान गर्ने संस्था द क्राउन प्रोसेक्युसन सर्भिस (सीपीएस) ले हालै यस घटनाका लागि आपराधिक मुद्दा दायर नगरिएको घोषणा गरेको थियो । क्लबका अनुसार उनीहरूको अनुसन्धान क्रममा सबै आरोपीलाई प्रतिरक्षाको अवसर दिइएको थियो । समर्थकलाई आजीवन प्रतिबन्ध लगाउने चेल्सीको निर्णयको वक्तव्यमा भनिएको छ, हामी सीपीएसको निर्णयको सम्मान गछौं । यो हर्कत आपराधिक हो कि होइन भन्ने हाम्रो चासो होइन । हामीले ती समर्थकले आपराधिक कार्य गरेको भनेका पनि होइनौं । तर उनले रंगशालाको टिकट नियम र सर्त उल्लंघन गरेका छन् । यो निर्णयमा पुग्नका लागि क्लबले आरोपीद्वारा गरिएको अस्वीकारका साथै अन्य प्रमाणको शृंखलालाई ध्यानमा राखेका थिए । जसमा दुईजना लिपरिडिङ विशेषज्ञले भिडियो क्लिप अध्ययन गरेका थिए । यो निष्कर्षमा पुगियो कि वास्तवमै उनीहरूले प्रयोग गरेको शब्द जातीय विभेदविरुद्ध थियो ।"
परिपक्व हुँदै स्टोक्स,"केही समय अगाडिसम्म म प्रत्येक मिनेट, प्रत्येक दिन सबैलाई खुसी बनाउन खोज्थें, स्टोक्सले भने, तर यो सधैं राम्रो हुन्न । आफू नजिक भएकालाई मात्र खुसी तुल्याउँदा त्यसले जीवनलाई सजिलो बनाइदिन्छ । आयरयान्डविरुद्धको एकमात्र टेस्टमा स्टोक्सलाई आराम दिइएको थियो । सुरुमा दिइएको उपकप्तानको जिम्मेवारी फिर्ता लिइँदा आफूलाई खुसी लागेको बताउँदै स्टोक्सले अब फेरि त्यही जिम्मेवारी पाएकोमा खुसी लागेको सुनाए ।"
हाइअल्टिच्युड तेक्वान्दो ट्रेनिङ सेन्टर बन्ने,"सैलुङ गाउँपालिकाका अध्यक्ष दुलालले खेलकुद संरचनाको स्थापनाले आफ्नो क्षेत्रको विकासमा सहयोग पुग्ने विश्वास व्यक्त गरे । हाम्रो गाउँपालिका दोलखामै पिछडिएको क्षेत्रमा पर्छ । पर्यटकीय दृष्टिकोणले उच्च सम्भावना भएको यो क्षेत्रमा अन्तर्राष्ट्रियस्तरको खेलकुद संरचना बन्दा गाउँपालिकाकै गरिमा उच्च हुने देखेर हामीले सहयोग गरेका हौं । आर्थिक सहयोग नभए पनि भौतिक, नैतिक र अन्य आवश्यक सहयोगका लागि गाउँपालिका सदैव तयार रहनेछ, अध्यक्ष दुलालले भने ।"

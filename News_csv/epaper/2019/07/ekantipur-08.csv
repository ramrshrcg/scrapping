शीर्षक,विवरण
परिवारबाट अलग्याइयो,"श्रमले रोजगारदातासँग भएको सेवासर्त र सुविधासहितको सम्झौताको सक्कल पत्र, रोजगारदाताका तर्फबाट जारी भएको सुरक्षा प्रत्याभूतिको पत्र, घरेलु कामदारका रूपमा पुनः श्रमस्वीकृति लिई जान चाहने व्यक्तिले आफ्नो सुरक्षा, सेवासर्त र पारिश्रमिकप्रति पूर्णतः सहमत भई आफ्नै जिम्मेवारी र उत्तरदायित्वमा जाने स्वघोषणा गरेको निवेदन, जुन देशमा जुन काम गरिरहेको हो, त्यही कामका लागि मात्र पुनः श्रमस्वीकृति भए श्रम अनुमति दिन सकिने भन्दै संसदीय समितिलाई पत्र पठाएको छ । उद्योग तथा वाणिज्य र श्रम तथा उपभोक्ता हित समितिका सभापति विमल श्रीवास्तबले स्थलगत अध्ययनपछि मात्रै यसबारे निर्णय लिइने बताए । उनले गत पुसमै स्थलगत अध्ययन गर्ने निर्णय गरे पनि टोली पठाएका छैनन् ।"
जनताको जनवाद मै सहमति,अध्यक्षहरूले प्रतिवेदन पढेर त्यसलाई आवश्यकताअनुसार सम्पादन गरी प्रकाशन गर्ने भनिएको थियो । तर सैद्धान्तिक विषयमा दुई पक्षबीच किचलो परेपछि प्रकाशनमा जान सकेको थिएन । राजनीतिक प्रतिवेदन नै नहुँदा नेकपाको राजनीतिक र वैचारिक कार्यदिशा के हो भन्ने नेता र कार्यकर्तालाई अन्योल थियो ।
एकाबिहानै छौंडा छुटेपछि,"लेखक सावित्री गौतमले भनेकी छन्, हो, गुनासो गर्ने ठाउँ र समय सकियो । हामीले उहाँहरूलाई भौतिकवादी कम्युनिस्ट ठान्यौं, क्रान्तिकारी ठान्यौं र उहाँहरूको कुरा पत्यायौं ः कसरी पत्यायौं यत्तिका वर्ष भनेर छक्क पर्ने समयचाहिँ आयो । आफूले प्रयोग गरेको छौंडा शब्दले ल्याएको तरंगबारे प्रतिक्रिया लिन खोज्दा सल्लाहकार रिमाल फोन सम्पर्कमै आउन चाहेनन् ।"
भएकै ल्याब प्रयोग भएन,यसअघि भदौमा आपूर्ति विभागको टोलीले कालीमाटी तरकारी बजारमा अनुगमन गरेपछि दुई मन्त्रीबीच विवाद देखिएको थियो । आपूर्ति मन्त्रालयमातहत रहेका आपूर्ति विभागले अनुगमन गर्नुपूर्व कृषिमन्त्री आफैंले कालीमाटीमा अनुगमन गरी सुधार गर्न निर्देशन दिएका थिए । त्यसपश्चात् आपूर्ति विभागको टोलीले अनुगमन गरेको थियो । मन्त्री खनालले आफ्नो कार्यक्षेत्रभित्र हस्तक्षेप गरेको जनाउँदै असन्तुष्टि व्यक्त गरेका थिए । त्यस क्रममा पनि समन्वय नगरी अनुगमन गर्दा आलोचना भएको थियो । सरकारले असार २ गते राजपत्रमा प्रकाशित गरेर भन्सार विन्दुमा क्वारेन्टाइन र जीवनाशक विषादी अवशेष परीक्षण अनिवार्य गरेको थियो । प्रयोगशाला अभावका कारण फलफूल तथा तरकारी बोकेका गाडी भन्सारमै रोकिएपछि भारतले दबाब दिँदै आएको थियो ।
संसद्मा सरकारलाई प्रश्न विषाक्त पदार्थलाई किन छुट ?,"नेकपाकी सांसद निरुदेवी पालले भारतबाट तरकारी, फलफूल पहिला बिनाजाँच भित्रिने गरेको उल्लेख गर्दै सरकारले पहिलोपटक विषादी परीक्षण थालेको बताइन् । अहिले रोकिएको परीक्षण ६ महिनामा पूर्वाधार तयार भएपछि पुनः सुरु हुने भएकाले सरकारलाई विश्वास गर्न उनको आग्रह छ । राष्ट्रिय सभा बैठकमा कांग्रेस सांसद अनिता देवकोटाले भारतलगायत तेस्रो मुलुकबाट आउने विषादी परीक्षणबाट प्राविधिक समस्याको बहाना देखाएर सरकार पछि हटेको आरोप लगाइन् । आफैं निर्णय गर्ने, आफैं कार्यान्वयन नगर्ने यो कस्तो गाईजात्रा हो ? सांसद देवकोटाले प्रश्न गरिन््, निर्वाचनका बेला राष्ट्रवादको भाषण दिने सरकारले कसैको दबाबमा आएर लर्याकलुरुक्क परेर निर्णय फिर्ता गर्ने यो कस्तो राष्ट्रवाद हो ? सांसदहरूको प्रश्नको उत्तर दिँदै कृषि तथा पशुपन्छी विकासमन्त्री चक्रपाणि खनालले मन्त्रिपरिषद्को निर्णयअनुसार नै विषादी परीक्षण रोकिएको बताए । नेकपाकी सांसद कोमल वलीले विषादी परीक्षण प्रयोगशाला कहिलेसम्म बनाइसक्ने योजना छ भनेर कृषिमन्त्रीसित प्रश्न गरेकी थिइन् ।नेकपाकै सांसद बलराम बाँस्कोटाले विषादी परीक्षण गर्ने भन्ने निर्णयको मसी सुक्न नपाउँदै सरकार पछि हटेकामा रोष प्रकट गरेका थिए । नेपाली जनताले पैठारी गर्ने चिया, अलैंची कोलकाता, लखनऊ र पटनामा क्वारेन्टाइन चेक गर्ने विषयमा कृषिमन्त्रीको ध्यान गएको छ कि छैन भन्ने उनको प्रश्न थियो ।"
मन्त्रिपरिषद्बाट निर्णय भएपछि रोकें,"त्यो प्रकारको ल्याब तयार गर्ने हो भने हामीलाई ४ अर्ब रुपैयाँ लाग्छ । त्यो अर्थ मन्त्रालयसँग माग गरिसकेका छौं । त्यसको खरिद प्रक्रिया पूरा गर्न हामीलाई कम्तीमा ९ महिना लाग्छ । ९ देखि १० महिनामा यी ल्याब खडा गर्न सकिन्छ । भएकालाई दुरुस्त गर्ने हो भने अहिले भएका ७ वटाबाट हामीले परीक्षण थालेका थियौं । अब तत्काललाई के गर्ने हो, बहस जारी नै छ । अहिले पूर्वाधारको कुरा हो । २९ वटै गर्नेमध्ये हामीसँग केन्द्रीय ल्याब जस्तो अन्यत्र छैन । दुई वटा समूहमा मात्र अरूले जाँच गर्छन् । त्यसबाट अगाडि बढाऔं भनेका थियौं । अब कसरी जान सकिन्छ, मैले यही विषय यहाँहरूसँग राखें ।(राष्ट्रिय सभामा मन्त्री खनालले अभिव्यक्त गरेको विचार)"
निर्णय गर्दै पछि हट्दै सरकार,विषादी परीक्षणआइफा अवार्डगुठी विधेयकपेट्रोलियम मूल्यवृद्धिकर्मचारीको प्र्रोत्साहन भत्ता खुलाबिमस्टेक सैन्य तालिमउप्रेतीको राजदूत सिफारिसझाको नियुक्तिवाइडबडी जहाज छानबिन मिडिया काउन्सिल विधेयकराष्ट्रिय मानव अधिकार आयोग विधेयकवन विधेयकनागरिकतासम्बन्धी विधेयकबूढीगण्डकी जलविद्युत् आयोजनाको निर्णयकतार भिसा सेन्टर चिनीको आयातयुनिभर्सल पिस फाउन्डेसनको सम्मेलन
डाइपरबाटै सुन तस्करी,सोधपुछमा मलद्वारमा सुन लुकाएर ल्याएको खुलेपछि विमानस्थल प्रहरीले सिनामंगलको एक अस्पतालमा लगेर उनीहरूलाई पखाला चल्ने औषधि खुवाएर सुन निकालेको थियो । विमानस्थल सुरक्षामा खटिएका एक डीएसपीले ससानो स्वरूपमा निरन्तर सुन तस्करी भइरहेको बताए ।
महाधिवेशन विवाद झनै चर्कियो,"गत पुसमा सम्पन्न महासमिति बैठक र त्यसअघिको केन्द्रीय कार्यसमितिमा समेत पौडेलले महाधिवेशनको क्यालेन्डर प्रस्तुत गरेका थिए । त्यसमा आगामी फागुन ७ गते केन्द्रीय महाधिवेशनको प्रक्रिया सुरु गर्ने प्रस्ताव थियो । देउवाले साढे दुई वर्षपछि मात्रै महाधिवेशन हुन्छ भनेपछि पौडेल असन्तुष्ट छन् । देउवाको चार वर्षको कार्यकाल फागुन मसान्तमा सकिँदै छ । विधानले असाधारण परिस्थितिमा थप एक वर्ष बढाउन पाउने व्यवस्था छ । त्यसो गर्दा ५ वर्षको कार्यकाल देउवाले सहजै बढाउन सक्छन् । संविधानले दिएको थप ६ महिनाको अवधिसमेत थप्न देउवाले खोजेका छन् । संविधानको राजनीतिक दलसम्बन्धी व्यवस्थामा ५ वर्षभित्र अधिवेशन गराउन नसक्ने स्थितिमा थप ६ महिनाको समय बढाउन सक्ने व्यवस्था छ । पौडेल पक्षले अकारण समय बढाएर स्थानीय तहको निर्वाचनको मुखमा महाधिवेशन गर्न नहुने अडान लिएको छ । ०७७ सालको चैतबाटै स्थानीय तहको निर्वाचन सुरु हुने भएकाले ०७६ सालकै कात्तिकमंसिरसम्म महाधिवेशन सम्पन्न गरिसक्नुपर्ने पौडेल पक्षको माग छ । देउवा पार्टीका तल्ला तहका सबै संरचना अन्तरिम अवधिका लागि गठन गरेपछि मात्रै महाधिवेशनको तयारी अघि बढाउने योजनामा छन् । समयमै गर्नुपर्ने काम नगर्ने तर महाधिवेशनको तिथि मात्रै लम्ब्याउने विषय जायज हुन सक्दैन, केन्द्रीय सदस्य प्रदीप पौडेलले भने ।"
रानीमहलको जग्गामा अनुसन्धान थाल,यसरी रानीमहलका जग्गा हडप्ने र किर्ते गरी कागज मिलाउने भूमाफिया तथा तिनलाई साथ दिने मालपोत कार्यालयका तत्कालीन अधिकारीमाथि थप छानबिन गर्न केन्द्रले अख्यिारलाई लेखी पठाएको हो ।
श्रीमती संघ खारेजीको माग,"यो हिजो परिवार र वंशवादमा आधारित परम्परा हो, भुसालले भनिन्, श्रीमानको हैसियतमा आफ्नो हैसियत बताउन खोज्ने, गणतन्त्रसँग मेल नखाने र राज्यका स्रोतसाधनबाट सञ्चालन हुने त्यस्ता संस्था खारेज गरियोस् ।"
बाढीले बेहाल,"पहिरोले सडक अवरुद्ध नुवाकोट गर्जुेभन्ज्याङछहरे सडक खण्डको गुर्जेमा पहिरोले टिपर पुरिएर सडक अवरुद्ध भएको छ । उक्त सडक खण्डमा शनिबार राति १ बजे गएको पहिरोले नुवाकोटबाट काठमाडौं बालुवा लिएर जाँदै गरेको बा५ख १६७० नं को टिपर परेको हो । सडक माथिबाट पहिरो आएपछि दुईवटा टिपर र एउटा सुमो अलपत्र परेका छन् । त्यस्तै, निजी गाडी र सुमोमा आएका यात्रु गुर्जेमा र नुवाकोट हुँदै काठमाडौं जान लागेका यात्रु गुरुङगाउँमा अलपत्र परेका छन् । यसैगरी सोही सडक खण्डको झोरमहांकालजगतगुर्जेभन्ज्याङ सडकको झोर खोल्सामा आएको भेलले सडक अवरुद्ध बनाएको छ । उक्त सडकको शिवपुरी गाउँपालिका ६ र ७ वडाका विभिन्न ठाउँमा आधा दर्जन सानाठूला पहिरो गएका छन् । पासाङ ल्हामु मार्ग त्रिशूलीबालाजु र त्रिशूलीगल्छी सडक खण्ड भने सुचारु रहेको ट्राफिक कार्यालय विदुरका इन्चार्ज विकल भट्टराईले बताए ।"
एकद्वार संकट व्यवस्थापनमा जनशक्ति अभाव,"०६८ मा हेटौंडासहित मुलुकका ५ वटा अस्पतालमा ओसीएमसी सेवा सञ्चालन गरिएको थियो । यहाँको सेवा प्रभावकारी भएकाले अन्य अस्पतालका स्वास्थ्यकर्मीहरू यहा अवलोकन गर्न आउने गरेका छन्, अस्पतालका प्रमुख डा प्रवीण श्रेष्ठले भने, विभाग र मन्त्रालयले पनि हेटौंडाकै ओसीएमसीलाई अवलोकनका लागि सिफारिस गर्ने गरेको छ । स्थापना भएको वर्ष ६८ जनाले सेवा लिएका थिए । आव ०७३७४ मा ३ सय २१ जना पीडित महिलाले सेवा लिएका थिए । गत आवमा ४ सय ११ जना पीडितले ओसीएमसीबाट सेवा लिए भने चालु आवको ९ महिनामा ३ सय ७७ जनाले सेवा लिइसकेका छन ।"
सीप सिकेर आत्मनिर्भर,"गाउँमै लुगा सिलाएपछि गाउँको पैसा बाहिर गएन, उनले भनिन्, लुगा सिलाउन जाने समयको पनि बचत भो । घरमै बसेर पैसा कमाउन सकियो । उनी जस्तै सूर्यगढी गाउँपालिका १ लच्याङ छापकी करुणा तामाङ पनि अहिले गाउँमै लुगा सिलाइ गर्छिन् । भनेको समयमा लुगा सिलाएको हुँदैनथ्यो, उनले भनिन्, एक दिन लुगा छाड्न अर्को दिन सिलाएको लिन आउने झन्झट अब भएन । उनी अहिले गाउँमै लुगा सिलाएर लगाउँछिन् । छरछिमेकको लुगा सिलाएर थोरै आम्दानी स्रोत बनाउने गरेको तामाङले भनिन् । गाउँमै सिलाइ हुन थालेपछि दुर्गमका महिलालाई घरमै बसीबसी दुईचार रुपैयाँ कमाउने मेसो भएको छ । घरमा परिवार हेर्दै काम गर्न पाइयो, उनले भनिन्, आउजाउ गर्ने समय बच्यो । दुईचार पैसा घरमै कमाइ भो । सहरबजारमा कर्तासुरुवाल सिलाएको साढे २ सयदेखि ३ सय लिन्छन् । डिजाइनअनुसारको सिलाइ गरेमा अझै बढी सिलाइ खर्च लाग्छ । उनीहरूले प्रेममाया न्यौपानेबाट सीप सिकेको बताए । अहिले उनहिरू कुर्तासुरुवाल, बालबालिकाको भोटो, टोपी, मेडिकुर्ता, पन्जावी प्लाजा, ब्लाउज, चौबन्दी चोलोलगायत लुगा सिलाउने गर्छन् । उनीहरूले ग्रामीण प्रवर्द्धन केन्द्रबाट निःशुल्क सिलाइ मेसिन समेत पाएको बताए ।"
करेन्ट लागेर मृत्यु,"दोलखा (कास) गौरीशंकर सिमिगाउँमा करेन्ट लागेर एक जनाको मृत्यु भएको छ । पाँच घाइते भएका छन् । बारीमा कोदो रोपेर फर्कर्ने क्रममा पोलमा समातेर हिंड्न खोज्दा स्थानीय दोर्जे तामाङको मृत्यु भएको प्रहरीले जनाएको छ । करेन्ट लागेर सिमिगाउँका जट्टे तामाङ, बृखबहादुर तामाङ, सानिमाया तामाङ, लक्ष्मी तामाङ र हेमबहादुर तामाङ घाइते छन् ।"
२७ मानव अधिकार उल्लंघन,"सिन्धुलीमाढी (कास) सिन्धुलीमा ६ महिना अवधिमा २७ वटा मानव अधिकार उल्लंघनका घटना भएका छन् । २०१९ को ६ महिना अवधिमा बालिका बलात्कारका घटना २, बाल यौन दुर्व्यवहार ३, मानव बेचबिखन १, बालविवाहबलात्कार ३, बहुविवाह ४, बलात्कार ३, शिशु हत्या १, घरेलु हिंसा ९ र कुटपिटका १ वटा घटना गरी २७ घटना भएको इन्सेकले जनाएको छ । कार्यक्रममा प्रदेशसभाका सदस्य प्रदीप कटवालले मानव अधिकारकर्मी, महिला अधिकारकर्मी, बाल क्लब, युवा क्लबहरूले विभिन्न कार्यक्रम गरिरहँदा पनि यसरी हिंसात्मक घटनामा भने कमी नआउँदा कार्यक्रमको प्रभावकारिताबारे प्रश्न उठेको बताए ।"
बेतिनीमा स्वास्थ्य केन्द्र,रामेछाप (कास) मन्थली नगरपालिका ६ बेतिनीमा शनिबारबाट सहरी स्वास्थ्य केन्द्र सञ्चालनमा आएको छ । नगर प्रमुख रमेशकुमार बस्नेतले केन्द्र सञ्चालनपछि स्वास्थ्य उपचार गर्न नागरिकलाई सहज हुने बताए ।
वीरमा बिरामीलाई भात मात्रै,"आफ्नो योग्यता पुग्दापुग्दै अयोग्य फर्मको टेन्डर स्वीकृत गरेको भन्दै प्रतिस्पर्धी न्यु आरके ट्रेडर्स (सप्लाएर्स फर्म) ले न्याम्समा निवेदन पेस गरेको थियो । अस्पतालले हुलाकमार्फत न्यु आरकेलाई जवाफ पठाए पनि हालसम्म पत्र पाएका छैनन् । हुलाकमार्फत किन चिठी पठाउनुभएको भन्ने प्रश्नमा वीर अस्पतालको खरिद इकाइकी प्रमुख भगवती थपलिया भन्छिन्, आरकेले निवेदनमा फोन नम्बर नलेखेकाले सम्पर्क हुन सकेन । इमेल पनि थिएन र हामीले हुलाक प्रयोग गरेका हौं ।"
सार्वजनिक जग्गा मिचेको संरचना भत्काइयो,"झापा घर रहेछ । प्रधानमन्त्रीको कार्यालयबाट भन्दै फोन आउँथ्यो, ती स्थानीयले भने, कम्तीमा गोरेटो बाटो छोडिदिनुस् भन्दा पनि मान्नुभएन । नापी र मालपोतमा पैसाको चलखेल गरेर आफ्नो जग्गा एक आनाजति बढाउनुभएको छ । आफूले खरिद गरेको जग्गामा एक आना सार्वजनिक कुवा र गोरेटो थपेर जग्गा विस्तार गरेको उनको आरोप छ । केयूकेएलले झन्डै ८ वर्षअघि पाइपलाइन बिच्छ्याएको भए पनि अहिले उक्त स्थान घरमुनि परिसकेको छ । पुरानो कुवा पनि उहाँले इनार बनाउनुभएछ । हामीले उहाँको जग्गामा बनेको संरचना केही गरेका छैनौं, सार्वजनिकमा पर्ने मात्र भत्काएका हौं, ती स्थानीयले थपे । उक्त जग्गाका बारेमा सर्वोच्च अदालतमा मुद्दा चलिरहेको वडाध्यक्ष राजेन्द्रकुमार महर्जनले जानकारी दिए । महर्जनका अनुसार गत वर्ष उक्त जग्गामा नगरपालिकाले निर्माण अनुमति नदिएपछि धिमालले उच्च अदालतमा मुद्दा हालेकी थिइन् । वडा सदस्य, उपमेयर र स्थानीयवासीलगायतलाई विपक्षी बनाएर मुद्दा दायर भएको थियो । जनप्रतिनिधि आउनुअगावै नगरपालिकाले अस्थायी र डीपीसीको अनुमति दिएको रहेछ । २०६५ को नापीका आधारमा अनुमति दिइए पनि पुरानो नक्सामा हेर्दा गोरेटो नदेखिए पनि कुवा देखियो, वडाध्यक्ष महर्जनले भने ।"
चाँगुमा पर्या पदमार्ग बन्दै,"पुनः पर्यटन प्रवेश सेवा शुल्क नगरकोट अवलोकनका लागि आउने पर्यटकले पुनः प्रवेश शुल्क तिर्नुपर्ने भएको छ । भक्तपुरको चाँगुनारायण र काभ्रेको मण्डन देउपुर नगरपालिकाले संयुक्त रूपमा प्रवेश शुल्क उठाउने तयारी गरेको चाँगुनारायण नगरप्रमुख मिश्रले बताए । आगामी आर्थिक वर्ष ०७६७७ को साउन १ गतेदेखि प्रवेश शुल्क उठाउने ३ करोड रुपैयाँमा ठेक्का प्रक्रिया थालेको उनले बताए । नगरप्रमुख मिश्रका अनुसार सार्क र चीनका पर्यटकले करसहित ३ सय रुपैयाँ र अन्य राष्ट्रका पर्यटकले करसहित ४ सय रुपैयाँ प्रवेश शुल्क तिर्नुपर्नेछ । चालु आर्थिक वर्षमा नगरकोट अवलोकनका लागि आउने पर्यटकबाट दुई नगरपालिकाले छुट्टाछुट्टै शुल्क उठाएका थिए । दोहोरो शुल्कका विषयमा स्थानीय, व्यवसायीले विरोध गरेपछि चाँगुनारायण नगरपालिकाले प्रवेश शुल्क लिने निर्णय फिर्ता लिएको थियो । मण्डन देउपुर नगरपालिकाले भने सार्क राष्ट्रबाहेकका विदेशी पर्यटकसँग प्रति ३ सय ३९ रुपैयाँ र सार्क राष्ट्रभित्रका पर्यटकसँग २ सय रुपैयाँ (करबाहेक) प्रतिपर्यटक प्रवेश सेवा शुल्क उठाउँदै आएको छ । यता स्थानीय तथा पर्यटन व्यवसायीले भने पर्यटक प्रवेश सेवा शुल्कप्रति आफूहरूको कुनै समर्थन नरहेको बताएका छन् । पर्यटन प्रवर्द्धनका लागि कुनै पूर्वाधार छैन, पर्यटकलाई आकर्षित गर्ने पूर्वाधार तयार नभई प्रवेश सेवा शुल्क लिनु उचित हुन्न, स्थानीय होटल व्यवसायी अशोक थापाले भने, बाटो, बसपार्क, शौचालय, सडक बत्ती निर्माणमा ध्यान पुर्याउन जरुरी छ । वर्षौंदेखि निर्माणका नाममा अलपत्र पारिएको कमलविनायक भत्केको पाटी(नगरकोट मूल सडकका कारण नगरकोटको पर्यटन व्यवसाय धराशायी बनेको उनको गुनासो छ ।"
मेधावी मेधा,"५ कक्षासम्मका कमजोर विद्यार्थीका लागि उपचारात्मक कक्षा पनि सञ्चालन गर्दै आएको विद्यालयले मावि स्तरका विद्यार्थीका लागि फरक फरक समयमा अतिरिक्त कक्षा पनि राखेको छ । कक्षा १० मा पुग्न १ देखि नै फेल नहुने गरी सिकाउने पद्धति छ, हाडाले भने । अंग्रेजी माध्यमबाट पढाइ हुने मेधाका १९ दरबन्दीका शिक्षकमध्ये ७ जना गत चैतमा अवकाश भए । १२ दरबन्दीका र ३ काजमा गरी १५ सरकारी तलब खाने शिक्षक छौं, उनले भने ।"
बुधबारदेखि इन्जिनियरिङ मेला,"कक्षा १२, ए लेभल र इन्जिनियरिङमा डिप्लोमा गरेका विद्यार्थीलाई लक्षित गरी शैक्षिक मेला आयोजना गरिएको हो । नेपालमै विश्वस्तरीय इन्जिनियरिङ शिक्षा प्रदान गर्न सक्ने कलेजहरू छन् भन्ने जानकारी प्रवाह गर्नु मेलाको उद्देश्य हो, आयोजकद्वारा वितरित विज्ञप्तिमा भनिएको छ, भविष्यमा विदेशी विद्यार्थीलाई समेत मौसम, पर्यटन, बसोबास र शैक्षिक गुणस्तरका पक्षमा सुसूचित गरी नेपाललाई इन्जिनियरिङ अध्ययनको गन्तव्य बनाउने हाम्रो योजना छ । मेलामा ३० वटाभन्दा बढी इन्जिनियरिङ कलेजको सहभागिता रहने जनाइएको छ ।"
पानी पुनर्भरण,"अवाञ्छित मानवीय क्रियाकलापदेखि जलवायु परिवर्तनको सम्भावित जोखिमसम्म विचार गरेर अघि बढ्नुपर्छ । उपयुक्त नियमावली र मापदण्ड ल्याएर भूमिगत पानीको अनावश्यक दोहन रोक्नुपर्छ । कहाँ, कति पानी कसरी तान्ने तोकिनुपर्छ । नदीजन्य पदार्थको दोहन रोकिनुपर्छ । पानी पुनर्भरण बढाउने रणनीति आवश्यक छ । संघीय सरकारले दीर्घकालीन नीति ल्याउनुपर्छ । चुरे क्षेत्र संरक्षणमा गम्भीर बन्नुपर्छ । स्थानीय सरकारहरूले पनि अबको चुनाव मात्र होइन, अर्को पुस्ता सोच्नुपर्छ पानीको स्रोत जोगाउनुपर्छ । ठाउँठाउँ पोखरी बनाउनुपर्छ । सबै तहका सरकार र नागरिक समुदाय मिलेर सन्निकट दशा टार्नुपर्छ ।"
"खेत होइन, मुटुमा डोजर","हीरामोती र सुनचांँदी जडित सडक बनाए पनि भोको पेटमा कोही हिँड्नेवाला भेटिन्न । भोक मेट्ने माध्यमलाई समूल नष्ट गरिने यो कस्तो विकास हो ? जनतालाई भोको मारेर त्यसमाथि विकास गरे भनेर कुर्लिने ? यहाँं अर्को सोचनीय कुरो पनि देखिन्छ । जेठ १० गते सडक बनाउने निर्णय, असार ३ गते कार्य थालनी र असार २५ गतेपश्चात्को कामको भुक्तानी नहुने भनी स्वयं उपभोक्ता समिति अध्यक्षले भनेका छन् । यसबाट पनि बुझ्न सकिन्छ, यो सडक बनाउने लक्ष्य थियो कि भुक्तानी मात्र असुल्ने । डोजर र स्काभेटर विकासका नाममा बांँदरको हातमा नरिवल भएका छन् । विकासको नाममा न कुनै दक्ष प्राविधिकसँंग रायसल्लाह, न वातावरणीय मूल्यांकन नै गरिएको छ । नेपाल विकासको ठूलो भुमरीमा पर्दै छ चाँडै । प्रकाश उपाध्याय,"
विषादीमा बल्ड्याङ,"भारतबाट आयात गरिने तरकारी तथा फलफूलमा विषादी परीक्षण गर्न कस्सिएको सरकारले केही दिनमै तीन बल्ड्याङ खाएको छ । यसैलाई भन्छन् दुई दिनको रंगचंग, पानी परे छंग ! कुरो टुंगामा नपुर्याई पछि हट्नु थियो भने हात हाल्नु नै किन ? सरकारले यस्तो उर्वर भूमि भएको मुलुकलाई तरकार र फलफूलमा समेत आत्मनिर्भर बनाउने नीति ल्याउन सक्दैन भने किन समृद्धिको फुइँ लगाउनु ? किसानलाई बेलामा बीउ र मल उपलब्ध गराउन नसक्नेहरूले जनताको सेवाका लागि भन्दै राजनीति किन गर्नु ? खाद्यान्नकै लागि वर्षेनि विदेशिने अर्बौं रकम ग्रामीण क्षेत्रमा सडक विकास गर्न लगाउनसके मात्रै पनि नेपालीले यति गएगुज्रेको परनिर्भर बन्नु पर्दैनथ्यो होला । हरेक ठाउँमा उत्पादन भएका फसल सरकारले नै खरिद गरेर सोझै जनताले किन्न पाउने अवस्था बनाउनसके पनि यस्तो भयावहता आउन्नथ्यो । अर्कातिर हामी जनताले पनि आफ्नो करेसाबारी बाँझो राख्ने अनि खालि सरकारलाई सराप्ने गर्नु ठिक होइन । आफ्ना खेतबारीमा जहिल्यै केही न केही लगाइरहनसके पातपातका लागि हामीे परनिर्भर बन्नु पर्दैनथ्यो । डिल्लीराम खनाल, दमक, झापातरकारी तथा फलफूल बिनाजाँच नभित्र्याउने सरकारी निर्णय गलत थिएन, तर त्यसलाई लागू गर्ने समय भने गलत थियो । सामान भित्रिने नाकाहरूमा उपयुक्त पूर्वाधारबिना सरकार हौसिनु हुने थिएन । पहिले पूर्वाधार निर्माण गरौं, अनि यो निर्णय लागू गरौंला भनी सल्लाह नदिने कर्मचारीहरू पनि गलत नै हुन् । सम्बन्धित मन्त्री र प्रधानमन्त्रीले बिना सोधखोज हचुवाको भरमा यस्तो निर्णय गर्न मिल्दैनथ्यो । ओली प्रधानमन्त्री भएयता धेरैजसो निर्णय हचुवाका भरमा भएका छन् । सरकारमा परिपक्वताको अति अभाव देखिएको छ । केदारनाथ त्रिपाठी, बूढानीलकण्ठ, काठमाडौंसरकार भारतसामु झुकेकै हो ? समाचारले तरकारी र फलफूल आयात सन्दर्भमा सरकार भारतसामु कति लाचार भएछ भन्ने छर्लंग हुन्छ । नेपाली सामानको प्रवेशमा भारतले निकै कडाइ गर्ने गरेको छ । तर भारतको सामान आवश्यक जाँचपडताल बिना भित्र्याउनुपर्ने अवस्था छ । यो अवस्था कसरी मान्य हुनसक्छ ? यसले देखाउँछ, नेपाली शासकहरूमा नागरिकमा जति राष्ट्रियता छैन । शासकहरूले नागरिकको राष्ट्रियताको प्राणमाथि दलाली र व्यापारीकरण गर्दै आएका छन् । राजनीतिक नेतृत्वले बोल्ने एकथरी गर्ने अर्कोथरी प्रवृत्तिका कारण आमजनता ठगिँदै आइरहेका छन् । यो प्रवृत्तिले मुलुक कसरी स्वाधीन बन्न सक्छ ? शासकहरूले भ्रमको खेती गर्न नछोडेसम्म हाम्रो सार्वभौमिकतामाथि प्रश्नचिह्न उठिरहनेछ । नेताहरूले असत्य र अराजक राजनीतिक खेती गर्ने, त्यसमा पनि सत्तासीन राजनीतिक दलले त्यस्तो दुष्कर्ममा भाग लिने वातावरणको अन्त्य गर्नैपर्छ । राजेश विद्रोही, लहान, सिरहाआम नेपालीका भान्सालाई विषादीमुक्त बनाउने सरकारको उत्साह एक महिना पनि टिक्न सकेन । भारतको दबाबसामु सरकार जनहितमुखी निर्णय फिर्ता लिन बाध्य भयो । हाम्रा अर्गानिक कृषिजन्य वस्तुलाई अनेक बहाना बनाएर धेरै दुःख दिँदै आएको भारतले हामीलाई चाहिँ विषादी निल्न बाध्य पार्नु अमानवीयताको पराकाष्ठा हो । हाम्रो सरकार आफ्नो अडानमा टिकिरहन नसक्नु राष्ट्रिय लज्जा हो, लम्पसारवाद हो । उपभोक्ताको मौलिक हकअधिकार विपरीतको कुरा हो यो । हामी उपभोक्ताको स्वास्थ्यमा खेलवाड गर्न खोजेको छ, सरकारले । सरकारले नै लम्पसारवादी भएर हल्लुँडे गाईजात्रा प्रदर्शन गर्न खोजेको देखिन्छ । तिलप्रसाद न्यौपाने, काठमाडौं राष्ट्रवादको नारा उराल्दै सत्तारोहण गरेका प्रधानमन्त्री ओलीका अडानहरू अचेल पानीका फोकाझैं हुनथालेका छन् । भारतबाट भित्रिएका तरकारी र फलफूल विषादीयुक्त छन् भन्ने जान्दाजान्दै ल्याएर जनतालाई खुवाउने सरकार पनि जनताको हुन्छ ? अनि प्रधानमन्त्री ओलीलाई कुन मुखले यो देशको अभिभावक मान्नु ? जानीजानी विषादी खुवाउने पनि कहीँ अभिभावक हुन्छ ? अहिले सहरबजारमा जतासुकै विषाक्त खानाको बिगबिगी छ, चेकजाँच गर्ने निकाय छ कि छैन, थाहा छैन । मरेर कमाएको पैसाले किनेको विषादीयुक्त तरकारी र फलफूल खान्न भन्न पनि पाउँदैनन्, जनताले । नेपालीको हित चिताएको दाबी गर्ने छिमेकी भन्छ हाम्रा तरकार र फलफूल खुरुखुरु खाऊ, विष खाऊ । यसरी कुनै पनि देशले विषाक्त खाद्यान्न, तरकारी आदि अर्को देशमा पठाउनु नै अपराध हो । त्यसमाथि पनि चेकजाँच नगरी लैजाऊ भन्नु महापराध हो, मानवता विरुद्धको कार्य हो । यस्तो छिमेकीको यस्तो कुकृत्यलाई बेवास्ता गर्ने सरकार कसरी नेपाली जनताको सरकार हुनसक्छ ? सरकारको सद्बुद्धि पलाओस् । सन्तोष सिम्खडा, भीमसेन थापा२, गोरखाप्रधानमन्त्रीज्यू, म आजका मितिसम्म सन्चै रहेको भम्रमा रहेछु । हामी बिहानबेलुकै मन्दविष खाइरहेका रहेछौं । जनताको सरलताको फाइदा उठाउँदै हुनुहुँदो रहेछ तपाईं । जनताको धैर्यको परीक्षा निकै कठिन पर्न सक्छ भन्ने हेक्का रहेनछ, तपाईंलाई । नत्र त नाकाबन्दीताका जस्तै अहिलेको प्रकरणमा पनि तपाईं अडिग रहनुहुने थियो । तर नेपालीलाई मन्दविष खुवाइखुवाइ गलाउनेहरूको मतियार बन्नुभयो । ख्याल रहोस् जनताको स्वास्थ्यसँग खेलवाड गर्ने राजनीतिक छलकपट र लुटतन्त्रको कुनै समय नेपालीले एकजुट भएर सामना गर्नेछन् । त्यतिबेला तपाईंहरूको समय घर्किसकेको हुनेछ । टंकप्रसाद गैह्र्रे, वालिङ१३, स्याङजा"
भान्सामा विषको सरकारी अनुमोदन,"नेपालमै फलाएको होस् या बाहिरबाट भित्रिएको, विष सेवनलाई यसरी नै अनुमोदन गर्दै जाने हो भने नसर्ने दीर्घरोगका बिरामी बोक्न र तिनको उपचार गर्ने खर्चको जोहो गर्न रेल र पानीजहाज चलाउनैपर्ने हुन्छ । यस्तो भयो भने भारतको अमृतसर र राजस्थानबीच चल्ने क्यान्सर रेलजस्तै काठमाडौंदिल्ली वा बेइजिङ अन्तरदेशीय क्यान्सर रेल गुड्नेछ । पानीजहाजले खाडी र अन्य मुलुकमा श्रमिक लैजाने अनि खानेकुरा र बन्दोबस्ती सामान ल्याउने काम गर्नेछन् । विदेशमा हुने आफन्तका काम विषका कारण बिरामी भएका आफन्तको खर्च बेहोर्न रातोदिन रगतपसिना बगाउनु हुनेछ । यस्तो नहोस् भनेर भाषण या प्रार्थनामात्र गरेर पुग्दैन । उत्तम उपाय खानामा विष नमिसाउनु हो । स्वच्छ खेतीपातीबाट आउने स्वस्थ खानेकुरा मात्र प्रयोग गर्ने हो । रसायन र विषादीरहित कृषि प्रणाली अपनाउने हो । यसका लागि खानेकुरामा आत्मनिर्भर र तुलनात्मक कृषि उपज प्रबर्द्धनको कुनै विकल्प छैन । खानामा विष अनुमोदन गर्ने सरकारलाई कति थाहा छ कुन्नी ?लेखक खाद्य तथा दिगो कृषिका अभियानकर्ता हुन् ।"
छाती चर्किंदा मन चस्किन्छ,"पोहोर दुई महिनाकै प्रसूति बिदा सकेर एक परिचित दिदी कार्यालय पुगिन् । त्यो दिन मैले भेट्दा उनको अनुहार अँध्यारो थियो, कुर्ताको माथिल्लो भाग पूरै भिजेको थियो ।मैले कारण सोध्दा बल्लबल्ल उनले मुख खोलिन्, बैनी, दुई दिन भयो, अफिस आएको । दुईदुई घण्टामा दूध चर्किएर खपिसक्नु भएन, आज त लुगै भिज्यो । सासू आमालाई छोरी छोडेर आ छु । उता बट्टाको दूध घोलेर खान्छे छोरी, यता आफ्नो दूध बगेर गइरा छ । छोरीलाई दूध खुवाएर आउँछु भन्दा फाँटवाला हाकिम उल्टै कराइन् । बरु महिलाको ठाउँमा पुरुष हाकिम भएको भए नजिकै छ भने खुवाएर आउनू भन्थे होला, तर महिला हाकिमले उल्टै थर्काइन् । टाढा पनि थिएन, आधा घण्टामा पुगेर आइहाल्थेँ । तर हामिकलाई नभा कुरा लगाउलिन् झनेर घर जाने आँट गरिनँ ।आमाका बह, कसलाई कह !"
स्वदेशी उद्योगको जामा,"उपभोक्ताको खल्तीबाट निकालेर अक्षमहरूको संरक्षण गर्ने काममा स्रोत लगाइएको छ । कर यसै पनि गलत कुरा हो । यसले स्रोतहरूलाई उत्पादनशील उद्यमी (उद्योगी व्यवसायी नै हुनुपर्छ भन्ने छैन), सक्रिय, परिश्रमी नागरिकहरूबाट खोसेर अनुत्पादक, निष्क्रिय, अल्छी, परजीवीतर्फ पुर्याउँछ । यस्ता परजीवीहरू शासक, प्रशासक र तिनका आसेपासे कथित उद्योगी हुन्छन् । यो क्रम हाम्रा कथित बुद्धिजीवीहरूले राज्यलाई बलियो बनाउने, चोखो बनाउने, कल्याणकारी बनाउने, समाजवादी बनाउने भन्ने भ्रम पालिरहुन्जेल जारी रहन्छ । जबसम्म गरिब र शोषितका पक्षमा राज्य सक्रिय हुने माग बुद्धिजीवीले गरिरहन्छन्, यस्ता हर्कतहरू सामान्य हुन्छन् ।"
"सडक सुरक्षा, ज्यान सुरक्षा","विकसित देशहरूमा जस्तो छुट्टै र शक्तिसम्पन्न बोर्ड नभई कामचाहिँ हुँदैन । विश्वभरकै उदाहरण हेर्ने हो भने यस्तो निकायमा विज्ञहरूको बाहुल्य पाइन्छ, नेतृत्व पनि विज्ञले नै लिन्छन् । यो निकायलाई सडक सुरक्षा योजना बनाउनेदेखि लागू गर्नेसम्मको अधिकार सुम्पिनुपर्छ । कुनै पनि दबाब र प्रभावबाट मुक्त राखेर यो निकायलाई सडक सुरक्षामा ध्यान केन्द्रित गर्ने वातावरण निर्माण गरिनुपर्छ । अहिले विभिन्न निकायले आफ्नै तरिकाले बिनासमन्वय सडक सुरक्षासम्बन्धी काम गर्दा जुन प्रतिफल देखिएको छ, त्यो अत्यन्तै निराशाजनक छ । यसलाई आशामा बदल्ने एउटा अस्त्र हो सडक सुरक्षा बोर्ड, किनकि दुर्घटनाबाट हुने मृत्यु हामीले प्रायः रोक्न सक्ने विषय हो ।"
बलात्कार आरोपमा प्रबन्धक पक्राउ,पीडितको उजुरीपछि बाँस्तोलालाई रंगेली ७ बाट पक्राउ गरी जिल्ला अदालत मोरङमा उपस्थित गराइएको थियो । उनलाई जबर्जस्ती करणी मुद्दामा सात दिनको म्याद थप गरी अनुसन्धान गरिरहेको श्रेष्ठले जानकारी दिए ।
"कोही फर्किन चाहन्छन्, कोही बस्न",बेइजिङस्थित नेपाली दूतावासले पनि सम्झौताअनुसार सुविधा दिनुपर्ने बताएको छ । सम्झौताविपरीत भए कामदार युवतीको मागबमोजिम स्वदेश फर्काइनुपर्ने उसले प्रस्ट्याएको छ । आफूहरूलाई कामको प्रकृतिबारे झुक्याएर पठाइएको र मेसिन चलाउने काम नजान्दा झनै समस्यामा परेको युवतीहरूले बताएका छन् । काममा अदक्ष भएपछि गार्मेन्ट मालिक र उनीहरूबीच असमझदारी बढेको छ । चिनियाँ रहनसहन र भाषिक समस्याले पनि समस्या थपिएको उनीहरूको भनाइ छ ।
नमुना बनाइँदै बहिरा मावि,कार्यक्रममा नेकपाका नेता नारायणकाजी श्रेष्ठले पनि उक्त विद्यालयलाई प्रदेशकै नमुना विद्यालयका रूपमा विकास गर्न कुनै कसर बाँकी नराख्ने प्रतिबद्घता जनाए ।
वाइडबडी जापान उड्दा विमानस्थल मर्मत रोकिने,सन् २००७ सम्म निगमले बोइङ ७५७ बाट चीनको सांघाई हुँदै ओसाकासम्म उडान गर्दै आएको थियो । उक्त विमानबाट सिधा उडान गर्न नसकिने भएकाले चीनको सांघाईमा इन्धन भर्दै पुनः ओसाका उड्थ्यो । सन् २००७ पछि विमान अभाव र निगमको व्यवस्थापकीय कमजोरीका कारण जापान उडान स्थगन भएको थियो ।
पाँच जनाविरुद्ध भ्रष्टाचार मुद्दा,काठमाडौं (कास) अख्तियार दुरुपयोग अनुसन्धान आयोगले आइतबार कैलालीको नवदुर्गा राष्ट्रिय निमाविका व्यवस्थापन समिति अध्यक्ष यामबहादुर घर्तीमगरसहित ४ जना र जिल्ला अदालत बाराका खरिदार सुनील चौधरीविरुद्ध विशेष अदालतमा भ्रष्टाचार मुद्दा दायर गरेको छ । घर्तीमगरले तत्कालीन प्रधानाध्यापक गोकर्णप्रसाद उपाध्यायसँग मिलेर फर्जी निर्णय पुस्तिका र नियुक्तिपत्र तयार पारी राहत शिक्षक कोटामा प्रकाशमान जैसीलाई नियुक्त गरेको अख्तियारले जनाएको छ । चौधरीले अदालतको फैसला कार्यान्वयनका लागि मालपोत कार्यालयलाई पत्राचार गर्न सेवाग्राहीसँग १८ हजार रुपैयाँ घूस लिएको अख्तियारको आरोप छ ।
एसईई ग्रेडवृद्धि परीक्षा भदौ १ बाट,बढीमा दुई विषयसम्म अनुपस्थित भएका र ग्रेड नखुलेका विद्यार्थी पनि उक्त परीक्षामा सहभागी हुन पाउनेछन् । दुई विषयभन्दा बढीमा अनुपस्थित भएका र ग्रेड नखुलेका परीक्षार्थी आगामी वार्षिक परीक्षामा मात्र सम्मिलित हुन पाउने बोर्डले जनाएको छ । डेढ लाखभन्दा बढी विद्यार्थी ग्रेडवृद्धि परीक्षामा हुने सहभागी अनुमान गरिएको छ । धेरै विद्यार्थी गणित विषयको ग्रेडवृद्धि परीक्षामा सहभागी हुँदै छन् । बोर्डले दुई साताअघि सार्वजनिक गरेको नतिजामा गणित विषयमा सीभन्दा कम ग्रेड ल्याउने विद्यार्थीको संख्या सबैभन्दा बढी छ । यसअघि बोर्डले दुई दिनमै सबै विषयको ग्रेडवृद्धि परीक्षा सम्पन्न गर्ने गरी समयतालिका सार्वजनिक गरेको थियो । संशोधित सूचनाअनुसार चैतमा सम्पन्न एसईई परीक्षाजस्तै प्रत्येक दिन छुट्टाछुट्टै विषयको परीक्षा हुनेछ । उक्त परीक्षामा सहभागी हुन चाहने विद्यार्थीले साउन १५ गतेभित्र फाराम भरिसक्नुपर्नेछ । फारम जिल्लास्थित शिक्षा विकास तथा समन्वय एकाइको कार्यालयमा बुझाउन सकिनेछ । प्रत्येक विषयका लागि पूरक परीक्षा दिन ५ सय शुल्क तोकिएको छ । परीक्षा सम्बन्धित जिल्ला सदरमुकामहरूमा सञ्चालन गरिने बोर्डले जनाएको छ ।
आठपहरिया बस्तीमा कुची र कलम,"जीवन काँडा कि फूल आत्मवृत्तान्त कृतिका लागि मदन पुरस्कार पाएकी घिमिरेलाई शुभकामना दिन कवि, चित्रकारसँगै धनकुटा नगरपालिकाकी उपमेयर शकुन्तला बस्नेत, वाटर कलर सोसाइटी अध्यक्ष एनबी गुरुङलगायत पुगेका थिए ।"
चखौरामा थारु संग्रहालय,"दाङ थारू जातिको आधारभूमि मानिन्छ । बाँके, बर्दिया, कैलाली र कन्चनपुर पनि दाङबाटै थारू बसाइँसराइ गरेर गएको विश्वास गरिन्छ । अहिले पनि दाङमा थारू जातिकै बाहुल्य छ । ०६८ सालको जनगणना अनुसार जिल्लामा १ लाख ६३ हजार १ सय १६ अर्थात् कुल जनसंख्याको २९५२ प्रतिशत थारू जातिको छ । त्यसमध्ये १ लाख ५५ हजार ४ सय १३ अर्थात् २८१२ प्रतिशतको मातृभाषा थारू छ ।"
पुस्तकमा मेचे,"लेखकका यसअघि मेचे इतिहास र संस्कृति, मेचेनेपालीअंग्रेजी शब्दकोश पुस्तक प्रकाशित छन् । त्यस्तै, उनैको लेखन तथा सम्पादन रहेको मेचे भाषाको कक्षा१ को पाठ्यपुस्तक जङ्नि राउ (हाम्रो भाषा) प्रकाशित छ । सरकारको तथ्यांकअनुसार १० लोपोन्मुख आदिवासी जनजातिमध्ये मेचे एक हो । पछिल्लो राष्ट्रिय जनगणना अनुसार देशमा ४ हजार ८ सय ६७ मेचे रहेका छन् । नेपालमा मेचे जातिको मुख्य बसोबास स्थल झापा जिल्ला हो । भारतको पश्चिम बंगाल तथा असममा धेरै ठूलो जनसंख्या मेचेहरू रहेको पाइन्छ । उनीहरूलाई मेच, बोदो र कछारी भनेर पनि चिनिन्छ ।"
बेचिएका चेलीको मुक्ति चाहना,"पात्रको वेशभूषा, प्रकाश संयोजन र नृत्यका अनेक प्रस्तुतिले नाटकलाई उत्कृष्ट बनाएको थियो । दुई दर्जनभन्दा बढी कलाकारलाई मञ्चमा एकैचोटि देखाउन गरिएको व्यवस्थापन तारिफयोग्य लाग्थ्यो । नाटकमा पशुपति राई, निशिला शाक्य, उषा किरण, सृष्टि महर्जन, निक्की श्रेष्ठ, अनु दाहाल, सियोङ सङ, क्लोई न्युम्यान, सुनील तामाङ, सलमान गुरुङ, सरोज श्रेष्ठ, विक्रम श्रेष्ठ, सुशील भण्डारीलगायत कलाकारको अभिनय रहेको थियो ।"
मितिनी परिचर्चा,"काठमाडौं (कास) श्रवण मुकारुङको नाट्य कृति मितिनी सामाजिक यथार्थमा आधारित भएको भन्दै प्रशंसा गरिएको छ । अनुप बरालको निर्देशन तथा रघु मैनालीको निर्माण तथा परिकल्पना रहेको श्रवणका नाटक २०७२ देखि करिब अढाइ वर्षसम्म रेडियो नाटकका रूपमा प्रसारण भएका थिए । शिल्पी थिएटरमा आयोजित कार्यक्रममा मैनालीले भने, कृतिले हामीले भोगिरहेको समाजको कथालाई चित्रण गरेको छ । नाटकमा लागेका र नाटकलाई बुझ्न चाहनेलाई पुस्तक सहयोगी हुने उनले बताए । निर्देशक बरालले भने रेडियो नाटकको सुरुवाती दिन सम्झिँदै श्रोताको मन छुने प्रस्तुति बनाउन कठिन भएको बताए । धेरैजना पात्र र संवाद ध्यानमा राखी मनोरञ्जनसँगै नाटकमा समसामयिकता राखेकै कारण नाटकले लामो यात्रा पार गरेको उनले बताए । पुस्तकमाथि टिप्पणी गर्दै कलाकार शारदा अधिकारीले नाटकमा ग्रामीण भोगाइ र वास्तविकता पाएको बताइन् । लेखक मुकारुङले पात्रहरूसँगै सामाजिक कथा र सन्देशसमेत नाटकमा रहेको औंल्याए ।"
अमेरिकाका लागि बेलायती राजदूत भन्छन् ट्रम्प प्रशासन अक्षम,"डारोकले हाइटहाउसमा विद्यमान विभाजन बारेका समाचारलाई स्पष्ट रूपमा सम्प्रेषण गरेको देखिन्छ । विदेश मन्त्रालयका एक प्रवक्ताले कूटनीतिज्ञलाई आफूले हेरेको देशको राजनीतिबारे स्पष्ट र इमानदार विचार मन्त्रीलाई दिन प्रोत्साहन गरिने भन्दै डारोकको बचाउ गरेका छन् । उनले भनेका छन्, राजदूतहरूको विचार मन्त्री वा सरकारको विचार होइन । हामी उनीहरूलाई स्पष्ट सूचना दिन तलब दिन्छौं ।"
एनआरएन अस्ट्रेलियामा कँडेल,१२ हजार मतदाता रहेको एनआरएन अस्ट्रेलियाको चुनावमा करिब ७० प्रतिशत मत खसेको थियो । अध्यक्षमा निर्वाचित भएलगत्तै कँडेलले हारजित सामान्य भएकाले सबैसँग मिलेर अघि बढ्ने बताए । आफूले निर्वाचनमा अघि सारेका प्रतिबद्धता पूरा गर्न इमानदार भएर लागिपर्ने कँडेलले जनाए ।
इरानले युरेनियम उत्पादन बढायो,बीबीसीका अनुसार इजरायलका ऊर्जामन्त्रीले इरानी कदमको आलोचना गरेका छन् । फ्रान्सका राष्ट्रपति एमानुएल माक्रोंले पेरिस सम्झौता अलपत्र परे के हुन्छ भन्दै इरानी राष्ट्रपति हसन रूहानीसँग चासो व्यक्त गरेको जनाइएको छ ।
पेन्सन लिनेलाई दसैं खर्च नदिन प्रस्ताव,"नेकपा सांसद पम्फा भुसालले भने पेन्सनवालाको चाडपर्व खर्च रोक्न नहुने धारणा राखिन् । उनले चाडपर्व खर्च रोक्दा सरकारविरुद्ध नकारात्मक भावना सञ्चार हुने तर्क गरिन् । पेन्सनसँगै चाडपर्व खर्चसमेत दिनु राज्यका लागि बोझ हो तर अवकाशवाला राष्ट्रसेवकले लामो समयदेखि खाइपाई आएको सुविधा हटाउँदा सरकारविरुद्ध नकारात्मक भावना सञ्चार हुन सक्छ, त्यसैले यसमा थप छलफल गर्नुपर्छ, उनले भनिन् । समिति सभापति शशि श्रेष्ठले पेन्सनवालालाई चाडपर्व खर्च दिने व्यवस्थालाई निरन्तरता दिने या नदिने विषयमा थप छलफल आवश्यक देखिएकाले सामान्य प्रशासन मन्त्रालयलाई यसमा सरकारको धारणा ल्याउन निर्देशन दिइन् । सरकारले २०१३ सालदेखि अवकाशप्राप्त राष्ट्रसेवकलाई पेन्सन दिन थालेको हो । सरकारले पेन्सनवालालाई समेत अन्य कर्मचारीसरह दसैं या चाडपर्व खर्चबापत एक महिनाको तलबबराबरको सुविधा दिँदै आएको छ । समितिमा विचाराधीन संघीय निजामती कर्मचारीसम्बन्धी विधेयकमा समेत उक्त व्यवस्था कायम राखिएको छ ।"
ठेकेदार विवादले बनेन बाटो,पप्पु एन्ड कोसी न्यौपाने जेभीले ४३ करोडमा ती दुई खण्डको सडक चौडा बनाउने तथा ग्राभेलको काम गर्ने जिम्मा लिएको हो । विर्गुमदेखि घट्टेखोलासम्मको १२ किलोमिटर सडक निर्माणको जिम्मा लामा कान्छाराम खड्का कृष्ण जेभीले १६ करोड रुपैयाँमा लिएको छ ।
व्यवस्थापनको निहुँमा सल्लो दोहन,"जिल्लाका दर्जनौं वनमा अवैध खोटो संकलन हुने गरेको छ । यसबाट ९६ सामुदायिक वनका हजारौं खोटे सल्ला सुकेका छन् । खोटो कम्पनीले खोटो संकलन कार्यविधि २०६४ विपरीत संकलन गरिरहेको स्थानीय दलसिंह ओलीले बताए । जिल्लामा ९ खोटो कम्पनीले १६ वर्षदेखि खोटो संकलन गर्दै आएका छन् । उनीहरूले वार्षिक रूपमा पाएको अनुमतिभन्दा बढी खोटो संकलन तथा निकासी गर्छन् । भेटिएजति सबै सल्लाका रूखको चारैतिरबाट खोटो निकाल्ने गरिएको छ । एक हेक्टरमा ५ देखि १० वटाजति माउ रूख सुरक्षित राख्नुपर्ने खोटो संकलन कार्यविधिमा उल्लेख छ । हरेक वर्ष चैतदेखि कार्तिकसम्म खोटो संकलन गर्नुपर्ने हुन्छ । कार्यविधिअनुसार एउटा रूखमा ३२ जोडी रिल बनाउन सकिन्छ । तर कम्पनीले छोटा समयमा धेरै खोटो निकाल्न १ सय जोडी रिल बनाउने गरेका छन् । कार्ययोजनाविपरीत खोटो संकलन गर्न नपाइने डिभिजन वन अधिकृत कुमाईले बताए । बंगलामुखी रोजिन एन्ड टर्पेन्टाइन गनापुर बाँके, स्वस्तिक रोजिन एन्ड टर्पेन्टाइन चन्नौटा कपिलवस्तु, देउती रोजिन एन्ड टर्पेन्टाइन बाँके, माउन्ट रोजिन एन्ड टर्पेन्टाइन रूपन्देही, मनकामना रोजिन एण्ड केमिकल उद्योग बाँके, दीपमाला रोजिन एण्ड प्रालि टर्पेन्टाइन, जयबागेश्वरी रोजिन बाँके र ग्लोबल केमिकल्स प्रालि अत्तरिया, कैलालीले खोटो संकलन गर्दै आएका छन् । जिल्लामा २ सय ७४ सामुदायिक वन छन् ।"
खडेरीले खायो बाली,"धान रोपाइका लागि मात्र पूर्वमा झन्डै ९ हजार टन डीएपी आवश्यक पर्छ । उपलब्ध ५ हजार टन सहकारीलाई समानुपातिक रूपमा बाँड्दा अलिकति पनि काम भएन । पराजुलीका अनुसार कम्पनीले मोरङमा १ सय ७० वटा सहकारीमार्फत डीएपी, युरिया र पोटास बिक्री गर्दै आएको छ ।(डिल्लीराम खतिवडा (उदयपुर), रमेशचन्द्र अधिकारी (धनकुटा), विनोद भण्डारी(विराटनगर) र ज्ञानु घिमिरे (पाँचथर)"
तनहुँ जलविद्युत्मा चार कम्पनी,"आयोजनाको तेस्रो प्याकेज अन्तर्गत दमौलीबाट चितवनको भरतपुरसम्म २२० केभीको डबल सर्किट प्रसारण लाइन निर्माणका लागि भारतीय कम्पनी केइसीसँग ठेक्का सम्झौता भइसकेको छ । कम्पनी आयोजनास्थलमा परिचालन भई प्रसारण लाइनको चेक सर्वे गरिरहेको अवस्था छ । आयोजनाको कुल लागत अमेरिकी डलर ५० करोड ५० लाख अनुमान गरिएको छ । यसमध्ये एडीबीले १५ करोड, जापान अन्तर्राष्ट्रिय सहयोग नियोग (जाइका) ले १८ करोड ४० लाख, ईआईबीले ८ करोड ५० लाख र नेपाल विद्युत् प्राधिकरणले ८ करोड ७० लाख अमेरिकी डलर व्यर्होने गरी वित्तीय व्यवस्थापन गरिएको छ ।"
एयर इन्डिया निजीकरण गर्ने दोस्रो प्रयास,ट्रेड युनियनहरूले सुरुदेखि नै निजीकरणको विरोध गर्दै आएका छन् । किङफिसर र जेट एयरवेजको उदाहरण दिँदै उनीहरूले निजीकरण समस्याको समाधान नभएको तर्क गर्ने गरेका छन् । नीति आयोगले एयरलाइन्समा रहेको सम्पूर्ण सेयर बिक्री गर्न सिफारिस गरेको भए पनि सरकारले ७० प्रतिशत मात्रै बिक्री गर्ने गृहकार्य गरेको स्रोतहरूले बताएका छन् । सम्पूर्ण सेयर बिक्री नगरिए निजी क्षेत्रले चासो नदेखाउने जानकार बताउँछन् ।
कतार पुग्यो कोसी टप्पुको करेला,"नगरपालिकाले उत्पादन आधार वर्ष मनाएकाले किसानको क्षमता अभिवृद्धि गर्न तालिम दिने, अर्गानिक उत्पादनमा बढाउने र बजारीकरण गर्न समन्वय गरिरहेको छ । त्यसैअनुसार पाँच सय हेक्टरमा चक्लाबन्दी गरेर मकै उत्पादनसमेत भइरहेको छ । बालुवा भएको ठाउँलाई माटो बनाउने प्रविधि अपनाएर जनतालाई कृषि उत्पादनमा लाग्न प्रेरित गर्ने नगरपालिकाले लक्ष्य छ ।"
चार प्रदेशमा प्रांगारिक खेती,"मन्त्री खनालले सदनमा कृषिको परनिर्भरता क्रमशः घट्दै गएको, जमीनको खण्डीकरण रोक्न सरकारले कानून बनाउने तयारी गरेको, विषादी निरीक्षण प्रणाली प्राविधिक कारणले रोक्नुपरेको जवाफ दिएका थिए ।"
भारतले तोक्यो मालवाहक गाडीलाई समयसीमा,"सीमावर्ती स्थानीय प्रशासनको परिपत्रपछि निकासीका सामान बोकेर गएका मालवाहक गाडी बेलुका मात्र भारत जान पाउँछन् । सूचना अधिकृत पौडेलले भने, आयात गरिएका सामान बोकेका गाडीलाई आईसीपीले १०१० वटाको लट बनाएर आउन दिन थालेपछि एक सातादेखि यो नाकाबाट आयातनिर्यात प्रभावित भएको हो ।"
पर्यटन व्यवसायीलाई तालिम,"काठमाडौं (कास) नेपाल पर्यटन बोर्डसँगको सहकार्यमा शुक्रबार नेपाल एसोसिएन अफ टुर एन्ड ट्राभल एजेन्टस (नाट्टा) ले २ सय ६० जना निजी क्षेत्रका पर्यटन व्यवसायीलाई डिजिटल मार्केटिङबारे तालिम दिएको छ । भ्रमण वर्ष २०२० लाई लक्षित गर्दै व्यवसायी तथा पर्यटनसँग आबद्ध संघसंस्थालाई तालिम दिइएको हो । नाट्टाका महासचिव रमेश थापाका अनुसार प्रदेश ३ अन्तर्गतका होटल, एयरलाइन्स, टुर अपरेटरलगायत पर्यटनसँग आबद्ध संघसंस्थाका प्रतिनिधि तालिममा सहभागी थिए ।"
महिन्द्रामनसुन सर्भिस क्याम्प,"काठमाडौं (कास) अग्नि ग्रुपअन्तर्गतको बालाजु अटो वर्क्सले तीनदिने महिन्द्रा मनसुन सर्भिस क्याम्प सम्पन्न गरेको छ । क्याम्पमा महिन्द्राका सम्पूर्ण चारपांग्रे गाडीहरूको ३० प्वाइन्ट चेकअपको सुविधा उपलब्ध थियो । जसले गाडी उपभोक्ताहरूलाई पूर्ण रूपमा सुनिश्चिता प्रदान गरेको अटो वर्क्सले जनाएको छ । क्याम्पमा सम्पूर्ण गाडीहरूको जाँच विशेषज्ञद्वारा गराइएको थियो । सोही अवसरमा लुब्रिकेन्ट, स्पेयर पार्ट तथा लेबर चार्जमा १० प्रतिशत छुटको व्यवस्थासमेत थियो ।"
अडानमा सात सदस्य थपिए,बैठकले विभिन्न समितिहरू गठन गरेको छ । दुई दिनसम्म चलेको बैठकको पहिलो दिन नयाँबानेश्वरस्थित नयाँ कार्यालयको उद्घाटन गरिएको थियो ।
सिद्धार्थयूके एड साझेदारी,काठमाडौं (कास) साना तथा मझौला उद्योगहरूलाई बैंकिक सेवा प्रदान गर्नका लागि सिद्धार्थ बैंकले यूके एड सक्षम एक्सेस टु फाइनान्ससँग सम्झौता गरेको छ । बैंकका प्रमुख कार्यकारी अधिकृत शम्भुनाथ गौतम र सक्षमका टोली प्रमुख निर्मल दाहालले सम्झौतापत्रमा हस्ताक्षर गरे । उक्त साझेदारीले नवीनतम् तथा दिगो पद्धतिमार्फत साना तथा मझौला उद्योगहरूको वित्तीय आवश्यकतालाई सम्बोधन गर्ने लक्ष्य लिएको जनाएको छ ।
सिभिलद्वारा रञ्जना लिपिको प्रयोग,"काठमाडौं (कास) सिभिल बैंकले पहिलोपटक रञ्जना लिपिको प्रयोग गरी आधिकारिक परिचय पाटीको प्रयोग गरेको छ । बैंकको दौबहाल शाखाबाट यस्तो सेवा सुरु गरिएको हो । वाङमय शताब्दी पुरुष सत्यमोहन जोशीले रञ्जना लिपीको प्रयोग गरी बनाइएको परिचय पाटीको उद्घाटन गरे । कार्यक्रममा बैंकका अध्यक्ष इच्छाराज तामाङ, ललितपुर महानगरपालिकाका मेयर चिरीबाबु महर्जन, बैंकका प्रमुख कार्यकारी अधिकृत गोविन्द गुरुङलगायतको उपस्थिति थियो ।"
एनआईसीचिरायु हस्पिटल सम्झौता,काठमाडौं (कास) एनआईसी एसिया बैंक र वसुन्धरास्थित चिरायु नेसनल हस्पिटल एन्ड मेडिकल इन्स्टिच्युटबीच बैंकका कर्मचारीलाई हस्पिटलमा उपचार गराउँदा विभिन्न सेवा सुविधाहरूमा २० प्रतिशतसम्मको छुटसम्बन्धी सम्झौता भएको छ । उक्त सम्झौतापत्रमा बैंकका तर्फबाट सहायक प्रमुख कार्यकारी अधिकृत सन्तोषकुमार राठी र चिरायु हस्पिटलका तर्फबाट निर्देशक सञ्जीव राजभण्डारीले हस्ताक्षर गरे ।
एनआईसी एसियासुजुकी सम्झौता,काठमाडौं (कास) एनआईसी एसिया बैंक र ललितपुरस्थित सुजुकी ड्राइभिङ स्कुलबीच विभिन्न सेवा सुविधामा छुटसम्बन्धी सम्झौता भएको छ । बैंकका कर्मचारी तथा सम्पूर्ण ग्राहकलाई ड्राइभिङ स्कुलले प्रदान गर्ने सेवामा डेबिट एवं क्रेडिट कार्डबाट रकम भुक्तानी गर्दा १० प्रतिशतसम्म छुट प्रदान गर्न सम्झौता भएको हो । क्युआर पेमेन्टका लागि सर्वसाधारणले बैंकको मोबाइल एपमार्फत क्युआर कोड स्क्यान गरी रकम भुक्तानी गर्न सक्नेछन् ।
डिजिटल भुक्तानीका लागि सम्झौता,काठमाडौं (कास) लुम्बिनी विकास बैंक र खल्ती डिजिटल वालेटबीच डिजिटल भुक्तानी सेवा प्रदान गर्नका लागि सम्झौतापत्रमा हस्ताक्षर भएको छ ।बैंकका तर्फबाट नायब प्रमुख कार्यकारी अधिकृत उमेश रेग्मी र खल्तीका निर्देशक ध्रुव अधिकारीले शुक्रबार सम्झौतापत्रमा हस्ताक्षर गरे । यस सम्झौताअनुसार अब बैंकका ग्राहकले मोबाईल बैंकिङ सेवा प्रयोग गरी वा शाखा कार्यालयमा उपलब्ध डिपोजिट भौचरमार्फत खल्तीमा सजिलै पैसा लोड गर्न र विभिन्न वस्तु तथा सेवाहरूको भुक्तानी गर्न सक्नेछन् ।
चियाको गुणस्तर परीक्षण झन्झटिलो,सीएफएलबाहेक पछिल्लो समय व्यवसायीले अनलाइन सिस्टमको पनि झमेला व्यहोर्नुपरेको छ । नेपाल पास भएपछि पानीट्यांकी नाकामा थप पाँच दिन रोकिँदा गाडीको थप भार व्यहोर्नुपर्ने कन्यामका उद्यमी महेश अर्यालले बताए ।
जडीबुटी भारत निकासी ठप्प,"उनले स्तरीय भण्डारण गर्न नसकेर संकलन गरिएका जडीबुटीको गुणस्तरमा ह्रास आइरहँदा समेत सरकारले व्यवसायीको समस्या नबुझेको गुनासो गरे । सरकार व्यापार घाटा बढेको तथ्यांक सार्वजनिक गर्छ तर निर्यात रोकिएर भएको अर्बौंको घाटालाई बेवास्ता गर्छ, उनले भने, सरकारले जडीबुटी निर्यातमा भइरहेको समस्याबारे भारतसँग छलफल गर्न सकेको छैन ।"
भदौदेखि पाइपबाट तेल,"अहिले नै अनुगमनमा देखिएका विषयमा बोल्न मिल्दैन, श्रीवास्तवले भने, टोलीका सम्पूर्ण सदस्यको सुझावपछि मात्र निष्कर्षमा पुगेर बोल्नु राम्रो हुनेछ । टोलीले अनुगमन निरीक्षणसहितको प्रतिवेदनसमेत तयार गर्ने उनले जानकारी दिए । पाइप लाइन रुटभित्र परेको पर्सा राष्ट्रिय निकुञ्जभित्रका रुख काटने प्रक्रिया पूरा गर्न ढिलाइ हुँदा पाइप गाड्ने काम निर्धारित समयभन्दा पर धकेलिएको थियो । मोतीहारीअमलेखगन्ज पाइप लाइनको दूरी ६९ किलोमिटर छ । ३२ दशमलव २० किलोमिटर पाइप लाइन भारतीय क्षेत्रमा र ३६ दशमलव २० किलोमिटर नेपालमा पर्छ ।"
म्यानमारलुम्बिनी हवाई सम्पर्क माग,"गैरआवासीय नेपाली संघले १० अर्बको कोष भएको सामूहिक लगानी कम्पनी स्थापना गर्ने भन्दै बैठकले नेपाललाई मेडिकल पर्यटन केन्द्रका रूपमा विकास गर्नका लागि आवश्यक नीतिगत सुधार गर्न सरकारलाई अनुरोध गरेको छ । संघको आगामी एसिया प्रशान्त क्षेत्रीय बैठक चीन र कोरियामा हुने भएको छ । बैठकमा म्यानमार युनियनका अन्तर्राष्ट्रिय सहयोगमन्त्री उ क्याउ तिन, म्यानमारका लागि नेपाली राजदूत भीम उदार, सांसद सूर्य पाठक, कांग्रेस नेता प्रकाशशरण महतलगायतको सहभागिता थियो ।"
भुक्तानी नहुँदा निर्माण प्रभावित,"विराटनगर महानगरका प्रमुख प्रशासकीय अधिकृत एकदेव अधिकारीले आवश्यक बजेट माग गरेको तर नआएकाले भुक्तानी गर्न समस्या भएको बताए । उनले बजेटका लागि पहल भइरहेको बताए । क्षेत्रीय सहरी विकास परियोजना सञ्चालनमा रहेको जनकपुर, वीरगन्ज, भैरहवा र नेपालगन्जमा पनि बजेट अभाव भएकाले काम प्रभावित भएको छ ।"
अस्ट्रेलियाको प्रतिद्वन्द्वी इंग्ल्यान्ड,"अन्तिम खेलमा प्राप्त जितमा खुसी रहेका प्लेसिसले भने, आज निकै रोमाञ्चक खेल भयो । हामीले अस्ट्रेलियाविरुद्ध बलियो चुनौती पेस गर्यौं र त्यो नै ठूलो हो । कम्तीमा अब हामी मुखमा हाँसोसँगै घर फर्किन सक्छौं, प्लेसिसले भने । यसअघि माइकल स्टार्कले अस्ट्रेलियाका पूर्वखेलाडी ग्लेन म्याक्ग्राको कीर्तिमान प्रदर्शनको बराबरी गरे । उनले दक्षिण अफ्रिकाका लागि दुई विकेट लिँदै यस विश्वकपमा आफ्नो विकेट संख्या २६ पुर्याए । म्याकग्राले सर्वाधिक विकेटको प्रदर्शन सन् २००७ मा बनाएका थिए ।"
अस्ट्रेलियालाई चोटको चिन्ता,यसैबीच मार्कस स्टोनिस पनि दक्षिण अफ्रिकासँगको खेलका क्रममा असहज देखिएका थिए । ह्याम्स्ट्रिङकै कारण उनले लिग चरणका सुरुआती २ खेल खेल्न सकेका थिए । स्टोनिसको कभरका रूपमा मिचेल मार्सलाई तयार राखिएको छ । उनी बंगलादेशमाथिको जितका क्रममा टिममा भए पनि पाकिस्तान र श्रीलंकालाई हराउँदा टिम बाहिर थिए ।
प्लेयर्स टु वाच,"भारतको ओपनिङमा मुख्य खम्बाको रूपमा दरिएका छन्, रोहित शर्मा । लिग चरणको अन्तिम खेलमा श्रीलंकाविरुद्ध शतक प्रहार गरेपछि उनले एकै विश्वकपमा सर्वाधिक शतकको कीर्तिमान राखे भने विश्वकपको सर्वाधिक रन स्कोरर (६४७) पनि बनेका छन् । पछिल्ला तीन खेलमा उनले लगातार शतक प्रहार गरेका छन् । शिखर धवन घाइते भएपछि आएका लोकेश राहुलसँगको उनको तालमेल पनि राम्रो भइरहेको छ । रोहितको उच्च फर्म सेमिफाइनलमा न्युजिल्यान्डका लागि मुख्य चुनौती हुनेछ ।"
पाकिस्तानी क्रिकेटका भविष्य,"पाकिस्तानका मुख्य प्रशिक्षक मिक्की आर्थरले सहिनको भविष्यवाणी गर्दै उनको सानदार करिअरको शुभकामना दिएका छन् । मैले स्टार्कको प्रगति नजिकबाट देखेको छु, केही समय अस्ट्रेलियाको पनि प्रशिक्षण गरेका आर्थरले भने, सहिन उनीभन्दा पनि राम्रो हुन सक्छन् । किनभने सहिन तीव्र इच्छाशक्ति भएका प्रतिभा हुन् ।"
भारतको समर्थनमा करुनारत्ने,"उनले भेट्रान पेसमयान लसिथ मलिङ्गाको विश्वकपको बिदाइ वान डे जित्न नसकेकोमा भने दुःख पोखे । उनले भने, आज मलिङ्गाको विश्वकपमा बिदाइ खेल थियो र हामी उनलाई जितसँगै खुसीले बिदाइ दिन चाहन्थ्यौं । हामीले त्यसो गर्न सकेनौं । हामीले त्यसका लागि कडा मिहिनेत भने गर्यौं । मलिङ्गाले अझै श्रीलंकाका लागि केही खेल खेल्नेछन् र यो बंगलादेशविरुद्ध रहने छ । हामी त्यसमा सुखद बिदाइका लागि पूर्णतः प्रयास गर्नेछौं ।"
सिलवाल सदस्यसचिव बन्दै,त्यसबाहेक साग खेलकुद मूल समारोह समितिको बैठक नियमित बस्न सकिरहेको छैन । नेपालको सार्वजनिक खरिदको झन्झटिलो प्रणालीका कारण खेलकुदका लागि आवश्यक सामग्री खरिदमा लफडा हुने निश्चित छ । ५ अर्ब २५ करोडको बजेट अनुमान गरिए पनि विनियोजन र निकाशा भएको छैन । प्रतियोगिताको कार्यविधि नै अहिलेसम्म बनिसकेको छैन । यी सबै तयारी चार महिनामा सम्पन्न गरी १३ औं साग सम्पन्न गर्नु सिलवालको पहिलो चुनौती हो ।
मेसी रेफ्रीमाथि खनिए,साओ पाउलोमा हात पारेको जितमा अर्जेन्टिनाका लागि पहिलो हाफमै सर्जियो एगुइरो र पाउलो डिबालाले गोल गरे । पहिलो गोलको अवसर मेसीले सिर्जना गरेका थिए । रातो कार्डको घटनापछि चिली आक्रामक देखिएको थियो । लो सेल्सोले चार्ल्स आरांग्वेजलाई लडाएपछि पाएको पेनाल्टीमा अर्तुरो भिदालले ५९ औं मिनेटमा गोल गर्दै चिलीलाई खेलमा फर्काउने प्रयास गरेका थिए ।
नेपालले मलेसियासँग खेल्दै,पहिलो खेलमा ९४ रनमात्र बनाउन सके पनि थाइल्यान्डमाथि १६ रनको विजय हात पारेको मलेसियाले अर्को खेलमा भुटानलाई २ सय ६० रनले पराजित गरेको थियो । सो खेलमा मलेसियाले २ सय ८८ रन बनाएको थियो । हङकङसँग भने १ सय ७२ रन बनाउन नसकेपछि मलेसिया ३ रनले पराजित हुँदै समूह विजेता हुन चुकेको थियो । नेपालको नेतृत्व रोहितकुमार पौडेलले गरिरहेका छन् । उनीसँगै पवन सर्राफ र भीम सार्कीले नेपाली राष्ट्रिय टोलीबाट खेलिसकेका छन् ।
इजिप्ट स्तब्ध,कायरो थेम्बिन्कोसी लोर्चले ८५ औं मिनेटमा गोल गरेपछि दक्षिण अफ्रिका १० ले अफ्रिका कप अफ नेसन्सको आयोजक इजिप्टलाई पन्छाउँदै शनिबार अन्तिम १६ मा प्रवेश गरेको छ । समूह चरणमा बिर्सनलायक प्रदर्शन गरेको दक्षिण अफ्रिकाले सातपल्टको अफ्रिकी च्याम्पियन इजिप्टविरुद्ध उत्कृष्ट खेल देखायो । लिभरपुलका स्टार मोहमद सलाहलाई संगठित दक्षिण अफ्रिकी डिफेन्सले रोकिदियो । दक्षिण अफ्रिकाले क्वाटरफाइनलमा चिरपरिचित प्रतिद्वन्द्वी नाइजेरियाको सामना गर्नेछ । नाइजेरियाले अलेक्जेन्ड्रियामा शनिबार डिफेन्डिङ च्याम्पियन क्यामरुनलाई हराएर अन्तिम आठको यात्रा तय गरेको थियो ।
भक्तपुर बुद्धिचालमा प्रजापति,"भक्तपुर (कास) भक्तपुर जिल्ला बुद्धिचाल संघको पाँचौं जिल्ला अधिवेशनले निरञ्जन प्रजापतिको अध्यक्षतामा नयाँ कार्यसमिति सर्वसम्मत चयन गरेको छ । बुद्धिचाल संघका केन्द्रीय अध्यक्ष एकलाल श्रेष्ठको उपस्थितिमा आइतबार भएको अधिवेशनले उपाध्यक्षमा पूर्णसुन्दर श्रेष्ठ, सचिवमा शिवसुन्दर श्रेष्ठ, कोषाध्यक्षमा बद्रीकेदार दुवाल र सदस्यहरूमा नातिभक्त डुमरु, विक्रम चोकामी, प्रबिस प्रजापति, सबिना श्रेष्ठ र सुबिना गुज चयन गरेका छन् ।"
रणदीपलाई कांस्य,"काठमाडौं (कास) नेपाली कराँते खेलाडी रणदीप गोलेले बीसौं अन्तर्राष्ट्रिय मिलो कराँते च्याम्पियनसिपमा कांस्य जितेका छन् । उनले पुरुष एकल कातामा नेपाललाई कांस्य दिलाएको अन्तर्राष्ट्रिय मार्सल आर्ट संघ (आईएमए) का अध्यक्षसमेत रहेका टोली नेता प्रकाश श्रेष्ठले जनाएका छन् । अध्यक्ष श्रेष्ठका अनुसार रणदीपले फिलिपिन्स, भारत र मलेसियाका खेलाडीलाई हराएका थिए ।"
गोल्डेनगेटलाई उपाधि,काठमाडौं (कास) गोल्डेनगेट इन्टरनेसनल कलेज र साइपाल एकेडेमीले मोर्गन कप यु१८ बास्केटबल प्रतियोगिताको उपाधि आइतबार जितेका छन् । गोल्डेनगेट ब्वाइज तथा साइपाल गर्ल्समा पहिलो भए । ब्वाइज फाइनलमा गोल्डेनगेटले सीसीआरसीलाई ५९४० ले पराजित गर्यो । गोल्डेनगेटका लागि अभिषेक सिंहले १७ अंक जोडे । गर्ल्सको उपाधि भिडन्तमा साइपालले काठमाडौं नर्थ पोल बास्केटबल क्लब (केएनपीबीसी) लाई ४६२० ले हरायो । साइपालकी रोशनी श्रेष्ठले १३ अंक जोडिन् ।

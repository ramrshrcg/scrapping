शीर्षक,विवरण
तीन नेतामा अल्झियो संक्रमणकालीन न्याय,"विगतका घटना उछालेर मुद्दा चलाउनुपर्छ भन्ने तर्कसँग पूर्वमाओवादी सहमत छैनन् । कांग्रेस भने अन्तर्राष्ट्रिय समुदाय र सर्वोच्च अदालतको आदेशबाहिर गएर सहमति हुन नसक्ने अडानमा छ । हामीहामीबीच सहमति भएर कुरा सकिने भए त पहिल्यै सक्किइसक्थ्यो, रिजाल भन्छन्, हामीले हस्ताक्षर गरेका अन्तर्राष्ट्रिय कानुन, हामीलाई नियालिरहेका अन्तर्राष्ट्रिय समुदाय र गम्भीर मानवअधिकार उल्लंघनका घटनामा दोषीलाई आममाफी दिन मिल्दैन भन्ने सर्वोच्च अदालतको फैसलाभन्दा बाहिर गएर संक्रमणकालीन न्यायको टुंगो लगाउन सकिँदैन ।"
आइफा रोक्न निर्देशन,मन्त्री बाँस्कोटाले अवार्ड समारोह आयोजना गर्नुलाई चुनौती र अवसरका रूपमा लिनुपर्ने बताए । सरकारले यसमा पैसा खर्च गर्ने सोचाइ बनाएको छैन । भ्रमण वर्ष २०२० लाई पनि हामीले सम्झिनुपर्छ । उनले श्रीलंकामा अवार्ड समारोह आयोजना गर्दा सरकारले दुई बिलियन लगानी गरेको र त्यसबाट चार बिलियनभन्दा बढी आम्दानी गरेको देखिएको दाबी गरे । पूर्वप्रधानमन्त्री माधवकुमार नेपालले भने नेपाली चलचित्र उद्योगलाई प्रवर्द्धन गर्ने गरी र नेपालको माग वा आवश्यकतामा सञ्चालन हुने गरी मात्रै आइफाजस्ता समारोह नेपाली भूमिमा आयोजना गर्नुपर्ने बताए । पूर्वसांसद मञ्चले मंगलबार बानेश्वरमा आयोजना गरेको वार्षिक साधारणसभामा उनले नेपाल सरकारले विदेशी आयोजकको हितमा मनोमानी रूपमा प्रायोजक बन्न बन्द गर्नुपर्ने सुझाव दिए ।
१२ विषयमा नम्बर थपेर ३ डिग्री,"परीक्षामा हुने यस्ता बदमासी कन्ट्रोल गर्ने के उपाय छ ? सांसद एकवाल मियाँले जिज्ञासा राखें, अहिले त अख्तियारले थाहा पायो, पनिका आफैंले अहिलेसम्म कतिवटा यस्तो त्रुटि फेला पार्यो ? सांसद तिलकबहादुर महतले अरू पनि यस्ता बदमासी नभएको होला भन्न नसकिने उल्लेख गर्दै यसबारे पदाधिकारीको जवाफ माग गरेका थिए । यसको जिम्मा पदाधिकारीले लिएर सुधारमा जानुपर्छ, उनले भने । सांसद भैरवबहादुर सिंहले नक्कली प्रमाणपत्रले राष्ट्रकै इज्जत गएको टिप्पणी गरे । लगानी र मिहिनेत गरेर पढ्ने विद्यार्थीका लागि दुर्भाग्य र निराशपूर्ण कुरा हो, उनले भने । सांसदहरूको जिज्ञासापछि इन्ट्रीका क्रममा हुने बदमासी रोक्न लक इन्ट्री को व्यवस्था गरिने पदाधिकारीहरूले प्रतिबद्धता जनाए ।"
न्यायाधीश सिंहलाई बर्खास्त सिफारिस,"समितिले ६ महिनाभन्दा बढी अनुसन्धानपछि सिंह, सापकोटा र कार्कीलाई कारबाही गर्नुपर्ने सुझावसहित प्रतिवेदन पेस गरेको थियो । सोही प्रतिवेदनका आधारमा परिषद्ले मुख्य न्यायाधीश भुर्तेल, न्यायाधीशहरू सुवेदी, पौडेल र कर्णलाई न्यायनिरुपण गर्दा पदीय आचरणको पालना गर्न लिखित रूपमा सचेतमात्र गराएको सर्वोच्च स्रोतले जानकारी दिएको छ ।"
सिंघानिया हत्यामा पनि साहलाई जन्मकैद,"होलीको उमंगमा जनकपुरधाम व्यस्त रहेका बेला रामा होटलको कोठामा सुटर राखेर सिंघानियाको फलो गरिएको थियो । जनकपुरको शिवचोकमा सिंघानियालाई रंगअबिर दल्दै गोली प्रहार गरिएको थियो । अदालतको फैसलापछि सिंघानियाका छोरा राहुलले न्याय पाएकोमा खुसी व्यक्त गरे । अदालतको फैसलापछि न्याय पाएको छु । अपराधीलाई सजाय भएकोमा परिवार आशावादी बनेको छ, उनले भने, तर, अझै केही शंका गरिएका व्यक्तिलाई कारबाहीको दायरामा ल्याउनु जरुरी छ ।"
पूर्वसभासद कार्की भ्रष्टाचारी ठहर,विशेष अदालतमा कार्की र उदासीनविरुद्ध भ्रष्टाचार मुद्दा दायर भएको थियो । विशेष अदालतले २०६७ मै कार्की र उनका सहयोगीलाई भ्रष्टाचारी ठहर गरी ६ महिना कैद र १ लाख जरिवाना हुने फैसला गरेको थियो । कार्कीले विशेषको फैसलाविरुद्ध सर्वोच्चमा पुनरावेदन दिएका थिए । सर्वोच्चले विशेष अदालतको फैसला हुबहु सदर गरेको हो । कार्की पहिलो संविधानसभामा तत्कालीन एमालेका तर्फबाट समानुपातिक सिटबाट सभासद थिए । त्यतिबेला तत्कालीन एमालेकै नेता भीम रावल गृहमन्त्री थिए । रावललाई भनेर प्रहरी निरीक्षक बनाइदिन्छु भन्दै कार्कीले घूस लिएका हुन् । त्यतिबेला नेपाल प्रहरीमा ८० प्रहरी निरीक्षक पदका लागि भर्ना खुलेको थियो ।
इन्जिनियर घूससहित पक्राउ,घूस रकमको भौचरसहित २ पक्राउशिक्षा समन्वय इकाई काभ्रेका सबइन्जिनियर धनवीर भगत र शिक्षा समन्वय इकाई भोजपुरका तत्कालीन सबइन्जिनियर नीरजकुमार चौधरीलाई घूस रकम जम्मा गरेको भौचरसहित मंगलबार अख्तियार टोलीले पक्राउ गरेको छ । भगत र चौधरीले काभ्रेका स्कुल भवनको निर्माण सम्पन्न प्रमाणपत्र दिने क्रममा सेवाग्राहीसँग लिएको डेढ लाख रुपैयाँ राष्ट्रिय वाणिज्य बैंक बनेपामा जम्मा गरेका थिए ।
लाइसेन्स परीक्षामा ६५ नर्स फेल,"देशभर ९२ वटा इन्स्टिच्युटमार्फत नर्सिङ पढाइ भइरहेको काउन्सिलकी रजिस्ट्रार बिन्दा घिमिरेले बताइन् । तिनबाट ८ देखि ९ हजारसम्म नर्सको उत्पादन हुने गरेको उनको भनाइ छ । काउन्सिलमा ५५ हजार ९ नर्स, ३२ हजार ३ सय २४ अनमी र ८ सय ४२ विदेशी नर्स गरी जम्मा ८८ हजार १ सय ७५ नर्स दर्ता छन् । काउन्सिलले बर्सेनि तीन पटक नर्सको लाइसेन्स परीक्षा लिने गर्छ । यो वर्ष कात्तिक र चैतमा पनि उक्त परीक्षा हुनेछ ।"
जनगणनाको बाटो खुल्यो,"आदेशले राष्ट्रिय जनगणनाका निम्ति सम्पूर्ण तयारी गर्ने बाटो खोलेको छ, केन्द्रीय तथ्यांक विभागका जनसंख्या शाखाका निर्देशक ढुण्डीराज लामिछानेले भने, राष्ट्रिय जनगणनामा तीनै तहका सरकार, विभिन्न निकायसित सहकार्य गर्न सक्ने भएका छौं ।राष्ट्रिय जनगणना सञ्चालन र व्यवस्थापन गर्न केन्द्रीय तथ्यांक विभागको प्रदेश, जिल्ला तथा स्थानीय तहमा जनगणना कार्यालय स्थापना गरिनेछ । तथ्यांक संकलनका लागि कागजी प्रश्नावली, हाते कम्प्युटर वा आवश्यकताअनुसार दुवै माध्यमको प्रयोग गर्न सकिनेछ । विदेशस्थित नेपाली कूटनीतिक नियोग तथा राजदूतावासमा रहेका नेपाली कर्मचारीको विवरण विद्युतीय जनगणना वा अन्य विधिबाट संकलन गर्ने व्यवस्था छ । प्रदेश तहमा मुख्यमन्त्री तथा मन्त्रिपरिषदको कार्यालयका प्रमुख सचिवको संयोकत्वमा प्रदेश जनगणना समन्वय समिति रहनेछ । जिल्ला प्रशासन कार्यालयका प्रमुख जिल्ला अधिकारी संयोजक रहेको जिल्ला जनगणना समन्वय समिति पनि हुनेछ । स्थानीय तहको प्रमुख प्रशासकीय अधिकृतको संयोजकत्वमा स्थानीय जनगणना समन्वय समिति रहने आदेशमा उल्लेख छ ।"
गल्छी गाउँपालिका अध्यक्षले छले राजस्व,"यस विषयमा स्थानीयले प्रशासन, खानी विभाग, राजस्व अनुसन्धान कार्यालयलगायत विभिन्न निकायमा उजुरी गरेपछि अनुगमन भए पनि रोक्नेबारे पहल हुन सकेको छैन । हाल गल्छीमै आन्तरिक राजस्व कार्यालयले कार्यालय स्थापना गरेको छ । तर पनि राजस्व छलीबारे कुनै चासो देखाएको छैन । स्थानीय निकायका पदाधिकारीले सबै बेथितिको नियमन एवं अनुगमन गर्नुपर्नेमा आफैं बेथितिमा संलग्न भएपछि कसरी नियन्त्रण हुन्छ ? जिल्ला समन्वय समितिका संयोजक जगन्नाथ नेपालले भने ।"
लाइसेन्स नभएकालाई बचाउन नक्कली ड्राइभर,"क्षतिपूर्तिको विवादमा मंगलबारसम्म मृतकको पोस्टमार्टमसमेत भएको छैन । आफन्तले टिपर साहु पक्षसँग १३ लाख रुपैयाँ माग गरेको र उक्त क्षतिपूर्ति नपाउन्जेल पोस्टमार्टम नगर्ने बुझिएको एक प्रहरी अधिकारीले बताए । पीडितले टिपर साहुसँग बार्गेनिङ गरी नक्कली ड्राइभरलाई नै कारबाही प्रक्रियामा लैजान प्रहरीलाई दबाब दिएको समेत जनाएको छ । प्रहरीले भने मृतकको आफन्तलाई राज्यबाट दिइने ५ लाख रुपैयाँ दिइने र घटनाको वास्तविकताको आधारमा चालकलाई कानुनी कारबाही हुने बताएको छ । प्रहरीले नक्कली चालक बनेर आएका रानामगर, टिपर साहु लामालाई अभद्र व्यवहारमा म्याद थप गरी अनुसन्धान थालेको छ भने, दुर्घटना गराउने चालक लामालाई सवारी ज्यान मुद्दा म्याद थप गरिएको वृत्त प्रमुख डीएसपी कोइरालाले बताए ।"
चितवन प्रहरीले घुमुवा हटायो,"चितवन (कास) चितवन प्रहरीले सादा पोसाकका प्रहरी (घुमुवा) लाई घटनाउने भएको छ । कामभन्दा बद्नामी बढी गरेको भन्दै चितवन प्रहरीले घुमुवा नराख्ने भएको हो । कोही कसैले आफू घुमुवा प्रहरी हुँ भने त्यसको जानकारी तत्काल दिन चितवन जिल्ला प्रहरी कार्यालयका प्रमुख रहेका प्रहरी उपरीक्षक (एसपी) दानबहादुर मल्लले अनुरोध गरेका छन् । चितवनमा अब घुमुवा छैन । कसैले आफूलाई घुमुवा भन्दै हिँड्छ भने त्यसलाई हामी करबाही गर्छौ,ं उनले भने । घुमुवाको सट्टा चितवन प्रहरीले अपराधलगायत विषयमा अनुगमन, अनुसन्धान र सूचना संकलन गर्न छुट्टै संयन्त्र बनाएको छ । हामीले सूचना संकलन तथा विश्लेषण शाखा बनाएका छौं । त्यो शाखामा स्चूना संकलन र अनुसन्धानमा दख्खल भएका १२ प्रहरी छन्, एसपी मल्लले भने । यो शाखाले काम पनि सुरु गरेको र दुइटा महत्त्वपूर्ण सफलता हात पारेको उनले बताए । चितवन प्रहरीले असार १० मा क्रिकेट खेलमा सट्टेबाज गरेको आरोपमा नारायणगढ बेलचोकबाट मुकेश साहलाई पक्राउ गरेको थियो ।"
चन्द समूहका पूर्व सेक्रेटरी सागर पक्राउ,नुवाकोट (कास) शिवपुरी गाउँपालिका ८ बोहोरेखोलास्थित सडकमा राखिएको टिपरमा आगो लगाएर ११ महिनाअघि फरार नेत्रविक्रम चन्द्र समूहका पूर्व सेक्रेटरी पक्राउ परेका छन् । काठमाडौं रकेश्वरनगरपालिका ६ का ४२ वर्षीय सागर तिमिल्सिनालाई महानगरीय प्रहरी वृत्त बालाजुले पक्राउ गरी नुवाकोट पठाएको छ । तिमिल्सिनामाथि ०७५ साउन २९ मा बा ४ ख ८५१६ नम्बरको टिपर गाडीमा आगजनी गरी क्षति पुर्याएको आरोप छ । उक्त घटनामा संलग्न प्रतिवादीहरूलाई पक्राउ गर्न भनी नुवाकोट जिल्ला अदालतबाट ०७५ भदौ १५ मा प्रहरीलाई आदेश दिएको थियो । आगजनी घटनामा संलग्न रहेका फरार तिमिल्सिनालाई खोजतलास प्रहरी कार्यालयहरूमा पत्राचार भएको थियो । नुवाकोट जिल्ला अदालतबाट उनलाई ३ दिनको म्याद थप गरी अनुसन्धान कार्य भइरहेको जिल्ला प्रहरीका डीएसपी एवं सूचना अधिकारी राजेश थापाले बताए । तिमिल्सिना ०७४ वैशाख २९ मा सार्वजनिक मुद्दामा पक्राउ परेका थिए ।
सोलार प्लान्ट अन्योलमा,"नुवाकोट (कास) २५ मेगावाटको सौर्य प्यानल राख्ने ठाउँको काठपात हटाउन नसक्दा सोलार प्यानल राख्ने कार्य अन्योलमा परेको छ । देवीघाट जलविद्युत् आयोजना निर्माणको क्रममा विनपा ५ कोलनीको जग्गामा रोपिएका रुख सोलार प्यानल राख्न ०७५ असोज ९ गते कटान आदेश भई काटिएको थियो । कटान गरिएका रुखहरू सिसौ, खयर, सल्लो आँप, पीपललगायत ९ भन्दा बढी प्रजातिका छन् । लिलामी गरेका काठको रकम विद्युत प्राधिकरणको खातामा जम्मा गरिएको छ । कुनै पनि सरकारी जग्गाको रुख कटान गरी लिलाम बिक्री गर्दा नेपाल सरकारको राजस्व खातामा रकम जम्मा गर्नुपर्ने प्रावधान छ । त्यही प्रावधानले गर्दा लिलामीको काठ त्यसै थन्केपछि प्यालन जडानको कार्यमा अन्योलता आएको नेपाल विद्युत् प्राधिकरण ग्रिड सोलार आयोजना प्रमुख विकास रघुवंशीले बताए ।"
नीति तथा कार्यक्रम आएन,"सिन्धुलीमाढी (कास) सिन्धुलीको तीनपाटन गााउँपालिकाले आर्थिक वर्ष ०७६७७ को नीति, कार्यक्रम तथा बजेट अझै ल्याउन सकेको छैन । सरकारले असार १० सम्म नीति तथा कार्यक्रम र बजेट ल्याइसक्नुपर्ने समयसीमा तोकेको थियो । गाउँपालिका अध्यक्ष कर्णबहादुर थापा मगर लेखापाल नहुँदा तोकिएको समयमा नीति तथा कार्यक्रम ल्याउन नसकेको बताए । उनले असार २४ मा नीति तथा कार्यक्रम ल्याउने तयारी भइरहेको जनाए ।"
घूस लिने पक्राउ,काभ्रे (कास) धुलिखेलस्थित शिक्षा विकास तथा समन्वय एकाईमा कार्यरत सवइन्जिनियर धनवीर भगत घूस लिएको आरोपमा पक्राउ परेका छन् । विद्यालय भवन निर्माण सम्पन्न प्रतिवेदन बनाउँदा विद्यालयहरूबाट १ लाख ५० हजार घूस लिएको गुनासोका आधारमा अख्तियार दुरुपयोग अनुसन्धान आयोगको टोलीले उनलाई पक्राउ गरेको हो । घूस रकम बैंक खातामा जम्मा गराउन लगाएका थिए । उनको साथबाट भौचर बरामद भएको थियो । मण्डन देउपुर नगरपालिका र महाभारत गाउँपालिका कार्यक्षेत्र भएका भगतले घूस रकम नबुझी प्रतिवेदन नदिने शिक्षकहरूको गुनासो छ । घूस लेनदेनमा सहयोग गर्ने शिक्षाकै पूर्वकर्मचारी निरजकुमार चौधरीलाई पनि नियन्त्रणमा लिएको छ ।
पुष्पलाल पार्कको मुआब्जा वितरण,रामेछाप (कास) पुष्पलाल श्रेष्ठको जन्मथलो रामेछापको भंगेरीमा पुष्पलाल पार्क निर्माणका लागि अधिग्रहण गर्ने जग्गाको मुआब्जा वितरण सुरु गरिएको छ । प्रमुख जिल्ला अधिकारी लीलाकुमारी केसी पाण्डेले मंगलबार पार्क निर्माण स्थलमा पर्ने ७ रोपनी ६ आना १ पैसा जग्गा र उक्त जग्गामा रहेका घरगोठ एवं बोटविरुवाको मुआब्जाबापत स्थानीय महेन्द्रकुमार श्रेष्ठलाई ९३ लाख १२ हजार रुपैयाँको चेक हस्तान्तरण गरेकी हुन् । स्थानीय बासिन्दाले आफ्नो पुस्तौंदेखिको थातथलो छोडेर ऐतिहासिक धरोहरको नाममा पार्क निर्माण गर्न सहयोग रहेको उनले बताइन् ।
मुख्यमन्त्री चीन प्रस्थान,हेटौंडा (कास) प्रदेश ३ का मुख्यमन्त्री डोरमणि पौडेल ५ दिने चीन भ्रमणका लागि मंगलबार प्रस्थान गरेका छन् । केही समयअघि भगिनी सम्बन्ध कायम भएको चीनको गान्सु प्रान्तका गभर्नरको निमन्त्रणामा उनी ७ सदस्यीय टोलीको नेतृत्व गर्दै त्यसतर्फ प्रस्थान गरेका हुन् । चीनको गान्सु प्रान्तको लान्झाउ सहरमा असार १८ देखि २१ गतेसम्म आयोजना हुने विविध कार्यक्रममा मुख्यमन्त्री पौडेलले सम्बोधन गर्ने कार्यक्रम छ । कार्यक्रमअनुसार मुख्यमन्त्री पौडेलले डेभलपमेन्ट फोरम एन्ड कोरिडोर लजिस्टिक इन्डस्ट्री प्रोमोसन कार्यक्रममा सहभागी हुने छन् । असार १९ मा २५ औं चीन लान्झाउ इन्भेस्टमेन्ट एन्ड ट्रेड फेयर एन्ड हाई इन्ड फोरम अन सिल्क रोड कोअप्रेसन कार्यक्रमलाई सम्बोधन गर्ने उनको सचिवालयले जनाएको छ । उक्त अवसरमा गान्सु प्रान्तका गभर्नर ताङ रेन्जिअनसँग भेट गर्ने मुख्यमन्त्रीका स्वकीय सचिव अनुप पौडेलले बताए ।
तीनकुने पुलको विकल्प खोजिँदै,०७५ असार ५ गते निर्माण सम्पन्न गर्ने गरी ०७१ पुस ४ गते ठेक्का भएको थियो । २१ करोड ३३ हजारमा ठेक्का भएको उक्त पुल सम्पन्न हुन सकेका छैन । अहिलेसम्म ६ करोड ६२ लाख भुक्तानी भइसकेको छ ।
स्कुल बसले ठक्कर दिँदा बालिकाको मृत्यु,काठमाडौं (कास) बूढानीलकण्ठ नगरपालिका४ पासिकोटमा नव ज्ञानभूमि बोर्डिङ हाई स्कुलको बसको ठक्करबाट मंगलबार बिहान अढाइ वर्षीया बालिकाको घटना स्थलमै मृत्यु भएको छ । प्रत्यक्षदर्शीका अनुसार बा २ ख ९९७४ बस विपरीत दिशाबाट स्कुलका विद्यार्थीहरूलाई लिन आइरहेको बेला उक्त दुर्घटना भएको हो । ड्राइभरले बालबालिका बसमा उक्लनेतर्फ मात्र ध्यान दिँदा अर्कोतर्फ रहेकी उक्त बालिकालाई बसको पछिल्लो पांग्राले टाउको क्षतवक्षत् हुने गरी किचेको थियो । घटनापछि पीडित पक्षले दोषीलाई जन्मकैदको सजाय हुनुपर्ने माग राख्दै महाराजगन्ज प्रहरी केन्द्रमा दिनभर धर्ना दिए । केन्द्रका डीएसपी फणिन्द्र प्रसार्इंले उक्त घटनापश्चात् चालक फरार भएकोले खोज्ने कार्य जारी रहेको र दोषीलाई कानुनबमोजिम सजाय हुने बताए ।
बलात्कारका फरार प्रतिवादी पक्राउ,काठमाडौं (कास) जबरजस्ती करणी मुद्दामा फरार प्रतिवादी २५ वर्षीय कुलबहादुर लिम्बूलाई प्रहरी परिसर ललितपुरले सोमबार नख्खु दोबाटोबाट पक्राउ गरेको छ । भैंसेपाटीकी १८ वर्षीय किशोरीलाई गत चैत १२ गते जबरजस्ती करणी गरेको घटनापछि लिम्बू फरार थिए । प्रहरी परिसर ललितपुरका प्रवक्ता डीएसपी नारायण चिमोरियाले पक्राउ परेकालाई थप अनुसन्धानका लागि जिल्ला अदालतबाट म्याद थप गरिसकिएको बताए ।
लागूऔषधसहित पक्राउ,"काठमाडौं (कास)चन्द्रागिरि नगरपालिका२ नागढुङ्गाबाट अवैध लागूऔषध ब्राउनसुगरसहित तीन जनालाई पक्राउ परेका छन् । पक्राउ परेकाहरूमा झापा बाहुनडाँगीका यमन रानामगर, बिर्तामोड नगरपालिका१ का विशाल लिम्बू र सुनिल देवान रहेका छन् । महानगरीय प्रहरी प्रभाग नागढुङ्गाबाट खटिएको प्रहरी टोलीले झापाबाट काठमाडौंतर्फ आउँदै गरेको ना६ख ४१० नम्बरको बसलाई जाँचका क्रममा लागूऔषध फेला परेपछि उनीहरूलाई पक्राउ गरेको हो ।"
ज्येष्ठ नागरिकलाई औषधि,"काठमाडौं(कास) कागेश्वरी मनोहरा नगरपालिका२ आलापोटका ज्येष्ठ नागरिकलाई मधुमेह, उच्च रक्तचाप र दमको औषधि निःशुल्क उपलब्ध गराइने भएको छ । नगरपालिकाको२ र आलापोट स्वास्थ्य चौकीले आइतबार संयुक्त रूपमा आयोजना गरेको कार्यक्रममा उक्त जानकारी दिएको हो । ज्येष्ठ नागरिकलाई निःशुल्क औषधि वितरण गर्न २ वडा कार्यालयले ८५ हजार उपलब्ध गराएको छ ।"
असार आतंक,"टेन्डर आह्वानदेखि मूल्यांकन प्रक्रियासम्ममा नियतवश ढिलाइ हुने गरेको छ । कानुनी छिद्रहरू समातेर जनप्रतिनिधि, कर्मचारी र ठेकेदारहरूको मिलेमतोमा विकास बजेट दुरुपयोग भइरहेको छ । विकास कार्यहरूको गुणस्तरमा ठेकेदार र सम्बन्धित अधिकारीलाई जवाफदेही बनाउन सकेमात्र यस्तो प्रवृत्ति दोहोरिँदैन । जनताको करमा भएको यो मनोमानी रोक्न हाम्रा ऐननियमले तोकेका खर्चको समय सीमाको पालना हुनै पर्छ । समयमा काम गर्दा नगर्दा जवाफदेही बन्नु नपर्ने चलन तोडिनुपर्छ । तोकिएको जिम्मेवारी समयमै पूरा नगर्ने अधिकारीलाई कारबाहीको दायरामा ल्याउनै पर्छ । काम नगरे पनि कार्यसम्पादन नम्बर आइरहने प्रथा तोडिनुपर्छ । नत्र विकास वर्षैपिच्छे झरीमा हुन्छ, गुणस्तर सधैं ओसिन्छ ।"
सिमल रोपौं,"रोचक त के भने पहाडी क्षेत्रमा सिमल रोपेको २०२५ वर्षपछि त्यसको आसपास पानीको मूल फुट्छ भन्ने जनमानसमा प्रचलित विश्वास हो । सिमलमा पानी भण्डारण गर्ने क्षमता अन्य रूखको भन्दा बढी हुने भएकाले यो जनविश्वासमा वैज्ञानिक सत्यता छैन भन्न सकिँंदैन । इन्द्रकुमार श्रेष्ठ, ओखलढुंगा"
शिक्षाको भ्वाङ टाल्ने कसरी,"सामुदायिक विद्यालयका ७१ प्रतिशत र निजी विद्यालयका २९ प्रतिशत विद्यार्थी परीक्षामा सम्मिलित भएकामा निजी विद्यालयका ११ प्रतिशतले ३६ देखि ४ जीपीए ल्याउँदा सामुदायिक विद्यालयका भने १ प्रतिशतले पनि उच्च अंक ल्याउन सकेनन् । अर्थात् १६ देखि २ जीपीए ल्याउनेमा सामुदायिक विद्यालयका २८ प्रतिशत पुग्दा निजीका ४ प्रतिशत पनि पुगेनन् । १६ जीपीए ल्याउनेले उच्च कक्षा अध्ययन गर्न पाउँदैनन् । एसईई भनेको संख्यात्मक मात्र हो कि गुणस्तरीय पनि ? त्यसैले अक्षरांकन प्रणालीले ल्याएको विकृति र भ्वाङलाई टाल्न एसएलसीमै फर्कने कि ? गंगाराज अर्याल, पाणिनि८, अर्घाखाँची"
भुमरीमा फँस्दै सरकार,"पछिल्ला केही निर्णयले सरकारको नियत र सञ्चालनमै संशय पैदा गरेको छ । होली वाइन हुँदै सञ्चार विधेयक, गुठी विधेयकसम्म आइपुग्दा सरकारको कार्यक्षमतामा प्रश्न उठाउन पुगेका नागरिक आइफा अवार्डमा गरिने सहयोगको निर्णयले निराश बनेका छन् । दुई तिहाइको सरकार किन जनविरोधी कार्यमात्र गर्दैछ ? एउटा निजी कम्पनी जसको उद्देश्य नाफा कमाउनु हो, उसको कार्यक्रममा किन करोड हैन, अर्ब रुपैयाँ सहयोग गर्न तयार भयो ? जुन सरकारले मनोरञ्जनको क्षेत्रमा एउटा स्टुडियो बनाउन सकेको छैन, स्वदेशी उद्योगलाई कुनै सहयोग गर्नसकेको छैन, उसले आइफाको नाममा जनताको कर जथाभावी खर्च गर्न खोज्नु गलत हो । एकपछि अर्का विवादित निर्णयले आम मानिसमा सरकार विरुद्ध आन्दोलनको वातावरण सिर्जना हुँदैछ । रामकृष्ण बराल, जोरपाटी२, काठमाडौं"
बखेडाको राजनीति,"समय अनुकूल बखेडा निकालेर खेल्न असाध्यै सिपालु भनी ख्याति कमाएका अध्यक्ष प्रचण्ड नेतृत्वको माओवादी र अध्यक्ष एवं प्रधानमन्त्री केपी शर्मा ओली नेतृत्वको एमालेबीच एकीकरण गरी नेकपा गठन भएको हो । दुई तिहाइ मतको सरकार गठन भएको पनि एक वर्ष ४ महिना नाघिसक्यो । यो सरकार गठन हुनुभन्दा अघि कहिले नेपाली कांग्रेससँग त कहिले एमालेसँग मिलेर सत्ताको केन्द्रमा रहेका प्रचण्डले समय अनुकूल नेकपाभित्र पनि बेलाबेला ठूलै विवाद झिक्ने गरेका छन् । ५ वर्षका लागि भनी जनताले निर्वाचनमा आफ्नो मत दिएर सत्तामा पुर्याएको सरकारलाई अल्पायुमै ढाल्ने प्रचण्डको नियत हो कि भन्ने देखिन्छ । निर्वाचनद्वारा समानुपातिकमा ३४ लाख मत ल्याएको एमाले र ११ लाख मत पाएको माओवादी बराबरी आधारमा एक हुनुपर्छ भन्ने प्रचण्डको गलत अडानले सरकार अप्ठेरोमा परेको छ । दुबै नेता अध्यक्ष रहने र सरकारलाई असहयोग गर्दै कांग्रेससँग मिल्ले प्रचण्डको पछिल्लो अभिव्यक्तिले राजनीतिलाई कुन दुर्घटनाको बाटोमा पुर्याउने हो भन्ने चर्चा सबैतिर छाएको छ । प्रचण्डका पछिल्ला अभिव्यक्तिले नवगठित नेकपा कति टुक्रामा विभाजित हुने हो भन्न सकिन्न । तिलप्रसाद न्यौपाने, माछापोखरी चोक, काठमाडौं"
अन्धविश्वास कसरी समाप्त गर्ने ?,"अर्काथरी ज्योतिर्विद्, भूगर्भविद्, मौसमविद् भनिनेहरू आजकल छ्यापछ्याप्ती भए । यिनले भइरहेका घटनाको अध्ययनमात्र गर्ने हुन्, अनुमान लाउने हुन् । विज्ञानले सिद्ध गरेको छ कि यिनको सामान्य अध्ययन गर्न पनि काफी साधना गर्नु पर्छ । लाग्दालाग्दा केस पाकेर झर्दा पनि विज्ञ हुन सकिँदैन । सांसद वा मन्त्रीले कानुन बनाउँदा यस्ता विषयमा ध्यान दिएको देखिएन । यदि त्यसो हुन्नथ्यो भने विकृतिका जडलाई ठेगान लगाउँथे । पार्टी, नेता र सरकार नै कुसंस्कारका माउ भएपछि सामाजिक अन्धविश्वास कसरी समाप्त हुन्छ ? ज्यो रत्ननिधि रेग्मी 'शुक्राचार्य', काठमाडौं"
स्वैरकल्पनाको शोकगीत,लामो कालसम्म मधेस नेपाली कांग्रेसको खेलमैदान थियो । त्यो अवस्था अब छैन । कोइरालाहरूको पारिवारिक बफादार एवं शेरबहादुर देउवाका कृपापात्रका भरमा राजनीति चल्दैन । लगभग सिद्धान्तविहीन भइसकेको नेपाली कांग्रेस नेतृत्वसँग सपना देखाउने क्षमता बाँकी नरहेकाले नयाँ पुस्ता त्यस दलसँग जोडिन चाहँदैन । हृदयेश त्रिपाठीले हालसालै भनेझैं मधेसतिर नेकपा दोहोरोको आकर्षण खासै छैन । चुनाव त हेमबहादुर मल्लले पनि जित्थे भने रघुवीर महासेठ त धनीमानी हुनाका साथै इन्जिनियर पनि हुन् । समाजवादी एवं राजपा एकअर्कासँग लडेर ऊर्जा खर्चिरहेका छन् । मधेसको सम्मानको मुद्दा सम्बोधन गर्नसक्ने कल्पनाशीलता एवं क्षमता महन्थ ठाकुर बाहेक अरू कसैसँग छैन । तर मधेसमा व्याप्त जातिवादले गर्दा उनका कुरा आजभोलि कमैले सुन्छन् ।दक्षिणपन्थी राजनीतिमा सम्मानको मुद्दा अटाउँदैन । नेपालका स्वघोषित वामपन्थीहरू भारतमा जस्तै सारमा बाहुनवादी हुने रहेछन् । त्यसैले दक्षिणपन्थ वा वामपन्थको साटो विकास र समृद्धिको पाण्डित्य छाँट्ने पोङ्गापन्थ समसामयिक राजनीतिको एकमात्र विचारधारा बन्न पुगेको छ । नेपाल फर्कंर्दा राउतले आफ्ना गतिविधिको सुरुवात मधेसको विकासबारे सम्मेलनको आयोजन गरेर गरेका थिए । एक चक्र पुरा गरेर उनी आफ्नो प्रस्थानबिन्दुमै फर्केका छन् । मधेस अहिले अर्को रहवर (बाटो देखाउने) व्यक्तिको प्रतीक्षामा छ । मुद्दा यथावत रहेसम्म साहसिक राजनीतिकर्मीको उदयको सम्भावनालाई खारेज गर्न सकिँदैन ।
सन्तानको तिर्सना,"निःसन्तानको मनोविज्ञानसँग खेलबाड गरी अस्वाभाविक उपचार शुल्क लिने संस्था छ्यापछ्याप्ती छन् । धामी, झाँक्री र माता भनाउँदाको ज्यादती छ । खर्चालु पूजा विधिको आदेश मात्र तिनले दिँंदैनन्, कहिलेकाहीँ शारीरिकमानसिक हिंसक व्यवहार पनि गर्छन् । तिनको नियमन गर्ने कसले ? निःसन्तानहरूको स्वास्थ्य परीक्षण, टेस्टट्युब लगायतको उपचारमा सहुलियतको व्यवस्था भए, अन्य देशमा झैं सरोगेसी (कोख भाडामा लिई बच्चा जन्माउने चलन) लगायतका उपयुक्त अभ्यास लागू भए, यस्ता विषयमा सामाजिक अभियन्ता र राजनीतिकर्मीहरूले बोल्नेलेख्ने गरिदिए निःसन्तानको पीडा निकै कम हुने थियो । निःसन्तानप्रति समाजको दृष्टिकोण सकारात्मक बन्दै जाने आश गर्न सकिन्थ्यो ।"
पहिले सुदृढ संस्था,"प्रतिपक्षसँगको सहकार्यका लागि पनि यी विषयमा उहाँको वैचारिक संवाद चाहिन्छ । सामाजिक जागरणका लागि गैरसरकारी संस्थाहरूको भूमिका हुन्छ । त्यस्तो भूमिका सानाठूला सबै संस्थाले निर्वाह गर्नुपर्छ । भूराजनीति त नेपालको सुरुदेखिकै व्यवस्थापन चुनौती हो, केवल भिजन, मिसन र योजना ले मात्र काम गर्न सकिरहेको देखिँदैन ।"
मनसुनसँग समन्वय,"मौसमसँग समन्वयविकास परियोजनामा जति मौसमलाई ख्याल गरिन्छ, त्यति प्रभावकारी हुन्छ । कार्यान्वयनको योजना नबनाउँदा असारे विकासको आलोचना खेप्नुपरेको छ । न काममा गुणस्तर हुन्छ, न काम गर्नेलाई सजिलो हुन्छ, न साधनस्रोतको सदुपयोग । हामीकहाँ मौसमले आपूर्तिमा पनि ठूलो असर पार्छ । समयमै आपूर्ति नहुँदा विकासकार्य ठप्पप्रायः हुन्छन् । मौसमसँग समन्वय नमिलाउँदा पाठ्यपुस्तक, मल र औषधि आपूर्तिमा कठिनाइ परेको देखिन्छ । अतः मौसमको प्रतिकूलता ख्याल गरी वार्षिक कार्ययोजना नीतिगत तहमै स्पष्ट पार्नसके विकास निर्माणबाट राम्रो प्रतिफल आउन सक्छ ।लेखक नीति अनुसन्धान फ्रतिष्ठानका अनुसन्धानकर्ता हुन् ।"
कहाँ गयो २२ लाख रुपैयाँ ?,"मोहम्मद नौसाद गजुरीमा रहेको र उनीहरूबीच पैसाको कुरा भएको देखिएको छ । महाशाखाको विशेष टोलीले पक्राउ गर्दा मोहम्मद रहिस र अर्जुनकुमारले बेर्खची भएको र पैसा पाउने आशमा हेटौंडामा कुरी बसेको बताएका थिए । गजुरीबाट पक्राउ परेका मोहम्मद नौसादको साथमा पनि प्रहरीले पैसा भेटाएन । प्रहरीका अनुसार रहिस र अर्जुनकुमारले हत्या गरेबापत पाउने भनेको दुई लाख नपाए जे पनि गर्न सक्ने भन्दै धम्की दिएका थिए । प्रहरी स्रोतले भन्यो, रकम नपाए भारतको मधुवनीमा रहेकी नौसादकी दिदीलाई हत्या गर्ने धम्कीसम्म दिएको देखिन्छ । एक अनुसन्धान अधिकारीले भने पैसा लुट्नेभन्दा पनि यौन स्वार्थकै निम्ति हत्या भएको देखिएको बताए । पैसा लुटिएको प्रमाण भेटिएको देखिएको छैन, उनले भने । हराएको भनेको पैसाका विषयमा खोजी भइरहेको एसएसपी प्रधानले बताए । पैसा कहाँबाट आयो भन्नेबारे बुझ्दै छौं, उनले भने ।"
बाघको जुँगा उखेल्नेलाई ५ लाख,"बर्दिया (कास) बाघको जुँगा उखेल्नेलाई बहादुर, हिम्मतवालालगायतका उपनाम दिने गरिएको छ । यहाँ भने मरेको बाघको जुँगा उखेल्नेले जरिवाना तिर्नुपरेको छ । जिल्ला अदालतका मुख्य न्यायाधीश किरणकुमार पोखरेलको इजलासले मरेको बाघको जुंगा उखलेर घर लुकाएको आरोपमा पक्राउ परेका गेरुवा४, शान्तिपुर धकनियाका सुन्दरलाल चौधरीलाई मंगलबार ५ लाख जरिवाना तिराएको हो । बाघको जुँगा घरमा राख्नु गैरकानुनी भएको उल्लेख गर्दै उक्त जरिवाना तोकिएको हो । बाघ मारेको प्रमाण फेला नपरेपछि जुंगा उखलेको अभियोगमा जरिवाना तिराई अदालतले छाडेको छ । वन्यजन्तु मारेको र अंग ओसारपसारमा संलग्न अभियुक्तलाई ५ देखि १५ लाख जरिवाना हुने कानुनी प्रावधान छ । पुस २८ मा जुँगा उखेलेर घरमा लुकाई राखेको भन्दै बर्दिया निकुन्जले पक्राउ गरी वन्यजन्तु ऐन अन्तर्गत उनीविरुद्ध मुद्दा दायर गरेको थियो ।"
उपसमितिले बढायो दण्डजरिवाना,"उपकरण जफत गर्न सक्नेकैद तीन वर्ष तीन लाख जरिवानाएक वर्ष कैद, दस लाख रुपैयाँ जरिवाना वा दुवै सजायजरिवाना बढाएर दुई लाख"
आफैं घर बनाएकालाई ३ लाख राहत,"यस्ता एककोठे घरमा कम्तीमा भूकम्पप्रतिरोधी भान्साघर, कोठा, शौचालय, बरन्डा आदि हुनुपर्ने सर्त जोडिएको छ ।तर प्राधिकरणका सबै किस्ता बुझिसकेको र देखाउनकै लागि एककोठे घर बनाउने उपभोक्ताबारे भने प्राधिकरणले केही भनेको छैन ।"
आम सञ्चारमाध्यम दर्ता र नियमन प्रदेशबाट,"नियमावलीअनुसार ऐन प्रारम्भ हुनुअघि प्रकाशन हुँदै आएका पत्रपत्रिका, प्रसारण हुँदै आएका एफएम रेडियो, टेलिभिजन, अनलाइन र पुस्तक प्रकाशनको अभिलेख सञ्चार रजिस्ट्रारको कार्यालयमा गराउनुपर्ने व्यवस्था छ ।"
अस्ट्रेलियामा न्यूनतम तलब बढ्यो,"अर्कोतिर अस्ट्रेलियाले विभिन्न क्षेत्रहरूमा विकेन्ड (शनिबार र आइतबार) काम गर्ने कर्मचारीलाई दिँदै आएको अतिरिक्त तलबको सुविधामा भने केही कटौती गरेको छ । अस्ट्रेलियामा काम गर्ने कामदारले विकेन्डमा काम गरेबापत शनिबारको अतिरिक्त ५० र आइतबार ९० प्रतिशतसम्म प्रतिघण्टाको दरले तलब पाउने गरेका छन् । तर सोमबारदेखि लागू नियमानुसार रिटेल, फार्मेसी, फास्टफुड र हस्पिटालिटी क्षेत्रमा काम गर्नेहरूको विकेन्ड दरमा ५ प्रतिशतदेखि १५ प्रतिशतसम्म प्रतिघण्टाको अतिरिक्त तलब कटौती गरेको हो । पछिल्लो समयमा आर्थिक रूपले सबल बन्दै गरेको अस्ट्रेलिया कामका लागि पनि विश्वको उत्कृष्टमध्येको देश मानिन्छ । यहाँ विशेष गरेर दक्ष विदेशी नागरिकलाई पनि विभिन्न अवसर प्रदान गरिन्छ ।"
"मुम्बईमा भारी वर्षा, २४ को मृत्यु","यिनै कारणले मुम्बईले प्रत्येक वर्ष मनसुन सुरु हुनासाथ डुबानको अवस्था अवस्था भोग्दै आएको छ । सन् २००५ मा अत्यधिक वर्षाका कारण साना नदी र नालाको पानीको तह बढेर आएको बाढीले ५०० जनाभन्दा बढीको ज्यान गएको थियो । सन् २०१७ पनि करिब त्यस्तै अवस्था दोहोरियो । उक्त वर्ष २५ जनाको मृत्यु भएको थियो । यसैबीच, वर्षाका कारण पूरै सहर जलमग्न भएर जनजीवन अस्तव्यस्त भएपछि विगत दुई दशकदेखि बृहतमुम्बई नगर निगममा नेतृत्व आएको शिव सेनाको सामाजिक सञ्जालमा चर्को आलोचना सुरु भएको छ । शिव सेनामाथि २००५ को घटनापछि गठित समितिको प्रतिवेदन कार्यान्वयनमा बेबास्ता गरेको आरोप लगाइएको छ । समितिले बाढीको जोखिम युक्त क्षेत्रको नक्सांकन गर्न र विपद् व्यवस्थापनसम्बन्धी निर्देशिकाहरू पालना गर्नुपर्नेलगायतका सुझाव दिएको थियो । तर, ती सुझावलाई बेबास्ता गरिएका भन्दै शिव सेना र महाराष्ट्र सरकारको आलोचना गरिएको छ ।"
हङकङ प्रदर्शन अवैध : चीन,"प्रदर्शनकारीहरूले विवादास्पद विधेयक ल्याएको भन्दै लामको राजीनामा माग्दै आएका छन् । हङकङकी न्यायमन्त्री टेरेजा चेंगले गत जुलाई १२ मा गरिएको प्रदर्शनका क्रममा भएको प्रहरी दमनबारे अनुसन्धान गर्न अस्वीकार गरेपछि प्रदर्शन झन् चर्केको छ । व्यापक विरोधपछि विधेयक स्थगनको घोषणा गरिए पनि प्रदर्शनकारीले लामको राजीनामा नआएसम्म विरोध जारी रहने बताउँदै आएका छन् । करिब ३ महिनादेखि हरेक साताजसो भएका विरोध प्रदर्शनमा व्यापारी, कानुन व्यवसायी, विद्यार्थी, धार्मिक समूह तथा प्रजातन्त्र पक्षधर सडकमा उत्रदै आएका छन् । मानव अधिकारका क्षेत्रमा क्रियाशिल अन्तर्राष्ट्रिय समूहहरूले विरोधमा उत्रेकामाथि प्रहरीले अनावश्यक बल प्रयोग गरेको जनाएका छन् ।"
प्रज्ञा प्रतिष्ठानलाई असारे चटारो,"परम्परागत शिल्पकला विभागले पोखरा घान्द्रुकमा परम्परागत चित्रकला कार्यशाला, राजधानीमा अन्तरक्रियात्मक कार्यक्रम, परम्परागत थाङका प्रदर्शनी लगायतका कार्यक्रम गरेको देखिन्छ । संगीत नाट्य प्रज्ञा प्रतिष्ठानले वैशाखमा नाटक लेखन प्रशिक्षण र अभिनय प्रशिक्षण, इटहरीमा बहुभाषिक संगीत कार्यक्रम, जेठमा बाराको निजगढमा बहुभाषिक लोकनृत्य, चितवनको रत्ननगरमा बहुभाषिक लोकगीत उत्सव, इटहरीमा स्टाफ नोटेसन प्रशिक्षण कार्यक्रम गरेको देखिन्छ । यो वर्ष भएका कामहरू हेर्दा प्रतिष्ठानहरू गुणात्मक र दुरगामी कार्यक्रमतिर भन्दा पनि गोष्ठी र कार्यशालामा बढी केन्द्रित भएको देखिन्छ । यस्ता कार्यक्रमहरूको प्रभावकारिता मूल्यांकन विधि नहुँदा प्रायः कार्यक्रमहरू औपचारिकता निभाउन मात्रै हुने गरेको एक पूर्व प्राज्ञले बताए ।"
किताबमा कम्पाउन्डर चन्द्रमान,"राजधानीमा हालै संस्कृतिविद् एवं वाङ्मय शताब्दी पुरुष सत्यमोहन जोशीले राष्ट्रपिता त्रिभुवनकम्पाउन्डर चन्द्रमान पुस्तक सार्वजनिक गरे । जोशीले नेपालको प्रजातान्त्रिक आन्दोलनमा कम्पाउन्डर चन्द्रमानको भूमिका अतुलनीय रहेको बताए । पुस्तकमा नेपाल प्रजापरिषद्, राजा त्रिभुवनको पार्टी संलग्नता, पर्खाल काण्ड, राणाविरोधी पत्रपत्रिका र पर्चाबाजी, राजा त्रिभुवन, गणेशमान र युगकवि सिद्धिचरणसित चन्द्रमानको सम्बन्ध लगायत पक्षहरू समेटिएका छन् । अमेरिकन लाइब्रेरीका पूर्वअध्यक्षसमेत रहेका भिक्षु कृष्णमान (उग्येन शेर्व) स्वयंले पुस्तक छापेका हुन् ।"
कुरीतिविरुद्ध मैनदानी,"साउन ५ गतेसम्म मञ्चन हुने नाटकमा अंकित खडका, सागर खाती, देविन चौधरी, रिजन परियार, आयान खडका, जेनी सुनुवार, निकिता आचार्य, इंगिहोपो कोइँच सुनुवार, मिलन कार्की, देविशा लामिछाने, विकास पन्तलगायतले अभिनय गरेका छन् ।"
अ जर्नी टु सिंहला उत्कृष्ट भिडियो,"आयोजकका अनुसार, ५ सदस्यीय निर्णायकमण्डलले १ सय ३२ मध्येबाट ४७ वटा पुरस्कारका लागि मनोनयन गरेको थियो । ओझेलमा परेका पर्यटकीय गाउँ, गन्तव्य, संस्कृति लगायतका विषयको खोजी गर्ने यसको उद्देश्य थियो । फाउन्डेसनले पाँच मिनेटसम्मको भिडियो बनाउन जनवरी १ मा सार्वजनिक आहृवान गरेको थियो । यसको समयसीमा ३१ मे २०१९ सम्म रहेको थियो ।"
संक्रमणकालीन न्यायका १० सवाल,"१० संक्रमणकालीन न्याय असफल भए के हुन्छ ? सम्बन्धित देशले मानवअधिकार उल्लंघनका दोषीलाई सजाय दिन सकेन वा संक्रमणकालीन न्यायलाई भरपर्दो ढंगले टुंग्याउन सकेन भने त्यसको अन्तर्राष्ट्रियकरण हुन्छ र संयुक्त राष्ट्रसंघलागयतले यसमा हस्तक्षेप गर्ने ठाउँ रहन्छ । यसका अलावा बेलायत, फ्रान्सलगायत अधिकांश युरोपेली देशको कानुनमा भएको विश्वव्यापी क्षेत्राधिकार पनि आकर्षित हुन्छ, जसअनुसार जुनसुकै देशको मानवअधिकार उल्लंघनका अभियुक्तलाई उनीहरूले आफ्नो भूमिमा पक्राउ गरी मुद्दा चलाउन र कारबाही गर्न सक्छन् । नेपाली सेनाका कर्णेल कुमार लामालाई केही वर्षअघि यही क्षेत्राधिकार प्रयोग गरी बेलायतले पक्राउ गरेको थियो ।"
भारतीय उद्योगले बढी प्रदूषण,"लुम्बिनी करिडोरमा १५ किलोमिटरको हवाई दूरीमा उद्योग रहे पनि लुम्बिनीको नजिक सीमापारि भारतमा त्यसभन्दा कम दूरीमा ठूला उद्योग रहेको सिद्धार्थनगर उद्योग वाणिज्य संघका अध्यक्ष कुलप्रसाद न्यौपानेले बताए । सरकारले नेपाल क्षेत्रका उद्योगलाई मात्र देखेको छ, उनले भने, लुम्बिनीबाट अझै नजिकैको दूरीमा भारततर्फ झन् ठूला इँटाभट्टा, ठूला राइस मिल र अन्य उद्योग छन् । सीमा क्षेत्रमा रहेका त्यस्ता उद्योगका विषयमा पनि सरकारले बेलैमा विचार पुर्याउनुपर्ने उनको भनाइ छ ।"
नगरेको गल्तीमा नेपाललाई सजाय,"मंगलबार नै मन्त्री ज्ञवाली भूराजनीतिक परिवर्तनसम्बन्धी सत्रमा पनि सहभागी भए । भूराजनीतिक जटिलता तथा अनिश्चितताका विषयमा राष्ट्रहरूबीच बृहत् आपसी विश्वास र समझदारी प्रवर्द्धन आवश्यक रहेको उनले बताए । समस्या व्यापक हुँदै छ, उनले भने, मात्रा र क्षेत्र पनि बढ्यो । जहाँजहाँ यसले पकड जमाएको छ, त्यहाँत्यहाँ झन् जटिलता थपिँदै गयो । विश्वमा दिगो शान्ति सुनिश्चित गर्न देशहरूबीच सहकार्य र एकीकृत प्रयास आवश्यक रहेको उनको भनाइ छ । यसअघि चीनका प्रधानमन्त्री ली खछ्याङले दाभोसको १३औं विश्व आर्थिक मञ्चलाई सम्बोधन गरेका थिए । चीनको वैदेशिक लगानीमा खुलापन, पारदर्शिता र सुनिश्चित भविष्यप्रति उन्मुख भएको उनले बताएका थिए ।"
परिवार गएर कफिन ल्याए,"छोराको शव लिएर मंगलबार अपराह्न त्रिभुवन विमानस्थल आइपुगेका उजिरबहादुरले भने, मेरो छोराले जस्तो कसैले अर्काको देशमा ज्यान गुमाउन नपरोस् ।"
विवेकशीलमा तीन पदाधिकारी महिला,"काठमाडौं (कास) विवेकशील नेपाली दलले पार्टीको केन्द्रीय समितिमा ६ जना पदाधिकारीमध्ये तीन जना महिला हुनुपर्ने व्यवस्था गरेको छ । हालै रोल्पाको लिबाङमा भएको पार्टीको नीति सम्मेलनले यस्तो निर्णय गरेको हो । केन्द्रीय समितिका अध्यक्ष र उपाध्यक्ष, महासचिव र कोषाध्यक्ष एवं दुई सचिव पदमा कम्तीमा एकएक जना महिला हुनुपर्ने निर्णयमा उल्लेख छ । संघीय समितिमा महिला सहभागिता कम्तीमा ३७८ र अन्य समावेशी सहभागिता कम्तीमा २१६ प्रतिशत हुने व्यवस्था गरिएको छ । केन्द्रीय समिति बढीमा ९९ जनाको हुनेछ । तीमध्ये पदाधिकारीसहित ७४ जना प्रत्यक्ष निर्वाचित र २४ जना मनोनीत हुनेछन् । पार्टीको राष्ट्रिय सम्मेलन कात्तिक १ र २ गते जनकपुरमा गर्ने निर्णय भएको प्रवक्ता मिलन पाण्डेद्वारा जारी विज्ञप्तिमा छ ।"
डुबेर २ बालकको मृत्यु,तनहुँ (कास) म्याग्दे गाउँपालिका२ जामुनेस्थित इँटाभट्टाको पोखरीमा डुबेर मंगलबार दुई बालकको मृत्यु भएको छ । कृष्णबहादुर शाहीका छोराहरू ४ र ७ वर्षका किस्मत र सुन्दर शाहीको मृत्यु भएको हो । माछापुच्छ्रे इँटाभट्टाले माटो निकाल्दा बनेको खाल्डोमा पानी जमेको थियो । त्यसैमा पौडी खेल्ने क्रममा दाजुभाइको मृत्यु भएको प्रहरीले जनाएको छ । स्थानीय राधा माविमा अध्ययन गरी घर फर्कने क्रममा उनीहरू साथीहरूसँगै पौडी खेल्न पोखरीमा पसेका थिए । उनीहरू डुबेपछि साथीहरूले इँट्टाभट्टाका मजदुरलाई खबर गरेका थिए । दमौली अस्पतालमा उपचार क्रममा उनीहरूको मृत्यु भएको हो ।
'जलवायु परिवर्तनबारे छुट्टै कानुन बनाऊ',आदेशमा हिमाली क्षेत्र भविष्यमा नांगा पहाडमा परिणत हुन सक्ने अवस्था हुँदाहुँदै संरक्षणका लागि सम्बन्धित निकायले तत्कालै कुनै कार्य थालेको नदेखिएको उल्लेख छ ।
प्रदेशमा पनि लगानी बोर्ड,"यो विधेयक हाल संसद्को उद्योग तथा वाणिज्य र श्रम तथा उपभोक्ता हित समिति मा दफाबार छलफलमा छ । प्रदेशमा दर्ता भई सञ्चालन हुने उद्योगमा लगानी प्रवर्द्धन गर्न प्रदेश कानुनबमोजिम एक प्रदेश औद्योगिक तथा लगानी प्रवर्द्धन बोर्ड गठन गरिनेछ, विधेयकमा भनिएको छ । प्रदेश बोर्डलाई दिइएको जिम्मेवारी अनुसार प्रदेशको समग्र औद्योगिक प्रवर्द्धनको नियमित समीक्षा गरी सुधारका लागि बोर्डले प्रदेश सरकारलाई सिफारिस गर्नेछ । प्रदेशमा दर्ता भएका उद्योग व्यवसायीको गुनासो सुनुवाइ गरी समाधानको पहल र सरोकार निकायलाई बोर्डले मार्ग निर्देशन गर्नेछ । बोर्डले प्रदेशको औद्योगिक विकासको समग्र मूल्यांकन गरी आवश्यक कदम चाल्न प्रदेश सरकारलाई सुझाव तथा सिफारिस गर्ने, प्रदेशभित्रका औद्योगिक क्षेत्रमा लगानी अभिवृद्धि गर्न अध्ययन, अनुसन्धान र सर्वेक्षण गराउनेछ । विधेयकमा प्रदेश बोर्डको गठन विधि तोकिएको छैन । केन्द्रमा भने उद्योग, वाणिज्य तथा आपूर्तिमन्त्री वा राज्यमन्त्रीको अध्यक्षतामा औद्योगिक तथा लगानी प्रवर्द्धन बोर्डको गठन हुनेछ । जसमा राष्ट्रिय योजना आयोगका सदस्य, गभर्नर, उद्योग सचिव, अर्थ सचिव, श्रम सचिव, भूमि व्यवस्था सचिव, वन सचिव, लगानी बोर्डका प्रमुख कार्यकारी अधिकृतसहित उद्योग वाणिज्य संघ, उद्योग परिसंघ, घरेलु तथा साना उद्योग महासंघ, महिला उद्यमी महासंघलगायत सदस्य हुनेछन् ।"
कफीमा काभ्रे अगाडि,"कफी नर्सरीको संख्या ५५नेपालमा जम्मा ५५ वटा कफी नर्सरीहरू रहेका सर्वेक्षणले देखाएको छ । कफी नर्सरीबाट कुल ७ लाख २० हजार १ सय १० बिरुवा उत्पादन तथा ३ लाख ९८ हजार ५ सय बिरुवा बिक्री भएको उल्लेख छ । एक वर्षमुनिका ३ लाख ७५ हजार ३ सय ६० कफीका बिरुवा उत्पादन गरी ९२ हजार ४ सय ५० बिरुवाहरू बिक्री गरेको देखिन्छ, सर्वेक्षणमा भनिएको छ, १ देखि २ वर्षसम्मका बिरुवाको उत्पादन ३ लाख २२ हजार ७ सय ४० तथा बिक्री २ लाख ८४ हजार ८ सय ५० छ । २ देखि ३ वर्षसम्मका बिरुवाको उत्पादन २२ हजार १० तथा बिक्री २१ हजार २ सय देखिन्छ ।"
विद्यार्थीलाई एनसेलको छात्रवृत्ति,"मंगलबार आयोजित कार्यक्रममा विभिन्न पाँच संकायमा अध्ययनरत उत्कृष्ट विद्यार्थीलाई छात्रवृत्ति तथा उत्कृष्टता सम्मान प्रदान गरिएको छ । विद्यार्थीका अभिभावक, इन्जिनियरिङ अध्ययन संस्थानका प्राध्यापक र अन्य पाहुनाहरूको उपस्थितिमा छात्रवृत्ति दिइएको हो । एनसेलका प्रमुख प्रविधि अधिकृत मुहम्मद अदिल इस्रारलगायतले संयुक्त रूपमा विद्यार्थीलाई पुरस्कार प्रदान गरेका थिए ।"
११ अंकले बढ्यो नेप्से,त्यसपछि बढ्न थालेको नेप्से १ हजार २ सय ५३०६ विन्दुमा पुगेर बन्द भएको छ । करिब ६ हजार २ सय कारोबारबाट १ सय ७० कम्पनीका १४ लाख ६६ हजार ८ सय ९७ कित्ता सेयर किनबेच भए । ती किनबेचबाट ४२ करोड ९४ लाख बराबरको सेयर कारोबार भयो ।
एकैदिन जनता बैंकका ६ शाखा,"काठमाडौं (कास) जनता बैंकले एकैसाथ ६ वटा शाखा कार्यालय विस्तार गरेको छ । काठमाडौं उपत्यकामा काँडाघारी, वनस्थली र थानकोट शाखाबाट कारोबार सुरु भएको छ । यस्तै बाग्लुङ बजार, कपिलवस्तुको तौलिहवा र धनगढीको सेतोपुलमा पनि नयाँ शाखा खोलिएका छन् । नयाँ खोलिएका शाखाहरूबाट ती क्षेत्रका सर्वसाधारण तथा उद्यमी व्यवसायीहरूलाई आधुनिक बैंकिङ सेवा सहज र सरल रूपमा उपलब्ध गराइने बैंकले जनाएको छ ।"
मणिग्राममा सनराइज,काठमाडौं (कास)सनराइज बैंकले रूपन्देहीको मणिग्राममा शाखा विस्तार गरेको छ । ग्राहकहरूलाई बैंकिङ सेवा र सुविधा उपलब्ध गराउन शाखा खोलिएको हो । रूपन्देहीको मणिग्रामस्थित १११ औं शाखा कार्यालयको मंगलबार तिलोत्तमा नगरपालिकाका मेयर बासुदेव घिमिरे र सञ्चालक समितिका सदस्य शैलेन्द्र गुरागाईले संयुक्त रूपमा उद्घाटन गरेका थिए ।
एभरेस्टका ग्राहकलाई मेडिसिटीमा छुट,"काठमाडौं (कास) एभरेस्ट बैंक र नेपाल मेडीसिटी हस्पिटलका बीच बैंकका ग्राहकलाई उपचारमा छुट दिने सम्बन्धमा सम्झौता भएको छ । बैंक र हस्पिटलबीच हस्ताक्षर भएको एमओयूअनुसार ग्राहकहरूले औषधि बिल, डिस्पोजेबल प्रत्यारोपण, ओपीडी परामर्श तथा प्याकेजहरूबाहेक अन्य सेवासुविधाहरूमा ७ प्रतिशत छुट पाउन सक्नेछन् । यस साझेदारीअनुसार बैंकका ग्राहकहरूले भिसा डेबिट कार्ड स्वाइप गरेर उपलब्ध अफरहरूको लाभ लिन सक्नेछन् ।"
इटाली उद्योग वाणिज्य संघमा ढकाल,"काठमाडौं (कास) नेपाल इटाली उद्योग वाणिज्य संघको मंगलबार सम्पन्न पाँचौं वार्षिक साधारणसभाले नवराज ढकालको अध्यक्षतामा नयाँ कार्यसमिति चयन गरेको छ । संघको वरिष्ठ उपाध्यक्षमा ध्रुवकुमार श्रेष्ठ, उपाध्यक्षमा अशोक शेरचन, महासचिवमा राजेन्द्रलाल श्रेष्ठ, कोषाध्यक्षमा पवन अग्रवाल, सचिवमा मनोज श्रेष्ठ भँडेल चयन भएका छन् । सबै पदाधिकारी र सदस्यहरू सर्वसम्मत चयन भएका हुन् । नवनिर्वाचित अध्यक्ष ढकालले सबै उद्योगी व्यवसायीहरूसँग सहकार्य गरी संघका गतिविधि प्रभावकारी ढंगले अगाडि बढाउने प्रतिबद्धता व्यक्त गरे ।"
नबिल र विराटबीच सम्झौता,"काठमाडौं (कास) नबिल बैंकका डेबिट, प्रिपेड तथा क्रेडिट कार्ड प्रयोगकर्ताहरूले विराटनगर अस्पतालमा विशेष छुट र सुविधा पाउने भएका छन् । नबिल बैंक र बिराटनगर अस्पताल (विराट नर्सिङ होम एन्ड विराट मेडिकल कलेज) बीच यससम्बन्धी सम्झौता भएको छ । उक्त सम्झौताबमोजिम अस्पतालले नबिल बैंकका डेबिट, प्रिपेड तथा क्रेडिट कार्ड प्रयोगकर्ता र सेयरधनीहरूलाई विशेष छुट र सुविधाहरू प्रदान गर्नेछ ।"
दुर्गममा सांग्रिला बैंक,काठमाडौं (कास) सांग्रिला डेभलपमेन्ट बैंकले सोमबार हुम्लाको सिमकोट गाउँपालिकाको कालिचोकमा शाखा कार्यालय स्थापना गरेको छ । हुम्लासहित बैंकका देशभर कुल शाखा संख्या ८६ पुगेको छ भने थप ५ शाखा उद्घाटन हुने क्रममा रहेका छन् । सिमकोट शाखा कार्यालयको उद्घाटन बैंकका सञ्चालक समिति अध्यक्ष अच्युतप्रसाद प्रसाई र गाउँपालिकाका अध्यक्ष पदमबहादुर लामाले संयुक्त रूपमा गरेका थिए ।
नेपाली जुत्ताघरको समर सेल मेला,"काठमाडौं (कास) नेपाली जुत्ताघरले ६ वर्षदेखि सञ्चालन गरिरहेको समर सेल मेला यस वर्ष मंगलबारबाट सुरु भएको छ । ग्राहकहरूको चाहना र मागलाई ध्यानमा राखी नेपाली जुत्ताचप्पलहरूको मेला सञ्चालन गरिएको जुत्ताघरले जनाएको छ । नेपाली जुत्ताघरको जमल, महाराजगन्ज, कुमारीपाटी र बुद्ध मल बालाजुस्थित बिक्री कक्षमा ग्राहकको भीड लागेको छ । नेपाली जुत्ता उद्योगबाट उत्पादित जुत्ताचप्पलहरू निश्चित समयका लागि १५ देखि ५० प्रतिशतसम्म छुटमा उपलब्ध गराइने जनाइएको छ ।"
पहिल्यै बनाइएका घरलाई तीन लाख,"कार्य समितिको बैठकले सम्पदा बस्तीका एकल वा बहुस्वामित्वका निजी आवास पुनर्निर्माणसम्बन्धी कार्यविधि पनि पारित गरेको छ । कार्यविधि पारित भएपछि मूलतः सहरी क्षेत्रमा देखापरेको बहुस्वामित्वसम्बन्धी अन्योल अन्त्य भई सहरी पुनर्निर्माण कार्यलाई प्रभावकारी ढंगले अघि बढाउन सहज हुने ज्ञवालीले बताए । बैठकले एककोठे घर पुनर्निर्माणसम्बन्धी मापदण्डलाई पनि स्पष्ट गरेको छ । जसअनुसार एककोठे घरको भित्री भागको न्यूनतम क्षेत्रफल १२० वर्गफिट कायम गर्ने र एककोठे घरसँगै कम्तीमा भूकम्प प्रतिरोधी भान्साघर र कोठा, शौचालय, बरन्डा र पाली पुनर्निर्माण गरेको हुनुपर्नेछ ।"
घरखर्च धान्न सकस,"दैनिक रूपमा हुने मूल्य वृद्धि नरोक्ने हो भने सर्वसाधारणले भोकभोकै बस्नुपर्ने अवस्था सिर्जना हुने मजदुरहरूको गुनासो छ । स्थानीय, प्रदेश र संघीय सरकारले कर्मचारीको तलब बढेको भरमा बजार मूल्य अत्यधिक बढेको भेउ नै नपाएको उनीहरू बताउन् । मूल्य वृद्धिको मारमा न्यून आए भएका मजदुर पर्ने भएकाले ती निकायले समेत आवाज नसुन्ने सर्वसाधारणको गुनासो छ ।"
पेट्रोलियम पाइप लाइनको परीक्षण,यो परियोजनाअन्तर्गत २०७४ फागुन २५ देखि पाइप लाइन बिछ्याउने काम सुरु गरिएको थियो । पाइप लाइनको अधिकांश भाग हाल निर्माणाधीन वीरगन्जपथलैया व्यापारिक मार्गमा परेको छ । हाल उक्त मार्ग ६ लेनमा विस्तार हुँदै छ । ६ लेन सडकमुनि परियोजनाको पाइप पुरिएको छ ।
जोखिम घटाउन वित्तीय साक्षरता,"मुलुक आर्थिक समृद्धिको बाटोमा लागेको समयमा वित्तीय साक्षरता निकै आवश्यक र उपयोगी भएको धितोपत्र बोर्डका अध्यक्ष रेवतबहादुर कार्कीले बताए । यही कारण मुलुकमा वित्तीय साक्षरता अभिवृद्धिका लागि सम्मेलन गरिएको उनको भनाइ थियो । सम्मेलनबाट आएको सुझाव सोसम्बन्धी नीति निर्माणमा सहयोगी हुने उनले दाबी गरे । बुधबारसम्म चल्ने सम्मेलनमा स्वदेश र विदेश गरी १ सय २५ जनाको सहभागिता छ । अन्तर्राष्ट्रिय संस्था र पूर्व एसियाली तथा सार्क राष्ट्रका वित्तीय क्षेत्रका नियमनकारी निकायका प्रतिनिधि गरी २५ जना वित्तीय क्षेत्र तथा वित्तीय साक्षरताको अन्तर्राष्ट्रिय विज्ञहरूको सहभागिता छ । जसमध्ये अमेरिका, दक्षिण अफ्रिका, काजाकिस्तान, सिंगापुर, थाइल्यान्ड, भुटान, चीन र भारतलगायत देशहरूका साथै यससँग सम्बन्धित अन्य संस्थाका प्रतिनिधि सहभागी भएका छन् ।"
महरेडाँडामा थपिँदै पर्यटकीय पूर्वाधार,"पदयात्रीको भीडभाड नभएको शान्त, जंगलको पदयात्रा, हरेक गन्तव्यबाट सूर्योदय र सूर्यास्तको दृश्यवलोकन गर्न सकिने, ग्रामीण जनजीवनमा रमाउँदै चौरी गोठसम्म यात्रा गर्न सकिने यस पदमार्गको मुख्य आकर्षण हुन् । फ्री वाइफाई सुविधा पनि उपलब्ध छ । पर्यटनबाट निश्चित व्यक्तिबाहेक समुदायले कुनै लाभ लिन नसकेपछि सामुदायिक पर्यापदमार्ग सुरु भएको हो । मगर बहुल बस्ती छिचोल्दै घना जंगल र हिमाल फेदीमा यात्रा गर्न सकिने पदमार्ग सौन्दर्यको खानी रहेछ, हालै पदयात्रा गरी फर्किएका प्रमुख जिल्ला अधिकारी लीलाधर अधिकारीले भने, बेनीनागी,महरेघोडेपानी पदमार्ग सजिलो र रोमाञ्चक छ ।"
पुलमा सौर्यबत्ती,स्थानीय पूर्वाधार कार्यक्रमअन्तर्गत १० लाखको लागतमा शौचालय निर्माण भइरहेको छ । पर्यटक बढाउन झोलुंगे पुल नजिक नदी किनारमा ५० लाख रुपैयाँको लागतमा वनभोजस्थल र उद्यान बनाउन थालिएको छ ।
सीजीहुवावे फोजी विस्तार समझदारी,"सीजीले पनि भ्वाइस निःशुल्क उपलब्ध गराउने तर डाटा, अनलाइन पेमेन्ट र अन्य सेवामा केन्द्रित रहने समाचारमा जनाइएको छ । समझदारीअनुसार सीजीलाई फोजी विस्तारका लागि हुवावेले १० अर्बभन्दा बढीका उपकरण उपलब्ध गराउनेछ । यसलाई पछि फाइभजीमा विस्तार पनि गर्न सकिने चौधरीलाई उद्धृत गर्दै समाचारमा जनाइएको छ । सरकारी लगानी भएको टेलिकम कम्पनीसँग समेत हुवावेले काम गरिरहेको छ, समाचारमा भनिएको छ । दूरसञ्चार सेवा विस्तारका लागि सीजी टेलिकमले टर्की सेलको सहायक कम्पनी लाइफसेलसँग सहकार्य गर्ने भएको छ । मलाई चिनियाँ कम्पनीसँग सहकार्य गर्न कुनै समस्या छैन, चौधरीले भनेका छन् । उनले चिनियाँ उत्पादकसँग सिमेन्ट उत्पादनको क्षेत्रमा पनि काम गर्ने योजना भइरहेको सुनाए ।"
भारत सेमिफाइनलमा,जसप्रित बुमराह ४५५हार्दिक पाण्ड्ये ३६०
आर्थरको चाहना,"न्युजिल्यान्डले जित्न सकेन भने इंग्ल्यान्डले ठूलो अन्तरले सो खेल जितेको हामीले कामना गर्नुपर्ने हुन्छ । त्यसपछि हामीलाई कस्तो रनरेट चाहिन्छ हिसाब गर्नुपर्ने हुन्छ । तर रनरेटको मात्रामा धेरै फरक छ जस्तो मलाई लाग्छ, आर्थरले भने । पाकिस्तानले विश्वकपको सुरुआत निकै कमजोर गरेको थियो । टोली १ सय ५ रनमै अलआउट भएपछि वेस्ट इन्डिजले खेल १३४ ओभरमै जितिदिएको थियो ।"
प्लेयर्स टु वाच,"दाँया हाते तीब्र गतिका बलर लोकी फर्गुसनले यो विश्वकपमा उत्कृष्ट प्रदर्शन गरिरहेका छन् । २८ वर्षीय उनले हरेक खेलमा विकेट लिएका छन् । त्यस क्रममा अफगानिस्तानविरुद्ध ३७ रन खर्चेर लिएको चार विकेट उनको उत्कृष्ट प्रदर्शन हो । उनले ७ खेलमा ६३४ ओभर बलिङ गर्दै १७ विकेट लिइसकेका छन् । उनले लडर््समा अस्ट्रेलियाको २ विकेट, म्यानचेस्टरमा वेस्ट इन्डिजको र बर्मिङघममा दक्षिण अफ्रिकाको ३३ विकेट लिएका थिए ।"
अस्ट्रेलिया र भारतमाथि लोयडको भरोसा,"वेस्ट इन्डिज भने सेमिफाइनल दौडबाट यसअघि नै बाहिरिइसकेको छ । जेसन होल्डरको टोलीले सम्मानका लागि अफगानिस्तानसँग राउन्ड रोबिनमा आफ्नो अन्तिम खेल खेल्दै छ । वेस्ट इन्डिजले आफ्नो क्षमताभन्दा पनि निकै कमजोर प्रदर्शन गरेको जनाउँदै लोयड सोमबार निकोलस पूरनले एकदिवसीयमा आफ्नो पहिलो शतक बनाउँदा आशावादी पनि थिए । उनको शतकका बाबजुद श्रीलंकासँग वेस्ट इन्डिज झिनो अन्तरले पराजित भएको थियो । उनले यस प्रतियोगितामा राम्रो गर्दै आएका छन् र उनको टिम वरिपरि स्कोर घुमिरहेको छ, लोयडले भने, उनले धेरै सिक्न बाँकी नै छ तर उनमा अहिले जुन प्रतिभा देखिएको छ, त्यसले उनी आगामी केही वर्षमा वेस्ट इन्डिजको राम्रो खेलाडी बन्ने देखाउँछ ।"
अवार्डमा पाराग्लाइडिङको ह्याट्रिक,"एथलेटिक्सका कीर्तिमानी खेलाडी हरिबहादुर रोकायले लाइफटाइम एचिभमेन्ट अवार्ड पाए । ५३ वर्षीय हरिले खेलाडी र प्रशिक्षकको भूमिकामा आफ्नो योगदानको सम्मान भएकोमा खुसी व्यक्त गरे । अन्तर्राष्ट्रिय एसियन खेलपत्रकार अवार्डबाट एआईपीएस एसियाका महासचिव तथा पाकिस्तान खेलकुद राइटर्स एसोसियसनका अध्यक्ष अम्जद अजिज मलिक सम्मानित भए । वर्षको उत्कृष्ट पुरुष, महिला र युवा खेलाडी, प्रशिक्षक र पिपल्स च्वाइस गरी चार अवार्ड विधाका विजेताले पल्सर बाइकसहित गोल्डस्टार, केल्मे, टाइमेक्सबाट विभिन्न गिफ्ट ह्याम्पर पुरस्कार पाएका छन् । अन्य विधाका विजेताले ५० हजारसहित गिफ्ट ह्याम्पर पुरस्कार पाए ।"
रोकायलाई लाइफटाइम,"चराजस्तै उड्न नसके पनि दौडको पाइलैपिच्छे जमिन छाड्ने प्रयास गर्दै उनी सधैं सपनाको पछि लागिरहेका छन् । बिमारीबाट फर्किएर प्रशिक्षणमा व्यस्त हुन थालेका हरिले खेलाडी तथा प्रशिक्षकका लागि स्वास्थ्यको ग्यारेन्टी हुनुपर्ने महसुस आफू बिमारी हुँदा गरेको भन्दै कोष बनाएर खेलाडी र प्रशिक्षकको संरक्षण गर्नुपर्ने धारणा राखे । हामीले बाँचुन्जेल देशका लागि दिने हो, तर देशले पनि हाम्रो हेरचाह त्यहीअनुसार गर्नुपर्छ भनेको हुँ, सक्नेलाई समस्या हुँदैन, गरिब जनताका खेलाडी छोराछोरीका लागि खर्चको जोहो कसले गरिदिने ? सम्बन्धित निकायको ध्यान जाओस्, अवार्ड पाएपछि रोकायले भावुक हुँदै भने । रोकाय यसअघि २०६४ सालमा स्पेसल अवार्डबाट सम्मानित भएका थिए । जतिखेर उनले गिनिज बुकमा नाम लेखाएका थिए ।"
युकेश सर्वोत्कृष्ट,सोही अवसरमा फरक क्षमताका दुई खेलाडीलाई पनि पुरस्कृत गरियो । एथलेटिक्सका अजय तामाङ र बोसियाकी महिमा कोइराला पुरस्कृत भए । दुवैले यूएईमा भएको स्पेसल ओलम्पिक समर वर्ल्ड गेम्समा नेपाललाई स्वर्ण दिलाएका थिए । उनीहरूलाई पनि १० हजार नगद पुरस्कार पाए ।
सात खेलाडी अगाडि,"(काठमाडौं)  सातौं सहकारी कप राष्ट्रिय रेटिङ बुद्धिचालमा मंगलबार तेस्रो चरणमा थापाथली चेस पार्कका १९३६ रेटेड राजन पुरीले शीर्ष वरीयता ( २१५९ रेटेड) रौतहटका एफएम रुपेश जयसवाललाई हराएका छन् । राजनले रुपेशलाई २५ औं चालमा खेल त्याग बाध्य पारे । राजनले नुवाकोटका अमजद आलम र रुपेशले आर वज्राचार्यलाई हराएका थिए ।राजनसँगै पूर्व राष्ट्रिय च्याम्पियन एवं गत वर्षका विजेता केशव श्रेष्ठले दीर्घराज जोशी र सुमन राईलाई हराए । अर्का दाबेदार ललितपुरका सजिन महर्जनले सुदीप तामाङ र भक्तपुरका विकास कुलुजुलाई पन्छाए । शतप्रतिशत जित निकाल्ने क्रममा तीन पटकका राष्ट्रिय च्याम्पियन बद्रीलाल नेपालीले ललितपुरका सुदर्शन प्रधान र सप्तरीका सिंदेश्वर दासलाई हराए । सीएम रिजेन्द्र राजभण्डारीले केशव मानन्धर र विक्रम चोकमीलाई पन्छाए । युवा खेलाडी सीएम मिलन लामाले राजन दाहाल र रत्न व्यन्जकारलाई माथ दिए । सात राष्ट्रिय खेलाडी ३ अंकसहित अग्रस्थानमा रहेका छन् ।दोस्रो स्थानमा मखन क्लबका सुजेन्द्रप्रसाद श्रेष्ठ, मकवानपुरका कृष्ण थापा, मनिष हमाल, क्षितिज भण्डारी, नवीन तण्डुकार, जनार्दन श्रेष्ठ र विजय जतिले २५ अंक बटुलेका छन् । विजेताले मोटरसाइकल पुरस्कार जित्ने छन् ।"
मुख्यमन्त्री लिग आजदेखि,विजेताले ५ लाख उपविजेताले ३ लाख रुपैयाँ प्राप्त गर्नेछन् । प्रदेश विजेताले राष्ट्रिय र अन्तर्राष्ट्रिय लिग खेल्ने अवसर पाउने छ । सुपर सिक्समा पुगेका बाँकी टिमले ५० हजार रुपैयाँ प्राप्त गर्ने एन्फा केन्द्रीय सदस्य तथा प्रतियोगिता आयोजक कमिटीका उपाध्यक्ष निरोज खड्गीले जनाए । प्रदेश १ स्तरीय लिगमा १४ टमको सहभागिता छ ।
पृतनास्तरीय ट्रफी सुरु,"काठमाडौं (कास) उपत्यका पृतनास्तरीय पृतनापति ट्रफी २०७६ खेलकुद मंगलबार सुरु भएको छ । उपत्यकाका बाहिनी, गण र गुल्मबीचको ट्रफी प्रतियोगिताअन्तर्गत फुटबलमा गोरखबहादुर गणले भैरव गणलाई २० ले हरायो । भदौमा हुने प्रधानसेनापति ट्रफीको तयारीका लागि यो प्रतियोगिता भएको हो ।"
मिहिनेती बन्न विज्ञान,"खतिवडाका अनुसार विज्ञान पढ्ने विद्यार्थीलाई सबै क्षेत्रमा अवसर हुन्छ । विद्यार्थीले एकदुईवटा संकायबाहेक अन्य सबै संकायमा पढ्न पाउँछन् । उनी भन्छन्, गणित राम्रो छ भने विज्ञान पढ्दा राम्रो । अन्य प्रणाली तथा नीतिगत विषयमा इच्छा भने अर्को विषय छनोट गर्न भने नहिच्किचाउनुस् ।"
उद्यमी बन्न व्यवस्थापन,"जीवनमा सफल हुन ज्ञान, धन, जन, समय र वस्तुको कुशल प्रयोग गर्न सक्नुपर्छ । त्यो क्षमता व्यवस्थापनबाट सिक्न सकिन्छ ।"
अघि बढ्ने बेला,"सामान्यतया एसईईमा कम्तीमा १६ जीपीए ल्याएका विद्यार्थी कक्षा ११ भर्ना हुन पाउँछन् । उनीहरूले मानविकी, शिक्षा र व्यवस्थापन संकाय पढ्न पाउँछन् । विज्ञान संकाय पढ्न २० जीपीए ल्याएको हुनुपर्छ । तर विज्ञान पढ्नका लागि कक्षा १० को अनिवार्य विज्ञान र गणित विषयमा सी प्लस ग्रेड ल्याएकै हुनुपर्छ । साथसाथै अंग्रेजी, सामाजिक र नेपालीमा डी प्लस ल्याएको हुनुपर्छ । व्यावसायिक विषयतर्फ १६ जीपीए ल्याए इलेक्ट्रिकल, कम्प्युटर र सिभिल इन्जिनियरिङमा भर्ना हुन पाइन्छ । १६ जीपीए ल्याउने विद्यार्थीले कतिपय विषयमा डी प्लस ल्याए मात्र व्यवस्थापन, मानविकी र शिक्षा समूहमा तोकिएको विषय रोज्न पाउने प्रावधान छ । विज्ञानमा जस्तै व्यवस्थापन संकाय अध्ययन गर्न अंग्रेजी, गणित, विज्ञान, नेपाली र सामाजिक विषयमा डी प्लस ल्याउनुपर्छ । मानविकी संकाय भर्ना हुन नेपाली, अंग्रेजी र सामाजिक विषयमा भने कम्तीमा डी प्लस आएकै हुनुपर्छ । त्यस्तै शिक्षा संकाय अध्ययन गर्न पनि यी विषयमा कम्तीमा डी प्लस ल्याएको हुनुपर्छ । कक्षा ११ मा विद्यार्थीहरू भर्ना हुने आधार गत वर्षकै अनुसार लागू हुने मन्त्रालयका अधिकारीहरूले बताएका छन् ।"
यसरी छानौं विद्यालय,हुन त दुःखै गरेर भए पनि राम्रो शिक्षा लिने कुरामा कम्प्रोमाइज गर्नुहुँदैन । अधिकांश अभिभावक र विद्यार्थीको पनि यस्तै सोच हुन्छ । राम्ररी अनुसन्धान गर्ने हो भने कम शुल्कमा गुणस्तरीय शिक्षा दिने विद्यालयहरू आफ्नै टोलछिमेकमा हुन सक्छन् । तडकभडक र पुराना ब्रान्डेड भन्दा समान्य विद्यालयले राम्रो नतिजा ल्याइरहेका हुन सक्छन् । कत्तिपय सामुदायिक र सरकारी विद्यालयहरूले सस्तोमा गुणस्तरीय अध्यापन गराइरहेका हुन सक्छन् । त्यसैले आर्थिक अवस्थाअनुसार आफूलाई उपयुक्त हुने विद्यालयको छनोट गर्नु उत्तम हुन्छ ।
कम छैनन कानुन र मानविकी,"विद्यार्थीहरूमा सकारात्मक सोचको विकास, भाषामा दक्षता, प्रभावकारी प्रस्तुतीकरण, व्यक्तिगत खुबी, नयाँ कुराहरू जान्नेसिक्ने अवसर, अनुसन्धानमा दक्ष तथा निर्णय क्षमतामा निपुण हुन पनि मानविकी वा समाजशास्त्रका विषयहरू अध्ययन गर्न आवश्यक छ । अधिकांश विषयहरूका लागि समाज नै प्रयोगशाला भएकाले समाजमा पुगेर अवलोकन अध्ययनका लागि शैक्षिक संस्थाहरूले आवश्यक समन्वयकर्ता मार्फत विद्यार्थीहरूले कक्षाकोठामा सिकेको सैद्धान्तिक ज्ञानलाई व्यावहारिक रूपमा बुझाउन, देखाउन सके निश्चय नै यी विषयको प्रभावकारिकता अझै बढ्छ । त्यसैले आफ्नो परिवारको दबाब वा साथीहरूको लहैलहैमा आफूले अध्ययन गर्ने विषयको छनोट गर्नुभएको छ भने अझै पनि आफ्नो विचार परिवर्तन गर्न सक्नुहुन्छ किनकि कानुन र मानविकी अध्ययनले तपाईंलाई दक्ष र आत्मनिर्भर बन्न सिकाउने निश्चित छ ।"
नयाँ ऐनमा एकीकृत पाठ्यक्रम,सामुदायिक विद्यालयहरूको शैक्षिक गुणस्तर सुधार कसरी सम्भव होला ?गुणस्तर भनेको सापेक्षतामा हेर्नुपर्छ । यति अंक ल्याए गुणस्तर हुन्छ भन्ने गुणस्तर मान्न सकिँदैन । अहिले ए प्लस ल्याएकोलाई उत्कृष्ट भनिन्छ । गुणस्तर यसमा मात्र तुलना गरेर हुँदैन । उच्च शिक्षादेखि अन्तर्राष्ट्रिय क्षेत्रमा नेपाली विद्यार्थीले देखाएको प्रतिभालाई पनि हेर्नुपर्छ । रिजल्टको बेलामा मात्रै गुणस्तर खस्कियो कि बढ्यो भन्ने चर्चा गरेर पुग्दैन । गुणस्तर क्रमशः बढ्दो नै छ । गुणस्तर अझै सुधार गर्न पाठ्यक्रममा सुधार गरिँदै छ । शिक्षक व्यवस्थापन सुधार हुँदै छ । ७ सय ५३ वटै स्थानीय तहमा समानुपातिक ढंगले दरबन्दी मिलान गरिँदै छ । दक्ष शिक्षकको आपूर्ति हुँदै छ । २६ हजार स्थायी शिक्षक विद्यलायहरूमा पदस्थापना हुँदै हुनुहुन्छ । शिक्षक सेवा आयोगको नियमावली परिवर्तन गरिँदै छ । स्थायी शिक्षक हुन अब २ सय पूर्णांकको परीक्षा पास गर्नुपर्छ । कक्षा ८ देखि १२ सम्म विद्यार्थीहरूसँग स्तरीकृत परीक्षा सञ्चालन गर्ने तयारीमा छौं । विद्यालयहरूको पूर्वाधार निर्माणमा जोड दिइएको छ । प्रस्तुति : सुदीप कैनी
'अन्तर्राष्ट्रिय स्तरको शिक्षा स्वदेशमै हुनुपर्छ',"निजी क्षेत्रले बिदेसिन मात्र सिकाउँछन्, भन्छन् नि ?विद्यार्थी बिदेसिने त साँच्चैको ठूलो रोग भएको छ । कतिपय राम्रा विश्वविद्यालय पढ्न जान्छन् । तर अधिकांशचाहिं पढाइका साथै रोजगारीकै निम्ति गएका हुन् भन्ने लाग्छ । विश्वव्यापीकरणको प्रभाव पनि हो । अब विश्व बजारलाई सम्बोधन गर्ने शिक्षा स्वदेशमै हुनुपर्छ । श्रमिक मात्रै भएर बस्ने परम्परागत शिक्षा परिमार्जन हुनुपर्छ । समय सन्दभर्अनुसार प्रत्येक वर्ष पाठ्यक्रम परिमार्जन हुनुपर्छ ।प्रस्तुति : गणेश राई"

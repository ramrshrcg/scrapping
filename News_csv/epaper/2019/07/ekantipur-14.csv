शीर्षक,विवरण
भारतीय बाँधले नेपाली बस्ती डुबानमा,"अन्तर्राष्ट्रिय मापदण्डअनुसार ८ किलोमिटर दूरी राख्नुपर्नेमा भारतले सीमामै सडकजस्तो बाँध बनाएको छ । यसले नरैनापुरका झन्डै ५० हजार बासिन्दा प्रभावित छन् । जिल्ला विपद् व्यवस्थापन समितिले डुडुवा, राप्ती सोनारी, नरैनापुर, गंगापुर, मटेहिया, कालाफाँटा, कटकुइया, फत्तेपुर, विनौना, होलिया, कम्दी, कचनापुर, वनकटवा, सीतापुर, राधापुर, खासकुस्मा र नेपालगन्ज उपमहानगरपालिका क्षेत्रलाई उच्च जोखिममा राखेको छ ।"
मौद्रिक नीति साउन पहिलो साता,यो रकेट साइन्स होइन । तपाईंलाई पनि थाहा छ । सबैभन्दा धनी मानिसलाई सबैभन्दा कम व्याजदरमा बैंकले ऋण दिइराखेका छन् ।
बस्न्यातको बयान,"सचिवबाट अवकाश पाएपछि बस्न्यात अख्तियारको आयुक्त र छोटो अवधिका लागि प्रमुखसमेत भए । उनी प्रमुख भएको बेला अख्तियारमा ललिता निवास निजीकरणका क्रममा भएको अनियमितताको उजुरी परे पनि कुनै कारबाही नभएको स्रोतले बतायो । उहाँ आफैं विवादास्पद निर्णय प्रक्रियामा सामेल हुनुहुन्थ्यो, त्यो उजुरी अघि बढ्ने अवस्थै भएन, अख्तियार स्रोतले भन्यो, उहाँको कार्यकालभर अख्तियारले त्यसबारे छानबिन गरेन । बस्न्यातको अवकाशपछि अख्तियारले ललिता निवासको फाइल खोलेको थियो ।"
कोसीका ढोका नखोल्दा डुबान,कोसी ब्यारेजभन्दा तल पूर्वी भागनजिकै भारतीय सीमा छ भने पश्चिमतर्फ ब्यारेजदेखि १८ किलोमिटरसम्म नेपाली भूभागमा तटबन्ध छ । सन् १९८८ मा सप्तरीको योगिनियामा कोसीले पश्चिमी तटबन्ध भत्काउँदा ठूलो धनजनको क्षति भएको थियो । त्यसपछि नदी पश्चिमी तटबन्ध छेउबाटै बगेको थियो । सन् २००० मा नदी धार परिवर्तन गर्दै पूर्वी तटबन्धछेउ भएर भारततर्फ सोझियो । अहिले कोसीलाई ब्यारेजभन्दा तलको भागमा पाइलट च्यानल खनेर भारतले पश्चिमतर्फै फर्काइदिएको हो ।
दसगजाको बाँधले डुबायो गौर,सडक सम्पर्क टुटेको छ । राजपुर र झुन्खुनुवाको लच्कामा पानीको सतह बढेकाले गाडी रोकिएका हुन् । लालबकैया र वाग्मतीको पानीले सदरमुकाम गौरसहित जिल्लाका ८० प्रतिशत भूभाग डुबानमा छन् । करिब हजार घर भत्किएका छन् । दुवै नदीको तटबन्ध ठाउँठाउँमा भत्किएर बाढी बस्तीमा पसेको हो ।
भारतसँग वार्ता पहल,"काठमाडौं (कास) सीमावर्ती बाँध तथा तटबन्धका कारण धनुषा, रौतहट, बाँकेलगायत जिल्लामा देखिएको डुबानबारे तत्काल भारतीय पक्षसँग वार्ता गर्न परराष्ट्र मन्त्रालयले पहल थालेको छ । परराष्ट्र मन्त्रालयका एक उच्च अधिकारीका अनुसार नेपाली भूभागमा देखिएको डुबान समस्याबारे छलफल गर्न र पानीको प्राकृतिक बहावलाई सकेसम्म सहजीकरण गर्न दिल्लीस्थित नेपाली दूतावासले भारतीय विदेश मन्त्रालयसँग कुराकानी अघि बढाइसकेको छ ।"
नहरमा क्षति,"शुक्रबार दिउँसो करिब १ बजे भारतीय दोन कनाल कार्यालय प्रमुख शैलेन्द्र प्रसाद आफैं आई नेपालतर्फको नहरको ढोका बन्द गरेको साहले बताए । ढोका बन्द गरेलगत्तै ओरिया खोलाको पानी गण्डक नहरमा पसेको थियो । अत्यधिक पानी प्रवाह भएर नहरमा बग्न थालेपछि ठाउँठाउँमा क्षति भएको छ । पर्साको मसिहानीमा २५ मिटर, डकैला बहुअरीमा १० मिटर, बाराको त्रिवेणीमा १५ मिटर र नकटुवामा करिब १५ नहरको किनार बगेको छ । नहर फुट्दा २ करोड रुपैयाँ बराबरको क्षति भएको छ ।"
बर्सेनि डुबान,"डुडुवाको होलियामा पर्ने १ र २ वडासँगै नरैनापुरको ३, ४, ५ वडा उच्च जोखिममा छन् । भारतले नरैनापुर दसगजा क्षेत्रमा नयाँ पक्की सडक बनाएपछि बस्ती डुबानमा पर्ने जोखिम बढेको छ । नरैनापुर गाउँपालिका अध्यक्ष इस्तिहाक अहमद शाहका अनुसार डुबानबाट सतर्क रहन घरदैलो कार्यक्रममार्फत स्थानीयलाई सचेत गराइँदै छ । लक्ष्मणपुर बाँधले नेपालको पानीको निकास रोकिदिने गरेको छ । अन्तर्राष्ट्रिय मापदण्डअनुसार ८ किलोमिटर दूरी राख्नुपर्नेमा भारतले सीमामै सडकजस्तो बाँध बनाएको छ । यसले नरैनापुरका झन्डै ५० हजार जनसंख्या प्रभावित छन् । दाङमा आएको भारी वर्षाले राप्ती नदीको पानी बढेर ४ दशमलव ७२ मिटर पुगेको प्रजिअ मदन भुजेलले बताए । ५ मिटरसम्म पानी पुग्न थालेपछि खतराको संकेत हुन्छ ।"
"मृत्यु संख्या ३६ पुग्यो, बेपत्ता २४","पूर्व र पश्चिममा भारी वर्षाको संकेतपूर्व र मध्य क्षेत्रका केही स्थानमा र पश्चिमी भूभागको एकदुई स्थानमा अझै भारी वर्षाको सम्भावना रहेको महाशाखाले उल्लेख गरेको छ । भारी वर्षाका कारण पूर्व र मध्य क्षेत्रका पहाडी भूभागमा पहिरोको सम्भावना रहेको र पूर्वी, मध्य र पश्चिमी तराई क्षेत्रका नदीमा जलको बहाव र स्तर बढ्न सक्ने देखिएको छ । महाशाखाले देशभर विशेषतः हवाई तथा सडक यातायातमा समेत वर्षा र कम भिजिबिलिटीका कारण सामान्य अवरोध आउन सक्ने भएकाले सतर्कता अपनाउन भनेको छ ।"
जोखिमयुक्त डुँडे भीरमा गोरेटो,"स्थानीय तहमा गोरेटो तीन नगर ९ गाउँपालिकामध्ये पर्यटकीय क्षेत्रको रूपमा नाम कमाएका गाउँपालिकाले गोरेटो निर्माणलाई प्राथामिकता दिएका छन् । चीनकोझैं नेपालमै पहिलो पटक हिमालयन ग्रेट ट्रेल बनाइरहेको हेलम्बु गाउँपालिकाले मेलम्चीघ्याङ, घ्याङ्लु, शेर्माथानदेखि विभिन्न पर्यटकीय स्थल जोड्ने गोरेटो बनाउन थालेको छ । हिमाली गोरेटोलाई प्राथमिकता दिएर पर्यटकीय अभियानलाई आफ्नो नीति तथा कार्यक्रममा समेटेको हेलम्बु गापा प्रमुख निमा ग्याल्जेन शेर्पाले बताए ।"
खोलामा स्थायी तटबन्ध,"मकवानपुरको इन्द्रसरोवर२ मा शुक्रबार साँझ भेलले बगाउँदा एक युवतीको मृत्यु भएको छ । इन्द्रसरोवर २, हेचुलीमा १४ वर्षीया सृष्टि डिमडुङगलाई घरनजिकै आएको भेलले बगाएको प्रहरीले जनाएको छ । कैलाश गाउँपालिका१० मा शुक्रबार साँझ खोलामा आएको बाढीले बगाउँदा बेपत्ता भएका एक जना पुरुषको शव भेटिएको छ । कैलाश १० का अन्दाजी ५०५५ वर्षका सानु कान्छा सुनारलाई डुडु खोला तर्ने क्रममा खोलामा आएको बाढीले बगाएको थियो ।"
सडक अवरुद्ध,"गत आइतबार नुवाकोट र काठमाडौं सीमास्थित गुर्जेभन्ज्याङ र त्यसभन्दा तल गएको पहिरोले अझैसम्म राम्ररी यातायात सञ्चालनमा आउन सकेको छैन । त्यसैगरी, जिल्ला छिर्ने गल्छी त्रिशूली सडक खण्डबाट यातायात सञ्चालन भइरहेको जिल्ला ट्राफिक कार्यालयले जनाएको छ । रसुवाको मैलुङस्याफ्रु सडक ट्र्याकमाथिबाट साना पहिरो र ढुंगा झर्ने भएकाले सञ्चालनमा नआएपछि घुमाउरो लामो दूरी रसुवागढीस्याफ्रुबेसीधुन्चेकालिकास्थानत्रिशूली सडक खण्ड भएर यातायात आवतजावत गरिरहेका छन् । चीनको रेसुओपोर्ट हुँदै सीमा नाका रसुवागढीभन्दा तल रहेको भन्सार कार्यालयबाट छुटेका गाडी यही लामो दूरी हुँदै त्रिशूलीगल्छीकाठमाडौंतर्फ गतव्यमा गइरहेका छन् ।"
पहिरोले टुट्यो सडक सम्पर्क,"जिल्लाको विकट क्षेत्रको रूपमा रहेको पश्चिमी क्षेत्रको राक्सिराङ गाउँपालिकामा पनि वर्षाले मोटरबाटो अवरुद्ध बनाएको छ । मनहरी बजारको बगरबाट मनहरी खोलैखोला दैनिक दुई दर्जनभन्दा बढी बस आउजाउ गर्थे । मनहरी खोला बढेपछि बस आउजाउ गर्न छाडेका छन् । राक्सिराङ गाउँपालिकाको सरिखेत, राक्सिराङ, खैराङ र काँकडा केही भागका बासिन्दा घण्टौं हिँडेर मनहरी बजार आउन बाध्य छन् ।"
सहचालकको मृत्यु,धादिङ (कास) पृथ्वीराजमार्गको चितवन इच्छाकामना५ नाग्दीखोलाबाट ट्रक त्रिशूली नदीमा खस्दा सहचालकको मृत्यु भएको छ । ट्रकका चालक भने घाइते छन् । दाङ घोराही बस्ने सहचालक अनिल गुरुङको मृत्यु भएको हो । उनको शव सशस्त्र प्रहरी र नेपाल प्रहरीको सहयोगमा शनिबार नदीबाट निकालिएको छ । शुक्रबार राति भैरहवाबाट दाना बोकेर काठमाडौं जाँदै गरेको ना ४ ख १७९६ नम्बरको ट्रक नाग्दीखोलाबाट त्रिशूलीमा खसेको मुग्लिनस्थित प्रहरी निरीक्षक नविनराजा बुढाथोकीले बताए । घाइतेको उपचार पुरानो मेडिकल कलेज भरतपुरमा भइरहेको छ ।
शिक्षकलाई सुविधा वितरण,"नुवाकोट (कास) अस्थायी शिक्षकलाई गोल्डेन ह्यान्डसेक दिई बिदा गर्न थालिएको छ । शिक्षा विकास समन्वय एकाई कार्यालयले जिल्लाका ८० अस्थायी शिक्षकलाई गोल्डेन ह्यान्डसेक दिई बिदा गरिएको जनायो । एकाई प्रमुख अर्जुनबहादुर श्रेष्ठले भने, अहिलेलाई त्यतिले बिदा लिएका छन्, अर्को आर्थिक वर्ष बजेट आएपछि थपले बिदा लिने छन् । सामुदायिक विद्यालयमा अस्थायी रूपमा ५ वर्षसम्म सेवा गरेका शिक्षकले गोल्डेन ह्यान्डसेक पाउने प्रावधान छ । अहिलेसम्म १ सय १० जनाले गोल्डेन ह्यान्डसेकका लागि निवेदन दिएको कार्यालयले जनाएको छ ।"
चट्याङप्रतिरोधी विद्यालय भवन,"सिन्धुलीमाढी (कास) कमलामाई नगरपालिका १२ स्थित माध्यमिक विद्यालयमा फराकिला कक्षाकोठा, पानी शुद्धीकरणका लागि फिल्टर प्लान्ट जडान, छात्रछात्राका लागि छुट्टाछुट्टै शौचालय, छात्राका लागि महिनावारी हुँदा प्रयोग गर्ने सेनेटरी प्याड राख्ने घर, प्याड जलाउने मेसिन, विद्यालयवरिपरि कम्पाउन्ड, वृक्षरोपण, खेल मैदानको व्यवस्था र चट्याङबाट जोगाउनका लागि विद्यालयमा अर्थिङ गरिएको छ । प्रविधिमैत्री बनाउनका लागि २४ थान कम्प्युटरको पनि व्यवस्था गरिएको छ ।"
हनुमन्ते त्रास,"त्यसैगरी, तीन दिनदेखिको अविरल वर्षाका कारण सूर्यविनायक नगरपालिका ८ घ्याम्पेडाँडा क्षेत्रको विभिन्न स्थानमा पहिरो गएको छ । सूर्यविनायक नगरपालिका वडा नम्बर ८ का वडाध्यक्ष किरण थापाका अनुसार सूर्यविनायकबाट पाइलट बाबा आश्रम, घ्याम्पेडाँडा, रानीकोट, पाटी भञ्ज्याङ जाने मुख्य सडकको ४ स्थानमा पहिरो जाँदा सडक अवरुद्ध छ । जगातीबाट डोलेश्वर, आशापुरी सडकको विभिन्न स्थानमा पहिरो गएको उनले बताए । अवरुद्ध सडक सुचारु गर्न वडा कार्यालयले डोजर, स्काइभेटरको प्रयोग गरी पहिरो पन्छाउन सुरु गरेको समेत उनले बताए ।"
पीडितको बिल्लीबाठ,"खाट, किचेनर्याक माटोमा पुरिएका छन् । ज्यामी काम गर्ने उनी अहिले कहाँ सुत्न, के खाने भन्नेमै चिन्तित छन् । स्वयम्भू डल्लुका दीपेन्द्र घले ग्रिलको काम गर्छन् । उनीलगायत १४ जना साथी मिलेर नख्खु खोला किनारामा जग्गा भाडामा लिएर टहरामा बस्छन् । शुक्रबार बिहान अनौठो आवाज सुनेपछि बाढी आएको चाल पाए । टहराभित्र पानी पसिसकेको थियो, उनले भने, बाहिर निस्कँदा पानी कम्मरसम्म आइसकेको रहेछ । सामान ओसार्न नै भ्याए । उनले हिलोले पुरेका भाँडाकुँडा, खात अझै निकाल्न नसकेको बताए । यी केही प्रतिनिधि पात्र मात्र हुन् । उनीहरूजस्तै बाढीपहिरोले समस्यमा पर्ने जिल्लामा थुप्रै छन् ।"
सामाजिक विकासमा जोड,"कृषिअन्तर्गत पकेट क्षेत्र निर्धारण, सिँचाइ कुलो मर्मत र सुधारका साथै विषादी नियन्त्रणमा नगरले २५ लाख रुपैयाँ छुट्याएको छ । यसैगरी आयमूलक कार्यक्रममा बीउपुँजी सहयोग गर्नेदेखि उत्पादनको बजार सुनिश्चितता नगरले आउने वर्ष गर्ने छ । यसका निम्ति पनि २५ लाख छुट्याइएको विधेयकमा उल्लेख छ । समृद्धिका लागि आयमूलक कार्यक्रम र रोजगारसँग प्रत्यक्ष सम्बन्ध राख्ने कुरा बजेटमा राखेका छौं, मेयर महर्जनले थपे, छुवाछुतमुक्त नगर घोषणा गर्ने उद्देश्यले यस वर्ष लक्षित वर्ग कार्यक्रम धेरै ल्याएका हौं । नगरभित्रका कोर एरियामा परम्परागत शैलीमा घर निर्माणमा नगरले अनुदान दिने भएको छ । होमस्टे प्रवर्द्धन, सार्वजनिक शौचालय निर्माण तथा स्तरोन्नतिका साथसाथै नगरभित्र पर्यटकीय स्थलको खोज र पहिचान गरी विकास गर्ने कार्यक्रम छ । पर्यटनमा कुल बजेट ९५ लाख रुपैयाँ छुट्याइएको छ । राजस्व प्रवर्द्धनका लागि बजेट तथा स्रोत परिचालनमा ४ लाख खर्च गर्ने गरी बजेट ल्याइएको छ ।"
"राज्यको दोहन, जनताको रोदन","त्यसैगरी भारतले सीमावर्ती क्षेत्रमा आफ्नो भूभाग जोगाउन उँचो बाँध बनाएका कारण पनि तराई बर्सेनि डुबानमा पर्ने गरेको छ । सरकारसँग बाढी नियन्त्रणको ठोस योजना छैन । सरकारी निकाय बाढी र डुबान हुँदा अलमलमा पर्छन् । प्राकृतिक विपद्मध्ये बाढी र हावाहुरीले तराईमा बढी क्षति पुर्याउँछ । राहतमा सक्रिय हुने तीनै तहको सरकार आपत्का बेला एकअर्कालाई दोषारोपण गरेर तर्किछन् । विपद् व्यवस्थापनभन्दा महत्त्वपूर्ण हो विकास व्यवस्थाबारे विहंगम विमर्श । विनाशले ढोका ढकढक्याइसकेको छ । ख्याल राख्नुपर्छ हाम्रो भूगोल र हावापानी जहिल्यै प्रकोपनिकट छ । विपद् व्यवस्थापन प्राधिकरणको परिकल्पना गरेर आज देशमा उर्लिएको यो बाढीपहिरोको प्रकोप रोकिसाध्य हुँदैन । त्यसअघि प्रकृतिप्रति उदात्त चित्तयुक्त दीर्घ व्यवस्थित योजना अपरिहार्य छ । गल्ती बाटो हिँडिरहन सकिँदैन । राज्यले दोहन गर्न दिने, सर्वसाधारण रोदनमा पर्ने यो चक्र रोक्ने अठोट आवश्यक छ ।"
सरकारका लागि सामाजिक सञ्जाल,"नेपालमा विषादीसहित भित्रिने भारतीय तरकारी तथा फलफूलको परीक्षण गर्न खोज्दा भएको विरोध र सरकारले विषादी परीक्षण बन्द गर्दा दुःखेका मन बिसाउने सन्तुलित थलो भएका छन् सामाजिक सञ्जाल । काठमाडौंस्थित भारतीय दूतावासको पत्रले हल्लाएको सरकारले जनताका पक्षमा नभई आफ्नो बचाउ गरेको र प्रधानमन्त्री, मन्त्री तथा सचिवबीच आरोपप्रत्यारोप चलेको विषयमा सामाजिक सञ्जालमा राम्रै बहस भयो । बिराएको बाटो सम्हाल्न सरकारलाई पेस गरेका सकारात्मक पृष्ठपोषण अत्यन्त सान्दर्भिक छन् । यो चिठी कुनै विपक्षी वा प्रतिपक्षीय नभई सत्तारूढ पार्टी एमालेकै संगठित सदस्यले सरकार र सरकारी रवैयाप्रति चित्त दुखेर यस्तो भद्रगोल सरकारको साटो राम्रो र प्रभावकारी सरकार सञ्चालनको आशा राख्दै लेखेको हो । सरकार, प्रधानमन्त्री र मन्त्रीका बारेमा पृष्ठपोषण गर्दा साइबर क्राइम को मुद्दा लगाउने सरकारी संयन्त्र र पदाधिकारीले सामाजिक सञ्जाल राम्ररी हेरेर मनन गरेमा संकुचित मनमस्तिष्क पुनर्ताजगी भई जनताका पक्षमा सरकार चलाउने सद्बुद्धि आउँथ्यो कि ?गंगाराज अर्याल, पाणिनि८, अर्घाखाँची"
बाढीको वित्याँस,"राजधानी काठमाडौंका बासिन्दालाई उडायो सपना सबै बाढीले भने जस्तै भएको छ । शुक्रबार बिहान काठमाडौंको मूलपानीमा एउटा घरको पर्खाल भत्किँदा एकै परिवारका ३ जनाको ज्यान गएको खबरले स्तब्ध बनाएको छ । मुलुकका विभिन्न स्थानमा बाढीपहिरो जाँदा सडक र राजमार्ग अवरुद्ध बनेका छन् । मुग्लिननौबिसे सडक खण्ड, बाग्लुङबुर्तिबाङ सडक खण्ड, गुल्मी सडक खण्डलगायत थुप्रै पहाडी सडकमा पहिरो र बाढी पसेर यात्रुले सास्ती खेप्नुपरेको छ । कतिखेर बाढीमा परिने हो, माथिबाट ढुंगा खस्ने हो, घरको छानो ढल्ने हो भन्ने पीरले जनतालाई अविरल वर्षासँगै लगातार पिरोलिरहेको छ ।काशीनाथ कुमाल, चौरजहारी, रुकुमप्रकृतिलाई मानवले दोहन गरिरहेको छ । प्रकृतिलाई लुट्न मानव सदैव तल्लीन छ । प्रकृतिको आफ्नै रूप, रङ र स्वभाव हुन्छ । मानवले उन्नति र प्रगतिका नाममा लुट मच्चाइरहेको छ । ठूलठूला भवन बनाएर प्रकृतिको बहाव रोक्दा मानव दुर्घटित हुनुपरेको हो । प्रकृतिलाई आफ्नै गति र लयमा हिँड्न दिनुपर्छ । मानव निर्मितबाहेक अन्य प्रकृतिप्रदत्त विषय हुन् । अहिले लगातारको वर्षाले मानवीय क्षति पुर्याएको छ । जन्मदेखि मृत्युपर्यन्त प्रकृतिलाई लुट्न मानव लागिरहेको छ । फलस्वरूप दुर्घटना भइरहेका छन् । राज्यले ऐननियम कानुन बनाएर प्रकृतिको दोहन रोक्न ढिला गर्नु हुँदैन । अन्यथा ठूलठूला विनाश निम्तिन सक्छ । टंकप्रसाद गैरे, वालिङ१३, स्याङ्जा"
वैकल्पिक विमानस्थल नहुँदा,"शुक्रबार यती एरलाइन्सको एउटा विमान त्रिभुवन अन्तर्राष्ट्रिय विमानस्थलको धावनमार्गमै चिप्लँदा ८ घण्टासम्म आन्तरिक तथा बाह्य उडान रद्द हुन पुगे । वैकल्पिक व्यवस्था नहुँदा पटकपटक आम सर्वसाधारणले यस्तै समस्या भोग्दै आएका छन् । विमानस्थल बन्द हुँदा नेपालीले मात्रै होइन, विदेशीहरूले पनि समस्या भोग्नुपर्यो । नेपालमा अन्तर्राष्ट्रियस्तरको उडान हुने विमानस्थल एउटै मात्र छ, त्यसमा पनि अवरोध आइरहने गर्छ । पछिल्लो समय त अझै राष्ट्रपति र प्रधानमन्त्रीको विदेश उडान हुँदा पनि नेपाली आकाश खाली गराउनुपर्ने अवस्था छ । एउटा विमानले बाटो अवरोध गर्दा त्यसलाई तुरुन्त हटाउन सक्ने क्षमता नभएको हाम्रो राष्ट्रका भीभीआईपीहरू बडो सानका साथ आफू उड्ने बेला पूरा आकाश खाली बनाउन लगाउँछन् । यदि अर्को कुनै वैकल्पिक विमानस्थल भएको भए आपत्कालीन अवस्थामा पूरै उडान विदेशमै डाइभर्ट गर्नुपर्ने थिएन ।सुजन देवकोटा, पालुङ्टार४, गोरखा"
नियोजित संयोग,"सरकारमा गएर पालोफेरो शासन गर्ने भनेका, हामीले वर्षौंदेखि चिनेकै व्यक्तित्व र राजनीतिक दल छन् । यस क्रममा पछिल्लो पटक दुई कम्युनिस्ट पार्टी एकत्रित भएर दुई तिहाइको सरकार शासन गर्दै छ । यही सरकारले विखण्डनवादी भनिएका सीके राउतलाई वार्तामा ल्याएर राम्रो काम गर्यो । अहिले फेरि माओवादीबाटै छुट्टिएको विप्लव समूह चर्चामा छ । एकजना प्रहरीसहित चारजनाको दुःखद् निधन भइसक्यो । विप्लवका धेरै कार्यकर्ता थुनामा परेको समाचार छ । यसैबीच विप्लव समूह वार्तामा बस्न इच्छुक रहेको समाचार आयो । कमजोर प्रतिपक्ष र सरकारको अहंकारपूर्ण व्यवहार एवं कार्यशैली देख्दा लाग्छ ः कम्युनिस्ट सत्तामा हुनु, उसैको पूर्व समूह अघोषित प्रतिपक्षमा रहनु, भ्रष्टाचार, अपचलन र दण्डहीनताको दबदबा सर्वत्र रहनु यी सबै नियोजित संयोग त होइन ? इन्द्रकुमार श्रेष्ठ, ओखलढुंगा"
आँखा भएका धृतराष्ट्रहरूको थलो,"यस्ता विश्वविद्यालयबाट शिक्षा ग्रहण गरी विश्व बजारमा जाँदा हाम्रा मानिसलाई हेर्ने दृष्टिकोण कस्तो होला ? कक्षाकोठामा रहेर विद्यार्थीलाई ज्ञान दिन्छु भनेर नोकरी सुरु गरेका धेरै प्राध्यापकले कक्षाकोठाको मुख पनि देखेका छैनन् । समाजले मान्नुपर्ने बौद्धिक जमात प्राध्यापकहरू, कक्षाकोठामा छिर्न नरुचाउने तर साम, दाम, दण्ड, भेद जसरी हुन्छ प्रशासनिक नेतृत्वमा बस्न र राजनीतिक नियुक्ति लिन मात्र किन रुचाउँछन् ? केही लोभीपापी प्राध्यापक र अदूरदर्शी राजनीतिक नेतृत्वका कारण त्रिवि रसातलमा पुग्यो । अझ नसोच्ने हो भने बन्द गरिदिए हुन्छ ।नारायण कोइराला, मैतीदेवी, काठमाडौं"
के इन्टरनेटले लोकतन्त्र खाँदै छ ?,"अन्त्यमा, इन्टनेरट र सोसल मिडियाको दुरुपयोगका सम्भावना धेरै छन् । दुरुपयोग पनि भइराखेका छन् तर त्यसैकारण यो प्रविधिले लोकतन्त्रलाई खान्छ भनेर विश्वास गर्न सकिन्न, विश्वास गर्ने कुरा पनि होइन । हो, लोकतन्त्रमा विश्वास गर्ने राजनीतिक दल, नागरिक समुदायमाथि दक्षिणपन्थी होस् वा वामपन्थी अतिवादको चुनौती छन् । यो प्रविधिको उनले पनि प्रयोग गर्छन्, दुरुपयोग गर्ने खोज्छन् । उनलाई बाहेक गर्ने कुरा हुँदैन । त्यसको सामना लोकतन्त्रवादीले गर्नैपर्छ । सञ्चार जगत् आफैं उदाहरण छ, इन्टनेरटको बढ्दो प्रभावले झन्डै विस्थापित हुन लागेका परम्परागत माध्यम अहिले सबै डिजिटलाइज्ड भएका छन् । स्वरूपमा नयाँपन आएको छ । पढ्न पत्रिका पल्टाइरहन पर्दैन । हेर्न, सुन्न रेडियो, टीभी खोल्न पर्दैन । तिनको उपयोगिता घटेको छैन । सरकार र दलले पनि यसबाट सिक्नु जरुरी छ, नियन्त्रण होइन ।"
सिद्धान्त समावेशी व्यवहार असमावेशी,"महिला सधैं अरूको दया र निगाहमा बाँच्न बाध्य हुनुको पछाडि आर्थिक परनिर्भरता, बालिका शिक्षाको कमी, परिवारमा आमाको पहिचान नहुनाले नै हो, जसले गर्दा स्रोतसाधनमा महिलाको पहुँच हुन सकेन । नागरिकताका सवालमा राज्यले नै महिलाको स्वपहिचानलाई अस्वीकार गरेको छ । आमाहरूको स्वअस्तित्वमाथि प्रश्नचिह्न खडा गरेको छ । समाजमा समान अस्तित्वका आमाबाबुमध्ये बाबुका नामबाट नागरिकता लिँदा आमाको पहिचानको कुनै प्रमाण आवश्यक नठानिने तर आमाका नामबाट लिँदा बाबुको पहिचान अनिवार्य ठानिनु अन्यायको पराकाष्ठा हो । राज्यले आमालाई पहिचान नदिनु कति ठूलो अन्याय हो ? राष्ट्रियअन्तर्राष्ट्रिय कानुनले प्रत्येक महिलालाई लैंगिक भेदभावबिना समान वंशीय हक हुने उल्लेख गरेको छ । आमाको नागरिकताको सवालमा बाबुको एकल पहिचान जति मान्य हुन्छ, आमाको पनि त्यत्ति नै मान्य हुनुपर्छ भनेको छ ।राज्यमा महिला र पुरुषको समान पहिचान र अस्तित्व कायम भए मात्र समावेशीकरण सार्थक हुन्छ ।"
विप्लवी नेकपासँग बहिरंग संवाद,"विगत एक शताब्दीलाई मूल्यांकन गर्दा सन् १९१७ को अक्टोबर क्रान्तिदेखि १९५९ को क्युबाली क्रान्तिसम्म संसार कम्युनिस्ट क्रान्तिमय छ तर त्यसपछिको साठी वर्ष प्रतिक्रान्तिमय रह्यो, किन ? मरणासन्न भनिएको पुँजीवाद कुन अमृतले पुनः बलवान् भयो ? न लेनिनले देखेको करोडौं मजदुर थुप्रिने औद्योगिक केन्द्र छन्, न त पुँजीवादी विश्वयुद्ध छ, न नै माओले भोगेको दूरदराजको आधार क्षेत्र बनाउने देहात । तब अब कसरी त ? आजको नयाँ युगको क्रान्तिमा नयाँ प्रश्नहरूको उत्तर नदिई सुख छैन । नेताहरू बिग्रेकाले, संशोधनवादीले पार्टी कब्जा गरेकाले आदि सहायक तर्कबाट मूल प्रश्नको समाधान हुनेवाला पटक्कै छैन । आज विप्लवी नेकपा न युद्ध न जनसंघर्ष, बीचमा अलमलिन थालेको भान हुन्छ । यस्तो हुनु भनेको मूल कार्यदिशामै अस्पष्टताको संकेत हो । त्यसैले आर्जित शक्तिलाई जोगाउँदै सही कार्यदिशामा पुग्न विप्लवी नेकपाले चारैतिर व्यापक अन्तरक्रियामा जाने तत्परता देखाउला ? यो नै मुख्य जरुरी कुरा हो । न युद्ध न जनसंघर्षबीच अलमलिएको मूल कार्यनीतिमा बदलावसहित नयाँ कार्यदिशा विकास मुख्य आवश्यकता हो ।"
मनसुनको मार र महामारीको जोखिम,लेखक सुवेदी स्वास्थ्य सेवा विभागका पूर्वउपमहानिर्देशक र खतिवडा स्वास्थ्य मन्त्रालयका शाखा अधिकृत हुन् ।
कुवेतमा जलेर ३ नेपालीको मृत्यु,काठमाडौं (कास) कुवेतको महावुल्ला २ स्थित आप्रवासी कामदार बस्ने अपार्टमेन्टमा आगलागी हुँदा दुई महिलासहित ३ नेपाली कामदारको ज्यान गएको छ । भवनमा रहेको ग्यास पाइप लिक हुँदा शुक्रबार राति १० बजे आगलागी भएको थियो । मृत्यु हुने नेपालीको पहिचान हुन नसकेको कुवेतस्थित नेपाली दूतावासले जानकारी दिएको छ । उनीहरूको शव फर्वानिया अस्पतालमा राखिएको छ ।
'शान्तिसेना बढाउन सकिन्छ',काठमाडौं (कास) प्रधानसेनापति पूर्णचन्द्र थापाले राष्ट्रसंघीय शान्ति मिसनअन्तर्गत विश्वका विभिन्न देशमा शान्ति स्थापना गर्न नेपाली सेना बढाउन सकिने बताएका छन् । न्युयोर्क मुख्यालयमा बसेको विश्वका १ सय ८ देशका सेना प्रमुखको राष्ट्रसंघीय बैठकमा थापाले शान्ति मिसनमा अब्जर्भर र अन्य अधिकृतका रूपमा नेपाली महिलाको संख्या बढाउन सकिने धारणा राखे । बैठकमा थापाले नेपाली सेनाले ६ दशकयता विभिन्न द्वन्द्वग्रस्त मुलुकमा शान्ति स्थापनार्थ सेना पठाउँदै आएको बताए । बैठकमा न्युयोर्कस्थित राष्ट्रसंघीय नियोगका स्थायी प्रतिनिधि अमृतबहादुर राईको पनि सहभागिता थियो ।
उपसचिव घूससहित पक्राउ,"काठमाडौं (कास) अख्तियार दुरुपयोग अनुसन्धान आयोगले कर्णाली प्रदेश डिभिजन वन कार्यालय, सुर्खेतका प्रमुख (उपसचिव) भक्तबहादुर लामालाई घूस रकमसहित पक्राउ गरेको छ । लामा रूख कटानी छुट पुर्जाको म्याद थप गराइदिने बहानामा सेवाग्राहीसँग लिएको ४ लाख रुपैयाँ घूससहित पक्राउ परेका हुन् । यस्तै, अख्तियारले शिक्षा विकास तथा समन्वय एकाइ सल्यानका प्रमुख (शाखा अधिकृत) धनबहादुर ओलीविरुद्ध २५ हजार रुपैयाँ घूस लिएको आरोपमा मुद्दा दायर गरेको छ । अख्तियारले सामाखुसीबाट घूस लिँदालिँदै चार प्रहरी जवानलाई पक्रिएको छ । नेपाल प्रहरीको महानगरीय ट्राफिक महाशाखाका जवानत्रय देवेन्द्र बलायर, आकाश खनाल र नीरज भण्डारी तथा नेपाल प्रहरीको ३ नम्बर गणका जवान हिटलर साउद पक्राउ परेका हुन् । उनीहरूका साथबाट एक लाख रुपैयाँ बरामद गरिएको अख्तियारले जानकारी दिएको छ ।"
कार्यकाल १ वर्ष थप्ने निष्कर्ष,बैठकमा सभापति देउवालाई सबैजसो सदस्यले कार्यकाल एक वर्षभन्दा बढाउन नहुने सुझाव दिएका थिए । बेलाबखत संविधानमा भएको थप ६ महिनाको व्यवस्थासमेत बढाउन चाहेको भनी आइरहेको आलोचनाले राम्रो सन्देश नदिएको उनीहरूको भनाइ थियो । संविधानको राजनीतिक दलसम्बन्धी व्यवस्थामा साढे ५ वर्षको समय तोकिएको छ । यसैमा टेकेर देउवाले डेढ वर्ष कार्यकाल थप्न चाहेको भन्दै इतर समूहका नेताहरूले आलोचना गर्दै आएका छन् ।
उडान रोकिँदा तीर्थयात्री अलपत्र,"उडान नहुँदा जिल्लामा दैनिक उपभोग्य वस्तुको पनि समस्या हुन थालेको छ । केही दिन जहाज नआए खाना पाक्न नसक्ने अवस्था रहेको होटल सञ्चालक बताउँछन् । सिमकोट विमानस्थल प्रमुख गौरीशंकर शाहका अनुसार सिमकोट आउने भन्दा पनि जाने यात्रुको संख्या धेरै छ । डोल्पामा सुर्खेत र नेपालगन्जबाट जहाज आउन सकेका छैनन् । जुफाल विमानस्थल रहेको ठूलीभेरी८ का वडाध्यक्ष हरिप्रसाद डाँगीले निरन्तरको वर्षाका कारण सडकमार्ग भएर जाने यात्रुलाई पनि जोखिम भएको बताए । भरखरै ट्र्याक खुलेको सडकमा जताततै बाढीपहिरो जाँदा स्थलमार्गबाट यात्रा गर्न पनि कठिन छ, उनले भने । प्रदेश सरकारको योजनाको भुक्तानी लिन सुर्खेत जानुपर्ने कतिपय सेवाग्राही उडान रोकिँदा चिन्तित छन् । शिक्षक सेवा आयोगको लिखित परीक्षामा सफल भई अन्तर्वार्ताका लागि सुर्खेत जानुपर्ने परीक्षार्थी, एसईईमा पास भएर अध्ययनका लागि सहरतिर झर्नुपर्ने विद्यार्थी पनि मर्कामा परेका छन् । प्रमुख जिल्ला अधिकारी मुकेशकुमार केशरीले सम्भावित बाढीपहिरोको क्षतिबाट बच्न सर्वसाधारणलाई सचेत गराइएको बताए । सम्पूर्ण सरकारी संयन्त्रलाई उच्च सतर्कतामा पनि राखेका छौं, उनले भने ।"
डेंगु संक्रमितको मृत्यु,सुनुवारको रगतमा डेंगु भाइरस देखापरेको प्रतिष्ठानका अस्पताल सहायक निर्देशक डा विकास साहले जानकारी दिए । सुनुवारको फोक्सोबाट रक्तस्राव भएको डाक्टरले बताएका छन् । सघन उपचार कक्षमा भर्ना गर्नासाथ सुनुवारको मृत्यु भएको धरान नगरपालिकाका स्वास्थ्य शाखा प्रमुख रामबाबु यादवले जानकारी दिए । डेंगु संक्रमण भएपछि रगतमा प्लेटलेट्सको संख्या घट्छ । तर सुनुवारको रगतमा १ लाख ८१ हजार प्लेटलेट्स थियो । चैत २९ यता करिब १ हजार ५ सय जनामा डेंगु संक्रमण देखिएको छ । केही सातादेखि संक्रमितको संख्या घटदै गए पनि अझै पूर्ण नियन्त्रणमा आइसकेको छैन ।
युवामा चित्र कोर्ने हुटहुटी,कला सिक्ने तीव्र चाहना र घर छोडेर काठमाडौं बस्नुपर्ने बाध्यतालाई सुरज सुवेदीले गहिरोसँग भोगेका छन् । कला सिकेर जागिर पाइँदैन भन्ने सामाजिक मान्यता चिर्दै काठमाडौं गएका उनी ललितकला फाइन आर्ट कलेजमा दुःखसुख गरेर पढे । स्नातकोत्तर पूरा गरेपछि उनी घर फर्किए । काठमाडौं छोड्नु उनको रहर थिएन । आफ्नै थलोमा कला शिक्षाको अभावले भौंतारिएका युवा पुस्तालाई शिक्षा दिन उनी घर फर्किएका हुन् ।
कौशीमा तीनकुने,"समाजमा सबैले जस्तोसुकै कर्म गरेर बसे पनि अन्ततः उनीहरू आत्मसम्मानकै खोजीमा हुने कथाकार राईले बताए । उनको कथा चम्पा भने हिउँमाझी संग्रहबाट लिइएको हो । साउन १२ गतेसम्म नियमित मञ्चन हुने नाटकमा सुलक्षण भारती, सृजना अधिकारी, रेनु योगी, रोशनी कार्की, सविता थापा, सरिता भुजेल, प्रकाश गुरागाईं, निसान खत्री, जयराम ढकाल, सौजन लिम्बू, हीरा हमाल, अरुण पौडेल, प्रकाश बाँस्तोलालगायत कलाकारको अभिनय छ । नाटकमा मञ्च तथा प्रकाश परिकल्पना भारतीले नै गरेका छन् ।"
प्रदेशको प्राथमिकता फिल्म सिटी,"प्रतिवेदन सार्वजनिक गरे पनि बजेटको कोणबाट भने संघीय सरकारले निष्क्रियता जनाएको छ । ३ प्रदेश सरकारले पनि फिल्म सिटीलाई सिन्धुपाल्चोकको त्रिपुरासुन्दरी नगरपालिका र भीमेश्वर नगरपालिकाको आयोजना भनेर बजेट जम्मा दुई करोड बजेट विनियोजन गरेको छ । ३ प्रदेश सरकारको उद्योग, पर्यटन, वन तथा वातावरण मन्त्री अरुण नेपालले उक्त परियोजना संघीय सरकारले नै अघि बढाउनुपर्ने बताउँछन् । संघीय सरकारले हात झिकेको अवस्थामा प्रदेशले परियोजनालाई निरन्तरता दिन नीति तथा कार्यक्रममा समेटिएको हो, मन्त्री नेपालले भने । फिल्म सिटीका लागि सुरुका दिनदेखि लगातार क्रियाशील मदनदासले पनि संघीय सरकारले नै प्रस्ट दृष्टिकोण बनाउनुपर्ने बताए ।"
मुखिया दैनिकी,"दार्जिलिङमा जन्मेहुर्केका र कोलकातामा पढाइ अघि बढाएका मुखिया कला सृजनाको फराकिलो दुनियाँ खोज्दै सन् १९६५ मा नेपाल आएका थिए । अग्रज कलाकार लैनसिंह वाङ्देलसहितको साथ र संगतले पनि मुखिया बढी मानवीय र व्यावहारिक बनेका हुन् । लङ्गडाको साथी, मुनामदन जस्ता पुस्तकको आवरण कोर्दा कथावस्तु पढेरै मुखिया एकदुई दिन घोरिन्थे, कहिले रुन्थे पनि । अनि मात्रै कुची लिएर चित्र खाका उतार्न बस्थे । तिनै लेखक र पुस्तकको संगतले पनि हुन सक्छ, म कुकुर, बिराला, चराचुरुंगीलाई अन्तरआत्माले माया गर्छु, मुखिया भन्छन्, हाम्रो पो आवाज छ त, यी पशुपक्षीको के छ र ? को छ र ? भन्ने लाग्छ ।"
दिइयो छिन्नलता,"गीत, संगीत र विशेष सम्मानतर्फ ५० हजार रुपैयाँ रहेको थियो भने युवा नवप्रतिभातर्फ ४० हजार रुपैयाँ र सम्मानपत्र रहेको थियो । उपप्रधान तथा रक्षामन्त्री ईश्वर पोखरेलले पुरस्कार र सम्मान हस्तान्तरण गर्दै स्रष्टाको सम्मानमा छिन्नलता गीत पुरस्कार गुठीले उल्लेख्य कार्य गर्दै आएको दाबी गरे । गुठीका अध्यक्ष प्रा वासुदेव त्रिपाठीले योगदानको आधारमा प्रतिभा छनोट गरिएको बताए । गुठीका संस्थापिका तथा गीतकार रमोलादेवी शाह छिन्नलता को स्मृतिमा पुरस्कार प्रदान गरिँदै आएको छ ।"
चुप मा महिला विभेद,"महिलाहरू चुप लागेर बस्दा के कस्ता समस्या आइपर्छन् भन्ने किताबमा वर्णन गरिएको छ । महिलाको स्वास्थ्यमा अस्पताल र औषधिभन्दा पनि अन्य धेरै पक्ष जोडिने बताउँदै उनले भनिन्, महिलाको समस्या हटाउन सामाजका धेरै पक्षमा सुधार आउनु पर्छ । कोदो, फापर, चिनो, कागुनोजस्ता हाम्रै बालीले पर्याप्त पोषण दिन्छ तर यसको प्रयोग बढाउन कोही लागेको छैन । घरभित्र महिलाले भोग्ने भेदभावको निराकरण छैन । छोरा र छोरीबीच हुने विभेद कायमै छ, उप्रेतीको भनाइ छ, चुप मा यिनै विषयवस्तु छन् ।"
मदनकृष्णलाई सूर्योदय,"फाउन्डेसनका अध्यक्ष लक्ष्यबहादुर केसीले सम्मान प्रदान गरेका हुन् । यस्तै सूर्योदय एजुकेसन फाउन्डेसनले यस वर्ष एसईईमा सर्वोत्कृष्ट नतिजा ल्याउने विद्यार्थी सविना पकुवाल, सम्झना भट्टराई लगायतलाई सम्मान गरेको छ ।"
फेसबुकलाई ५ अर्ब डलर जरिवाना,कम्पनीले फेसबुक प्रयोगकर्ता र उनीहरूका साथीहरूबाट एक प्रश्नोत्तर एपका माध्यमबाट तथ्यांक संकलन गरेको थियो । उक्त मुद्दामा बेलायतको नियामक निकायले पनि फेसबुकमाथि ५ लाख पाउन्ड जरिवाना गरिसकेको छ ।
आक्रमणमा पत्रकारसहित कम्तीमा २६ मारिए,सोमाली जर्नालिस्ट सिन्डिकेटका अनुसार घटनामा नलेयासँगै अर्की एक पत्रकार मोहमद ओमार सहलको समेत ज्यान गएको छ । लडाकु समूह अलशबाब सन् २०११ मा हटेपछि किस्मायु अन्य स्थानको तुलनामा शान्त मानिन्थ्यो । राजधानी मोगादिसुमा अफ्रिकी संघका शान्तिसेना र अमेरिकी तालिमप्राप्त सोमाली फौज तैनाथ रहे पनि लडाकुले बारम्बार आक्रमण गर्ने गरेको छ ।
कोरियामा न्यूनतम ज्याला बढ्यो,"यद्यपि, श्रमिकको हकअधिकारमा क्रियाशील ट्रेड युनियनले मन्त्रालयले बढाएको ज्यालामा असन्तुष्टि व्यक्त गरेका छन् । अहिलेको ज्याला १० हजार वन हुनुपर्ने उनीहरूको माग छ । एसियाका १७ देशका युवाका लागि रोजगारीको आकर्षक गन्तव्य कोरियामा प्रत्येक वर्षको तलब वृद्धिले नेपाली श्रमिक उत्साहित देखिएका छन् । यद्यपि, कतिपय साना तथा घरेलु उद्योगमा कार्यरत आप्रवासीले भने न्यूनतम ज्याला नपाउने गरेको गुनासो छ । कृषि तथा पशुपालन भिसाबाहकका लागि कामादार र सञ्चालकबीच आपसी समझदारीमा ज्याला तय हुने छ । आप्रवासी कामदारको न्यूनतम ज्यालाबाट रोजगारदाताले खाना तथा बसोबासका लागि २० प्रतिशत कटौती गर्न पाउने व्यवस्था छ ।"
औसतभन्दा बढी वर्षा,नेपालगन्जमा जुलाईमा औसत पर्ने पानीको मात्रा ४३०७ मिमि हो । १३ दिनमै त्यहाँ ४७१९० मिमि वर्षा भइसकेको छ । सिमरामा जुलाईमा औसत ५८०२ मिमि वर्षा हुनुपर्नेमा १३ दिनभित्रै ५९४३० मिमि वर्षा भइसकेको छ । विराटनगरमा जुलाईभरि औसत ५३०८ मिमि वर्षा हुन्छ । १३ दिनमै त्यहाँ पनि ३०४२ मिमि वर्षा भइसकेको छ । विराटनगरमा यस वर्ष औसतभन्दा बढी मनसुनी वर्षा हुने देखिएको छ । धनगढीमा औसत ५६५९ मिमि वर्षा हुनुपर्छ । अहिलेसम्म २७४८० मिमि वर्षा भइसकेको छ । पोखरामा यो वर्ष कम वर्षा भएको छ । जुलाईमा औसत ९४०३ मिमि वर्षा हुन्छ । अहिलेसम्म १९८४० मिमि मात्र वर्षा भएको छ । भैरहवामा पनि एक महिनामा औसत ५४५६ मिमि वर्षा हुन्छ । १३ दिनमा २६०७ मिमि मात्र वर्षा भएको छ । वीरेन्द्रनगरमा एक महिनामा औसत ४७१९ मिमि वर्षा हुने महाशाखाको अनुमान छ । १३ दिनमै त्यहाँ २०५३० मिमि वर्षा भइसकेको छ ।
सर्पबाट जोगिन चिकित्सकको आग्रह,"स्वास्थ्योपचारमा लाग्न अपिल नेपाल चिकित्सक संघले आपतकालीन अवस्थामा सबै चिकित्सक, स्वास्थ्यकर्मीलगायत आफ्ना सदस्यलाई प्रभावित क्षेत्रमा गएर स्वास्थ्य सेवा दिन अपिल गरेको छ । संघले शनिबार विज्ञप्ति जारी गरी आफ्ना सबै शाखाका सदस्य र दैवी उद्धार समितिलाई सक्रिय गराई तन, मन एवं धनले सहयोगसँगै घटनास्थलमा तुरुन्त खटिन आग्रह गरेको छ ।"
खाँ कारागार चलान,०६६ वैशाख १३ गते गोली हानी हत्या गरिएका तत्कालीन माओवादीका जिल्ला नेता राजेन्द्रप्रसाद तिवारीका छोरा अभिषेक तिवारीले विज्ञप्ति जारी गरी खाँलाई कडा सजाय दिन माग गरेका छन् । तिवारी हत्याको आरोप खाँमाथि छ । तिवारी हत्याको जिम्मा खाँ संलग्न तत्कालीन संयुक्त जनतान्त्रिक तराई मुक्ति मोर्चा (कौटिल्य) समूहले लिएको थियो ।
वित्तीय क्षेत्र चाहन्छ स्थायित्व,हामीकहाँ स्वार्थको द्वन्द्व बढी भयो । विभिन्न व्यापारी नै बैंकर हुँदा बैंकले स्वतन्त्र रूपमा काम गर्न नपाएको हुन सक्छ । त्यसैले यो मौकामा कसरी त्यसलाई न्यूनीकरण गर्न सकिन्छ कि भनेर मौद्रिक नीतिमा राख्न सकिन्छ ।
वित्तीय क्षेत्र चाहन्छ स्थायित्व,"त्यसकारण यो मौद्रिक नीतिलाई यसपटक सम्बोधन गरियोस् । सुरक्षण अनुपात पहिला ७५ प्रतिशत थियो, पछि ६० मा झारियो, त्यसपछि ५० मा झारियो, अहिले ४० मा झारिएको छ । त्यसकारण नेपाल सरकारबाट स्वीकृति लिएर सुरु गरिएको आयोजनालाई कम्तीमा पनि ६६ प्रतिशत रेसियोमा लगानी गरियोस् । २८ बैंकको २८ वटा तरिका छन्, बजार मूल्य निकाल्ने । कसैले ६०, ४० अनुपातमा काम गर्छ । कसैले ३० र ७० गर्छ । एकरूपता हुने गरी यो पनि कायम गरियोस् । अहिले हाउजिङ क्षेत्रमा लोन लस प्रोभिजन १५ प्रतिशत राखिएको छ । ऋणको ब्याज बढी लिने कारण यो पनि हो । तर, उद्योग भनेर राखिएको छ भने त्यसलाई लोन लस प्रोभिजन किन बढी गर्ने ? समस्या परिरहेका उद्योगका लागि केन्द्रीय बैंक र नेपाल सरकारले काम गरुन् ।"
बागलुङ दूधमा आत्मनिर्भर,"बिहुँका बालानन्द कँडेल नमुना दूध सहकारीमा आबद्ध छन् । उनले दूधको मूल्यसँगै मनग्गे बोनससमेत पाएको बताए । गाउँमा बसेर खेतीपाती गरी गाईभैंसी पाल्दा पनि सम्मान हुने दिन आउने रहेछ, उनले भने, सहकारीमार्फत काम गर्दा बजार खोज्न जानुपरेको छैन । सहकारीले सदरमुकाममा लगेर दूध बेच्न थालेपछि किसानलाई बजारको समस्या नपरेको बताए । सहकारीमा आबद्ध भएका बिहुँ र भीमापोखराका १३३ किसानले वर्षमा १ लाख २६ हजार लिटर दूध बेचेको तथ्यांक छ । उक्त गाउँबाट मात्र वार्षिक ७७ लाख ८७ हजार रुपैयाँको दूध बजार पठाइन्छ ।"
"कोदोफापर सस्तो, चाउचाउ र पाउरोटी महँगो","रैथाने बालीको उपयोग नबढे किसानहरू निराश भएर खेती गर्न छाड्ने अगुवा कृषक चन्द्रप्रसाद अधिकारीले बताए । विदेशमा यस्ता बालीबाट बनेका खाद्य पदार्थहरूको प्रयोग अत्यधिक छ । नेपालमा भने रैथाने बाली लोप हुने, विदेशबाट आयात गर्नुपर्ने विडम्बनापूर्ण अवस्था आउन सक्छ ।"
तरुल खेतीमा आकर्षण,"तरकारी उत्पादनका प्रशस्त सम्भावना भए पनि स्थानीय तहले हालसम्म यसतर्फ चासो दिन सकेको छैन । केही सानातिना तालिमहरू सञ्चालन गरे पनि कृषकलाई राहत हुने खालका ठूला योजना ल्याउन नसकेको हो । अहिले पनि दोधारा, चाँदनी क्षेत्रमा उत्पादन हुने तरकारी बिक्री गर्न समस्या हुने गरेको छ । यसका लागि व्यवस्थित बजार र संकलन केन्द्रसमेत स्थापना हुन नसकेको किसानको गुनासो छ ।"
कृषिलाई प्राथमिकता,प्राकृतिक विपत्ति तथा अन्य घटनाको क्षतिपूर्ति दिन कृषि तथा पशु बिमा योजनामा जोड दिइने गाउँपालिकाको कृषि शाखा प्रमुख घनश्याम खत्रीले बताए । कृषिमा आकर्षण बढाउन वडामा थप एकएकजना कृषि र पशु स्वास्थ्य प्राविधिकहरूको व्यवस्था गरिने योजना अघि सारिएको छ ।
नमुना कृषिगाउँ स्थापना,त्यस क्षेत्रका ३० कृषकलाई मौरीसहितका घार प्रदान गरिएको छ । यसअघि उनीहरूलाई मौरीपालनसम्बन्धी तालिम दिइएको थियो । व्यावसायिक रूपमा उत्पादन गरेर प्रदेशकै नमुना गाउँ बनाउन यस क्षेत्रका बासिन्दा सक्रिय भएर लागेको वडा नं ९ का वडाध्यक्ष लोकनारायण श्रेष्ठले बताए ।
नयाँ विजेताको पर्खाइ,"त्यस अगाडि बलरलाई मदत गरिरहेको पिचमा विलियम्सन र टेलरले खुबै संघर्ष गर्दै रन बटुले । न्युजिल्यान्डसँग चार वर्षअगाडि सन् २०१५ मै मेलबर्नमा फाइनल खेलेको अनुभव छ । तर इंग्ल्यान्डले सन् १९९२ मा अन्तिमपल्ट फाइनल खेल्दा अहिलेको टिमका अधिकांस खेलाडी जन्मेकै थिएनन् । हामी क्रिकेटका घरमा फाइनल खेल्दै छौ । हामीमात्र होइन, इंग्ल्यान्ड पनि दबाबमा रहनेछ । हाम्रो उद्देश्य फाइनलमा राम्रो खेल्ने र मज्जा लिनेमा केन्द्रित हुनेछ ।"
प्लेयर्स टु वाच,पछिल्ला केही वर्षयता इंग्ल्यान्डको रन मेसिनका रूपमा चिनिएका टेस्ट कप्तान जो रुटले जारी विश्वकपको पछिल्ला १० इनिङ्समा ५ सय ४९ रन प्रहार गरिसकेका छन् । न्युजिल्यान्डविरुद्ध एकदिवसीय क्रिकेटमा सबैभन्दा धेरै ९ सय २५ रन प्रहार गर्ने इंग्लिस ब्याट्सम्यान पनि हुन् उनी । विश्वकप फाइनलमा इंग्ल्यान्डको शक्तिशाली ब्याटिङक्रमको तेस्रो नम्बरमा आएर उनीबाट केही विशेष प्रदर्शन अपेक्षा टोलीले गर्नेछ । जेसन रोय र जोनी बेरिस्टोको सन्तुलनले पनि रुटमाथि दबाब कम हुनेछ ।
फाइनलमा मुख्य तीन तत्त्व,हेनरीविरुद्ध वोक्सम्याट हेनरीले सेमिफाइनलमा भारतको माथिल्लो क्रमलाई खुबै दबाबमा राखेका थिए । उनको प्रदर्शन धेरै हदसम्म न्युजिल्यान्डलाई विश्वकप उपाधि दिलाउन निर्णायक हुनेछ । उनले त्यस खेलमा ३७ रन दिएर ३ विकेट लिए । त्यसमा रोहित शर्माको विकेट सबैभन्दा महत्त्वपूर्ण रह्यो । यी पेसम्यानले ८ खेलमा १३ विकेट लिएका छन् । यस्तै प्रदर्शन अस्ट्रेलियाविरुद्ध इंग्ल्यान्डका लागि क्रिस वोक्सको रहेको छ । उनले डेविड वार्नरको विकेटसँगै अस्ट्रेलियाको माथिल्लो क्रममा त्रास उत्पन्न गराएका थिए । उनले २० रन दिएर ३ विकेट लिएका थिए । वोक्सले जोफ्रा आर्चरसँग मिलेर १० खेलमा ३२ विकेट लिएका छन् ।
थाइल्यान्ड ओपनमा तीन पदक,त्यस्तै महिला टिम कातामा नेपालले कांस्य पदक जितेको छ । ५ देशका टोली सहभागी महिला टिम कातामा २२८८ स्कोरसहित नेपालले कांस्य जितेको हो । म्यानमारले रजत र चीनले स्वर्ण जितेका हुन् । कुमुतेतर्फ नेपालका दिवश श्रेष्ठले ८४ केजीमुनि तौल समूहमा कांस्य जितेका छन् । चीनले स्वर्ण र भारतले रजत जिते ।
नेपालको गतिलो जित,"बाँकी ५४ ओभरमा ६ विकेट गुमाएको मलेसियाले ३६ रनमात्र जोड्न सक्यो । इनिङ्सको अन्तिम ओभरमा करणले ३ विकेट झारेका थिए । उनले अन्तिम ओभरको दोस्रो, चौथो र पाँचौं बलमा विकेट लिएका हुन् । ४ ओभर बलिङ गरेका करणले २७ रन खर्चेका हुन् । सन्दीप लामिछाने र वसन्त रेग्मीले २२ विकेट लिए ।"
सिमोनाको सनसनी,"लन्डन अमेरिकी स्टार सेरेना विलियम्सलाई सोझो सेटमा हराउँदै रोमानियाकी सिमोना हालेपले ग्रान्ड स्लाम टेनिस विम्बल्डनको उपाधि जितेकी छन् । शनिबार २४ ग्रान्ड स्लामको कीर्तिमान बराबरी गर्ने अभियानमा रहेकी भेट्रान सेरेनालाई ६२, ६२ को सेटमा स्तब्ध पार्न सिमोनाले ५६ मिनेट खर्चिन् । सिमोनाको यो पहिलो विम्बल्डन उपाधि हो ।"
लवकुश मार्स,"रोबोट बनाउने सबै रकम घरपरिवारले खर्चेको हो । रोबोट चलचित्र हेरेपछि रोबोट बनाउने सोच आएको उनीहरूले बताए । यसपछि इन्टरनेट सर्च गरे । इन्टरनेट सहयोगले रोबोटबारे धेरै जानकारी लिए । त्यसबाट उपकरण किन्दै र जडान गर्दै गए । आखिर रोबोट तयार भयो, उनीहरूको सपना साकार भयो ।"
फुटबलका उदाउँदा तारा,"प्लेयर अफ द टुर्नामेन्ट को उपाधि हात पारेका १० वर्षीय कुलदेव तितुङ कक्षा ५ मा पढ्दै छन् । उनको परिवारमा आमा शर्मिला तितुङ, बुबा सुन्दर तितुङ र दिदी ओसिन तितुङ छन् । खेलेर विद्यालयलाई जिताउँदा एकदम खुसी लागेको उनले बताए । स्कुलले जित्दा एकदम खुसी लागेको छ, उनले उत्साही हुँदै भने, अर्को पटक पनि जिताउने छु । अहिलेसम्म ४ वटा म्याचमा भाग लिइसकेका उनले क्रिस्टियानो रोनाल्डोझैं खेलाडी बनेर आमाबुबाका लागि घर बनाएर पाल्ने रहर भएको बताए । फुटबलका सोखिन उनले ठूलो भएर किरण चम्जोङझैं आफ्नो देशका लागि खेल्ने सपना रहेको सुनाए ।"
हजुरबा,"सौरभ चापागार्इंयुनाइटेड स्कुल, ललितपुर"
राम्रो बानी,"त्रुशा दाहाल कक्षा६, एभरेस्ट इंग्लिस स्कुल, भक्तपुर"
रोपाइँ,"यो वर्षको अन्तिम रोपाइँ भएकाले सबै जनाले हिलो छ्यापाछ्याप गर्दै रमाइलो पनि गरे । यसपालि सुमनको खेतको रोपाइँ अँध्यारो नहुँदै सकियो । सबै जनाले खोलामा गएर नुहाइधुवाइ गरे । अनि घरतिर लागे । सुमनको परिवार पनि भैंसीलाई घाँस बोक्दै, गोरु, बाख्रा अगाडि लगाएर वर्षभरि ढुक्कसँग भात खान पाइने खुसीले घरतिर लागे । सुमनलाई भने आफूले रोपेको गराको धान काट्ने दिन चाँडै आइदिएनि हुन्थ्यो भन्ने लागिरह्यो । मञ्जु भट्ट"

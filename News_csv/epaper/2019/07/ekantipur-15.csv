शीर्षक,विवरण
प्रतिवेदन थन्क्याउँदाको परिणाम,त्यसको केही दिनमै १८१९ अप्रिलमा काठमाडौंमा बसेको जेसीआईएफएमको बैठकले स्थलगत अध्ययनका लागि टोली खटाउने लगायतका निर्णय गरेको थियो । लगत्तै भएको भारतीय प्रधानमन्त्री मोदीको नेपाल भ्रमणका बेलासमेत नेपाली पक्षले यो विषयलाई दोहोर्याएको थियो । त्यही बेला प्रधानमन्त्री ओली र मोदीबीच १९ सेप्टेम्बरभित्र नेपाल र भारतबीच रहेका डुबानलगायत समस्यालाई सम्बोधन गर्ने सहमति पनि भएको थियो ।
"मृतकको संख्या ६०, २५ अझै बेपत्ता",प्रहरीले बाढीपहिरोको जोखिममा रहेका विभिन्न जिल्लाका घरपरिवारलाई सुरक्षित स्थानमा सार्ने तथा पहिरोमा पुरिएका धनमाल निकालेर सुरक्षा गर्ने कामसमेत स्थानीयवासीको सहयोगमा अघि बढाइएको जनाएको छ ।
कर्णालीका सांसदलाई १० करोड,"आर्थिक वर्ष समापनका बेला सडक योजना निर्माणका लागि टेन्डर प्रक्रिया सुरु भएको छ । निर्माण सम्पन्न भएका योजनाको संख्या निकै न्यून छ । कार्यक्रम कार्यान्वयन गर्ने भौतिक पूर्वाधार विकास मन्त्रालयले योजनाको टेन्डर प्रक्रिया सुरु भए पनि एउटै योजना सम्पन्न नभएको जनाएको छ । क्रमागत योजना भएकाले यो वर्ष सम्पन्न नभए पनि अर्को वर्ष काम त भइहाल्ला नि, मन्त्री खडगबहादुर खत्रीले भने, बजेट फ्रिज हुन नदिई प्रक्रिया सुरु गर्नु पनि ठूलो कुरा हो ।"
पहाडी बस्ती जोखिममा  २ हजार परिवार सारियो,बाढीपहिरोमृतकका परिवारलाई २ लाखमोरङ बाढीपहिरोमा ज्यान गुमाउनेका परिवारलाई प्रदेश १ सरकारले राहतस्वरूप २ लाख रुपैयाँ दिने भएको छ । मन्त्रिपरिषदको आइतबारको बैठकले मृतकका परिवारलाई जनही उक्त रकम दिने निर्णय गरेको हो । सरकारका प्रवक्ता एवं आन्तरिक मामिला तथा कानुनमन्त्री हिक्मत कार्कीका अनुसार बाढीपहिरोमा घाइते भएकालाई सरकारी अस्पतालमा निःशुल्क उपचार गराउने निर्णयसमेत भएको छ । निजी अस्पतालमा उपचार गराउनेको ५० हजारसम्म उपचार खर्च प्रदेश सरकारले व्यहोर्ने उनले बताए ।
प्रदेशमा भर्ना हुने प्रहरी महानिरीक्षक बन्न नपाउने,समितिले विधेयकमा निजामती कर्मचारी सायोजन ऐनसँग समान हुने गरी प्रदेशमा समायोजन भएर जाने प्रहरीको तलबमा दुई ग्रेड वृद्धि हुने प्रावधान राखेको छ । समायोजनमा जाने प्रहरीको मनोबल कमजोर नहोस् भन्नका लागि निजामती कर्मचारीको जस्तै प्रहरीको समेत ग्रेडवृद्धि हुने व्यवस्था विधेयकमा गरिएको जानकारी समितिले दिएको छ ।
'लगाम लगाउने' नियमावलीले विवाद,"त्यसअघि केन्द्रीय सदस्य महेश आचार्यले प्रतिष्ठानलाई केन्द्रीय कार्यसमितिको समानान्तर बनाउन सक्ने गरी शाखा खोल्ने अधिकारसहितको प्रावधान सच्याउनुपर्ने बताएका थिए । अहिले पो शेरबहादुरजी र विमलेन्द्रजीमा एकता छ । भोलि निर्वाचित भएर आउँदा सभापतिसँग कुरा नमिल्न सक्छ, त्यतिबेला प्रतिष्ठानले समानान्तर संस्थाका रूपमा काम गर्न सक्छ, उनले भने । लेबीको व्यवस्थामा पनि सदस्यहरूबीच फरकफरक धारणा आएका थिए । बैठकले केन्द्रीय समितिबाट उठेको विवादलाई पछि सहमतिमा परिमार्जन गर्ने गरी नियमावली पारित गरेको छ ।"
"जोखिममा बस्ती, यात्रामा सास्ती",यसैबीच बाढीपहिरोका कारण छात्रछात्रालाई विद्यालय आउजाउमा समस्या भएकाले मकवानपुरका एक गाउँपालिका र हेटौंडा उपमहानगरपालिकाको एउटा वडाले सामुदायिक र संस्थागत स्कुल तीन दिनलाई बन्द गरेको छ । भीमफेदी गाउँपालिका र हेटौंडा उपमहानगरपालिका ५ भित्रका सबै विद्यालय मंगलबारसम्म बन्द गरिएको हो । बाढी पहिरोका कारण छात्रछात्राहरू स्कुल आउजाउ गर्न समस्या भएकाले वर्षे बिदामा कट्टी हुने गरी तीन दिन छुट्टी दिएको भीमफेदी गापाका अध्यक्ष हिदम लामाले बताए । वर्षाले उक्त गाउँपालिकाका विभिन्न क्षेत्रका खहरेखोलामा बाढी आएको छ । हेटौंडा उपमहानगरपालिका ५ को केही क्षेत्रका बस्ती डुबानमा परेको छ ।
"२१ को मृत्यु, राहत घोषणा","बाढी र पहिरोमा परी प्रदेश ३ का १३ जिल्लामा आइतबारसम्म २१ जनाको मृत्यु भएको छ । ललितपुरमा ५, काठमाडौंमा ३, मकवानपुरमा ३, काभ्रेमा ३, सिन्धुलीमा ३, धादिङमा २ र रामेछाप र चितवनमा ११ जनाको मृत्यु भएको प्रदेश सरकारले जनाएको छ । प्रदेश सरकारले मृतक र घाइतेका परिवारलाई राहत र उपचार खर्च उपलब्ध गराउने निर्णय गरेको छ । प्रदेश विपद् व्यवस्थापन निर्देशक समितिको शनिबार बसेको बैठकले मृत्यु भएकाको परिवारलाई एक लाख रुपैयाँका दरले राहत उपलब्ध गराउने निर्णय गरेको हो । मृतकका परिवारलाई घरघरमै पुगेर राहत उपलब्ध गराउने प्रदेश सरकारले जनाएको छ । मुख्यमन्त्री डोरमणि पौडेलको अध्यक्षतामा बसेको बैठकले घाइते भएकाका लागि प्रदेश सरकारमातहतका अस्पतालमा निःशुल्क उपचार गर्ने र त्यसबाहेकका अस्पतालमा उपचार गराए जनही २५ हजार रुपैयाँ उपचार खर्च उपलब्ध गराउने निर्णय गरेको आन्तरिक मामिला तथा कानुनमन्त्री शालिकराम जमकट्टेलले बताए । उपचारको बिलका आधारमा बढीमा २५ हजार रुपैयाँसम्म उपलब्ध गराउने निर्णय गरेका छौं, उनले भने । प्रदेश सरकारमातहत ८ वटा अस्पताल छन् । १३ जिल्लामा १८ जना घाइते र ९ जना बेपत्ता भएका छन् ।"
हेटौंडा भीमफेदी फाखेल सडक खुल्यो,"हेटौंडाबाट काठमाडौं प्रवेश गर्ने छोटो दूरीको फाखेलतर्फको वैकल्पिक मार्ग तीन दिनपछि आइतबार सञ्चालनमा आएको छ । हेटौंडाभीमफेदीकुलेखानीफाखेलफर्पिङ मार्गका विभिन्न भागमा गएको पहिरोका कारण शुक्रबारबाट अवरुद्ध थियो । उक्त सडक खण्डको फाखेल क्षेत्रमा पहिरो गएकाले सडक अवरुद्ध हुँदै आएको हो । स्थानीय, प्रहरी र सडक विभागको सक्रियतामा पहिरो र अवरोध हटाएर सवारी साधन सञ्चालनमा आएको प्रहरी उपरीक्षक मुकेशकुमार सिंहले बताए । त्रिभुवन राजपथ भने शनिबारबाटै सञ्चालनमा आइसकेको छ । उक्त राजपथको महभीरमा पहिरो पन्छाएपछि सञ्चालनमा आएको हो तर हेटौंडाभीमफेदीकुलेखानीसिस्नेरी भएर काठमाडौं प्रवेश गर्ने सडक भने अझै अवरुद्ध छ । उक्त सडक खण्डको सिस्नेरीको ज्यामिरेमा करिब २ सय मिटर सडक तल खसेको छ । उक्त सडक सञ्चालनमा ल्याउन अझै केही दिन लाग्ने सडक विभागले जनाएको छ । यो सडक सञ्चालनमा ल्याउन तीव्र गतिमा काम भइरहेको प्रहरी उपरीक्षक सिंहले बताए ।"
किरिया गर्न छिमेकीको आश्रय,अविरल वर्षातपछिको पहिरोले घर पुरिँदा रामप्रसादकी ५५ वर्षीया श्रीमती गोमा र ६ वर्षकी नातिनी सुहाबीको घटनास्थलमै मृत्यु भएको थियो । ३० वर्षीय सुत्केरी बुहारी सुशीला र ३ महिने नातिनी अनुष्का घाइते भएका थिइन् । अनुष्कालाई उपचारपछि घर ल्याइसकिएको छ । सुशीलालाई माटाका कारण निमोनियाँको संक्रमण देखिएका कारण शिर मेमोरियल अस्पतालको सघन उपचार कक्षमा भर्ना गरी उपचार भइरहेको छ ।
पोखरी मासिँदा बस्तीमै ताल,"निरन्तर सफा गर्दा कतिपय पुरियो, उनले भने ।ललितपुर महानगरपालिका सहरी विकास महाशाखा प्रमुख रुद्रप्रसाद गौतम भन्छन्, निकास र बर्खाको पानी एउटै पाइपमा पठाउन बाध्य हुनु पाटनमा जलमग्न हुनुको मुख्य कारण हो । उनले ठूलो पाइप राख्दा फोहोर थिग्रिने समस्या र नराख्दा बर्खामा जलमग्न हुने समस्या रहेको बताए । अहिले एसियाली विकास बैंक (एडीबी) को सहयोगमा आयोजना कार्यान्वय निर्देशनायल (पीआईडी) र महानगरबीच ढल व्यवस्थापन गर्ने विषयमा सम्झौता भइसकेको छ, उनले भने, सम्झौताअनुसार ढल लगनखेल थटी टोल हुँदै बंगलामुखीसम्म २ दशमलव ८ किमि दूरीमा बन्नेछ । उनले करिब ४८ लाख रुपैयाँ लागतमा ढल बन्न लागेको बताए । अहिले नगरको ढल पाटन दरबार स्क्वायर क्षेत्रको महापाल चोक र मंगलबजार भएर वाग्मतीमा मिसिने गर्छ ।"
"खोला मिचिए, माथिमाथि पानी",उपचार पोखरीमा प्रशोधन गरेपछि मात्र हनुमन्तेमा सफा पानी पठाउने प्रक्रिया थालियो । पश्चिम भागबाट बग्ने ढल भक्तपुर १ सल्लाघारीस्थित ४ वटा उपचार पोखरीमा प्रशोधन गरी हनुमन्तेमा पानी पठाउन थालेको ज्याख्वो बताउँछन् । परियोजनाले निर्माण थालेको प्रक्रिया २ देखि ३ वर्षबाट टिक्न सकेन । परियोजनाले पोखरीको प्राविधिक व्यवस्थापनको जिम्मेवारी स्थानीयलाई दिन सकेन ।
चाँगुनारायण चौघेरा अस्तव्यस्त,"पुरातत्त्व विभाग भक्तपुरले भने चाँगुनारायण मन्दिर चौघेरा सत्तलको पुनर्निर्माण कार्य थालनी भइसकेको जनाएको छ । विभाग प्रमुख मोहन सिं लामाका अनुसार चौघेरा सत्तल पुनर्निर्माणका लागि २०७५ माघ २ मा लुम्बिनीसानु सुवालपवन जेभीसँग सम्झौता भई मन्दिर परिसरको दक्षिण पश्चिमतर्फ जग खनिसकेको छ । उत्तर पश्चिम र पश्चिमतर्फको पाटीमध्ये मूल पुजारीको सामान राख्ने सत्तलबाहेक क्षतिग्रस्त संरचना भत्काउने कार्य भएको समेत उनले बताए । मूल पुजारीको पुजा सामग्री राख्ने ठाउँ अभावमा चरणबद्ध किसिमबाट पुनर्निर्माण गर्ने तयारी भएको छ, उनले भने । मन्दिरको उत्तर पश्चिमतर्फ भने भूक्षय हुन सक्ने जोखिम रहेकाले टेको पर्खाल (रिटेनिङ वाल) को कार्यपछि मात्र सत्तल पुनर्निर्माण गर्नुपर्ने देखिएको पुरातत्त्व विभाग भक्तपुर प्रमुख लामा बताउँछन् । रिटेनिङ वालका लागि भेरिएसन अर्डर गर्नुपर्ने हुन्छ, भेरिएसन अर्डरका लागि विभागमा प्रस्ताव भएको छ, उनले भने, भूक्षय नियन्त्रणपछि मात्र सत्तलको पुनर्निर्माण हुन्छ । भूक्षय नियन्त्रणका लागि बजेट इस्टमेट हुन बाँकी रहेको समेत जनाएको छ । सत्तल निर्माणका लागि पुरातत्त्व विभागले सुरुमा २४ करोड रुपैयाँ लागत अनुमान निकालेको थियो । बोलपत्र प्रक्रियामा जाँदा निर्माण कम्पनीसँग करसहित १६ करोड ७६ लाख रुपैयाँमा ठेक्का सम्झौता भएको स्मारक संरक्षण तथा दरबार हेरचाह कार्यालय भक्तपुर प्रमुख लामाले बताए । २०७८ असार १५ भित्र चाँगुनारायण मन्दिर परिसरको चौघेरा सत्तल निर्माण गरिसक्ने लक्ष्यसहित निर्माण कम्पनीसँग सम्झौता भएको उनी बताउँछन् । सत्तल पुनर्निर्माणका लागि निर्माण सामग्री ओसारपोसारमा समेत समस्या देखिएको कार्यालयले जनाएको छ । निर्माण सामग्री मन्दिर परिसर पुर्याउन नयाँ प्रविधि अपनाउन समय लागेकाले समेत पुनर्निर्माण ढिलाइ भएको र केही दिनमै कार्य सुचारु हुने विभाग प्रमुख लामा बताउँछन् ।"
जति ब्याज उति बोझ,"उच्च आर्थिक वृद्धिलाई सघाउन विस्तारकारी नीति चाहिन्छ भने मूल्य नियन्त्रण र स्थायित्वका लागि संकुचनकारी । बैंक तथा वित्तीय संस्था मर्जरको नीति लिएको राष्ट्र बैंकले गाभिन बाध्य पार्ला भनेर यो क्षेत्र बढी तातेको छ । हालको बहस सुन्दा यसपटक यही कार्यसूची मात्रै हो कि भन्ने भान पर्न गएको बारे राष्ट्र बैंक चनाखो हुनुपर्छ । सर्वसाधारणलाई वित्तीय ज्ञान, आफ्नो व्यापार व्यवसायका लागि सस्तोमा ऋण, उच्च ब्याजदरमा बचत र पैसासम्म सहज पहुँच चाहिएको छ । यसका लागि राष्ट्र बैंक गम्भीर समीक्षासाथ निर्भीक निष्कर्षमा पुग्न सक्छ कि सक्दैन ?"
डुबानमा उत्रनुपर्ने चेत,"सप्तरीको हनुमान नगर र वरपरका हजारौं घर डुबानमा परेका छन् । बाँके, बारा, पर्सा पनि डुबानको चपेटामा परेका छन् । भारत भने देखेनदेखेझैं गरिरहेको छ । भारतले नेपाललाई नजिकको मित्र भने पनि सधैं यस्तै दुःख दिने काम गर्छ । कहिले सिमानामा बाँध बाँधेर कहिले नेपालको कृषिजन्य सामान निकासी हुनलाग्दा समेत क्वारेन्टिन र विषादी परीक्षण गर्ने भन्दै महिनौं अल्मलाएर । २०७२ को नाकाबन्दी त मित्रताको नाममा कलंक नै भैहाल्यो । अहिले भारतले नेपालको सिमानामा टाँसिनेगरी पूर्वपश्चिम बाटो र बाँध बनाइरहेको छ । तराई मधेस यसरी डुबानमा पर्दा सरकारले भारतसँग दह्रो कुरा गर्नुपर्छ । मधेसवादी दलहरूले पनि मधेसको हितका लागि आवाज उठाउनैपर्छ । गोपाल देवकोटा, गोकर्णेश्वर ८, काठमाडौंभारतीय बाँधले नेपाली बस्ती डुबानमा परेको विषय गम्भीर छ । यसलाई लिएर भारतीय पक्षले यतिविघ्न मौनता किन साँधेको छ ? बुझ्न सकिन्न । सप्तकोशी बाँधका साँचो आफ्नो हातमा खिचेर नेपालका तटीय क्षेत्रमा पुर्याएको क्षतिले रोटीबेटीका रिस्तालाई धज्जी उडाएको छ । कदमकदममा भारतीय पक्षको हेपाहा प्रवृत्ति कोशी, गण्डक र टनकपुरका ड्यामजस्तै फराकिला र गहिरा छन् । कसले तौलने अत्याचारको यो परिमाणलाई ? कोशी बाँध पूर्व र मध्य तराईमा वर्षेनि पाहुना बनेर प्रवेश गर्छ र शत्रु बनेर बिल्लीबाठ बनाउँछ । यो जनधनको नाश लेखाजोखा गर्न भारतीय पक्ष किञ्चित चाहँदैन । मित्रवत तवरले कूटनीतिक शैलीमा नेपालसँग व्यवहार गर्नुभन्दा पाइतालामा थिच्नेदबाउने गरेको दुनियाँ छ । श्यामसुन्दर कुइँकेल, हाँडीगाउँ, काठमाडौं"
बेहाल बाटो,"१) सडक बनेपछि पहिलो काम नाली बन्नुपर्ने हो, किन भएन ?२) बाटोमा जथाभावी डोजर र स्काभेटर चलाउँदा जमिन थर्किएर भूस्खलनको सम्भावना बढेको छ । यसमा ख्याल कहिले गर्ने ?३) सडकको माथिल्लो भागमा स्लोप मेन्टेन गर्न सकियो भने माटो खस्न कम हुन्छ र पैह्रो नियन्त्रण पनि धेरै हदसम्म हुनसक्छ । यसतर्फ ध्यान कहिले जाने ?४) सडकको कुनै भागमा हल्का क्षति हुनासाथ उही समयमा मर्मतसम्भार गर्न सकियो भने क्षतिको दर घटाउन सकिन्छ । तर किन जहाँ पनि धेरै भत्कियोस् भनेर पर्खने ठेकेदारी प्रथा बढ्दै छ ?५) स्थानीय तहमा बनेका उपभोक्ता समितिहरू पनि ठेक्कापट्टा सम्पन्न गर्नतर्फ मात्र उन्मुख छन् । किन आफ्नो बाटो भनेर माया गर्न छाडे ?डोजरमुखी कागजी स्थानीय उपभोक्ता समिति बनाएर झारा टार्ने विकासे कामको अन्त्य नगरेसम्म हाम्रा सडक अझ बिग्रेर जानेछन् । धनजनको क्षति अझ बढ्नेछ । चेतनाथ हरित, नयाँबानेश्वर, काठमाडौं३"
मेडिकल शिक्षामा मनपरी,"समाधानकेही वर्ष पहले मेडिकल कलेजमा हुने गरेका अनियमिताबारे समाजमा चर्चा कमै हुन्थो । डाकेसीको आन्दोलनले चिकित्सा क्षेत्रका विकृति बाहिर आउने क्रम अझै जारी छ । जिम्मेवार निकायले गम्भीर पहलकदमी नलिएसम्म विद्यार्थीले अनुभूत गर्ने खालको परिवर्तन आउन मुस्किल छ । मेडिकल कलेजले विद्यार्थीसँग असुलेका अवैध रकम महिना दिनभित्र फिर्ता गर्ने सहमति भएको भनी पाँच महिना बढी भैसक्यो, तर उपलब्धि शून्य छ । मेडिकल शिक्षा अनुगमन गर्ने शक्तिशाली आयोगमा उही विवादित व्यक्तिलाई बसाउने रवैयाले सुधारका बाटो पहिल्याउन अझै कुर्नुपर्ने संकेत गर्छ । डाकेसी अनशन बस्ने बित्तिकै एकजुट हुने समाजले अरु बेलामा पनि दबाब सिर्जना नगर्दा सरकार लगामबिना दौडिरहेको छ । सेवाभाव लिएर मेडिकल क्षेत्रमा प्रवेश गरेमा विद्यार्थीलाई लुट्न सिकाउने कलेजमाथि अनुसन्धान गरी खारेजीसम्म जानसके त्यो चिकित्सा क्षेत्र सुधारको कोशेढुंगा हुने थियो । सुदन अधिकारी, मेडिकल विद्यार्थी"
"लज्जित शासन, दुःखी देश","यस्ता विषयमा पनि समयमा ठिक सूचना आफूलाई दिइएन भन्ने आरोप अरु कुनै अमूकलाई लगाएर प्रधानमन्त्री चोखो देखिने कसरत भइहाल्ला । तर आफैंले गरेका खराब निर्णयहरूको बचाउ गर्ने बाँकी विकल्प रित्तिएपछि जिम्मेवारीबोध र त्यसलाई सच्याउने साहस देखाउनुको साटो लज्जाबोधको नयाँ शासकीय परम्परा जसरी बसालिँंदैछ, त्यसले राष्ट्रको स्वत्वलाई नै लज्जाजनक अवस्थामा पुर्याउँदैछ । सधैं लाजै छोप्न मुस्किल परेपछि समृद्धिको दौड पूरा नहुनु आश्चर्य होइन, दुःखी देशको नियति हो ।"
सत्ताका सात सकस,"अब प्रश्न उठ्छ प्रधानमन्त्री ओली यिनै सकसहरूबीच अल्झिन्छन् कि आफ्नो समूह परिमार्जन गर्दै हरेक क्षेत्रमा हाम्रालाई भन्दा राम्रालाई प्रोत्साहित गर्न सुरुवात गर्छन् ? शिक्षा क्षेत्रलाई राजनीतिक हस्तक्षेपरहित बनाई ज्ञान उत्पादनमा रहेका बाधाहरूलाई पन्छाई बौद्धिक पलायन रोक्छन् कि रोक्दैनन् ? युवा श्रम निर्यातलाई मात्रै होइन, वस्तु उत्पादन र निर्यातका लागि ठोस कार्ययोजना लिएर बढ्छन् कि बढ्दैनन् ? साँच्चै देशलाई समृद्धितर्फ डोर्याउँछन् र इतिहासमा सम्मानित पात्र बन्छन् कि थप प्रधानमन्त्री कार्यालयको भित्तामा झुन्डिने थप एउटा फोटोमात्र ? हेर्न बाँकी छ ।लेखक समाजशास्त्री हुन् ।"
मानो उठाउँदा नपोखियोस् मुरी,"त्यसैले सरकार वा शक्तिमा हुनेहरूले गल्ती वा अचाक्ली गर्दा जमेर आलोचना गरौं । आफ्ना अधिकार कुण्ठित हुन नदिऊँ । न्याय र सुशासनका लागि लडिराखौं । तर सरकारलाई देखाएर व्यवस्थाप्रति आक्रमण गर्ने उन्मादीहरूको भ्रममा नपरौं । ढोका लच्क्यो भनेर घर जलाउने क्रान्तिकारीहरू होउन् वा वैध घरधनीको कुनै खत देखाएर घर हडप्न हिँंडेका राजावादीहरू होउन्, ती आफ्नैलागि लडेका हुन्, देश र समाजका लागि हैन । अन्त्यमा, आफू वरपरको दृश्यलाई सकभर पूर्णतामा हेर्ने वस्तुगत दृष्टिकोण विकास गरौं । मानिस र संस्थाहरूका गुणदोष दुवै हुन्छन् भनेर स्वीकारौं । अनि यथार्थको उज्यालो पाटो पनि खोतलौं ः देशभर सार्वजनिक जग्गा हडपिएको समाचार आउनु भ्रष्टाचार नयाँ उचाइमा पुग्नु हैन, बरु पारदर्शिता उचाइमा पुग्नु र जवाफदेहिताको बाटो खुल्नु हो । अनि आम नागरिकको विचार निर्माण प्रक्रियामा भूमिका खेल्ने लेखक, पत्रकार र विश्लेषकहरूले चैतन्य सरले भनेझैं तापको सट्टा प्रकाश फालौं ताकि परिणाममुखी र रचनात्मक बहस होस् । हामीले मानो उगाउन खोज्दा दुईथरी अतिवादीहरूले हामीसित मुरी खोसेर समाजलाई फेरि अस्तव्यस्त नबनाउन् ।"
"बाढीमा चिन्तित छौं, चिन्तन गर्दैनौं","तराईमा देखिएको प्रमुख समस्या खोला नजिकै, बगरमा अथवा खोलाकै सतह बराबरमा भएका बस्ती हुन् । यसलाई बढावा दिने काम चुरेबाट सुरु भएर बर्खामा चुरेको कमलो चट्टान वा चट्टानलाई टुक्र्याई निस्केका गेग्ग्रान र चुरेको पहिरोबाट निस्किएका गेग्ग्रानलाई साथै लिएर ठूलो गतिमा बग्ने खोलाहरूले प्रमुख रूपमा गरेको देखिन्छ । माथिल्लो तट, बीचको तट र तल्लो तटको बीचमा समन्वयकारी क्रियाकलापहरू हुन नसक्दा तराईमा बाढीको कहर बढेको हो । अवैज्ञानिक भूउपयोग पनि यहाँको बाढीको प्रमुख कारण हो । सप्तकोशी जस्ता नेपाल र भारत दुवै देशमा महत्त्व राख्ने ठूला नदीमा बाढीको समस्या धेरै हदसम्म आपसी सहकार्यमा भर पर्ने निश्चित छ । यसमा अहिलेको कार्यहरूलाई पुनर्मूल्यांकन गर्नुपर्छ । कुन देशको हितभन्दा पनि मानवीय र भौतिक क्षति कसरी घटाउने भन्ने कोणबाट विपद् कूटनीति प्रयोग गर्नुपर्छ । दुवै देशले मानवतालाई प्राथमिकतामा राखी सहकार्य गर्नु अति जरुरी छ । यसरी हेर्दा भौगर्भिक, भौगोलिक तथा मनसुनको अत्यधिक तीव्रता जस्ता प्राकृतिक कारण नेपालमा विद्यमान भए पनि बाढीपहिरो जस्ता विपद्बाट हुने जनधनको क्षतिमा मानवजन्य क्रियाकलाप र प्रकृति माथिको अवैज्ञानिक अतिक्रमण प्रमुख कारण बनेका छन् ।लेखक इन्जिनियरिङ भूगर्भविद् तथा विपद्विज्ञ हुन् ।"
चिकित्सा शिक्षा शुल्क पुनरावलोकन सिफारिस,"उपचार र शिक्षा दिएर विदेश जाने पैसा स्वदेशमै रोकेका छौं, अन्सारीले भने, हामीलाई नै अपरिचितहरूबाट पैसा माग्दै ज्यान मार्ने धम्की आउँछ । एसोसिएसनका पूर्वअध्यक्ष सुरेश कनोडियाले राज्यले सञ्चालन खर्च बेहोरे मात्रै सेवामूलक हुन सक्ने बताए ।"
मलेसियामा २ को मृत्यु,दूतावासका द्वितीय सचिव ज्ञानबहादुर मगरले घाइते हुनेको पहिचान गर्ने प्रयास भइरहेको बताए । आगलागीमा परी घाइते भएकाको स्थानीय अस्पतालमा उपचार भइरहेको छ । दुई जना गम्भीर घाइते भएका थिए । १२ जनालाई उद्धार गरिएको थियो । गत शनिबार राति १२ः२७ मा आगलागी भएको थियो । प्रहरीले आगलागीको कारण पत्ता लगाउन अनुसन्धान भइरहेको जनाएको छ । महाबुल्ला नेपाली कामदारको बाक्लो उपस्थिति रहेको क्षेत्र हो । मृतक नेपालीको शव फर्बानिया अस्पतालमा राखिएको छ ।
सभापतिको डेरा डुब्यो संसदीय समिति बैठक स्थगित,स्थगित भएको खबर नपुग्दा कृषिमन्त्री चक्रपाणि खनाल र समिति सदस्य सरिताकुमारी गिरी बैठक कक्षमा पुगेर फर्किए । विषादी परीक्षणको अवस्थाबारे छलफल गर्न बैठक बोलाइएको थियो ।
पुनःस्थापना र पुनर्निर्माण थालिने,"मन्त्रिपरिषद्को आइतबार बसेको आकस्मिक बैठकले क्षतिको विवरण तयार गरी पुनःस्थापना र पुनर्निर्माणको काम गर्ने निर्णय गरेको हो । मन्त्रिपरिषद्ले घाइतेको उपचार सरकारले गर्ने प्रतिबद्धता जनाएको छ । घाइते भई अपांगता भएका र मृतकका परिवारका सदस्यलाई सरकारले यथोचित व्यवस्था गर्ने, मन्त्रिपरिषद्को निर्णयमा उल्लेख छ । सम्बन्धित सबै निकाय तथा जनशक्ति परिचालन गरी राहत कार्यक्रम तदारुकतासाथ सञ्चालन गर्ने निर्णयमा छ । बैठकले सबै सरकारी निकाय, निजी क्षेत्र, सामाजिक क्षेत्र तथा गैरसरकारी संघसंस्थालाई समन्वयात्मक रूपमा परिचालन गरी विपद् प्रभावितको उद्धार, राहत, उपचार एवं खाद्यान्न र बसोबासको प्रबन्ध मिलाउन गृह मन्त्रालयलाई निर्देशन दिएको छ । सरकारले प्रभावित क्षेत्रमा रोगको प्रकोप फैलिन नदिन औषधि उपकरणसहित थप स्वास्थ्यकर्मीको टोली तत्काल परिचालन गर्ने भएको छ । यातायात, विद्युत्लगायत अत्यावश्यक सेवा सुचारु गर्न र थप क्षति हुन नदिन सतर्कता अपनाउने निर्णय बैठकले गरेको छ ।"
'मानवनिर्मित संरचनाले बढी क्षति',"'उद्धार र राहत प्रभावकारी बनाऊराज्य व्यवस्था तथा सुशासन समितिले बाढीपहिरो र डुबानपीडितको तत्काल उद्धार, राहत तथा घाइतेको उपचार प्रभावकारी बनाउन सरकारलाई निर्देशन दिएको छ । समितिले बेपत्ता भएका व्यक्तिहरूको खोजी र विस्थापितहरूको उचित आश्रयस्थल प्रबन्ध गर्नसमेत सरकारलाई ध्यानाकर्षण गराएको छ । समितिले बाढीपहिरो र डुबान प्रभावित ठाउँमा महामारी फैलिन नदिन तत्काल औषधिसहित स्वास्थ्यकर्मी पठाउनसमेत सरकारलाई निर्देशन दिएको छ । बैठकमा गृहमन्त्री थापाले बाढीपहिरो तथा डुबान प्रभावित ठाउँमा सम्पूर्ण सरकारी संयन्त्र परिचालन गरी सरकारले उद्धार तथा राहतको काम गरिरहेको जानकारी गराए । प्रतिकूल मौसम र हेलिकप्टर अपर्याप्तताका कारण केही ढिलाइ भए पनि सरकारले उद्धार र राहतको काममा कुनै कसर बाँकी नराखेको बताए ।"
इन्डोनेसियामा ७३ म्याग्निच्युड,प्रशान्त क्षेत्रको रिङ अफ फायर मा अवस्थित इन्डोनेसिया भूकम्पको उच्च जोखिमको क्षेत्र हो । इन्डोनेसियामा सन् २००४ को डिसेम्बर २६ मा गएको ९५ म्याग्निच्युडको भूकम्प तथा त्यसपछिको सूनामीका कारण हिन्द महासागर क्षेत्रका २ लाख २६ हजारले ज्यान गुमाएका थिए । तीमध्ये १ लाख २६ हजार इन्डोनेसियाली नागरिक थिए ।
अस्ट्रेलियामा ६६,जिओ साइन्स अस्ट्रेलियाका अनुसार भूकम्प पश्चिम अस्ट्रेलियाको ब्रुम र पोर्ट हेडलेन्ड क्षेत्रस्थित हिन्द महासागरको सामुद्रिक क्षेत्रमा गएको हो । उक्त क्षेत्रका स्थानीयले भूकम्पका कारण घरको छत तथा पसलहरूमा क्षति पुगेको जनाएका छन् । भूकम्पको झड्का किम्बरली क्षेत्रमा बसोबास गर्ने स्थानीयका साथै डार्बिन तथा पर्थसम्म महसुस गरिएको बताइएको छ । अमेरिकास्थित जिओलोजिकल सर्भे एजेन्सीले आइतबार गएको भूकम्प ३३ किलोमिटर गहिरो र २ सय ३ किलोमिटर क्षेत्रफलसम्म फैलिएको जनाएको सञ्चार माध्यमहरूले उल्लेख गरेका छन् ।
वाचा पूरा नभएपछि राष्ट्रपतिद्वारा क्षमायाचना,तर पछिल्लो प्रावधानअनुसार सन् २०२० देखि दक्षिण कोरियाको न्यूनतम पारिश्रमिक प्रतिघण्टा ८ हजार ५ सय ९० वन कायम हुनेछ । दक्षिण कोरियाले सन् २०१९ का लागि गत वर्ष १०९ प्रतिशत पारिश्रमिक वृद्धि गरेको थियो । यस वर्ष दक्षिण कोरियाको आर्थिक वृद्धिदर दशककै कम भएकाले न्यूनतम ज्यालादर प्रतिघण्टा १० हजार कोरियाली वन पुर्याउने लक्ष्यसहितको नीति असफल भएको हो ।
शीतल निवासमा कलाकारको छटपटी,"मलाई त प्रस्तुति नै छाडेर पो हिंडौं कि जस्तो भएको थियो । तर कलाकारका नाताले त्यसो गर्न दिएन । तर त्यो दिन स्टेजमा के नाचें, मलाई नै थाहा छैन, अभिनेता खनालले भने, त्यहाँको व्यवहार हेर्दा त हामीले बिन्ती बिसाएर नाच्न गएजस्तो पो भयो । यस्तो व्यवहारका अघि मैले आफूलाई कलाकारका रूपमा भन्दा पनि केवल नर्तकका रूपमा मात्रै पाएँ । खनालसहितका दुई दर्जन कलाकारले अवार्डको सुरुवातमै नेपाली फिल्मका छानिएका गीतमा नृत्य प्रस्तुति दिएका थिए । खनालले फेसबुकमा आफू शौचालयको कमोडमा बसेर प्रस्तुति पर्खिरहेको भन्दै तस्बिर नै राखेपछि चर्चा चुलिएको थियो । उनले आइन्दा यसरी प्रस्तुतिमा सरिक नहुने भन्दै अरू कलाकारलाई पनि भोलिका दिनमा नजान आग्रह गरे । भने, यो कलाकारको बेइज्जत हो ।"
राष्ट्रकविको रथारोहण,"२०६ औं भानुजयन्तीको अवसर पारेर नेपाल प्रज्ञा प्रतिष्ठान र भानु प्रतिष्ठानले राष्ट्रकवि घिमिरेको रथारोहणसँगै प्रभातफेरी गरेका हुन् । विभिन्न स्कुलका विद्यार्थीको सांस्कृतिक झाँकीसहितको रथारोहण र प्रभातफेरी सहरका विभिन्न थलो परिक्रमा गर्दै कमलादीस्थित प्रज्ञा भवन पुगेपछि राष्ट्रकवि घिमिरेलाई उनकै कद बराबरको ताम्रपत्रसहित अभिनन्दन गरियो । अभिनन्दनपछि घिमिरेले भानुलाई सम्झे । उनले भानुजयन्ती मनाउने परम्परा भारतको दार्जिलिङबाट सुरुवात भएको रोचक तथ्य स्मरण गर्दै संसारभर फैलिएका नेपालीको मनमुटु जोड्ने प्रतीकका रूपमा भानुलाई लिन सकिने बताए । म्यान्मारबाट आएका स्रष्टा ओम बगाले थापाले नेपाली भाषा नरहे नेपाली जाति, संस्कृति र संस्कार नरहने, आफूहरूले विदेशमा बसेर पनि भाषा जगेर्नाका लागि काम गरिरहेको जनाए ।"
दृष्टिविहीनलाई सहयोग जुटाउन अस्ट्रेलिया,"केही भएका हामीले केही नभएका नेपाली दाजुभाइ, दिदीबहिनीहरूलाई सहयोग गरौं भन्ने उद्देश्यले हामी तपाईंसमक्ष आएका हौं, हमालले भने । उनका अनुसार २० दिन लामो यात्राका लागि दुई साता पहिले अस्ट्रेलिया आएका उनीहरूको यो सहयोग अभियान मेलबर्नमा कार्यक्रमपछि सकिनेछ । हामीले ब्रिसबन, गोल्डकोस्ट, सिड्नी, तास्मानियालगायत सहरमा धेरै सहयोगी हातहरू पाइसकेका छौं र यो पुण्य काम चाँडै सम्पन्न हुनेमा विश्वास दिलाउन चाहन्छु, कार्यक्रमको सिलसिलामा दक्षिण अस्ट्रेलिया आइपुगेका हमालले भने ।"
शारदाका कविता,"काठमाडौं (कास) कथा, कविता, निबन्ध र उपन्यासमा सँगसँगै कलम चलाउँदै आएकी शारदा शर्मा नयाँ कविता संग्रहसहित आएकी छन् । उनको चौथो कविता संग्रह यात्रामा शनिबार राजधानीमा सार्वजनिक गरियो । कवि विक्रम सुब्बा, लेखिका सावित्री मल्ल कक्षपति र उपन्यासकार कृष्ण धरावासीले कृति लोकार्पण गरे । शर्माका कृतिमा ४८ वटा कविता समेटिएका छन् । २४ वटा गद्य र २४ वटा गीतिकविता रहेको कृतिमा प्रेम, अध्यात्म र समसामयिक विषयवस्तु समेटिएका छन् । राजनीतिकसमाजिक विद्रुप पनि कवितामा पाइने कवि सुब्बाले बताए । कृतिमा राष्ट्रकवि माधव घिमिरे र दिवंगत साहित्यकार इन्द्रबहादुर राईले पनि टिप्पणी गरेका छन् ।"
मैदारो पुरस्कृत,"भरतपुर (कास) आख्यानकार भूपिन उपन्यास मैदारोका लागि चिसाप खेमलाल लामिछाने साहित्य पुरस्कारबाट पुरस्कृत भएका छन् । चितवन साहित्य परिषद् र नारायणी कला मन्दिर २०६ औं भानुजयन्तीको सन्दर्भमा आइतबार उनलाई सम्मान गरिएको हो । पुरस्कारमा ५० हजार ४५ रुपैयाँ र सम्मानपत्र रहेको छ । भानुजयन्तीकै सन्दर्भमा चिसाप प्रतिभा पुरस्कारबाट गजलकार पुष्प अधिकारी अञ्जली पुरस्कृत भए । पुरस्कारमा ११ हजार ४५ रुपैयाँ र सम्मानपत्र रहेको छ । त्यस्तै बालकृष्ण थपलिया र विद्या अर्याललाई चिसाप साहित्य सम्मान दिइयो । यसअघि बलराम अधिकारी, गोविन्दराज विनोदी र सीमा आभास र केशवराज आमोदी उक्त पुरस्कारबाट सम्मानित भइसकेका छन् ।"
गाउँतिर सोझियो कन्काई,झापा गाउँपालिका४ मा घर भत्किएर ३५ वर्षीय राजकुमार कोच र उनका १२ वर्षीय छोरा रामचन्द्र घाइते भएका छन् । वर्षाले कमजोर बनेको फुसको छानो तथा टाटीबेराको घर आइतबार बिहान भत्किएको थियो । घाइतेको स्थानीय क्लिनिकमा उपचार गरिएको छ । वर्षाले कचनकवल गाउँपालिका ४ बयरवनका छोटोममदिन मियाँको परिवार पनि विस्थापित छ । ८ जनाको परिवारलाई वडा कार्यालयमा ल्याएर राखिएको छ । जिल्ला रेडक्रस सोसाइटीका सभापति लोकराज ढकालले विस्थापितहरू सोमबारसम्म घर नफर्किए राहत वितरण गर्ने योजना रहेको बताए । उनले पीडितका लागि उद्धार तथा राहत तयारी अवस्थामा रहेको बताए ।
पुल नचल्दा थुनिए ठोरीवासी,नेपाली पक्षले सडक बनाउन कुलो पुर्न दिन सहमति जनाए पनि भारतीय पक्षले मानेको छैन । कुलो सञ्चालन गर्न दिँदा पुल जोखिममा पर्ने भन्दै पुरेर एप्रोच रोड बनाउन स्थानीयले दबाब दिएका छन् । भारतीय पक्षले साबिक स्थानबाटै ह्युम पाइप राखेर पानी लैजान पाउनुपर्ने अडान राखेको छ । नेपाली पक्षले ह्युमपाइप राखेर कुलो प्रयोग गर्न दिँदा पुल जोखिममा पर्ने तर्क अघि सारेको छ । ठेकेदार कम्पनी अमर एन्ड मृत सञ्जीवनीले एप्रोच सडक निर्माण गर्न नेपाल सरकारको निर्णय कुरेको थियो । विवाद समाधान नभएपछि काम रोकेको छ । उसले ६ करोड ९७ लाख २१ हजार रुपैयाँमा ठेक्का पाएको हो । ४ वटा स्पान रहेको १ सय २ मिटर लामो पुल ७ दशमलव २ मिटर चौडा छ । नेपालभारत सीमा सर्वेक्षण टोलीले २ वर्षअघि सीमा विवाद टुंगो लगाएसँगै पुल बनेको हो ।
मनसुन सक्रिय तर ठूलो वर्षा नहुने,देशको पश्चिम तथा मध्यक्षेत्रका थोरै स्थान र पूर्वका एक वा दुई स्थानमा भारी वर्षा हुने सम्भावना रहेको महाशाखाले मनसुन बुलेटिनमा उल्लेख गरेको छ ।
राष्ट्रपतिद्वारा राहतमा जुट्न आह्वान,"काठमाडौं (कास) राष्ट्रपति विद्यादेवी भण्डारीले अविरल वर्षाका कारण मुलुकका विभिन्न भागमा आएको बाढीपहिरो र डुबानबाट जनधनको ठूलो क्षति भएको प्रति दुःख प्रकट गरेकी छन् । राष्ट्रपति भण्डारीले आइतबार विज्ञप्ति जारी गरी पीडितहरूको उद्धार, घाइतेहरूको उपचार, राहत वितरण र बेपत्ता भएकाको खोजीमा राज्यका सम्पूर्ण संयन्त्रलाई परिचालन गर्न सरकारलाई आग्रह गरेकी छन् । उनले उद्धार तथा राहत कार्यमा राज्यका सम्बद्ध सबै निकायहरूको ध्यान पुग्ने विश्वाससमेत व्यक्त गरेकी छन् । उनले भविष्यमा आइपर्ने प्राकृतिक प्रकोपबाट बच्नका लागि सावधानी अपनाउन आमजनता र सम्बद्ध सबैको ध्यानाकर्षण गराएकी छन् । यस्तै, ऊर्जा, जलस्रोत तथा सिँचाइमन्त्री वर्षमान पुनले मौसम पूर्वानुमानको सूचना छिटो र भरपर्दो ढंगले जनस्तरसम्म पुर्याउन निर्देशन दिएका छन् । उनले आइतबार जल तथा मौसम पूर्वानुमान महाशाखा निरीक्षण गरी पूर्वानुमानको सूचनालाई विश्वासिलो बनाउन निर्देशन दिए ।"
रोकियो एनओसी,काठमाडौं (कास) भिजिट भिसामा दुबई जाने नेपालीका लागि संयुक्त अरब इमिरेट्सस्थित नेपाली नियोग आबुधाबीले वर्षौंदेखि जारी गर्दै आएको नो अब्जेक्सन सर्टिफिकेट (एनओसी) बन्द हुने भएको छ । उक्त नियोगका राजदूत कृष्णप्रसाद ढकालका अनुसार सोमबारदेखि लागू हुने गरी एनओसी जारी नगर्ने निर्णय आइतबार भएको हो । ढकालको नियुक्ति हुनुअघि उपनियोग प्रमुखबाट चल्दै आएको दूतावासले दुबई जाने नेपालीका लागि आवश्यकै नपर्ने सिफारिसपत्र जारी गर्दै आइरहेको थियो । यसबारे हालै कान्तिपुरमा समाचार आएपछि राजदूत ढकालले आइतबार बैठक राखी एनओसी जारी गर्न रोक लगाउने निर्णय गरेका हुन् ।
बगेर र डुबेर ४ को मृत्यु,कपिलवस्तुमा पौडी खेल्दा डुबेर २ बालकको मृत्यु भएको छ । बुद्धभूमि नगरपालिका४ किलौलीनजिक पोखरीमा पौडी खेल्दा आइतबार बेतबहादुर बोहराको ९ वर्षे छोरा अनमोल र रामबहादुर कुँवरको १० वर्षे छोरा सौगातको डुबेर मृत्यु भएको प्रहरीले जनाएको छ । स्थानीयले उनीहरूको उद्धार गरी ४ नं स्थित सामुदायिक अस्पताल पठाएका थिए । उपचार हुँदाहुँदै उनीहरूको मृत्यु भएको थियो ।
एडीबीले भन्यो पानी वितरणपछि मात्रै मेलम्चीलाई थप पैसा,सीएमसीले ठेक्का सम्झौता भएको छ महिनापछि मात्रै आयोजनास्थलमा काम सुरु गरेको थियो । गत पुस १ गते सीएमसीका प्रतिनिधि काम छाडेर हिँडेका थिए । सीएमसीका प्रतिनिधिले आयोजनास्थल छाडेपछि सरकारले कम्पनीसँगको सम्झौता रद्द गरिसकेको छ । करिब ५ प्रतिशत बाँकी भनिएको मेलम्चीको कामका लागि सरकारले ठेकेदार नियुक्ति प्रक्रिया सुरु गरेको छ ।आयोजनाको दोस्रो चरणको काम २०१८ मा सुरु गरी २०२२ भित्र सक्ने लक्ष्य तोकिएको थियो । पहिलो चरणको काममै ढिलाइ भएपछि दोस्रो चरणको काम पछि धकेलिएको हो । दोस्रो चरणको कामका लागि करिब ३ सय मिलियन डलर खर्च लाग्ने अनुमान छ ।
हेजिङ सुविधा फराकिलो बनाइने,राष्ट्र बैंकका अनुसार ०७५ असारसम्म ३९ वटा राष्ट्रबाट २ सय ५२ वटा कम्पनीमा एफडीआई भित्रिएको छ । यी कम्पनीमा हाल १ खर्ब ५१ अर्ब रुपैयाँ विदेशी लगानी रहेको राष्ट्र बैंकको तथ्यांक छ । विगत ५ वर्षको तुलनामा यस्तो लगानी करिब १ खर्ब रुपैयाँले बढी हो । आर्थिक वर्ष ०६९७० मा ५२ अर्ब रुपैयाँ प्रत्यक्ष विदेशी लगानी (एफडीआई) आएको थियो ।
भारतीय आलुमा विषादी धेरै,नेपालमा २९ प्रकारका विषादी प्रयोग भएका तरकारी तथा फलफूल आयात हुँदै आए पनि अर्गानोफस्फेट र कार्बामेटबाहेक २७ प्रकारमा विषादी मापन उपकरण र जनशक्ति अभावमा परीक्षण हुँदैनन् ।
ओझेलमै बारेकोटे फलाम खानी,"खानी तथा भूगर्भ विभागका अनुसार नेपालमा बहुमूल्य धातु सुन, फलाम, तामा, रत्न पत्थर, फास्फोराइड, चुनढुंगालगायत ६० प्रकारका खनिज पदार्थ पाइन्छन् । जाजरकोटमा १ सय वर्ग किलोमिटर क्षेत्रफलमा बहुमूल्य रत्न पत्थर अन्वेषण भएको र बारेकोटको फलाम खानी अन्वेषण हुन नसकेको विभागका सूचना अधिकारी कृष्णदेव झाले बताए । खनिज अन्वेषणकै लागि विभागमा १६० संघसंस्थाले अनुमति लिएको उनले बताए ।"
दिगो विकास लक्ष्यमा जोड,"बैठकमा बोल्दै यूएनडीपी एसिया र प्रशान्त ब्युरोकी क्लेर भान डेर भरेनले दिगो विकास लक्ष्य हासिलका लागि ठूलो मात्रामा आर्थिक स्रोत आवश्यक हुने भए पनि आर्थिक स्रोत मात्रै पर्याप्त नभएको बताइन् । नेपाल र बंगलादेशले संयुक्त रूपमा आयोजना गरेको साइडलाइन बैठकमा एसिया प्रशान्त क्षेत्रका १० देशका ४० भन्दा बढी सहभागी थिए । बैठकमा नेपाल, बंगलादेश, कम्बोडिया, इन्डोनेसिया, म्यानमार, फिलिपिन्स, जापान र यूएनडीपीका प्रतिनिधिले बोलेका थिए । मंगलबार मुख्य बैठकमा नेपालले आफ्नो प्रस्तुति राख्दै छ ।"
पञ्चकन्याको डेकिङ सिट बजारमा,"काठमाडौं (कास) पञ्चकन्या समूहले निर्माण कार्यमा प्रयोग हुने ग्यालभनाइज्ड डेकिङ सिटको बिक्री वितरण सुरु गरेको छ । स्थायी रूपमै निर्माण कार्यमा प्रयोग गर्न सकिने मजबुत र भरपर्दो यो सिट तुलनात्मक रूपमा सस्तो भएको जनाइएको छ । मजबुत, खिया नलाग्ने र वाटरप्रुफ सिटमा कंक्रिट राम्रोसँग टाँसिएर बस्छ । यसले ढलानको स्ल्याबको मोटाइलाई कम गर्नसमेत मद्दत गर्छ ।"
ज्योति लाइफको 'ज्योति केयर्स' योजना,"काठमाडौं (कास) ज्योति लाइफ इन्स्योरेन्स कम्पनीले ज्योति केयर्स सुरु गरेको छ । कम्पनीको प्रधान कार्यालयमा आयोजित एक कार्यक्रममा कम्पनीका अध्यक्ष नन्दकिशोर शर्माले ज्योति केयर्स सुरु भएको घोषणा गरे । उक्त कार्यक्रममा ज्योति केयर्सको अवधारणा, कार्ड वितरण हुने मापदण्ड तथा कार्डवाहकले पाउने सेवा सुविधा र हालसम्म ज्योति केयर्सको माध्यबाट सुविधा प्रदान गर्न कम्पनीले सम्झौता गरेका सेवा प्रदायक साझेदार संस्थाहरूको विवरण प्रस्तुत गरिएको थियो ।"
छिनेडाँडा राधेराधेमा कामना,"काठमाडौं (कास) कास्कीको पोखरा महानगरपालिका १४ छिनेडाँडामा आइतबार कामना सेवा विकास बैंकले शाखा कार्यालय सञ्चालनमा ल्याएको छ । बैंकका सञ्चालक चतुराखर अधिकारी, सञ्चालक देवकृष्ण काफ्ले तथा गण्डकी प्रदेश प्रमुख टुबराज बाँस्तोलाले संयुक्त रूपमा कारोबार सुरु गरे । यस्तै भक्तपुरको राधेराधेमा पनि बैंकले आफ्नो शाखा कार्यालय विस्तार गरेको जनाएको छ । उक्त शाखाको बैंकका अध्यक्ष सुदीप आचार्य, सञ्चालक तथा नायब महाप्रबन्धक हरिप्रसाद लम्सालले संयुक्त रूपमा उद्घाटन गरेका थिए ।"
तीन देशबाट मेगा रेमिट सेवा,"काठमाडौं (कास) मेगा बैंक नेपालले एकैपटक तीन देशमा मेगा रेमिट सेवा विस्तार गरेको छ । हङकङ, यूएई र जोर्डनमा मेगा रेमिटको सञ्जाल विस्तार गरिएको हो । हङकङको ईपे लिमिटेड, यूएईको सराफ एक्सचेन्ज र जोर्डनको अल अलाउनी एक्सचेन्जबाट पठाइएको रकम मेगा बैंक र देशभर छरिएका मेगा बैंकका २५ सयभन्दा बढी एजेन्टमार्फत तुरुन्तै भुक्तानी लिन सकिने मेगा बैंकले जनाएको छ ।"
कुमारीका ५ शाखाको ईउद्घाटन,"काठमाडौं (कास) कुमारी बैंकले काठमाडौं उपत्यका बाहिरका पाँच नयाँ शाखाहरूको आइतबार ईउद्घाटन गरेको छ । सञ्चालक समितिका अध्यक्ष अमिरप्रताप जबराले मोबाइलप्रविधिबाट ईउद्घाटन गरेका हुन् । बैंकले महोत्तरीको बर्दिबास, सर्लाहीको बरथहवा, बर्दियाको ठाकुरबाबा, कपिलवस्तुको जितपुर र पोखराको लेकसाइड गरी पाँच नयाँ शाखा विस्तार गरेको छ ।"
औद्योगिक क्षेत्र डुबानमा,"त्यसैगरी सुनसरीको ट्यांग्रा खोलाको बाढीले इटहरी र खनार क्षेत्रका उद्योग डुबानमा परेका छन् । सुनसरीकै बूढी खोलाको बाढीले दुहबी क्षेत्रका उद्योग डुबानमा छन् । अव्यवस्थित बस्ती, पानीको निकास नहुनु र नदी नियन्त्रण नगरिँदा सुनसरी मोरङ करिडोरका उद्योगले हरेक वर्ष करोडौंको क्षति व्यहोर्नुपरेको उद्योग वाणिज्य महासंघका केन्द्र्रीय सदस्य अविनाश बोहोराको भनाइ छ । करिडोरका कुनै पनि उद्योग डुबानबाट जोगिएका छैनन् । अधिकांश उद्योगको भौतिक संरचनामा क्षति पुगेको छ । हरेक उद्योगका उत्पादित वस्तु र कच्चा पदार्थ नष्ट भएको बोहोराले बताए । तीन दिनदेखि सबै उद्योग बन्द छन् । उनले भने, उद्योग बन्द हुँदा सबै मजदुर बेरोजगार छन् । पानीको निकास हुन सकेको छैन । उद्योग संगठन मोरङका सदस्य नन्दकिशोर राठीले भने, पानीले निकास नपाउँदा उद्योग डुब्नु दुःखद हो । उनका अनुसार डुबानले सुनसरी मोरङ करिडोरका सबै उद्योगको गरी अर्ब रुपैयाँभन्दा बढी नोक्सानी भएको छ । उद्योग र गोदाम पानीमा डुबेपछि जोगबनी नाकाबाट हुने आयातनिर्यात पनि तीन दिनदेखि घटेको विराटनगर भन्सारका सूचना अधिकृत मणिराम पौडेलले बताए । दैनिक सरदर ६० ट्रक औद्योगिक उत्पादन निकासी हुने गरेकामा अहिले १५२० ट्रक मात्र निकासी भएको छ ।"
तरकारीको मूल्य अकासियो,"यसअघि २० रुपैयाँ प्रतिकिलो बिक्री भइरहेको घिरौंला गुद्री बजारमा ५० रुपैयाँमा बिक्री भएको छ । भान्टा प्रतिकिलो १ सय, बोडी १६०, पर्बल ८०, काउली १२०, भिन्डी १ सय रुपैयाँ, पिँडालु प्रतिकिलो ६० मा पुगेको छ ।"
देश फर्किएर उद्यम गर्नेलाई पुरस्कार,"विदेशमा कामदार नपठाउँदा देश बर्बादै भयो भन्ने गलत मानसिकता त्याग्न जरुरी छ । हामीले परनिर्भरता हुने मानिसिकताबाट मुक्त हुन जरुरी छ, उनले भने । श्रम सचिव महेशप्रसाद दाहालले विदेशमा श्रम गरेर फर्किएका कामदारलाई राज्यले सहयोग गरिरहेको बताए । विदेशबाट फर्केका झन्डै २० हजार युवाले सस्तो ब्याजदरमा पाउने १० लाख रुपैयाँ लिई उद्यम गर्न आवेदन दिएका थिए । अधिकांशका व्यावसायिक योजना कमजोर देखिए, उनले भने, जसको बलियो व्यावसायिक योजना छ । उनीहरूले सहुलियत ऋण पाउनेछन् ।"
कुलेखानी जलाशयको सतह बढ्यो,सर्लाहीको वाग्मती सिँचाइ आयोजनाको निर्माणमा खटिएका तीनजना चिनियाँ नागरिकको बाढीले बगाएर मृत्यु भएको थियो । कुलेखानी जलाशयमा आइतबार अपराह्न ४ बजेसम्म १ हजार ५ सय २० दशमलव ४० सेन्टिमिटर पानीको सतह रहेको छ । शनिबार ४ बजे पानीको सतह १ हजार ५ सय १९ दशमलव २६ सेन्टिमिटर रहेको थियो । पछिल्ला २४ घण्टामा १ मिटर १४ सेन्टिमिटर पानीको सतह बढेको छ ।
विश्व बैंकको १० अर्ब ऋण,काठमाडौं (कास) विश्व बैंकले सार्वजनिक वित्तीय व्यवस्थापन र संघीय बजेटका लागि आफ्नो सहायतालाई निरन्तरता दिएको छ । अर्थ मन्त्रालयले थालेको सुधार योजनाका लागि विश्व बैंकले उपलब्ध गराउने एक सय मिलियन डलर (१० अर्ब रुपैयाँ) को सम्झौता भएको छ । राजस्व सचिव लालशंकर घिमिरे र विश्व बैंकका नेपाल प्रबन्धक फरिस हदाद जर्भोसले सम्झौतामा हस्ताक्षर गरेका छन् ।
भासियो बेनीजोमसोम सडक,"अछेते र खहरे क्षेत्रमा सडक हिलाम्य छ । बिहुँ, घोडाबाँधे र नरेठाँटीमा पनि दर्जनभन्दा बढी पहिरो खसेका छन् । हटियादेखि मनेवासम्मको खण्डमा सवारी चालकले आफैं पहिरो पन्छाएका छन् । ग्वालीचौरमा स्थानीयले जग्गा प्लटिङ गर्दा कालोपत्रेसम्मै डोजर लगाएपछि सडक भासिएको छ । एकतर्फी बनेको सडक अझै भासिने खतरा रहेको स्थानीय दुर्गाबहादुर थापाले बताए । बडीगाड गाउँपालिका र ढोरपाटन नगरपालिकको सिमानामा पर्ने सडक भासिएपछि राति सवारीसाधन गुड्नै नसक्ने अवस्था रहेको गाउँपालिका अध्यक्ष मेहरसिंह पाइजाले जानकारी दिए । सडक भासिएपछि बिजुलीका पोलसमेत खोलामा खसेका छन् । बुर्तिबाङसम्म केन्द्रीय प्रसारण लाइन पुर्याउन विद्युत् प्राधिकरणले पोल गाड्ने काम गरिरहेको थियो ।"
पहिरोमा स्वास्थ्य चौकी,सडक निर्माणको काम भइरहेकाले यस क्षेत्रका अरू पनि निजी तथा सरकारी भवन पहिरोको जोखिममा छन् । कावासोतीको फलफूल चोकबाट बोझापोखरी हुँदै अर्खला भएर कोखेटार पुग्ने बाटो निर्माणको काम भइरहेको हो ।
अपमान सहेर बस्न सकिनँ : प्याकुर्याल,"मलाई परराष्ट्रमन्त्री आफैंले फोन गरेर राजीनामा फिर्ता लिन धेरै आग्रह गर्नुभयो, उनले भने, उहाँप्रति मेरो कुनै गुनासो थिएन । छैन पनि । तर दिनका दिन सम्पर्कमा बस्नुपर्ने कर्मचारीतन्त्रले नै कुनै रेस्पोन्स नगरेपछि म बसिरहनुको औचित्य रहेन । कर्मचारीतन्त्रका कारण आफ्नो कार्यकालमा कुनै परिणाममुखी काम गर्न नसकेकामा उनी दुःखी छन् । प्रशासनको चरम बेवास्ताका कारण मेरो ज्ञान र अनुभवको कुनै प्रयोग हुन सकेन, उनले भने । कर्मचारीतन्त्रको यही पाराले नेपालको परराष्ट्र मामिला कमजोर हुँदै जाने प्याकुर्यालको दाबी छ । मेरो गुनासो सरकारसँग होइन, परराष्ट्रको कर्मचारीतन्त्रसँग हो, उनले भने, यो (कर्मचारी प्रशासन) कतिसम्म निकम्मा छ भने राजदूतहरूले पठाएको चिठीसमेत पढ्दैन, अनि कसरी सप्रिन्छ हाम्रो कूटनीति ?"
आधा दर्जन गाउँ डुबानमा,"गौरको भन्सार क्षेत्रका विस्थापित परिवार घर फिर्न सकेका छैनन् । उनीहरूलाई प्रदेश सांसद बाबुलाल साहले आइतबार राहत वितरण गरे । भारतीय पक्षले दसगजामा बनाएको बाँधको दुई ढोका खोलेपछि पानीको सतह घटेको जिल्ला प्रहरी प्रमुख एसपी भूपेन्द्र खत्रीले बताए । निकास खोलिएपछि झन्डै ८० प्रतिशत पानी घटेको छ, उनले भने ।"
दुर्लभ फाइनलमा इंग्ल्यान्ड च्याम्पियन,जिम्मी निसम ३४३लोकी फर्गुसन ३५०
म्यान अफ द फाइनल,२ सय ४१ रनमा खेल बराबरी भएपछि सुपर ओभरबाट नतिजा छिनोफानोको प्रयास गरिएको थियो । यसपल्ट पनि यिनै स्टोक्सले जोस बटलरसँग मिलेर इंग्ल्यान्डको इनिङ्स सम्हाले । सुपरओभरमा उनले एक चौकासहित ८ रन बनाए । सुपर ओभरमा पनि १५ रन बराबर भएपछि खेलमा धेरै बाउन्ड्री प्रहार भएको आधारमा इंग्ल्यान्ड विजयी रह्यो । इंग्ल्यान्डले इनिङ्सभर प्रहार गरेका २६ मध्ये ८ बाउन्ड्री स्टोक्सको ब्याटबाट निस्किएको थियो । स्टोक्सले यस विश्वकपमा ११ इनिङ्समा ब्याटिङतर्फ ४ सय ६५ रन र बलिङमा ७ विकेट लिएका थिए ।
इंग्ल्यान्डले तोड्यो जिंक्स,"शतक खेलाडी (देश)५ रोहित शर्मा (भारत)३ डेविड वार्नर (अस्ट्रेलिया)२ सकिब अल हसन (बंगलादेश), केन विलियम्सन (न्युजिल्यान्ड), आरोन फिन्च (अस्ट्रेलिया), जो रुट (इंग्ल्यान्ड), जोनी बेरिस्टो (इंग्ल्यान्ड)१ शिखर धवन (भारत), अभिष्का फर्नान्डो (श्रीलंका), क्रेग ब्रेथवेट (वेस्ट इन्डिज), एन्जेलो म्याथ्युज (श्रीलंका), जेसन रोय (इंग्ल्यान्ड), बाबर आजम (पाकिस्तान), जोस बटलर (इंग्ल्यान्ड), फाफ डु प्लेसिस (दक्षिण अफ्रिका), इमाम उलहक (पाकिस्तान), मुस्फिकर रहिम (बंगलादेश), निकोलस पूरन (वेस्ट इन्डिज), इयान मोर्गन (इंग्ल्यान्ड) र लोकेश राहुल (भारत)"
स्वीकृतिबिना एकेडेमी भवन,"चन्द्रपुर नगरपालिकाले पनि फिफाको सहयोगमा एन्फाले निर्माण गर्ने महिला फुटबल एकेडेमी सञ्चालनका लागि हातेमालो वन उपभोक्ता समूहले रौतहट जिल्ला फुटबल संघलाई २५३५ हेक्टर जग्गा उपलब्ध गराइएको भन्दै सिफारिस गरेको छ । त्यसमा नगरप्रमुख रामचन्द्र चौधरी आफैंले हस्ताक्षर गरेका छन् । चन्द्रपुर (पहिला चन्द्रनिगाहपुर) नेपाली महिला फुटबलमा खेलाडी उत्पादनका लागि उर्वर भूमि हो । राष्ट्रिय टिमका लागि सर्वाधिक ३५ गोल गरेकी पूर्वकप्तान अनु लामा चन्द्रपुरकै हुन् । हालको राष्ट्रिय महिला टिम तथा विभागीय टिमहरू आर्मी, पुलिस र एपीएफमा चन्द्रपुरकै खेलाडीको वर्चस्व छ ।"
फिफालाई ढाँटियो,"फिफाका दक्षिण एसिया हेर्ने विकास व्यवस्थापक (डेभलपमेन्ट म्यानेजर) प्रिन्स रुफुसले पनि चन्द्रपुरको एकेडेमी निर्माणस्थल दुईपल्ट भ्रमण गरेका थिए । तर, उनले उक्त जगाको स्वामित्व वा भोगाधिकार एन्फालाई नरहेको पत्तो पाउन सकेनन् । त्यसबारे बुझ्न सम्पर्क गर्दा उनले ईमेलको जवाफ दिएनन् । तर, उनले एन्फालाई भने स्पष्टीकरण सोधेका छन् । एन्फाको प्रस्तावअनुसार फिफाले महिला फुटबल एकेडेमी निर्माणका लागि ४ लाख ३१ हजार ३ सय ७६ अमेरिकी डलरको योजना स्वीकृत गरेको थियो । त्यसमध्ये ३ लाख २८ हजार ४ सय ६२ अमेरिकी डलर फिफाले उपलब्ध गराउँछ र तीन किस्ता पठाइसकेको छ । एन्फा आफैंले ५२ हजार ९ सय १४ डलर र स्थानीय सरकारले ५० हजार डलर लगानी गर्ने प्रस्तावमा उल्लेख छ । एन्फाले त्योभन्दा कम (३ करोड २५ लाख ३८ हजार ३०४८० रुपैयाँ) मा न्यु ड्र्यागननयाँ युग जेभीलाई ठेक्का दिएको थियो ।"
नेपाललाई शृंखला,"छैटौं नम्बरमा ब्याटिङमा आएका उनले शरद भेषावकर (४०) सँग २९, करण केसी (१६) सँग ३३ र सोमपाल कामीसँग २३ रनको अविजित साझेदारी गरे । यसअघि पारस र पवन सर्राफले पहिलो विकेटमा ३४ रनको साझेदारी गरे । पाँचौं ओभरमा पवन १० रनको स्कोरमा रनआउट भएपछि आएका उपकप्तान ज्ञानेन्द्र मल्ल पनि लामो समय क्रिजमा टिक्न सकेनन् । मलेसियाका फित्री सामले छैटौं ओभरको दोस्रो र तेस्रो बलमा क्रमशः ज्ञानेन्द्र ७ र कप्तान पारस २३ रनमा आउट गरेपछि नेपाल ४२३ को कमजोर स्थितिमा पुगेको थियो । तर यू१९ कप्तान रोहितकुमार पौडेल र भेट्रान शरद भेषावकरले चौथो विकेटका लागि ४६ रनको साझेदारी गरेपछि नेपालको इनिङ्स उकासिएको हो । रोहितले १९ र शरदले २८ बलमा ४ चौका र २ छक्कासहित ४० रनको योगदान गरे ।"
मोरङ र झापा भिड्ने,"झापाले आइतबार इलामको रेडहर्स फुटबल क्लबलाई ३१ ले पराजित गर्दै मोरङसँगको भिडन्त पक्का गरेको हो । झापाको जितमा मिलन राई, अभिषेक गुरुङ र रेजिन माझी तथा रेडहर्सका दर्शन गुरुङले एक गोल गरेका थिए । म्यान अफ द म्याच झापाका अभिषेक गुरुङ भए ।फाइनल खेल मंगलबार धरानमा हुनेछ । असार मसान्तसम्म प्रतियोगिता नगरे बजेट फ्रिज हुने भएपछि आयोजकले बजेट सक्नै मध्य बर्खा भए पनि असार १६ देखि समूह चरणको लिग आयोजना गरेको थियो ।लिग विजेताले ५ लाख र ४ केजी चाँदीको रनिङ सिल्ड पाउने छ भने उपविजेताको भागमा ३ लाख रुपैयाँ पर्नेछ ।"
दुई जुनियर कीर्तिमान,भलिबल त्रिपुरेश्वरस्थित कभर्डहलमा भएको भलिबलतर्फ सेमिफाइनल खेलमा छात्रतर्फ गण्डकीले प्रदेश १ तथा प्रदेश ४ ले प्रदेश ७ विरुद्ध खेल्ने छन् । छात्राको सेमिफाइनल गण्डकी र प्रदेश ७ तथा प्रदेश ५ र प्रदेश १ बीच हुनेछन् ।
यात्रामा ब्याडमिन्टन खेलाडी,काठमाडौं (कास) अमेरिका र चीनमा हुने दुई फरक अन्तर्राष्ट्रिय प्रतियोगितामा नेपाली ब्याडमिन्टन खेलाडीले भाग लिने भएका छन् । अमेरिकाको क्यालिफोर्नियामा जुलाई १७२१ सम्म हुने सिलिकन भ्याली अन्तर्राष्ट्रिय ब्याडमिन्टन सिरिजमा साजनकृष्ण ताम्राकारले प्रतिस्पर्धा गर्नेछन् । टिम व्यवस्थापकमा लवभक्त श्रेष्ठ र अफिसियलमा इन्द्रबहादुर कार्की रहनेछन् । टोली सोमबार अमेरिका जानेछ । चीनको सुझाङमा जुलाई २० देखि २८ सम्म हुने प्रतियोगितामा पुरुषतर्फ प्रिन्स दाहाल र प्रफुल्ल महर्जन तथा महिलामा जेसिका गुरुङ र सीमा राजवंशीले भाग लिने छन् ।व्यवस्थापकमा रोहित टण्डन र प्रशिक्षकमा मेघराज कठायत छन् ।
वाइल्ड स्पोर्टस विजेता,"काठमाडौं (कास) वाइल्ड स्पोर्टसले काठमाडौं जिल्ला लिग फुटबलको उपाधि जितेको छ । आइतबार टोलीले फर्पिङ स्पोर्ट्स डेभलपमेन्ट क्लबलाई टाइब्रेकरमा ४२ ले पराजित छ । निर्धारित समयमा ११ भएको थियो । विधागत उत्कृष्टमा वाइल्डका सुशान्त महत (गोलकिपर), सानो गौचरनका सन्जय राना (डिफेन्स), फर्पिङका कमल केसी (मिडफिल्डर), वाइल्डका सुवास गुरुङ (फरवार्ड), वाइल्डका आलिग तामाङ (प्रशिक्षक) र ध्रुव राई (म्यानेजर) पुरस्कृत भए ।"

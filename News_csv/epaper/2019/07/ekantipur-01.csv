शीर्षक,विवरण
रोपाइँ १४ प्रतिशत मात्रै,"सिँचाइबाहेक यान्त्रीकरणमा पनि समस्या भएको बताए । करिब ७०८० प्रतिशत किसान भएको मुलुकमा यान्त्रीकरण हुन नसकेको सचिव जीसीले बताए । ठूला व्यावसायिक खेती बिनायान्त्रीकरण असम्भव भएको उनले बताए । सानासाना किसानहरू सामूहिक रूपमा खेती गर्दा ५० प्रतिशत अनुदानको व्यवस्था छ । तर, किसानहरू आएनन् । रकम फ्रिज भयो, सचिव जीसीले भने, यो कार्यक्रम पुनः सातवटै प्रदेशमा कार्यान्वयन गर्न खोजेका छौं । अन्तर्राष्ट्रिय धान अनुसन्धान इन्स्टिच्युट (इरी) का अनुसार १० वर्षको अवधिमा पोखरामा मात्रै खेतीयोग्य जमिन १० प्रतिशतले नष्ट भएको छ । धानले जीडीपीमा ७ प्रतिशत योगदान गरे पनि राष्ट्रिय रूपमा एक प्रतिशत पनि लगानी भएको छैन । करिब २५ प्रतिशत किसानले पनि प्रविधि प्रयोग गरेका छैनन् । उत्पादन बढाउने लागत घटाउने कुनै योजना नै छैन । जसले गर्दा परनिर्भर हुँदै गएको इरीको दाबी छ ।"
खुम्चिँदै खेती,"१७ प्रतिशत रोपाइँप्रदेश १ मा असार १५ सम्ममा १७ दशमलव ४१ प्रतिशत खेतीयोग्य जमिनमा धान रोपाइँ भएको प्रदेश कृषि विकास निर्देशनालयको तथ्यांक छ । यो प्रदेशका १४ जिल्लामा ३ लाख ४० हजार ८ सय २९ हेक्टरमा बर्खे धान रोपाइँ हुन्छ । निर्देशनालयका अनुसार शनिबारसम्म यो प्रदेशमा ५९ हजार ३ सय ५२ हेक्टरमा धान रोपिएको छ । निर्देशनालयका वरिष्ठ कृषि प्रसार अधिकृत प्रकाश डाँगीका अनुसार ताप्लेजुङको ८ हजार ७ सय ३६ हेक्टरमध्ये २ सय ६२ हेक्टर, संखुवासभाको १३ हजार ८ सय ५१ मध्ये १ हजार ३ सय ८५ हेक्टर, सोलुखुम्बुको १ हजार ५ सय २५ मध्ये ३ सय ३५ हेक्टर, पाँचथरको ९ हजार २ सय ३ मध्ये ७ सय ३६ हेक्टर, इलामको १४ हजार ८ सय १५ मध्य ३ हजार १ सय, भोजपुरको १८ हजार १ सयमध्ये ९ हजार ९ सय ५० हेक्टर, तेह्रथुमको १० हजार २ सयमध्ये ७ सय १२ हेक्टर, धनकुटाको करिब ८ हजारमध्ये २३५ हेक्टरमा रोपाइँ भएको छ । त्यसैगरी उदयपुरको १३ हजार ३ सय ८० मध्ये ९ सय ३६ हेक्टर, ओखलढुंगाको ४ हजार ५ सयमध्ये २ सय २० हेक्टर, खोटाङको करिब १२ हजार ९ मध्ये ९ सय २ हेक्टर, झपाको ८७ हजार ५ सयमध्ये १९ हजार २ सय ५० हेक्टर, मोरङको ८३ हजार ३ सयमध्ये १४ हजार १ सय ६१ हेक्टर र सुनसरीको ५५ हजारमध्ये ७ हजार १ सय ५० हेक्टरमा रोपाइँ भएको छ । वर्षा नहुँदा र पानीको मुहान सुक्खा भएकाले पहाडी क्षेत्रमा असारको दोस्रो सातासम्ममा धान रोपाइँ हुन नसकेको हो । पहाडका माथिल्लो भेगमा यस समय आधाभन्दा बढी धान रोपाइँ भइसक्नुपर्ने हो । डाँगीले भने पहाडको तल्लो भेगमा असार मसान्तसम्ममा र तराईमा साउन अन्तिमसम्म रोपिएको धान सोह्रै आना फल्छ । तराईका जिल्लामा पनि पानी नपरे पनि किसानले पम्पसेट चलाएर उक्त प्रतिशत धान रोपाइँ गरेका हुन् ।"
सर्वोच्चले भन्यो लुम्बिनी क्षेत्रका उद्योग तत्काल बन्द गर्नू,"सन् २०१३ देखि वर्षमा एक पटक प्रदूषणसम्बन्धी बैठक लुम्बिनीमा हुने गर्छ । जसमा युनेस्को प्रमुख, वातावरण विभागका महानिर्देशक, वैज्ञानिकहरू, उत्खनन, संरक्षण तथा योजनाविद्, सरोकारवाला, लुम्बिनीका मोनास्ट्री प्रतिनिधि, सहरी व्यवस्था विभाग, संस्कृति मन्त्रालय, पुरातत्त्व विभागका महानिर्देशक लगायत सहभागी हुन्छन् । बैठकको पहलमा लुम्बिनीको प्रदूषणको स्थिति पत्ता लगाइएको हो । लुम्बिनीस्थित राजकीय बौद्ध विहारका भिक्षु सागर धम्म लुम्बिनी क्षेत्र प्रदूषित हुनुको मुख्य कारण लुम्बिनीको १५ किमि दूरीभित्र सञ्चालित सिमेन्ट र अन्य उद्योग नै रहेको बताउँछन् । आफ्नो देशको धार्मिक, सांस्कृतिक धरोहरको संरक्षण गर्न सरकार संवेदनशील बनेन, उनले भने ।"
मृत्युको विरोधमा प्रदर्शन गर्दा मृत्यु,"प्रदेश २ का आन्तरिक मामिला तथा कानुनमन्त्री ज्ञानेन्द्रकुमार यादवले सर्लाही घटनाप्रति दुःख व्यक्त गर्दै प्रहरीप्रशासनले पुरानै मनोवृत्ति प्रदर्शन गरेकामा असन्तुष्टि व्यक्त गरेका छन् । घटना भएपछि मात्रै प्रहरीले प्रदेश सरकारलाई ब्रिफिङ गर्यो, मन्त्री यादवले भने, सजिलै तितरबितर गर्न सकिने भीडमा गोली चलाउनु आवश्यक थिएन । प्रदेश सरकारले घटनाको छानबिन गर्न आन्तरिक मामिला तथा कानुन मन्त्रालयका निमित्त सचिव अरुण झाको संयोजकत्वमा तीन सदस्यीय छानबिन समिति गठन गरेको छ । मृतकका परिवारलाई क्षतिपूर्ति र घाइतेको उपचार खर्च प्रदेश सरकारले बेहोर्ने मन्त्री यादवले बताए ।"
त्रिभुवन विमानस्थल पुनः २१ घण्टा,४५ वर्षपछि भइरहेको जीर्णोद्धारको काम चाइना नेसनल एरो टेक्नोलोजी इन्टरनेसनल इन्जिनियरिङ कर्पोरेसनले गरिरहेको छ । आइतबारसम्म विमानस्थलले नोटाम जारी गर्दै राति १० देखि बिहान ८ बजेसम्म उडान रोकेको थियो ।
नयाँ बसपार्कमा ९० रोपनी जग्गा अतिक्रमण,"बसपार्क रेखदेख तथा व्यवस्थापन गर्न महानगरपालिका र लोत्से बहुउद्देश्यीय प्रालिबीच २०७२ मा पुनः नयाँ सम्झौता भएको थियो । सम्झौतामा ४ वर्षभित्र अन्तर्राष्ट्रियस्तरको बसपार्क बनाउने उल्लेख छ । बसपार्क सुविधायुक्त, अत्याधुनिक र प्रविधिमैत्री बनाउने कार्य भइरहेको लोत्से बहुउद्देश्यीय प्रालिका अध्यक्ष दीपक कुँवरले दाबी गरे । सम्झौताअनुसारै भएको छ, उनले भने । चार सयभन्दा बढी गाडी अटाउने क्षमता वृद्धि गरेर करिब एक हजार बस पार्किङ गर्न सकिने बनाइएको उनले बताए । सपिङ मल, रेस्टुरेन्ट, बगैंचा, हरियाली बनाउने सम्झौतामै उल्लेख छ, उनले भने, यसलाई अझ व्यवस्थित र आकर्षक बनाउँछौं । लामो दूुरीका चालकलाई आरामदायी कक्षसमेत व्यवस्था गर्छौं ।"
विस्फोटपछि केन्द्रमा जनप्रतिनिधि,"दोस्रो चरणमा डोटी, बाजुरा, सुर्खेतका सुरक्षा निकायका प्रमुखको उपस्थितिमा अछामको साँफेबगर नगरपालिका १० घुँघुरकोटमा सुरक्षा बैठक बसेर चन्द समूहका गतिविधिमाथि निगरानी बढाउनेलगायत निर्णय गरेको थियो । जिल्लामा सक्रिय चन्द समूहका २५ जना कार्यकर्ता नियन्त्रणमा लिने प्रयास भइरहेको प्रहरीले जनाएको छ । विस्फोट र आगजनीका घटना बढाएका चन्द कार्यकर्ताले जनप्रतिनिधिलाई मुख्य तारो बनाउन सक्ने सुरक्षा संयन्त्रको आकलन छ । चन्द समूहले पनि जिल्लामा ३ कमान्डमा नेता, कार्यकर्ता परिचालन गरेको बुझिएको छ । रामारोशनमा दोहोरो गाली प्रहारपछि नेताकार्यकर्ता सम्पर्कबाहिर रहेर आन्तरिक योजना बनाइरहेको चन्द समूह निकट स्रोतको भनाइ छ ।"
निजामती सेवा प्रवेशमा उमेर हद घटाउन प्रस्ताव,"पहिलो पटक उमेर हदको विषय प्रवेश गरेपछि समिति के गर्ने भन्ने निष्कर्षमा पुग्न सकेको छैन । सांसदहरूबीच फरकफरक राय आए पनि उमेर घटाउने नयाँ विषयले समितिको ध्यानाकर्षण भएको छ । त्यसैले समिति सभापति शशि श्रेष्ठले उमेर हद घटाउने विषयमा अन्य कानुनी जटिलता हुन सक्छन् कि सक्दैनन् भन्ने जानकारी गराउन संघीय मामिला तथा स्थानीय विकास मन्त्रालयलाई निर्देशन दिएकी छन् । संघीय निजामती ऐनको छलफलमा यसअघि सचिवहरूको क्लस्टर हटाउने, मुख्यसचिव करारमा राख्नेलगायत विषय पनि सांसदले प्रवेश गराइसकेका छन् । तर विवादित विषयहरूमा समिति अन्तिम निष्कर्षमा पुगिसकेको छैन ।"
"२ को मृत्यु, ३२ जना घाइते","घाइतेमध्ये १८ जनालाई उपचारका लागि काठमाडौं पठाइएको, ७ जनाको गजुरी अस्पताल र २ जनाको चरौंदीमा उपचार भइरहेको खडकाको भनाइ छ । ३ जना भने सामान्य उपचारपछि घर फर्किएका छन् । बा३ख १००४ नम्बरको बसका चालक नवलपरासी मध्यबिन्दु नगरपालिका ७ का २७ वर्षका रवीन खड्कालाई जोगिमारा प्रहरी चौकीले नियन्त्रणमा लिएको छ ।"
आइफामा खर्चको विरोध,"बिजक्राफ्टको टोलीले गत साता कार्यक्रमस्थलबारे रेकी गरेर सुन्धारास्थित आर्मी कम्प्लेक्सलाई छनोट गरेको थियो । सिधै दिइने नगद ४४ करोड रुपैयाँबाहेक अरू सबै खर्च जोडदा १ अर्ब रुपैयाँ आइफा आयोजनामा नेपाल सरकारले बेहोर्नुपर्ने देखिएको छ । पैसा र समय भए केही भारतीय कलाकार टोलीलाई पोखरा, चितवनसम्म लगेर नेपालको पर्यटन प्रवर्द्धनको भीडीयोसमेत बनाउने योजना राखेका छौं, जोशीले भने । विजक्राफ्टका तर्फबाट साभास, आन्ड्रेलगायतका इभेन्टम्यानेजररू काठमाडौं आउन लागेको उनले बताए ।"
पाठकका सहयोगी झालाई भ्रष्टाचार मुद्दा,"पाठकको इसारामा चल्ने उनीहरूले तराईका आठ जिल्लामा १० हजारदेखि ५ लाख रुपैयाँसम्म उठाउने गरेको भनी बारम्बार उजुरी परेको थियो । त्यतिबेला कान्तिपुरसँग कुराकानीक्रममा नासु झाले आफूले पाठकलाई चिनेको र उनीसँग बारम्बार भेट भएको स्विकारेका थिए । हाम्रो नाता पर्छ त भेटघाट उठबस भइहाल्छ नि, उनले भनेका थिए, उनको नाममा मैले कुनै गडबडी गरेको छैन । प्रमाणित भयो भने नेपाल छाडेर गइहाल्छु । उनले आफू ९ महिनादेखि बिदामा रहेको बताएका थिए । अख्तियार स्रोतका अनुसार पाठकले उनीहरूलाई तराईका विभिन्न जिल्लामा नियमित रूपमा स्थलगत रूपमा पठाउने र स्थानीय तहका कर्मचारीसँग रकम उठाउने गर्थे । अख्तियारमा परेका केही उजुरीमा यसबारेमा संकेत रहेको एक उच्च कर्मचारीले बताए । स्तर हेरेर १० हजारदेखि ५ लाख रुपैयाँसम्म उठाउने गरेका थिए, उनले भने, खुद्रा तहमा रकम उठाउन उनीहरूलाई प्रयोग गर्ने अनि ठूला व्यक्तिसँग आफैं सक्रिय हुने पाठकको स्वभाव थियो ।"
एकै व्यक्तिबाट पटकपटक ठगी,वीरबहादुर नामका व्यक्तिलाई फर्जी छोरा खडा गरेर कारोबार भएको छ । २४ लाखमा कारोबार भएको जग्गामा रणबहादुरले १० लाख मात्रै पाएको बताएका छन् । आफू फसेको मेलो पाएपछि बाटी र प्रजापतिले पुनः ३६ लाखको कागज गराएका हुन् । ब्याजको लोभमा जग्गा धितोमा लगानी गर्दा भक्तपुरका प्रवीण बाटी र लक्ष्मीप्रसाद प्रजापति फसेको खुलेको छ । सहकारीबाट कम दरमा लिएर बाटीको समूहले २४ प्रतिशत ब्याजदरमा लोकेन्द्र र उनको समूहलाई विश्वासमा लगानी गर्दा फसेको हो ।
रोपाइँमा सुरिलो भाका,"जनप्रतिनिधि, शिक्षक, विद्यार्थी, स्थानीयलगायतका मिलेर धान दिवस मनाउँदै सामूहिक खेतीको सुरुआत गरिएको हो । नमुना कृषक सहकारी संस्था सुरु गरेको सामूहिक चक्लाबन्दी खेती नमुना बनाउन कृषकहरू लागिपरेका छन् । दहीचिउरा खाएर धान रोपिएको थियो । सोही अवसरमा रमाइलोका लागि हिलो समेत खेलिएको थियो ।प्राविधिक धारतर्फ कृषि सञ्चालन भएका क्याम्पस तथा विद्यालयका विद्यार्थीहरूका लागि धान दिवस प्रेरणादायक हुनेमा आशा गरिएको छ । जिल्लाको ९ वटै स्थानीय तहले पायक पर्ने स्थानको खेतमा धानको बीउ रोपी धान दिवस मनाएका छन् । कृषि ज्ञान केन्द्रअनुसार सिन्धुलीका यस वर्ष ५ प्रतिशत मात्रै धान रोपाइँ भएको छ ।"
लालपुर्जाविहीनले घर बनाउन अनुदान पाउने,"यस अवधिमा ११ जना लाभग्राहीहरूले पहिलो किस्ता रकम फिर्ता गरेका छन् । भवन बनाउन आवश्यक नपरेको भन्दै उनीहरूले रकम फिर्ता गरेका हुन् । पहिलो किस्ता लगेर दोस्रो किस्ता नलैजानेको संख्या ८ सय ८० लाभग्राही मात्र छन ्। दोस्रो किस्ता नलैजानेहरूमा पहिलो किस्ता लगेर रकम अन्यत्र प्रयोग गरेका, घर बनाउन जग नै नखनेको र जग खन्न रकम अपुग भएकाले अन्यत्र लगेर प्रयोग गरेको एवं मापदण्डविपरीत घर बनाएकाले दोस्रो किस्ताका निम्ति माग नगरेको हुन सक्छ, इन्जिनियर पाठकले भने ।"
दुर्गमका स्वास्थ्य चौकीमा मानसिक रोगीको चाप,जिल्लाका अन्य स्वास्थ्य चौकीका स्वास्थ्यकर्मीहरूलाई मानसिक रोगीको उपचार गर्नका लागि हालै मात्र तालिम दिएको स्वास्थ्य कार्यालयले जनाएको छ । फापरबारी स्वास्थ्य चौकीमा विगतमा नै तालिम लिएका स्वास्थ्यकर्मी चौधरी रहेकाले उक्त स्वास्थ्य चौकी बिरामीको चाप परेको हो । जिल्लामा मानसिक रोगीको उपचारको तालिम लिएको स्वास्थ्यकर्मीमध्येमा उनी पुरानो र दुर्गम गाउँमा रहेर सेवा दिएका उनी मात्र एक हुन् ।
देवीस्थानमा उद्यान बन्दै,"काभ्रे (कास) धुलिखेल नगरपालिकाको पर्यटकीय क्षेत्र देवीस्थानमा ४ करोडको लागतमा उद्यान निर्माण हुने भएको छ । प्रदेश सरकार र नगरपालिकाको ११ करोड गरी २ करोडको लगानीमा उद्यान बन्ने भएको हो । नगरपालिकाका अनुसार, ४ करोडमा निर्माण सम्पन्न हुने गरी विस्तृत परियोजना प्रतिवेदन तयार भएको छ । प्राकृतिक सौन्दर्य अवलोकन र पिकनिक स्पटका रूपमा धुलिखेलस्थित देवीस्थान डाँडा प्रख्यात छ । पृथ्वीनारायण शाहले राज्य एकिकरणको बेला प्रयोग गरेको गढीलाई धार्मिक पर्यटनको केन्द्र बनाउन लगानी गरिएको नगरप्रमुख अशोककुमार व्याञ्जु श्रेष्ठले जनाए । पार्क नजिकै रहेको देवीको मन्दिर पनि पुनर्निर्माण हुनेछ । सञ्चार तथा सूचना प्रविधिमन्त्री गोकुलप्रसाद बास्कोटाले शिलान्यास गरे ।"
चोकचोकमा डंगुर,मेयरविरुद्ध प्रदर्शनकाठमाडौं उपत्यकाको फोहोर नउठाइएको विरोधमा राजधानीको प्रदर्शनीमार्गस्थित वाल्मीकि क्याम्पसका विद्यार्थीहरूले आइतबार प्रदर्शन गरेका छन् । प्रदर्शनमा उत्रिएका विद्यार्थीले क्याम्पस अगाडि दुर्गन्ध फैलिँदा पनि काठमाडौं महानगरले नउठाएकामा रोष प्रकट गर्दै सडकसमेत अवरुद्धसमेत गरेका थिए । विद्यार्थीहरूले फोहोर उठाउन चासो नदिएकामा काठमाडौं महानगरका मेयर विद्यासुन्दर शाक्यविरुद्ध समेत नाराबाजी गरे ।
टौदहमा फोहोरा,वरपरका बासिन्दाले सिमसार भए पनि त्यसले आफूहरूलाई केही फाइदा नभएको बताउने गरेका छन् । पक्षीका लागि उपयुक्त जलाशययुक्त स्थान भनेर चिनिए तापनि अहिले तिनको संख्या निकै घटेको छ । चरा सधैं आउँछन् भन्ने हुन्न । आइज चरा बस् भनेर बस्ने होइनन् । जाडोमा तीन महिना आउने चराका लागि यहाँ विकास निर्माणका कामै नगर्ने भन्ने हुन्छ ? श्री कर्कोटक नागराजा नागरानी वासस्थान टौदह समाजका उपाध्यक्ष राम खड्काको प्रश्न छ ।
अनाहकमा आइफा,"कुनै व्यावसायिक संस्थाले यस्तो कार्यक्रम गरी टिकट बेचेर, प्रायोजकहरू बटुलेर पैसा उठाउनकमाउन पाउँछ । नेपालमा बलिउडका फिल्म र कलाकार लोकप्रिय रहेकाले जनस्तरमा हार्दिक स्वागत पनि कार्यक्रमले पाउनेछ । आइफा अवार्ड आयोजना गर्न ठाउँ दिनु, सुरक्षित वातावरण दिनु, सहज पारिदिनु नेपालका तर्फबाट, त्यो पनि भ्रमण वर्षको तयारीका लागि, जति वाञ्छनीय हो, उति नै अवाञ्छनीय र अनुचित हो राज्यकोषको खर्च । निजी कम्पनीको व्यापार प्रवर्द्धन गर्ने माध्यम कुनै एउटा देश वा सरकार बन्न सक्दैन । नेपालको त्यस्तो फुर्मास गर्ने सामर्थ्य त झन् छँदै छैन । गरिब नेपालीको गाँस काटेर सरकारले यस्तो जथाभावी खर्च गर्न मिल्दैन, पाउँदैन र सुहाउँदैन ।"
दुई अध्यक्ष दुईतिर,"मदन भण्डारीको अठसठीऔँ जन्मजयन्ती अवसरमा काठमाडौँमा आयोजित विचार गोष्ठीमा नेकपाका दुई अध्यक्ष दुईतिर फर्केको तस्बिरले धेरै कुरा बोलेको छ । विचारमा निखार, क्रियामा दृढता, कर्ममा सामिप्य र कार्यमा एकता हुनुपर्ने बेला छेडछाडको भावभङ्गी दर्शाउने तस्बिरले हरिविजोग दर्शाएको छ, मानौँ दुई अध्यक्ष परस्पर विरोधी दलका नेता हुन् र नचाहेरै पनि बाध्यतावश एउटै ड्यासमा बस्न पुगेका हुन् । यिनको सोचमा टोर्नाडोचल्न थालेको अनुमान गर्न सकिन्छ । केपी ओली छ्यालीस सालपछि सर्वाधिक शक्तिशाली दरिने र पाँच वर्षसम्म निरन्तर सत्तामा टिकिरहने प्रधानमन्त्री बन्ने सोचमा मग्न छन् । ओलीलाई सके समझदारीले नसके असमझदारीले सत्ताबाट बहिर्गमन हुन विवश पार्ने खेलमा पुष्पकमल दाहाल प्रयत्नशील रहेको सजिलै बुझ्न सकिन्छ । श्यामसुन्दर कुइँकेल, हाँडीगाउँ, काठमाडौं"
"जराबाट पलाउँछ, कांग्रेस","कम्युनिस्टभन्दा कांग्रेसकै सरकार धेरै बनेको छ । कांग्रेस कम्युनिस्टजस्तो विचलित भएको देखिँदैन । पछिल्लो आमनिर्वाचनमा पनि कांग्रेसको लज्जास्पद हार भएको होइन । दुई ठूला दलको चुनावी गठबन्धनका कारण कांग्रेस पछाडि परेको मात्रै हो । यही उन्मादलाई लिएर अब नेपालको राजनीतिमा नेकपाभन्दा अरूको भविष्य छैन भनेजसरी दाहालले जुन अभिव्यक्ति दिएका छन्, त्यसले उनैलाई सिद्ध्याउने बाटो खन्नेछ । जसरी पहिलो संविधानसभापछि ठूलो दल भएर माओवादी आयो र क्षणिक मोजमस्तीमै सेलायो, अहिलेको उन्माद पनि त्यसैको निरन्तरता हो भन्ने लक्षण सरकारका गतिविधिले देखाइसकेका छन् । कम्युनिस्टको अस्तित्व मेटिँदै गएकाले नै हो, कम्युनिस्ट एकताको खाँचो रहेको । तर कांग्रेस एक्लैले यात्रा तय गर्दै आएको छ । सरकारको यस्तै पाराले निरन्तरता पायो भने आगामी निर्वाचनमा कांग्रेसले सत्ता सम्हाल्ने अवसर नपाउला भन्न सकिन्न । कांग्रेसको रुख ढले पनि त्यसको जराबाट फेरि पलाएर आउन सक्छ । सुजन देवकोटा, पालुङटार४, गोरखा"
वृक्षरोपण र सरसफाइ,"अहिले सरकारले वृक्षरोपण अभियान थालेको छ । सहरका सडक किनारमा रूख रोप्ने काम भइरहेको देख्न सकिन्छ । यो एकदमै सकारात्मक कार्य हो, तर प्रचारमुखी मात्र हुनु भएन । यस अघि पनि वन विभागले प्रत्येक वर्ष वृक्षरोपण गरिरहेकै थियो । तर कति हुर्किए र कति मरे भन्ने रेकर्ड सायदै कतै छ । सहरबजारमा मात्रै होइन, पहाडका भिराला पाखा, नदी किनार अनि खाली ऐलानी जग्गामा सधैं हरियाली दिने बोटबिरुवा लगाउन आवश्यक छ । यस्ता कार्यमा स्थानीय निकायलाई प्रोत्साहन गर्नु बढी व्यावहारिक हुनेछ । केन्द्रले चाहिँ तिनलाई फलफूल र भूक्षय रोक्ने खालका बिरुवा उपलब्ध गराउनुपर्छ । सहर सफा राख्ने अभियानमा पनि सरकारले पहल लिएर स्थानीय निकायलाई घचघच्याउन आवश्यक छ । खासगरी काठमाडौं महानगरपालिकालाई सफा राख्न फोहोर रिसाइक्लिङको व्यवस्था गर्नुपर्छ । यो विषयलाई सरकारले अभियानका रूपमा अघि बढाए जनता धेरै लाभान्वित हुनेमात्र होइन, सरकारप्रतिको नकारात्मक सोच पनि बदल्न सक्छन् । पूर्ण ओली, चावहिल, सरस्वतीनगर, काठमाडौं"
जनताको पैसाको दुरुपयोग,"नेपाल पूर्वएमाले र कांग्रेसले मात्र बचाएका हुन् ? कर भनेर हामी जनताबाट उठाएको पैसा कुनै दलको नेता र कसैको मनपरेको मान्छेका नाममा स्वाहा नपारौं । यो देश बनाउन र बचाउनमा भेखा सिंह, बिसे नगर्ची, लखन थापा (प्रथम), झाङल गुरुङ, रञ्जित चौधरी, राम शाह, पृथ्वीनारायण शाह, रानी राजेन्द्र लक्ष्मी, भक्ति थापा लगायतको गुनलाई कसैले पुर्न मिल्दैन ।अर्को कुरा, मदन भण्डारी अन्त्य र राजा वीरेन्द्रको वंशनाश भएको पाटोको छानबिन नगरेर यो देशका नेता र सरकारले बेइमान गरेका छन् । राजनीतिक दाउपेच र भोट माग्नका लागिमात्र यी दुई घटनालाई छानबिन नगर्नु अर्को अपराध हो । यो दुई तिहाइ सरकारले यी काण्डबारे तुरुन्त छानबिन गर्न टोली गठन गरोस् । प्रेमसिंह बस्न्यात, बाँसबारी, काठमाडौं"
चौथो अंगमै भेदभाव !,"मैले बुझेसम्म पत्रकारिता देशलाई विकास र प्रगतितर्फ डोर्याउने यस्तो कडी हो, जसको सदुपयोगले सत्ता नै फेरबदल हुनसक्छ । तर हामीकहाँ पत्रकारिता कम चाटुकारिता बढी रहेछ । ठूला पार्टीले छिस्स जे गरे पनि छापिने तर साना पार्टीले गरेका ठूला काम पनि नसमेटिने रहेछ । जस्तो विवेकशील नेपालीले गरेको नीति सम्मेलनको एकै अंश छापिएन । यस्तो संस्कारले देशलाई उँभो लान्छ र ? बन्दहडतालको संस्कार बदल्न नेपाल खुल्ला छ नारा ल्याएर, सार्वजनिक स्थानमा कार्यक्रम गरेपछि भएको फोहोर हटाएर सकारात्मकताको प्रचार गर्ने, सदैव सकारात्मक काम गर्न सरकारलाई दबाब दिने विवेकशील नेपालीको समाचार छापामा किन आऊँदैन ? महेश गजुरेल,"
फरक परिकल्पनाको नेपाल,:
रोकिएन चुरे दोहन,"सबै दलका प्रतिनिधिको मिलेमतोमा यस्तो आपराधिक कार्य हुनु दुर्भाग्यपूर्ण हो । सरकारले नदी किनार, खोला किनारका क्रसरलाई खोलानदीबाट कम्तीमा ५ किमि टाढा राख्नुपर्छ । सालैभर गिट्टी, बालुवा निकासीमा बन्देज लगाउनुपर्छ । उत्खनन गरिएका स्रोतहरूको मापन गर्दा इनार बनाइएकालाई कारबाही गर्नुपर्छ । क्रसर बन्द गर्नुपर्छ । अर्कातिर वैज्ञानिक वन व्यवस्थापनका नाममा तोकिएभन्दा बढी रुख काटिएका छन् । वनको वार्षिक करोडौंको आम्दानी बालुवामा पानी हालेसरह अनुत्पादक काममा खर्च गरिएको छ । महिनैपिच्छे भ्रमण, नास्ता, बैठक, अनुगमन आदिका नाममा मोटो रकम झ्वाम पारिएको छ । बेलैमा ध्यान नपुर्याइए भोलि हामीले ठूलो नोक्सान बेहोर्नु निश्चितै छ । शरद न्यौपाने, कावासोती, नवलपरासी"
हत्ते गरेर अपहत्ते,"अवैध बाटाको वैदेशिक रोजगारी निर्विकल्प बाध्यता हो भन्छन् कतिपय । तर मलाई लाग्छ, यो धेरै हदसम्म हाम्रो विलासी मानसिकताको उपज हो । रमझममा बाँंच्ने लालसाको नतिजा बनिरहेको हुनसक्छ, यो रहर । छिट्टै माथि पुग्ने अधकल्चा सपनाका लागि खतरनाक भर्याङ चढ्नु बुद्धिमत्ता होइन । दुःख सही, स्वाभिमानमा रमाउन सिकौं । नमीठो सही, इमानदार कमाइमा स्वाद लिन सिकौं । ठूला सपना देख्नुअघि त्यसको परिणाम अनुमान गरौं । अवैध बाटो अज्ञात गन्तव्यतिर लम्किनुअघि आफ्नाहरूको याद गरौं र धेरै सोचविचार गरेर मात्रै कदम अघि बढाऔं ।"
बूढानीलकण्ठको असामयिक मोह,"मिश्रले सार्वजनिक शिक्षा सुधारको बहसलाई समग्र नेपालको शिक्षानीति, बजेट वृद्धिको आवश्यकता, विद्यालयको सामुदायिक अपनत्व, शिक्षक भर्ना तथा गुणस्तर मापन र संघीय संरचना अनुसारको शिक्षा भन्ने विषयमा केन्द्रित गर्नु बेस हुन्थ्यो । उनले यी विषय कताकति छुन खोजे पनि पर्याप्त विश्लेषण गरेनन् । उनको लोकरिझ्याइँ प्रवृत्तिले यी जटिल विषयले माग्ने धैर्य, गहिरो चिन्तन, अन्यत्रका अभ्यासको अध्ययन इत्यादि गर्न दिएन । एकतुके समाधान अघि सार्दा वाहवाही हुन्छ भन्ने लोभले हुन सक्छ, उनले पाँच सय बूढानीलकण्ठलाई नयाँ सपनाका रूपमा अघि सारे । विद्यालय शिक्षाका महत्त्वपूर्ण प्रश्नको कसीमा हेर्दा यो सपनामा नयाँपन देखिँदैन, बरु पुरानो सामाजिक संरचनालाई अक्षुण्ण राख्ने चाहना व्यक्त भएको देखिन्छ । लेखक समाजशात्री हुन् ।"
समाजवादी दलदलमा मार्क्सवाद,"समाजवाद संघर्षविहीन आदर्शवान् सामाजिक तथा अर्थराजनीतिक प्रणाली हो । तर दशकौंदेखि उस्तै उमेर (वृद्ध), लिंग (पुरुष), वर्ग (पहाडिया कुलीन) ले अँठ्याएको संगठनमा नेतृत्व विकास र हस्तान्तरणका लागि भएका संघर्ष रोचक छन् । एउटै मार्क्सवादी दलभित्र भएका वैचारिक संघर्षको झगडा र भागबन्डा टीठलाग्दो छ । वर्ग निर्माणका लागि भएका हानथापको बुर्जुवाकरण भएको छ । बुर्जुवाकृत ट्रेड युनियनिजमबाट उदाएको आर्थिक सम्झ्रान्त ट्रेडिङबाट असुलिने कमिसनसम्म ओर्लिएको छ ।"
"सहमति हुन्छ, पालना हुँदैन","त्रिविले रामपुरमा इन्जिनियरिङको पढाइ सञ्चालन गर्ने भएको छ । कृषि तथा पशुविज्ञान र वनविज्ञान पढाउन छुट्टै विश्वविद्यालय खुले पनि त्रिविले यी विषय पढाउन छाडेको छैन । त्रिविले रामपुरबाटै कृषि क्याम्पस सञ्चालन गर्न खोजे पनि अहिले खैरहनीबाट चल्दै आएको छ । हेटौंडामा एएफयू र टीयूको वन क्याम्पस एकै ठाउँ चल्दै आएको छ । तत्कालीन अध्ययन संस्थानलाई गाभेर विश्वविद्यालय बने पनि हेटौंडामा टीयूले आफ्नो कार्यक्रम जारी राख्यो । हामीले भर्ना गरेका विद्यार्थी पढाउन पूर्वाधार अभाव हुँदै गएपछि भवन बनाउन खोज्दा टीयूका पदाधिकारीले अवरोध गरेका छन्, एएफयूका उपकुलपति ढकालले भने ।"
त्रिविले अध्ययन टोली खटायो,"हेटौंडा उपमहानगरपालिका १० मा रहेको त्रिविको १ सय ५८ बिघा जग्गामध्ये ६० बिघा जमिन कृषि विश्वविद्यालयलाई भोगाधिकार दिने निर्णय भएको थियो । दुई विश्वविद्यालयका पदाधिकारीले पश्चिमतर्फको जग्गा कृषि विश्वविद्यालयले भोगचलन गर्ने सहमति गरेका थिए । कृषि विश्वविद्यालयले भने दक्षिणतर्फ १० करोड रुपैयाँ लागतमा शैक्षिक भवन निर्माण गरेपछि विवादित बनेको छ । मन्त्रिपरिषदको निर्णय र सहमतिविपरीत जग्गा मिचिएको विषयमा बुझ्न टोली पठाएका हौं, त्रिवि रजिस्ट्रार डिल्लीराम उप्रेतीले भने, प्रतिवेदन आएपछि कसरी अघि बढ्ने तय गर्छौं । त्रिविले कार्यकारी परिषद् सदस्यहरू राजेन्द्रकुमार पौडेल, विनोद पराजुली, त्रिवि प्राध्यापक संघका महासचिव केशव शर्मा, कानुनी सहायक सल्लाहकार राजेन्द्र खनाल र कर्मचारी संघका प्रतिनिधि सम्मिलित टोली खटाएको हो ।"
'कर्मचारीको स्वार्थमा वन विधेयक',"सामुदायिक वनका अधिकार कुण्ठित हुने गरी सरकारले वनसम्बन्धी नयाँ ऐन तर्जुमा प्रक्रिया अघि बढाएपछि सरोकारवाला चनाखो भएका हुन् । सरकारले गत महिना संघीय संसद्समक्ष पेस गरी संसदीय समितिमा छलफलमा रहेको वनसम्बन्धी कानुनलाई संशोधन र एकीकरण गर्न बनेको विधेयक मा सामुदायिक वनका अधिकार र अभ्यासलाई संकुचन गर्ने प्रस्ताव गरिएको छ । विधेयक कृषि, सहकारी तथा प्राकृतिक स्रोत समितिमा छलफलका क्रममा छ ।"
८ जनाविरुद्ध भ्रष्टाचार मुद्दा,त्यसैले उनीहरूविरुद्ध मुद्दा चलाइएको अख्तियारले जानकारी दिएको छ । नेपाल राष्ट्रिय विद्यापीठ माध्यमिक विद्यालय वीरगन्जका निमावि शिक्षक कासिम अन्सारीविरुद्ध समेत अख्तियारले मुद्दा दायर गरेको छ । अन्सारीले एसएलसी र प्रमाणपत्र तहको नक्कली शैक्षिक प्रमाणपत्र पेस गरी सेवा प्रवेश गरेको पुष्टि भएको छ ।
राउतले मागे एक करोड बिरुवा,सरकारले आगामी आवमा देशभर अभियानमार्फत ५ करोड बिरुवा रोप्ने घोषणा गरेको छ । सरकारले बजेट वक्तव्यमार्फत आव २०७६७७ लाई वृक्षरोपण वर्ष घोषणा गरेको छ । त्यसको औपचारिक सुरुवात शनिबार प्रधानमन्त्री ओलीबाट भएको छ ।
धर्तीमाता विरुद्ध मुद्दा कमजोर,स्रोतका अनुसार युवतीको खोजी जारी रहेको र प्रहरीको सम्पर्कमा आए कुँवरविरुद्ध फेरि अर्को मुद्दा दर्ता गरिनेछ । असार ५ मा आफूलाई धर्तीमाता बताउने कुँवरले भद्रकालीमा युवतीमाथि दुर्व्यवहार गरेको भिडियो सार्वजनिक भएको थियो । प्रहरीले बुटवलस्थित कालिकानगर बस्ने कुँवरलाई बालाजुबाट तीन दिनअघि पक्रेको थियो । प्रहरीका अनुसार उनले यसअघि समेत पटकपटक उपचारका नाममा थुप्रै व्यक्तिलाई दुर्व्यवहार गर्दै आएको जानकारीमा आएकाले त्यसबारेमा समेत थप अनुसन्धान भइरहेको छ ।
स्वदेशमै रोजगारी खोजी गरिने,"सम्मेलनको आइतबार उद्घाटन गर्दै प्रधानमन्त्री केपी शर्मा ओलीले बढदो बेरोजगारी समाधान गर्न कृषिको आधुनिकीकरण गरिने बताए । उनले कृषिको आधुनिकीकरणसँगै बढी मात्रामा अवसर सिर्जना हुने र बेरोजगारी समस्या हल हुने उनले विश्वास व्यक्त गरे । उनले दुई तिहाइ जनसंख्या अझै पनि परम्परागत कृषिमा अल्झिएको र त्यसले रोजगारीको अवसर सिर्जना नगर्ने बताए । नेपालको कृषि पुरानो ढाँचाको छ, त्यसले अवसर सिर्जना गर्दैन, उत्पादन सानो परिणाममा छ, जग्गा, जमिन साना छन्, उनले भने ।"
कान्तिपुरकर्मी पौड्याललाई मातृशोक,"काठमाडौं (कास) कान्तिपुर दैनिकका सहायक वरिष्ठ उपसम्पादक ऋषिराम पौड्याललाई मातृशोक परेको छ । उनकी ९४ वर्षीया आमा तोयादेवीको आइतबार निधन भएको हो । सिन्धुपाल्चोकको सुनकोसी४, यमुनाडाँडाकी पौड्याल लामो सयमदेखि दम र उच्च रक्तचापबाट पीडित थिइन् । उनका ३ छोरा र ४ छोरी छन् । तोयादेवीको अपराह्न पशुपतिस्थित आर्यघाटमा दाहसंस्कार गरियो । नेपाल पत्रकार महासंघ कान्तिपुर पब्लिकेसन्स शाखाले उनको निधनप्रति गहिरो शोक प्रकट गरेको छ ।"
काठमाडौं बारमा नयाँ कार्यसमिति,"काठमाडौं (कास) नेपाल बार एसोसिएसनको काठमाडौं शाखामा नयाँ कार्यसमिति चयन भएको छ । कार्यसमिति अध्यक्षमा जगदीश घिमिरे निर्वाचित भएका छन् । उपाध्यक्षमा सुबोध बाबु चिलुवाल, सचिवमा दमनबहादुर चन्द र सहसचिवमा लक्ष्मी सापकोटा, कोषाध्यक्षमा विश्वास आचार्य निर्वाचित भए । कार्यसमितिमा अरू १४ सदस्य छन् । निर्वाचित सबै प्रजातान्त्रिक समूहमा आबद्ध छन् ।"
३० फिटसम्म बालुवा झिक्दा खोलामा खाडल,झन्डै ६ महिना अघिबाट बाँके खोलामा अवैध दोहन बढेको छ । खोलामा वातावरणीय प्रभाव मूल्यांकन नगरी क्रसर व्यवसायीले उत्खनन गरिरहेका छन् । महोत्तरीतिर खोला किनारमा दुईवटा क्रसर उद्योगले उत्खनन गरिरहेका छन् । झन्डै दुई महिनाअघि महोत्तरीका क्रसर व्यवसायीले सर्लाहीतिरको खोलामा अवैध उत्खनन गर्न थालेपछि ईश्वरपुर नगरपालिकाले जरिवाना तिराएर खाल्डो पुर्न लगाएको मेयर मनोज देवकोटाले बताए । महोत्तरीपट्टि भने उत्खनन जारी रहेको र त्यहाँ २० देखि ३० फिटसम्म गहिरो खाल्डो बनेको स्थानीय गंगा महतोले बताए ।महोत्तरीको गौशाला नगरपालिका सर्लाहीको हरिपूर्वा नगरपालिकाले खोला ठेक्का लगाएको भन्दै पन्छेको छ भने हरिपूर्वा नगरपालिकाका प्र्रमुख प्रशासकीय अधिकृत मोहम्मद महफुज अहमदले खोलामा कुनै किसिमको ठेक्का नलगाएको दाबी गरेका छन् ।
संरक्षण केन्द्रमै गाईगोरु असुरक्षित,पोखरा महानगरपालिकाबाट शुक्लागण्डकी नगरपालिकामा रातको समयमा यस्ता छाडा चौपाया ल्याएर छाडिदिने गरेको पनि उनले बताए । स्थानीयले खनजोत गर्न नसकेको गोरु बजारमा छोड्ने गरेका छन् । त्यस्ता गोरुलाई पनि केन्द्रमा ल्याएर राखिन्छ ।
स्थायी जागिर नै संकटमा,"समायोजनमा परेका सबै कर्मचारीले तोकिएको कार्यालयबाट काम थाले पनि आफ्नो टुंगो लाग्न नसकेको उनले बताए । जागिरको टुंगो लगाउन ३ पटक मन्त्रालयमा पुगे पनि बेवास्ता भएको उनको गुनासो छ । पटकपटक जुम्लास्थित प्राविधिक कार्यालयमा गए पनि हाजिर गर्न नदिइएको उनको भनाइ छ । बुहारी बिरामी छिन्, औषधि किन्ने पैसा छैन, उनले भने, तलब नपाउँदा छोराको पढाइ शुल्क तिर्नसमेत समस्या भएको छ । कर्मचारी सञ्चय कोषको रकम पहिले नै झिकिसकेकाले घर खर्च चलाउन मुस्किल भएको कार्कीपत्नी हजारीले गुनासो गरिन् ।"
६ महिनामा १२ चेक बाउन्सका मुद्दा,"नियतवश र लेनदेन मिलाउन नसक्दा चेक बाउन्स हुने गरेको पाइएको छ, चौलागाईंले भने, साना तथा ठूला चेक बाउन्सका उजुरी आउने गरेको छ । चेक बाउन्स भएको प्रमाणसहित आएमा सिधै मुद्दा दर्ता गरिने उनले बताए । नेपाल बैंक इटहरी शाखामा वार्षिक ५ देखि ७ वटासम्म चेक बाउन्सका घटना हुने गरेको तथ्यांक छ । डेढ लाखदेखि ४ लाख रुपैयाँसम्मका चेक बाउन्स हुने गरेको शाखा प्रमुख अशोक कार्कीले बताए । चेक बाउन्सका घटना कम गर्न जनतालाई सचेत गराउन सक्नुपर्छ, कार्कीले भने, सरकारी तवरबाट समेत कडा गर्न सके घटना कम हुने थियो । नेपाल वाणिज्य बैंक इटहरी शाखाको तथ्यांकअनुसार ६ महिनामा एक दर्जन चेक बाउन्सका घटना हुने गरेको पाइएको छ । शाखामा १ देखि १० लाख रुपैयाँसम्मका चेक बाउन्स हुने गरेको निमित्त प्रमुख भरत पोखरेलले बताए ।"
बीपीमा ५ बुँदे सहमति,"प्रतिष्ठान व्यबस्थापन पक्षले एमडी एमएसको इन्टर्नल मेडिसिन, पेडियाट्रिक्स (बालरोग) र सर्जरी (शल्यक्रिया) मा थप एकएक सिट नेपाली विद्यार्थीको कोटा बढाएपछि सहमति भएको सोसाइटीका अध्यक्ष डा कविराज पौडेलले बताए । सहमतिमा इन्टर्नल क्याटगोरी सिट बाँडफाँटसम्बन्धी प्रतिष्ठानको सन् २०१५ देखिको प्रवेश परीक्षा कार्यविधि संशोधन गर्दै नेपाली विद्यार्थीलाई कम्तीमा ५० प्रतिशत सिट हुने कार्यविधि बनाउने र स्नातकोत्तर तहको सिट प्रतिष्ठानद्वारा आफ्नो क्षमताका साथ सञ्चालन गर्ने लगायत बुँदा छन्, उनले भने । सहमतिपछि उपकुलपति प्राडा राजकुमार रौनियारले सरकारले बीपी प्रतिष्ठानका चिकित्सक, नर्स र कर्मचारीलाई तलबभत्ता सुविधा नदिए पनि नेपाली विद्यार्थीको हितमा सिट संख्या बढाएको बताए । ओपीडीमा उपचारका लागि आउने बिरामी दैनिक ३ हजार ५ सय, आकस्मिकमा दैनिक २ सय ५० हुने गरेका छन् । विभिन्न वार्डमा ८ सय शय्या छन् । बिरामीलाई उपचार सेवा दिन २ सय ४३ फ्याकल्टी चिकित्सक र व्यवस्थापन प्रशासन हेर्ने १ हजार ३ सय कर्मचारी परिचालन गर्ने आयस्रोत विद्यार्थीले तिरेको शुल्क र बिरामी उपचारबाट संकलित शुल्क मात्र भएको उपकुलपति रौनियारले बताए ।"
सयवर्षे जुरेली जिन्दगी,"पुस्तक सांस्कृतिक संस्थानले छापेको हो । संस्थानका महाप्रबन्धक राजेश थापाले संस्कृतिविद जोशीबाटै जग बसालिएकाले संस्थानको मेघा हलको नाम वाङ्मय शताब्दी पुरुष वरिष्ठ संस्कृतिविद् सत्ममोहन जोशी प्रेक्षालय को रूपमा नामकरण गरेको बताए । हलको नाम अनावरण आइतबार जोशीबाटै गराइएको थियो । जोशीले २०१६ मा ६ रोपनी जग्गा १ लाख ३७ हजारमा खरिद गरी टहरोको रूपमा संस्थान सुरु गरेको सुनाए । कार्यक्रममा पुस्तकमाथि समालोचक अभि सुवेदी, सुदन पौडेल, विन्दु शर्मा, वासुदेव अधिकारीलगायतले प्रकाश पारे ।"
थपलियाको स्मृतिमा ग्रन्थ,"कान्तिपुर दैनिकका तत्कालीन सहायक वरिष्ठ सम्पादक थपलिया नागार्जुनका संस्थापक सदस्य थिए । काभ्रेको पाँचखाल नगरपालिका११, डाँडाथोकमा जन्मिएका थपलियाको ४० वर्षको उमेरमा २०७५ असार १५ गते भाइरल ज्वरोका कारण असामयिक निधन भएको थियो । उनका मृत्युचुम्बन उपन्यास, समीक्षा कुटुरो समीक्षासंग्रह, हाँडिगाउँको जात्रा कवितासंग्रह आदि पुस्तक प्रकाशित छन् । सदस्यसचिव उपाध्यायले साहित्यमा सम्भावना बोकेका थपलियाको निधनले यस क्षेत्रमा अपूरणीय क्षति भएको बताए ।रासस अध्यक्ष अधिकारीले छोटो समयको चिनजानमा लेखन र सम्पादनमा थपलियाको क्षमताबाट आफू प्रभावित भएको स्मरण गरे । पत्रकार नेपालले मूलधारको पत्रकारितामा जम्न थालेका थपलियाको निधनले आफू दुःखित भएको जनाए । प्रतिष्ठानका अध्यक्ष प्रकाश सिलवाल र संस्थापक अध्यक्ष वैरागी जेठाले थपलियाले नागार्जुनको स्थापना र क्रियाशीलतामा दिएको योगदान स्मरण गरे ।"
भक्तराजलाई सम्मान,"श्रष्टा, सम्मान र समय हाम्रा आधार हुन् भन्ने मूलनाराका साथ आयोजित कार्यक्रममा धौलागिरि साधना सम्मानबाट गायक जीवन शर्मा, खड्ग गर्बुजा र विमलराज क्षेत्रीलाई सम्मानित गरिएको छ भने धौलागिरि युवा सम्मानबाट सालको पातको टपरी हुनि बोलको गीतका लागि गायक कुलेन्द्र विश्वकर्मा, संगीतकार वसन्त थापा र गीतकार नवराज पन्तलाई संयुक्त रूपमा सम्मानित गरियो ।"
गोर्खा लाई अनेवा नक्षत्र,"गोर्खा पुस्तक सन्डे टाइम्सको टप टेन बेस्ट सेलर मा समेत परेको थियो । ब्रिटिस सेनामा गोर्खा भर्तीको दुई सय वर्ष गांठका अवसरमा सन् २०१५ मा प्रकाशित पुस्तक लेख्न लिम्बू ब्रिगेड अफ गोर्खाजका कयौं अफिसर मध्येबाट छानिएका हुन् । कार्यक्रममा प्रतिष्ठानका अध्यक्ष विकलचन्द्र आचार्यको हालै नेपालमा विमोचित पुस्तक बेलायतको वित्तीय अवलोकन समेत बेलायती पाठकका लागि सार्वजनिक गरियो । पुस्तकमा एक शताब्दीको बेलायती आर्थिक परिदृश्य, बैंकिङ प्रणाली, औद्योगिक क्रान्ति, नवउदारवाद, ब्रेक्जिट, सम्पत्ति शुद्धीकरणलगायत विषय समेटिएका छन् । अध्यक्ष आचार्यले बेलायतको नेपाली डायस्पोरामा नेपाली भाषा, संस्कृतिको प्रवर्द्धनका लागि प्रतिष्ठानको स्थापना गरेको बताए ।"
वार्ता सुचारु गर्ने सहमति,तर केही साताअघि ट्रम्पले किमलाई एक पत्र पठाउँदै वार्ता सुचारु गर्न पहल गरेका थिए । किमले ट्रम्पको पत्रको प्रशंसा गर्दै निकै गजबको पत्र प्राप्त भएको बताएपछि दुई नेताबीच पुनः भेटवार्ता हुने आँकलन गरिएको थियो ।
अस्ट्रेलियाको ट्राफिक नियममा कडाइ,यहाँका प्रहरी तथा अन्य सरकारी निकायहरूले सवारी सुरक्षासम्बन्धी विभिन्न जानकारीहरूका साथै चेतावनी दिने गरेका भए पनि सवारी दुर्घटना हुने क्रम बढिरहेकाले अधिकारीहरू कडा नियम लगाउन बाध्य हुनुपरेको जनाइएको छ । सवारी चलाउँदा मोबाइल गाडीको बन्द लकरमा राख्न हामी सबैलाई अनुरोध गर्छौं । अधिकारीहरूले भनेका छन् ।
यूपी र विहार कमजोर,"प्रधानमन्त्री नरेन्द्र मोदीले करिब १० करोड परिवारलाई लक्षित गर्दै ल्याइएको उक्त योजना सार्वजनिक स्वास्थ्य सेवाप्रवाहका हिसाबले गेम चेन्जर हुने दाबी गरेका थिए । तर, विहारको पछिल्लो घटना र नीति आयोगको प्रतिवेदनले उक्त कार्यक्रमको प्रभावकारितामाथि प्रश्न उठाउँदै आएका आलोचकहरूलाई थप बल पुगेको छ । उनीहरूले आयुष्मान भारत पर्याप्त तयारी चुनाव लक्षित गर्दै ल्याएको आरोप लगाउँदै आएका छन् । सेवा प्रभावकारी नहुनुमा जनशक्ति अभाव प्रमुख कारणका औंल्याइएको छ ।"
भूकम्पअघिको १० सेकेन्डको साइरन,"सिन्हवा समाचार समितिका अनुसार छङ्तु भूकम्प पूर्वचेतावनी सञ्जालको निर्माण छङ्तु हाइटेक विपत्ति न्यूनीकरण तथा आपत्कालीन व्यवस्थापन विभागले संयुक्त रूपमा मिलेर बनाएका हुन् । यसले २२ मिलियन वर्ग किलोमिटर क्षेत्रफल र भूकम्पीय जोखिममा रहेका ९० प्रतिशत जनसंख्या समेट्ने गरी संरचना बनाएको हो । मे २८ तारिखदेखि यो सञ्जाल सछान प्रान्तका ६० प्रतिशत अर्थात् ७९ जिल्ला र काउन्टी, १३ प्रिफेक्चर गरी उच्च भूकम्पीय जोखिम भएका क्षेत्रफलसम्म विस्तार गरिएको हो । छङ्तु इन्स्टिच्युट अफ हाइटेक डिजेस्टर रिडक्सन र जापान मौसम विज्ञान एजेन्सी, यी दुईटा संस्थाका वार्निङ सञ्जाल चीन, जापान र नेपालमा राखिएको छ । नेपाल विज्ञान तथा प्रविधि प्रतिष्ठान नास्टमा १० देखि २२ सेकेन्डसम्म पूर्वचेतावनी दिन सक्ने प्रविधि जोडिएको चिनियाँ सञ्चारमाध्यमहरूले लेखेका छन् । चीनको सछानकै इन्स्टिच्युटको सहयोगमा यो प्रविधि नेपालमा राखिएको उल्लेख छ ।"
३७ भाषा लोपोन्मुख,"भाषाशास्त्री भीमनारायण रेग्मी अल्पसंख्यक भाषा बचाउनका निम्ति गाउँपालिका र नगरपालिकाले भाषिक वक्ताको बाहुल्यका आधारमा वडापालिकाको कामकाजको भाषा बनाउन जरुरी ठान्छन् । नेपालका मुख्य भाषाहरूको वितरण कार्यपत्रमा उनले १४ वटा भाषा राष्ट्रिय तहमा रहेको र प्रदेशमा १६ वटा भाषा उल्लेख गरेका छन् । नेपालमा ६ महानगरपालिका, ११ उपमहानगरपालिका, २ सय ७६ नगरपालिका र ४ सय ६० गाउँपालिका गरी जम्मा ७ सय ५३ स्थानीय तह छन् । मुलुकमा भाषा नीति तथा योजना तर्जुमा गर्दा एउटा तहमा मात्र मातृभाषी वक्ताको संख्यालाई ध्यानमा राखेर सबै तहका लागि योजना बनाउनु त्रुटिपूर्ण हुने रेग्मी बताउँछन् । जुन तहका लागि भाषाको योजना बनाउने हो, त्यसै तहमा भाषाका मातृभाषी वक्ताको संख्यालाई ध्यानमा राखेर योजना बनाउनुपर्छ भन्ने देखिन्छ, प्रदेश तहमा बहुसंख्यक भाषालाई सरकारी कामकाजमा प्रयोग गर्ने संवैधानिक व्यवस्था नै व्यावहारिक नरहेको उल्लेख गर्दै उनले भने, यसको साटो स्थानीय तहमा खास भाषाका मातृभाषी वक्तालाई आधार मानेर त्यस स्थानीय तहमा सरकारी कामकाजको भाषा निर्धारण गर्नु युक्तिसंगत ठहर्छ । तथ्यांकअनुसार नेपालमा १२३ भाषा बोलिन्छन् ।"
षडानन्दका गुरुकुल र मन्दिर अलपत्र,१ सय ८२ वर्षअघि जन्मेका आवाल ब्रह्मचारी षडानन्दले देशकै पहिलो संस्कृत पाठशाला खोलेर शिक्षाको प्रचार सुरु गरेका थिए । उनले सती प्रथा र जातीय भेदविरुद्ध आवाज उठाएका थिए ।
पञ्चकोसीमा चिनियाँ टोली,पञ्चकोसी क्षेत्रमा धेरै वर्षदेखि निरन्तर बलिरहेको ज्वाला पेट्रोलियम (मिथेन ग्यास) भएको यसअघि नै प्रमाणित भइसकेको छ । प्रमाणित भएको १३ वर्षपछि उत्खनन तथा अन्वेषण गर्न लागिएको हो । यसअघि २०७२ चैतमा चिनियाँ विशेषज्ञ टोलीले प्रारम्भिक अनुसन्धान गरेको थियो ।
विद्यालय सुधार्न खाजा कटौती,"०७२ मा एसएलसी उत्तीर्ण भएर गोर्खा माविमा ११ र १२ कक्षा पढेका सैघाका अशोक घर्ती अहिले काठमाडौंको त्रिचन्द्र कलेजमा बीएस्सी पढिरहेका छन् । सैघामा सहरका विद्यार्थी प्रवेश गरेपछि हाम्रो सपना पनि फेरियो । हामीले कहिल्यै पनि घोराहीमा आएर राम्रो निजी स्कुलमा पढ्ने सपना देखेका थिएनौं, उनले भने । सहरका विद्यार्थीले विद्यालयको रूपरंग फेरिदिएको व्यवस्थापन समितिका पूर्वअध्यक्ष टेकमान पुनले बताए । विद्यार्थी पढ्नेदेखि खेल्ने ठाउँसम्म तयार भएका छन् । बगैंचा बनेका छन्, उनले भने । भगवती मावि वडाको सबैभन्दा बढी विद्यार्थी चाप भएको विद्यालय हो । अहिले ५ सय ७२ विद्यार्थी छन् । प्राविका ४ र आधारभूतका ४ शिक्षकको मात्रै दरबन्दी छ । बाँकी सबै विद्यालयको आन्तरिक स्रोतबाट राखिएका छन् । विद्यालयलाई माथि उकास्न भिक्टोरियाका विद्यार्थीले हौसला थपेको वडाध्यक्ष हर्क घर्तीले बताए । भगवती माविका लागि भनेर कलेजका विद्यार्थी बाटोमा आइसक्रिम बेचिरहेका हुन्छन् । मेला महोत्सवमा स्टल राखेर सामान बेचिरहेका हुन्छन्, उनले भने । कलेजका विद्यार्थी त्यहाँका बालबालिकालाई आफूले सिकेको ज्ञान र सीप पनि बाँडछन् । जेहेनदार र असहाय विद्यार्थीलाई शैक्षिक सामग्री वितरण गर्छन् । विद्यार्थीलाई व्यावहारिक जीवन सिकाउँदै समाजसेवी बनाउन र भगवती माविको स्तर उकास्न हरेक वर्ष सैघा उक्लिने गरेको कलेजका कार्यक्रम संयोजक केबी चौधरीले बताए ।"
रोपाइँलाई पानीको प्रतीक्षा,"(बर्दियाबाट कमल पन्थी, बाँकेबाट रूपा गहतराज, दाङबाट दुर्गालाल केसी, रूपन्देहीबाट सन्जु पौडेल, परासीबाट नवीन पौडेल र रोल्पाबाट काशीराम डाँगी)"
पानी नपर्दा ढिलो,"देवचुली नगरपालिका २ का विवेक भण्डारीले गत वर्ष असार पहिलो साताभित्र रोपाइँ सकिसकेको सुनाउँदै यसपालि खेत बाँझै रहेको बताए । सिंचाइ सुविधा छैन । आकासे पानीको भर पर्दा रोपाइँ गर्न पाइएको छैन, उनले भने, पानी नपर्दा बीउ पनि सिंचाइ सुविधा भएको छिमेकीको खेतमा राख्नुपर्यो । समयमा धान रोप्न नपाउँदा उत्पादन कम हुने किसानहरू बताउँछन् । गैंडाकोट नगरपालिका कृषि शाखा अधिकृत मीरा चौधरीका अनुसार नगरभित्र २५ प्रतिशत खेतीयोग्य जमिनमा धान रोपिएको छ । नगरपालिकाको दक्षिणी भेगमा बढी धान खेती हुने गरेको छ । भूमिगत सिंचाइ भएका किसानले मात्र रोपाइँ गरेका छन् । जिल्लाका अन्य स्थानीय तहसँग भने यसबारे आधिकारिक तथ्यांक छैन । पूर्वी नवलपरासीमा असार दोस्रो साता बित्दा मुस्किलले १५ प्रतिशत रोपाइँ भएको अनुमान छ । मल, बीउ र सिंचाइ अभावमा धान खेती हुने क्षेत्रफल बर्सेनि घट्दो छ ।"
हिले दौडमा सोनी प्रथम,महिलातर्फ धादिङ धुनीबेंसीकी सशस्त्र प्रहरीमा कार्यरत रसिला तामाङ द्वितीय र तृतीय स्थान पाटनकी निर्जला ताम्राकारले हात पारे । निर्जलाका श्रीमान् बेलायती नागरिकसमेत यस दौडमा सहभागी थिए । १६ औं राष्ट्रिय धान दिवसका अवसरमा आइतबार बिर्ताबेंसीका स्थानीय ५ घरको १५ रोपनी खेतमा आयोजित उक्त कार्यक्रममा सयौं स्थानीयवासीले सहभागिता जनाएका थिए । तीन सय मिटर दूरीको हिले दौडमा ८५ जना पुरुष र ३४ जना महिलाले भाग लिएका थिए । हिले दौडमा विजयी धावकहरूलाई जिल्ला समन्वय समितिका संयोजक जगन्नाथ नेपालले पुरस्कार तथा ट्रफी प्रदान गरेका थिए । जिल्लामा पहिलोपटक आयोजना गरिएको उक्त खुला हिले दौड प्रतियोगिताको स्थानीय लोकखेल संरक्षण तथा अनुसन्धान संघले आयोजना गरेको हो ।
पुर्ख्यौली खेतमा बाबुराम,"ज्योतिचौतारामा भट्टराईकी छोरी मानुसीका नाउँमा झन्डै पाँच रोपनी जग्गा छ । पुर्ख्यौली थलोका खेतमा झन्डै ४० वर्षपछि रोपाइँमा सहभागी बनेको भट्टराईले बताए । विदेशबाट धान आयात बढेको भन्दै उनले चिन्ता जनाए । आधुनिक प्रविधिको प्रयोग र उन्नत बीउ लगाएर उब्जनी बढाउनुपर्छ, उनले भने । गत वर्षको असार १५ मा जरेबरमा भएको रोपाइँमा पनि भट्टराई सहभागी थिए । यो वर्ष १ नम्बर वडाले पनि रोपाइँ आयोजना गरेको रहेछ, संयोगले पुर्ख्यौली खेतको रोपाइँमा सहभागी हुन पाएँ, उनले भने ।"
हिलोमा रमाए पर्यटक,"महोत्सवमा साउने प्रतियोगिता, असारे गीत र रोपाइँ प्रतियोगिता, हिलोमा माछा समात्ने, स्वदेशी एवं विदेशीको दौड र रस्साकसी प्रतियोगिता आयोजना गरिएको थियो । परिषद्ले बर्सेनि पोखराका फरकफरक फाँटमा महोत्सव आयोजना गर्दै आएको महासचिव दिल गौतमले बताए । असारे संस्कृतिलाई जोगाइराख्ने लक्ष्य पनि हो, उनले भने, पोखरामा जुनसुकै समय गए पनि रमाइलो हुन्छ भन्ने सन्देश दिनुका साथै कृषि पेसालाई सम्मानित बनाउन महोत्सवले सघाएको छ । पोखरा महानगरका प्रमुख मानबहादुर जीसीले उद्घाटन गरेको महोत्सवमा आमा समूहहरूको पनि उल्लेख्य सहभागिता थियो । पछिल्लो समय पोखराका स्थानीय संघसंस्था तथा क्लबले पनि असार १५ अर्थात् धान दिवसलाई विविध कार्यक्रम गरी मनाउँदै आएका छन् । महोत्सवले संस्कृति जोगाउने प्रयत्न गरेको र मानो खाएर मुरी उब्जाउने असार महिनाबारे नयाँ पुस्तालाई जानकारी दिएको प्रमुख जीसीले बताए ।"
तिब्बतबाट आयात बढ्दो,"परराष्ट्रमन्त्री ज्ञवाली तालियानमाउत्तरपूर्वी ल्याउनिङ प्रान्तको तालियान सहरमा सोमबारदेखि हुने विश्व आर्थिक मञ्चमा भाग लिन परराष्ट्रमन्त्री प्रदीप ज्ञवाली चीन आइपुगेका छन् । जुलाई १ देखि ३ तारिकसम्म हुने सम्मेलनका लागि उनी आइतबारको मध्य राति ल्याउनिङ प्रान्तमा उत्रिएका हुन् । मन्त्री ज्ञवालीसँगै बेइजिङबाट राजदूत लीलामणि पौड्याल पनि सो प्रान्त पुगेका छन् । ज्ञवालीले विश्व आर्थिक मञ्चका विभिन्न सत्रमा भाग लिएपछि बुधबारदेखि बेइजिङको भ्रमण गर्ने कार्यक्रम छ ।चीनले आफ्नो उच्च महत्त्वमा पारेको विश्व आर्थिक मञ्चको तयारी पनि भव्य गरेको छ । चिनियाँ सञ्चार माध्यमहरूका अनुसार नयाँ युगमा बौद्धिकताको बाँडचुँड एवं विश्वव्यापीकरणका समस्याबारे विश्वका १ सय देशबाट भेला भएका १९ सयभन्दा बढी राजनीतिज्ञ, उद्योगी, बुद्धिजीवी र सञ्चार माध्यमहरूले विचार विमर्श गर्नेछन् ।"
"पहिले जथाभावी बैंक, अहिले कडाइ",बजारको वास्तविकता अध्ययन नगरी सुरुमा जथाभावी रूपमा लाइसेन्स वितरण गर्ने र पछि पछुताउने प्रवृत्ति हाबी भएकाले समस्या देखिएको उनले बताए । वित्तीय पहुँच विस्तारकै लागि विगतमा राज्यले लाइसेन्स वितरणमा उदार नीति लिएको थियो । यही वहानामा पहुँचवालाले राष्ट्र बैंकका उच्च नेतृत्वलाई प्रभावमा पारेर जथाभावी लाइसेन्स निकालेको उनको भनाइ छ । जथाभावी लाइसेन्स बाँडदा आउने समस्याबारे जानकार रहँदारहँदै पनि राजनीतिक दबाबका कारण छोटो समयमा दर्जनौं संस्थालाई लाइसेन्स बाँडिएको उनको आरोप छ ।
आयोगको पत्रले एक महिनादेखि रोकियो पीपीए,टेक अर पेको व्यवस्थाअनुसार प्राधिकरणले ती आयोजनाबाट उत्पादिन विद्युत् खपत गर्न नसकेमा पनि सम्झौतामा निर्धारण भएअनुसारको रकम तिर्नुपर्छ । प्राधिकरणले रन अफ रिभर प्रकृतिका आयोजनासँग टेक अर पे प्रावधानसहित गर्ने भनी छुट्याएको कोटा सकिइसकेको छ ।निजी ऊर्जा प्रवर्द्धकले भने सबै आयोजनाको पीपीए टेक अर पे प्रावधानसहित हुनुपर्ने माग राख्दै आएका छन् । यो प्रावधानले उत्पादित विद्युतको बजार सुनिश्चित गर्ने र बैंकबाट ऋण लिन सहज हुने प्रवर्द्धकको तर्क छ ।
मेसिनले रोपियो धान,"धानको उत्पादकत्व वृद्धि गर्न ब्राउन म्यानुरिङ, ग्रिन म्यानुरिङ, झारपातको उचित व्यवस्थापन गरिएको छ । परियोजनाले किसानलाई धान रोप्ने, गोड्नेदेखि काट्न प्रयोग हुने मेसिन, ट्र्याक्टरलगायत ५० प्रतिशतसम्म अनुदानमा वितरण गर्ने गरेको कृषि अधिकृत सागर विष्टले जानकारी दिए । मेसिनको प्रयोगबाट धान खेतीमा किसानको ५० प्रतिशतसम्म लागत घटेको उनले बताए । आइतबारदेखि सुपर जोन क्षेत्रमा मल छर्न पनि इलेक्ट्रिक मेसिनको प्रयोग गर्न थालिएको छ ।"
ट्रेकिङ गाइड असन्तुष्ट,टिगानले विदेशी पर्यटकलाई अनिवार्य गाइडको व्यवस्था गर्नका लागि सरकारले नियम बनाउनुपर्ने माग उसको छ । फेक रेक्स्क्यु को अन्त्य र ३ हजार मिटर माथिको क्षेत्रमा घुम्न जाने पर्यटकलाई अनिवार्य गाइड लानुपर्ने मन्त्रालयको कार्यविधि पर्यटन विभागले कार्यान्वयन गर्नुपर्ने माग उनीहरूले राखेका छन् । राष्ट्रिय निकुञ्जले एकजना गाइड बराबर १ हजार ५ सय शुल्क लिने गरेको छ । यो शुल्क गाइडबाट असुल्न नहुने गाइडहरूको भनाइ छ । टिगानले वन मन्त्रालयलाई यस विषयमा ज्ञापनपत्र बुझाउने जनाएको छ । उनीहरूले ट्रेकिङ गाइडको स्वास्थ्य उपचारमा समेत ५० प्रतिशत छुट दिन अनुरोध गरेका छन् । पदयात्राका क्रममा कतै गाइड आफैं बिरामी परिहालेमा उपचारका लागि ५० प्रतिशतसम्म छुटका लागि अनुरोध गरेका छन् । त्यस विषयमा स्वास्थ्यमन्त्री उपेन्द्र यादवसँगै छलफल भएको र पर्यटन मन्त्रालयबाट सिफारिस लिई आएमा आफ्नो मन्त्रालयबाट मिल्नेसम्मको निर्णय गरेर सहयोग गर्ने आश्वासन पाएको टिगानका अध्यक्ष कर्णबहादुर घलेले बताए । सरकारले लाइसेन्स वितरण गरेका करिब दुई हजारको हाराहारीमा गाइडहरू छन् । टिगानमा १ हजारभन्दा गाइड आबद्ध छन् ।
"मल गोदाम रित्तिँदै, भौंतारिँदै किसान","उनले डीएपी मलको सट्टा किसानहरूलाई एसएसपी मल उपभोग गर्न सुझाव दिएका छन् । यो गैरअनुदानित मल हो तर यसले बालीलाई डीएपीको आवश्यकता पूर्ति गर्ने गर्छ, पाण्डेले भने । सुदूरपश्चिममा ७० प्रतिशत मल बिक्री गर्ने जिम्मा पाएको कृषि सामग्रीमा आवश्यक पर्ने डीएपी जेठ महिनामै सकिएको हो । चैतयता धानको सिजनका लागि भनेर १ हजार ३ सय ३३ टन युरिया र १ हजार २ सय ६९ टन मल आएको भए पनि अहिले कार्यालयको गोदाम रित्तो भएको छ । धानको सिजनका लागि आएको डीएपी मल जेठमै सकिएको छ तर युरिया अलिअलि गरेर आउने क्रम जारी छ, कृषि सामग्री धनगढीका प्रमुख नवलसिंह बोगटीले भने, केद्रले नै किसानको आवश्यकताअनुसार मल पठाउँदैन, त्यसैले हरेकचोटि किसानले मल अभाव खेप्नुपरेको हो ।"
पुनर्निर्माणका १९ प्राविधिक कारबाहीमा,"कारबाहीमा १२ इन्जिनियर, ५ सबइन्जिनियर र २ असिस्टेन्ट सबइन्जिनियर परेका हुन् । तीमध्ये नुवाकोटमा कार्यरत ८ प्राविधिक हुन् भने काभ्रेपलाञ्चोकका ३, सिन्धुपाल्चोक, दोलखा र धादिङका २ प्राविधिक रहेका छन् । त्यस्तै भोजपुर र सोलुखुम्बुबाट ११ प्राविधिक कारबाहीमा परेका छन् ।"
कर तिर्दैनन् ठूला उद्योग,हाम्रो तर्फबाट पनि उद्योगहरूलाई ताकेता गर्ने काम कम भइरहेको छ । यहाँका उद्योगले वार्षिक ३ हजारदेखि अढाइ लाखसम्म कर तिर्नुपर्छ । यहाँ सञ्चालित इँटा उद्योगका लागि एकमुष्ट वार्षिक अढाइ लाख तोकिएको छ । यो गापामा ११ वटा इँटा उद्योग सञ्चालनमा छन् । यहाँका उद्योगहरूलाई मालपोत र व्यवसाय कर मात्र लाग्ने गर्छ ।
कम पोषण भएको मल बजारमा,"साल्ट ट्रेडिङ प्रमुख श्रेष्ठले मात्रा धेरै राख्नुपरे पनि डीएपी र युरियाभन्दा आफूले बिक्री गरेको मलले माटोलाई सन्तुलनमा राख्ने दाबी गरे । माटोको अम्लीयपनलाई सन्तुलनमा राख्न र उर्वराशक्ति बचाइराख्न सिंगल सुपर सल्फेट र एमोनिया सल्फेटले राम्रो गर्छ, उनले भने, अनुदानको मल अभाव छ । यस्तोमा हामीले बेचेको मल विकल्प भएको छ । पोषकतत्त्व हेर्नुभन्दा पनि केही महँगो पर्ने भएकाले किसानलाई बुझाउन नसक्दा विरोध गरेको उनले बताए । पश्चिम क्षेत्रमा प्रतिवर्ष ६० हजार टन मल आवश्यक पर्छ ।"
खस्कियो नेपालगन्जको होटल व्यवसाय,"संघले विशिष्ट, क, ख र ग वर्ग गरी चार श्रेणीमा होटल छुट्याएको छ । तारे होटलबाहेक मध्यमखाले होटल क वर्गमा पर्छन् । स्थानीय तह सञ्चालनपछि मझौला होटल मर्कामा परेको व्यवसायीको भनाइ छ । स्थानीय सरकार आएलगत्तै एक वर्षयता चहलपल कम भएको कँडेलले सुनाए । विभिन्न कार्यक्रम र सेमिनारसमेत वडास्तरमा सञ्चालन हुन थालेको उनले बताए । ९ वर्षदेखि इन्द्रेणी होटल सञ्चालन गर्दै आएका उनले विगतमा महिनाभरि सेमिनार र कार्यशाला सञ्चालन हुने गरेको सम्झना गरे । अहिले चिया नास्तामा चित्त बुझाउनुपरेको छ । धेरैले होटलसँगै रोजगारको अरू विकल्प पनि खोज्न थालेको उनले सुनाए । बाँकेमा होटल व्यवसायमा ३० अर्ब रुपैयाँभन्दा बढी लगानी छ ।"
'उद्यमशीलता काठमाडौंमै खुम्चियो',"५७ वर्षअघि नेपालमा स्टार्टअपबारे सुनाउँदा मान्छेलाई यो विषय नौलो थियो । उद्यमशीलता पनि पढ्ने विषय हो र ? भनिन्थ्यो, अर्यालले भने, आज काठमाडौंबाहिर पनि यसबारे प्रचार हुन थालेको छ । अर्याल जस्तै अन्य सहभागीले सरकारले यस वर्ष पहिलोपटक बजेट व्यक्तव्यमार्फत स्टार्टअप समेटिएकामा खुसी व्यक्त गरे पनि सरकारले बनाउने नीतिमा शंका व्यक्त गरे । सरकारले स्टार्टअपबारे बनाएका नीति तथा कानुनमा प्रोत्साहन गरेझैं देखिन्छ, कानुन व्यवसायी सेमन्त दाहालले सम्मेलनमा भने, एक कदम अघि चाल्दा दुई कदम पछि पाइला चालिरहेको छ, प्रत्यक्ष वैदेशिक लगानीबारे सरकारले ल्याएको नयाँ नीतिलाई इंगित गर्दै दाहालले भने । सम्मेलनमा सहभागी व्यवसायीहरूले बैंक तथा वित्तीय निकायबाट हुने हैरानीबारे आफ्ना अनुभव सुनाएका थिए ।"
ओभरलोडले सडक र पुल जोखिममा,"अनुगमन र नियमन गर्नेबारे अन्योल ओभरलोडको अनुगमन र नियमन कसले गर्ने भन्नेमै विवाद देखिएको छ । सडक डिभिजन कार्यालय बुटवलका प्रमुख मेघराज मरासिनीले सडक र पुल निर्माण तथा मर्मत गर्ने निकाय सडक विभाग भएकाले ओभरलोडको अनुगमन र नियमन गर्ने मुख्य दायित्व ट्राफिक प्रहरी नै भएको बताए । ओभरलोड नियन्त्रणका लागि प्रहरी, प्रशासन, यातायात, सडक, स्थानीय पालिकालगायत निकायबीच आपसमा समन्वय हुनुपर्छ, उनले भने, तर, सबै निकाय दायित्वबाट पन्छिन खोज्दै छन् । यातायात व्यवस्था कार्यालयका प्रमुख मुक्तिप्रसाद पाण्डेले दैनिक प्रशासनिक कार्यमै व्यस्त रहनुपर्ने भएकाले ओभरलोड हेर्न नसकिएको तर्क दिए । कार्यालयमा जनशक्ति नै छैन, उनले भने, भएका प्राविधिकले दैनिक जाँचपास, नामसारीका लागि आउने गाडीको विवरण हेर्नुपर्छ । त्यसले गर्दा ओभरलोड नियन्त्रण र अनुगमनमा जान नसकिएको उनले बताए । कार्यालयमा एक जना मात्र मेकानिकल इन्जिनियर र एकजना सबइन्जिनियर मात्र रहेकाले समस्या रहेको उनले बताए ।"
बिकेन जुनारको बिरुवा,१५ लाख प्रोत्साहन अनुदान प्रधानमन्त्री कृषि आधुनिकीकरण परियोजना जुनार सुपर जोन कार्यालयले जुनार कृषकलाई १५ लाख रुपैयाँ प्रोत्साहन अनुदान वितरण गर्न सुरु गरेको छ । जुनार सुपर जोन कार्यालयका प्रमुख देवराज अधिकारीका अनुसार जुनार कृषकको परिचयपत्र लिएका १ हजार ९ सयले यस्तो अनुदान पाउन थालेका हुन् ।
इंग्ल्यान्ड फेरि लयमा,लिएम प्लुन्केट ३५५क्रिस वोक्स २५८
भारतसँगको हार अस्ट्रेलियालाई शिक्षा,"शनिबारको खेलमा न्युजिल्यान्डका कप्तान केन विलियमसनको अमूल्य विकेटबारे उनले भने, यो वास्तवमै निकै बहुमूल्य सावित भयो । विलियमसन एक्लै खेललाई मोड्न सक्ने खेलाडी हुन् । न्युजिल्यान्डविरुद्धको जित हाम्रा लागि निकै सुखद रह्यो । तर एक जितले विश्वकप जित्ने होइन । हामीले अझै धेरै खेल्नु बाँकी छ । फास्ट बलर स्टार्कको पाँच विकेटको प्रदर्शन पनि प्रतियोगितामै अहिलेसम्मको उत्कृष्ट बलिङ विश्लेषण रह्यो ।"
झिनो आशामा श्रीलंका,"तीन दिनअघि चेस्टर लीस्ट्रिटको यही मैदानमा दक्षिण अफ्रिकासँगको हारमा श्रीलंकाको असंयमित ब्याटिङ पुनः दोहोरियो । वेस्ट इन्डिजको बलिङ आक्रमणको सामना गर्नका लागि दिमुथ करुणारत्नेको टोलीले ब्याटिङ प्रदर्शनमा धेरै सुधार गर्नुपर्छ । अर्कोतर्फ जेसन होल्डरको नेतृत्वमा रहेको क्यारेवियन टोली विश्वकपको निराशाजनक अभियानको अन्त्यतिर आइपुगेको छ । उनीहरूले पछिल्लो ७ मध्ये १ खेलमा मात्र जित हासिल गरेका छन् । पाकिस्तानविरुद्धको पहिलो खेलमै ७ विकेटको जितपछि वेस्ट इन्डिजको पतनको दिन सुरु भएको हो । जो अन्तिम स्थानको अफगानिस्तानभन्दा एक स्थान माथि छ र सेमिफाइनल दौडबाट बाहिरिसकेको छ । र पनि वेस्ट इन्डिज टोली बलिङ, ब्याटिङ र फिल्डिङ गरी तीनै क्षेत्रमा उत्कृष्ट छ । मात्र उनीहरूले निर्णायक क्षणको सदुपयोग गर्न सकेनन् ।"
प्लेयर्स टु वाच,करिअरको अन्त्यतिर रहेका क्रिस गेलले आफ्नो पाँचौं तथा अन्तिम विश्वकप स्मरणीय बनाउन सकेनन् । सेमिफाइनल दौडबाट टिम बाहिरिए पनि उनले आफ्नो उत्कृष्ट प्रदर्शन सुधार गर्ने अवसर पाएका छन् । जारी विश्वकपका ७ खेलमा न्युजिल्यान्डविरुद्ध मात्र उल्लेखनीय इनिङ्स खेलेका गेलले दबाबमुक्त खेलमा श्रीलंकाविरुद्ध आफ्नो विस्फोटक छवि देखाउन सक्नेछन् ।
आफ्नो निर्णयको बचाउ गर्दै नैब,"सिमर नैबले ९४ ओभरमा कुनै विकेट लिन सकेनन् र उल्टै ७३ रन खर्चे । त्यो स्थितिमा हामीलाई के लागेको थियो भने पाकिस्तान खुलेर रन बनाउन संघर्षरत थियो । हाम्रो योजना त्यस ओभरमा मैले बलिङ गर्ने थियो, तर त्यो राम्रो हुन सकेन, विश्वकप सुरु हुन दुई महिना अगाडि मात्र असगर अफगानीको स्थानमा विवादास्पद रूपमा कप्तान नियुक्त भएका नैबले भने । उनले जितको पूरा श्रेय पाकिस्तानले दिन खोजे । उनले भने, पाकिस्तान निकै दबाबमा थियो, तर यही स्थितिमा उसले जितेर देखायो । उसले जित्न कसरी खेल्नुपर्छ, त्यो पनि देखायो । अफगानिस्तानले लिग चरणमा खेलेको यो आठौं खेलमा हो र सबैमा हारको सामना गरेको छ । अब उसको अन्तिम खेल वेस्ट इन्डिजविरुद्ध रहेको छ ।"
न्युजिल्यान्ड हार बिर्सेर अगाडि बढ्ने,"दक्षिण अफ्रिका र वेस्ट इन्डिजविरुद्ध शतक बनाएयता विलियमसनले त्यस्तै प्रदर्शन दोहोर्याउन सकेका छैनन् । शनिबारको खेलमा विलियमसनले स्टार्कको बलिङको आउट हुन अगाडि ४० रनमात्र बनाए । उनले अस्ट्रेलियाले ब्याटिङ गर्ने क्रममा मार्टिन गुप्टिलले स्टिभ स्मिथको लिएको क्याचलाई पनि विश्वस्तरीय माने । उनले भने, यत्तिको क्याच विरलै देख्न पाइन्छ । सायद उनले यसका लागि अभ्यास गरेको हुनुपर्छ, नत्र यस्तो क्याच निकै कठिन हुन्छ ।"
नेपाली टिमको घोषणा,"नेपाली यू१९ टोलीका कप्तान रोहितकुमार पौडेल र पवन सर्राफलाई टोलीमा राखिएको छ । दुवै नेपाली यू१९ बाट खेल्न आइतबार मलेसिया लागिसकेका छन् । आरिफ शेखसँगै सुशान भारी, जितेन्द्र मुखिया र कुशल भुर्तेल वैकल्पिक टिममा छन् । पारस खड्का नेतृत्वमा रहने नेपाली टोलीमा ज्ञानेन्द्र मल्ल, शरद, सोमपाल कामी, करण केसी, ललितनारायण राजवंशी, सन्दीप लामिछाने, दीपेन्द्रसिंह ऐरी, प्रदीप ऐरी, विनोद भण्डारी, पवन, रोहित, अभिनाश बोहरा र वसन्त रेग्मीलाई समावेश गरिएको छ । नेपालले सिंगापुर प्रस्थान गर्नुअघि मलेसियासँग २ ट्वान्टी२० अन्तर्राष्ट्रिय शृंखला खेल्नेछ । ट्वान्टी२० वरीयतामा नेपाली टिम मलेसियाभन्दा धेरै माथि ११ औं स्थानमा छ । कप्तान पारसले वरीयताले केही फरक नपार्ने बताए । क्षेत्रीय छनोटको तयारीका लागि आफूलाई ठीक राख्न जुनसुकै प्रतिस्पर्धी भए पनि फरक नहुने कप्तान पारसको भनाइ थियो । मलेसिया ३३ औं स्थानमा छ ।"
स्वारेजको असफलतामा उरुग्वे रोकियो,साल्भाडोर गोलकिपर पेड्रो गालेसले लुइस स्वारेजको पेनाल्टी रोकेपछि पेरु कोपा अमेरिकामा शनिबार उरुग्वेलाई टाइब्रेकरमा पराजित गर्दै सेमिफाइनल प्रवेश गरेको छ । एडिसन फ्लोरेस निर्णायक प्रहारमा सफल भएपछि पेरुले अन्तिम चारको यात्रा तय गरेको हो । अघिल्लो खेलमा पेरुले ब्राजिलविरुद्ध ५० को हार बेहोरेको थियो । कोपाको पछिल्ला चार संस्करणमा पेरु तेस्रोपल्ट सेमिफाइनल पुगेको हो । गालेसका लागि यो ठूलो उपलब्धि हो । किनभने आयोजक टिम ब्राजिलको ठूलो जितमा उनी खलनायक सावित भएका थिए । त्यसमा उनले दोस्रो गोलका लागि रोबेर्टो फिरमिनोलाई बल दिएका थिए ।

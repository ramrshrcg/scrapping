शीर्षक,विवरण
असारमै सकियो साढे २ खर्ब,सरकारले एनसेलमाथि ६२ अर्ब ६३ करोड रुपैयाँ कर निर्धारण गरिसकेको छ । यसमध्ये करिब साढे २३ अर्ब रुपैयाँ रकम एनसेलले पहिल्यै बुझाइसकेको छ । बाँकी ३९ अर्ब रुपैयाँ बुझाउन एनसेललाई ठूला करदाता कार्यालयले पत्राचार गरेको थियो । १४ अर्ब ३६ करोड रुपैयाँ कर निर्धारण हुनुपर्नेमा ३९ अर्ब ६ करोड रुपैयाँ निर्धारण गर्नु गलत भएको भन्दै एनसेलले सर्वोच्चमा रिट निवेदन दर्ता गराएको थियो । उसले निवेदनमा माग गरेअनुसार नै सर्वोच्चले अन्तरिम आदेश दिएपछि कर असुली प्रभावित भएको छ ।
खुम्चिँदै खाडीको श्रम बजार,"कुल ५,०८,८२८(अघिल्लो वर्षभन्दा १६९५ कम)"
फ्रि भिसा फ्रि टिकट विफल : आयोग,"वैदेशिक रोजगार विभागका महानिर्देशक भीष्मकुमार भुसालले आफूले सुधारका लागि सूची बनाएका एजेन्डाभित्रै रहेको विषयमा आयोगको सुझाव आएको बताए । अध्यागमन विभागका महानिर्देशक ईश्वरराज पौडेलले भिजिट भिसा का नाममा मानव तस्करी बढेको बताए । हामीले गृह र अध्यागमन विभागमा कार्यरत कर्मचारीहरूका मोबाइललाई निगरानीमा राखेका छौं । एक साताभित्र मात्रै ७ जना अध्यागमनका ड्युटी अधिकृतमाथि छानबिन गरेका छौं, उनले भने । नेपाल वैदेशिक रोजगार व्यवसायी संघका उपाध्यक्ष रामप्रसाद भन्तनाले १० हजार सेवा शुल्कमा कामदार पठाउन नसकिने बताए । जबसम्म यो नीतिमा सुधार हँॅदैन, तबसम्म यो बजार व्यवस्थित र मर्यादित हुँदैन, उनले भने ।"
भूमाफियाको दाउ भताभुंग,उक्त जग्गा भूमाफियाको डिजाइनमा गुह्येश्वरी चैत्य महाअष्टमी गुठीमा तैनाथी कायम गरियो । गुठी संस्थानले उक्त जग्गाको सरकारी लगत कट्टा गरेपछि त्यसविरुद्ध काठमाडौं मालपोत कार्यालयले तत्कालीन पुनरावेदन अदालतमा पुनरावेदन गर्यो । चापागाईंसमेत आफू मोही कायम हुन पाउनुपर्ने पर्दै पुनरावेदनमै गए । २०६९ जेठ १ मा तत्कालीन पुनरावेदन अदालत पाटनले उक्त जग्गा गुठीको नभई सरकारी नै भएको ठहर गरेपछि गुठी संस्थान उक्त फैसलाविरुद्ध सर्वोच्चमा गयो । ७ वर्षपछि सर्वोच्च अदालतले सोमबार उक्त जग्गा सरकारी भएको ठहर गर्दै संस्थानको गुह्येश्वरी चैत्य महाअष्टमी गठीको तैनाथी जग्गा कायम गर्ने निर्णय बदर गरिदिएको हो । सरकारी जग्गा गुठीको नाममा तैनाथी कायम गर्ने र नक्कली मोही खडा गरेर हडप्ने प्रवृत्तिमाथि सर्वोच्चको फैसलाले अंकुश लगाइदिएको छ ।
सप्तरीबाट आश्रय खोज्दै उदयपुर,"सिरहातर्फका कल्याणपुर, सारस्वर र बसबिटा क्षेत्रबाट बाँध भत्काएर कमला खोलाको बाढी बस्ती प्रवेश गरेको हो । सिँचाइका लागि कमला नदी नियन्त्रण योजना कार्यालय जनकपुरले निर्माण गरेको कल्भर्टमा एन्टी लड सुलुस गेट अधुरै छाडदा त्यहीँबाट बाढी गाउँ पसेको थियो । यसबाट सिरहा कर्जन्हा नगरपालिका ३ स्थित सुन्दर बस्ती विस्थापित छ । ४० घरपरिवारको बसोबास रहेको बस्ती पूरै डुबानमा छ ।"
पैनीमा डुबे दुई बालिका,आमा सुनीताको स्थानीय अस्पतालमा उपचार हुन नसकेपछि विराटनगर पठाइएको छ । बालकका बुबा अर्जुन पनि घाइते अवस्थामा छन् । उनको स्थानीय स्वास्थ्य संस्थामा उपचार भइरहेको प्रहरीले जनाएको छ । रौतमाई गाउँपालिका ८ डिल्लीबरमा घरमाथिबाट पहिरो गएपछि पुरिएर रणमायाको मृत्यु भएको हो ।
वाग्मतीले लखेट्यो ४ सय परिवार,"यहाँ बसेका कसैको पनि निजी जमिन छैन । ऐलानी जमिनमा घर बनाएर बसेका सबै विस्थापित परिवारका हुन् । वाग्मतीका कारण केहीको खेती बगर बनेको छ । हिउँदमा उनीहरूले त्यहीँ खेती गर्छन् । थोरै उब्जनी भए पनि चित्त बुझाउँछन् । बस्तीमा मंगलबार प्रमुख जिल्ला अधिकारी किरण थापा, प्रहरी र सेनाका अधिकारीसहितको टोली राहत लिएर पुगेको छ । विस्थापितका लागि ४ सय थान त्रिपाल र राहत सामग्री लिई आएको प्रजिअ थापाले बताए ।"
लोकमार्गमा दर्जनौं पहिरो,"काठमाडौंबाट ओखलढुंगा हिँडेको तर काभ्रेको माम्ती भन्ने ठाउँमा दुई दिन बसेर फर्किनुपर्यो, मानेभन्ज्याङका स्थानीय रामकुमार राईले भने, कहिले बाटो खुल्ने हो थाहा छैन । तीन जिल्लाका संघीय सांसद यज्ञराज सुनुवार, हेमकुमार राई र विशाल भट्टराईले मंगलबार भौतिक पूर्वाधार मन्त्रालयमा पुगी यी सडक खुलाउन तत्काल पहल गर्न माग गरेका छन् । भौतिक पूर्वाधार सचिव र मध्यपहाडी लोकमार्गका आयोजना प्रमुखसहितलाई राखेर ध्यानाकर्षण गराएको सांसद यज्ञराज सुनुवारले बताए । बाटो बन्द भएपछि ओखलढुंगाबाट काठमाडौं बेहुली लिन गएका जन्ती चार दिनदेखि फर्किन सकेका छैनन् । लोकसेवा आयोगलगायतका परीक्षा दिन जान पनि समस्या छ । तीन जिल्लाका परीक्षार्थीले यस्तो बेला परीक्षाको मिति सार्नसमेत अनुरोध गरेका छन् । वर्षाका कारण ओखलढुंगामा मात्र ५ जनाले ज्यान गुमाएका छन् ।"
आयोग उपाध्यक्ष छान्न पुनः दरखास्त माग,उपाध्यक्ष नियुक्ति सिफारिसका लागि लोकसेवा आयोगका अध्यक्षको अध्यक्षतामा सिफारिस समिति गठन गरिएको थियो । समितिले दरखास्त दिएका योग्यमध्ये ३ जनाको नाम नियुक्तिका लागि सरकारसमक्ष सिफारिस गर्नेछ । त्यसबाट एक जना नियुक्त हुनेछन् । वरिष्ठ चिकित्सक दिव्या सिंह र प्रधानमन्त्री कार्यालयका सचिव सदस्य रहेको समितिले ३ जनाको नाम आयोगका कुलपति तथा प्रधानमन्त्रीसमक्ष पेस नगरी रद्द गरेको हो ।
विषादी परीक्षण स्थगन नगर्न आदेश,"सीमा क्षेत्रमा विषादी परीक्षण रोक्ने सरकारको निर्णयविरुद्ध अधिवक्ता कञ्चनकृष्ण न्यौपाने, स्वागत नेपाल र उपभोक्ता हित संरक्षण मञ्चको छुट्टाछुट्टै निवेदनमा सुनुवाइ गर्दै सर्वोच्चले उक्त आदेश दिएको हो । यो आदेशले विषादी परीक्षण पुनः सञ्चालन गर्नुपर्ने भएको छ । हानिकारक रासायनिक तथा अखाद्य पदार्थ नियन्त्रणबारे असार २ गतेको राजपत्रको सूचना जारी भएकामा दुई सातापछि त्यसलाई रोक्ने निर्णय गरिएको थियो ।"
चन्द्रागिरिलाई जरिवाना,"पर्यटन विभागले चन्द्रागिरि हिल्स रिसोर्टको स्तर तत्काल नतोक्ने भएको छ । विभागका महानिर्देशक डन्डुराज घिमिरेले चन्द्रागिरिले ईआईए प्रतिवेदनमा भएको भन्दा फरक संरचना बनाएको पाइएकाले यही अवस्थामा स्तर निर्धारण गर्न नमिल्ने बताए । पूरक ईआई गराएको भनी सम्बन्धित मन्त्रालयबाट पुष्टि नगराएसम्म हामी स्तर निर्धारण गर्दैनौं, उनले भने । चन्द्रागिरिले आफ्नो रिसोर्टलाई पाँचतारे भनी प्रचार गरिरहेको छ ।"
प्रशासकीय अदालत विधेयकमा दुई सदनबीच टकराव,"समितिले विधेयकमा प्रशासकीय अदालतको दायरासमेत फराकिलो बनाएको छ । अब प्रशासनिक अदालतले मुलुकभरका शिक्षकदेखि सरकारको स्वामित्वमा रहेका कम्पनी, संस्थान र विकास समितिका कर्मचारीसम्बन्धी मुद्दासमेत हेर्न पाउनेछ । प्रतिनिधिसभाले मानव अधिकार समितिले गरेको परिमार्जनसहित विधेयक पारित गरेपछि त्यसलाई पुनः राष्ट्रिय सभा पठाइनुपर्छ । राष्ट्रिय सभाले प्रतिनिधिसभाबाट उल्टिएको विषयवस्तुलाई यथावत् स्वीकार गरे दुई सदनबीच कुनै विवाद हुनेछैन । विधेयक राष्ट्रपतिबाट प्रमाणीकरण भई कार्यान्वयनमा आउनेछ । राष्ट्रिय सभाले आफ्नो निर्णय उल्ट्याउने प्रतिनिधिसभाको प्रस्तावलाई अस्वीकार गरे दुई सदनबीच विवाद उत्पन्न हुनेछ । त्यस्तो विवादमा दुवै सदनको संयुक्त बैठक बसेर निर्णय लिनुपर्ने व्यवस्था नियमावलीमा छ । नियमावलीअनुसार दुवै सदनको संयुक्त बैठकले दुवै सभाका सदस्य रहेको समिति गठन गर्न सक्नेछन् । समितिले विवाद टुंग्याई ल्याएको प्रस्ताव अनुमोदन गरेपछि विधेयक अघि बढाउने बाटो खुल्नेछ ।"
नेकपामा सहमति,"संगठनात्मक काममा भद्रगोल हुँदा नेकपाभित्र असन्तुष्टि चुलिँदै गएको थियो । नेताहरू जिम्मेवारविहीन हुँदा सरकारका काममा पनि पार्टीका तर्फबाट गर्न सक्ने सहयोग हुन सकेको थिएन । अब केन्द्रीय निकाय र विभागको जिम्मेवारी तोक्ने कामलाई स्थायी समितिले औपचारिक टुंगो लगाएपछि पार्टीले पूर्ण रूपमा काम गर्न सक्ने अवस्था सिर्जना हुने नेताहरूले बताएका छन् । एकताका काम सकिएपछि पार्टी सहज रूपमा हिँड्ने अवस्था बन्छ । अहिले केही काम अल्झिँदा समस्या भइरहेको थियो, स्थायी समिति सदस्य देवेन्द्र पौडेलले भने ।"
कृषि आधुनिकीकरणका लागि पाँच करोडका यन्त्र,"मन्त्रालयले सहयोग गरेको स्थानीय तह र जिल्लामा माटो तथा विषादी परीक्षण प्रयोगशाला स्थापना गर्ने हाम्रो लक्ष्य रहेको छ, गदालले भने । उनका अनुसार माटो र विषादी परीक्षण प्रयोगशाला नभएको स्थानमा ८० लाख रुपैयाँ खर्चेर किनिएको प्रयोगशालासहितको भ्यानले सहयोग गर्ने छ । अघिल्लो आर्थिक वर्षमा विशेष गरी उत्पादनको आधारमा अनुदान वितरण र १० जिल्लामा शीतभण्डार निर्माणमा केन्द्रित गरेको मन्त्रालयले आगामी आर्थिक वर्ष ०७६७७ मा कृषिमा यान्त्रिकीकरणमा जोड दिइने उनले बताए । गदालका अनुसार मन्त्रालयले काठमाडौं उपत्यकाभित्रको तीन जिल्लाबाहेक अन्य जिल्लामा शीतभण्डार निर्माणको तयारी अगाडि बढाइसकेको छ । प्रदेश सरकारले ५२ करोड रुपैयाँ बराबरको लागतमा शीतभण्डार निर्माण कार्य अगाडि बढाइरहेको छ ।"
आर्थिक वर्ष सकिने अघिल्लो दिन बजेट,"बजेट प्रस्तुत गर्ने उपप्रमुख रेखा सापकोटा दाहालले संघ, प्रदेश र नगरस्तरीय योजना परेका वडामा रकम केही कम विनियोजन भएको स्विकारिन् । नगरप्रमुख लक्ष्मीनरसिं बादेका अनुसार, १४ वटै वडालाई पूर्वाधार विकास र आपत्कालीन कोषका लागि न्यूनतम ४० लाख विनियोजन भएको छ । त्यसबाहेक भौगोलिक अवस्थिति, सुगमता, जनसंख्याका आधारमा विनियोजन गरेको उनले दाबी गरे ।"
फरार अभियुक्त पक्राउ,धादिङ (कास) कर्तव्य ज्यान अभियोगमा फरार अभियुक्तलाई प्रहरीले १७ वर्षपछि पक्राउ गरी सार्वजनिक गरेको छ । ०५९ मा साविकको गोरखा कान्द्राङ१ बाट धादिङको आगिन्चोक ६ मा जन्ती गएका ६४ वर्षीय लीलामान परियारको हत्यामा संलग्न त्रिपुरासुन्दरी २ सल्यानटारका मदन परियारलाई पक्राउ परेका हुन् । उनलाई गत सोमबार काठमाडौंस्थित ढल्कुबाट पक्राउ गरिएको जिल्ला प्रहरी प्रमुख राजकुमार बैदवारले बताए । उनलाई कर्तव्य ज्यान मुद्दामा जिल्ला अदालतसमक्ष पेस गरिएको छ । प्रहरीले मंगलबार नै थप २ जना अन्य अभियुक्तलाई पनि सार्वजनिक गरेको छ ।
नदीजन्य उत्खनन् रोकियो,"हेटौंडा(कास) मकवानपुर जिल्लाले नदीजन्य पदार्थ ढुंगा, गिट्टी, बालुवा उत्खनन् तथा प्रशोधन पूर्ण रूपमा बन्द गर्ने निर्णय गरेको छ । ढुंगा, गिट्टी, बालुवा अनुगमन तथा समन्वय समिति मकवानपुरको सोमबार बसेको बैठकले उत्खनन् तथा प्रशोधन साउन १ गतेबाट पूर्णरूपमा बन्द गर्ने निर्णय गरेको हो । जिल्ला समन्वय समिति मकवानपुरका प्रमुख एवं ढुंगा, गिट्टी, बालुवा अनुगमन तथा समन्वय समितिका अध्यक्ष रघुनाथ खुलालको अध्यक्षतामा बसेको बैठकले चुरे क्षेत्रभित्र वातावरणीय प्रभाव मूल्यांकन गरेर वा नगरी कुनै पनि किसिमको उत्खनन् बन्द गर्ने निर्णय गरेको छ ।"
४३ किलो चरेससहित पक्राउ,चितवन (कास) प्रहरीले चितवनमा एक भारतीय महिलालाई ४३ किलो चरेससहित पक्राउ गरेको छ । इप्रका प्रहरी कार्यालय रत्ननगर टाँडीले सोमबार राति रत्ननगर नगरपालिका२ बाट भारत मोतीहारी जिल्ला घर भएकी ७० वर्षीया नुरजाहा खातुनलाई नियन्त्रणमा लिएको हो । रत्ननगरमा उनी छोरीको घरमा बस्ने गरेको चितवन जिल्ला प्रहरी कार्यालयका प्रवक्ता डीएसपी एकनारायणण कोइरालाले बताए । टाँडी इलाका प्रहरी कार्यालयका प्रमुख डीएसपी सन्तोष आचार्यको टोलीले खानतलास गर्दा ४३ किलो चरेस बरामद गरेको कोइरालालले बताए ।
विद्युत् अवरुद्ध,सिन्धुलीमाढी (कास) वर्षाका कारण सिन्धुलीमा विद्युत् सेवा अवरुद्ध भएको छ । ६ दिनदेखिको लगातारको वर्षाका कारण अवरुद्ध विद्युत् सेवा अझैसम्म सुचारु हुन सकेको छैन । वर्षा कम भएसँगै सिन्धुली सदरमुकाम सिन्धुलीमाढीमा भने सोमबारबाट विद्युत् सुचारु भएको छ । तर सदरमुकाम आसपासकै कतिपय क्षेत्र र ग्रामीण भेगमा भने विद्युत् सुचारु हुन सकेको छैन । कमलामाई नगरपालिका ४ देउरालीकी मुगा तामाङ ६ दिनदेखि विद्युत् सेवा बन्द हुँदा अँध्यारोमा बस्न बाध्य रहेको बताइन् । जिल्लाका विभिन्न स्थानमा गरी २५० भन्दा बढी विद्युत्का पोल ढलेको नेपाल विद्युत् प्राधिकरण वितरण शाखा सिन्धुलीले जनायो । वर्षाका कारण खोला छेउछाउका पोल बाढीले बगाएको र कतिपय पोलहरू पहिरोमा परेर ढलेका कारण विद्युत् सेवा अवरुद्ध भएको प्राधिकरणका सूचना अधिकारी राजु महतले बताए । उनका अनुसार मंगलबारसम्म सिन्धुली सदरमुकामका केही ठाउँमा मात्र विद्युत् सुचारु भएको छ । अधिकांश पोल फेर्नुपर्ने भएकाले अझै १५ दिनदेखि एक महिनासम्म लाग्न सक्ने उनले जनाए ।
त्रिशूलीमा हामफाल्दा मृत्यु,नुवाकोट (कास) त्रिशूली नदीमा हामफालेर एक जनाको मृत्यु भएको छ । विदुर नगरपालिका ४ का ४५ वर्षीय सीताराम बिकको त्रिशूलीमा हाम फालेर मृत्यु भएको जिल्ला प्रहरी प्रमुख एसपी कृष्णबहादुर पल्ली मगरले बताए । उनको शव वडा ५ बुनिबेसीमा फेला परेर पोस्टमार्टमका लागि जिल्ला अस्पताल त्रिशूली लगेर आफन्तलाई जिम्मा लगाइएको छ । त्यसैगरी प्रहरीका अनुसार विदुर नगरपालिका १२ मा देवीघाट जलविद्युत् केन्द्र रहेको त्रिशूली किनारमा एक पुरुषको शव फेला परेको छ । उनको ठेगाना खुल्न सकेको छैन ।
चन्द समूहका दुई सदस्यद्वारा आत्मसमर्पण,"नुवाकोट (कास) नेत्रविक्रम चन्द समूहका दुई जनाले प्रशासन समक्ष आत्मसमर्पण गरेका छन् । वीरेन्द्र नगरपालिका ४ का १९ वर्षीय विष्णु भण्डारी, गोरखा आरुघाट गाउँपालिका ७ का ३६ वर्षीय सरोज न्यौपाने विगत केही महिनादेखि चन्द समूहको सदस्यका रूपमा काम गरेका थिए । उनीहरूलाई उक्त समूहमा रहँदा कुटपिट भएपछि सुरक्षा माग गर्दै साताअघि जिल्ला प्रहरीमा जीवन रक्षाका लागि आत्मसमर्पण गरेका थिए । मंगलबार प्रमुख जिल्ला अधिकारी द्रोण पोखरेलले सुरक्षा थ्रेट हुन नदिने र सुरक्षाका लागि सहयोग गर्ने बताए ।"
हिंसापीडितलाई सहयोग,"हेटौंडा (कास) हेटौंडा अस्पतालमा स्थापना गरिएको अस्पतालमा आधारित लैंगिक हिंसासम्बन्धी एकद्वार संकट व्यवस्थापन केन्द्र (ओसीएमसी) ले लैंगिक हिंसापीडित १४ जनालाई जीविकोपार्जनका लागि आयमूलक कार्य गर्न सहयोग गरेको छ । चालू आर्थिक वर्षका लागि प्राप्त भएको ५ लाख रुपैयाँ बजेटबाट हिंसापीडितलाई आयआर्जनका लागि सहयोग गरेको हो । केन्द्रले सिलाइकटाइ व्यवसाय, चटपटे घुम्ती पसल र बाख्रापालनका लागि सहयोग गरेको जनाएको छ । ओसीएमसीकी प्रमुख बालकुमारी ढकालले हिंसापीडित भई परिवार र आफन्तको समेत भरथेग नभएका व्यक्तिलाई जीविकोपार्जनमा सहयोग पुग्ने अपेक्षासहित सहयोग गरिएको बताइन् । हिंसापीडित भएर घरमा पनि बस्न नसक्ने, सम्बन्धविच्छेद भएका र आफन्तले पनि साथसहयोग गर्न नसक्नेलाई सहयोग गरिएको हो, उनले भने ।"
हात्ती आक्रमणबाट मृत्यु,"चितवन (कास) चितवनमा मंगलबार जंगली हात्तीको आक्रमणबाट एक जनाको मृत्यु भएको छ । रत्ननगर नगरपालिका ७ बद्रहनीका ६२ वर्षीय कान्छा दराईको मृत्यु भएको हो । मंगलबार बिहान ६ बजेतिर उनी सौराहतिर आउँदै गर्दा हात्तीले आक्रमण गरेको चितवन निकुञ्जको मृगकुञ्ज मध्यवर्ती क्षेत्र उपभोक्ता समिति अध्यक्ष वासु ढुंगानाले बताए । दराई पर्यटकीय क्षेत्र सौराहामा ज्याला मजदुरी गर्न जाँदै थिए । बाघमारा चौरनजिकै हात्तीले उनलाई ३०४० मिटर परसम्म घिसारेको ढुंगानाले बताए । पर्यटकीय क्षेत्र आडैमा भएको बद्रहनी गाउँमा जंगली जनावरको भय सधैँ रहन्छ । गाउँका प्रत्येक जस्तो घरमा वन्यजन्तु आक्रमणका घटना भोगेका व्यक्ति भेटिन्छन्, ढुंगानाले भने । गाउँको आडैमा हात्ती प्रजनन् केन्द्र छ । चितवन राष्ट्रिय निकुञ्जबाट प्राप्त विवरणअनुसार वन्यजन्तु आक्रमणमा परेर वर्ष ०७५७६ मा योसहित निकुञ्ज आसपासको मध्यवर्ती क्षेत्रमा १२ जनाको ज्यान गएको छ ।"
धेरै ज्यान लिने नै जंगली हात्ती,"वन्यजन्तु आक्रमणमा परेर ज्यान गुमाउनेमध्ये आधाभन्दा बढीलाई जंगली हात्तीले आक्रमण गरेको छ । निकुञ्जका सूचना अधिकारी गोपाल घिमिरेका अनुसार निधन भएका १२ मध्ये सात जनालाई जंगली हात्तीले आक्रमण गरेको हो । उनका अनुसार बाघले आक्रमण गर्दा दुई जना, गैंडाले आक्रमण गर्दा दुई जना र एक जनाले मगर गोहीको आक्रमणमा परेर ज्यान गुमाएका छन् । त्यसैगरी, वन्यजन्तुले आक्रमण गर्दा एक वर्षमा ४५ जना घाइते भएका छन् ।"
"पानी रसाएन, अरू विकल्पबाट भरिँदै","५१ तीर्थको जल दिगो स्रोत त छँदै छ, त्योभन्दा पहिला गर्नै पर्ने केही धार्मिक र सांस्कृतिक विधि छन् । ती विधि असम्भव छैनन् तर अप्ठ्यारा छन् । रानीपोखरीसँग संस्कृति जोडिएको छ । त्यो संस्कृति कायम राख्नु अर्को चुनौती हो । यहाँ विभिन्न ५१ तीर्थ स्थलका पानी ल्याएर पोखरी बनाइएको हो । वनारसको वैद्यनाथ, गण्डकी, नीलकण्ठ, कौशिकी, विष्णुमती, वाग्मती, बागेश्वरी, सकुनतीर्थ, मुस्ताङको मुक्तिनाथ, सुनसरीको बराहक्षेत्र, रसुवाको गोसाइँकुण्ड नुवाकोटको त्रिशूलीलगायत तीर्थस्थलबाट जल ल्याएर रानीपोखरी निर्माण गरिएको थियो । प्राधिकरणले यी सबै प्रक्रिया पूरा गर्ने जनाएको छ । हामी यो प्रक्रिया पनि पूरा गर्छौं, प्राधिकरणका प्रमुख कार्यकारी अधिकृत सुशील ज्ञवाली भन्छन्, रानीपोखरीको प्राचीनता जस्ताको तस्तै रहने गरी निर्माण गर्छौं ।"
पिँध बनाउन तीन ठाउँको माटो,"पानी आउने पनि इनार छन् । पोखरी सफा गर्ने पनि इनार छन् । पोखरीबाट पानी वितरण गर्ने पनि इनार छन् । यहाँबाट तीनधारा संस्कृत छात्रावास, सुन्धरा र भोटाहिटीमा यहीँको पानी जाने हुन् । पानी अडिन्छ कि अडिँदैन भनेर माटोको पिँध बनाएर परीक्षणसमेत गरिएको छ । कालो माटो र रातो माटोको बेग्लाबेग्लै दुई पोखरी बनाएर परीक्षण गरिएको थियो ।"
नगरकोटमा पर्यटक प्रवेश सेवा शुल्क,"पर्यटकीय क्षेत्र नगरकोट दुई जिल्लाको सिमानामा पर्ने भए पनि ८० प्रतिशत भूभाग मण्डन देउपुर नगरपालिकामा पर्छ । मण्डन देउपुर र चाँगुनारायणको सिमानामा पर्ने नगरकोटमा करिब १ सय साना तथा ठूला होटलरेस्टुराँ छन् । अधिकांश होटल तथा रेस्टुराँ मण्डन देउपुर नगरपालिका १ र २ मा पर्दछन् । पर्यटक प्रवेश शुल्क संकलनको विषयमा व्यवसायीले भने असन्तुष्ट जनाउँदै आएको छ । नगरपालिकाले पर्यटन प्रर्वद्धनका लागि ठोस कार्य गर्न नसकेको र संरचना निर्माण नभइसकेको अवस्थामा हतारिएर शुल्क संकलन गर्नु सकारात्मक नभएको नगरकोट नाल्दुम पर्यटन विकास समिति अध्यक्ष नवीन गुरुङ बताउँछन् । कानुनी रुपमा ठेक्का सम्झौतासमेत भइसकेको छैन, कुन आधारमा प्रवेश सेवा शुल्क लिने ?, उनले प्रतिप्रश्न गरे । पर्यटन भ्रमण वर्ष २०२० लाई सफल बनाउन शुल्क लिन नहुने उनले बताए ।चाँगुनारायण नगरपालिकाले विश्व प्रसिद्ध ऐतिहासिक चाँगुनारायण मन्दिरमा समेत पर्यटन प्रवेश शुल्क संकलन गरिरहेको छ ।"
पहिला पोखरी अहिले पार्किङ,"ललितपुर महानगरपालिका २० का वडासदस्य धनबहादुर महर्जनले कुनै पनि हालत पार्किङ राख्नु दिन नहुने बताए । महानगरको नीति तथा कार्यक्रममा इनार, कुवा, ढुंगेधारा, पोखरीको पहिचान गरेर संरक्षण गर्ने योजना छ, उनले भने, यो त आफैं नियम बनाउने आफैं मिच्ने जस्तो भएको भयो । उनले मंगलबार हुने नगरसभामा समय माग गरेर पोखरीको बारेमा उत्थान गर्ने बताए । पोखरीमा हिउँदमा राजकुलो र बर्खामा आकाशे पानी जम्मा गर्न गरिन्छ ।"
महानगरले घटायो स्मार्ट पार्किङ शुल्क,पार्किङ खाली छछैन भनेर जानकारी दिन एलईडी स्क्रिन राखिएको छ । रिजर्भ नगरी त्यहाँ पुग्नेले अगाडि राखिएको स्क्रिन हेरी पार्किङ गर्न सक्ने छन् ।
परराष्ट्रको दस्तुर परिपाटी,"स्टिकरबापत दस्तुर उठायो, विभिन्न शीर्षकमा मसलन्द खर्च गर्यो नै शैली बनिरह्यो भने त्यसले देशलाई नै गिज्याइरहन्छ । कति नियोगले जति रकम उठ्यो, उति सम्बद्ध कूटनीतिक नियोगकै सेवा सुविधामा खर्च गर्ने परिपाटी अपनाउने गरेको समेत सूचना आएका छन्, त्यसले आधुनिक र सभ्य राज्यलाई व्यंग्य गर्छ । आधुनिक होइन, आदिम कालको झल्को दिन्छ ।"
एटीएम शुल्क ३५० कि २५० ?,"नेपाल राष्ट्र बैंकले नियन्त्रण नगर्दा वाणिज्य बैंकहरूले सेवाग्राहीलाई मनपरी रूपमा ठगिरहेका छन् । त्यसैको पछिल्लो नमुना हो एनआईसी बैंकले लिएको डेबिट कार्डको वार्षिक शुल्क । ४ जुलाईमा एनआईसी बैंकले मेरो खाताबाट डेबिट कार्ड बापत वार्षिक शुल्क भनी ३ सय ५० रुपैयाँ काटेको छ । अरु बैंकले २ सय ५० मात्र लिन्छ, तपार्इंको बैंकले किन ३ सय ५० लिएको ? भनी एनआईसी बैंकको कर्मचारीलाई सोध्दा त्यो आआफ्नो नियम हो भन्ने जवाफ दिए । अधिकांश बैंकले एटीएमको वार्षिक शुल्क २ सय ५० रुपैयाँमात्र लिन्छन् । जुन बैंकले जति लिए पनि हुने हो वा यसमा नेपाल राष्ट्र बैंकको कुनै नीतिनियम छ ? छ भने त्यस्तो नीतिनियम सर्वसाधारणले पनि थाहा पाउनेगरी किन प्रकाशन गरिँंदैन ? गोपाल देवकोटा, जोरपाटी, काठमाडौं"
संस्थाको साख नबिग्रियोस्,"शीतल निवासको साख सम्पादकीयले देशकै गरिमा बोकेको राष्ट्रपति कार्यालयले त्यहाँ आयोजना हुने कुनै पनि कार्यक्रमलाई राष्ट्रिय स्वरूप दिन हिच्किचाउन नहुने सुझाव दिँदै सचेत पार्न आग्रह गरेको देखिन्छ । तर बेलाबखत त्यहाँ हुँदै आएका सार्वजनिक कार्यक्रमका केही बेथितिलाई प्रशासनले स्वीकारेर आत्मसमीक्षाका साथ अघि बढेको आभाष पटक्कै भएको देखिँदैन । मूलतः त्यहाँ आयोजित कार्यक्रमको सम्बन्ध सिधै राष्ट्रपतिज्यू समक्ष जोडिन्छ भनी राष्ट्रपति कार्यालयमा कार्यरत सल्लाहकार, विज्ञ तथा वरिष्ठदेखि कनिष्ठसम्मका कर्मचारीहरूले आयोजक पक्षसँग सामञ्जस्य गर्न कोसिस गरेको पाइँदैन । पाहुना र आमन्त्रितका आतिथ्यताका लागि प्रदान गर्नुपर्ने न्यूनतम मर्यादा राख्न कोसिस गर्नुको साटो पूर्व प्रधानन्यायाधीश गोपाल पराजुलीको दसैंको टीकाको छनक किन दोहोरिरहेका छन् भन्ने प्रश्नमात्रै हो । बस्ने स्थानको अभावमा शौचालयमा बसेर फोटो सुट गर्न विवश भएको नायक सरोज खनालले पोष्ट गरेको फोटोको घटना सामान्य होइन । बस्न र अनौपचारिक चियाचमेनाको प्रबन्ध मिलाउनसमेत नजानेको हो ? उहाँहरूलाई कसले सिकाउने र नचाहेकै हो भने कारण के हो ? आम जनताले स्पष्टीकरण खोजे जवाफ दिनुको विकल्प छैन । मिडियाहरू जे गरे पनि आलोचना र टिप्पणी गर्छन् भनेर पन्छिन खोज्नुभन्दा के गरिँदा आलोच्य भइँदैन भन्नेतिर ध्यान दिनु आवश्यक होला । श्यामसुन्दर कुइँकेल, हाँडीगाउँ, काठमाडौं"
गलत परम्परा बसाउँदै,"देशैभरि बाढीपहिरोले दुःख दिइरहेको छ । धेरै मानिसको ज्यान गएको छ । सयौं बिगाहाको कृषि उपज र रोपाइँ गरेको खेत बगाएको छ । हजारौं मानिस सुरक्षित आश्रयस्थलको अभावमा खुल्ला आकाशमुनि छन् । विपद्को यो बेला सत्तापक्ष र प्रतिपक्षको जुँगाको लडाइँको कारण संसद स्थगित गरिएको छ । गृहमन्त्रीले पहिले बोल्ने कि प्रतिपक्षको सार्वजनिक महत्त्वको विषयलाई प्रवेश दिने भन्ने विवादका कारण संसद स्थगित हुनपुग्यो । यो बेला प्रतिपक्ष र सत्तापक्ष सबै मिलेर उद्धार कार्य र तत्कालै बाढीपीडितको पुनर्वासमा जुट्नुपर्ने होइन र ? यसबारे संसदलाई नै सूचनाविहीन हुने स्थिति पैदा गरिनु ठूलो भूल भएको छ । सत्तापक्षका सांसदहरू पनि दुई खेमामा बाँडिएको प्रस्ट देखिनुले कसको बलमा संसद स्थगित गरियो र किन ? भन्ने प्रश्न उठेको छ । संसदमा सार्वजनिक महत्त्वको विषयले प्रवेश पाउनैपर्छ । यसलाई रोक्ने प्रयास किन गरियो ? अघिल्लो पटक पनि प्रतिपक्षी दलको नेताले बोल्ने कि प्रधानमन्त्रीले भन्ने विवाद निरुपणमा सभामुख चुके । यसपालि पनि सभामुखले यो विवाद निप्टारा लगाउनु सट्टा संसदको बैठक नै स्थगित गरिदिए । संसदीय अभ्यास, महत्त्व, विश्वास र प्रणालीको स्थायित्वप्रति पार्ने प्रभावबारे सम्बन्धित पक्षको ध्यान पुग्नु जरुरी छ । तुलसीराम खरेल, विर्तामोड, झापा"
बालुवाटार काण्डका बदमासहरू,"२०६६ चैत ९ गतेको मन्त्रिपरिषदको निर्णयबाट ३५ रोपनीमा रहेको प्रधानमन्त्री निवास विस्तार गर्दा २७ रोपनीभन्दा बढी जग्गा थपिनुपर्नेमा उल्टै त्यसको आधाजति भूमाफियाको कब्जामा गयो । मोही नै नभएको प्रधानमन्त्री निवासभित्र बढाउँदा त्यहाँका मोहीलाई अन्यत्र व्यवस्थापन गर्ने बहानामा निर्णय गरेछन् । भूमिसुधार मन्त्रालय जग्गा महाशाखाका उपसचिव हुपेन्द्रमणि केसीले बाटो, राजकुलो, सार्वजनिक, सरकारी र समरजंग कम्पनीको जग्गामा पनि मोही कायम गरिदिएछन् । २०६६ माघ १० गतेको प्रस्तावसँगै नापी कार्यालयको फिल्डबुकमा मोही कायम देखिन्न । तर अर्को मन्त्रालयको कार्याधिकार क्षेत्रमाथि जबर्जस्ती हस्तक्षेप मात्र नगरी आफू अख्तियार अनुसन्धान आयोगमा रहँदा परेको उजुर थन्काउनुबाट दीप बस्न्यात लगायतले नाजायज फाइदा उठाएको स्पष्ट हुन्छ । भएन र ?राष्ट्रसेवकले गर्नुपर्ने कार्यसम्पादनबाट च्युत दीप बस्न्यात लगायत कुकर्ममा लाग्ने राष्ट्रसेवकलाई धिक्कार छ । गंगाराज अर्याल, पाणिनि ८, अर्घाखाँची"
मेरो सरकार,"मनसुन सक्रिय छ । जताततै खोलानाला, खहरे, पोखरी भरिएका छन् । आम मानिस त्रसित अवस्थामा दिनरात कटाइरहेका छन् । केही वर्षदेखि किन बाढीपहिरो, भूक्षय वृद्धि भइरहेको छ ? यसको न्युनीकरण कसरी गर्न सकिन्छ ? यसतर्फ सरकारले किन न्यूनतम कार्य पनि गर्न सकिरहेको छैन ? सरकारको काम मात्र संवेदना प्रकट गर्नुमा सीमित भएको छ । पछिल्लो समय हाम्रो विकासको बुझाइ मात्र सडक भएको छ । त्यो पनि आआफ्ना स्वार्थ अनुसार, जसका लागि कुनै अध्ययनको आवश्यक पर्दैन र परम्परा नै छैन । हामीकहाँ त्यसैको कारण आज अनाहकमा आम नागरिकले मृत्युवरण गर्नुपरेको छ । सरकार कहिल्यै नागरिकका समस्यातर्फ आकर्षित नै बन्न सकेन । यो बर्खा अझै कतिले कस्तो क्षति व्यहोर्नुपर्ने हो, थाहा छैन । तर मेरो सरकार मात्र यो गर्छु र त्यो गर्छु भनी फुइँ लडाएर बस्नमै ढुक्क छ । रामकृष्ण बराल, जोरपाटी२, काठमाडौं"
नीर नृत्यको लीला,"विप्रेषण अर्थतन्त्रका उपभोक्ताहरूले सहरी क्षेत्रमा सस्तो घरजग्गा जोड्छन् । तिनलाई खोला छेउको जोखिम थाहा नभएको होइन । विकल्प नभएर त्यस्तो बास रोजेका हुन् । सर्वोच्च अदालतले आदेश दिँदैमा पुरानो बहाव क्षेत्र पुनःस्थापित हुनेवाला छैन । टापटिपे एवं टपरटुइयाँहरू (टाट) नारा उचालेर गौरको नियमित डुबान समस्या समाधान गर्न सकिँदैन । टाट राष्ट्रवादले उत्तेजना मात्र बढाउँछ, चाहिएको संयमित एवं सिर्जनशील सोच हो । नयाँ किसिमका संरचनाबारे इन्जिनियरहरूले विमर्श गर्नुपर्ने आवश्यकता छ । कतिपय बस्ती नै बढी उपयुक्त ठाउँमा स्थानान्तरण गर्नुपर्ने विकल्प सोच्नुपर्ने हुनसक्छ । पाठ्यपुस्तक कण्ठ पारेर विज्ञ भएकाहरूले स्वीट्जरल्यान्ड वा जापानको प्रारूप अनुसार नेपाली भूपरिस्थितिको व्यवस्थापन गर्न सक्दैनन् । जलविद्युत्मा गरिने लगानीको केही अंश नदीको चरित्र बुझ्ने अनुसन्धानतिर पनि मोड्न सकिएन भने केही दशकभित्र नेपालको अर्थतन्त्र चरन क्षेत्र गुमाएका सेता हात्तीहरूको बोझले थिचिन सक्छ । उपयोगी निर्माण त नक्कल गरेर पनि गर्न सकिन्छ, उपयुक्त अनुसन्धान भने आफै गर्न सिक्नुपर्छ ।"
ती ड्राइभर साब,"जे होस्, गंगारामजीको बस चढ्दा एक किसिमको आनन्द र अपनत्वको अनुभूति भइरह्यो मलाई । हाँसिरहने, बोलिरहने । जिब्रोको गरिमा मीठो बोलीमा भन्ने भनाइ उनमा पूरापूर फिट भएको पाएँ मैले । जीवनको तीन दशक पार गरिसकेकी मैले पहिलो चोटि सार्वजनिक बसमा अद्भुत अनुभव गर्दै थिएँ । नेपाली समाजमा चालक र सहचालकलाई प्रायः हेय दृष्टिले हेर्ने गरिन्छ । अस्वाभाविक यस्तो कुरा अचेल अलि स्वाभाविक किन लाग्दै गएको छ भने, यो लाइनमा यात्रुले सभ्य र सुसंस्कृत व्यवहार कमै मात्र पाउँछन् । असभ्यतालाई प्रश्रय दिने क्षेत्रमा पनि कालो बादलभित्र चाँदीको घेरा भनेजस्तै गंगाराम खाइजुजस्ता आदर्श र अनुकरणीय पात्र पनि हुँदा रहेछन् । उनको आदर्श व्यवहारलाई अरू चालकले पनि आत्मसात् गर्न सके सार्वजनिक यातायात क्षेत्र कति सभ्य र मर्यादित हुन्थ्यो होला !"
न्यायिक सुधारको रणनीति,"न्यायपालिकामा पन्ध्र वर्षयता सञ्चालित सुधार कार्यक्रमबाट सकारात्मक नतिजा पाइएका छन् । यी उपलब्धिको जगेर्ना गर्दै परिवर्तित राष्ट्रियअन्तर्राष्ट्रिय परिवेश एवं सेवाग्राहीको बढ्दो अपेक्षा सम्बोधन हुने गरी योजनाबद्ध सुधारलाई निरन्तरता दिनुपर्ने भएको छ । यसमा सबैको प्रतिबद्धता, योजनाले प्रक्षेपण गरे अनुरूप बजेट लगायतका आवश्यक स्रोतसाधनको उपलब्धता तथा सरोकारवालाको सहयोग र स्वामित्वभाव पनि अपरिहार्य हुन्छ । निरौला सर्वोच्च अदालतका मुख्य रजिस्ट्रार हुन् भने क्षेत्री उपसचिव ।"
तराईमधेसको बाढी व्यवस्थापन,"प्रदेश सरकारले बाढीपछिको पुनर्निर्माण र पुनःस्थापनाका लागि बहुउद्देश्यीय र बहुक्षेत्रीय एकीकृत प्रयास गर्नुपर्छ । स्थानीय तहका निर्वाचनसँगै अल्पकालीन तर दीर्घकालसम्म प्रभाव पर्ने किसिमका बाढी व्यवस्थापन कार्य गर्छन् भने जनताको आस ज्युँका त्युँ छ । तटबन्ध रेखदेख, व्यवस्थापन तथा संरक्षणमा स्थानीय तहका पदाधिकारीको सक्रियता, विपद्का लागि बजेट विनियोजन, संरचना निर्माणमा सतर्कता आदिले बाढीबाट हुने क्षतिमा कमी आउने विश्वास गर्न सकिन्छ । राहत र उद्धार कार्य नै बाढी व्यवस्थापन भएको सरकारी संयन्त्रको बुझाइमा खोट छ । विपद्बाट उद्धार तथा राहतबाहेक जीविकोपार्जन, पूर्वाधार निर्माण, स्वास्थ्य, शिक्षा लगायत क्षेत्रमा खासै काम भएको देखिँदैन । प्रभावित टोलबस्तीका मानिसमा बाढीको संकट र बरबादीबारे आफैले आकलन र व्यवस्थापन गर्नसक्ने क्षमता हुनु जरुरी छ । बाढी जस्ता विपद्सँग जुझ्न प्रभावकारी तयारी, जनजीविकामा पर्ने असर, सम्पत्ति र आधारभूत संरचनामा पुग्ने क्षति र नकारात्मक प्रभाव आकलन र विश्लेषण गर्ने क्षमता विकसित गर्न आवश्यक छ । लेखक जनकपुरमा क्रियाशील पत्रकार हुन् ।"
किशोरीलाई एसिड धम्की बढ्दो,प्रतिशोध साध्न पीडकले सहज रूपमा उपलब्ध एसिड दुरुपयोग गरिरहेका छन् । जस्तो केही महिनाअघि काठमाडौंको कालोपुलमा बेलुकी करिब साढे ७ बजे डेराबाहिर बोलाएर २० वर्षीया जेनी खड्कामाथि पति विष्णु भुजेलले एसिड प्रहार गरे । काभ्रेको पनौतीमा मोटरसाइकल वर्कसपमा कार्यरत उनी सुन पसलबाट मदिराको सानो सिसीमा एसिड लिएर काठमाडौंमा प्रहार गर्न आएका थिए । एसिड प्रहारका घटना समेटिएका फिल्म र एसिड प्रहारका घटनाबारे समाचारले पनि युवा उमेर समूहले प्रतिशोध लिन एसिड प्रयोग गर्ने गरेका छन् । सहप्रवक्ता थापाका अनुसार १५ देखि ३२ वर्ष उमेर समूहका किशोर र युवापुस्ताले आपराधिक मनोवृत्तिमा एसिड प्रहार गर्ने वा धम्की दिने गरेका छन् । एसिडको खुला किनबेच र सहज उपलब्धतालाई नियमन गर्नुका साथै प्रहार गर्नेमाथि अझ कडा सजाय व्यवस्था भए एसिडको आडले त्रास बढाउने घटना नहुने अधिकारकर्मी बताउँछन् ।
६५ वर्ष कटेकालाई भत्ता देऊ,शेरबहादुर देउवा नेतृत्वको सरकारले प्रतिनिधिसभाको चुनाव भइसकेपछि ६५ वर्ष पूरा भएका नागरिकलाई समेत वृद्ध भत्ता दिने निर्णय गरेको थियो । केपी शर्मा ओली प्रधानमन्त्री बनेपछि देउवा नेतृत्वको सरकारले गरेका सबै निर्णय खारेज गर्दा ६५ वर्ष पूरा भएका नागरिकलाई वृद्ध भत्ता दिने निर्णयसमेत उल्टिएको थियो । कांग्रेसले समितिमा आफ्नो त्यही पुरानो अडान दोहोर्याएको हो । भुसालले भौगोलिक कठिनता र औसत आयु कम भएका क्षेत्रलाई हेरेर ६५ वर्ष उमेर पूरा गरेका नागरिकलाई ज्येष्ठ नागरिकको मान्यता दिई भत्ता दिनुपर्ने धारणा राखेकी थिइन् । उनले विधेयकमा अति ज्येष्ठ नागरिक भन्ने प्रावधान राखिएकाप्रति समेत आपत्ति जनाइन् ।
३ वडाध्यक्षमाथि कर्तव्य ज्यान मुद्दा,बुबाले त्यो मान्नुभएन । नमानेपछि उनले नै पुनः कुट्न आदेश दिएका हुन् । घटनामा संलग्न ९ जनामाथि जिल्ला प्रहरी कार्यालय मोरङमा जाहेरी दर्ता गराएको उनले बताए ।
टाँगा सफारी,"संस्कृतिविद् कुमालका अनुसार मानव सभ्यता संस्कृति, पशुपन्छी, जीवजन्तु र प्रकृतिसँग आश्रित छ । पछिल्लो समय आधुनिकीकरणले मानव सभ्यता औजार केन्द्रित भएको उनले बताए । मासु खान मिल्ने जनावर पाल्न थाले र परिवार पाल्ने जनावरको बेवास्ता गर्न थालेकाले पनि टाँगा र एक्काजस्ता सवारीसाधन कथा बन्दै गएको उनको बुझाइ छ । जसको मासु खाइन्छ, त्यसलाई मात्रै पाल्नेतिर रुचि बढ्यो, उनले भने, यसले गर्दा सवारी जन्तु उपेक्षित हुन थाले ।"
गुरुचेलाको आधा शताब्दी,"जहाँ गुरुको अस्तित्व हुन्छ, त्यहाँ चेलो अनिवार्य हुन्छ । चेलोबिना कोही गुरु हुन सक्दैन । गुरुबिना कोही चेलो बन्न नसक्ने ढुंगानाको ठम्याइ छ । त्यसकारण यी दुइटा शक्तिले संसारमा बौद्धिक विकास गरेका हुन्, उनी भन्छन्, यो गुरुशिष्य परम्परा मर्न दिनु हुँदैन । यसलाई जीवन्त राख्नुपर्छ भन्ने ध्ययले आज गुरुसँग छु ।"
चित्रले गर्छ मनोपचार,"प्रकाशजस्तै कैयौं विद्यार्थी पनि आफ्नो रुचिको विषयभन्दा अभिभावकको दबाबमा पढ्न बाध्य हुन सक्छन् । यसले समस्या ल्याउन सक्छ । यस्तो अवस्था आउन नदिन विद्यार्थीभन्दा पनि अभिभावक बढी जिम्मेवार र सचेत हुनुपर्ने आर्टिभिस्ट रञ्जितले बताइन् । डिप्रेसनमा नजान र डिप्रसेनमुक्त हुन विचार, मनोभाव साटासाट गर्नुपर्ने प्रकाशको बुझाइ छ । भन्छन्, हामीले हाम्रो कथा भन्नुपर्छ ।"
सुमन कुमारको एकल साँझ,विन्ध्वासिनी म्युजिक र बिन्दु हार्डवेयरले गरेको एकल साँझमा म्युजिक भिडियोको युट्युब लन्चसमेत गरियो । श्रेष्ठको यो सातौं गीति एल्बम हो ।
गाउँदै गुरुपूर्णिमा,"भगवान् मात्रै हैन, प्रकृति र आमा स्वयं पनि गुरु हुन् भन्ने आशायले गीत तयार पारेका थियौं, मदनले भने । यसपछि प्रस्तुत गीतहरू भने केही विद्यार्थी स्वयंले तयार पारेका थिए भने केहीचाहिँ सदाबहार चर्चित गीत थिए । मदनले सेन्टरमा शास्त्रीय र समसामयिक संगीत सिकाउँदै आएका छन् ।"
अस्ट्रेलियाका हजारौं स्वास्थ्यकर्मी आन्दोलनमा,उक्त राज्यका चिकित्सकहरूले आफूहरू बिरामीलाई पहिलो प्राथमिकतामा राखेर काम गर्ने गरेको तर सरकारले बेवास्था गरेको आरोप लगाउँदै आएका छन् । उनीहरूले आन्दोलनको घोषणा गरे पनि अस्पतालमा उपचारका लागि आउने बिरामीलाई कुनै अप्ठेरो नपार्ने नीति लिएको बताएका छन् ।
ट्रम्पको विरोधमा उत्रे महिला सांसद,"कपितय डेमोक्र्याट नेताले आफ्ना विरोधीलाई जातिवादीको संज्ञा दिने दाबी गर्दै राष्ट्रपति ट्रम्पले लेखेका छन्, यदि डेमोक्र्याटिक पार्टीले अमेरिकाविरोधी भाषा र गतिविधि समर्थन गरिराख्छ भने चुनावमा हेरौंला ।"
भवन भत्किँदा १० को मृत्यु,अधिकारीका अनुसार केशरभाइ भवन पूर्णरूपमा भत्केका कारण उद्धारमा कठिनाइ भएको छ । सुरक्षाकर्मीले स्थानीयको सहयोगमा उद्धारको काम गरिरहेका जनाइएको छ । महाराष्ट्रका मुख्यमन्त्री देभेन्द्र फद्नाभिसले भवन सय वर्ष पुरानो भए पनि असुरक्षित नरहेको बताए ।
उद्धारमा गएको कम्पनी उल्टै उद्धार पर्खिंदै,"सेवासुविधासँग असन्तुष्ट कामदार युवतीहरूसँग सहमति भईवरी ९ जनाका लागि टिकट बुक गरिसकेपछि एजेन्टले माथिल्लो निकायमा कुरा पुर्याएको र कम्पनीले क्षतिपूर्तिको नयाँ सर्त तेर्स्याएको घिमिरेले बताए । दूतावासले गार्मेन्टको एजेन्सीमार्फत कुरा पुर्याएको छ । केही दिनमै निर्णय आउन सक्ने प्रतीक्षामा छौं । विवाद लम्ब्याइरहँदा दुवै पक्षलाई घाटा हुन्छ, घिमिरेले भने । हाल गार्मेन्ट परिसरमै रहेका युवतीहरूमध्ये कतिपय काम गरिरहेका छन् भने अन्य नेपाल फर्किने दिन कुरिरहेका छन् ।"
"सांसद बोलिरहे, सभामुख रमिते बने","प्रदेशसभा नियमावलीमा अमर्यादित भाषा बोल्ने सांसदलाई केकस्तो कारबाही हुने भन्ने स्पष्ट व्यवस्था नभए पनि परिच्छेद ७ मा उल्लिखित बैठकमा सुव्यवस्था सम्बन्धी प्रावधानमा सभामुखले अभद्र व्यवहार गर्ने र नियमावली उल्लंघन गर्ने सांसदलाई चेतावनी दिने, बैठक कक्षबाट निष्कासन गर्ने र सदस्यको निलम्बन गर्नेसम्मको अधिकार छ । सभामुख शाही अन्तर्राष्ट्रिय मान्यताअनुरूप नै संसद्मा आफ्ना भनाइ राख्दा अवाञ्छित शब्द तथा हाउभाउ प्रस्तुत गर्न नपाइने प्रचलन रहिआएको बताउँछन् । बजेटमाथिको छलफलमा केही सांसदले अशोभनीय भाषा प्रयोग गरेकाले पहिलो पटक सचेत गराइएको उनले बताए । बारम्बार आग्रह गर्दा पनि सांसदहरूले असंसदीय शब्द प्रयोग गरिरहे उनीहरूको आवाज रेकर्डबाट हटाउनेलगायत अन्य कारबाहीको प्रक्रिया चलाउन पनि सकिन्छ उनले भने ।"
आजबाट इन्टरनेटको मूल्य १३ प्रतिशतले बढ्ने,"नेपाल टेलिकमले शुल्क नबढाउनेनेपाल टेलिकमले भने सरकारले लगाएको १३ प्रतिशत दूरसञ्चार सेवा शुल्क आफैंले व्यहोर्ने गरी शुल्क नबढाउने जनाएको छ । टेलिकमले मंगलबार विज्ञप्ति जारी गर्दै शुल्क यथावत् रहने जानकारी दिएको हो । सरकारले इन्टरनेट सेवामा १३ प्रतिशत दूरसञ्चार सेवा शुल्क लगाउने निर्णय गरिसकेको अवस्थामा पनि टेलिकमले ग्राहकको सुविधा र सहजतालाई ध्यानमा राखी कम्पनीद्वारा प्रदत्त इन्टरनेट सेवाको महसुल दरमा कुनै वृद्धि गरेको छैन, टेलिकमले जारी गरेको विज्ञप्तिमा भनिएको छ ।"
२ सय मेगावाट विद्युत् भारत निर्यात,भारत निर्यात गरिएको विद्युत् प्राधिकरणमा तिर्ने मूल्यमा समायोजन हुने ऊर्जामन्त्री पुनले बताए । यी प्रसारण लाइनबाट आउने विद्युत्मा नेपालले तिर्ने मूल्यअनुसार नै विद्युत् पठाइएको उनले जानकारी दिए । यी आयोजनाबाट नेपालले प्रतियुनिट ८८८ रुपैयाँमा विद्युत् खरिद गर्दै आएको छ । प्राधिकरणले यसअघि पनि रातको समयमा बढी भएको विद्युत् भारतको विहार राज्यतर्फ निर्यात गर्ने गरेको थियो । पछिल्लो एक वर्षमा नेपालले भारततर्फ विद्युत् निर्यात गरी करिब १ अर्ब मूल्य समायोजन गरेको मन्त्रालयले जनाएको छ ।भारी वर्षाका कारण केही ठाउँमा विद्युत् अवरुद्ध भएपछि गत साता विद्युत् माग ६ सय मेगावाटभन्दा कममा झरेको थियो । अहिले सोमबार साँझ विद्युत् माग १ हजार २ सय २५ मेगावाट पुगेको ऊर्जा मन्त्रालयले जनाएको छ ।
नेप्सेको सेयर बेच्दै राष्ट्र बैंक,"सेयरको न्यूनतम मूल्य प्रतिसेयर १ हजार ३२ रुपैयाँ मात्र तोकिएको हुँदा सो वा सोभन्दा बढी मूल्य अंकित गरी आवेदन दिनुपर्नेछ, सूचनामा भनिएको छ, सबैभन्दा बढी दर रेटमा खरिद गर्न प्रस्ताव पेस गर्ने आवेदकलाई सेयर बिक्री गरिनेछ । त्यसपछि पनि बाँकी रहेको सेयर त्यसपछिको बढी दर रेटमा खरिद गर्न चाहने आवेदकलाई बिक्री गरिने राष्ट्र बैंकले प्रस्ट्याएको छ । आवेदक बैंक, वित्तीय संस्था, धितोपत्र व्यवसायी तथा सूचीकृत संगठित संस्थाले सेयर खरिद गर्ने सम्बन्धमा आफ्नो सञ्चालक समितिको निर्णय पेस गर्नुपर्नेछ । विद्यमान कानुनी व्यवस्थाअनुसार कुनै पनि कम्पनी वा संगठित संस्थाले धितोपत्र बजार (एक्सचेन्ज) को १० प्रतिशतभन्दा बढी धेरै सेयर खरिद गर्न पाउँदैनन् । कुनै एक कम्पनी वा संगठित संस्थाले धितोपत्र बजारको कुल सेयर पुँजीको १० प्रतिशतभन्दा बढी अंश ग्रहण गर्न पाउने छैन, धितोपत्र बजार सञ्चालन नियमावली, २०६४ मा उल्लेख भएअनुसार बैंक, वित्तीय संस्था, धितोपत्र व्यवसायी तथा सूचीकृत संगठित संस्थाले मात्र धितोपत्र बजारको सेयर ग्रहण गर्न सक्नेछ । हाल नेप्सेमा राष्ट्र बैंकको करिब ३५ प्रतिशत लगानी छ । नियमअनुसार उक्त सेयर खरिदका लागि कम्तीमा पनि चारवटा संगठित संस्था आवश्यक पर्छ । यसअघि सेयर बिक्रीका लागि सरकार र राष्ट्र बैंकले समग्र सम्पत्ति तथा दायित्व अध्ययन (डीडीए) गर्न नेप्सेलाई निर्देशन दिएका थिए ।"
सुक्खा बन्दरगाहमा चहलपहल,"घुमाउरो बाटो भएकाले यसले बन्दरगाहमा भित्रिने मालवाहक रेलको आवागमन सुस्त बनाएको थियो । बाढीले बन्दरगाह ठप्पै नभए पनि रुट परिवर्तनले रेलको आवागमन सुस्त भएकै हो, उनले भने, सोमबारदेखि पुरानै रुट चालु भएपछि अब बन्दरगाहमा रेलको आवागमन पनि पूर्ववत् अवस्थामै फर्कनेछ । सामान्य अवस्थामा बन्दरगाहमा दैनिक भारतबाट ३ देखि ५ मालवाहक रेल भित्रिने गरेको छ । हाल भारतको कोलकाता, हल्दिया, विशाखापट्टनम् बन्दरगाह तथा अन्य स्थानसमेत गरी कन्टेनर, बोरा बन्द कार्गो तथा फलाम आदि बोकेर वीरगन्जका लागि हिँडेका २२ रेल भारतको विभिन्न स्थानमा रहेको चौधरी बताउँछन् ।"
गौतम बुद्ध विमानस्थलको म्याद थप,एरो थाई कम्पनीले विमानस्थलमा जडान गर्नुपर्ने आवश्यक उपकरण युरोप र अमेरिकाका विभिन्न कम्पनीसँग अर्डर गरिसकेको र दसैंअगावै आइपुग्ने जनाएको छ । दसैंलगत्तै जडान सुरु गरिने प्रमुख अधिकारीले बताए । विभिन्न उपकरण जडान गरेर अत्याधुनिक बनाउन दोस्रो ठेक्का लगाइएको हो । आयोजना प्रमुख अधिकारीका अनुसार ६ अर्ब २२ करोड ५१ लाख रुपैयाँ लागतमा सम्झौता भएको यस आयोजनालाई ९६२ प्रतिशत (करिब ६० करोड) रकम थप स्वीकृत गरी अत्याधुनिक विमानस्थल बनाउन विभिन्न उपकरण जडान गर्न लागिएको छ । जसअनुसार धावनमार्ग र टेक्सी वेमा सेन्टरलाइन लाइटहरू पहिलाको सम्झौतामा थिएन । त्यसले गर्दा भिजिबिलिटी (आँखाले देख्न सकिने दूरी) ५६ सय मिटर हुँदा मात्र विमानले अवतरण गर्न सक्थ्यो । बीचमा नागरिक उडडयन प्राधिकरणले धावनमार्गमा रन वे लाइटलगायतका उपकरण थप्ने निर्णय गरेको थियो । ती उपकरणको जडानपश्चात् यस विमानस्थलमा ३ सय मिटरको भिजिबिलिटीमा पनि विमानले उडान र अवतरण गर्न सक्छ । यसका लागि दोस्रो चरणको ठेक्काअन्तर्गत एरो थाई कम्पनीलाई जडानको काम दिइएको हो ।
कान्तिमा नवीनतम पानी व्यवस्थापन प्रणाली,"काठमाडौं (कास) स्मार्ट पानी प्रालिले बोर्टलस नेपालको सहयोगमा वर्षातको पानी जम्मा गर्ने प्रणाली (रेन वाटर हार्भेस्टिङ) र जमिनमुनिको पानी रिचार्ज गर्ने प्रविधि (ग्राउन्ड वाटर रिचार्ज) कार्यक्रम कान्ति बाल अस्पताललाई हस्तान्तरण गरेको छ । योजना हस्तान्तरण कार्यक्रममा अस्पतालका तर्फबाट डा गणेशकुमार राई, स्मार्ट पानीका सुमन शाक्य र बोटलर्स नेपालका तर्फबाट प्रदीप पाण्डेको उपस्थिति थियो । यस योजनाले अस्पतालको नाला व्यवस्थापन र हालै सहरी क्षेत्रमा देखिएको बाढीको समस्या समाधानमा सहयोग पुग्ने बताइएको छ । सहरी बाढी कम गर्नका लागि अधिक रेन वाटर रिचार्ज योजनाहरू कार्यान्वयन गर्नु नै उत्तम समाधान भएको स्मार्ट पानी प्रालिले जनाएको छ ।"
चेम्बरको टोली कोलकातामा,"काठमाडौं (कास) नेपाल चेम्बर अफ कमर्सको ३८ सदस्यीय औद्योगिक एवं व्यापारिक प्रतिनिधिमण्डलले भारतको कोलकातामा सञ्चालित इस्टर्न इन्डिया ट्रेड समिटमा सहभागिता जनाएको छ । चेम्बर त्यहाँस्थित कन्फिडेरेसन अफ वेस्ट बंगाल ट्रेड एसोसिएसनले आयोजना गरेको मेलामा सपोर्टिङ पार्टनरका रूपमा सहभागी भएको हो । नेपाली व्यापारीहरूले यस्तो सम्मेलनले दुई पक्षीय व्यापारिक र आर्थिक क्षेत्र अझ सुदृढ हुँदै जाने बताए । उक्त प्रतिनिधिमण्डलमा नगर, जिल्ला चेम्बर अफ कमर्सका पदाधिकारी, उद्यमी व्यवसायीहरूको सहभागिता छ । सहभागी उद्यमीहरू कृषि, बैंक तथा वित्तीय, तयारी पोसाक, गरगहना, मिनिरल वाटर, उत्पादन क्षेत्रसँग सम्बद्ध रहेको नेपाल चेम्बर अफ कमर्सले जारी गरेको विज्ञप्तिमा उल्लेख छ ।"
एनआईसीका ग्राहकलाई ग्रान्डीमा छुट,"काठमाडौं (कास) एनआईसी एसिया बैंक र धापासीस्थित ग्रान्डी अन्तर्राष्ट्रिय अस्पतालका बीच बैंकका कर्मचारी, डेबिट एवं क्रेडिट कार्डवाहक तथा ग्राहकलाई अस्पतालमा उपचार गराउँदा विभिन्न सेवा सुविधाहरूमा ७५ प्रतिशतसम्मको छुट प्रदान गर्ने सम्झौता भएको छ । उक्त सम्झौतापत्रमा बैंकका तर्फबाट सहायक प्रमुख कार्यकारी अधिकृत सन्तोषकुमार राठी र ग्रान्डी अस्पतालका तर्फबाट मार्केटिङ तथा बिजनेस डेभलपमेन्ट विभाग प्रमुख दिनेश पौड्यालले हस्ताक्षर गरे ।"
देवः र वेस्टर्न बैंकको एकीकृत कारोबार,काठमाडौं (कास) देवः विकास बैंकले वेस्टर्न डेभलपमेन्ट बैंकलाई प्राप्ति गरी एकीकृत कारोबार सुरु गरेको छ । काठमाडौंमा आयोजित एक कार्यक्रममा नेपाल राष्ट्र बैंकका गभर्नर डा चिरञ्जीवी नेपालले एकीकृत कारोबारको उद्घाटन गरे । कार्यक्रममा देवः विकास बैंकका प्रमुख कार्यकारी अधिकृत विजयबहादुर श्रेष्ठले छवटा बैंक तथा वित्तीय संस्थाहरू समाहित देवः विकास बैंकले शाखा सञ्जालको वृद्धिलाई उपयोग गर्दै आफ्नो व्यवस्थापनलाई पनि थप सुदृढ गरी सेवाग्राहीलाई सहज एवं सरल बैंकिङ सेवा प्रदान गर्ने बताए ।
विद्युत् आयोजना निर्माण हुने,बागलुङ (कास) जिल्लाको ताराखोला गाउँपालिकामा मध्य ताराखोला जलविद्युत् आयोजना निर्माण हुने भएको छ । एक दशमलव ७ मेगावाट क्षमताको उक्त आयोजनामा प्रभु बैंकले लगानी गर्ने भएको हो । डेढ वर्षमै विद्युत् उत्पादन गर्ने गरी मध्य ताराखोला हाइड्रो पावर कम्पनीले काम थालेको छ । कम्पनीले शुक्रबार प्रभु बैंकसँग लगानी सम्झौता गरेको छ । ३४ करोड रुपैयाँ लागत अनुमान गरिएको आयोजनाका लागि ८० प्रतिशत अर्थात् २७ करोड २० लाख बैंकले लगानी गर्नेछ । बाँकी ६ करोड ८० लाख रुपैयाँ कम्पनीले लगानी गर्ने सञ्चालक सदस्य हरिनारायण गौतमले बताए । आयोजनालाई व्यवस्थापन गरेर २ दशमलव २ मेगावाटसम्म बनाउन सकिने प्राविधिक अध्ययन भएको छ ।
डोल्पो महोत्सव हुने,"काठमाडौं (कास) राष्ट्रिय अभियान नेपाल भम्रण वर्ष २०२० लाई टेवा पुर्याउने उद्देश्यले भदौं २८ देखी कर्णाली प्रदेशमा डोल्पो महोत्सव हुने भएको छ । डोल्पाको डोल्पोबुद्ध गाउपालिकाले मंगलबार राजधानीमा पत्रकार सम्मेलन गर्दै दर्शन डोल्पोको, आर्जन शान्तिको नाराका साथ ५ दिने महोत्सव आयोजना गर्न लागेको जनाएको छ । महोत्सवका संयोजक ग्याल्पो थापा भोटेका अनुसार महोत्सवको आर्कषणमा डोल्पामा रहेको खस तथा मष्टो संस्कृति, तरालि संस्कृति तथा डोल्पो संस्कृति रहने आयोजकले जनाएको छ । त्यस्तै आन्तरिक पर्यटकहरूले त्यसबेला बोन तथा बुद्ध धर्म, खस भाषा, काइके भाषा, पोइके भाषा, डोल्पो भाषा लगायत त्रिपुरासुन्दरी मन्दिर, व्यास तपोभूमी आदीबारे जानकारी पाउने छन् । उपल्लो डोल्पा बाह्य पर्यटकको आर्कषण मानिन्छ ।"
कर्णाली करिडोरको निर्माण सुस्त,"स्थानीयले खुलालुस्थित कर्णाली नदीमा पुल बनाउन प्रचार हुन थालेको छ वर्ष बिते पनि काम अझै नभएको गुनासो पोखेका छन् । दुई वर्षभित्र हुम्ला सदरमुकाममा सडक पुर्याउने सरकारले वर्षौंदेखि भन्दै आएको छ, कर्णाली करिडोर निर्माणका लागि दबाब समूहका संयोजक विमल शाहीले भने, काम गर्न पर्याप्त बजेट चाहिन्छ, जुन कर्णाली करिडोरमा अभाव छ । सेनाले ४५ करोड दिए यसै वर्षभित्र आफूले लिएको जिम्मा पूरा गर्ने जनाएको छ ।"
तरकारी र खाद्यान्न आयात घट्यो,"भन्सार कार्यालयले गत आर्थिक वर्षमा ३२ करोड ४७ लाख रुपैयाँ राजस्व संकलनको लक्ष्य राखेको थियो । ३२ करोड ५३ लाख रुपैयाँ संकलन भएको थियो । जसमध्ये लिलामबाट मात्रै ४ करोड २३ लाख रुपैयाँ संकलन भएको थियो । यस वर्ष लिलामबाट १ करोड ६२ लाख रुपैयाँ संकलन भएको छ । यो वर्ष पनि लिलाम गर्नुपर्ने वस्तु धेरै छन् तर प्राविधिक रिपोर्ट नआएकाले रोकिएको छ, भन्सार अधिकृत अधिकारीले भने, लिलाम गर्न सकेको भए लक्ष्यअनुसार राजस्व संकलन हुन्थ्यो । लक्ष्य पूरा नभए पनि गत वर्षको तुलनामा करिब २४ प्रतिशत बढी राजस्व संकलन भएको उनको भनाइ छ । कञ्चनपुर भन्सारका अनुसार भारतबाट आयात हुनेमा कपडा, खाद्यान्न, तरकारी तथा फलफूललगायतका प्रमुख वस्तुहरू रहेका छन् ।"
गाउँमा करोडको होटल,"बर्दिया (कास) बर्दियाका युवा व्यवसायीले बढैयाताल गाउँपालिका६ मैनापोखरमा एक करोड रुपैयाँभन्दा बढी लगानीको होटल सञ्चालनमा ल्याएका छन् । मैनापोखरलाई गाउँपालिकाको केन्द्र तोकिएपछि व्यावसायिक रूपमा होटल सञ्चालमा ल्याइएको हो । सुनगाभा नाम दिइएको होटलमा आधा दर्जन बढी युवाको लगानी छ । बढैयाताल गाउँपालिका उद्योग वाणिज्य संघका अध्यक्ष बालकृष्ण लामिछाने, बाँसगढी नगरपालिका उद्योग वाणिज्य संघका अध्यक्ष रामसिंह थारू, शिव सुवेदीलगायतका युवाले गाउँमा होटल सञ्चालनमा ल्याएका हुन् । एसीसहितका कोठा, बगैंचा र कार्यक्रमका लागि सभाहल निर्माण गरिएको छ । लामिछानेले स्थानीय युवाका लागि रोजगार सिर्जना गर्न होटल सञ्चालनमा ल्याएको बताए । उनका अनुसार होटलमा एक दर्जन स्थानीयले रोजगारी पाइसकेका छन् । गाउँपालिकाको केन्द्र तोकिएपछि मैनापोखर गाउँमा करोडभन्दा बढीको लागतमा होटल सञ्चालमा ल्याएका छौं, उनले भने ।"
मौसम खराबीले मानसरोवर यात्रा प्रभावित,"पर्यटकले मौसम प्रतिकूल हुँदा यात्रामा धेरै समय खर्चिनुपरेको बताए । सीता एयरका व्यवस्थापक भारतीले आइतबार ३० जना पर्यटक सिमकोट पुगेको बताए । अझै २७ जना प्रतीक्षामा छन् । उनीहरू मौसमको जोखाना हेरेर उडान गर्छन् । मानसरोवर लक्षित गरेर नेपालगन्जबाट तारा, समिट र सीता एयलाइन्सले सिमकोट उडान भर्छन् । यहाँस्थित सोल्टी होटलका जनरल म्यानेजर इन्द्र खडकाले मानसरोवर यात्राका लागि वर्षामा थोरै पर्यटक आउने बताए । त्यहीँ पनि विमान सञ्चालन हुन नसक्दा होटलमा बस्नुपर्ने बाध्यता छ । हामीकहाँ थोरै पर्यटक छन्, उनले भने, फ्लाइट रोकिँदा धेरै पर्यटक आफ्नो सुविधाअनुसारका होटलमै बस्न बाध्य भएका छन् । २ लाख रुपैयाँको प्याकेजमा मानसरोवर यात्रा हुँदै आएकामा फ्लाइट रोकिँदा अन्य व्यक्तिगत खर्च बढ्न थालेको पर्यटकको गुनासो छ ।"
आजबाट भीसीटीएस प्रणाली,"विभागका अनुसार अब बिल वेबमा आधारित प्रणालीमा इन्ट्री गरी सामान ढुवानी गर्नुपर्नेछ । त्यसका लागि उद्योगी र चालक स्वयंले सफ्टवेयर प्रणालीबाट चलाउन सकिनेछ । यसका लागि ४ हजार युजर पासवर्ड बनिसकेको छ । कम्तीमा ३ महिना सबैलाई सिकाउन समय लाग्छ, उनले भने, त्यसैले पहिलो तीन महिना प्रोत्साहनमा जोड दिन्छौं । त्यसपश्चात कडाइ हुन्छ । विभागका अनुसार खुद्रा तथा साना पसलले यो प्रणाली अबलम्बन गर्नु पर्दैन । थोक व्यापारीको हकमा यो प्रणाली लागू गरिनेछ । यसले चोरी पैठारी नियन्त्रण भई स्वच्छ र प्रतिस्पर्धी व्यापार हुने विभागको दाबी छ । यता व्यवसायीहरूले भने लामो दूरीमा स्वागतयोग्य भए पनि छोटो दूरीका लागि प्रणाली सम्भव नभएको बताउँछन् । आफ्नो सामान आफैंले ट्र्याङिक गर्ने हुँदा लामो दूरीमा राम्रो हो, नेपाल चेम्बर अफ कमर्सका अध्यक्ष राजेशकाजी श्रेष्ठले भने, सबै व्यवसयी स्वयंले कार्यान्ववयन गर्ने हुँदा लोकलमा साध्य नै हुँदैन । ड्राइभरसँग पनि फो जीको पहुँच हुँदैन । सरकारले आर्थिक वर्ष २०७६७७ को आर्थिक नीतिबाट यो वेबमा आधारित केन्द्रीय सूचना प्रणली लागू गर्न लागेको हो ।"
साना किसानमा गाभियो ग्रामीण स्वावलम्बन कोष,यस्तै ग्रामीण भेगमा विपन्न वर्गमा लघुवित्तीय सेवा पुर्याउने उद्देश्यले ०४७ सालमा सरकार र राष्ट्र बैंकको संयुक्त लगानीमा ग्रामीण स्वावलम्बन कोष स्थापना भएको हो । त्यतिबेला सरकारको ५४ करोड रुपैयाँ र राष्ट्र बैंकको २५ करोड ३४ लाख रुपैयाँ गरी कुल ७९ करोड ३४ लाख रुपैयाँ बीउ पुँजीमा कोषको स्थापना भएको हो । स्थापनादेखि कोष राष्ट्र बैंकले सञ्चालन गर्दै आएको थियो । हाल कोषमा करिब १ अर्ब रुपैयाँ छ । जसमध्ये ३५ करोड रुपैयाँ लगानीमा छ । सो रकम १ हजार २ सय ३९ सहकारी संस्थामार्फत ६३ हजार ३ सय ९६ घरपरिवारलाई सहुलियतपूर्ण कर्जा प्रदान गरिएको राष्ट्र बैंकले जनाएको छ । कोष गाभेपछि प्राप्त भएको रकम साना किसानले कृषि क्षेत्रमा मात्र खर्च गर्नेछ ।
चार गाउँपालिकामा जडीबुटी विस्तार,"डिभिजन वन कार्यालयका अनुसार चालु वर्ष २१५ हेक्टर क्षेत्रफलमा जडीबुटी लगाइएको छ । जडीबुटी विकास कार्यक्रमअन्तर्गत चालु वर्ष मात्र ८९ लाख ७६ हजार बजेट प्राप्त भएको सहायक वन अधिकृत होमबहादुर बल्छौडीले बताए । विनियोजित रकमले बिरुवा उत्पादन, खेती विस्तार, जडीबुटीको भण्डार तथा प्रशोधन केन्द्र स्थापनाको काम भएको उनको भनाइ छ । चालु वर्ष ५० हजार बिरुवा उत्पादन र वितरण भएको छ । बिरुवा उत्पादनका लागि धार्चे गाउँपालिका४ लाप्राकको लेकाली कृषि वन नर्सरीसँग समन्वय गरिएको थियो । तेजपात, चिराइतो, सतुवा, सेतक चिनीलगायत जडीबुटीको बिरुवा उत्पादन गरेर किसानको मागको आधारमा वितरण गर्यौं, उनले भने ।चार गाउँपालिकामा लोठ सल्ला मात्र ७८ रोपनीमा ८ हजार ७५ बिरुवा रोपिएको बल्छौडीले बताए ।"
बारीमै कुहियो तरकारी,"बारीमा पहिरो र पहिरोबाट बचेको तरकारीसमेत निर्यात गर्न नसक्दा किसानले ठूलो घाटा व्यर्होनुपरेको छ, कटारी नगरपालिका ११ का वडाध्यक्ष दीपक बुढाथोकीले भने, फागुनचैतमा असिना पानीले किसानको करिब १० करोड नोक्सान भएको थियो । अहिले अविरल वर्षाले झन्डै ५ करोड नोक्सानी भएको अनुमान गरिएको उनले बताए ।"
भुरा माछा कम उत्पादन,"आर्थिक वर्ष ०७५०७६ मा करिब सवा पाँच करोड रुपैयाँ बराबरको भुरा माछा उत्पादन गरी बिक्री गरेको छ । माछा उत्पादनमा किसानको सहयोगी बन्दै आएको कार्यालयले विभिन्न तीन किसिमका भुरा माछा उत्पादन गरी बिक्री गर्ने गरेको छ । समयमा पानी नपरेर खडेरी पर्दा मुहानमा भएका पानी पनि सुक्यो त्यसैले हामीले पर्याप्त मात्रामा माछा उत्पादन गर्न सकेनौं, सिंहले भने । लामो समयसम्म खडेरी परेकोले पोखरीमा भएको करिब चार करोड माछा मरेको उनको भनाइ छ ।"
पेट्रोलियम उत्खननमा साघुँरो सडक बाधक,"खानी तथा भूगर्भ विभागका अनुसार साँघुरो सडककै कारण मेसिन लैजान समस्या देखिएपछि स्थलगत अनुगमनका लागि आएको टोली फर्किएको छ । सुर्खेतको कल्याणटारबाट कर्णाली राजमार्गको पादुका हुँदै श्रीस्थान पुग्ने सडकको विकल्प खोजिएको टोलीले जनाएको छ । असार १५ गते पेट्रोलियम पदार्थको अन्वेषण गर्न उद्योग वाणिज्य तथा आपूर्तिमन्त्री मातृकाप्रसाद यादव, पूर्वउद्योगमन्त्री सोमप्रसाद पाण्डे र चिनियाँ भूगर्भविद् ट्यान फुएनलगायत दैलेख पुगेका थिए । दैलेख पुगेको चिनियाँ टोली २२ गते नै फर्किसकेको छ । कम्तीमा १० दिनदेखि एक महिनासम्म बस्ने भनिएको थियो । टोली एक साता पनि नबसी फर्कियो । उक्त टोलीले उत्खननका लागि गरेको अन्वेषणको तथ्यसमेत सार्बजनिक भएको छैन । अन्वेषण टोली कहिले फर्कियो भन्नेबारे आफूलाई जानकारी नभएको जिल्ला समन्वय समिति प्रमुख प्रेम थापाले बताए । ड्रिलिङ गर्ने मेसिन हेलिकप्टरबाट ल्याउने भन्ने सुनेको थिए, उनले भने, रिपोर्टबारे अनभिज्ञ छु ।"
सैनिक युथ च्याम्पियन,"अन्तिम चरणमा सैनिक युथले खोटाङलाई ६३ र उपाधिको दाबेदार मानिएको धरान फुटबल क्लबलाई २१ ले पराजित गर्दै फाइनल पुगेको थियो । उता समूह ए बाट विजेता बनेर फाइनलमा पुगेको बेलबारीले धनकुटाको बौद्धिक विकास समितिलाई ६१ र धरान फुटवल क्लबलाई २१ ले हराएको थियो । सर्वोत्कृष्ट खेलाडी बेलबारीका भूषण सुब्बा भए । उनले १ लाख रुपैयाँ प्राप्त गरे । म्यान अफ द म्याच बेलबारीका सौरभ कार्की भए । उनले १० हजार हात पारे ।विधागततर्फ गोलकिपरमा सैनिकका मनोज प्रधान, डिफेन्समा सैनिकका विमानप्रसाद राई, मिडफिल्डरमा धरान फुटबल क्लबका उमेश राई, स्ट्राइकरमा सैनिककै विकेश लिम्बु, प्रशिक्षकमा सैनिकका प्रवेश कटुवाल उत्कृष्ट घोषित भए । उनीहरूले जनही २५ हजार रुपैयाँ प्राप्त गरे । विजेतालाई प्रदेश १ का मुख्यमन्त्री शेरधन राईले पुरस्कृत गरेका थिए ।"
स्वर्ण र कीर्तिमानधारीलाई नगद,"अन्तर्राष्ट्रिय पदकधारी पुरस्कृतराखेपले आर्थिक वर्ष २०७५७६ मा स्वदेश र विदेशमा भएका विभिन्न अन्तर्राष्ट्रिय प्रतियोगिताका पदक विजेता खेलाडीलाई पनि प्रोत्साहन पुरस्कार प्रदान गरेको छ ।कार्यक्रममा ३४५ स्वर्ण, २५ रजत र ९२ कांस्य गरी कुल ४ सय ६२ पदकधारीलाई प्रोत्साहनस्वरुप कुल २३ लाख ७८ हजार रुपैयाँ प्रदान गरिएको जनाइएको छ ।"
पोग्बालाई रोब्सनको सुझाव,पोग्बा सन् २०१६ मा इटालियन च्याम्पियन युभेन्ट्सबाट तत्कालीन कीर्तिमानी १ सय १२२३ मिलियन अमेरिकी डलरमा युनाइटेड अनुबन्ध भएका थिए । त्यसयता एकरुपको प्रदर्शन गर्न असमर्थ उनले टिमका लागि सबै प्रतियोगितामा गरेर खेलेका १ सय ४२ खेलमा ३१ गोल गरेका छन् । इंग्लिस प्रिमियर लिगमा युनाइटेड गत सिजन छैटौं स्थानमा रह्यो । यसपल्ट अगस्ट ११ मा चेल्सीविरुद्धको खेलसँगै टोलीले नयाँ सिजन सुरु गर्नेछ ।
कुङफुमा ५ स्वर्ण,काठमाडौं (कास) दोस्रो अन्तर्राष्ट्रिय कुङफु च्याम्पियनसिपमा नेपालले ५ स्वर्ण जितेको छ । नेपालले थप १ रजत पनि जितेको बूढानीलकण्ठ उमा कुङफु क्लबका प्रमुख प्रशिक्षक सुकमान लामाले जनाएका छन् ।सञ्जयराज पुटवारले इगल स्टायल थाउलो तथा सान्डाको ५९ केजीमा दोहोरो स्वर्ण जिते । अयुब घिमिरेले टाइगर स्टायल थाउलो र सान्डाको ५२ केजीमा दुई स्वर्ण हात पारे । सियान तामाङले स्नेक थाउलोमा नेपाललाई स्वर्ण दिलाए । तीनै खेलाडीले मिलेर टिम थाउलोमा थप १ रजत पनि जिते । प्रतियोगिता जुलाई १११४ सम्म बंगलादेशको ढाकामा भएको थियो ।
स्थानीय प्रशिक्षकको करामत,"सेमिफाइनलमा नाइजेरियाविरुद्धको खेलबारे बेल्माडीले भने, उनको टिमले पहिलो हाफमै एकभन्दा बढी गोल गर्नुपर्थ्यो । तर पुनरागमन गर्नुअघि उनको टिमले आफ्नो लय गुमाउन पुगेको थियो । हाम्रो प्रतिस्पर्धीको क्षमताका आधारमा यो खेल निकै कठिन हो । पहिलो हाफमा मेरा खेलाडीले उत्कृष्ट खेले तर अधिक गोल निस्कन सक्थ्यो । दोस्रो हाफको अन्तिम १५ मिनेट हामीले धेरै दबाब सह्यौं, त्यो निकै कठिन समय थियो ।नाइजेरियाले बराबरी गोल गर्ने क्रममा पेनाल्टी अवसरका लागि भिडियो असिस्टेन्ट रेफ्री (भार) ले लामो समय लगाएका कारण खेलाडीले आरामको समय पाएको उनले बताए । मेरो विचारमा खेलको अन्त्यतिर खेलाडीहरू सकारात्मक र मानसिक पमा बलियो बने, उनले थपे ।"
मुख्य डिफेन्डरबिना सेनेगल,"सिसेका लागि यो दोस्रो फाइनल हो । सन् २००२ मा फाइनलमा पुगेर पनि पेनाल्टी शुटआउटमा पराजित हुँदै उपविजेतामा चित्त बुझाउनुपर्दा सेनेगल टिममा सिसे कप्तान थिए । १७ वर्षअघि सन् २००२ को मेरो पुस्तापछि अहिले यो सफलता हासिल भएको छ । फाइनलसम्म यात्रा तय गर्नु जहिल्यै पनि गर्वको कुरा हुन्छ, सिसेले थपे, २००२ को निराशा मेटाउन हामीले फाइनलमा उत्कृष्ट फुटबल खेल्ने प्रयास गर्नेछौं । मेरा लागि मात्र होइन, सबै सेनेगलवासीका लागि यो उपाधि सपना हो । हामी हाम्रो सपनाबाट एक खेल टाढा छौं ।"
अर्कै नियम भए हुन्थ्यो : स्टिड,"फक्स स्पोर्टससँगको कुराकानीमा टफेलले अम्पायरले स्पष्ट भूल गर्दै बढी रन दिएको दाबी गरेका थिए । उनले ६ को सट्टा ५ रन दिनुपर्ने जिकिर गरेका थिए । त्यसमा प्रतिक्रिया दिँदै जायल्सले भने, यो सत्य होइन । पूर्व इंग्लिस स्पिनरले थपेका छन्, ट्रेन्ट बोल्टले फालेको बलमा स्टोक्स २ रनमात्र बनाउन चाहन्थे । ६ रनकै चाहना भएको भए, स्टोक्सले लामो प्रहार पनि गर्न सक्थे । हामी विश्व च्याम्पियन हौं, हामीले ट्रफी हात पारेका छौं र यसलाई गर्वले आफूमा राख्न पनि चाहन्छौं ।"
शोकमै आर्चरको शक्ति,"आर्चरका बुवा फ्रान्कले टाइम्स समाचारसँग भनेका छन्, जोफ्रा र उनको कजिनको एउटै उमेर थियो । उनीहरू निकै मिल्थे । मृत्युको एक दिनअघि पनि उनले जोफ्रालाई म्यासेज पठाएका थिए । उनको निधनमा जोफ्रा निकै प्रभावित भएका थिए तर उनले आफ्नो खेल जारी राखे । उनको बुवाका कारण जोफ्रा ब्रिटिस राहदानीका लागि योग्य बनेका थिए, जसको कारण मार्चमा मात्र उनले इंग्ल्यान्डबाट खेल्न पाए । मानिसहरू उनी ब्रिटिस भएको विषयलाई लिएर प्रश्न गरिरहेका हुन्छन् । इंग्ल्यान्डबाट खेल्दा उनले सबैलाई क्रिकेट खेल्न प्रेरित बनाइरहेका छन् । क्रिकेट उच्च घरानाका खेल हो भनेर जो कोहीले खेल्दैन भन्ने थियो ।"
सिमोनालाई उच्च सम्मान,"हालेपको यो समग्रमा दोस्रो ग्रान्ड स्लाम उपाधि हो । यसअघि गत वर्ष उनले रोनाल्ड ग्यारोसमा फ्रेन्च ओपनको उपाधि जितेकी थिइन् । राष्ट्रपतिले उनलाई स्टार अफ रोमानिया सम्मान प्रदान गरेकी हुन् । चर्चले उनलाई प्याट्रियार्कल क्रस चिन्ह दिएको छ । गत वर्ष फ्रेन्च ओपनको उपाधि जितेपछि हालेपले भनेकी थिइन्, म सधैं क्रसको संकेत गर्छु । किनभने म भगवान्लाई विश्वास गर्छु । यो जे भइरहेको छ त्यो सबै भगवान्कै देन हो ।"
प्रदेश ५ लाई राष्ट्रपति सिल्ड,"एथलेटिक्स, भलिबल, कराँते, तेक्वान्दो, उसु र कबड्डी समावेश प्रतियोगितामा व्यक्तिगत स्पर्धामा शीर्ष तीन स्थान हात पार्ने खेलाडीले क्रमशः ५ हजार, ४ हजार र ३ हजार रुपैयाँ पुरस्कार पाए । टिममा पहिलो हुनेले २ हजार ५ सय, दोस्रोले २ हजार र तेस्रोले १ हजार ५ सय पुरस्कार हात पारे ।"
चार पौडीवाज कोरिया जाने,टिम व्यवस्थापकमा पौडी संघका महासचिव जगतमान श्रेष्ठ र प्रशिक्षकमा पौडीका प्रमुख प्रशिक्षक शंकर कार्की छन् ।

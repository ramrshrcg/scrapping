शीर्षक,विवरण
'सरकार भारतसामु झुकेकै हो ?',"अर्का नेता भीम रावलले विषादी परीक्षण नगर्ने सरकारको निर्णयप्रति आश्चर्य प्रकट गरे । विश्व व्यापार संगठनअन्तर्गत संसारभरिका देशले गरेको सम्झौतामा सार्वभौम र स्वतन्त्र देशले आफ्नोमा आयात हुने कुनै पनि वस्तुको आवश्यक जाँच तथा निश्चित मापदण्ड तोक्न सक्ने स्पष्ट प्रावधान रहेको उनले बताए । कसैको आग्रहमा जनताको हितप्रतिकूलका निर्णय गरेको कुरालाई स्वाभाविक मान्न नसकिने रावलको भनाइ थियो । सिमानामा तरकारी र फलफूल विषादी जाँच्न पनि नपाउने, जाँच्न खोज्दा कसैले पत्र पठायो भन्दैमा खुरुक्क निर्णय फिर्ता लिने ? उनले भने, यो एउटा स्वतन्त्र देश र जनताप्रति कटिबद्ध सरकारका लागि सुहाउने कुरा होइन ।"
६९ अर्ब ऋण कालोसूचीमा,बैंकहरूले प्रकाशित गरेको वित्तीय विवरणअनुसार पछिल्ला त्रैमासहरूमा खराब कर्जामा सुधार हँॅदै गएको देखिन्छ । चालु आर्थिक वर्षको तेस्रो त्रैमासमा सम्पत्ति तथा दायित्व व्यवस्थापनमा बैंकहरूको कमजोरी देखिए पनि खराब कर्जा सामान्य रूपमा मात्र बढेको छ । गत असारमा खराबकर्जा औसत १३४ प्रतिशत रहेकोमा गत चैतसम्म बढेर १६६ प्रतिशत पुगेको छ ।
वन कर्मचारीको विदेशतिर लर्को,"उपसचिवअधिकृतको विदेशमोह सागर रिमाल, रामहरि पन्थ, रेवती सापकोटा, वेदकुमार ढकाल, अरुणप्रसाद भट्ट, विमल आचार्य, लक्ष्मण खनाल, अखण्ड शर्मा, सुमन सुवेदी, सञ्जय तिवारी, सिर्जना श्रेष्ठ, विष्णुप्रसाद श्रेष्ठ, सुजन महर्जन, केशवप्रसाद गौतम, लक्ष्मण पौड्याल, हरिभद्र आचार्य, गणेशविक्रम शाही, रामबहादुर शाहीलगायतले विदेश भ्रमणमा बढी अवसर पाएका छन् । पछिल्ला ९ महिनामा वनका ७३ जना उपसचिवले विदेश सयर गरेका छन् । मन्त्रालय र विभागहरूबाट विदेश सयर गर्ने अधिकृतको संख्या पनि ८० हाराहारी छ । मन्त्रालयको प्रशासनका शम्भुप्रसाद थपलिया, दीपा ओली, नुरेन्द्र अर्याल, विष्णुकुमारी अधिकारी, अनुराधा ज्ञवाली, वसन्त श्रेष्ठ, भूपेन्द्र यादव, रामप्रसाद अवस्थी, अनुपा घिमिरेलगायतले विदेशका कार्यक्रममा बढी अवसर पाएको मन्त्रालयको विवरणमा देखिन्छ ।"
एक सातापछि बाढी 'आउन सक्ने',"काठमाडौं (कास) सरकारले खोला तथा नदी किनारमा रहेका बालीनाली असार २८ अगावै थन्काइसक्न सम्बन्धित सबैलाई अनुरोध गरेको छ । ऊर्जा, जलस्रोत तथा सिँचाइ मन्त्रालय मातहतको बाढी पूर्वानुमान महाशाखाले शनिबार सूचना जारी गर्दै तटीय क्षेत्रमा उच्च सतर्कताका साथ निर्माणको काम गर्न र बालीनाली भए २८ गतेभित्रै थन्काउन अनुरोध गरेको हो । पूर्वानुमान महाशाखाले नदी र खोलामा जलस्तर बढ्दो क्रममा रहेको र एक सातापछि बहाव उच्च हुने भन्दै सतर्कता अपनाउन आग्रह गरेको हो । डडेलधुरा, डोटी, कैलाली, कञ्चनपुर, बर्दिया, बाँके, दाङ, सुर्खेत, दैलेख, जाजरकोट, अछाम र आसपास जिल्लाका चुरे र पहाडका साना नदीमा आइतबार बिहानदेखि बहाव उच्च हुने अनुमान छ । केही नदी तथा खोलामा आकस्मिक बाढी आउन सक्ने भएकाले सतर्क रहनसमेत महाशाखाले अनुरोध गरेको छ ।"
राजधानीमा ४६ म्याग्निच्युड,काठमाडौं (कास) उपत्यकामा शनिबार अपराह्न ४६ म्याग्निच्युडको भूकम्प गएको छ । भूकम्प मापन केन्द्रले यो ०७२ सालको गोरखा भूकम्पकै परकम्प भएको जनाएको छ । अपराह्न ४ः१५ बजे भक्तपुरको दूधपाटी केन्द्रविन्दु बनाएर परकम्प केन्द्रका भूकम्पविद् भरत कोइरालाले जनाए । कम्पन उपत्यका आसपासका जिल्लामा समेत महसुस गरिएको थियो । केन्द्रविन्दु नजिक भएकाले उपत्यकाभित्र ठूलो धक्का महसुस भएको थियो ।
कर्णालीका दर्जन स्थानीय तहले बजेट ल्याउन सकेनन्,छायानाथ रारा नगरपालिकामा भत्ता पाउने ज्येष्ठ नागरिकको संख्या १ हजार ५ सय ३९ छ । तीमध्ये ७० वर्षमाथिका ६ सय २६ जना र ६० देखि ६९ वर्षका ९ सय १३ जना छन् । नगरपालिका क्षेत्रमा ३ सय ४६ जना एकल महिला र ६४ जना पूर्ण अपांगता तथा ७७ जना आंशिक अपांगता भएका व्यक्ति छन् । नगरपालिकाले वडा कार्यालयबाट सामाजिक सुरक्षा भत्ता पाउनेको यकिन विवरण नआउँदा थप समस्या भएको जनाएको छ । नगर उपप्रमुख सुन्तला रोकायाले समयमै सही तथ्यांक प्राप्त नहुँदा भत्ताका लागि रकम प्राप्त गर्न समस्या भएको बताइन् ।
२२ विद्यालयमा तालाबन्दी,"जुम्लाको सिँजा गाउँपालिकामा निजीस्तरबाट राखिएका शिक्षकले ८ महिनादेखि तलब नपाएको भन्दै गाउँपालिकाका २२ वटा विद्यालयमा तालाबन्दी गरेका छन् । माग पूरा नभएसम्म विद्यालय सञ्चालन हुन नदिने उनीहरूको अडान छ । गाउँपालिकाका २२ वटा विद्यालयमा ६३ जना शिक्षक निजीस्तरबाट कार्यरत छन् । निजी शिक्षक संघर्ष समितिका कोषाध्यक्ष हरिबहादुर रोकायाले गाउँपालिकाले बेवास्ता गर्दा आन्दोलनमा उत्रिनुपरेको बताए । हामीले न्यून तलबमा लामो समयदेखि पढाइरहेका छौं, तलब भने दिइएको छैन, उनले भने, पटकपटक माग राख्दा पनि सुनुवाइ नभएपछि तालाबन्दी गर्नुपर्ने अवस्थामा पुगेका हौं । गाउँपालिकाले अघिल्लो आर्थिक वर्षमा अनुदानमार्फत रकम दिएको थियो । सोही अनुदानलाई विद्यालयले तलबबापत दिएका थिए । चालु आर्थिक वर्षमा भने गाउँपालिकाले उक्त अनुदान दिएको छैन । गाउँपालिका अध्यक्ष देवलसिंह रावलले गाउँपालिकाले निजी शिक्षक नराखेको र उनीहरूलाई तलब दिन पनि नमिल्ने बताए ।निजीस्तरबाट कार्यरत कतिपय शिक्षकले मासिक १ हजार ५ सयदेखि ५ हजारसम्ममा काम गरिरहेका संघर्ष समितिका कोषाध्यक्ष रोकायाले बताए । प्रमुख जिल्ला अधिकारी दुर्गा बन्जाडेले तालाबन्दीबारे औपचारिक जानकारी प्राप्त नभएको बताइन् ।"
भासियो सडक,"सडक भासिने र गत वर्ष पहिरो खसेकै स्थानबाट ससाना पहिरा खसिरहेकाले सडकको यात्रा भने जोखिमयुक्त भएको बुर्तिवाङका दिनेश शर्माले जानकारी दिए । सडक भासिएपछि एकतर्फी सवारी मात्र चलेका छन्, उनले भने, सडक भासिने र पहिरो खस्ने जोखिम भएकाले रातको समयमा यात्रा गर्न नमिल्ने अवस्था छ । प्रहरीले पनि रातिमा यात्रा नगर्न सुझाएको छ । दिउँसोमा भने जोखिम नहुने गरी एकतर्फी यातायात सञ्चालन गर्न भनिएको छ ।"
बालिकाको मृत्युपछि अस्पतालमा तनाव,"सुजङ अस्पतालका स्वास्थ्यकर्मी अर्जुन बलायरले भने उपचारका क्रममा कुनै लापरबाही नभएको दाबी गरेका छन् । बालिकालाई १ सय ४ डिग्री निमोनियाँ ज्वरोले सताएको थियो, उनले भने, हामीले यहाँ उपचार सम्भव छैन, बाहिर लैजानुस् भनेका थियौं । तर परिवारले लगेनन्, अहिले ज्यान गएपछि दोष हामीलाई दिन थालेका छन् ।मृतकका आफन्तले अस्पताल परिसरमा नाराबाजी गरेपछि सुरक्षा व्यवस्था कडा पारिएको जिल्ला प्रहरी कार्यालय डोटीले जानकारी दिएको छ । चिकित्सकको लापरबाहीका कारण बालिकाको ज्यान गएको भन्दै मृतकका आफन्तले क्षतिपूर्ति मागेका छन् ।"
"जसले मुख, कुहिना र खुट्टाले लेख्छन्",कम्प्युटरमा पनि डिप्लोमा कोर्स पूरा गरिसकेका उनी ओठ र नाकको सहायताले मोबाइल र कम्प्युटर चलाउँछन् । अहिले उनी अपांगता भएका व्यक्तिलाई सामाजिक समायोजनको क्षेत्रमा काम गर्दै छन् ।
शृंखलाबद्ध हत्या आरोपी खान पक्राउ,"सीआईबीले फरार अभियुक्त खोज्ने सिलसिलामा खानलाई पक्रेको हो । उनी बच्नका लागि तत्कालीन एमालेमा प्रवेश गरेका थिए । उनकी श्रीमती फौजिया खान समानुपातिकबाट प्रदेशसभा सदस्य बनेकी छन् । उनलाई कपिलवस्तु जिल्ला अदालतले डाँका मुद्दामा ६ महिना कैद र १ लाख ९८ हजार रुपैयाँ जरिवाना गरेको छ । ०६५ सालमा सन्दीपकुमार गुप्ताको जाहेरीमा चलेको डाँका मुद्दामा ०७२ मा फैसला भएको हो । अदालतले ५ वटा मुद्दामा उनलाई वारेन्ट काटेको छ । मुद्दामा हाजिर नहुँदा अदालतले उनको अंशसमेत रोक्का गरेको छ । उनी अदालतमा हाजिर नभएपछि उनको हकमा मुल्तबीमा रहेका २ वटा मुद्दा जिल्ला अदालतले ०७३ मंसिरमा ब्युँताएको थियो । परियार र कहारको हत्या अभियोगको मुद्दा ब्युँताइएको हो । उक्त हत्यामा आरोपी रहेका श्रवणकुमार मौर्य र विजयकुमार मौर्यलाई जिल्लाकै निर्णय सदर गर्दै सर्वोच्च अदालतले ०७३ जेठ ५ गते सर्वस्वसहित जन्मकैदको फैसला गरेको थियो । ०६५ मा पक्राउ परेका उनीहरू अहिले कारागारमा छन् । गाविस सचिव गुप्ता र माओवादी नेता तिवारीको हत्या आरोपका मुद्दा जिल्ला अदालतमा मुल्तबीमै छन् । ०६७ असार २३ मा ज्ञानबहादुर सुनारलाई हत्या गरेको आरोपको मुद्दा पनि उनको हकमा अदालतमा मुल्तबीमा छ । फरार अभियुक्तको हकमा अंग पुर्याएर मात्र मुद्दा ब्युँताउनुपर्छ, जिल्ला अदालतका तहसिलदार लेखनाथ अर्यालले भने, त्यसपछि मात्र बेन्चमा जान्छ । उनीमाथि सोनु बरई र माओवादी कार्यकर्ता कुर्मीको हत्या आरोपमा प्रहरीले कर्तव्य ज्यान मुद्दा दर्ता गरेको छ । कर्तव्य मुद्दा २० वर्षसम्म दर्ता गर्ने म्याद हुन्छ, एक प्रहरी अधिकृतले भने, त्यसकारण अझै अनुसन्धानमै छौं । पछिल्लो पटक गत फागुनमा मायादेवी गाउँपालिका वडाध्यक्ष मोहम्मद रहमानका ५ वर्षे छोराको अपहरण गरी हत्या गरेको आरोप उनीमाथि छ ।"
नियमित महाधिवेशन गर्न देउवामाथि दबाब,पार्टी केन्द्रीय कार्यसमितिले सापकोटा नेतृत्वको कार्यसमितिलाई विघटन गरेको थियो । सभापति देउवाको निर्देशनमा मुख्य सचिव कृष्ण पौडेलले विज्ञप्तिमार्फत सापकोटा नेतृत्वको कार्यसमितिको विघटन र माधव सापकोटाको नेतृत्वमा तदर्थ समिति गठनको जानकारी गराएका थिए । महामन्त्री कोइरालाले विधान ठाडो उल्लंघन भएको जनाउँदै सापकोटा नेतृत्वको कार्यसमिति नै कायम रहेको भन्दै जबाफी पत्र पठाएका थिए । यसै विषयलाई लिएर सभापति देउवा र महामन्त्री कोइरालाबीच द्वन्द्व बढेको थियो ।
'विषादी परीक्षण रोक्नु गैरजिम्मेवारी',"जनस्वास्थ्यमाथि खेलबाड : विवेकशीलविवेकशील साझा पार्टीले विदेशबाट आयात हुने तरकारी र फलफूलमा विषादी जाँच रोकिनु दुर्भाग्यपूर्ण भएको टिप्पणी गरेको छ । पार्टीका तर्फबाट प्रवक्ता सूर्यराज आचार्यद्वारा शनिबार जारी विज्ञप्तिमा भारतबाट आयात हुने तरकारी र फलफूलको विषादी परीक्षण गर्ने निर्णयबाट सरकार पछि हट्दा नेपालीको स्वास्थ्यमाथि गम्भीर खेलबाड हुन पुगेको उल्लेख छ ।नेपाली बजारका तरकारी, फलफूललगायत खाद्यजन्य वस्तुमा जनस्वास्थ्यमा गम्भीर असर पार्ने विषादी र रसायन रहेको भन्नेबारे आम जनताको सरोकार रहँदै आएको छ । खाद्यवस्तुहरूको विषादी जाँचलगायत क्वारेन्टाइन परीक्षण अन्तर्राष्ट्रिय व्यापारको आधारभूत सर्त हो, विज्ञप्तिमा भनिएको, अझ विषादी परीक्षणजस्तो आम जनस्वास्थ्यमा प्रत्यक्ष प्रभाव पर्ने विषयमा सरकार बढी गम्भीर र संवेदनशील हुनु अनिवार्य छ । कुनै पनि बहानामा विषादी जाँचबिना खाद्यजन्य वस्तु आयात गर्नु अन्तर्राष्ट्रिय व्यापारको आधारभूत मान्यताको बर्खिलाप हो । त्यो नागरिकको स्वास्थ्यमाथिको गम्भीर खेलबाड हो । आवश्यक पूर्वाधार प्राथमिकतासाथ यथाशीघ्र खडा गरी कुनै पनि देशबाट आयात गरिने खाद्यवस्तुको विषादीलगायत क्वारेन्टाइन परीक्षणको काम पुनः सुरु गर्न सरकारलाई विवेकशीलले आग्रह गरिरहेको छ ।"
बाटो हेर्दै भक्कानिन्छन् सन्तोषका बाआमा,सन्तोष क्याम्पभित्रै रहेका बेला बमबारुदको वर्षा भयो । उनलाई अस्पताल लाँदै गरेका तस्बिर लिबियामा रहेका एक जनाले लेबनानको शान्ति सेनामा रहेका कृष्णकुमार श्रेष्ठलाई पठाए । श्रेष्ठ चितीकै हुन् । उनले आफ्नी पत्नी शीलालाई बुधबार राति १० बजेतिर जानकारी गराए । त्यसपछि सञ्चारमाध्यम र छिमेकीले बम आक्रमणमा सन्तोषको निधन भएको खबर परिवारलाई सुनाएको जेठीआमा गौरीमायाले बताइन् । श्रेष्ठ परिवारका अनुसार शव ल्याउन गाउँले दाजुभाइले काठमाडौं गएर पहल गरिररहेका छन् ।
कम्बोडिया र भियतनामबाट पर्यटक न्यून,"पुस २९ को मन्त्रिपरिषद्ले कम्बोडियामा आयोजना हुने संस्कृतिसम्बन्धी कार्यक्रममा सहभागिता जनाउन संस्कृति, पर्यटन मन्त्रालयका प्रतिनिधि पठाउने निर्णय पनि लिएको थियो । प्रधानमन्त्रीको भ्रमणअगावै गरिएको यस्तो निर्णयको अर्थ थियो, कम्बोडिया र भियतनामसँग सम्बन्ध बढाउनु र त्यहाँंका पयर्टक ल्याउनु । तर अपेक्षा गरेजस्तो पर्यटक आएनन् । अध्यागमन विभागका अनुसार वैशाख १८ देखि जेठ १७ को अवधिमा ६६ हजार १ सय ६३ जना विदेशी नेपाल आए, जसमा कम्बोडियाली ४१ जना र भियतनामी ४ सय ९ जना छन् । जेठ १८ देखि असार १५ सम्म ६१ हजार ३ सय ५१ जना विदेशी नेपाल आएकामा कम्बोडियाली १६ जना र भियतनामी ३ सय ८६ जना छन् ।"
हटेनन् काठका ४० हजार विद्युत् पोल,विद्युतो त्यस्तो लापरबाहीले घटना भएपछि भीमेश्वर नगरपालिका ५ मा सडक नै अवरोध गरी विरोध जनाइयो । गलत तरिकाले विद्युतीकरण गरेको कारण त्यहाँ एक महिलाले ज्यान गुमाएको भन्दै भीमेश्वर नगरपालिकाको मेयर भरत केसीसहितको बैठकले बिजुलीका खम्बा साट्न गर्न दबाब दिइएको हो । प्रमुख जिल्ला अधिकारीको कार्यकक्षमा भएको बैठकले अव्यवस्थित ढंगले गाडिएका काठको खम्बा विस्थापित गर्न सुझाव दिइएको छ ।
रोक्न क्यालिब्रेसन टावर,"'कमजोरी सुधार्न ट्यांकर क्यालिब्रेसन'उद्योग, वाणिज्य तथा आपूर्ति मन्त्री मातृकाप्रसाद यादवले कमजोरी सुधार्न ट्यांकर क्यालिब्रेसन टावर सञ्चालनमा ल्याएको बताए । हेटौंडा औद्योगिक क्षेत्रमा नवनिर्मित ट्यांकर क्यालिब्रेसन टावरको उद्घाटन गर्दै उनले भने, पेट्रोलियम पदार्थ आपूर्तिमा हुँदै आएको अनियमितता रोक्न र यस क्षेत्रमा भएको कमजोरी सुधारका लागि क्यालिब्रेसन टावरको निर्माण गरिएको हो । कार्यक्रममा उद्योग, वाणिज्य तथा आपूर्ति मन्त्रालयका सचिव यमकुमारी खतिवडाले पहिलो पटक सुरुवात गरिएका क्यालिब्रेसन टावरले उपभोक्ताको हक हितका लागि काम गर्ने बताइन् ।"
थाहामा नसर्ने रोगबाट १२ प्रतिशत पीडित,"थाहा नपाका जनप्रतिनिधिहरू १५ शय्याको अस्पताल सञ्चालन गर्न हतारिएका छन् तर वजेट अभावले समस्या भएको नपाले जनाएको छ । त्रिभुवन राजपथसँग जोडिएको स्वास्थ्य केन्द्रलाई १५ शय्याको अस्पतालको रूपमा परिणत गर्नुपर्ने आवश्यकता छ, थाहा नपाका मेयर विष्टले भने, जटिल रोगबाहेक अन्य रोगका यहीँ नै उपचार हुने अवस्था सिर्जना गर्नुपर्ने छ । उक्त स्वास्थ्य केन्द्रमा रहेको प्रयोगशालामा रगत, दिसा, पिसाब निःशुल्क रूपमा विगतदेखि नै परीक्षण गरिन्छ । यो व्यवस्था थाहा नपाले मिलाएको हो । उक्त केन्द्रमा दैनिक रूपमा १२ देखि १५ जना गर्भवतीहरू सुत्केरी हुने गरेका छन् । जटिल खालको शल्यक्रिया गर्नुपर्नेबाहेक सबै खालका सुत्केरीहरू यही गराइन्छ । करिब ५० हजारको हाराहारीमा थाहा नपामा जनसंख्या रहेको छ तर अस्पताल भने एउटा पनि छैन । यही एउटा स्वास्थ्य केन्द्रले स्वास्थ्य सेवा प्रदान गरिरहेको छ ।"
बैंकलाई गाउँपालिकाको अल्टिमेटम,"(नुवाकोट)  गाउँपालिका रहेको केन्द्रबाट बैंकले कारोबार नगरेको भन्दै एसबीआई बैंक शाखालाई पञ्कन्या गाउँपालिकाले आफ्नो बोर्ड नराख्न अल्टिमेटम दिएको छ । गाउँपालिकाले तोकेको स्थानमा बैंक सञ्चालन नभएको, गाउँपालिकासँग अनुमति नलिएको, समन्वय नगरेको भन्दै बैंकले राखेको बोर्ड हटाउन शुक्रबार प्रहरी परिचालन गरेको हो । बुधबार गाउँपालिकाले बैंकलाई पत्र लेखी बोर्ड नहटाएको भन्दै चेतावनीयुक्त पत्र लेखेको थियो । शुक्रबार इलाका प्रहरी कार्यालय घले भन्ज्याङलाई गाउँपालिकाले बोर्ड हटाएर आउन भनेको थियो । शुक्रबार दिउँसो बोर्ड हटाउन गएका दुई प्रहरीले बैंकका मेनेजर अश्विन आचार्यलाई भेटेर हटाउन भनेका थिए । हेड अफिस र राष्ट्र बैंकको अनुमतिबिना कसैले हटाउन नमिल्ने कानुनी प्रावधान रहेको बैंकका मेनेजर आचार्यले भनेपछि प्रहरी त्यसै फर्किएका थिए । गाउँपालिकाले बैंक पुच्छारमा रहेको, जनताले सास्ती व्यहोर्नुपरेको, दर्ता नभएको भन्दै बैंकको बोर्ड हटाउन ५७ दिनअघि भनेको बोर्ड हटाउन गएका सई रामेश्वर सहनीले बताए । बैंक गाउँपालिका बसेको स्थानबाट बैंक पुग्न आधा दिन लाग्छ । पञ्चकन्या गाउँपालिका २ सरेटार बेंसीमा छ ।"
थारू समुदाय शान्तिपूर्ण आन्दोलनमा,"यस्ता मागहरूको सम्बन्धमा आन्दोलन उठाउने विषयमा छलफलपछि निर्णय लिन देशका २४ जिल्लाबाट थारू अगुवाहरू भेला भएका हुन् । भेलामा दुई सय जना जति सहभागी छन् । आन्दोलनको रुपरेखा र कार्यक्रमहरू आइतबार सावर्जनिक हुने छन्, थारू कल्याणकारिणी सभाका महामन्त्री प्रेमिलाल चौधरीले भने । सभाका चितवन अध्यक्ष ललित चौधरीले विचार, छलफल र मोर्चाबन्दी गरेर संघर्ष गर्दा सफल भइने बताए ।"
३ दिनपछि शव फेला,"यसैबीच, शुक्रबार राति अबिरल वर्षा कारण सूर्यगढी४ स्थित दारमेमा कच्ची सडकबाट झरेको भलपानी पसेर दुई घरमा अन्नपात र लत्ताकपडामा क्षति पुगेको छ । मुग्ली भट्टराई र अर्जुन भट्टराईको घरमा भल पसेर अन्तपातमा क्षति पुगेको हो ।"
भत्काउने भवनमा नयाँ लिफ्ट,"सीटीस्क्यान र एमआरआई सञ्चालनमावीर अस्पतालकमा विकिरणका कारण बन्द भएको सीटीस्क्यान उपकरण सञ्चालनमा आएको छ । विकिरणका चुहावटका कारण कर्मचारी बिरामी भएपछि सीटीस्क्यान सेवा १५ दिन रोकिएको थियो । सीटीस्क्यान कक्षमा विकिरणका चुहावटका कारण पत्ता लगाएर ममर्तसम्हार गरी सञ्चालनमा ल्याएको अस्पतालका निर्देशक डा केदारप्रसाद सेञ्चुरीले बताए । कमसल खालका सामग्री जडान गरी निर्माण गरेको कोठाको संरचना विकिरण रोक्ने खालको । थिएन जसको प्रत्यक्ष असर बिरामी, कुरुवा, उपकरणमा काम गर्ने डाक्टर र प्राविधिकलगायत अस्पताल आवतजावत गर्ने मानिसमा परिरहेको परेको थियो ।"
मास्कबिना मुस्किल,"आजकाल मास्क खुद्रा पसलदेखि, फुटपाथ पसलसम्म पाइन्छ, जसले गर्दा मास्क किन्न मेडिकल जानुपर्ने बाध्यता हटेको उनले बताइन् । धुलोधुवाँले गर्दा दैनिक प्रदूषण बढिरहेको भन्दै विज्ञहरू चिन्ता व्यक्त गर्छन् । तर प्रधानमन्त्री केपी ओलीले गत शनिबार मदन भण्डारीको ६८ औँ जन्मजयन्तीका अवसरमा उपत्यका प्रदूषणमुक्त भएको भन्दै बोलेका थिए, म प्रधानमन्त्री हुँदा काठमाडौंका आधा जनसंख्याले मास्क लगाएर हिँड्थे । तर अहिले मास्क लगाएर हिँड्नु पर्दैन । प्रधानमन्त्रीको यो भनाइ यथार्थर्भन्दा ठिक उल्टो छ । उपत्यकावासी अझैं पनि धुलोधुवाँबाट बच्न मास्कको प्रयोग गर्छन् । प्र्रधानमन्त्रीको उक्त अभिव्यक्तिलाई प्रमुख प्रतिपक्ष कांग्रेसका सांसद रंगमती शाहले कटाक्ष गर्दै राजधानीमा मास्क लगाउनुपर्छ कि पर्दैन भन्ने थाहा पाउन स्कुटरमा बसेर यात्रा गर्न चुनौती पनि दिएकी थिइन् ।"
क्षम्य छैन भान्सामा विषादी,"नेपालमा खपत हुने ४४ प्रतिशतभन्दा बढी तरकारी र फलफूल भारतबाटै आउने हो । यस्तोमा तरकारी र फलफूल आयात गर्दा विषादी परीक्षण अनिवार्य गर्नैपर्छ । जसरी हुन्छ, आफ्ना नागरिकलाई विष खान बाध्य पार्ने काम सरकारले तत्काल रोक्नै पर्छ । आम नागरिकको स्वास्थ्यसँग जोडिएको यति संवेदनशील विषयमा भारतले पनि अनुचित दबाब दिनु हुँदैन । विषादीरहित खाद्य पदार्थ उपभोग गर्न पाउनु नागरिकको नैसर्गिक अधिकार हो । यसमा कहीँ कतैबाट कुनै बहानाबाजी क्षम्य छैन ।"
आणविक भट्टी बनाउन विधेयक,"शाुक्रबार प्रकाशित ध्रुव कुमारको लेखसँग सहमत हुने धेरै कुरा छन् । मेरो सरकार किन यस्ता विवादित विधेयक ल्याउँदै, द्वन्द्व चर्काउन तल्लीन भएको होला ? यसमा हाम फालेर हामी इरान र उत्तर कोरियाको जस्तो नाकाबन्दी सहन सक्छौं ? परमाणविक र पारमाणविकको भेद पनि थाहा नभएकाले बनाएको विधेयक कस्तो होला ? के हो पारमाणविक भनेको ? यस्तो विधेयक ल्याउनुअघि विशेषज्ञहरूसँग व्यापक छलफल गरेर निर्माण गर्नुपर्ने जस्तो लाग्छ । अदक्षलाई भागबन्डामा विज्ञ घोषित गरेर, बन्द कोठामा बनाएका यस्ता अपूर्ण विधेयक जनतामाथि थोपर्दै कस्तो लोकतान्त्रिक अभ्यास गर्न खोजिएको हो ?शुक्रराज आचार्य, नयाँबजार, कीर्तिपुर"
क्रूर बन्दै समाज,"केही दिनबीच दर्दनाक घटनासम्बन्धी समाचार पढ्नुपर्यो । भक्तपुरमा आफ्नै छोरीले खेताला लगाएर आमाको हत्या गराएको घटना सेलाउन नपाउँदै रौतहटमा बिमाको लोभमा बाबुले आफ्नै चार वर्षीया छोरीको हत्या गरेको घटना सार्वजनिक भयो । यी दुवै घटनाले आम मानिसको जिउ नै सिरिङ्ग बनाउने काम गरेको छ । मानिस आफ्नो व्यक्तिगत फाइदाका लागि कतिसम्म निर्दयी र क्रूर बन्न सक्दोरहेछ भन्ने यी दुई घटनाबाट पुष्टि हुन्छ । पछिल्लो समय पारिवारिक हिंसाका घटना नपत्याउने तरिकाले बढिरहेका छन् । पारिवारिक बेमेल, आर्थिक फाइदाबेफाइदा आदिका कारण हिंसाका घटना बढिरहेको प्रहरी तथ्यांकले देखाउँछ । यस्ता घटनाले कतै हामीमा मानवीय संवेदना हराउँदै गएको त होइन भन्ने प्रश्न उब्जाउँछ । होइन भने कसरी आफ्नै सन्तानले बाबुआमा अनि बाबुआमाले आफ्नै सन्तानलाई मार्न सक्छन् ? हत्याजस्तो निर्मम कुकार्यसँग बलात्कार र अपहरणलगायत अन्य आपराधिक घटनासमेत त्यसैगरी बढिरहेका छन् । यस्ता घटनालाई निर्मूलै पार्न नसकिए पनि कम गर्न त सकिएला नि । अब उपाय खोजी गर्नुपर्ने बेला आइसकेको छ । यस्ता घटना बढ्नाको कारण खोजी गरी न्यूनीकरणतर्फ सरोकारवाला निकाय गम्भीर भएर लाग्न आवश्यक छ । सरकार, गैरसरकारी संस्था, विभिन्न सामाजिक संघसंस्था र आम सर्वसाधारणले आआफ्नो ठाउँबाट अपराध न्यूनीकरणमा हातेमालौं गरौं । सभ्य र अपराधमुक्त समाज निर्माण गरौं ।राजेन्द्र आचार्य, निजगढ९, बारा"
रजिस्ट्री चिठीको 'अनलाइन ट्र्याकिङ',"२०७६ असार २० गते पृष्ठ ७ (दृष्टिकोण) अन्तर्गत हुलाकी उज्ज्वल प्रसार्इंद्वारा प्रस्तुत निस्सार हुलाक सम्बन्धमा यस कार्यालयको ध्यानाकर्षण भएको छ । गोश्वारा हुलाक कार्यालयले प्रदान गर्ने चिठी सेवा दुई प्रकारका हुन्छन् साधारण र रजिस्ट्री । यसअन्तर्गत रजिस्ट्रीतर्फका सबै चिठीजन्य सामग्रीको ट्र्याकिङ अनलाइनबाट हुन्छ भने साधारण चिठीपत्रको ट्र्याकिङ गरिने व्यवस्था छैन । यस कार्यालयमा प्राप्त भई वितरणका लागि आउने यस्ता चिठीपत्रका हकमा सोधपुछ प्रयोजनका लागि कल सेन्टरको व्यवस्था गरिएको छ भने ईमेल वा टेलिफोनबाट पनि चिठीपत्रबारे सोधपुछ गर्न सकिन्छ । चिठी वितरणका लागि पूरा ठेगाना (नाम, फोन नं, घर नं, टोल, पोस्टल कोड आदि) भएमा यस कार्यालयका हल्कारा वा सम्बन्धित इलाका हुलाक कार्यालयका कर्मचारीले घर वा ठेगानासम्मै वितरण गरिदिन्छन् भने अपूरो ठेगाना (जस्तै प्रापक (रामबहादुर थापा, काठमाडौं) लेखिएका चिठीहरू पुर्याउन कठिनाइ रहेको यथार्थ पनि छ । जिल्लाबाट वा विदेशबाट चिठी आउँदा गोश्वारा हुलाकबाहेक सम्बन्धित जिल्ला हुलाक वा विदेशी हुलाक, ढुवानीकर्ता वा मार्फतीकर्ताको समेत भूमिका हुने हुँदा सबैको सत्प्रयास, सहयोग र समन्वयले मात्र यस्ता हुलाक वस्तु समयमा वितरण गर्न सम्भव हुन्छ । यस कार्यालयले सकेसम्म आफ्ना कर्मचारीलाई निष्ठापूर्वक सेवा गर्न प्रेरित गराउने र यसो गर्दा पनि गल्ती गरे वा जिम्मेवारी पूरा नगरे कानुनबमोजिम कारबाही गर्ने प्रतिबद्धता व्यक्त गर्न चाहन्छु । वेदप्रसाद भण्डारी, कार्यालय प्रमुख, गोश्वारा हुलाक कार्यालय"
बीपी उद्यान निर्माणको यथार्थ,"वीरगन्जस्थित साबिकको यातायात संस्थानको झन्डै १० बिघा जग्गालाई सार्वजनिक उद्यान बनाउने भनिएकामा पछिल्लो समय त्यससँग जोडिएका तथ्यबारे सञ्चार माध्यममा विभिन्न प्रकारका विरोधाभाषी कुरा आए । वीरगन्ज महानगरपालिका९ मा रहेको सो जग्गा महानगरकै सम्पत्ति भएकाले निम्नलिखित तथ्य स्पष्ट पार्न चाहन्छु :१ नेपाल गभर्मेन्ट रेलवे सेवा बन्द भएपछि उक्त जग्गा नेपाल यातायात संस्थानको ट्रक तथा कन्टेनर सेवाले उपभोग गर्दै आइरहेको थियो ।२ मुख्य सडकसँगै जोडिएको उक्त जग्गा श्री ५ को सरकारले लिलाम बढाबढ गरी बिक्री गर्ने तयारी गरेपछि २०४९ सालमा निर्वाचित बोर्डले रोक्काका निम्ति पहल गर्यो । त्यसका निम्ति नगरप्रमुख माधवलाल श्रेष्ठको नेतृत्वमा वडाअध्यक्ष गोपाल गिरीसहित उद्योग वाणिज्य संघका प्रतिनिधि काठमाडौं डेलिगेसन गए । ३ नगरसभा उद्घाटनका लागि तत्कालीन प्रधानमन्त्री गिरिजाप्रसाद कोइराला वीरगन्ज पुगेका बेला नगरपालिका र स्थानीय अग्रजहरूले यसलाई बीपी उद्यान बनाउन अनुरोध गरे । त्यसमा कोइरालाले सहमति जनाएसँगै उक्त जमिन १० करोड भुक्तानी गरेर नगरपालिकाले लिने सहमति पनि भयो ।४ सहमतिअनुसार माधवलाल श्रेष्ठ नगरप्रमुख भएकै बेला ५ करोड रुपैयाँ यातायात मन्त्रालयलाई बुझाइयो तर जग्गा पास भएन ।५ अर्को ५ करोड रुपैयाँ त्यसपछि निर्वाचित नगरप्रमुख विमलप्रसाद श्रीवास्तवका पालामा यातायात मन्त्रालयलाई बुझाइयो । त्यसपछि पनि जग्गा पास भएन ।६ सहमतिअनुसार पूर्ण किस्ता बुझाइएको ५ वर्षसम्म अनेक प्रयास गर्दा पनि यातायात मन्त्रालयले जग्गा नगरपालिकाका नाममा नामसारी गरिदिएन । ७ २०६० सालमा सूर्यबहादुर थापा सरकारले वीरगन्ज उपमहानगरपालिकाको मेयरमा गोपाल गिरीलाई मनोनीत गर्यो । उपमहानगरपालिकाको प्रमुख नियुक्त भएपछि गिरीले सबैभन्दा पहिलो काम नै यातायात संस्थानको त्यही जग्गामा बीपी उद्यान बनाउने भनी बोर्ड स्थापना गर्दै चरणबद्ध संघर्षका कार्यक्रम अघि बढाए । ०६० कात्तिक २१ गते उक्त जग्गामा कुनै नाम नतोकी सार्वजनिक उद्यान बनाउन निम्ति नगरपालिकाका नाममा गरिदिने निर्णयार्थ मन्त्रिपरिषद्मा प्रस्ताव पेस भयो । कात्तिक २७ गते बसेको मन्त्रिपरिषद् बैठकले उक्त जग्गा सार्वजनिक उद्यान बनाउने बाहेक अन्य कुनै प्रयोजनमा उपयोग नहुने र बेचबिखनसमेत गर्न नसकिने गरी वीरगन्ज उपमहानगरपालिकाका नाममा गरिदिने निर्णय गर्यो । त्यसैदिन श्रम तथा यातायात मन्त्री डा प्रकाशचन्द्र लोहनी वीरगन्ज पुगी उक्त जमिनमा बीपी उद्यान बनाउने भनी शिलान्यास गर्नुभएको थियो । जग्गा ०६० पुस २० गते उपमहानगरपालिकाका नाममा पास भएको थियो ।८ उक्त जग्गा उपमहानगरपालिकाका नाममा पास हुनेबित्तिकै पर्खाल घेर्ने काम सुरु भइसकेको अवस्थामा पास भएको १० दिनमै नगरप्रमुख गोपाल गिरीलाई माओवादीले गोली हानी हत्या गरे । नगरप्रमुख गिरीले गरेको योगदानकै उपलब्धिस्वरूप त्यो जग्गा महानगरपालिकाको स्वामित्वमा आएको स्पष्ट हुन्छ । स्वर्गीय गिरीका देन बिर्सन खोज्नु उपयुक्त हुँदैन । वीरगन्ज महानगरपालिकाले गिरीको योगदानको कदर गर्दै सालिक स्थापना गर्ने निर्णय गरिसकेको छ । मनोजकुमार कलवार, वडाअध्यक्ष, वीरगन्ज उपमहानगरपालिका९"
भ्वाङ परेको राष्ट्रवाद,"कट्टर राष्ट्रवादीका रूपमा चिनिएका प्रधानमन्त्री केपी शर्मा ओलीको राष्ट्रवादमा धमिरा लाग्दै गएको छ । २०७२ सालमा भारतले लगाएको नाकाबन्दीका बेला तत्कालीन प्रतिपक्षी दलका रूपमा नेकपा एमालेका अध्यक्ष ओलीले भारतविरुद्ध निकै चर्का र आक्रोशित अभिव्यक्ति दिएर राष्ट्रवादी नेताको छवि बनाएका थिए । ओलीको राष्ट्रवादको धोती उनी पहिलो पटक प्रधानमन्त्री हुँदादेखि नै खुस्किँदै गएको थियो । नेपालमा सत्ता गठबन्धनमा भारतकै ठूलो हात हुन्छ भन्ने पनि सत्ताबाहिर रहेका नेताले सत्तामा पुगेपछि दिने अभिव्यक्तिले प्रस्ट पार्छ । नाकाबन्दीका बेला बरु साइकल चढेर हिँडिन्छ तर भारतसामु झुकिन्न भन्ने पुष्पकमल दाहाल प्रचण्ड को पार्टीको बलियो सरकार यतिबेला देशमा छ । अहिलेको समस्या त्यति ठूलो पनि होइन तर यसैमा बलियो भनेको सरकारले आफ्नो हैसियत देखाइगयो । वाणिज्य मन्त्रालयको प्रस्तावमा सरकारले असारदेखि लागू हुने गरी आयातित तरकारी तथा फलफूलमा विषादीको चेक जाँच गरेर मात्रै नेपाल भित्र्याउने निर्णय गरेको थियो । राजपत्रमा सूचना प्रकाशित गरेरै कार्यान्वयनमा ल्याउन लागेको निर्णय भारत सरकारको दबाबकै कारण सरकारले फिर्ता लिएको छ, जुन बिषयमा कसैले चासो दिएको थिएन सरकार आफैँले त्यसलाई गिजोलेर छोड्यो । कडाइसाथ कार्यान्वयनमा ल्याउन नसक्ने विषयलाई चलाउनु नै ठीक थिएन । पर्याप्त पूर्वाधार र प्रयोगशालाको अभावलाई कारण देखाउँदै सरकारले पुनः पहिले जस्तै तरकारी, फलफूल बोकेका सवारी साधनलाई नेपाल भित्रन दिने भएको छ । जेजे कुरालाई कारण देखाए पनि विषादी चेकजाँच गर्ने निर्णय फिर्ता लिनु भारत सरकारको एकोहोरो दबाबसामु नेपाल सरकारको आत्मसमर्पण नै हो । त्यसैले अहिले नेपालको इतिहासमै बलियो भनेको दुई तिहाइको सरकार फेरि एकपटक भारतसामु लत्रिन पुगेको छ । यसले फेरि के देखायो भने अलिअलि च्यातिँदै गएको ओलीको राष्ट्रवाद अब पुरै भ्वाङ परेको छ ।सुजन देवकोटा, पालुङटार४, गोरखाभान्सामा भित्रिँदै विषादी समाचार जनस्वास्थ्यसित सिधै सम्बन्धित विषय हो । सरकारको अल्लारे निर्णयबाट सर्वसाधारण प्रत्येक दिन अचम्मित भइरहेका छन् । कुनै निर्णय गर्दा त्यसको दीर्घकालीन असरबारे हेक्का नराख्ने सरकारले के गर्ला खै ? एकपछि अर्को निर्णयबाट पछाडि हट्ने जुन प्रवृत्तिको पुनरावृत्ति भइरहेको छ, त्यसले सरकार कमजोर बन्दै गएको देखाउँछ । विदेशी शक्तिकेन्द्रको अगाडि घुँडा टेक्ने गरेको पुष्टि भएको छ । विषादीयुक्त तरकारी र फलफूल परीक्षणपश्चात् नेपाल प्रवेश गर्न दिने सरकारी निर्णयले जनता खुसी भएका थिए । विषादीरहित तरकारी तथा फलफूल खान पाउने भइयो भनेर रमाएका थिए तर जनताको त्यो खुसी एकदिन पनि टिकेन । भारत सरकारको विरोधका कारण सरकारले निर्णय फिर्ता लियो । यो लज्जाको विषय हो । सरकारको उत्ताउलो राष्ट्रवादको परिणाम हो । सरकार खालि प्रचार मात्र गर्छ, कार्यान्वयन केही गर्दैन । गफ ठूलठूला गर्छ, सिन्को भाँच्दैन । जनता अभाव र पीडामै छन् । करिब ४४ प्रतिशत तरकारी भारतबाट आयात हुने गर्छ । यो कृषिप्रधान मुलुकका लागि दुःखद् हो । नेपाली कृषकले उत्पादनको उचित मूल्य पाउन सकिरहेका छैनन् । के भारतले नेपालीले विष खानुपर्छ भन्दा पनि दुई तिहाइको फुइँ गर्ने सरकारले लम्पसार पर्नुपर्छ ? यो हुन्न भन्न सक्दैन ? कृष्ण न्यौपाने, काठमाडौं"
कांग्रेस जागरणसँगै अधिवेशन,अब अन्तरिम प्रक्रियामाजिम्मेवार प्रतिपक्षको भूमिकालाई प्रभावकारी ढंगले अघि बढाउन कांग्रेसले आफ्नो घरेलु जीवनलाई सुदृढ र सशक्त बनाउनु छ । असार २२ देखि हुँदै गरेको केन्द्रीय समिति बैठकले पार्टीको घरेलु र राष्ट्रिय दुवै कार्यभारबारे जरुरी निर्णय लिनु छ । विधानको अन्तिम टुंगोलगत्तै जागरण अभियानमा प्रवेश गर्दा त्यसअनुरूपका संरचना प्यारासुट जम्प गरेर गाउँ पुग्ने स्थिति थिएन । विधान कार्यान्वयनका लागि आवश्यक नियमावलीको संशोधित मस्यौदा केन्द्रीय समितिले पारित गरेपछि मात्रै नवीन संरचना निर्माणका लागि मार्गप्रशस्त हुनेछ । यी संरचनाको निर्माण पार्टीको चौधौं महाधिवेशनको पृष्ठभूमि निर्माण पनि हो । विधानमा नवीन संरचनाका लागि तदर्थ समिति गठनको कुनै धारा छैन । धारा ७२ को ४ ले गरेको व्यवस्थाले हामीलाई अन्तरिम प्रक्रियामा लैजान्छ । जागरणसँगै अधिवेशन र अधिवेशनसँगै जागरणको हार्दिक एकता र हार्दिक प्रतिस्पर्धाको बाटो हिँडेर कांग्रेसले स्वयं आफ्नो अनि सिंगो देशको नेतृत्व सबल ढंगले गर्नु छ ।
क्षयोन्मुख उदारवाद !,"अध्ययनहरूले बताएका छन् सन् २००८ मा आएको विश्वव्यापी मन्दीपश्चात् उदारवादमा खतरा उत्पन्न हुन थाल्यो । उदारवादले सारा कुराको निर्णय गर्ने जिम्मा बजारलाई दियो । बजार उसै पनि प्रायः विश्वसनीय हुँदैन । अधिकांश स्वतन्त्र बजार (नेपालमा जस्तो नियमनरहित) ले धनीलाई झन् धनी र गरिबलाई झन् गरिब बनाएको छ । प्रतिस्पर्धाका नाममा रेन्ट सिकिङ (कुतखोरी) मौलाएको छ । यसबाट पहिचान र संस्कृतिसँग जोडिएका कतिपय सवाल ओझेल पर्न थालेका छन् । मानिसलाई आफ्नै जन्मभूमि पनि बिरानो लाग्न थालेको छ । उदारवाद मानिसको मनसँग होइन, बजारसँग बढी जोडिन थालेको छ र नै यो मार्गप्रति वितृष्णा उत्पन्न हुँदै गएको देखिएको छ । वर्तमानको यो गम्भीर दृश्यप्रति समाज वा राजनीतिकर्मीको ध्यान गएन वा ध्यान दिनु आवश्यक ठानिएन भने भन्नुपर्ने हुन्छ हामी झन् गलत बाटोतर्फ लाग्दै छौं ।"
जनवादको टेम्प्लेट,तसर्थ भण्डारीले कल्पना गरेका जनता सँग आज रुनलाई धेरै इस्यु र आँसु बाँकी छन् । जतिसुकै रेशमी जलप लगाएर सिँगारे पनि जनवादका विचारले नागरिक संस्थाहरू निर्माण गर्ने परिपाटीलाई दखल नै दिने गरेको विगत हो । यसर्थ अब यो जनवाद रोज्ने कि त्यो जनवाद भनेर लडभिड गर्नुको साटो यो सत्तारूढ नेकपाले स्वयं जनवादकै टेम्प्लेट बदल्न घोत्लिने बेला पो आयो कि ! पद तथा गोपनीयताको शपथ ईश्वरको साटो जनताका नाममा लिँदैमा जनवाद सार्थक भइहाल्दैन भन्नलाई अझै थप दृष्टान्तको फ्रतीक्षा कति गर्नु !
सरकारी जग्गा व्यक्तिलाई,"हामीले २०१८ सालदेखि सरकारी जग्गा जोतभोग गर्दै आएका छौं, उनले भने, तर भूमाफियाहरूले हामीले जोतभोग गरेको जग्गा आफ्ना नाममा गराएका छन्, स्थानीय हरिबहादुर कार्कीले भने, हामीले जोतभोग गर्दै आएको जग्गा हाम्रै नाममा हुनुपर्छ, भूमाफियाका नाममा रहेको जग्गा खारेज नभए हामी चरणबद्ध आन्दोलनमा जान्छौं ।"
गुठी जग्गामा बजार,"अतिक्रमणबाट नागेश्वर दुग्धनाथ महादेव गुठी जग्गा सबैभन्दा समस्यामा परेको छ । २०३२ सालदेखि कपाली तमसुकको भरमा सामान्य किनबेच हुँदै आए पनि डेढ दशकदेखि त्यहाँको जग्गा व्यक्तिगत किनबेच तीव्र बनेको गुठी व्यवस्थापन समितिका पूर्वअध्यक्ष लक्ष्मीप्रसाद प्रसाईंले बताए । स्थानीय तहदेखि जिम्मेवार निकायले यसमा चासो नदिए गुठीको अस्तित्व संकटमा पर्छ, उनले भने । लेगुवा र संखुवासभाको मूलगाउँ तथा आँखीभुइँमा पनि सयौं रोपनी गुठी जग्गा अतिक्रमित छ । गुठी नियन्त्रणबाहिर रहेको जग्गामा सर्वसाधारणले पुस्तौंदेखि कमाइ गर्दै आएका छन् । जग्गा गुठीको स्रेस्तामा मात्र सीमित छ भने भोगचलन गरिरहेका स्थानीयको नाममा लालपुर्जासमेत छैन । वर्षौंदेखि घरसारका आधारमा किनबेचसमेत हुँदै आएको जग्गाको लालपुर्जा दिलाइनुपर्ने स्थानीय ठगेन्द्र अधिकारीले बताए । गुठी जग्गामा ११ सयभन्दा बढी घर निर्माण भइसकेको महालक्ष्मी नगरपालिका ६ का वडाध्यक्ष भीमबहादुर श्रेष्ठले जानकारी दिए । द्वन्द्वकालअघि लेगुवा तथा आँखीभुइँलगायतमा रहेको गुठीको खेतबाट सयौं मुरी धान शिवालयमा संकलन हुने गरेको थियो । तर पछि कहीँबाट प्राप्त हुन छाडेको गुठी व्यवस्थापन समितिका अध्यक्ष डिकबहादुर पुरीले बताए ।"
कामदारको स्वास्थ्य जाँच्न ९९ संस्था,"श्रममन्त्रीस्तरीय निर्णयअनुसार असार १९ गते स्वास्थ्य संस्था छनोट भएको निर्णय शुक्रबार सार्वजनिक भएको थियो । पहिला मलेसिया जाने कामदारको स्वास्थ्य परीक्षणमा ३७ मेडिकल सूचीकरण भएपछि सिन्डिकेट भन्दै अरू स्वास्थ्य व्यवसायीले विरोध गरेका थिए । मन्त्रालयले चैत १८ गते सूचना संस्थालाई सूचीकरणका लागि आह्वान गरेको थियो । हालको सूचीकरणमा ती ३७ मध्ये ३६ संस्था मादपण्डमा परेका छन् । मापदण्डमा १ सय ३८ संस्था परेका छैनन्, जसमध्ये पहिल्यै मापदण्ड पूरा नभएका ५३ संस्था थिए । मन्त्रालयका अनुसार सूचीकरणका लागि निवेदन दिएकामध्ये ४३ संस्थाले निवेदन फिर्ता लिएका छन् । सूचीकरणका लागि धरौटी जम्मा नगरेका, कुनै पनि सामान नभएका, सम्पर्कमा नआएका र अनुगमन नभएका ४ संस्था छन् । नेपाल मेडिकल व्यवसायी संघका पूर्वअध्यक्ष खड्गबहादुर श्रेष्ठले सिन्डिकेट तोकिएको बताए । मलेसिया सरकारले दिएको तथ्यांकमा अहिले मलेसियामा ३ लाख ६५ हजार नेपाली छन् ।"
राष्ट्रकै बेवास्तामा राष्ट्रिय अवार्ड,"राष्ट्रपति कार्यालयबाट एक महिनाको समय राखेर तयारी थाल्दै गर्नु भन्ने निर्देशनमा पौडेलले निर्णायकलाई फिल्म देखाएर निर्णयको खामबन्दी पाउँदा समेत राष्ट्रपतिबाट डेट पाइनन् । उनलाई सञ्चार तथा सूचना प्रविधि मन्त्रीले समेत राष्ट्रपतिको समय नमिल्ने भए हामी आफैंले नै गरौं न भन्ने प्रस्ताव पनि राखे । तर उनले राष्ट्र प्रमुखकै बाटो कुरिन्, पछि आफैं अध्यक्षबाट हटिन् ।यतिबेला बोर्ड अध्यक्षका रूपमा आएका केशव भट्टराईले भने राष्ट्रपतिको समय पाए । बोर्डको स्थापना दिवस असार १६ मा बाँडिँदै आएको अवार्ड यसपटक ११ दिन ढिलो हुँदै छ । यसपटक अवार्ड पनि तीन वर्षको दिनुपर्ने र स्वदेशी फिल्मको इतिहास झल्कने केही सांस्कृतिक प्रस्तुति पनि रहेकाले कार्यक्रम बृहत् र लामो हुने भएपछि हामीलाई नै तयारीका लागि केही समय चाहिने भयो, अवार्ड ढिलो हुनुको कारण आफ्नै भएको बताउँदै अध्यक्ष भट्टराईले थपे, यसपटक राष्ट्रिय अवार्डको ट्रफी मात्रै वितरण गर्नेभन्दा पनि केही बृहत् कार्यक्रम गर्ने हुँदा असार १६ मा हतारो हुने देखियो ।"
नेपाली गायनमा सिक्किमेली,"गिरीश एन्ड द क्रोनिकल्स नामको रकब्यान्डले बाहिरी देशका रकफ्यानमाझ धुम मच्चाएको छ, बिमलाले सुनाइन्, म पनि यो पटक छोराहरूको ठमेलको कार्यक्रम हेरेर मात्रै सिक्किम फिर्ने छु ।"
६ स्रष्टा सम्मानित,"अर्का सम्मानित भट्टराईले विभिन्न गीतमा संगीत भरेका छन् । चित्रकार दत्त एक्रेलिक, तेल, वाटर कलरमा चित्र बनाउन सिद्धहस्त हुन् । दत्तले भारत, हङकङ र अमेरिकामा एकल चित्रकला प्रदर्शनी गरिसकेका छन् । प्रगतिशील कवि देवानका हाम्रो गीत हाम्रो आवाज, आगोको खेती कविता संग्रह प्रकाशित छन् । २०४२ सालदेखि रंगमञ्चमा होमिएकी शाक्यले उसको कवितामा अब को रुँदैन, श्रीमान् श्रीमती, दमनको राप, कोही किन बर्वाद होस्, निलो पिडा नाटक तथा विभिन्न टेलिचलचित्रमा अभिनय गरेकी छन् ।"
थापाको उज्ज्वली,"श्ाुक्रबार राजधानीमा आयोजित एक समारोहमाझ उज्ज्वली को आख्यानकार ध्रुवचन्द्र गौतम, महेशविक्रम शाह, निलम कार्की निहारिका, नयनराज पाण्डेलगायतले विमोचन गरे । उपन्यासको प्रकाशक बुक्सेलरका प्रतिनिधि प्रोल्सा सिन्धुलियका अनुसार, उपन्यासकार थापाको बृहत् उपन्यास महाप्रलय प्रकाशोन्मुख छ ।"
क्यालिफोर्नियामा फेरि भूकम्प,पछिल्ला भूकम्पहरू उत्पन्न भएको धाँजा ३० माइलभन्दा लामो छ । भूकम्पविद्हरूले उक्त धाँजाको लम्बाइ विस्तारै बढिरहेको जनाएका छन् । यसअघि बिहीबारको भूकम्पमा केही मानिस घाइते भएका थिए । भूकम्पको केन्द्रबिन्दु रहेको रिजक्रेस्टमा मानिसको पातलो बस्ती रहेकाले क्षति कम भएको अधिकारीको भनाइ छ ।
अस्ट्रेलियालीले जासुसी गरे,सोल उत्तर कोरियाले दस दिनसम्म आफ्नो नियन्त्रणमा रहेका अस्ट्रेलियाली नागरिकले जासुसी गरेको दाबी गरेको छ । २९ वर्षीय अलेक सिंगलले जुनको अन्तिम साताबाट बेपत्ता भएका थिए । स्विडेनी अधिकारीले प्योङयाङमा उत्तर कोरिया सरकारका प्रतिनिधिलाई भेटेपछि उनलाई रिहा गरिएको थियो । कोरियाली अधिकारीले सिंगलेले जासुसी गरेको स्विकारेका दाबी गरेका छन् । उत्तर कोरियाको किम इल सुङ विश्वविद्यालयमा स्नातकोत्तर सिंगले पर्यटन व्यवसायमा पनि आबद्ध थिए ।
घट्दै पानीको सतह,रोपाइँको चिन्ता असार दोस्रो साता किसानका लागि रोपाइँको चटारो हुने समय हो । पश्चिम नवलपरासीका किसानलाई भने धान रोप्नुभन्दा पनि सिँचाइका लागि पानी जोहो कसरी गर्ने भन्ने चिन्ता छ । आकाशे पानी समयमा नपर्दा अधिकांश किसानले यस वर्ष धान रोप्न पाएका छैनन् । भूमिगत जलसिँचाइ परियोजनामार्फत केही स्थानमा बोरिङबाट सिँचाइ गरे पनि गत वर्षमा जस्तो पानी आएको छैन । पम्पसेटबाट कुलो र खोलाको पानी तानेर सिँचाइ गर्नुपर्ने अवस्था छ । पाल्हीनन्दन२ का रेशम चौधरीले ५ सय मिटर टाढाबाट कुलोको पानी पाइपबाट तानेर खेतमा रोपाइँ गरेको बताए । परासीमा पनि भूमिगत जलस्रोतका धारा र बोरिङमा पानी आउन छाडेको छ ।
आईसीजे टोली विराटनगरमा,टोलीका सदस्यद्वय ज्याम र तायानन्दन इजलासका गतिविधिबाट निकै प्रभावित भएको उनको भनाइ छ । महानगरको न्यायिक समितिसँग सहकार्य गर्न चाँडै केही कार्यक्रम लिएर आउने उनले बताइन् । इजलासमा न्यायिक समिति संयोजक उपमेयर इन्दिरा कार्कीले पक्ष र विपक्ष दुवैतर्फका गुनासा सुन्दै मीनुकुमारी पक्षका कानुन व्यवसायी कला त्रितालको बहस सुनेकी थिइन् ।
भेटिए पाँच रेडपान्डा,"अध्ययन अनुसन्धानको क्रममा रेडपान्डा भेटिए पनि निकुञ्जमा कतिको संख्यामा रेडपान्डा छन् भन्ने यकिन तथ्यांक भने छैन । भौगोलिक विकटताका कारण गणना गरेर रेडपान्डाको वास्तविक संख्या पत्ता लगाउन कठिन हुने निकुञ्जले बताएको छ । जिल्लाको गोसाइँकुण्ड गाउँपालिका ५ ठूलो स्याफ्रुभन्दा माथि चोलाङपाटी, गुप्चे, पोलाङ पाटी र ढोकाचेत खर्क रेडपान्डाको मुख्य बासस्थान क्षेत्र हो । नुवाकोटको घ्याङफेदीलगायत सिन्धुपाल्चोकका विभिन्न स्थानमा रेडपान्डा पाइन्छ ।"
डुबेर २ जनाको मृत्यु,लहान (रासस) सिरहाको लक्ष्मीपुर गाउँपालिका ४ स्थित पोखरीमा डुबेर दुई दिदीबहिनीको मृत्यु भएको छ । नथुकुमार यादवका ६ वर्षीया छोरी लक्ष्मीकुमारी यादव र चार वर्षीया आशुकाकुमारी यादवको मृत्यु भएको प्रहरीले जनाएको छ । खेल्ने क्रममा शुक्रबार साँझ उनीहरू पोखरीमा डुबेको जिल्ला प्रहरी कार्यालयका प्रवक्ता प्रहरी नायब उपरीक्षक अपिलराज बोहराले जानकारी दिए ।
उत्खनन रोक्ने तयारी,स्थानीय तहले भने यो वर्ष स्वीकृत परिमाणअनुसार उत्खनन नभएको दाबी गर्दै आगामी वर्ष पनि उत्खनन गर्न पाउनुपर्ने बताइरहेका छन् ।
मदरसा मूलधारमा ल्याउन कठिन,"मदरसाहरूको भौतिक पूर्वाधार निकै कमजोर छ । धेरै मदरसा जकात (चन्दा) मार्फत सञ्चालन भएका छन् । मौलानाहरूलाई आवश्यक तलब दिन नसक्दा वर्षमा ३४ जना फेर्नुपरेको छ । राष्ट्रिय मदरसा संघका महासचिव मौलाना महसुद खाँ नेपालीले शिक्षक अडाउन सबैभन्दा पहिले सामुदायिकसरह मदरसामा पढाउने सबै मौलानाहरूलाई निश्चित परीक्षा लिएर तलबभत्ता र स्थायीको सुविधा दिनुपर्ने बताए । इस्लामिक शिक्षालाई व्यवस्थित गरी आधुनिक शिक्षाको मूल प्रवाहसँग जोड्न सबैभन्दा पहिले समावेशी प्रादेशिक मदरसा बोर्ड गठन हुनुपर्छ, उनले भने, यसले मात्रै मदरसा शिक्षालाई राष्ट्रिय शिक्षामा जोड्न र मुस्लिम समुदायका बालबालिकामा कामकाजी शिक्षा प्रदान गर्न सहयोग पुग्नेछ ।"
योजनै नबनाई बजेट,"बस्तीस्तरको योजना छनोट गर्न स्थानीय तह अनुदार देखिएका कारण योजना कार्यान्वयनमा समस्या हुने देखिएको छ । स्थानीय तह गठन हुनुअगावै योजना छनोटको काम मंसिर महिनाबाटै सुरु हुने गरेको थियो । पुस मसान्तसम्म बजेटको पूर्वतयारी तथा आयव्ययको प्रक्षेपणको तथ्यांक संघीय सरकारलाई पेस गरिसक्नुपर्ने नीति छ । ढिलाइका कारण बस्तीस्तरका योजना छनोटमा समस्या हुन पुगेको हो । स्थानीय सरकार शासनविद् मीनबहादुर मल्लले स्थानीय तहले बस्तीस्तरको योजना छनोट नगरी ल्याएको नीति कार्यक्रम हास्यास्पद रहेको बताए । उनका अनुसार योजनाबिना नीति कार्यक्रम ल्याउनै मिल्दैन । उनले भने, नीति कार्यक्रमअगावै बस्तीस्तरको योजना ल्याउनुपर्छ । त्यसरी नल्याएको योजना मान्य हुने छैनन् ।"
बलात्कारमा प्रहरीबाटै मिलापत्र,राति २ बजे बर्दिया पुर्याएको र त्यहाँ भारतीय नागरिकले बाटो रोकेर हातपात गर्न खोजेपछि कराउँदा प्रहरी आई उद्धार गरेको पीडित बालिकाले बताए । उनीहरूलाई त्यहाँबाट प्रहरीले कोहलपुर इलाका प्रहरी कार्यालय पुर्याएको थियो । पीडक सुवासकी पत्नीले घटना बाहिर ल्याए परिवार नै विष खाएर आत्महत्या गर्ने भनेपछि घटनाबाहिर नल्याएको पीडित पक्षले जनाएको छ । स्रोतका अनुसार इलाका प्रहरी कार्यालय कोहलपुरमा मिलापत्र तयार पार्ने क्रममा वकिल नै बोलाइएको थियो । बालिकाहरूको स्वास्थ्य परीक्षणसमेत गराइएको छैन । इलाका प्रहरी कोहलपुरका डीएसपी रमेश सिंहले बालिकाहरूले आफ्नै सहमतिमा घुम्न गएको भनेपछि ती युवकलाई एक दिन हिरासतमा राखी छाडिएको बताए । गम्भीर फौजदारी अपराधलाई कानुनी प्रक्रियाबाट हल गर्नुको साटो पीडित पक्षलाई आर्थिक प्रलोभन देखाई मिलापत्र गराउनु गलत भएको एक अधिकारकर्मीले बताइन् ।
मापदण्ड मान्दैनन् मासु पसल,"टोलीले शुक्रबार नै त्यस क्षेत्रका आधा दर्जन मासु पसल न अनुगमन गर्यो । अरू पसल पनि मापदण्डविपरीत पाइयो । खोलानाला र फोहोर स्थानमा मासु पसल सञ्चालन गर्न नपाइने नियम कसैले मानेको छैन । व्यवसायीले खसी भनेर बाख्रो काटेर बिक्री गरेकोसमेत पाइएको छ । कतिपय पसल दर्ता भएका छैनन् । त्यसैको एउटा उदाहरण हो, रहमान फ्रेस हाउस । यो पसल दर्ताबिनै सञ्चालन भएको टोलीले पाएको छ । पछिल्लो समय जिल्लाका अन्य बजारमा पनि धुलाम्मे सडकछेउ जथाभावी मासु बिक्री गर्ने क्रम बढेको छ । व्यवसायीले सडकमै टेबल राखेर कुखुरा, खसीलगायत मासु बिक्री गर्दै आएका हुन् । यस्तो मासुले मानिसको स्वास्थ्यमा असर गर्ने चिकित्सक बताउँछन् ।"
विद्युत् उत्पादन आधा कम,रोपाइँ प्रभावितपानी नपरेपछि जिल्लाका अधिकांश स्थानमा रोपाइँ हुन सकेको छैन । इलाममा हालसम्म ३० प्रतिशत पनि रोपाइँ भएको छैन । जिल्लाको १४ हजार ८ सय १५ हेक्टर खेतमा धान रोपिने गरिन्छ । इलाममा अघिल्लो वर्ष मध्य असारसम्म आधाभन्दा धेरै क्षेत्रफलमा रोपाइँ सकिन्थ्यो ।यस वर्ष सिँचाइ कुलो लाग्ने खेतमा मात्र रोपाइँ सुरु भएको छ । आकाशे पानीको भर पर्दै आएका किसानले राखेको बीउसमेत ब्याडमै सुक्न थालेको छ । कतिपय क्षेत्रमा कृषकले बीउ पनि राख्न पाएका छैनन् । जिल्लाको कुल खेतीयोग्य जमिनमध्ये १२ प्रतिशत क्षेत्रफलमा मात्र सिँचाइ सुविधा पुगेको छ । अधिकांश कृषकले रोपाइँका लागि आकाशे पानीकै भर पर्नुपर्छ ।
क्लिन फिडको कूटनीति,"पाकिस्तानमा विदेशी च्यानलले ग्राहकबाट शुल्क लिन नपाउने व्यवस्था गरिएको छ । बंगलादेशले सशुल्क च्यानलमा मूल्य नियमनको कानुनी व्यवस्था गरेको छ । भुटानमा च्यानल वितरणको अधिकार सरकारी निकायमै राखिएको छ, नीतिमा भनिएको छ, यी मुलुकमा विदेशी च्यानलमा हुने विज्ञापन प्रसारणलाई नियमन गरेको देखिन्छ । नेपालमा भने यससम्बन्धमा व्यवस्था हुन सकेको छैन । नेपाली प्रसारण कम्पनीहरूले वार्षिक करिब ५० करोड रुपैयाँ विदेशी च्यानलहरू प्रसारण गरेबापत तिर्दै आएका छन् ।"
धान रोपाइँमा ढिलाइ,जिल्लामा १४ हजार ५ सय ५० हेक्टर क्षेत्रफलमा धान लगाइन्छ । आर्थिक वर्ष ०७५७६ मा ६३ हजार ४ सय ७० टन धान उत्पादन भएको थियो । रैथाने धानको बीउभन्दा किसान हाइब्रिड बीउतर्फ आकर्षित भएको देखिन्छ । ७ हजार हेक्टरमा हाइब्रिड धानको जात लगाउने गरिएको छ । यस्तै कृषि ज्ञान केन्द्रलाई आएको १० करोडमध्ये ४ करोड रुपैयाँ फ्रिज भएको छ । कार्यक्रम ढिलो आएको र खर्च गर्ने कार्यविधिको अस्पष्टताले रकम फ्रिज भएको केन्द्रका प्रमुख केशव खनालले बताए ।
दूधको मूल्य नबढ्दा किसान निराश,"सरकारले सहकारीमा दूध बेच्ने किसानलाई प्रतिलिटर एक रुपैयाँ अनुदान दिन्थ्यो । अहिले त्यो हटेको छ । प्रदेश सरकारले प्रतिलिटर २५ पैसा र नगरपालिकाले १२ पैसा अनुदान दिन्छ । मूल्य र सहुलियत घटदा दाना, चोक्करको मूल्य भने बढदो छ । ०७३ सालमा एक बोरा अर्थात् ४० किलो चोक्करको मूल्य १ हजार रुपैयाँसम्म थियो ।"
किसान ठग्ने बीउ कम्पनीलाई कारबाही माग,कृषि ज्ञान केन्द्र नेपालगन्जका प्रमुख सागर ढकालले ६४४४ जातको धानको बीउ नेपाल सरकारले सूचीकृत गरेको र घटनाबारे जानकारी नभएको बताए । उनका अनुसार राम्रोसँग भण्डारण नगरिएको तथा पुरानो बीउ भएका कारणले उमार शक्ति कम हुन्छ । बिक्रेताले भने कम्पनीले क्षतिपूर्ति दिनुपर्ने बताउँदै आएका छन् । उक्त धानको बीउ ४ सय ६० रुपैयाँ प्रतिकिलोमा किसानले खरिद गरेका थिए । नेपालगन्जको धम्बोझीचोक नजिकैको एक एग्रोभेटबाट किनेको बीउ नउम्रिएको हो । बीउ नउम्रिएर मरेको छ । भारतसँग जोडिएको सीमावर्ती गाउँका किसानले बढी उत्पादन हुने प्रलोभनमा भारतबाट बीउ किन्ने गरेका छन् । कतिपय बीउलाई सरकारले अनुमति दिएको छैन ।
सामुदायिक वनमा तेजपात,"उक्त सहकारीले समेत व्यावसायिक रुपमा तेजपात लगाएको छ । डिभिजन प्रमुख बरालका अनुसार सहकारी र सामुदायिक वनमा उत्पादन भएको तेजपात किनेर प्लान्ट निर्माण गर्ने योजना बनाइएको छ । प्रशोधित तेजपात जर्मन, इटली र स्वदेशकै विभिन्न जडीबुटी कम्पनीमा माग रहेकाले बिक्रीको चिन्ता नरहेको बताइएको छ ।"
बैंकको सेयरमा झुम्मिए लगानीकर्ता,यो साता सेयर बजारमा ६ लाख ३८ हजार ६ सय ७० कित्ता सेयर सूचीकृत भए । सो अवधिमा माहुली सामुदायिक लघुवित्त वित्तीय संस्था र नेरुडे लघुवित्त वित्तीय संस्थाको बोनस सेयर सूचीकृत भएका हुन् । गत साता नेपाल इन्स्योरेन्स कम्पनीको ४० लाख १४ हजार कित्ता हकप्रद सेयर मात्र सूचीकृत भएको थियो ।यो साता नेपाल स्टक एक्सचेन्जको कारोबार कक्ष नियमित कारोबारका लागि पाँच दिन खुला रह्यो । विगतमा जस्तै यो साता पनि ऋणपत्रतर्फ संस्थागत तथा सरकारी ऋणपत्रको कारोबार भएन ।
भुक्तानी सबै बैंकबाट,यो प्रणालीसँगै लगानीकर्ताले यसअघि भुक्तानी गर्दै आएको क्लियरिङ बैंकबाट पनि सेयर कारोबार गर्न सक्नेछन् । लगानीकर्ताहरूले अब ब्रोकरहरूलाई कारोबारका लागि धितो राख्न वा भुक्तानी रकम ट्रान्स्फर गर्न सक्नेछन् । साथै ब्रोकरहरूले पनि बिक्री प्रकृया वा धितो फिर्ताका लागि भुक्तानी लिन सक्नेछन् ।
सवारी जाम हटाउन राजमार्ग स्तरोन्नति,"नगरप्रमुख आचार्यले भूकम्पपछि राजधानीका अधिकांश इँटा, ग्यास, औषधि र सिमेन्ट उद्योगहरू धुनिबेंसीमा थपिँदै गएर खेतीयोग्य जमिन मासिँदै गएको बताए । खेतीयोग्य जमिनमा उद्योग स्थापना गर्न कडाइ गरिनेछ, नगरप्रमुख आचार्यले भने । नगरपालिका उपप्रमुख निरु खरेलले आगामी आर्थिक वर्षका नीति, कार्यक्रम र योजना कार्यान्वयन गर्न ७१ करोड ८७ लाख रुपैयाँ विनियोजन गरिएको बताइन् । कुल विनियोजनमध्ये चालु खर्चतर्फ ३३ करोड ३३ लाख ६१ हजार रुपैयाँ र पुँजीगततर्फ ३८ करोड ५३ लाख ३९ हजार रुपैयाँ विनियोजन गरिएको छ ।"
७२ घरधुरीलाई स्वरोजगार,गाउँमा घरवास सञ्चालन गर्नुपूर्व यहाँका घरवास सञ्चालकलाई गोरखाको बारपाकस्थित घरवासको भ्रमण गराएर कसरी घरवास चलाउनुपर्छ भन्ने ज्ञानसमेत प्रदान गरिएको छ ।
गाई संरक्षण गर्न गौशाला,"नगरपालिकाले हाललाई ५० वटा क्षमताको गौशाला सञ्चालन गरेको छ । गौशाला सञ्चालनमा आएसागै अब छोडुवा गाईका कारण बालीनाली नष्ट भयो वा सडकमा सवारी सञ्चालन गर्न असजिलो भयो भन्ने गुनासो आउने छैन, नगर प्रमुख खनालले भने, अझै यसलाई व्यवस्थित गर्दै लैजाने तयारीमा भिरकोट नगरपालिका लागेको छ । ाईको मलमूत्रलाई औषधि तथा मलका रुपमा पनि प्रयोग गर्न सकिने भएकाले अब छिट्टै गहुात सङ्कलन तथा प्रशोधन केन्ऽ स्थापना गर्ने तयारीमा नगरपालिका रहेको छ ।"
रोकिएन म्यानपावर ठगी,"यसलाई निरुत्साहित गर्न व्यक्ति आफैं सचेत रहनुपर्ने विभागका प्रवक्ता भोलानाथ गुरागाईं बताउँछन् । कसैले वैदेशिक रोजगारीमा लगाइदिन्छु भनेपछि व्यक्ति वा संस्थाबारे केही नबुझी जति पनि पैसा बुझाउन तयार हुन्छौं । पहिले त आफू सचेत हुनुपर्यो, उनले भने । उजुरी परेका सबैलाई कारबाही गर्न नसकिने उनले बताए । कतिपय अवस्थामा हामीलाई पनि कानुनले बाँधेको हुन्छ, उनले भने । ठगीनेहरू अधिकांश प्रमाणबिना नै विभागसँग ठोकिने हुँदा कारबाही गर्न गाह्रो हुने उनको तर्क छ । इजाजतपत्रवालाका विरुद्ध आएका उजुरीमा पीडितको समस्या समाधान गर्न प्रयत्न गर्छौं, उनले भने, अनधिकृत तवरले वैदेशिक रोजगारमा संलग्न हुने र ठगी गर्नेलाई सामान्य अवस्थामा विभागबाटै अनुसन्धान तहकिकात गरी फर्छ्यौट गर्छौं । अवस्था जटिल छ भने विभाग आफैंले मुद्दा दायर गर्ने गरेको छ, उनले भने ।"
काम चलाउ किसान कल सेन्टर,"फोन उठाउने र किसानले सोधेको कुरा विज्ञसम्म पुर्याउने र समाधान निकाल्ने कामलाई प्रभावकारी बनाउन उपकरणहरू थप्नुपर्ने देखिएको छ । एउटा टेलिफोन सेट, रजिस्ट्रर र एउटा कम्प्युटरको भरमा कल सेन्टर छ । कल सेन्टरमा स्मार्ट बोर्ड राख्ने, विभागहरूबीच नेटवर्किङ गर्ने, इन्टरकम राखेर कल सेन्टरमा रिसिभ भएको फोन सम्बन्धित विज्ञसम्म पुर्याउने परिपाटी बस्नुपर्छ । यसका लागि उपकरण थप्न आवश्यक छ । किसानले समस्या टिपाएपछि समाधानका विधि मोबाइल फोनमा एसएमएस गरेर पठाउन सके उत्तम हुन्छ, उपप्रध्यापक तिमिल्सिनाले भने ।"
किसानलाई घार,नगरपालिकाका अनुसार वितरण गरिएका मौरी सेरना जातका छन् । वितरण गर्न बाँकी मौरीका घार केही दिनभित्रै वितरण गरिने भएको छ । प्रति गोलासहितको मौरीको घारलाई ८ हजार ५ सय रुपैयाँ र खाली मौरी घारलाई ३ हजार ४ सय रुपैयाँ मूल्य पर्ने कृषि शाखाले जनाएको छ । शाखाका प्रमुख नवराज बरालका अनुसार नगरभित्रका किसानबाट गोलासहितका मौरीका घार ५ सय ३९ र खाली मौरीका घार ४८१ को माग आएको थियो ।
बगरमै फल्दो रैछ सुन,"मत्स्यकन्या कृषक समूह गठन गरी उनीहरूले मादी नदी किनारको करिब २५ रोपनी बगरमा तरबुजालगायत मौसमी, बेमौसमी तरकारी खेती गर्दै आएका छन् । यातायातको सहज पहुँच नहुँदा कहिलेकाहीँ समस्या आएको समूहकी अध्यक्ष रमिला बोटे बताउँछिन् । समूहलाई कृषि ज्ञान केन्द्रले ३ लाख ९० हजार रुपैयाँ अनुदान र प्राविधिक सहयोग दिएको छ । यसबाट किसानले बीउबिजन किन्ने र टनेल बनाएका छन् । अध्यक्ष रमिलाका अनुसार समूहमा आबद्ध १७ महिला दिदीबहिनीको पनि जीवनस्तरमा परिवर्तन आएको छ । दुईचार पैसाका लागि अरूको भर पर्नुपर्ने अवस्थाको अन्त्य मात्र भएको छैन आम्दानी पनि गर्न थालेको उनको भनाइ छ ।"
'रेडमी नोट ७ प्रो' बजारमा,काठमाडौं (कास) साओमीले रेडमी नोट ७ प्रो मोबाइल बजारमा ल्याएको छ । उक्त अवसरमा साओमीका नेपाल कन्ट्री जनरल म्यानेजर सौरभ कोठारीले यो फोनमा सोनीको ४८ एमपी क्यामेरा रहेको र यसमा क्वालकम स्न्यापड्रेगन ६७५ सुसज्जित भएको बताए । प्रो ७ मा औरा डिजाइन प्रयोग गरिएको छ । सेटलाई चम्किलो र प्रिमियम शैलीका लागि डिजाइनमा महत्त्वपूर्ण परिवर्तन ल्याएको जनाइएको छ ।
एसबीआईमा सत्यनारायण,काठमाडौं (कास) नेपाल एसबीआई बैंकको सञ्चालक समितिको बैठकले बीआरएस सत्यनारायणलाई सञ्चालक समितिको अध्यक्षमा चयन गरेको छ । बिहीबार बसेको बैठकले स्टेट बैंक अफ इन्डियालाई प्रतिनिधित्व गरी आएका सत्यनारायणलाई सर्वसम्मत अध्यक्ष चयन गरेको हो । अध्यक्ष सत्यनारायण मुम्बईस्थित प्रधान कार्यालयको अन्तर्राष्ट्रिय बैंकिङ समूहमा मुख्य महाप्रबन्धकको पदमा कार्यरत छन् ।
रोहितको कीर्तिमानी शतक,कसुन रजिथा १४७इसुरु उडाना १५०
कश्मीरको पक्षमा ब्यानर,"पूरा प्रतियोगिताक्रममा हामीले यस्ताखाले विरोध प्रदर्शन रोक्नका लागि देशभरका पुलिससँग मिलेर काम गरिरहेका छौं । पछिल्लो घटनापछि हामीलाई वेस्ट योर्कसायरका प्रहरीले यस्ता घटना दोहोरिन नदिने प्रतिवद्धता व्यक्त गरेका थिए । तर पुनः दोहोरिएकोमा हामी निकै असन्तुष्ट छौं, आईसीसीले भनेको छ ।गत साता पाकिस्तान र अफगानबीचको लिग चरणको खेलमा समर्थकबीच झडप भएको थियो । त्यस घटनाबारे प्रहरीले अनुसन्धान गरिरहेको छ । खेलमा मैदानबाट देखिने गरी बलोचिस्तानका लागि न्याय उल्लेखित ब्यानर प्रदर्शन गरिएको थियो । बलोचिस्तान पाकिस्तानको सबैभन्दा ठूलो र गरिब राज्य हो, जुन अफगानिस्तान र इरानको सीमाक्षेत्रमा अवस्थित छ । यहाँ इस्लामवादी र साम्प्रदायिक विद्रोहीका लागि सुरक्षित क्षेत्र मानिन्छ । सन् २००४ यता पाकिस्तानी सेनाले आतंकवादीविरुद्ध युद्ध गरिरहेका छन् । आतंकवादीले अक्सर सुरक्षाकर्मीलाई निसाना बनाउँदै आएका छन् ।"
प्लेयर्स टु वाच,सेमिफाइनल स्थान धरापमा परेको स्थितिमा इंग्लिस ओपनर जोनी बेरिस्टोले पछिल्लो दुई खेलमा भारत र न्युजिल्यान्डविरुद्ध शतकीय इनिङ्स खेले । यसले इंग्ल्यान्डको गुमेको लय फर्काइदिएको छ र पुनः विश्वकपको प्रमुख दाबेदारको रूपमा दरिएको छ । ओपनिङमा जेसन रोयसँग बेरिस्टोको तालमेल लोभलाग्दो छ । यसलाई सेमिफाइनलमा पनि कायम राख्ने अपेक्षा गरिएको छ । बेरिस्टोले जारी विश्वकपको ९ इनिङ्समा २ शतक र २ अर्धशतकसहित ४ सय ६२ रन प्रहार गरेका छन् ।
'सोचेजस्तो भएन',"आर्थरले सेमिफाइनल पुगेका न्युजिल्यान्ड र इंग्ल्यान्डविरुद्ध आफ्नो टिमको जित विश्वकपकै मुख्य आकर्षण रहेको व्याख्या गरे । उनले भने, यहाँ बसेर सोच्दा एउटा खुसीको कुरा के भने हामीले दुई सेमिफाइनलिस्ट टिमलाई हरायौं । यसको अर्थ हामी एक क्रिकेट टिमको रूपमा उनीहरूभन्दा धेरै पछाडि छैनौं ।आर्थरले भारतसँगको हारपछि कडा आलोचना खेपेका कप्तान सरफराज अहमदले पुनरागमनका लागि गरेको प्रयास र सहयोगका कारण प्रशंसा व्यक्त गरे । भारतसँगको हारपछि उनले जस्तो आलोचना खेप्नुपरेको थियो । त्यसबाट माथि उठेर उनले जसरी पुनरागमनको नेतृत्व लिए सबै क्षेत्र सरफराजलाई दिन चाहन्छु, आर्थरले भने, जसरी उनले आफ्नो रचनात्मकता देखाए, जसरी उनले नेतृत्व लिए र जसरी आफ्नो नैतिकतामा अडिग रहे । मेरो विचारमा उनी ड्रेसिङ रूमका प्रेरणा हुन् र यो सबै श्रेयका हकदार हुन् उनी ।"
मलिकले लिए संन्यास,"तपाईले दुई वा तीन खेलमा कुनै पनि खेलाडीको मूल्यांकन गर्न सक्नुहुन्न तर म यो कुरामा खुसी छु कि मलाई प्रतिस्थापन गरेका खेलाडीले उत्कृष्ट प्रदर्शन गरे, दक्षिण अफ्रिका र न्युजिल्यान्डविरुद्ध अर्धशतक बनाएका ह्यारिस सोहेलबारे मलिकले भने । यदि तपाई कडा मिहिनेत र इमानदारीसाथ खेल्नुहुन्छ भने सर्वोत्कृष्ट सफलता हासिल गर्नु हुनेछ, मेरो हकमा पनि त्यही भएको हो । मैले कहिल्यै पाकिस्तानका लागि २० वर्षसम्म खेल्न सक्छु भन्ने सोचेको थिइनँ, मलिकले थपे ।"
"महिला विश्वकप, महिला प्रशिक्षक",महिला विश्वकपको पूर्व विजेतावर्ष टिम १९९१ अमेरिका१९९५ नर्वे१९९९ अमेरिका२००३ जर्मनी २००७ जर्मनी २०११ जापान२०१५ अमेरिका २०१९ ?
सैनिक युथ समूह विजेता,"अर्को समूहको उदयपुरमा भएको प्रतिस्पर्धामा खोटाङ र मोरङले सुपर सिक्समा पुगेका छन् । १४ टिम सहभागी लिग उदयपुर, धरान र इलाममा भइरहेको छ । तीन समूहका विजेता र उपविजेता सुपर सिक्समा स्थान पक्का पार्नेछन् । असार २६ देखि ३० सम्म विराटनगरमा सुपर सिक्सको खेल हुनेछ । विजेताले ५ लाखसहित राष्ट्रिय लिग खेल्ने अवसर पाउने छ भने उपविजेताले ३ लाख रुपैयाँ जित्नेछ । अन्य टिमले ५० हजार पाउने छन् । प्रदेश १ सरकारको सामाजिक विकास मन्त्रालयको १ करोड र अखिल नेपाल फुटबल संघको ३३ लाख रुपैयाँको लागतमा लिग भइरहेको हो ।"
साइपाल र नर्थ पोल भिड्ने,काठमाडौं (कास) साइपाल एकेडेमी र काठमाडौं नर्थ पोल क्लब (केएनपीसी) मोर्गन कप यू१८ बास्केटबलको गर्ल्सतर्फ फाइनल पुगेका छन् । साइपालले जेभियरलाई ४०३५ स्कोरले पराजित गर्यो । साइपालका प्रतीक्षा मगरले १९ स्कोर गरिन् । अस्मिता मगरको ८ स्कोरमा नर्थ पोलले आयोजक मोर्गनलाई ३६२९ ले हरायो । ब्वाइजमा गोल्डेनगेट र सीसीआरसी उपाधिलाई भिड्ने छन् । गोल्डेनगेटले जेभियरलाई ४५४१ स्कोरले हरायो । विजेताका अभिषेक सिंहले २३ स्कोर गरे । सीसीआरसीले मोर्गनविरुद्ध ५०३८ ले जित पाउँदा सीसीआरसीका सयुन राईले ८ स्कोर जोडे ।
सविर र सीमा उत्कृष्ट,"काठमाडौं (कास) दोस्रो वडास्तरीय वादोरियो कराँतेमा मनकामना डोजो ११ स्वर्ण, ४ रजत र १५ कांस्य जित्दै टिम च्याम्पियन बनेको छ । सरस्वती डोजो ८ स्वर्ण, ५ रजत र १५ कांस्यसाथ दोस्रो भयो । ५ स्वर्ण, ४ रजत र ६ कांस्य जितेको मुख्य डोजो तेस्रो भएको थियो । पुरुषमा मुख्य डोजोका सविरचन्द्र शाह र महिलामा मनकामनाकी सीमा सुनुवार उत्कृष्ट खेलाडी घोषित भए ।"
याङदी सम्मानित,"काठमाडौं (कास) तीनपल्ट एभरेस्ट म्याराथन जितेकी धाविका याङदी लामा शेर्पा शनिबार सम्मानित भएकी छन् । नेपाल प्रज्ञा भवनमा शनिबार भएको बुद्धवीर लामा नवौं गीतिमय साँझमा याङदीलाई सम्मान गरिएको हो । बुद्धवीर पूर्व म्याराथन धावक हुन् । सोही अवसरमा अन्तर्राष्ट्रिय पारामा १ सय मिटर दौडकी स्वर्ण विजेता सूर्यकुमारी गुरुङ, ब्वाइज युनियन क्लबका पूर्व अध्यक्ष यज्ञलाल श्रेष्ठ, पूर्व बक्सिङ खेलाडी त्रिरत्न मानन्धर, पूर्व धावक सुनीलकाजी वज्राचार्य र पूर्व धावक लीलाकुमार श्रेष्ठ पनि सम्मानित भए ।"
भारोत्तोलनमा विजेन्द्र,"काठमाडौं (कास) काठमाडौं जिल्ला भारोत्तोलन संघको अध्यक्षको जिम्मेवारी पुनः विजेन्द्रविक्रम शाहले पाएका छन् । शनिबारको तेस्रो साधारणसभाले शाहलाई अध्यक्षमा निरन्तरता दिएको हो । ९ सदस्यीय कार्यसमिति उपाध्यक्षमा रुकेश तण्डुकार र विपेन्द्र महर्जन छन् । सचिवमा अशोक शाही, कोषाध्यक्षमा रामेश्वर श्रेष्ठ तथा सदस्यमा अजय शाही, राकेश महर्जन, रुपक तण्डुकार, श्यामकृष्ण शाही छन् । देवकुमार महर्जन, भोगेन्द्र मानन्धर, परमेश्वर जोशी र अनिता श्रेठलाई सदस्यमा मनोनीत गरेको छ ।"
सुनीललाल स्मृति साउनमा,काठमाडौं (कास) काठमाडौ जिल्ला भारोत्तोलन संघले तेस्रो नेपाल स्ट्रोङगेस्ट २०१९ सुनीललाल स्मृति भारोत्तोलन प्रतियोगिता साउनमा गर्ने भएको छ । महिला तथा पुरुष (सिनियर तथा जुनियर) राष्ट्रिय स्तरको प्रतियोगिता साउन २४ र २५ गते गर्ने निर्णय संघले जनाएको छ । सिनियर र जुनियरतर्फ अन्तराष्ट्रिय एरिनामा हुने सबै तौल समूहमा प्रतिस्पर्धा गराइने जनाइएको छ ।
अस्ट्रेलियामा कखग,"सिन्डोममा जस्तै मेलबर्नको प्रेस्टनमा पनि ६ वर्षयता नेपाली भाषाको पढाइ भइरहेको छ । नेपालीको बाक्लो बस्ती भएको अरू तीन स्थानमा पनि बच्चाहरू भेला पारेर नेपाली भाषा सिकाइन्छ । अस्ट्रेलियामा नेपालीको सबभन्दा बाक्लो बस्ती रहेको सिड्नीका विभिन्न स्थानमा पनि नेपाली भाषाको पढाइ हुन्छ । त्यस्तै अनौपचारिक शिक्षाका रूपमा ब्रिस्बेन र डार्बिनमा पनि पढाइ भइरहेको छ । नेपालभन्दा धेरै टाढा रहेर पनि बालबालिकाले नेपाली भाषा पढ्न, लेख्न र बोल्न सिकिरहेका छन् । आफ्नो संस्कृतिबारे जानकारी लिइरहेका छन् ।"
राजकीय रोपाइँ,मनोज पौडेलकपिलवस्तु
आश्रममा कविता,"काठमाडौंको बूढानीलकण्ठ आश्रम स्कुलले विद्यार्थीबीच प्रतियोगितात्मक कवि गोष्ठी गरेको छ । ३६ विद्यार्थीले प्रतिस्पर्धा गरेको गोष्ठीमा कक्षा ८ की श्रेणा भण्डारी प्रथम, कक्षा १० का सुनिल धामी द्वितीय र कक्षा ८ का निश्चल न्यौपाने तृतीय भए भने कक्षा ८ कै मनीषा भट्टले सान्त्वना पुरस्कार प्राप्त गरिन् । कार्यक्रममा प्रमुख अतिथि कवि ब्रहृमप्रिय प्रेमस्वरूप, प्राचार्य गुन्जन ब्रहृमचारी, शिक्षकहरू मिठ्ठु रावल, रामराज पुडासैनी, कपिल भण्डारी र पुष्पराज अधिकारीले आआफ्ना सिर्जना प्रस्तुत गरे । उनीहरूले विद्यार्थीलाई कला साहित्य क्षेत्रमा अघि बढन सुझाव दिएका थिए ।"
असारको दिन,"साकृत सिग्देलडियरवाक सिफल स्कुल, काठमाडौं"
असारे झरी,"शान्ति सापकोटाधोबीघाट, ललितपुर"
कााचो माटो,धीरकुमार श्रेष्ठ

शीर्षक,विवरण
आकाशबाटै निरीक्षण,"'नेपाली बाँधले नै डुबान'गृहमन्त्री रामबहादुर थापाले नेपाली बाँधलाई व्यवस्थित गर्न ध्यान दिने बताएका छन् । भारतले सीमामा बाँधरूपी बाटो बनाएका कारण नेपाली भूभाग डुबानमा परेको भन्ने कुरा आएपछि हामीले भारतसँग कूटनीतिक रुपमा निकास दिन कुराकानी गर्यौं, जनकपुर विमानस्थलमा गृहमन्त्री थापाले भने, हाम्रोतिर ठीक ढंगले तटबन्ध गर्न सके समस्या समाधान हुन सक्छ भन्ने पनि कुरा आएको छ । राजपाका नेता अनिल झाले पनि भारतीयभन्दा नेपाली तटबन्धले नै बाढी र डुबानको समस्या बढाएको बताए । उनले २५ वर्षदेखि मर्मतसम्भार नगरिएका बाँधकै कारण मधेस डुबानमा परेको दाबी गरे । गृहमन्त्री थापाले प्राकृतिक प्रकोप व्यवस्थापनका लागि सरकारले छिट्टै प्राधिकरण गठन गर्न लागेको जानकारी दिए । स्वास्थ्यमन्त्री उपेन्द्र यादवले बाढीको स्थायी समाधान चुरे संरक्षण नै रहेको बताए ।"
संकट टरेपछि झुल्किए नेता,"क्षेत्र नम्बर ४ का सांसद अमनलाल मोदी भने बाढी र डुबानका बेला आफ्नो क्षेत्रका पीडित परिवारको उद्धारमा सक्रिय भएर खटेका थिए । बुधबार कसेनी पुगेका मोदीले भने, एक सातादेखि आफ्नै क्षेत्रमा खटिरहेको छु । महानगरपालिकाका केही वडासहित कटहरी, ग्रामथान गाउँपालिका समेटिएको उनको क्षेत्र लोहन्द्रा र सिंघिया खोलाको बाढीले हरेक वर्ष डुबानमा पर्दै आएको छ । यो क्षेत्रमा यसपटक हजार परिवार प्रभावित भएको उनले बताए । अर्को बाढी प्रभावित क्षेत्र मोरङ ५ का सांसद शिवकुमार मण्डल चार दिनअघि आफ्नो क्षेत्र आइपुगेका छन् । महानगरका केही वडासहित जहदा, धनपालथान र रंगेली नगरका केही वडा पर्ने उक्त क्षेत्रमा सिंघिया, लोहन्द्रा, चिसाङ र बक्राहाको बाढीले डुबान गर्दै आएको छ । यसपटक बाढीले एक हजारभन्दा बढी परिवार प्रभावित भएको मण्डलले बताए ।"
खारेज हुन लागेको कम्पनीका पक्षमा रातारात सर्वोच्च,"न्यायाधीश भण्डारीले दिएको अन्तरिम आदेशमा भने पुँजी वृद्धि गरेको ३ महिनाभित्र यूटीएलले सबै बक्यौता बुझाउने सर्त स्वीकार गरे पनि पुँजी वृद्धिको स्वीकृति नपाएको जनाइएको छ । नौवटा दूरसञ्चार सेवा प्रदायक कम्पनीहरूले असार मसान्तसम्म प्राधिकरणलाई ४ अर्ब ३१ करोड रुपैयाँ बुझाउन बाँकी छ । फ्रिक्वेन्सी दस्तुर, नवीकरण दस्तुर, रोयल्टी र ग्रामीण दूरसञ्चार कोषजस्ता शीर्षकमा दूरसञ्चार कम्पनीले रकम तिर्न बाँकी छ ।प्राधिकरणको तथ्यांकअनुसार यूटीएलले फ्रिक्वेन्सी दस्तुरबापत ५३ करोड २० लाख, रोयल्टीबापत २३ करोड ७५ लाख, ग्रामीण दूरसञ्चार कोषमा दाखिला गर्नुपर्ने करिब ९ लाख, नवीकरण दस्तुरबापत १० करोड र जरिवानाबापत ५ लाख गरी ८९ करोड ९ लाख ७० हजार रुपैयाँ बुझाउन बाँकी छ ।"
पेन्सनसहित सामाजिक सुरक्षा,"यस्ता छन् सुविधा औषधोपचार र मातृत्व सुरक्षामा वार्षिक १ लाख दुर्घटनामा ७ लाखसम्म उपचार खर्च स्थायी असक्षमतामा जीवनभर पेन्सन, आधारभूत पारिश्रमिकको ६० प्रतिशत श्रमिकका पति वा पत्नीलाई तलबको ६० प्रतिशत निवृत्तिभरण ६० वर्षपछि जीवनभर निवृत्तिभरण"
वायुसेवा निगमको ऋण ४० अर्ब कट्यो,निगमले ०७५७६ मा अन्तर्राष्ट्रिय उडानबाट ११ अर्ब आम्दानी पुग्ने प्रक्षेपण गरेको छ भने बुधबारदेखि चालु नयाँ आर्थिक वर्षमा १८ अर्बको लक्ष्य राखेको छ ।
"सालीसँग हिमचिम, श्रीमतीको हत्या","केरकारपछि खुल्यो पहिचानप्रहरीको केरकारपछि रमेशले आफ्नै योजनामा श्रीमतीको हत्या गरेको स्विकार्नुका साथै संलग्नका बारेमा खुलाएका हुन् । उनैले हत्या गरेको ठाउँ देखाए । घटनास्थलमा प्रहरी पुग्दा लक्ष्मीको हाडखोर मात्रै थियो । उनका लुगा र कपालको क्लिपका आधारमा माइतीले शव पहिचान गरेका थिए । हत्याको मुख्य योजनाकार रमेश, गाडी, स्कुटर र हत्या गर्ने व्यक्तिको व्यवस्था गर्ने सञ्जय शर्मा, चित्तरञ्जनकुमार साह र अनु परियार पक्राउ परेका छन् । ३ भारतीय भने फरार छन् । प्रहरी उपरीक्षक दानबहादुर कार्कीले खोजतलास जारी रहेको बताए । लक्ष्मीका आफन्तले फरार अभियुक्तलाई चाँडोभन्दा चाँडो पक्राउ गर्न माग गर्दै बुधबार जिल्ला प्रहरी कार्यालयमा नाराबाजी गरे ।"
संसद्मा कांग्रेसराजपा गठबन्धन,"संख्या कम भएका बेला विपक्षीहरू एक नहुँदा संसद्मा समेत सरकारको एकाधिकार चल्न थालेको निष्कर्ष दुवै दलले निकालेका छन् । संसद्मा विपक्षीको आवाज प्रभावकारी बनाउन पनि सहयोग होस् भनेर कांग्रेससँगको गठबन्धन भएको हो, राजपा नेता महतोले थपे । दुवै दलले संसद्मा दर्ता भएका मिडिया काउन्सिल, लोकसेवा आयोग, शान्तिसुरक्षा, सूचना प्रविधि, राष्ट्रिय मानव अधिकार आयोग, राष्ट्रिय सुरक्षा परिषदको काम, कर्तव्य, अधिकार, द्रुततर निर्माण तथा विकाससम्बन्धी विधेयकविरुद्ध समेत संयुक्त आवाज उठाउने भएका छन् । संविधानविपरीतका जनविरोधी विधेयकहरूलाई दुई दलले एकसाथ विरोध गरेर पारित हुन दिँदैनौं, महतोले भने ।"
शक्तिशाली विभाग शीर्ष नेतालाई,सचिवालय बैठकमा आउने प्रस्तावकै आधारमा नाम टुंगो लाग्ने भएकाले उनीहरू शीर्ष नेताहरूसमक्ष विभागको नेतृत्वका लागि पहल गरिरहेका छन् । सचिवालय बैठक ५ गते बस्दै छ । पूर्वएमालेले १८ र पूर्वमाओवादीले १४ वटा विभाग लिने समझदारी भइसकेको छ ।
३ सय बिजुली बस किन्न ३ अर्ब,"हाइब्रिड (इन्धन र बिजुली दुवैबाट चल्ने) बस चलाउँदा झनै राम्रो हुने भन्दै उनले त्यसबारे पनि छलफल भइरहेको जानकारी दिए । हाइब्रिड अलि खर्चिलो होला तर विद्युतीय बसको चार्जिङ सिद्धिएमा गाह्रो हुन्छ, त्यसैले हाइब्रिडमा विद्युत् सिद्धिए पनि इन्धनका आधारमा सञ्चालन हुन्छ, उनले भने । विद्युतीय सवारीसाधन ल्याउनेलाई भन्सार सहुलियतसमेत उपलब्ध गराइने उनले बताए ।"
सांसदका स्वकीयलाई नियुक्तिपत्रबिनै तलब,"हालै जापानमा निर्वाचन पद्धति र संसद् विषयमा तालिम लिएर फर्केका सचिवालयको मानव संसाधन विकास महाशाखाका प्रमुख सुदर्शन खड्काले त्यहाँ राज्य कोषबाट सुविधा पाउने स्वकीय सचिवमा नातेदार नियुक्ति गर्ने प्रावधान नरहेको बताए । जापानमा पब्लिक फन्ड दुरुपयोगलाई गम्भीर रूपमा लिइन्छ, त्यसैले नातेदार नियुक्ति गर्दैनन्, खड्काले भने, स्वकीय सचिवलाई नियुक्तिपत्र र टीओआर दिइन्छ, हामीकहाँ यसबारे कुनै कानुन छैन ।"
करेसामा जलकुम्भी,"प्रदेश३ का प्रदेशसभा सदस्य सांसद विजय सुवेदीका अनुसार जलकुम्भी झारले पानी शुद्ध बनाउने कुरा वैज्ञानिक रूपमा पुष्टि भएको छ । तालतलैयामा टाउको दुखाइ बनेको यो जलकुम्भी घरमा ल्याएर पानी शुद्ध बनाउन सकिने भएपछि मेरो निर्वाचन क्षेत्रमा केही नमुना योग्य काम गरौं भन्ने लाग्यो र पानी प्रशोधन गर्ने यस्तो काममा स्थानीयलाई संलग्न गराइएको हो, सांसद सुवेदीले भने । उनको निर्वाचन क्षेत्रअन्तर्गत पर्ने भरतपुरको २, ४, ५, ७, १०, ११ र १२ वडाका १४ टोलमा वातावरण सुधारसम्बन्धी योजनाहरू सुरु भएको छन् । जसमध्ये ६ वटा वडाका एक एक घरमा तत्कालका लागि पानी शुद्धीकरण गर्न जलकुम्भी राखेको ट्यांकी निर्माण भएका छन् । जलकुम्भी लगाएको पानी ट्यांकीवरपर भुसुना र लामखुट्टे आउने पो हुन् कि भन्ने पीर लाग्न सक्छ । भुसुना र लामखुट्टे आएको चाल मैले पाएको छैन, सापकोटाले भने, तर आउने पो हुन् कि भनेर एउटा नेट (जाली) ल्याएको छु । एक पटक ल्याएको नेटले तीन वर्ष काम गर्छ । बुधबार प्रदेश३ का मुख्यमन्त्री डोरमणि पौडेल सापकोटको घर पुगेर जलकुम्भीबाट भए गरेको कामका बारेमा बुझेका थिए ।"
बाढीले पुल भत्कायो,"पूर्वतर्फ ३३ पुलमध्ये ३२ वटा जेटीआईसी, अनक र लुम्बी जेभीले निर्माण गरिरहेका छन् । नयाँ आर्थिक वर्षभित्र सडक र पुल दुवैतर्फको काम सकिने दाबी आयोजनाको छ । उनका अनुसार पुलतर्फ ७५ प्रतिशत र सडकतर्फ ५५ प्रतिशतभन्दा बढी काम पूरा भइसकेको छ । धरानचतरा सडक मकवानपुरमा ४९ किमि, सिन्धुलीमा १ सय ४० किमि, उदयपुरमा ११० किमि र सुनसरीमा १८ किलोमिटर पर्छ । आव २०६४२०६५ देखि सुरु भएको योजनामा सरकारले बर्सेनि ८ करोडदेखि २५ करोड रुपैयाँसम्म बजेट विनियोजन गर्दै आएको छ । गत आर्थिक वर्षमा सरकारले करिब तीन अर्ब रुपैयाँ विनियोजन गरेको उनले जानकारी दिए ।"
प्रबलीकरणले गति लिएन,"१३ हजार ७० जना लाभग्राहीले घर निर्माण गरिसकेका छन् । यस अवधिमा १४ लाभग्राहीले पहिलो किस्ता रकम फिर्ता गरेका छन् । भवन बनाउन आवश्यक नपरेको भन्दै उनीहरूले रकम फिर्ता गरेका हुन् । मकवानपुरका १० स्थानीय तहमध्ये सबैभन्दा बढी थाहा नगरपालिकाका भूकम्पपीडितले आवासीय भवन निर्माण गरिसकेका छन् । यहाँ २ हजार ९ सय ९५ घर बनिसकेका छन् । हेटौंडा उपमहानगरपालिकामा २ हजार १ सय, वाग्मती गाउँपालिकामा ६ सय ५०, बकैयामा ५ सय ५ घर पुनर्निर्माण गरिएको छ भने मकवानपुरगढीमा ७ सय, मनहरीमा १ हजार ४ सय ८० निजी भवन पुनर्निर्माण भइसकेको पाठकले बताए । यसैगरी, भीमफेदी गाउँपालिकामा १ हजार ४ सय ८०, राक्सिराङमा ८ सय, कैलाशमा १ हजार १ सय र इन्द्रसरोवरमा ९ सय ९८ घर पुनर्निर्माण भइसकेका छन् ।"
वन्यजन्तु संरक्षण गर्ने पुरस्कृत,"नुवाकोट (कास) वन, वन्यजन्तुको संरक्षण तथा व्यवस्थापन गरेर उल्लेखनीय योगदान पुर्याएबापत् ३ जना पुरस्कृत भएका छन् । डिजिभन वन कार्यालयले विदुर नगरपालिका ११ का गणेशकुमार श्रेष्ठ, सूर्यगढी गाउँपालिका ५ का खुलाराम थापा र जिल्ला प्रहरी कार्यालयका सई रविन राईलाई सम्मान गरेको हो । उनीहरूले लोपोन्मुख प्रजातिका सालक, चितुवा, हिमाली निरबिरालोलगायतको संरक्षणमा उल्लेखनीय कार्य गरेबापत् सम्मान गरिएको वन कार्यालयका डीएफओ जयमंगल प्रसादले बताए । तीनै जनालाई प्रमुख जिल्ला अधिकारी द्रोण पोखरेलले सम्मान गरेका थिए ।"
सम्बन्धविच्छेदले मुद्दा फर्स्योटमा कमी,"हेटौंडा (कास) सम्बन्धविच्छेद मुद्दाका कारण जिल्ला अदालत मकवानपुरको फर्स्योटमा कमी आएको छ । भदौ १ देखि कार्यान्वयनमा आएको देवानी संहिताले एक वर्ष पार नभएसम्म सम्बन्धविच्छेदको मुद्दा फैसला गर्न रोक लगाएको छ । एक वर्षभन्दा पछिसम्म वादीप्रतिवादीबीच मिलापत्र नभए मात्र सम्बन्धविच्छेदको मुद्दा किनारा लाग्छ । आव ०७५०७६ मा जिल्ला अदालत मकवानपुरमा ६ सय २५ थान सम्बन्धविच्छेदको मुद्दा दर्ता भएका थिए । तीमध्ये १ सय ७६ जना मुद्दा एक वर्ष पार नभएकाले फैसला गर्न नपाएकाले अदालतको मुद्दाको फर्स्योटमा कमी देखिएको स्रेस्तेदार केशवराज कौशिकले बताए । जिल्ला अदालत मकवानपुरमा गत आवमा २ हजार ३ सय ६ थान मुद्दा थिए । तीमध्ये १ हजार ४ सय १९ थान अर्थात् ६१५३ प्रतिशत मुद्दा फर्स्योट भएको छ । हालसम्म ८ सय ८७ थान मुद्दा फर्स्योट हुन सकेका छैनन् । अघिल्लो आवमा ६५ प्रतिशत मुद्दा फर्स्योट भएको थियो । सम्बन्धविच्छेद बाँकी रहेका १ सय ७६ थान मुद्दा फर्स्योट गर्न कानुनी रोकावट नभएको भए ६९ प्रतिशत मुद्दा फर्स्योट गर्न सफल हुर्न्थ्यौं, स्रेस्तेदार कौशिकले भने ।"
७५ वर्षीयालाई नागरिकता,"नुवाकोट (कास) आफन्त र शुभेच्छुकको सहयोगमा ७५ वर्षको उमेरमा पञ्चकन्या ५ भेडाबारीकी एक वृद्धाले नागरिकता पाएकी छन् । जिल्ला प्रशासन कार्यालयका प्रशासकीय अधिकृत दयाराम पौडेलले किताकुमारी क्षत्रीलाई नागरिकता प्रदान गरेका हुन् । उनको नागरिकता नम्बर ३५०१७६० रहेको छ । उनी काठमाडौंमा रहेकी कान्छी छोरी राधिका अधिकारीसँग बस्दै आएकी थिइन् । जिल्ला समन्वय समितिकी उपप्रमुख अस्सरा थापाको पहलमा उनको नागरिकता बनेको हो । उनलाई काठमाडौंबाट ल्याउन र लैजान गाडीभाडासमेत दिएर नागरिकता बनाउनका लागि उपप्रमुख थापाले सहयोग गरेकी थिइन् । यस्ता वृद्धवृद्धाको नागरिकता बनाइदिएर आशीर्वाद लाग्छ भनेर बनाउन सघाएको उनले सुनाइन् । उनी नातिनी ज्वाइँ ध्रुव भट्ट र एक छिमेकीको साथमा जिल्ला आएकी थिइन् । अब मैले पनि वृद्धाभत्ता पाउने भएँ, नागरिकता लिएपछि खुसी हुँदै क्षत्रीले भनिन्, नागरिकता नहुँदा वृद्धा पाएकी थिइनँ । आफ्नो नाउमा जग्गा जमिन केही नभएकी उनका दुई छोरी छन् । उनीहरूको विवाह भइसकेको छ । जन्म दुप्चेश्वर गाउँपालिका ३ हुङमा भएको उनले बताइन् । गाउँघरका वृद्धवृद्धामा नागरिकता बनाउनुपर्छ भन्ने चेतना कमै छ, प्रशासकीय अधिकृत पौडेलले भने, पछिल्लो समयमा वृद्ध भत्ताले गर्दा मात्र नागरिकता बनाउने बढेको देखिन्छ ।"
कानुन पुस्तकालयमा पढ्नै कठिन,"नेपाल ल क्याम्पसका प्रमुख डीएन पराजुली छुट्टै कानुन विश्वविद्यालय केन्द्रमा स्थापना हुनुपर्ने उल्लेख गर्छन् । कानुन विश्वविद्यालयअन्तर्गत सातैवटा प्रदेशमा प्रादेशिक कानुन स्कुल स्थापना गरेर कानुन पढ्न काठमाडौं आउनुपर्ने परिस्थिति अन्त्य गर्नुपर्छ, उनले भने, प्रदेश तहमा कानुन अध्ययन संस्था विस्तार, कानुनसम्बन्धी पुस्तकालय, अध्ययन केन्द्र भए मात्र तीन तहको कार्यपालिका, व्यवस्थापिका र न्यायपालिकाको महत्त्व बढ्न सक्छ । कानुन पढाउने क्याम्पसले पुस्तकालय विस्तार गरेका छन् । कानुन विषयका पाठ्यपुस्तक, सन्दर्भ सामग्री सीमित छन् । सर्वोच्च अदालत, बार एसोसियसन, जिल्ला अदालत, कानुन पढाउने क्याम्पसले कानुनसम्बन्धी बुलेटिन, स्मारिका, जर्नल प्रकाशन गर्दै आएका छन् ।"
पोखरी खन्न क्षमापूजा,"स्थानीयले पोखरीलाई पोखरी नै बनाउनुपर्ने भन्दै पञ्चायतकालदेखि नगरपालिकाको ध्यानाकर्षण गर्दै आइरहेका थिए । तीन वर्षअघि डेलिगेसनसमेत गएका थिए । ललितपुर महानगरका मेयर चिरीबाबु महर्जनले ढिला कार्यालय पुगेकाले यसबारेमा केही जानकारी नभएको दाबी गरे । प्रमुख जिल्ला अधिकारी प्रेमराज जोशीले नगरपालिकाका कर्मचारी र स्थानीयबीच झडप होला भनेर प्रहरी परिचालन गरिएको बताए । नगरपालिकासँग छलफल गरेर अगाडि बढाइने छ । पोखरी क्षेत्र खुला राख्ने वा पोखरी नै कायम गर्ने वा पार्किङ सञ्चालन गर्ने, के गर्ने भन्ने विषय नगरपालिको हो, उनले भने, हामीले शान्तिसुरक्षा मात्र प्रदान गर्ने हो ।"
नपढ्दा पनि पैसा असुल्यो डेन्टलले,"सञ्चालक डा श्रेष्ठले लिखित सम्झौताअनुसार नै रकम फिर्ता नगरेको बताए पनि विद्यार्थी पक्ष यो स्विकार्दैनन् । अभिभावक बडूले भने, अंग्रेजीमा लेखेका कागजमा सुँइसुइँ साइन गर्न लगाए मैले त केही बुझिनँ । यस्तो कागजमा पनि साइन गर्न लगाएको रहेछ थाहै भएन । काठमाडौं विश्वविद्यालयकै कलेजमा विद्यार्थीले भर्ना गरेको एक साताभित्र पढाइ छोड्न चाहे ९० प्रतिशत शुल्क फिर्ता हुने नियम भए पनि केयूबाट सम्बन्धन प्राप्त कलेजमा यो छैन । मुख्य कजेलका लागि बनेको नियम सम्बन्धन प्राप्त कलेजमा लागू नहुँदा विद्यार्थी मारमा परेको बताउँदै केयूका सहायक डिन दीपक श्रेष्ठले भने, नैतिक र सामाजिक आधारमा एक साता मात्रै पढेको विद्यार्थीको रकम कलेजले फिर्ता गर्नुपर्ने हो । कान्तिपुर डेन्टललाई हामीले यो विषयमा बोलाएर छलफल पनि गरेका छौं । सिट खेर जाने नाममा शुल्क फिर्ता नगर्ने मेडिकल कलेजको प्रवृत्ति भए पनि ठोस नियम नहुँदा कारबाही गर्न नसकेको उनले बताए । विद्यार्थीका यस्ता समस्या समाधान गर्न केयूले नयाँ नियम बनाउने तयारी गरिरहेको उनको भनाइ छ ।"
डोलेश्वरमा श्रावणी मेला सुरु,"भक्तपुर (कास) केदारनाथको शिर डोलेश्वर महादेव मन्दिरमा श्रावणी मेला सुरु भएको छ । बुधबार पौखेलको पीपल चौतारीबाट चन्द्रविनायक गणेश मन्दिर हुँदै डोलेश्वर मन्दिर परिसरसम्म कलश यात्रा गरी श्रावणी मेला सुरु भएको हो । सूर्यविनायक ८ मा अवस्थित डोलेश्वर मन्दिरमा बुधबारदेखि सुरु भएको मेला भदौ ६ गतेसम्म नियमित सञ्चालन हुने केदारनाथको शिर डोलेश्वर महादेव संरक्षण तथा विकास समितिका कोषाध्यक्ष मोहन बल्लले बताए । ३८ दिने मेलाका लागि समितिले सुरक्षा व्यवस्थाका साथै मन्दिर दर्शन गर्न आउने भक्तजनको सहजताका लागि लाइनमा कुपन प्रणालीको व्यवस्था गरेको उनले बताए । मेला अवधिभर ट्राफिक, यातायात, स्वास्थ्य शिविर, खानेपानीलगायतको सुविधा मिलाएको समितिले जनाएको छ ।"
के न्याय के अन्याय,न्यायमा सर्वसाधारणको पहुँच स्थापना गर्न न्यायालय र मुद्दाफैसलामा सुधार आवश्यक छ । अदालतप्रति जनतामा सम्मान भाव आर्जन गर्न आवश्यक छ । अदालतमा बिचौलिया अध्ययन प्रतिवेदनहरूले औंल्याएको तथ्यसमेत हो । न्याय निसाफ बिगार्न र महँगो बनाउन सक्रिय यस्ता बिचौलियाबाट न्यायालयलाई मुक्त राख्न नेतृत्वको दृढ इच्छाशक्ति र कार्ययोजना चाहिन्छ । शक्तिकेन्द्र र बिचौलियाको प्रभावबाट मुक्त भए मात्रै अदालतप्रति जनभरोसा बढ्छ । अदालतका फैसलाप्रति विश्वसनीयता बढ्छ । न्यायिक राज्य प्रत्याभूति हुन्छ । नत्र न्याय भन्नु मात्र । के न्याय के अन्याय ?
असारे भेलसँगै बगे विकासे काम,"११ महिना कुर्ने र असारमा वर्षदिनको काम तुर्ने मेलो यसपटक झनै मौलाएछ । वर्षदिनमा खर्च भएका बजेटलाई दाँजेर हेर्दा झन्डै चौथाइ विकास बजेट १ महिनामा सर्लप्पै सकिएछ । जेठमा बजेट घोषणा भई रातो किताबमा छापिए पनि त्यो योजना आयोगको स्टिलको दराजभित्र मात्र सीमित हुन्छ । बल्लबल्ल पुसमाघतिर बजेटको आकार बोकेर फागुनचैतमा योजना कर्मक्षेत्रमा प्रवेश गर्ने तरखर गर्छ । वैशाखजेठमा कर्मचारीहरू, उपभोक्ता समिति, निर्माण कम्पनी अर्थात् ठेकेदार पक्ष सम्झौताका चरणमा भिड्छन् । असारमा वर्षात् गडगडाउन थालेपछि विकासका काममा तामझाम बनेर धमाका मच्चिन थाल्दारहेछन् । सडक ग्राभेलिङ वा पिच गर्ने कार्य होस् वा ढल, पर्खाल निर्माण गर्ने कार्य किन नहोस्, सबैतिर रिँगटा छुट्नेगरी कामको चापले उधुम मच्चाउने गर्छ । समयमै बजेट आइदिएको भए वर्षात् अघि नै सबै काम किनारा लाग्थे र सरकारी ढुकुटीका बजेट पनि वर्षात्को भेलजस्तै असरल्ल बनेर बग्दैनथे । श्यामसुन्दर कुइँकेल, हाँडीगाउँ, काठमाडौं"
बाढीपीडितको उद्धारमा सांसद,"बाढी पीडितको उद्धारमा सांसद खटिनुपर्ने भन्दै संघीय संसदको प्रतिनिधिसभा बैठक स्थगित गरिएको सुन्दा अचम्म लाग्यो । अहिलेसम्म कुन दिन संसदमा भरिभराउ थिए र ? यसभन्दा अघि कुन दिन, कुन सांसद कहाँका पीडितको सहयोगमा पुगेको रेकर्ड छ ? संसदमा सधैं सबै सांसद उपस्थित हुने गरेको भए पनि संसद बैठक नै स्थगित गरेर उद्धारमा खटिन लागेको राम्रै होला भन्ने एउटा आधार हुनसक्थ्यो । संसदमा टेबुल ठोक्न त उपस्थित नहुने सांसदहरू पानीमा डुबेर अरुको उद्धारमा खटिन्छन् होला र संसद बैठकै स्थगित गरेर फिल्डमा खटाएको ? यो केटाकेटीले भाँडाकुटी खेलेजस्तै निर्णय हो । पीडितको उद्धारमा खटिए बापतकै खर्च माग्लान् जस्ता छन्, हाम्रा सांसद । उल्टै सांसदहरूले राहत सामग्री नै लुटपुट्याउलान् भन्ने पो चिन्ता थपिन्छ । उद्धार कार्यमा खटाउने नै हो भने संसदमा अनुपस्थित हुनेहरूलाई पठाइदिए हुन्छ । सुजन देवकोटा, पालुङटार४, गोरखा"
सांसदलाई देश छाड्न आदेश,"राष्ट्रपति डोनाल्ड ट्रम्पले सांसद ओकाशिओ कोर्टेज, इल्हान ओमर, आयन्ना प्रोस्ली र रसिदा तलाइबलाई देश छाड्न भनेछन् । यी चारजना सांसदमध्ये तीनजना अमेरिकामा नै जन्मेका रहेछन् भने एकजना सोमालियामा जन्मेकी आप्रवासी रहिछन् । राष्ट्रपति ट्रम्पले असफल राष्ट्रबाट आएको भनी आक्षेप लगाएका थिए, हामीले उहिल्यैदेखि भन्ने गरेको बर्मा गए नि कर्मसंँगै भनेको यही हो । भोकभोकै दुई दिन बस्दा केही हुन्न, तर तिरस्कृत भएर बांँच्न गाह्रो हुन्छ । आफ्नो देश बिग्रन दिनु हुंँदैन । विदेश आखिर विदेश हो । मन बिगार्ने र विदेशतिरै पलायन हुने नेपालीले समय छँंदै थाहा पाउनुपर्यो । असफल राष्ट्रका सन्ततिहरू सात पुस्तासम्म पनि असफल राष्ट्रबाट आएका मान्छे भनेर चिनिनेछन् र तिरस्कृत जिन्दगी जिउन बाध्य हुनेछन् । गोविन्दराज कोइराला, हर्कपुर, नवलपरासी"
भारतीय मिडियामा नेपाल दोषी,"हालै आएको बाढी र डुबानको विषयलाई लिएर ३ दिनदेखि भारतका अग्रणी सञ्चार माध्यमहरूले नेपाललाई अनाहकमा दोषारोपण गरिरहेका छन् । जसको प्रतिवाद नेपाली मिडियाले गर्नु आवश्यक छ । उनीहरूले नेपालले कोशी ब्यारेज लगायत अन्य ठाउँबाट मनपरी रूपमा पानी छाडिदिँंदा विहार राज्यको ९ जिल्ला डुबानमा परी २६ लाख भारतीय प्रताडित भएको जस्ता आधारहीन आरोप लगाइरहेका छन् । हुनेचाहिँ भारतको कारण नेपाली भूभाग डुबानमा परिरहेका छन् । भारतले अन्तर्राष्ट्रिय नियम विपरीत नदीको प्राकृतिक बहावलाई रोक्दै सीमाक्षेत्रमा ठूलठूला बाँध, तटबन्ध र सडक बनाउनाले नेपालतिरका धेरै भूभाग डुबानमा परेका हुन् । तर भारतीय मिडियाले ठिक उल्टो आरोप लगाउँदैछन् । आजतक, एबीपी न्युज, जी न्युजहरूहरूले भारतको डुबान तस्बिर देखाउँदै नेपालको कारण यो स्थिति आएको भनिरहेका छन् । भारतको कूटनीति असफल भएको उल्लेख गरिरहेछन् । यो असत्य हो । कोशी ब्यारेजको साँचो भारतले आफैसँंग राखेको छ । बाढी आएका बेला भारतले ब्यारेजका गेटहरू नखोलिदिँदा सप्तरी जिल्लाका हजारौं नेपाली वर्षेनि डुबानमा पर्ने गरेका छन् । उल्टै भारतीय मिडियाहरू नेपाललाई दोष लगाइरहेका छन् । यो तिनको अबुझपना बाहेक केही होइन । गोपाल देवकोटा, जोरपाटी, काठमाडौं"
सत्ता र प्रतिपक्षको रस्साकसी,"प्रतिपक्षले सरकारले गरेका राम्रा कामको प्रशंसा गर्ने र गलत कामप्रति वाचडगको भूमिका खेल्ने हो । जहिले पनि खोचे थापेर हाम्रो कुरा पहिला राख्न पाउनुपर्यो भन्दै संसदको बैठकै अवरोध गर्ने काम लोकतन्त्रमा उचित हुँदैन । एउटा आगो भएमा अर्को पानी हुनुपर्ने अवस्था हुन्छ । सत्तापक्ष र प्रतिपक्ष दुबै आगोआगो भएर जाने हो भने देशमा डढेलो लाउने कामभन्दा अरु केही हुँदैन । जुन डढेलोले सबैलाई सखाप पार्छ । एकले अर्कोलाई दोष थुपारेर पन्छिनुभन्दा लचकता अपनाएर अगाडि बढ्दा नै जनताका लागि हितकारी होला । सरकारले पनि संसदमा उठेका विषयहरूलाई धैर्य गरेर सुन्ने र त्यसको सामना गर्न सक्नुपर्छ । गोविन्द विक, कपन, काठमाडौं"
महामारीको जोखिम,"अब स्थानीय, प्रादेशिक र संघीय सरकारको एकीकृत योजनाबाट बाढीपश्चात उत्पन्न हुनसक्ने महामारी खासगरी डेंगु, चिकन गुनियाँ, डाइरिया, डिसेन्ट्री लगायत पानी र खानपानको माध्यमबाट सर्ने रोगहरूको नियन्त्रण गर्न तुरुन्त योजना गर्नुपर्छ । सरकारी, गैरसरकारी स्वास्थ्य संस्था र समुदायमा रहेका स्वास्थ्यकर्मीहरूको विपत् व्यवस्थापन समूह गठन गर्नु आवश्यक देखिन्छ । समस्या आउनुभन्दा पहिल्यै समुदायमा स्वास्थ्य शिक्षा फैलाउन सकियो भने भविष्यमा महामारीको चपेटाबाट जोगिन धेरै सहयोग पुग्नेछ । स्थानीय स्तरमा सञ्चालित सञ्चार माध्यमहरूको अत्यधिक प्रयोग गरी स्वास्थ्य शिक्षा सम्बन्धी सूचना प्रवाह गर्नगराउन ढिलासुस्ती गर्नु हुँदैन । विभिन्न शिक्षण संस्थामा अध्ययनरत स्वास्थ्य शिक्षाका प्रशिक्षार्थीलाई प्रयोग गरी स्थानीय सरकारले सरुवा रोगको रोकथाम गर्न स्वयम्सेवक सहयोगी हातहरूको साथ लिएर बढ्नु उपयुक्त हुन्छ । भगवान झा, विराटनगर"
ग्रहणको समय फरकफरक,"असार मसान्तको राति लागेको चन्द्र ग्रहणसम्बन्धी आमसञ्चारमा अस्पष्ट समाचार आए । नेपाल एस्ट्रोलजिकल सोसाइटीले राति १ः२८ बजेमा स्पर्श गर्ने र पञ्चाङ्ग निर्णायक समितिले राति १ः४६ बजे स्पर्श गर्ने दुवैलाई एकै ठाउँमा राखेर समाचार वाचन गर्दा मजस्तो त्यही विषयमा लागेको मान्छेले पनि बुझिन भने अरूले बुझ्ने कुरै भएन । हाम्रो आधुनिक दृक्पञ्चाङ्गमा राति १।२८।२७ मा ग्रहण स्पर्श भई बिहानको चन्द्रास्त नै ग्रहणसहित हुन्छ । अर्को कुरा समितिबाट स्वीकृत पात्राहरूमा करिब ८० प्रतिशत चन्द्रमा ढाक्ने वा ढाकिने देखाइएको छ । तर त्यसलाई खण्डग्रास भनिएको छ । त्यति मात्र होइन समितिले बुधबार साउन १ गते राखेको छ, हाम्रो सिद्धान्तमा बुधबार लाग्ने बिहान ४ः१७ मा मात्र कर्कट राशिमा प्रवेश गर्छन् । तर सूर्योदय भने ५ः१८ मा हुने हुँदा मुहूर्त चिन्तामणि ग्रन्थको संक्रान्ति प्रकरणअनुसार सूर्योदयभन्दा १।२ सेकेन्ड अघि मात्र पनि सूर्य ककर्ट रेखामा प्रवेश गरेमा अघिल्लो दिन संक्रान्ति हुन्छ भनिएको छ । तसर्थ मंगलबार संक्रान्ति हुनुपर्ने हो । मैले प्रयोग गर्ने पात्रो मात्र नभई डा लोकराज पौड्यालले बनाएको सफ्टवेयर तथा प्रमोदबर्द्धन कौडिन्यायनले प्रकाशित गर्ने वैदिक तिथिपत्रमा पनि मिल्दोजुल्दो तिथि, नक्षत्र तथा संक्रान्ति छन् । तर पञ्चाङ्ग निर्णायक समितिबाट स्वीकृत पात्राहरूमा कुनै नियम मिल्दैन । ज्यो रत्ननिधि रेग्मी ॅशुक्राचार्य, काठमाडौं"
निगमलाई २० अर्ब किन ?,"लगानी गर्ने प्रतिफल आउला भनेर हैन र ? पहिले राम्ररी चलेको, ३९ आन्तरिक गन्तव्य र ११ वटा अन्तर्राष्ट्रिय गन्तव्य भएको निगमले अहिले आन्तरिक र अन्तर्राष्ट्रिय गन्तव्य थप्नुको साटो ५० प्रतिशतभन्दा बढी घटाएको छ । टिकट काटिसकेका यात्रीलाई विचल्लीमा पारी अर्को विमानको महंँगो उडानमा एडजस्ट गर्ने गरेको छ । आम्दानी कुम्ल्याएर सधैं घाटा देखाउने निगमलाई अरु काँध नथाप्ने कुरा सही हो । गंगाराज अर्याल, पाणिनि८, अर्घाखाँची"
विषादीमुक्त कृषि,१० हजार वर्षको दिगो कृषिको यात्रामा केही समयदेखि बिराएको बाटो फेर्ने आँट गर्नसके धेरै कुरा सल्टिन्छ । ढिलो गरे अझ धेरै कुरा सल्टाउनै नसक्नेगरी बिग्रन्छ भन्ने सोच्नु जरुरी छ ।
तटबन्ध तनाव,"दुवैतर्फको राजनीतिले बाढी र तटबन्धमा हालका लागि कमाउ अर्थतन्त्र देखेको छ । तटबन्धजन्य तनावबाट उन्मुक्तिका लागि यस क्षेत्रमा स्वतन्त्र चिन्तन नभएको होइन, तर यसलाई दुवैतिरका सरकारले उपेक्षा गर्दै आएका छन् । लामो राजनीतिक द्वन्द्व, अस्थिरता र प्राकृतिक प्रकोपले ग्रस्त नेपालले नदीहरूको दिगो संरक्षण, बाढी व्यवस्थापन र जनसामान्यको सामाजिकआर्थिक सुरक्षालाई समग्रतामा हेर्नुपर्छ । तटबन्ध चुनौती आफैमा बाढी नियन्त्रणसँग जोडिएको अवधारणागत चुनौती हो । विज्ञ अजय दीक्षित भन्छन्, विश्वमा दुई थरीका तटबन्ध छन् फुट्ने र फुटिसकेका । तटबन्ध तनावको उचित व्यवस्थापन उपल्लो भेग, तल्लो भेग र सीमापारिको क्षेत्र बीचको सार्थक संवादबाटै पहिल्याउन सकिन्छ, नभए कतै न कतैको तटबन्ध टिकेर वा भत्केर सन्त्रास र संकट उब्जिरहेकै हुन्छ । रौतहटको मत्सरीका बाढीपीडित पूर्वइन्जिनियर दिगम्बर चौधरीको भनाइले सोच्न बाध्य पार्छ, तटबन्ध बाढी व्यवस्थापनको रामवाण होइन रहेछ ।"
बेपत्ता बुबालाई पत्र,"अचेल आमा भन्नुहुन्छ, आफ्नो श्रीमानको सास वा लास मेरो सास हुँदै थाहा पाउन पाए हुन्थ्यो । तपाईंलाई बेपत्ता बनाउने पक्षलार्ई कठघरामा उभ्याएर वास्तविकता पत्ता लगाई आमाको एक मात्र सपना पूरा गर्नु नै मेरो पनि सपना हो । बुबा, आमाको यो रोदन मैले तपाईंका तत्कालीन कमान्डरलाई कैयौं पटक सुनाएँ । मलाई चिनेनन् होला सायद । तपाईं भौतिक रूपमा नभए पनि कुनै माध्यमबाट आमाको यो रोदन उनीहरूसम्म पुर्याइदिनुस् न !बुबा, जहाँ जसरी भए पनि मलाई बाटो देखाइरहनुस् है !"
सर्पदंशबाट बच्न झुलभित्र सुतौं,संगठनका अनुसार विश्वमा बर्सेनि सर्पदंशका ५४ लाख घाइतेमध्ये २७ लाखलाई विषालुले सर्पले टोक्ने गरेको छ । संसारभर सर्प टोकाइले बर्सेनि ८१ हजारदेखि १ लाख ३८ हजार जना सम्मको मृत्यु हुने गरेको तथ्यांक छ ।
क्याम्पस प्रमुखविरुद्ध प्राध्यापक आन्दोलित,"घिमिरेले क्याम्पसको पैसाबाट मोबाइल फोन खरिद र इन्धनसमेत दुरुपयोग गरेको उनीहरूको आरोप छ । उनले १ लाख ५ हजार मूल्य पर्ने मोबाइल खरिद गरेका हुन् । विश्वविद्यालयले सञ्चालन गर्ने परीक्षाको रकम समेत दुरुपयोग गरेर व्यक्तिगत फाइदा लिएको प्राध्यापकहरूले गुनासो गरे । क्याम्पस प्रमुख भने प्राध्यापक संगठनहरू क्याम्पसमा हाबी हुन नपाएर झूटो आरोप लगाएको तर्क गर्छन् । झूटा र आधारहीन आरोप लगाएर मलाई कमजोर बनाउन खोजिएको छ, क्याम्पस प्रमुख घिमिरेले भने, संगठनहरूले जबरजस्ती विभागीय प्रमुखको राजीनामा गर्न लगाएका हुन्, मैले क्याम्पसको अहित हुने काम गरेको छैन । क्याम्पसलाई टाट पल्टाएको आरोप झूटो भएको उनले दाबी गरे । क्याम्पसको खातामा अहिले ८ करोड रुपैयाँ छ, क्याम्पसमा जडान गरिएको सिसी क्यामेरा अवलोकन गर्न स्तरीय मोबाइल किनेको हो, उनले भने, मेरो कार्यकाल ११ महिनामात्र बाँकी छ, त्यसपछि मोबाइल मैले घर लैजाने होइन, क्याम्पसकै हुने हो । केही प्राध्यापक र विभागीय प्रमुखसहित कर्मचारीहरू क्याम्पस प्रमुखको पक्षमा र केही विपक्षमा लाग्दा पठनपाठन र अन्य गतिविधि प्रभावित हुन थालेको छ ।"
खुला विश्वविद्यालय महँगो,"एनओयूको आफ्नै भौतिक संरचना छैन । जग्गा प्राप्तिका निम्ति सरकारसँग अनुरोध भएको छ, शर्मा भन्छन्, भवन बनाउन हामीसित १६ करोड रुपैयाँ बजेट मौजुदा छ । जग्गा पाएमा तत्काल अघि बढ्छौं । गैरआवासीय नेपाली संघ (एनआरएनए) को विशेष पहलमा सरकारले अघि बढाएको हो । एनआरएनएसित सहकार्य जारी रहेको उपकुलपति शर्माले जनाएका छन् ।"
युरोपेली आयोगमा पहिलोपल्ट महिला,"ब्रेक्जिटको मुद्दा चर्को रूपमा उठिरहेका बेला युरोपेली संघका सामुन्ने इटालीको ऋण तथा संघमा आबद्ध हंगेरी र पोल्यान्डबाट सिर्जित युरोपेली मूल्यमान्यता र कानुनमाथिको चुनौतीलाई सम्बोधन गर्नुपर्ने छ ।नवनिर्वाचित उर्सुलाले भनिन्, दुई साताअघि मलाई कसैले चिन्दैनथ्यो, मसँग बहुमत पनि थिएन । तर छोटो अवधिमै मैले बहुमत जुटाउन समर्थ भएँ, अब म सबैलाई साथमा लिएर कार्य गर्ने छु ।जर्मन चान्सलर एन्जेला मर्केलले आफूसँग लामो समयदेखि कार्य गरेकी उर्सुला विजयी भएकोमा खुसी लागेको प्रतिक्रिया दिइन् । फ्रान्सका राष्ट्रपति इम्मानुएल म्याक्रोँले पनि उर्सुलालाई ट्वीटमार्फत बधाई दिँदै फ्रान्सले युरोपेली आयोगलाई हरदम सहयोग गर्ने प्रतिबद्धता व्यक्त गरे ।"
'फेसएप' मा सुरक्षा चुनौती,"के हो फेसएप ?फेसएप एउटा फोटोमर्फिङ एप हो, जुन अनुहारमा परिवर्तन गर्नका लागि आर्टिफिसियल इन्टेलिजेन्स (एआई) र तपाईंका वास्तविक तस्बिरलाई परिवर्तन गर्न उपयोग गरिन्छ । यो एपले तपाईंको फोटो ग्यालरीमा रहेका तस्बिरहरू उपयोग गर्न सक्छ वा तपाईं एपभित्रै पनि एउटा तस्बिर खिच्न सक्नु हुने छ । निःशुल्क सेवाले एआईको प्रयोगबाट तपाईंको फोन ग्यालरीमा रहेको तस्बिर सम्पादन गरी दोब्बर वा तेब्बर उमेरको स्मार्ट व्यक्तिका रूपमा तपाईंलाई प्रस्तुत गर्ने क्षमता राख्छ । यसले तपाईंको कपालको रंग पनि परिवर्तन गर्न सक्छ । तपाईंलाई यो हेर्नका लागि पनि अनुमति दिन्छ कि तपाईं दाह्रीका साथ कस्तो देखिनुहुन्छ ?"
लागूऔषधको चपेटामा स्कटल्यान्ड,"नेपाली युवालाई संगीत र खेलमार्फत प्लेटफर्म दिन एसोसिएसनले दुई साताअघि मात्र ग्रिनविच फेस्टिभल गरेको थियो । नकारात्मक सोच र कुलतलाई डाइभर्ट गर्ने नै हाम्रो मुख्य लक्ष्य थियो, गुरुङले भने, यसै वर्षको सुरुतिर हामीले युथ नेटवर्किङ कन्फरेन्स गरेर यस्ता समस्या उजागर अनि समाधानको पहलसमेत गरेका थियौं ।"
अमेरिकाले टर्कीलाई लडाकु विमान नबेच्ने,अमेरिकी प्रस्तावित रक्षा मन्त्री मार्क एस्परले टर्कीले एस४०० अथवा एफ३५ मध्ये एक रोज्नुको विकल्प छैन भन्दै दुवै साधन टर्कीले प्राप्त गर्न नसक्ने बताए । उनले नेटोको सदस्य रहेको टर्कीले रूसी हवाई प्रतिरक्षा प्रणाली खरिद गर्ने चाहना राख्नु दुःखद कुरा भएको प्रतिक्रियासमेत दिए । सन् २०१७ डिसेम्बरमा टर्की र मस्कोबीच दुई अर्ब ५० करोड डलर मूल्यमा एस४०० हवाई प्रतिरक्षा प्रणाली खरिद गर्ने सम्झौता भएको थियो ।
सुक्खाले साढे पाँच लाख प्रभावित,केन्द्रका सहायक निर्देशक प्रदीप कोडिप्पिलीले सुक्खा प्रभावित क्षेत्रमा स्वच्छ खानेपानी लगायतका सामग्रीहरू पठाउने कार्य भइरहेको जनाए । उनका अनुसार त्यस क्षेत्रमा सुख्खाका कारण कतिपय रोग पनि फैलिएको छ भने मानिसको दैनिकी कष्टकर भएको छ । सुक्खाका कारण वृद्धवृद्धा र बालबालिका बढी प्रभावित भएको र उनीहरूलाई गाह्रो भएको अधिकारीहरूले जनाए ।
६० लाख जनसंख्या बाढीको जोखिममा,"यहाँ ब्रहृमपुत्र नदी बस्तीमा पस्दा यसले कम्तीमा पनि ७ सय ५० गाउँ नै बगाएको छ । त्यसैगरी, नेपालको पनि दक्षिणपूर्वी भूभागमा बाढीले क्षति पुर्याएको छ । यहाँ बाढीका कारण धेरैजनाको मृत्यु भइसकेको छ । उता बंगलादेशमा पनि बाढीले ठूलो असर पुर्याएको छ । जसका कारण यहाँका करिब १४ हजार नागरिक विस्थापित भएका छन् । त्यहाँ बाढीले ११ हजारभन्दा बढी घर बगाएको छ । भारी वर्षा र बाढी आउने क्रम जारी छ ।"
मुद्रा कोषबाट लागार्डको राजीनामा,"कोषको बोर्डले दोस्रो स्थानमा अमेरिकी नागरिक डेभिड लिप्टनलाई मनोनयन गरेको छ, तर यो पदमा युरोपेली मुलुकको दाबी रहने गरेको छ । जब कि कोषको भगिनी संस्था विश्व बैंकको अध्यक्ष भने अमेरिकी नागरिक हुने प्रचलन रहेको छ । आईएमएफको बोर्डद्वारा जारी विज्ञप्तिमा लागार्डको निर्णय सार्वजनिक भइसकेकाले कोषको कार्यकारी बोर्डले तत्कालै नयाँ कार्यकारी व्यवस्थापकको नियुक्ति प्रक्रिया अगाडि बढाइने उल्लेख छ ।"
पेरुका पूर्वराष्ट्रपति पक्राउ,पेरु भ्रष्टाचारको आरोपमा फरार पेरुका पूर्वराष्ट्रपति अलेक्जान्ड्रो टोलेडो अमेरिकामा पक्राउ परेका छन् । पेरुका महान्यायाधिवक्ताको कार्यालयले पेरुको अनुरोधमा उनी पक्राउ परेको जनाएको छ । कार्यालयले टोलेडोलाई स्वदेश फर्काउन अमेरिकी अधिकारीसँग वार्ता भइरहेको बताएको छ । सन् २०१७ देखि टोलेडो अमेरिकामा बस्दै आएका छन् । टोलेडोमाथि ब्राजिली विशाल निर्माण कम्पनी ओडेब्रेक्टसाग पेरु र ब्राजिल जोड्ने राजमार्ग निर्माणको ठेक्का दिँदा घूस लिएको तथा अरू विभिन्न अपराधमा संलग्न रहेको आरोप छ । उनकी पत्नी एलियान कार्पविरुद्ध पनि मुद्दा दायर गरिएको छ ।
शान्ति सैनिकको मृत्यु,संयुक्त राष्ट्रसंघ सुडान र दक्षिण सुडानको विवादित सीमावर्ती नगर अबेईमा भएको आक्रमणमा एक जना शान्ति सैनिकको मृत्यु भएको छ । अबेईमा घुम्न निस्केका दुई जना सैनिकमाथि अज्ञात व्यक्तिले आक्रमण गरेको थियो । आक्रमणमा इथियोपियाका शान्ति सैनिकको मृत्यु भएको हो । आक्रमणका क्रममा दुई महिला र एक बालकसहित पााच सर्वसाधारणको पनि मृत्यु भएको छ । संयुक्त राष्ट्र सुरक्षा परिषद्ले सन् २०११ मा अबेईमा शान्ति सैनिक तैनाथ गरेको छ ।
आठ लडाकु मारिए,अफगानिस्तान हेलमान्डमा अफगान सेनाले सुरु गरेको कारबाहीका क्रममा ८ तालिवान लडाकु मारिएका छन् । कजाकीमा अफगान सेनाले गरेको हवाई र स्थलगत कारबाहीमा ती लडाकु मारिएको अधिकारीले बताए । उक्त स्थानमा तालिवान लडाकु लुकेर बसेका ३५ भन्दाबढी बासस्थान ध्वस्त बनाइएको छ ।
भेडीगोठको फिल्म,"फस्टलुकसँगै कार्यक्रममा फिल्ममा समेटिएको गलबन्दीई चैंस्यो ङोल्स्यो (गलबन्दीले तनौंला सोल्टिनी) बोलको भिडियो पनि सार्वजनिक गरिएको थियो । अर्जुन गुरुङ मुख्य सहायक निर्देशक रहेको फिल्ममा मुख्य पात्र मिस चितवन २०१७ का विजेता सुमन गुरुङ छन् । उनको यो डेब्यु फिल्म हो । भेंडीगोठालाका पात्र लमजुङमा खेमराज घले छन् । सुमित गुरुङ, एलिजा गुरुङ, पवित्र गुरुङ, विवेक गुरुङ, अमीर गुरुङ (बन्दीपुरे ठागु), धर्मदेव घले, आशिष गुरुङ, दुर्गा गुरुङलगायतले पनि अभिनय गरेका छन् । गुरुङ समुदायको उद्गम थलो मानिने लमजुङको क्व्होलासोंथरमा खिचिएको फिल्म ३५ लाख रुपैयाँ लगानीमा निर्माण गरिएको बताइएको छ ।"
मेहन्दी मौसम,"मेहन्दी आर्टमा ५ वर्षको अनुभव संगालिसकेकी सानोठिमीकी अश्विनी भेटुवाल भने पछिल्लो समय धार्मिकभन्दा पनि फेसनेबल सोच अलि बढदै गइरहेको बताउँछिन् । फेसनेबल देखिनकै लागि मेहन्दी लाउनेहरू थुप्रै छन्, उनले भनिन्, एक थरीलाई आयआर्जनको राम्रो माध्यम पनि बनेको छ ।"
शर्मालाई लोकसाहित्य संस्कृति,काठमाडौं (कास) यस वर्षको धर्मराजसावित्री थापा लोक साहित्यसंस्कृति पुरस्कार साहित्यकार तारानाथ शर्मालाई प्रदान गरिएको छ । बुधबार जनकविकेशरी धर्मराजसावित्री थापा प्रतिष्ठानले राजधानीमा गरेको कार्यक्रममा शताब्दी वाङ्मय पुरुष तथा संस्कृतिविद् सत्यमोहन जोशीले शर्मालाई पुरस्कार हस्तान्तरण गरे । पुरस्कारमा ५० हजार रुपैयाँ र सम्मानपत्र रहेको छ । प्रतिष्ठानले नेपाली भाषा र साहित्यमा झर्रोवादी साहित्यिक आन्दोलनसमेत चलाएर वाङ्मयको समृद्धिमा योगदान पुर्याएबापत् शर्मालाई पुरस्कृत गरेको हो ।
राउतमाथि फिल्म,"राधिका इन्टरनेसनल मुभिजको ब्यानरमा बन्ने फिल्म घोषणा समारोहमा सिके राउत स्वयं उपस्थित थिए । फिल्मले सकारात्मक सन्देश दिने उनले बताए । विजेता गिरीको प्रस्तुति रहने फिल्ममा भोजपुरी फिल्मका चर्चित कलाकार परदेशी शाहले सिके राउतको भूमिका गर्ने छन् । ध्रुव कोइराला, पुकार भट्टराई, विशाल पहाडी, किरण थापालगायत कलाकारको अभिनय रहने बताइएको छ । फिल्मलाई पवन गौतमले छायांकन गर्ने छन् ।"
बाढीपहिरोले ३० राजमार्ग र ४ पुलमा क्षति,हुलाकी राजमार्गअन्तर्गत सप्तरीको खडक खोलामा निर्माणाधीन पुलमा बाढीले क्षति गरेको छ । निर्माणको काम पनि रोकिएको छ । धनुषास्थित औराही खोलामा पनि निर्माणाधीन पुलको टेका बाढीले बगाएको छ । हेटौंडाको राप्ती पुलको पूर्वपट्टि (हेटौंडातर्फ) को बाटो भत्किएको छ ।
ब्युँतिँदै सिनास,"सिनासले अहिले विभिन्न देशका ५८ विश्वविद्यालयसित प्रकाशन आदानप्रदान जारी राखेको जनाइएको छ । हाम्रो हाइट घटेकै हो र राज्यको हेर्ने दृष्टिकोण कमजोर भएको पनि हो तर अहिले हाम्रो प्रयास सिनासको साख जोगाउनेतर्फ केन्द्रित छ, निर्देशक कार्की दाबासाथ भन्छन्, अब अनुसन्धान कार्यमा विश्वविद्यालयकै शिक्षकलाई जिम्मेवारी दिँदा सिनास, त्रिविका विभिन्न विभाग र क्याम्पसहरूबीच समन्वय हुनेछ । यसको आधार निर्माणमा जुटेको उनी सुनाउँछन् । अहिले सिनासको नेतृत्वले निर्माण गरेको कार्ययोजनाअनुसार लक्षित काम गर्न, गराउन सक्छ, पैसा थोरै छ, वन्त भन्छन्, एक जनालाई अनुसन्धान गराउने र समूहगत रूपमा गराउनुमा फरक छ । बृहत् सहभागितामा सेमिनार, स्थलगत अनुसन्धानमा बानी पार्न जरुरी रहेको उनले बताए ।"
विमानस्थल अध्यागमनका अधिकृत सरुवा,गुरुङ विमानस्थलबाट बाहिरिएर गोंगबुमा बसेको सुराकीका आधारमा मंगलबार प्रहरीले पक्राउ गरेको थियो । गुरुङमाथि कतारमा बसेर एक युवतीलाई सामाजिक सञ्जाल फेसबुक र इमोमा अश्लील तस्बिर र म्यासेज पठाएको आरोप छ । तिनै युवतीले गुरुङविरुद्ध उजुरी दिएकी थिइन् । गुरुङले युवतीका अभिभावकलाई समेत धम्क्याएको उजुरीमा छ । उनी केही वर्षअघि वैदेशिक रोजगारीको सिलसिलामा कतारमा गएका थिए । पक्राउपछि गुरुङलाई हिरासतमा राखी थप अनुसन्धान भइरहेको प्रहरीले जनाएको छ ।
आरक्षणका निम्ति बन्दको सट्टा जनप्रदर्शन,"विज्ञापनविरुद्ध आदिवासी जनजाति, मधेसी, दलित, मुस्लिम, महिला, अपांगता भएका व्यक्ति र पिछडिएको क्षेत्रका व्यक्तिहरू विभिन्न संघसंगठनमार्फत साझा ब्यानरमा आन्दोलनरत छन् । महासंघका अध्यक्ष जगतबहादुर बरामले विज्ञप्ति जारी गर्दै लोकसेवा आयोगको केन्द्रीय तथा आयोग मातहतका कार्यालय र जिल्ला तथा प्रदेशका प्रशासन कार्यालयहरू, स्थानीय तहका कार्यालयमा घेराउ र धर्ना दिने भनेका छन् । देशैभरि विरोध जुलुस प्रदर्शन, जनप्रदर्शन र विरोधसभा गर्नुका साथै आयोगको परीक्षा बिथोल्ने पनि महासंघले भनेको छ ।"
'मुलुकको आधा अर्थतन्त्र अनौपचारिक',के हो भीसीटीएस ?भीसीटीएस बेभमा आधारित केन्द्रीय सूचना प्रणालीमा व्यावसायिक प्रयोजनका मालवस्तु तथा ढुवानी साधनको संक्षिप्त विवरण प्रविष्टि गरेर मात्र मालसामान ओसारपसार गर्नुपर्ने व्यवस्था हो । व्यावसायिक प्रयोजनका मालवस्तु ओसारपसार गर्नुपूर्व ढुवानी गरिने मालवस्तुको विवरण विभागको वेबसाइटमा राखिएको प्रणालीमा प्रविष्टि गरेर मात्रै मालवस्तु ढुवानी गर्नुपर्ने उल्लेख छ ।
सस्तो भएन प्राथमिकताको कर्जा,यस्तै निश्चित रकमभन्दा माथिको दीर्घकालीन परियोजना कर्जामा ऋणीसँगको सहमतिमा तोकिएको अवधिका लागि ब्याजदर स्थिर गर्न सकिने व्यवस्था मिलाइने मौद्रिक नीतिको अर्धवार्षिक समीक्षामा घोषणा भएको थियो । यो नीति पनि अझै कार्यान्वयनमा आएन । उल्लिखित व्यवस्था सरकारले उच्चस्तरीय वित्तीय समन्वय समितिमार्फत राष्ट्र बैंकलाई निर्देशन दिएको थियो । मुद्रा र पुँजी बजार सुधारका लागि डेपुटी गभर्नर शिवराज श्रेष्ठको संयोजकत्वमा गठित समितिले दिएका सुझावका आधारमा समितिले राष्ट्र बैंकलाई निर्देशन दिएको थियो । डेपुटी गभर्नरकै नेतृत्वमा भएको अध्ययन प्रतिवेदनको सुझाव पनि कार्यान्वयन गर्न नसक्नु राष्ट्र बैंकको कमजोरी भएको पूर्वगभर्नरहरू बताउँछन् ।
देशभर ४० प्रतिशत मात्रै रोपाइँ,मन्त्रालयका अनुसार गण्डकी प्रदेशमा पनि रोपाइँ कम छ । उक्त प्रदेशमा ६७४ प्रतिशत मात्रै रोपाइँ भएको छ । अघिल्लो वर्ष यही अवधिमा ७५ प्रतिशत थियो । कर्णाली प्रदेशमा ६७ प्रतिशत भएको छ । अघिल्लो वर्ष ७० प्रतिशत रोपाइँ थियो । सुदूरपश्चिममा ७० प्रतिशतसम्म भएको उल्लेख छ ।
निकुञ्जमा हालसम्मकै धेरै पर्यटक,"राजस्व पनि सर्वाधिकपर्यटक संख्याको अनुपातमा निकुञ्जको राजस्व आम्दानी पनि बढेको छ । यो आर्थिक वर्षमा २९ करोड १० लाख ९७ हजार रुपैयाँ राजस्व संकलन भएको प्रमुख संरक्षण अधिकृत वेदकुमार खड्काले बताए । यसअघि गएको आर्थिक वर्षमा २४ करोड ८२ लाख रुपैयाँ राजस्व संकलन भएको थियो । निकुञ्जले गर्ने आम्दानीबाट ५० प्रतिशत राजस्व निकुञ्जसँग जोडिएको बस्ती मध्यवर्ती क्षेत्रमा खर्च गर्ने कानुनी व्यवस्था छ । पर्यटक संख्या बढेसँगै चितवन र नवलपुर क्षेत्रको आर्थिक गतिविधि पनि फस्टाएको निकुञ्जका अधिकारीहरू बताउँछन् । पर्यटनका कारण तीन हजारले प्रत्यक्ष र नौ हजारले अप्रत्यक्ष रोजगार पाएका छन् । रोजगारीबाट मात्रै वर्षमा १८ करोड रुपैयाँ बराबरको आम्दानी भएको छ । त्यसैगरी पर्यटकले गर्ने खर्चबाट जिल्लामा वर्षमा १ अर्ब ८० करोड रुपैयाँ बराबरको थप आर्थिक कारोबार भएको छ, प्रमुख संरक्षण अधिकृत ढकालले भने ।"
कर नीतिको विरोध,सरकारले बजेटमार्फत ढुवानीमा भ्याट र एक हजारभन्दा बढी तलब दिनुपर्दा प्यानमार्फत नदिए खर्च देखाउन नपाउने व्यवस्था गरेको थियो । त्यसैगरी राजस्व अनुसन्धान विभागले मालवाहक ट्रकमा भीसीटीएस कार्यान्वयनमा ल्याउने निर्णय गरेको थियो । तीनवटै नीति सरकारको गैरजिम्मेवारीपना र साम्यवाद ढंगले ल्याएको उद्योग संगठन मोरङका अध्यक्ष भीम घिमिरेको भनाइ थियो ।
रानीजमरा सिँचाइको परीक्षण,"सिँचाइ आयोजनाले पहिलो चरणमा कर्णाली चिसापानीमा कर्णाली नदीको पुलको तलतिर करिब १२० मिटर तल मूल इन्टेक निर्माण गरेको छ । इन्टेकबाट करिब ९ किलोमिटर मूल नहर निर्माण, १४ किलोमिटरको नयाँ शाखा नहर निर्माण, कृषक सञ्चालित नहर प्रणालीहरूको पुनर्निर्माणसुदृढीकरण, सिञ्चित क्षेत्र बचाउ, गाउँले कृषि सडकको सुधारलगायतको काम गरेको जनाएको छ । सिँचाइ आयोजना सम्पन्न गर्न नेपाल सरकार, विश्व बैंक र उपभोक्ताको लगानी छ । विश्व बैंकले नदी नियन्त्रण, बाटोको स्तर सुधार तथा सहायक नहर निर्माणमा लगानी गरेको र नेपाल सरकारले मूल इन्टेक तथा मुख्य नहर निर्माणमा लगानी गरेको जनाइएको छ ।सिँचाइ आयोजनाले दोस्रो चरणमा पथरैया नदीसम्म लम्कीचुहा नगरपालिकाको वडा नम्बर ४ ६ र ८ मा नहर विस्तार गरिरहेको छ । लम्की क्षेत्रमा करिब साढे १४ किलोमिटर नहर बनिरहेको छ ।"
प्यान को विरोधमा बजार बन्द,"संघका अध्यक्ष नन्दलाल वैश्यले सरकारले अव्यावहारिक नीति नियम बनाएकाले उद्योग व्यवसायी आन्दोलित भएको बताए । सरकारलाई कर बुझाएरै हामीले उद्योग व्यवसाय चलाएका छौं, उनले भने, अहिले सरकारले हामीलाई सखाप पार्ने गरी नीति नियम लागू गर्दै छ । यो कदाचित मान्य छैन ।"
डुबेर राहत पर्खाइ,"सुकुम्बासी बस्तीका बाढीपीडितबारे सप्तकोसी नगरपालिकाका जनप्रतिनिधिले अहिलेसम्म चासो नदेखाएको सञ्चारकर्मी दिनेश शर्माले बताए । राहत र उद्धारमा जुट्नुपर्ने नगरपालिका आफैं नगरसभाको चटारोमा परेको छ, उनले भने, त्यसैले पीडित ओझेल परेका हुन् । नगरसभाकै कारण पीडितलाई ध्यान दिन नसकिएको नगर प्रमुख उत्तम गौतमले बताउँदै आएका छन् । सुरुमा बाढीपीडितका लागि चामल, चिउरा र त्रिपाल व्यवस्था गरिएको उनले बताए । त्रियुगा नदी बीच भागबाट बगेका कारण सामान्य अवस्थामा समेत विस्थापितको गाउँ पुग्न उदयपुरको बाटो भएर जानुपर्ने अवस्था छ ।"
लापरबाहीले बढी क्षति,भोजपुरको आमचोक गाउँपालिका२ थामडाँडामा पोखरीमा पौडी खेल्न गएका दुई जनाको मंगलबार डुबेर मृत्यु भयो । आमचोक१ का २५ वर्षीय निमा शेर्पा र २० वर्षीय गेल्बु शेर्पाको मृत्यु भएको प्रहरीले जनाएको छ । यस्तै सुनसरीको दुहबी२ बस्ने सलिब मियाँका ४ वर्षीय छोरा जुगेरको गत सोमबार पोखरीमा डुबेर मृत्यु भयो । साँझको समयमा विवाहमा जान भनी हिँडेका जुगेर घर नजिकै रहेको पोखरीमा डुबेर सिकिस्त भएका थिए । उपचारका लागि सामुदायिक अस्पताल दुहबी हुँदै विराटनगर ल्याइएका उनको उपचारका क्रममा विराट टिचिङ अस्पतालमा मृत्यु भएको इलाका प्रहरी कार्यालय दुहबीले जनाएको छ ।
सदनमा छलफल माग,"प्रस्तावमा अविरल वर्षाबाट मुलुकभरि भएको धनजनको क्षति र त्यसमा आहत भएका सर्वसाधारणलाई अल्पकालीन र दीर्घकालीन राहत दिनुपर्ने भएकाले छलफल आवश्यक रहेको उल्लेख छ । राष्ट्रिय सभाको बैठक शुक्रबार बस्दै छ । प्रतिनिधिसभामा पनि कांग्रेस र राजपा मिलेर त्यस्तै जरुरी सार्वजनिक महत्त्वको प्रस्ताव दर्ता गराएका थिए । तर, पहिला सार्वजनिक महत्त्वको प्रस्तावमाथि छलफल गर्ने कि गृहमन्त्रीले बोल्ने भन्नेमा सत्तापक्ष र प्रतिपक्षका सांसदबीच विवाद हुन पुगेको थियो । विवादका कारण गत असार ३० मा सूचना टाँसेर प्रतिनिधिसभाको बैठक स्थगित गरिएको थियो ।"
१२ औं संस्करण भोलिदेखि,"नेपालका प्रतिस्पर्धी खेलाडीकिसनदास दिवाकार (५० केजी), डेविड बलामी (६०केजी), कमल भण्डारी (६० केजी), प्रज्वलमान शाक्य (६५ केजी), रमेश कार्की (७० केजी), समिर श्रेष्ठ (७० केजी), अशोक महर्जन (७५ केजी), मिलन सिजापती (८५ केजी) मेन्स फिजिक्सतर्फ ः नरेश मालाकार, कृष्ण महर्जन, सविन कार्की, राजु राई, विष्णुराम केसी, निशान्तमान प्रधान, डम्बर मार्कन्ड, राजीव थापा, प्रमोद राई, सन्तोष बिक । महिला फिजिक्सतर्फ ः रजनी श्रेष्ठ, सुजिता मानन्धर, पूजा श्रेष्ठ, मल्लिका शाक्य, तारा डंगोल ।"
फिलिपिन्सविरुद्ध जित,पहिलो दुई दिन नेपाली टोली उज्वेकिस्तानसँग ९० र काजकिस्तानसँग ८० ले पराजित भएको थियो । समूह ए मा रहेको नेपालले लिगको अन्तिम खेलमा बिहीबार इरानसँग खेल्नेछ । पुरुषतर्फ नेपालले खेलेका तीनवटै खेलमा पराजय भोगेको छ । पहिलो खेलमा उज्वेकिस्तानसँग १३२ ले पराजित नेपालले काजकिस्तानसँगको खेल १२१ ले र सिंगापुरसँगको खेल १५१ ले गुमाएको थियो । समूह बी मा रहेको नेपालले अन्तिम खेलमा चाइनिज ताइपेईसँग खेल्नेछ ।
नेपालले अस्ट्रेलियासँग खेल्ने,"नेपालविरुद्ध कुवेत (होम) ५ सेप्टेम्बर, २०१९नेपालविरुद्ध चाइनिज ताइपेई (होम) १० सेप्टेम्बर, २०१९अस्ट्रेलियाविरुद्ध नेपाल (अवे) १० अक्टोबर, २०१९नेपालविरुद्ध जोर्डन (होम) १५ अक्टोबर, २०१९कुवेतविरुद्ध नेपाल (अवे) १९ नोभेम्बर, २०१९चाइनिज ताइपेईविरुद्ध नेपाल (अवे) २६ मार्च, २०२०नेपालविरुद्ध अस्ट्रेलिया (होम) ३१ मार्च, २०२०जोर्डनविरुद्ध नेपाल (अवे) ४ जुन, २०२०"
मानेलाई अवसर,"बालोन डीअरबारे सोचिरहनु आवश्यक छैन । मानेका लागि यो महत्त्वपूर्ण छ कि उनले आफ्नो टिमका लागि लगातार उत्कृष्ट प्रदर्शन जारी राखुन् । उनी यही सोचमा छन् । मैले उनीसँगको कुराकानीमा भन्ने गरेको छु कि टिमका लागि सबैथोक देउ, टिमले पनि सबैथोक दिनेछ, प्रशिक्षक सिसेले भने ।"
पोग्बाको प्रेरणामा युनाइटेड विजयी,रोमेलु लुकाकु पुनः एकपल्ट युनाइटेडको प्लेइङ११ मा देखिएनन् । समाचारमा जनाइएअनुसार उनी इन्टर मिलानसँग अनुबन्धको अन्तिम चरणमा छन् । युनाइटेडले प्रशिक्षणका क्रममा अस्वस्थ भएकाले टिममा नभएको बताएको छ । अस्वस्थताका कारण डेविड डी जिया पनि अनुपस्थित रहे । उनी युनाइटेडसँग पाँचवर्षे नयाँ सम्झौताको अन्तिम तयारीमा रहेको बताइन्छ । युनाइटेडले प्रिसिजन टुरअन्तर्गत जुलाई २० मा इन्टर मिलानसँग सिंगापुर र जुलाई २५ मा टोटेनहमसँग चीनको सांघाईमा प्रतिस्पर्धा गर्दै छ । लिड्सले भने आइतबार पश्चिम सिड्नी ओन्डरर्ससँग खेल्दै छ ।
हलर वेस्ट ह्याममा,एन्डी क्यारोल र लुकास पेरेजले हालै वेस्ट ह्याम छाडेका छन् । क्लबका निर्देशक मारियो हुसिलोसका अनुसार हलरको अनुबन्ध क्लबका लागि निकै महत्त्वपूर्ण हुनेछ । हलरले फ्र्यांकफर्टका लागि पछिल्लो २ सिजनमा ७५ खेल खेलेर ३२ गोल गरेका छन् । त्यसअघि उनले डच क्लब एफसी अट्रेक्टका लागि ९८ खेलमा ५१ गोल गरेका थिए । गत सिजनको अन्त्यपछि वेस्ट ह्यामले स्पेनका मिडफिल्डर पाब्लो फोर्नाल्स र गोलरक्षक रोबर्टो र डेविड मार्टिनलाई अनुबन्ध गरिसकेको छ ।

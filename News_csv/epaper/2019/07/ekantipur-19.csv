शीर्षक,विवरण
चन्द कार्यकर्ताले बोकेको बम विस्फोट,"विस्फोटक पदार्थसहितको भाँडो पड्किएको देखिन्छ । घटनास्थलबाट हामीले तारलगायत वस्तु बरामद गरेका छौं, लम्सालले भने । घटनापछि जिल्लास्थित होटल छानबिन र सिमानामा कडाइ गरिएको उनले जानकारी दिए ।"
"जग्गा सरकारी, दर्ता निजी, मोही वाग्मती खोलो","सर्वोच्च अदालतको अभिलेख शाखाले फैसला भएलगत्तै महान्यायाधिवक्ता र जिल्ला अदालत काठमाडौंमा जानकारी पत्र पठाएको थियो । तर, यसबारे कुनै मिसिल वा फैसला आफूकहाँ आए नआएको विवरण नभएको मालपोत कार्यालयले जनाएको छ । अदालतको फैसला कार्यान्वयन निर्देशनालयमा पनि फैसला जानकारी गराइएको विवरण फेला परेको छैन । फैसला कार्यान्वयन गर्नुपर्यो भनेर हामीकहाँ कसैले निवेदन दिएको देखिँदैन, फैसलाको मिसिल पनि आएको छैन, निर्देशनालयका निर्देशक शिवकुमार पोखरेलले भने, तर, मालपोतको अभिलेखमा चाहिँ सर्वोच्चको फैसलाभन्दा ठीकविपरीत भएको देखियो, यसबारे छानबिन हुनुपर्छ ।"
"सुत्केरी याम, हल्ला नगर्नू ल !","८ देखि १० वर्ष आयु हुने यसको शरीर एक मिटरसम्म लामो हुन्छ । तौल ६ केजीसम्म हुन्छ । हिमालय क्षेत्रमध्ये नेपालदेखि पूर्वमा सिक्किम, भुटान, म्यानमार, दक्षिणी चीनमा यो पाइन्छ । जम्मैतिर गरेर जम्माजम्मी १० हजार हाब्रे रहेको मानिनेमा नेपाली भूखण्डमा एक हजारभन्दा केही बढी छन् भनिन्छ । संरक्षण क्षेत्र खुम्चिँदै जानु, मुख्य आहार बाँसका पात घरेलु जनावरसँग साझा गर्न विवश हुनुलगायत हाब्रे संरक्षणका चुनौती छन् । मुख्य कारण हो, एकान्त जंगलमा हस्तक्षेप बढ्नु ।"
पाँच जनाका हत्या आरोपी रिहा,"प्रहरी अनुसन्धानकै क्रममा दीपककै श्रीमती दीपा सोनी र ससुरा किशोरीलाल सोनीको संलग्नता रहेको तथ्य फेला परेको थियो । यसबीच आरोपी दीपाले दीपकको नाममा रहेको घरसमेत बेचबिखन गरी भारतको लखनउ पुगिसकेकी थिइन् । दीपकसहित उनका बुबा जगदेव, आमा सीतादेवी, हजुरआमा गुलाबदेवी र कामदार खासकुश्मा१, कुसुमका रामशनीश्चर चौधरीको राति सुतेकै ठाउँमा घाँटी रेटेर हत्या गरिएको थियो । हत्या आरोपी किशोरीलाल दीपकका ससुरा हुन् । कफर्यू लागेका बेला भएको उक्त हत्यामा संलग्न अपराधी लामो समयसम्म पक्राउ नपर्दा नेपालगन्जमा त्रासको अवस्था थियो ।"
सामाजिक सुरक्षा कोष स्वायत्त,"सञ्चालक समितिमा त्रिपक्षीय सहभागिता रहेकाले कोष पारदर्शी हुने घिमिरेले बताए । यसमा सरकार, रोजगारदाता र ट्रेड युनियनका प्रतिनिधि रहने हुँदा पारदर्शीपूर्ण हुनेछ उनले भने । कोषले सम्पादन गर्ने प्रत्येक कामको कार्यप्रक्रिया, जोखिमका क्षेत्रको पहिचान तथा नियन्त्रण, सूचना प्रवाह र अनुगमन मूल्यांकन गर्न आन्तरिक नियन्त्रण प्रणाली बनाइएको उनको भनाइ छ । लगानी गर्न पनि कार्यकारी निर्देशकको संयोजकत्वमा लगानी सिफारिस उपसमिति बनाइएको छ, उनले भने, जसमा राष्ट्र बैंक, रोजगारदाता र ट्रेड युनियनको प्रतिनिधित्व रहनेछ ।"
भत्ता निल्नु न ओकल्नु,"राष्ट्रिय योजना आयोगका अनुसार सामाजिक सुरक्षा र संरक्षणका कार्यक्रमबाट कुल जनसंख्याको झन्डै ४० लाख नागरिक लाभान्वित हुँदै आएका छन् । आयोग सदस्य रामकुमार फुयाँलले सामाजिक सुरक्षा र संरक्षणका दुई फरक कार्यक्रमलाई एकद्वार प्रणालीबाट सञ्चालन गर्न, व्यवस्थित र प्रभावकारी बनाउन तयारी भइरहेको बताएका छन् । सामाजिक सुरक्षा अभियानलाई प्रभावकारी बनाउन आयोगको संयोजकत्वमा सम्बन्धित मन्त्रालयसहितको विशेष समिति बनाउने तयारीमा छौं, उनले भने । आयोगले सामाजिक सुरक्षा लाभग्राहीको संख्या ५ वर्षभित्र ६० प्रतिशत पुर्याउने लक्ष्य राखेको छ ।"
मुक्त कमैयाको जमिनमा अरूकै घर,"वास्तविक मुक्त कमैयाले घरसमेत बनाउन सकेका छैनन् । उनीहरू ज्यालामजदुरी गर्दै भाडामा बसिरहेका छन् । जमिन छ । खाली छ, उनले भने, त्यही जमिनमा अरूले रजाइँ गरेका छन् । कतिपय मुक्त कमैयाका नाममा लाजपुर्जा पाएका व्यक्तिले नै जग्गा भाडामा दिएर आयआर्जन गरिरहेका छन् । जग्गा खाली गराउन वडा कार्यालयमा ६ जनाको निवेदन परेको थियो । उक्त विवाद कोहलपुर नगरपालिकास्थित न्यायिक समितिले मिलाउन नसकेपछि अदालत पुगेको कोहलपुर११ का वडाध्यक्ष कर्णबहादुर थापाले बताए । नेताको बलमा जथाभाथी गर्ने धेरै छन्, उनले भने ।"
त्रिविका ३ डिन कार्यालयको काम ठप्प,"विद्युत् जडान गर्ने कम्पनीका सञ्चालक सम्पर्कमै आएका छैनन् । त्रिवि सामान्य प्रशासनका प्रमुख सुभाष कँडेलले भने कम्पनीलाई बोलाएर मर्मत गर्न निर्देशन दिइएको जनाए । पानी चुहिने कुरा थाहा भएन, छडके पानी आउँदा छिरेको होला, उनले भने, ट्रान्सफर्मर बनाउन ठेकेदार आएर काम थालिसकेका छन् । विश्वविद्यालयका उच्च तहका कर्मचारीहरूले आफूनिकट व्यक्तिलाई विद्युत् जडान र ट्रान्सफर्मर खरिदको जिम्मा दिएका कारण मर्मत सम्भारमा दबाब दिन नसकेको एक सहायक डिनले कान्तिपुरसँग बताए ।"
२४० न्यायाधीशको सरुवा,"परिषद्ले विशेष अदालतमा अध्यक्ष र ५ सदस्य तोकेको छ । उच्च अदालत दिपायलका न्यायाधीश शिवराज अधिकारीलाई विशेष अदालतको अध्यक्ष तोकिएको छ । उच्च अदालत सुर्खेतका न्यायाधीश कृष्ण गिरी, उच्च अदालत दिपायलका न्यायाधीश बालेन्द्र रूपाखेती, उच्च अदालत सुर्खेतका न्यायाधीश शान्तिसिंह थापा, उच्च अदालत जनकपुरको अस्थायी इजलास वीरगन्जका न्यायाधीश चन्द्रबहादुर सारू र उच्च अदालत विराटनगरको इलाम इजलासका न्यायाधीश रवि शर्मा अर्याललाई विशेष अदालतको सदस्य तोकिएको छ । विशेष अदालतमा अध्यक्ष र ५ सदस्य रहने कानुनी व्यवस्था छ ।"
चन्द समूहलाई वार्तामा ल्याउन दौडधुप,"यसअघि सरकारले वार्ता टोली गठन गर्दा चन्द समूह भागेको उनले बताए । वार्ताको पक्षमा हामी जहिले पनि छौं, उनले भने ।"
छक्कापन्जा गर्ने भए वार्ता हुँदैन : सरकार,पाँच श्रीलंकाली निष्कासन सरकारले गैरकानुनी रूपमा बसिरहेका पाँच श्रीलंकाली नागरिकलाई निष्कासन गरेको छ । उनीहरूलाई २ लाख ५० हजार रुपैयाँ जरिवाना र ३७ हजार ३ सय ८० अमेरिकी डलर भिसा शुल्क मिनाहा गरी निष्कासन गरिएको बाँस्कोटाले जानकारी दिए । मन्त्रिपरिषद्ले बुटिक विमानस्थल विकाससम्बन्धी कार्यविधि ०७५ संशोधन गर्ने निर्णय गरेको छ । सरकारले राष्ट्रिय आवास कम्पनी लिमिटेडको महाप्रबन्धकमा नारायणप्रसाद बाँस्तोलालाई नियुक्त गरेको छ । प्रत्येक प्रदेशका नगरपालिका प्रमुख र उपप्रमुखमध्येबाट कम्तीमा तीन जना महिलासहित ७ जनालाई नगर विकास कोष सञ्चालक समितिको सदस्यमा मनोनयन गर्ने निर्णय गरेको छ ।
बालुवाटार जग्गाबारे पूर्वप्रधानमन्त्री नेपालले भने निवास विस्तारबाहेक मलाई थाहा थिएन,"तीन जनामाथि आक्रोश पूर्वप्रधानमन्त्री नेपालनिकटका अर्का नेताको बुझाइमा तत्कालीन मुख्यसचिव माधव घिमिरेको दोहोरो भूमिकाका कारण आफूलाई विवादमा तानिएको नेपालको बुझाइ छ । प्रधानमन्त्री निवास विस्तारको आवरणमा सरकारी जग्गा मोहीका नाममा व्यक्तिलाई दिइएको थियो । अर्कोतर्फ छिमेकीसमेत रहेका शोभाकान्त ढकाल र मुख्यसचिव घिमिरे बिहान बारम्बार ब्याडमिन्टन कोर्ट र मर्निङ वाकमा देखिने गर्थे । ढकाललगायतको समूहले मुख्यसचिव घिमिरेलाई प्रभावित बनाएको हुन सक्छ, ती नेताले भने, खासगरी भौतिक योजना तथा निर्माण मन्त्रालयका सचिव दीप बस्न्यात र पछि भूमिसुधार मन्त्रालयका सचिव छवि पन्तमाथि समेत शंका छ । मन्त्रीहरूले किन यसो गरे, थाहा हुन सकेको छैन ।"
राहदानी विधेयकमा अलमल,"फिर्ता आएको राहदानी विधेयक कसरी अघि बढाउने भन्ने विषयमा सर्वपक्षीय छलफलबाट बाटो तय गरिने संसद् महासचिव मनोहरप्रसाद भट्टराईले बताए । एकपटक छलफल भएको हो, केही विचार आएका छन्, उनले भने, फेरि बस्ने कार्यव्यवस्था बैठकले त्यसबारे थप निर्णय लिनेछ ।"
चालै नपाई द्वन्द्वपीडितको बजेट फ्रिज,"उनका अनुसार प्रदेश सरकारले आर्थिक वर्ष ०७६७७ का लागि पनि ५ करोड द्वन्द्वपीडित सहायताका लागि विनियोजन गरेको जानकारी दिए । यस वर्ष हामीले चैतमा प्रक्रिया अगाडि बढाएका कारण पनि द्वन्द्वपीडितलाई पर्याप्त सूचना नभएको हुन सक्छ, उनले भने, नयाँ आर्थिक वर्षमा हामी समयमै प्रक्रिया अगाडि बढाउनेछौं । जसले गर्दा विनियोजित बजेटबाट बढीभन्दा बढी द्वन्द्वपीडितले लाभ लिने छन् । कार्यविधिअनुसार शिक्षातर्फ बढीमा १२ हजार ५ सय, औषधोपचारतर्फ बढीमा २५ हजार र सिप विकासतर्फ स्थानीय तहबाट प्राप्त सिफारिस तथा माग भएका तालिमका आधारमा मन्त्रालयले सरकारी, अर्धसरकारी तथा निजी तालिम प्रदायक संस्थासँग तोकिएको बजेटको परिधिभित्र सहयोग उपलब्ध गराउने बताइएको छ ।"
सक्रिय बन्दै न्यायिक समिति,इजलास बन्दै भाडामा गाउँपालिका कार्यालय चलाइरहेका केही स्थानीय तहले भने न्यायिक इजलास बनाएका छैनन् । अन्य कर्मचारीको समस्या टारे पनि अलग्गै इजलास बनाउने काम थाति राख्दै सेवा दिइरहेको पाँचपोखरी थाङपाल गाउँपालिकाकी उपप्रमुख न्यायिक समितिकी संयोजक सुनीता अधिकारीले बताइन् । नवर्निर्मित भवन बनाइरहेका नगर र केही गाउँपालिकाले व्यवस्थित इजलास बनाउन सकेका छैनन् ।
वर्षाले तरकारी खेतीमा बढी क्षति,२०५० सालको बाढी र पहिरोले फेदीगाउँ क्षेत्रमा मात्र ६० जनाको मृत्यु भएको थियो । सयौं घर बगाएको थियो । त्यसबेला बाढीले थाहा नगरपालिकामा पर्ने साविकको दामन र पालुङ गाविसमा रहेका सबै पुलपुलेसा र पानी घट्टहरू बगाएको थियो । त्यही बेलादेखि यस क्षेत्रमा पानी घट्टहरू मासिएका हुन् । नगरपालिकाले फाँटबजारतर्फ जाने बाटो बनाउन मंगलबारदेखि सुरु गरेको छ ।
क्यान्सरसँग लड्दै जनताको सेवा,"उनले चितवनको नारायणी सामुदायिक र भरतपुर क्यान्सर अस्पतालमा उपचार गरेको बताइन् । सरकारी अस्पतालमा सोचेजस्तो सुविधा नहुने रैछ । आवश्यक खर्चको अभावमा उपचारमा समस्या भइरहेको छ,, उनले भनिन् । क्यान्सर अस्पतालका डाक्टरले भारतीय क्यान्सर रोगका विज्ञ डाक्टरसँग सम्पर्क गराइदिने आश्वासन दिएकाले छिट्टै निको हुने आशा पलाएको उनले सुनाइन् । दुवै ब्रेस्टमा ६६ वटा किमो दिइसकेको उनको उपचारका लागि अझै कति खर्च लाग्ने यकिन नभएको उनले बताइन् ।"
६ वर्षदेखि फरार पक्राउ,मकवानपुर (कास) जबरजस्ती करणी मुद्दामा अदालतले गरेको फैसलालाई बेवास्ता गर्दै ६ वर्षदेखि फरार रहेका एक जनालाई जिल्ला प्रहरी कार्यालय मकवानपुरले नियन्त्रणमा लिएको छ । जिल्ला अदालत मकवानपुरले २०६९ चैत ६ गते र पुनरावेदन अदालत हेटौंडाबाट २०७१ असार १७ को फैसलाले जबरजस्ती करणी मुद्दामा २ वर्ष ६ महिना कैद सजाय तोके पनि हेटौंडा६ का ४४ वर्षीय पुण्यप्रसाद चौलागार्इं फरार रहेका थिए । उनलाई जिल्ला प्रहरी कार्यालय मकवानपुरबाट प्रहरी निरीक्षक पवनकुमार झाको कमान्डमा खटिएको टोलीले पक्राउ गरेको हो । उनलाई हेटौंडा२ बाट पक्राउ गरी जिल्ला अदालतमा उपस्थित गराएर कैद भुक्तानका लागि क्षेत्रीय कारागार कार्यालय भीमफेदी पठाइएको प्रहरीले जनाएको छ ।
मृतकका परिवारलाई २५ हजार,"हेटौंडा (कास) बाढीपहिरोबाट ज्यान गुमाएका ५ जनाका परिवारलाई नेपाली कांग्रेस मकवानपुरले जनही २५ हजार रुपैयाँ राहत स्वरूप उपलब्ध गराउने भएको छ । कांग्रेस मकवानपुरका सभापति इन्द्रबहादुर बानियाँको अध्यक्षतामा बिहीबार वसेको बैठकले ३७ औं बीपी जयन्तीको अवसरमा बाढीपहिरोबाट मृत्यु भएकाका परिवारलाई राहत रकम उपलब्ध गराउने निर्णय गरेको हो । बाढीपहिरोबाट मकवानपुरका ३ महिलासहित ५ जनाको मृत्यु भएको थियो । थाहा नगपालिका १, इन्द्रसरोवर ३ र कैलाश गाउँपालिका १ जनाको मृत्यु भएको हो ।"
नुवाकोट अदालतमा मुद्दा बढ्दो,"नुवाकोट (कास) नुवाकोट अदालतमा मुद्दा बढेका छन् । गत वर्षको तुलनामा १ सय ३८ मुद्दा बढेका हुन् । अदालतमा ७ सय ५२ मुद्ददा परेका थिए । यो आर्थिक वर्षमा ३ सय ६५ मुद्दा जिल्ला न्यायाधीश ऋषिकेश वाग्लेले फैसाला गरेका छन् । अदालतमा ३ सय ८७ मुद्दा फर्स्यौट गर्न बाँकी रहेको अदालतका स्रेस्तेदार शिवप्रसाद बञ्जराले बताए । गत आर्थिक वर्षमा २ सय ४९ थान लगत मुद्दामा यो वर्ष ३ सय ८७ थान लगत बाँकी रहेको अदालतले जनाएको छ । नयाँ संहिता (कानुन), जनघनत्व, जग्गाको मूल्यले समाजमा किचलो ल्याउँदा मुद्दाको संख्या बढ्दै गएको स्रेस्तेदार बञ्जराले बताए । फैसला भएका मुदामा बढी देवानी प्रकृतिका छन् । व्यक्तिवादी (देवानी) धनसम्पत्ति, लेनदेन, जग्गा किचलोलगायतका ४ सय ६२ मुद्दा परेका थिए । त्यसमध्ये २ सय २८ अदालतले फैसाला गरेको थियो भने २ सय ३४ फैसाला हुन बाँकी छन् । व्यक्तिवादी (फौजदारीमा) जालसाँझी, किर्ते, कुटपिट, लुटपाटलगायतका १ सय १० मुद्दामा परेका थिए । त्यसमा ७१ फैसाला भएको र ३९ मुद्दा फर्स्यौट हुन बाँकी छन् । सरकारवादी फौजदारीअन्तर्गत कर्तव्य ज्यान, मानव बेचविखन, डैकैतीलगायतका १ सय ७२ मुद्दा रहेकोमा ६२ फर्स्यौट भएका छन् । त्यसमध्ये १ सय १० मुद्दा फर्स्यौट हुन बाँकी छन् । अदालतमा व्यक्तिवादी देवानी पुनरावेदनमा ३ थान मुद्दा थिए । त्यसमा एउटा फैसला भएको छ भने २ मुद्दा फैसला हुन बाँकी छन् । सरकारवादी फौजदारी पुनरावेदनमा ३ मुद्दामा एउटा फर्स्यौट भएको र २ बाँकी छन् ।"
भ्रमण वर्ष मनाउन समिति,"मकवानपुर (कास) नेपाल भ्रमण वर्ष २०२० लाई सफल बनाउ प्रदेश ३ मा प्रदेशस्तरीय पर्यटन प्रवर्द्धन समिति गठन गरिएको छ । प्रदेश ३ का मुख्यमन्त्री डोरमणि पौडेलको संरक्षकत्व तथा उद्योग, पर्यटन, वन तथा वातावररण मन्त्री अरुणप्रसाद नेपालको अध्यक्षतामा निजी क्षेत्र तथा विभिन्न व्यक्ति समेटेर समिति गठन गरिएको हो । समितिको सहअध्यक्षमा प्रदेशका प्रमुख सचिव आनन्दराज ढकाल, प्रादेशिक कार्यक्रम संयोजकमा अनिल लामा र सदस्य सचिवमा मन्त्रालय पर्यटन आयोजना प्रमुख तथा सचिव शिवकुमार वाग्ले रहेका छन् । समितिमा नेपाल उद्योग वाणिज्य महासंघका उपाध्यक्ष, भक्तपुर, ललितपुर, चितवन र मकवानपुर उद्योग वाणिज्य संघका अध्यक्ष, मेघ आले, अनुज पाण्डे, होम पाठक र केशव बडाल रहेको सचिव वाग्लेले जानकारी दिए । उनका अनुसार १९ सदस्यीय समिति सदस्यमा राजेन्द्र सापकोटा, सुमन घिमिरे, सुन्दर कार्की, रामशरण कार्की, शिव लामिछानेलगायत रहेका छन् ।"
वीर अस्पताल विस्तार अन्योल,"सरकारले न्याम्सलाई स्वीकृति दिएको ५ सय ७० रोपनी जग्गामध्ये १ सय ७४ रोपनी जग्गा नेपाल इन्जिनियरिङ कलेजले भोगचलन गर्दै आएको नगरपालिकाले जनाएको छ । अरू केही जग्गामा परोपकार केन्द्र र चाँगुनारायण माविले प्रयोग छ । इन्जिनियरिङ कलेजको ३६ रोपनी आफ्नै जग्गा भएको र न्याम्सको जग्गामा खेलमैदान, प्रयोगशाला र गर्ल्स होस्टललगायत भवन रहेका छन् । अस्पताल विस्तारको काम गर्न चीन सरकारले चासो देखाएको पाइएको नगरप्रमुख मिश्र बताउँछन् ।"
सिरिन्ज आक्रमणको 'फोबिया',"सिरिन्ज आक्रमण भए के गर्ने ?सिरिन्ज आक्रमण भई नै हालेमा कत्ति पनि नआत्तिन डा देवकोटाको सल्लाह छ । उनी भन्छिन्, सुई लाग्नेबित्तिकै रोपिएको ठाउँमा साबुन पानी लगाएर पाँच मिनेटसम्म खुला धारामा पखाल्ने । यसो गर्दा रोगका भाइरस पखालिएर जान्छन् । घाउ लागेको ठाउँमा चुस्ने, कोतर्ने या निचोर्ने गर्दा संक्रमण हुन सक्ने हुँदा यसो नगर्न सल्लाह दिँदै उनले थपिन्, सिरन्ज लाग्नेबित्तिकै भाइरस शरीरमा पस्न पाउँदैन । घाउ कोतर्ने चलाउने गर्दा भाइरस छिर्ने बाटो खोलिएर शरीरमा पस्न सहज हुन्छ । साथै, सिरिन्ज घोपिँदा सक्दो चाँडो नजिकको अस्पतालमा पुगेर उपचार खोज्नुपर्ने उनले बताइन् ।"
अदालत भवनको नक्सा पास भएन,"विश्व सम्पदामा सूचीकृत भक्तपुर दरबार स्क्वायर परिसरको ९९ चोक क्षेत्रभित्र रहेको कार्यालयमा थप संरचना निर्माण गर्न सम्भव छैन । ठाउँ अभावले अधिकृतहरू इजलासमै बस्नुपर्ने बाध्यता छ । मुद्दाको चापलाई मध्यनजर गर्दै आगामी २५ वर्षपछिको मुद्दाको चापलाई समेत ध्यानमा राखी भवनको डिजाइन गरेको जनाएको छ । मुद्दाको चाप र फैसला कार्यान्वयनका लागि ७ अधिकृत, ४ कम्प्युटर अपरेटर थप हुने अदालतले जनाएको छ । उक्त कर्मचारी थपिँदा कार्यालयमा ठाउँ नपुग्ने श्रेस्तेदार अधिकारीले बताए । पर्याप्त ठाउँ नहुँदा अदालतले अस्थायी टहरा निर्माण गरी कार्य गरिरहेको छ । भक्तपुर नगरपालिकाले भने मापदण्डभित्र रहेर नक्सापास गर्न कुनै समस्या नभएको बताएका छन् । अदालतको भवन निर्माणका लागि नक्सापासमा समस्या छैन, नक्साको डिजाइन मापदण्डभित्र हुनुपर्यो, भक्तपुर नगरपालिका वडा नम्बर ९ का वडाध्यक्ष रवीन्द्र ज्याख्वले भने ।"
सुरक्षा कोषप्रतिका शंका,"सरकार जोडिएसँगै कर्मचारीतन्त्र, प्रशासनिक झन्झट, अरू विकृति पनि सँगै आउँछन् । कोषको आर्थिक प्रणाली व्यवस्थापन र रकमको परिचालन, योगदानकर्तालाई बेहोर्नुपर्ने भार ठट्टाका विषय होइनन् । समुचित व्यवस्थापन हुन नसके भोलि व्यवधान आउन सक्छ । कोषले बनाउने लगानीसम्बन्धी कार्यवधिमा यसतर्फ विचार पुर्याउनुपर्छ । निजी क्षेत्रबाट अभिभावकत्व खोस्ने र आफूले दायित्व पूरा नगर्ने स्थिति आउनु हुँदैन ।"
थरीथरीका मौसमविद्,"यहाँ आफूलाई दैवज्ञ, ज्योतिर्विद्, भूगर्भविद्, खगोलविद्, मौसमविद्, हुँदाहुँदा बाढीपहिरोविद् पनि भन्ने गरेका छन् । हामी अनुमान गरौं, सूर्यको अर्बौं किरणमध्ये पृथ्वीमा एउटा सानो कणमात्र आउने हो, त्यो अध्ययन गर्नमात्र हाम्रो सयवर्षे आयुले भ्याउँदैन । अरू सबै हाम्रो अनुमान र काबु बाहिर छ भने मानिस कसरी खगोलविद् हुन्छ ? हामीकहाँ त्यस्ता मापन गर्ने यन्त्र वा उपकरणसमेत छैनन् । कुन बेला कुन रुख ढल्छ, जमिन बग्छ वा कुन ठाउँमा पानी पर्छ भन्ने सबै प्रकृतिगत हो । मानिसले घटना हुनुपूर्व संकेतमात्र पाउन सक्छ, तर तयारी गर्नै भ्याउँदैन । यी विद् भनिनेहरू त घटना भैसकेपछि अध्ययन गर्ने र अनुमान लगाउनेहरू मात्र हुन् । त्यत्रो लगानी गरिएको अमेरिकाको नासा र त्यहाँका वैज्ञानिकले त यसरी जथाभावी भविष्यवाणी गर्दैनन् भने कहिल्यै पुस्तक नपढ्ने नेपाली विद्हरूले के जान्नु ? केवल फेसनका लागिमात्र हावादारी अनुमान लगाएर विद् भन्ने गरेका हुन् । ज्यो रत्ननिधि रेग्मी 'शुक्राचार्य', काठमाडौं"
सडक प्रयोगमा सावधानी,"सडकमा गाडीहरू एकआपसमा ठोकिँदा गाडी तथा मोटरसाइकलको सिसा फुटी सडकभरि छरिरहेको देखिन्छ । फुटेका सिसालाई छली गाडी तथा मोटरसाइकल चलाउन खोज्दा दुर्घटना भएको दृश्य देख्न, सुन्न पाइन्छ । फुटेका ठूला तथा मसिना सिसाका टुक्राले सडकमा हिँड्ने सर्वसाधारणलाई बाधा पुर्याइरहेको हुन्छ । टायर पञ्चर गराई समयमा गन्तव्यसम्म पुग्न कठिन भइरहेको हुन्छ । मर्मत गर्न निश्चित ठाउँको अभावले दुःखकष्ट चालकहरूले भोग्नु परिरहेको हुन्छ । फुटेका सिसाका टुक्रालाई सडकबाट चाँडो हटाउनसके क्षति न्यून हुने थियो । यस्तै मिनरल वाटर, कोक, पेप्सी, दूध, जुस प्याकिङ गरेका खाली प्लाष्टिक तथा कागजका खाली बोटल सार्वजनिक स्थानमा फाल्ने गर्नाले हिँडडुल गर्ने मान्छे कुल्चेर लड्ने सम्भावना हुन्छ । सवारी चालक आफ्नो गतिमा गाडीमा कुदाइरहेको हुन्छ । एक्कासी ती फालिएका वस्तुलाई किच्दा ठूलो आवाज आउँछ र त्यतातिर ध्यान जाने हुँदा बाइक तथा गाडी दुर्घटनासमेत हुने गरेको पाइन्छ । यस्ता वस्तु हामी जोकोहीले गाडी, मोटरबाइक, घरबाट फुत्त नफालौं, निश्चित ठाउँमा थुपार्ने कोसिस गरौं । सुमन महर्जन, तारकेश्वर४, काठमाडौं"
देउवा र पौडेललाई खुलापत्र,"प्रजातन्त्र पुनःस्थापनाका लागि तपाईहरूले खेलेको भूमिका प्रशंसनीय छ । तर पार्टी चलाउने मामिलामा तपाईहरूको भूमिका आशा गरेजस्तो छैन । यसबारे तपाईहरूलाई चिन्ता भएजस्तो पनि लागेन । अहिले पार्टी सभापति र वरिष्ठ नेता तपार्इंहरू हुनुहुन्छ । तपाईंहरू मेरा निम्न प्रश्नका जवाफ दिने साहस गर्नुहुन्छ ?१ स्थानीय र संसदीय निर्वाचनका बेला माओवादी लगायत अन्य पार्टीसँग चुनावी तालमेल गर्नुको कारण के ? आफ्नो बलबुतामा चुनाव नउठी अन्य पार्टीको बैसाखी टेक्नुपर्ने कारण प्रधानमन्त्री हुन पाइने लोभभन्दा अरु केही थियो कि ? २ समाजवादमा विश्वास गर्ने पार्टीको सरकार भएका बेला नाफा कमाइरहेका उद्योगहरूलाई निजीकरण गर्नु उचित थियो ? तपाईहरूलाई प्रजातान्त्रिक समाजवादका अनुयायी भन्न सकिने आधार केही बाँकी छन् ?३ भ्रातृ संगठनहरूको निर्वाचन पनि नगर्ने, पार्टी महाधिवेशन पनि समयमा नगरी पदमा टाँसिइरहन खोज्नुको उद्देश्य के ? डेढ वर्ष समय किन थप्नुपर्यो ? केन्द्रीय सदस्यहरूले त्यस्तो के चमत्कार गरे र अहिले सदस्यताको बहाना बनाएर समय थप गरिएको हो ?४ पार्टी जागरणबाट कति जनता जागे होलान् ? ५ तपाईहरू पार्टी चलाउनुहुन्छ कि गुट ? ६ चुनाव जितेपछि कार्यकर्ता रिझाए पुग्ने, जनताको कुरा अर्को चुनावसम्म सुन्नु नपर्ने ?७ प्रतिपक्षमा छँदा पनि भ्रष्टाचार, अनियमितता र अराजकताको विरोध नगरी चुप्प बस्नुको कारण के ?८ तनहुँको नतिजा आगामी निर्वाचनमा डडेलधुरामा हुँदैन भन्ने केही ग्यारेन्टी छ ?९ तपाईहरू त जानुहुन्छ नै, त्यसमा कुनै शंका भएन । तर पार्टीलाई पनि डुबाएरै जाने विचार गर्नुभएको हो ? हैन भने राजनीतिबाट विश्राम किन लिनुहुन्न ? ध्रुवराज पौडेल, रामपुर, पाल्पा"
सनकमा चलेको वायुसेवा,"ऋण काढेर किनिएका वाइडबडीको किस्ता साँवाव्याज तिर्न नसक्ने भई सरकारले हस्तक्षेप नगरे सम्पूर्ण प्रतिष्ठा डुब्ने क्षणमा आइपुगेको छ । निगमभित्र खेलिने अनुचित सरकारी खेलको अचानो हुनविवश निगम छ । निजी जहाज कम्पनीहरू बीचको प्रतिस्पर्धात्मक भिडमा सरकारी निगम निर्वस्त्र बनेको छ । उसैका आँखा सामुन्ने निजी एयरलाइनहरूले मज्जासँग आफ्नो व्यापार विस्तार गर्दै लैजान सफल हुँदा नयाँ वाइडबडी वर्षदिनदेखि गन्तव्य पहिल्याउन नसकी थन्किएका छन् । उडान भरेका स्थानहरूमा पनि यात्रुहरूको चाप निराशाजनक छ । दिनप्रतिदिन बजार र यात्रुहरूका विश्वास गुमाउँदै निगमले मार्सी चामल बेच्न नजानेका बेला निजी एयरलायन्सहरूले पिठो बेचेर लटालट कमाउँदै वर्षेनि जहाजहरू थपिरहेका छन्, आखिर कसरी? यी सबै त्यहाँ भित्रका धुवाँदार झण्डाको राजनीति हो । श्यामसुन्दर कुइँकेल, हाँडीगाउँ, काठमाडौं"
फेसबुक व्यापार,"फेसबुक, गुगल, युट्युब भन्दा आफूलाई आफैले चिनौं । सामाजिक सञ्जालले व्यक्तिगत डाटामात्रै होइन, तपाईंको समय र सिर्जनशीलतालाई पनि नष्ट गरिरहेको हुन्छ । त्यसैले फेसबुक चलाउने समय घटाएर पुस्तक पढ्न लगाउनुस् । जनकराज पोख्रेल, काठमाडौं"
अमेरिकी दबाबमा भारत,"अमेरिकाभारतबीच तनावको कारण वाणिज्य व्यापारमा मात्र सीमित छैन । एच१ बी भिसा प्रकरणदेखि धार्मिक स्वतन्त्रता विषयक द्विपक्षीय मतभेदसित अप्रत्यक्ष जोडिएको मानव अधिकार जुन अमेरिकी विदेश मन्त्री पोम्पेले इन्डिया इन्टरनेसनल सेन्टर, नयाँदिल्लीमा हालै दिएको नीतिगत प्रवचनमा प्राथमिकतासाथ उल्लेख गरेका थिए, त्यसैले भाजपाको गृहनीतिमा प्रश्न उठाएको छ । यिनै कारणले गर्दा पनि द्विपक्षीय सम्बन्ध सुधारको संकेत सहज देखिंँदैन । तसर्थ इन्डोप्यासिफिक रणनीतिका सूत्रधार र सहभागी भए पनि यी दुई मुलुक एकअर्काको स्वार्थप्रति कति संवेदनशील र समझदारी राख्न सक्छन् भन्ने प्रश्न यथावत छ । हुन त इन्डोप्यासिफिक कुनै मुलुक विरुद्धको रणनीतिक अवधारणा होइन भनी भारतीय विदेश मन्त्री जयशंकरले पोम्पेसँगै आयोजित प्र्रेस सम्मेलनमा भने । तर यी दुई महासागरहरूको सन्धि हुनुको कारण चीनको उदयलाई कसरी व्यवस्थापन गर्न सकिन्छ भन्ने नै रहेको तथ्य सर्वविदित छ । तसर्थ आपसी मतभिन्नता बाबजुद भारत र अमेरिकाले इन्डोप्यासिफिकप्रतिको प्रतिबद्धता कसरी अघि बढाउँछ, त्यसैमा ती राष्ट्रका भविष्य निर्धारित हुनेछ ।"
विश्वविद्यालय चोख्याउने अवसर,"अब दुईतीन महिनाभित्र सात विश्वविद्यालयका उपकुलपति र पदाधिकारी खाली हुँदै छन्, तर अहिलेसम्म छनोटको कुनै सुरसार देखिँदैन । समयमै यस्तो छनोट समिति नबनाई अन्त्यमा हतारहतार फेरि पुरानै तरिकाले भागबन्डाका आधारमा पदाधिकारी नियुक्ति गरियो भने हाम्रा विश्वविद्यालयको अस्तित्व समाप्त हुँदै जानेछ । हामीले नेपाललाई विकासोन्मुख देशमा रूपान्तरण गर्ने निर्धारित लक्ष्य हासिल गर्ने हो भने, सरकारको समृद्ध नेपाल सुखी नेपाली को सोच यथार्थमा परिवर्तन गर्ने हो भने विश्वविद्यालयमा व्याप्त राजनीतीकरणलाई समूल अन्त्य गरी योग्यता र क्षमताका आधारमा नयाँ पदाधिकारी छनोट गर्नुपर्छ । नत्र विश्वविद्यालयहरू राष्ट्रका लागि बोझ मात्र हुनेछन्, किनकि यिनले बदलिँदो विश्वपरिवेश र नेपालको आवश्यकता सम्बोधन गर्न सक्दैनन् । विश्वविद्यालयको नयाँ नेतृत्वले विश्वको परिवर्तित परिवेश र नेपालको आवश्यकताका आधारमा शिक्षा र अनुसन्धानलाई एकीकृत रूपमा अगाडि बढाउनु आवश्यक छ । यसको सुरुवात उपकुलपति लगायतको निष्पक्ष र पारदर्शी छनोटबाट मात्र सम्भव छ । नत्र भने विश्वविद्यालय सुधारको सुरुवात गर्न अरू पाँच वर्ष पर्खनुपर्नेछ, जसले देश विकासको गतिलाई पछि पार्दै लैजानेछ ।"
नकारात्मकता होइन आलोचना,"आवश्यक सबै सूचना, कोषको मुख्य थैलो एवं शक्ति अभ्यासको अख्तियारीसमेत बोकेर बसेकाहरू बढी सचेत हुनुपर्ने हो । तिनले देखाएको दक्षिणपन्थी रवैयाले व्यवस्थालाई संकटग्रस्त बनाउन थालेको छ । संघीयता र समानुपातिक समावेशिता जस्ता प्रावधान सकेसम्म चाँडो पंगु बनाउने उनीहरूको स्पष्ट ध्येय छ । साथै, धर्मनिरपेक्षताका पक्षपातीजति सबैलाई विदेशी क्रिस्चियन मिसनरीका दलाल भनेर लाञ्छित गर्नेमा पनि उनीहरू कटिबद्ध छन् । निहत्था कविलाई सामाजिक सञ्जालमा धम्क्याउने र बिनाकारण पक्राउ गर्नेसम्मका हर्कत गर्नुले जति व्यवस्थालाई क्षति गर्छ, त्यति कमल थापाका दुईचार आमसभाले गर्न सक्दैनन् । सरकारको आलोचना भजाएर आफ्नो क्षणिक लाभ साध्न खोज्नेसँग सचेत हुनु ठीक हुन्छ । तर त्यसैका नाममा सरकारको आलोचनालाई नकारात्मक भन्नु प्रत्युत्पादक हुन्छ ।"
लोकको सेवा नगर्ने विज्ञापन,"निरन्तर संघर्षको अपरिहार्यतालोकसेवाको पछिल्लो विज्ञापनमा कुन समुदाय समेटियो वा समेटिएन भन्ने मात्रै होइन, बलिदानबाट प्राप्त अधिकारको रक्षासँग गाँसिएको संवैधानिक प्रावधानको रक्षाको सवाल हो यो । उत्पीडक र उत्पीडित समुदायबीचको वर्गीय दृष्टिकोणको सवाल पनि हो यो । त्यसैले सबै उत्पीडित समुदायले आफ्नो अधिकार, स्वाभिमान र पहिचानको मुद्दासँग अभिन्न रूपमा जोडिएको यो सैद्धान्तिक प्रश्नलाई मुक्ति आन्दोलनमा जोड्नुपर्छ । परिवर्तनविरोधी शक्तिले जहिले पनि राज्यसत्ताको बलमा दमन गर्ने, भ्रम सिर्जना गर्ने र फुटाउने तरिकाद्वारा आन्दोलन कमजोर पार्ने प्रयत्न गर्छ । तसर्थ सबै उत्पीडित समुदायबीचको सुदृढ एकताको बलमा मात्रै शासक वर्ग र समुदायका सबै खाले षड्यन्त्र र योजनालाई चकनाचुर पार्न सकिन्छ । संवैधानिक अधिकार खोस्ने संवैधानिक निकायको कुचेष्टाले सबै उत्पीडितलाई एक ठाउँमा जुट्ने अवसर दिलाएको छ । उत्पीडित समुदायले प्राप्त गरेका संवैधानिक अधिकारको व्यावहारिक प्रयोग र थप अधिकार प्राप्तिका लागि निरन्तर संघर्षको अपरिहार्यतालाई यसले थप पुष्टि गरेको छ । लेखक पूर्वसभासद तथा दलित मुक्ति संगठनका नेता हुन् ।"
पाकिस्तानी पूर्वप्रधानमन्त्री पक्राउ,पाकिस्तानका पूर्वराष्ट्रपति असिफ अली जर्दारी पनि गत साताभ्रष्टाचार अभियोगमा पक्राउ परेका थिए । पूर्वप्रधानमन्त्री नवाज सरिफ भने भ्रष्टाचारकै मुद्दामा सात वर्षे जेल सजाय भुक्तान गरिरहेका छन् ।भ्रष्टाचारविरुद्धको निकायका अधिकारीका अनुसार नवाजका भाइ शभाज सरिफलाई समेत पक्राउको तयारी भइरहेको छ । गतवर्ष प्रधानमन्त्रीमा निर्वाचित भएसँगै इमरान खानले भ्रष्टाचारविरोधी कारबाहीलाई तीव्रता दिएका छन् ।
जरिवाना तिरे स्वदेश फिर्ता,यसअघि सरकारले सञ्चालन गरेको थ्री प्लस वान भोलेन्टर्ली आममाफी कार्यक्रममा भने न्यूनतम ४ सय रिंगिट जरिवाना तोकिएको थियो । तर गैरकानुनी रूपमा मलेसियामा रहेको अवधिका आधारमा जरिवाना रकम तोकिएका कारण कतिपयले ३ हजार १ सय रिंगिटसम्म तिरेका थिए । मलेसियाको सरकारी तथ्यांकअनुसार सन् २०१४ देखि गतवर्षको अगस्टसम्म सञ्चालन गरिएको उक्त आममाफी कार्यक्रममार्फत ८ लाख ४० हजार गैरकानुनी आप्रवासी कामदार स्वदेश फर्केका थिए ।
जापानको एनिमेसन स्टुडियोमा आगजनी,सन्दिग्ध व्यक्तिको स्टुडियोसँग के सम्बन्ध थियो भन्नेबारे अनुसन्धान भइरहेको प्रहरीले जनाएको छ । जापानी प्रधानमन्त्री सिन्जो अबेले निकै दुःखदायी घटना भएको बताउँदै समवेदना प्रकट गरेका छन् । सन् १९८१ मा स्थापित क्योटो एनिमेसनले निर्माण गरेका ना भएको थियो । केअन र द मेलन्कली अफ हारूही सुजुमिया जापानमा निकै लोकप्रिय छन् । एनिमेसन स्टुडियोमा आगजनीको समाचार सार्वजनिक भएसँगै प्रशंसकहरूले सामाजिक सञ्जालमा घटनाबारे दुःख व्यक्त गरेका छन् ।
घरेलु हिंसाविरुद्ध बोलेकी हुँ,"तीन वर्षदेखि आफूले घरेलु हिंसा सहँदै बस्नु गल्ती भएको स्विकार्छिन् शिल्पा । कानुन त रहेछ नि । गल्ती गर्नेले सजाय पाउँदो रहेछ यसैलाई घरेलु हिंसा भनिँदो रहेछ भन्ने आफूले बल्ल बुझेको बताउँदै उनी भन्छिन्, यस्तो पीडा भोग्ने गाउँमा झन् कति होलान् ? मैले घरेलु हिंसाविरुद्ध बोलेकी हुँ । नत्र छविजीले माफी मागिसक्नुभएको छ, डिभोर्स केस फाइल भइसकेको छ, अलगअलग भइहालिन्छ । चुप बस्दा हुने हो । तर चुप बस्नु हुँदैन ।"
पुस्तकमा कूटनीति,"भट्टराईले नेपालको परराष्ट्र कार्यालय र यसका स्रष्टा वा प्रमुख पात्रहरूको भूमिकाको व्याख्या पनि पुस्तकमा रहेको बताएको छ । मुलुकको कूटनीतिक सेवामा करिब ४ दशक बिताएका उनले कोलकातास्थित जादवपुर विश्वविद्यालयबाट नेपालभारत सम्बन्धमा विद्यावारिधि र भारतको वैदेशिक सेवाका विभिन्न पक्षमाथि महाविद्यावारिधिसमेत गरेका छन् । मुलुकको कूटनीतिक सेवामा झन्डै चार दशक बिताउँदाको अनुभव पनि हो यो पुस्तक, विज्ञप्तिमा भनिएको छ, यो पुस्तक विदेश अड्डाका प्रमुख सञ्चालकहरूको भूमिकावरिपरि घुमेको छ । पुस्तकमा बीपी, गिरिजाप्रसाद र मातृकाप्रसाद कोइराला, सूर्यप्रसाद उपाध्याय, ऋषिकेश शाहलगायतका कूटनीतिज्ञ र राजनीतिज्ञबारे विश्लेषण छ ।"
जमुनाको ए चेली,महोत्तरी (कास) महोत्तरीको बर्दिबासकी गायिका जमुना पोखरेलको ए चेली नजाऊ न खाडीमा बोलको गीत ल्याएकी छन् । राष्ट्रियसभाकी उपाध्यक्ष शशिकला दाहालले बिहीबार गीत लोकार्पण गरिन् । पोखरेलको गीतमा विदेश गएर महिलाले भोग्नुपरेका समस्या उठाइएको छ । उपाध्यक्ष दाहालले समाजमा सकारात्मक चेतना अभिवृद्धि गर्न पोखरेलको गीतले सघाउने दाबी गरिन् । गीतमाथि टिप्पणी गर्दै प्रदेशसभा सदस्य शारदादेवी थापाले समाजका विकृति र विसंगतिलाई गीतबाट न्यूनीकरण गर्न सकिने बताइन् । गीतमा विदेशमा गएर फर्किने महिलाको कथा समेटिएको छ ।
मृगौला प्रत्यारोपण सबै सफल,"केन्द्रले मुलुकमै पहिलो पटक कलेजो प्रत्यारोपण गरेको हो । अहिलेसम्म चार जनामा कलेजो प्रत्यारोपण गरेको छ । त्यस्तै मस्तिष्क मृत्यु भएका ६ जनाको मृगौला र एक जनाको कलेजो अन्य व्यक्तिमा प्रत्यारोपण गरेको छ । हालसम्म देशमै पहिलो पटक आफ्नो परिवारभित्र अंगदाता र ग्रहणकर्ताबीच म्याच नभएमा दुई परिवारबीच साटासाट गरी गरिने मृगौला प्रत्यारोपण २८ जोडी अर्थात् ५६ जनामा सम्भव भइसकेको छ । छिमेकी मुलुकका नागरिक र विश्वभरबाट गैरआवासीय नेपाली केन्द्रमा मृगौला प्रत्यारोपणका लागि आउने गरेको डा श्रेष्ठले बताए । हामी मृगौला प्रत्यारोपण निःशुल्क गर्छौं तर छिमेकी मुलुकमा २० देखि ५० लाख रुपैयाँसम्म खर्च हुन्छ, उनले भने, हालै मात्र छिमेकी मुलुकमा प्रत्यारोपण गर्न गएका नेपालका एक प्रतिष्ठित व्यक्तिको प्रत्यारोपणपछि ज्यान गएको उदाहरण नभएको होइन । तर आफ्नै देशको प्रत्यारोपण केन्द्रमा भएका शतप्रतिशत सफलतालाई मान्यता नदिइनु उचित र देशजनताको भलोमा हुन सक्दैन ।"
सुरुङ निर्माण ठेक्कामा ढिलाइ,गुर्जुधाराबाट पश्चिमतर्फ ६ सय मिटरको आकाशे पुल (फ्लाई ओभर) बन्नेछ । यो उत्तरतर्फ मोडिएर साढे २ किमि सडक बन्नेछ जुन सुरुङको मुखमा पुग्नेछ ।
बैंकले गर्ने बिमामा कडाइ गरिँदै,बैंक तथा वित्तीय संस्थाले बाध्यात्मक रूपमा बिमा गराएकामध्ये आधाभन्दा धेरै पोलिसी रद्द हुने गरेको जानकारी प्राप्त भएको छ । ऋण लिनकै लागि पहिलो वर्ष बिमा शुल्क तिर्ने र अर्को वर्षबाट नतिर्दा ती पोलिसी रद्द हुने गरेको एक बिमा कम्पनीका प्रमुख कार्यकारी अधिकृतले बताए ।
पटनाबाट डिजेल पठाइयो,इन्डियन आयल कर्पोरेसनको लगानीमा सञ्चांलित यो परियोजनाका लागि नेपालले पाइप लाइन ओछ्याउने स्थान र वीरगन्जका केही स्थानमा नेपाल आयल निगमले मुआब्जा वितरणको कामबाहेक नेपाल सरकारको लगानी छैन । परियोजनाको लागत प्रतिकिमि भारु ४ देखि ५ करोड रुपैयाँ र परियोजनाको कुल लागत झन्डै ३ सय ५० करोड भारु रहेको छ । पाइप लाइन सञ्चालनमा आएपछि हाल नेपालले इन्धन ढुवानीमा खर्च गर्दै आएको वार्षिक २ अर्ब रुपैयाँ जोगिने र वीरगन्जस्थित सीमामा लाग्ने सवारी साधनको जाम पनि ह्वात्तै घट्ने आशा गरिएको छ ।
"प्रमुख भन्सारमा घट्यो, उत्तरी नाकामा बढ्यो","यो नाकाबाट तयारी कपडा, स्याउ, लेडिज सेन्डल, रबर, प्लास्टिकका जुत्ताचप्पल, हाते झोला, छालाको जुत्ता, मोटरको ब्याट्री, यूपीएस, चस्माचस्माको फ्रेम, प्लास्टिकका सामानलगायतका मुख्य वस्तुहरू पैठारी भइरहेको खड्काले बताए ।"
टाटाको मनसुन क्याम्पमा एक्सचेन्ज अफर,"काठमाडौं (कास) टाटा मोटर्सको आधिकारिक बिक्रेता सिप्रदी ट्रेडिङले बुधबारबाट तीनदिने एक्सचेन्ज अफरसहितको फ्री मनसुन चेकअप क्याम्प सञ्चालन गरेको छ । काठमाडौंको सोल्टीमोड, बालकुमारी, बागडोल र काठमाडौं बाहिरका इटहरी, पोखरा, नेपालगन्ज, वीरगन्ज र मेचीमा क्याम्प सञ्चालन भइरहेका छन् । आफ्ना पायकका क्याम्पमा ग्राहकहरूले टाटाका गाडीहरूको चेकजाँच गराउन सक्ने र गाडी एक्सचेन्ज गर्न सकिने सुविधासमेत उपलब्ध छ । गाडीको उचित मूल्यांकन र आकर्षक क्यास डिस्काउन्ट अफरसमेत प्रदान गरिने कम्पनीले जनाएको छ ।"
टीभीएस ग्राहकलाई अन्तर्राष्ट्रिय रेस ट्र्याकमा अवसर,काठमाडौं (कास) जगदम्बा मोटर्सले टीभीएस मोटरसाइकलका ग्राहकलाई लक्षित गरी अपाचे रेस ट्र्याक एक्सपेरियन्स योजना ल्याएको छ । यो योजनाअनुसार नेपालभर रहेका टीभीएस मोटरसाइकलका कुनै पनि सोरुममा गएर अपाचे आरआर थ्री १० र अपाचे २०० फोरभीभी २ को टेस्ट राइड मात्र गरी उक्त योजनामा सहभागी हुन सकिनेछ । २५ जना भाग्यशाली विजेताहरूले भारतको चेन्नईमा रहेको मद्रास मोटर रेस ट्र्याकमा अपाचे आरआर थ्री १० र अपाचे २०० फोरभीभी २ कुदाउनुको अनुभव सँगाल्न पाउने कम्पनीले जनाएको छ ।
सामसङको सर्भिस सेन्टर,"काठमाडौं (कास) काठमाडौं न्युरोडस्थित ताम्राकार कम्प्लेक्समा सामसङ मोबाइलको सर्भिस सेन्टर खुलेको छ । कम्पेक्सको तेस्रो तलामा स्थानान्तरित नयाँ सर्भिस सेन्टर यसअघि सोही कम्प्लेक्सको चौथो तलाबाट सञ्चालित थियो । गुणस्तरीय सेवा प्रदान गर्ने उद्देश्यसहित कम्पनीले आफ्नो आधिकारिक सर्भिस सेन्टर ताम्राकार कम्पेक्समा स्थानान्तरण गरेको जनाएको छ । सर्भिस सेन्टरमा थप ५ काउन्टर थपिएका छन् । यसअघि कम्पनीले काठमाडौंका सुन्धारा, कमलादी, बालाजु र ललितपुरको जावलाखेल, भक्तपुरको सूर्यविनायकलगायत ठाउँमा आधिकारिक सर्भिस सेन्टर खोलिसकेको छ ।"
एभरेस्ट बैंकका ग्राहकलाई ब्लु क्रसमा छुट,काठमाडौं (कास) एभरेस्ट बैंकले ग्राहकहरूलाई उपचारमा छुट गर्न ब्लु क्रस अस्पतालसँग साझेदारी गरेको छ । बैंक र ब्लु क्रस अस्पतालबीचको एमओयूअनुसार ग्राहकहरूले अब विभिन्न सेवाहरूमा छुट पाउनेछन् । त्यसका लागि बैंकको एटीएम वा क्रेडिट कार्ड देखाए पुग्छ । देशभर १० लाखभन्दा बढी ग्राहक रहेको यो बैंक हालै क्यामेलस रेटिङमा बेस्ट रेटेड कमर्सियल बैंकमा पर्न सफल भएको जनाइएको छ ।
एनआईसीमेघा हस्पिटल सम्झौता,"काठमाडौं (कास) एनआईसी एसिया बैंक र ललितपुरको धोबीघाटस्थित मेघा हस्पिटलबीच छुटसम्बन्धी सम्झौता भएको छ । बैंकका कर्मचारी, डेबिट एवं क्रेडिट कार्डवाहक तथा ग्राहकहरूलाई मेघा हस्पिटलमा उपचार गराउँदा विभिन्न सेवा सुविधामा २० प्रतिशत र फार्मेसीमा १० प्रतिशतसम्मको छुट प्रदान गर्न सम्झौता भएको हो । उक्त सम्झौतापत्रमा बैंकका तर्फबाट डिजिटल बिजनेस विभागका इन्चार्ज रौनक करवा र हस्पिटलका तर्फबाट अध्यक्ष किशोरजंग राणाले हस्ताक्षर गरेका छन् ।"
क्याम्पियन कलेजमा स्नातक उपाधि,काठमाडौं (कास) चौधरी ग्रुपअन्तर्गतको सीजी एजुकेसनद्वारा सञ्चालित क्याम्पियन कलेजले होटल हिमालयमा स्नातक उपाधि कार्यक्रम सम्पन्न गरेको छ । करिब १५० जना विद्यार्थीले स्नातक उपाधि लिए । उक्त कार्यक्रम कलेज व्यवस्थापन समितिका अध्यक्ष दामोदरप्रसाद लामिछानेको अध्यक्षतामा र नबिल बैंकका प्रमुख कार्यकारी अधिकृत अनिलकेशरी शाहको प्रमुख आतिथ्यमा सञ्चालन भएको थियो । सीजी कर्प ग्लोबलका कार्यकारी निर्देशक निर्वाणकुमार चौधरीले सम्पूर्ण विद्यार्थीलाई सफल जीवनका लागि शुभकामना व्यक्त गरेका थिए ।
सिभिल बैंकलाई आईएसओ मान्यता,"यो प्रमाणपत्र कुनै पनि संस्थाले आफ्नो सेवा र सुविधालाई ग्राहक केन्द्रित बनाउन परिस्कृत गर्दै अनवरत रूपमा अन्तर्राष्ट्रियस्तरको सेवा तथा सुविधा प्रदान गर्दा पाइने गुणस्तरको प्रमाणीकरण हो, बैंकले जारी गरेको विज्ञप्तिमा भनिएको छ । प्रमाणपत्र नियमनकारी निकायहरूद्वारा जारी गरिएको सबै नियम तथा कानुनको पालना गरिएको प्रमाणीकरण पनि भएको बैंकले दाबी गरेको छ । नेपालमा सञ्चालित २८ वाणिज्य बैंकमध्ये उक्त प्रमाणपत्र पाउने यो चौथो संस्था भएको बैंकका प्रमुख कार्यकारी गुरुङले बताए । यसैगरी काठमाडौं (कास) सिभिल बैंकले बाँकेको कोहलपुरमा शाखा कार्यालय सञ्चालनमा ल्याएको छ । शाखा कार्यालयको एक समारोहका बीच कोहलपुर नगरपालिकाका प्रमुख लुटबहादुर रावतले उद्घाटन गरे । उद्घाटन समारोहमा विभिन्न राजनीतिक दलका प्रतिनिधि, उद्योगी व्यवसायी तथा सर्वसाधारणको उपस्थिति रहेको थियो ।"
टेलिकमको लाइसेन्स नवीकरण,सरकारले २०६९ जेठमा राजपत्रमा सूचना प्रकाशित गर्दै आधारभूत टेलिफोन सेवाको अवधारणा ल्याएको थियो । आधारभूत टेलिफोन सेवाको अनुमतिमा मोबाइल सेवाको अनुमतिपत्र पनि पर्छ । हाल यूटीएल र स्मार्ट टेलिकमसाग आधारभूत टेलिफोन सेवाको अनुमतिपत्र छ । राजपत्रमा प्रकाशित सूचनाअनुसार आधारभूत टेलिफोन सेवाको नवीकरण शुल्क प्रस्ट छ । आधारभूत टेलिफोन सेवाको अनुमतिपत्रका लागि ३५ करोड ७५ लाख रुपैयाँ कामय गरेको छ । यो अनुमतिको १० वर्षपछि प्रति ५ वर्षमा २० अर्ब १३ करोड २७ लाख रुपैयाा नवीकरणबापत तिर्नुपर्ने प्रावधान छ । पहिलोपटक नवीकरणका लागि २० अर्ब तिर्ने सर्त राखे पनि एनसेल र नेपाल टेलिकमबीच कसले पहिलो नवीकरण शुल्क तिर्ने भन्ने विवाद भएपछि २०६९ असोज १४ गते बाबुराम भट्टराई नेतृत्वको सरकारले दुवै कम्पनीलाई ८ किस्तामा रकम बुझाउने सुविधा दिएको थियो । सोही सुविधाको उपभोग गर्दै दुवै कम्पनीले किस्तामा शुल्क तिरेका हुन् ।
लन्डनका बसमा नेपाली पोस्टर,लन्डन दूतावासले नेपाल भ्रमण वर्ष २०२० को प्रवर्द्धनकै सिलसिलामा लन्डनका राता बसहरूमा प्रचारमूलक पोस्टरहरू राखिएको जनाएको छ । यसअघि लन्डनको लर्ड्स क्रिकेट ग्राउन्ड नजिकैको सेन्ट जोन्स उड अन्डरग्राउन्ड रेल स्टेसनमा पनि नेपाल भ्रमण वर्षका पोस्टर टाँसेको थियो । बेलायतका लागि नेपाली राजदूत दुर्गाबहादुर सुवेदीको संयोजकत्वमा तयारी समिति गठन गरी दूतावासले भ्रमण वर्ष प्रवर्द्धनका विभिन्न कार्यक्रम गरिरहेको छ । दूतावासले सन् २०२० मा बेलायतबाट मात्रै १ लाख पर्यटक नेपाल भित्र्याउने लक्ष्य सार्वजनिक गरिसकेको छ ।
सुदूरपश्चिममा ७ अर्ब फ्रिज,स्थानीय तहमा पनि उस्तै प्रदेशका ८८ वटै स्थानीय तहले पनि ६० देखि ८० प्रतिशतसम्म मात्रै खर्च गर्न सकेका छन् । बजेट सक्न असारको २५ गतेसम्म योजनाको सम्झौता गर्ने र भुक्तानी गर्ने क्रम जारी राखे पनि उनीहरूले ८० प्रतिशतभन्दा बढी खर्च गर्न नसकेका हुन् । कैलाली उद्योग वाणिज्य संघका पूर्वअध्यक्ष दिनेश भण्डारी सरकारको योजना कार्यान्वयन गर्ने सयन्त्र नै चुस्त नभएर हरेक वर्ष ठूलो बजेट फ्रिज जाने गरेको बताउँछन् ।
नेप्से घट्यो,"बिहीबार ४१ करोड १३ लाख रुपैयाँ बराबरको सेयर कारोबार भएको छ । कारोबार रकम अघिल्लो दिनको करिब साढे १ करोड रुपैयाँले कम हो । उक्त दिन कारोबारमा आएका १ सय ५८ कम्पनीमध्ये ६४ को सेयर मूल्य बढ्यो, ६७ को घट्यो र बाँकी २७ कम्पनीको सेयर मूल्य स्थिर छ । नेप्से परिसूचक घटेपछि सेयर बजारको आकार (कुल बजार पुँजीकरण ) पनि खुम्चिएर १५ खबै ८४ अर्ब रुपैयाँ कायम भएको छ ।"
सञ्चय कोषले ब्याज घटायो,"अरू ऋणमा भने ब्याजदरमा परिवर्तन नगरिएको कोषले जनाएको छ । कोषले विशेष सापटीमा ९५०, ४० लाखसम्मको घर सापटीमा ९७५ तथा सञ्चयकर्ता शैक्षिक सापटी र घर मर्मत सापटीमा ९७५ तथा सरल चक्र कर्जामा १०२५ प्रतिशत ब्याजदरलाई यथावत् राखेको छ ।"
प्रभावित क्षेत्रमा संसदीय टोली,"हामी राजधानीमा पहिला अवलोकन गर्छौं । त्यसपछि दुई टोली बनाएर ४ गते तराई जाँदै छौं, श्रेष्ठले भनिन् । समितिकी उपसचिव बबिता मिश्रले अवलोकनमा जाँदा सरोकारवाला निकाय सबैलाई समावेश गराउने बताइन् । काठमाडौंका विभिन्न भागमा रहेका नदी अतिक्रमण गरेर संरचना बनाएको पाइएपछि भूमिसुधार कार्यालयका प्रतिनिधिलाई समेत सहभागी गराएर अनुगमन गरिने सभापति श्रेष्ठको भनाइ छ ।"
"'राहत होइन, सुरक्षित बास'",मुख्यमन्त्री राउतले गौरमा डुबानबाट मृत्यु भएका स्थानीय शिवमंगल पटेलको परिवारलाई जिल्ला विपद् व्यवस्थापन समितिका तर्फबाट एक लाख सहयोग गरेका थिए । त्यसपछि उनी औरैयास्थित बाँध पुगेका थिए ।
१५ किमिमा दुई दर्जन पहिरो,"राजमार्ग अवरुद्ध भएपछि खाद्यान्न एवं पेट्रोलियम पदार्थको ढुवानीमा समस्या भएको उदयपुर उद्योग वाणिज्य संघ कटारीका महासचिव जमानसिंह बस्नेतले बताए । सवारी आवागमन बन्द हुँदा माथिल्लो क्षेत्रमा खाद्यान्न र पेट्रोलियम पदार्थको ढुवानीमा कठिनाइ भएको छ, उनले भने, त्यसैगरी सर्वासाधारणलाई समेत आवतजावतमा समस्या भएको छ । पेट्रोलियम पदार्थको ढुवानी नहुँदा ओखलढुंगा, खोटाङ र सोलुखुम्बुका आन्तरिक सडकमा सञ्चालन हुने यातायात घरमै थन्किएका छन्।"
सिद्धबाबामा सास्ती,"सुरुङमार्गमा पनि आकस्मिक अवस्थामा बाहिर निस्कन ३३ सय मिटरमा ढोका हुनेछन् । सुरुङमार्ग सुरु हुने तल्लो भागमा दुईतले भवन बन्नेछ । पहिलो तलामा ग्यारेज, विद्युतीय कक्ष, भोल्टेज कक्षलगायत हुनेछ भने दोस्रो तलामा विद्युतीय एवं मर्मत कक्ष, कन्ट्रोल, किचन, डायनिङ, कन्ट्रोल रुम, बैठक कक्ष बनाउन सुझाव दिइएको छ । यी सबै काम निर्माण व्यवसायीले सरासर गर्ने हो भने नोभेम्बर २०२५ सम्म सक्ने डीपीआरमा उल्लेख छ ।"
"मागपत्र होइन, बसेर कुरा गरौं : सदस्यसचिव","सदस्यसचिव सिलवालले अभिभावकलाई मागपत्र बुझाउने नभई भेटेर कुरा गर्न सुझाए । तपाईहरूलाई केही चाहियो भने बुवाआमालाई पक्कै पनि मागपत्र दिनुहुन्न होला । कुरा गर्नु हुन्छ होला । म पनि खेलकुदको अभिभावक हुँ । केही समस्या छन् भने भेट्न आउनुस्, बसेर कुरा गरौंला र समाधन निकाल्न सकिएला । माग पत्र दिइरहनुपर्दैन, माग र ज्ञापनपत्र दिने प्रचलनप्रति उनले व्यंग्य कसे । खेलाडी संघका अध्यक्ष श्रेष्ठले सदस्यसचिवलाई सुझावसहितको १३ बुँदे ध्यानाकर्षण पत्र बुझाएका थिए । पत्रमा बृहत राष्ट्रिय खेलकुदका स्वर्ण विजेतालाई मात्र नगद पुरस्कार दिँदै आएकोमा रजत र कांस्यलाई पनि पुरस्कार व्यवस्था गर्नुपर्ने, सागको तयारीलाई तीव्र पार्नुपर्ने, सागको छनोट आधार स्पष्ट हुनुपर्ने, पदक विजेता खेलाडीको वर्गीकरण गरी सामाजिक सुरक्षा व्यवस्था गर्नुपर्ने, नयाँ पुस्ताका खेलाडीलाई आकर्षित गर्न सरकारले नीति ल्याउनुपर्ने, स्थानीयदेखि अन्तर्राष्ट्रिय स्तरका खेलाडीको पहिचान खुल्ने गरी परिचयपत्र व्यवस्था गर्न र त्यसैका आधारमा सरकारले निश्चित सहुलियतमा पहल गर्नुपर्ने र खेलाडीलाई पलायन हुनबाट जोगाउन नीतिगत पहल गर्नुपर्नेलगायत छन् । त्यस्तै सागका स्वर्णधारी, एसियाडका पदकधारी र ओलम्पियनलाई दिइँदै आएको आजीवन भत्तालाई निरन्तरता दिँदै सागका रजत र कांस्य विजेतालाई पनि भत्ताको व्यवस्था गर्नुपर्ने, देशका लागि दिएका खेलाडीको मापन गरी प्रतियोगितापछि पनि खेलाडीको बिमा हुनुपर्ने, सागमा ३ वा सो भन्दा बढी स्वर्ण जित्ने खेलाडीलाई सरकारले नगद पुरस्कारबाट सम्मान गरिसकेकोमा ३ भन्दा कम स्वर्ण जित्ने खेलाडीलाई पनि नगद पुरस्कार व्यवस्था हुनुपर्ने, राजनीतिक आस्थाका आधारमा खेलाडीमाथि हुने विभेदको अन्त्य हुनुपर्ने र राष्ट्रिय खेलाडी कल्याण कोषमा केही वर्षदेखि रकम थप गर्ने कार्य रोकिएको हुँदा हरेक वर्ष २० लाखका दरले कोषमा रकम थप गर्ने प्रक्रिया अगाडि बढाउनुपर्ने पत्रमा उल्लेख गरिएको छ ।"
विश्वकप विजेता बेलिस सनराइजर्समा,"बेलिस २०१५ मा इंग्ल्यान्डको प्रशिक्षक बनेका थिए । इंग्ल्यान्डले त्यही वर्ष एसेस ३२ ले जितेको थियो । अर्को वर्ष विश्व टान्टी२० को फाइनल पुगेको इंग्ल्यान्ड एकदिवसीय अन्तर्राष्ट्रिय वरीयताको शीर्ष टोली पनि बनेको थियो । उनले यसअघि २०११ मा श्रीलंकालाई विश्वकपको फाइनलसम्म डोर्याएका थिए, जहाँ टोली उपाधि भिडन्तमा आयोजक भारतसँग पराजित भएको थियो । मुडीको प्रशिक्षणमा सनराइजर्सले २०१६ मा आईपीएल जितेको थियो । २०१८ मा फाइनलमा पराजित सनराइजर्स यस वर्ष प्लेअफमा पुगे पनि चौथोमै समेटिएको थियो । मुडीले सात सिजन बिताउनेक्रममा सनराइजर्सलाई पाँचपल्ट प्लेअफमा पुर्याए । सनराइजर्सले बेलिसलाई ल्याएपछि प्रशिक्षण टोलीका अन्यलाई के गर्नेबारे निर्णय गरिसकेको छैन । टोलीले भीभीएस लक्ष्मणलाई मेन्टर र मुथैया मुरलिथरनलाई परामर्शदाताका रूपमा राखिरहने छ । सनराइजर्समा विलियम्सनको अलावा विश्वकप विजेता इंग्ल्यान्डका स्टार जोनी बेरिस्टो पनि छन् ।"
ट्रिपियर र हर्मोसो एट्लेटिकोमा,एट्लेटिकोले २४ वर्षे हर्मोसेले ५ वर्षे सम्झौतामा हस्ताक्षर गरेको बताएको छ । उनी म्याड्रिडका हुन् र उनले एट्लेटिको प्रतिद्वन्द्वी छिमेकी टोली रिएलको युथ एकेडेमीबाट खेल्न सुरु गरेका थिए । उनले स्पान्योलबाट पछिल्लो दुई सत्रमा ५९ खेल खेल्दै चार गोल गरे । हर्मोसोले स्पेनबाट पनि ३ खेल खेलेका छन् । एट्लेटिकाका प्रशिक्षक डिएगो सिमोनीले पोर्चुगलका टिनएजर जोओ फेलिक्सलाई १२ करोड ६० पाउन्डमा लिइसकेका छन् ।
युभेन्ट्समा लिग्ट,उनी र युवा साथी खेलाडीको मदतले पछिल्लो सिजनको युरोपेली च्याम्पियन्स लिगमा उत्कृष्ट प्रदर्शन गर्दै अयाक्सले सेमिफाइनल यात्रा गरेको थियो । उनका अयाक्सकै टिममेट २२ वर्षीय मिडफिल्डर फ्रेन्की डी जोङ बार्सिलाना गइसकेका छन् । डी लिग्टले वार्षिक ७५ लाख युरो पारिश्रमिक पाउने छन् । बोनससँगै यो रकम एक करोड २० लाख युरोसम्म पुग्नेछ । अयाक्सका लागि सबै प्रतियोगितामा गरी १ सय १७ खेलमा डी लिग्टले १७ गोल पनि गरेका छन् ।
रोय टेस्ट टोलीमा,"इंग्ल्यान्डका छनोटकर्ताले अस्ट्रेलियाविरुद्धको एसेज सिरिजका लागि रोयलाई रातो बलको बानी बसाल्ने प्रयास गरेको हो । चोटग्रस्त डरहमका उडसँगै ससेक्सका पेसम्यान जोफ्रा आर्चर पनि आयरल्यान्डविरुद्ध छनोट टिममा छैनन् । आर्चर पनि चोटग्रस्त छन् । उडले चोटकै कारण एसेज सिरिजको सुरुआती केही खेल गुमाउने पनि तय छ । अर्को साता लर्डसमा हुने आयरल्यान्डविरुद्धका टेस्ट पाँचको स्थानमा चार दिनको हुनेछ । इंग्ल्यान्ड टिम ः जो रुट (कप्तान), मोइन अली, जिम्मी एन्डरसन, जोनी बेरिस्टो, स्टुवार्ट ब्रोड, रोरी बर्नस, साम कुरान, जो डेनली, लेविस ग्रेगरी, ज्याक लेच, जेसन रोय, ओली स्टोन र क्रिस वोक्स ।"
तेक्वान्दो मलेसियातिर,"काठमाडौं (कास) सरावक चिफ मिनिस्टर तेक्वान्दो प्रतियोगितामा भाग लिन नेपाली टोली बिहीबार मलेसियाको कुचिङ गएको छ । सुजन घर्ती मगर, एलिसा सुनुवार, अभिषेक कटुवाल, विसन गुरुङ, कृष थापा, आर्यन बस्नेत, धर्मजित बिक, आस्था दाहाल, विपुल अर्याल, रुपसना जर्घा, सागर छन्त्याल, कुमार तामाङ, सरोज तामाङ, ज्ञानबहादुर परियार, रोकश गुरुङ, कृतिक भण्डारी र निर्मल लामा छन् । स्पर्धा जुलाई १९ देखि २१ सम्म हुनेछ ।"
पदकधारीलाई स्वागत,काठमाडौं (कास) नवौं थाइल्यान्ड ओपन कराँते च्याम्पियनसिपमा एक स्वर्णसहित चार पदक जितेका खेलाडी टोली स्वदेश फर्किएको छ । उनीहरू विमानस्थलमा भव्य स्वागत गरियो ।
चाहना सुपर लिग,मिनर्वाले टीटमार्फत गोलकिपर अर्शदीप सिंहलाई चार सिजनपछि बिदाइ गरेको जनाएको छ । अरु दुई गोलकिपर भास्कर रोय र निधिन लाल क्लबमै आबद्ध छन् । डिफेन्डिङ च्याम्पियन भएर पनि मिनर्वा आई लिग २०१९ मा ११ क्लबमध्ये नवौं स्थानमा रहेको थियो । एएफसी कपमा पनि समूह चरणबाटै बाहिरियो । गत सिजन टिम सम्हालेका सचिन बाधवेलाई बिदाइ गरेपछि मिनर्वामा एएफसी ए लाइसेन्स हात पार्ने सबैभन्दा कम उमेरका भारतीय प्रशिक्षक यान ल गत साता नियुक्त भएका थिए । त्यसैले बजाज परिवारको स्वामित्व रहेको क्लबले अर्को सिजनलाई राम्रो टिम बनाउने योजनामा किरणलाई बोलाएको हुनसक्छ ।
"रोग, चोट र अभावले थला","०४८ सालमा उनले बक्सिङ छोडने निर्णय गरे । अब्बल खेल्दाखेल्दै पनि आर्थिक पाटो नउकासिएपछि खेल छोडेको उनले सुनाए । खेल्न चाहनेलाई सिकाउने, बास्केटबल, ब्याडमिन्टन खेलिरहने उनको मिर्गौला फेल भएको एक वर्ष भयो । तीन पटकसम्म डायलोसिस गरेपछि बस्नसम्म सक्ने भएका राईले गहभरि आँसु पार्दै भने, पुराना खेलाडीका लागि सरकारले केही गरेन, खेल्यौं सकियो । उनको उपचारमा धेरै खर्च भइरहेको छ । उनीभन्दा जुनियर बक्सर राजु गुरुङले सहयोग जुटाएर उपचारमा सघाइरहेका छन् ।"
क्रिप्टोकरेन्सी योजना स्थगित,क्रिप्टोकरेन्सीको व्यापक प्रयोग हुन थाले यसले सबै देशको आर्थिक प्रणाली ध्वस्त पार्ने भन्दै चिन्ता व्यक्त हुँदै आएको छ । फेसबुकको योजना सार्वजनिक भएपछि अमेरिकासहित युरोपियन वित्तीय प्रणालीका सम्बन्धित अधिकारीहरूले पनि यसको आलोचना गर्दै आएका छन् । फेसबुकले भने आफूले सार्वजनिक गर्ने लिब्रा क्रिप्टोकरेन्सीका कारण कुनै पनि देशको वित्तीय प्रणालीमा असर नगर्ने दाबी गर्दै आएको छ ।
ट्वीटरमा नयाँ डिजाइन,नयाँ डिजाइनमा प्रयोगकर्ताको माग अनुसार बुकमार्क अप्सन पनि राखिएको छ भने एक्स्प्लोर अप्सनका लागि महत्त्वपूर्ण ठाउँ दिइएको छ । प्रयोगकर्ताले अब डेस्कटपमा डार्कमोड अझै बढी डार्क पाउनेछन् । ट्वीटर एपमा पनि अब प्रयोगकर्ताले आफूलाई फलो गर्नेको बायो नोटिफिकेसनमा देख्न सक्नेछन् ।
क्वालकमको नयाँ चिपसेट,क्वालकमले स्न्यापड्र्यागन ८५५ प्लस चिपसेट सार्वजनिक गरेको छ । यसमा स्न्यापड्र्यागन ८५५ भन्दा बलियो सेन्ट्रल प्रोसेसिङ युनिट र ग्राफिक्स प्रोसेसिङ युनिट छ । क्वालकमको नयाँ चिपसेट यो वर्ष आउने केही मोबाइलमा प्रयोग हुनेछ ।
'सिक्ने बानी',"उनलाई चित्त बुझाउन सकिएन भने तनाव हुन्छिन्, त्यो बानीचाहिँ सुधार्नुपर्छ । उनले चरित्रसँगै निर्देशक चयनमा ध्यान दिइन् भने अझ अगाडि बढ्न सक्छिन् । ब्रान्डिङ हुने फिल्मभन्दा अभिनय कुशलता देखाउन सक्ने फिल्म र निर्देशक रोज्दा प्रितकर हुन्छ । कलाकारका रूपमा उनी थप जिम्मेवार हुँदै जानुपर्छ । यसो गरिन् भने स्वस्तिमामा अथाह सम्भावना छ । दीर्घकालसम्म टिक्न सक्ने क्षमता छ उनीसँग ।"
अन्तरिक्ष सपना,"उनीहरू विद्यार्थी र सुरक्षाकर्मीहरूलाई अन्तरिक्ष, प्रविधि, ग्राउन्ड स्टेसनसँगै स्याटेलाइट निर्माणसम्बन्धी जानकारी पनि दिइरहेका छन् । जितेनले स्याटेलाइटको पावर सिस्टममा काम गर्छन् । उनले हालै युवा वैज्ञानिक अवार्ड पनि जिते । खुमलटारमा आयोजित राष्ट्रिय युवा वैज्ञानिक सम्मेलनका पिको स्याटेलाइटसम्बन्धीको प्रस्तुतिले उनीलगायत टिमले युवा वैज्ञानिक पुरस्कार पाएका थिए । उनको समूहले विभिन्न देशमा गएर आइडिया र अनुभव बाँडिसकेका छन् ।"
युवा लक्षित योजना,रोबेटिक्स नेपालद्वारा आयोजित अटोमेटिक अखडा प्रतियोगितामा पहिलो भएको यो समूहले पैसा हालेर सेनिटरी प्याड निकाल्ने प्याड भेन्डिङ मेसिन पनि बनाए । च्याउ खेतीका लागि चाहिने ओसिलोपनका लागि ह्युमिडी फायर मेसिन बनाएर परीक्षण गरिरहेका छन् । ड्रोनबाट प्रदूषण मापनको परीक्षण गरिरहेका छन् ।
नियमनको सुरूवात,फेसबुकमाथि हालसम्मकै ठूलो जरिवानाको प्रस्तावले के पनि प्रश्न जन्माएको छ भने उसले गरेको गल्तीमा हरेक देशले यस्तै गरी जरिवाना सुनाउने हो भने उसले आफ्नो वार्षिक आम्दानीको ठूलो हिस्सा यसैमा खर्च गर्नु पर्नेछ । यस्तो अवस्थामा कम्पनीको भविष्य के होला ?

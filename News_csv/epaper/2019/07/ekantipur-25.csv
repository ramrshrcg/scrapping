शीर्षक,विवरण
जो निद्रामा घरसँगै बगे,"अरू जिल्लामा पनि बाढीपहिरोदोर्दी खोलाले बगाउँदा ४ को मृत्यु, ७ बेपत्ताखेल्दाखेल्दै तमोरमा बगे तीन छोराछोरीबाढीले घेरियो मटिअरिया गाउँखाडो खोला पसेपछि तिलाठी जलमग्नडुबानमा पर्ने भएपछि स्थानीयले भत्काए गण्डक नहरबाढीपहिरोपीडितलाई सांसदको एक दिनको तलबभारतीय बाँध र तटबन्धबाट हुने डुबान न्यूनीकरणको पहल गर्न नेताहरूको माग"
ब्याजदर घट्न सक्ने,"आफूहरूको अपेक्षाअनुसार नै मौद्रिक नीति आएको वित्त कम्पनी संघका अध्यक्ष सरोजकाजी तुलाधरले बताए । विवेकशील नियमनका रूपमा काउन्टर साइक्लिकर बफर र लिक्विडिटी कभरेज रेसियो र नेट लिक्विडिटी फन्डिङ रेसियोसम्बन्धी मापदण्ड जारी गरिने भनिएको छ, उनले भने, यसले बैंकहरूलाई आक्रामक रूपमा कर्जा विस्तार गर्नबाट रोक्छ ।"
अभियन्ता नै बालदम्पती,"कसैले पनि सानो उमेरमा विवाह नगर्नुस् भन्न चाहन्छु । अब एकचोटि विवाह भएपछि छोड्न पनि सकिन्न, उनले भनिन्, उनैसँग घरबार गर्छु । उमेर हेरेर प्रेम गरिएन अब भइसकेपछि छोड्न सकिएन । एउटै वडाका धेरै बालबालिकाले बिहे गरेपछि चुनौती थपिएको बैजनाथ१ का वडाध्यक्ष रूपबहादुर मल्लले बताए । आर्थिक रूपमा विपन्न परिवारका र पढाइमा कमजोर विद्यार्थी भाग्ने गरेका छन्, उनले भने । वडा कार्यालयले वडा बाल क्लब सञ्जाल र मानवअधिकार तथा बालविकास मञ्चसँगको सहकार्यमा बालविवाह न्यूनीकरणका लागि विद्यालयस्तरीय अभिमुखीकरण कार्यक्रम सञ्चालन गरेको छ । बालविवाहविरुद्ध अभियानमा लागेकाहरू आफैं बालविवाह गर्न थालेपछि चुनौती बढेको छ ।"
"एक वर्षको अनुसन्धान, परिणाम शून्य","निजामती नेतृत्वको समितिले न घटनाबारे कुनै सत्य पत्ता लगायो, न जेलिएको अनुसन्धानलाई नयाँ बाटो नै दियो । समितिले घटनास्थलको स्थलगत अनुगमन र केही व्यक्तिको बयानलाई नै प्रतिवेदनमा स्थान दियो, जसले अनुसन्धानका क्रममा प्रहरीले गरेका कमजोरी त बाहिर ल्यायो । तर घटना कसले गरायो भन्नेबारे केही सुराक निकाल्न सकेन ।"
आयोगको सिफारिस गृहमै थन्कियो,"निर्मलाका लागि न्याय माग्ने क्रममा प्रहरीको कुटाइमा परी घाइते भएका अर्जुन भण्डारीलगायत सबैको उपचार निःशुल्क गर्न र अभियुक्तको खोजी कार्य डीएनएबाट प्राप्त सूचनाले सम्भव नभए पनि मानव बुद्धि लगाएर अनुसन्धान जारी राख्न पनि आयोगले सिफारिस गरेको थियो । सरकारबाट यो समेत पालना भएको छैन । यस्तो अवस्था नदोहोरिने सुनिश्चित गर्न आयोगले सरकारलाई नेपाल प्रहरीभित्र छुट्टै अनुसन्धान विभाग गठन गर्न, ठूलो जनघनत्व हुने क्षेत्रमा पर्याप्त सीसीटीभी जडान गर्न, स्थानीय व्यक्तिलाई अनुसन्धानमा नपठाउन पनि भनेको थियो । यी सुझाव पनि कार्यान्वयन नभएको आयोगले जनाएको छ ।"
पीडित परिवारले मार्यो आस,"राहतसँगै रोजगारी पनि लामो समयसम्म सरकारले घोषणा गरेको राहत बुझ्न इन्कार गर्दै आएकी निर्मलाकी आमा दुर्गादेवीले राहत रकम बुझेकी छन् । वैशाख पहिलो साता उनले तीनवटै सरकारले घोषणा गरेको राहत लिइन् । निर्मला घटनापछि भीमदत्त नगरपालिकाले ३ लाख, सुदूरपश्चिम प्रदेश सरकारले ५ लाख र संघीय सरकारले १० लाख राहत दिने घोषणा गरेको थियो । राहत रकम बुझेसँगै दुर्गादेवीले नगरपालिकामा दैनिक ज्यालादारीमा काम पनि पाएकी छन् ।"
"दोर्दीले बगाउँदा ४ को मृत्यु, ७ बेपत्ता",उत्तरगंगामा १ को मृत्यु बागलुङ ढोरपाटनमा उत्तरगंगा नदीले बगाएका दुईमध्ये एक जनाको मृत्यु भएको छ । बुधबार दिउँसो तर्ने क्रममा बगेका ढोरपाटन९ का ४५ वर्षीय नरबहादुर बिकको शव ५ सय मिटर तल फेला परेको प्रहरीले जनाएको छ । सँगै रहेका २२ वर्षीय सेते बिक बेपत्ता रहेको बागलुङका नायब उपरीक्षक झवीन्द्र भट्टराईले बताए । नवी गाउँदेखि स्यालपाखेतर्फ घर जान हिंडेका उनीहरूलाई नदीले बगाएको हो । घटना थाहा पाएर पुगेको ढोरपाटन चौकीका प्रहरी र स्थानीयले दुवैको खोजी थालेका थिए ।
स्थानीयले भत्काए गण्डक नहर,"यसको स्थायी समाधानका लागि भारतीय समकक्षीलाई जानकारी गराउने उनको भनाइ छ । सम्झौताअनुसार गण्डक नहरले पुग्ने क्षति तत्काल न्यूनीकरण गर्ने र मर्मतसम्भारको जिम्मा भारत सरकारको हो । भारतले १८ हजार क्युसेक लिटर पानी सिँचाइका लागि लैजाने गरेको छ । त्यो पानीले उत्तर प्रदेश र बिहारको ३ लाख हेक्टरमा सिँचाइ हुने गरेको छ । पानी सिँचाइका लागि भारत लैजाने र बर्सेनि डुबान नेपालमा हुने गरेको छ, गुप्ताले भने, त्यस ठाउँमा बाढी निकास हुने व्यवस्था नमिलाएसम्म बर्सेीन यो समस्या रहिरहन्छ । पानी धेरै लैजान नहरको डिल खेतको सतहभन्दा धेरै अग्लो बनाइएको छ ।"
पीडितलाई सांसदको एक दिनको तलब,"राजपा अध्यक्षमण्डलका सदस्य राजेन्द्र महतोले भारतसँग कुरा गरेर बाढीको समस्या समाधान गर्न आग्रह गरे । सत्तापक्षीय सांसद योगेश भट्टराईले भारतले सीमामा बनाएको संरचना तराईमधेस डुबाउन सहयोगी बनेको बताए । गृहमन्त्री थापाले भारतीय सीमासँग जोडिएका क्षेत्रमा भएको डुबानलगायतका समस्या समाधानका लागि सरकारले कूटनीतिक पहल गर्ने प्रतिबद्धता जनाएका छन् । सांसदहरूले डुबानको कारण भारतीय बाँधहरू भएको कुरा प्रतिनिधिसभामा उठाएपछि जवाफ दिने क्रममा उनले प्रतिबद्धता जनाएका हुन् । नेपालभारत सीमा क्षेत्रमा प्राकृतिक जलप्रवाह रोकिएको विषयमा दुई देशीय वार्तामार्फत कूटनीति पहल गर्न आवश्यक छ, उनले भने, त्यसका लागि सरकार क्रियाशील छ ।"
सरकारी अनुदानबिना ठडिँदै एकीकृत बस्ती,"भूकम्पपीडितको गुनासो हास्य कलाकार धुर्मुससुन्तलीको अगुवाइमा मेलम्चीको गिरानचौरमा बनेको एकीकृत बस्ती होस् या अभिनेत्री श्वेता खड्का, गैरसरकारी संस्थाले बनाएको बस्ती । जिल्लाभरका दुई दर्जनभन्दा बढी चिटिक्क देखिने एकीकृत बस्तीप्रति स्थानीयको गुनासो बढ्दै गएको छ । बस्तीका घर सानो, परिवार र कृषिमैत्री नभएको गुनासो पाइएको छ, कार्यान्वयन एकाईका सुजन केसीले भने ।"
सवारी नवीकरणमा रोक,"प्रदेश सरकारले सवारी करबापत् वार्षिक करिब दस अर्ब रुपैयाँ संकलन गर्दै आइरहेको छ । प्रदेश ३ अन्तर्गत काठमाडौं उपत्यकामा आठवटा, चितवनको भरतपुर र मकवानपुरको हेटौंडामा यातायात व्यवस्था सेवा कार्यालय रहेका छन् ।"
सूचीबाट ७५ सय भूकम्पपीडित हट्दै,"प्रतिनिधिसभा सदस्य गंगाबहादुर तामाङको अध्यक्षतामा गठित जिल्ला समन्वय समितिले ०७५ कात्तिक मसान्तसम्म प्रथम किस्ता लिई दोस्रो किस्ता ०७६ कात्तिक मसान्तभित्र लिइसक्न स्थानीय तहलाई जानकारी गराउने र उक्त समयावधिभित्र नलिएमा लाभग्राही सूचीबाट हटाउने निर्णय गरेको थियो । ०७६ फागुन मसान्तभित्र घर निर्माण सम्पन्न गरी तेस्रो किस्ता लिइसक्नुपर्ने गरी स्थानीय तहलाई जानकारी गराउने र त्यो समयावधिभित्र घर निर्माण सम्पन्न नभएमा लाभग्राही सूचीबाट हटाउन राष्ट्रिय पुनर्निर्माण प्राधिकरणलाई सिफारिस गर्ने निर्णय गरेको थियो । एकाईको तथ्यांकअनुसार, पहिलो किस्ता लिने ७५ हजार ७ सय ९१ मध्ये ५४ हजार ४ सय ३८ जनाले मात्रै दोस्रो किस्ता लिएका छन् । २१ हजार ३ सय ५३ जनाले पहिलो किस्ता लिएर पनि निर्माण थालेका छैनन् । १३ हजार ५ सय २० जनाले डीपीसी गरी दोस्रो किस्ता लिएर अधुरै राखेका छन् । ४० हजार ९ सय १८ जनाले तेस्रो किस्ता लिएका छन् ।"
कान्तिपुरको एक लाख उद्योग संघलाई,"चितवन (कास) कान्तिपुर दैनिकको ग्राहक विस्तार योजनाअन्तर्गत ग्राहक बनेको चितवन उद्योग संघले लक्की ड्रमा एक लाख रुपैयाँ प्राप्त गरेको छ । कान्तिपुर मिडिया ग्रुपको करोडपति सिजन३ को साप्ताहिक लक्की ड्रमा संघले पुरस्कार पाएको हो । उक्त रकमको चेक बुधबार कान्तिपुर पब्लिकेसन भरतपुर कार्यालयका प्रमुख नवराज मिश्रले चितवन उद्योग संघका अध्यक्ष भेषराज दुवाडीलाई हस्तान्तरण गरे । कान्तिपुर र द काठमाडौं पोस्टको ग्राहक बन्नेले हरेक हप्ता लक्की ड्रमा एक लाख, हरेक महिना १० लाख र योजनाको अन्तिमा एक जनाले एक करोड रुपैयाँसम्म जित्न सक्ने छ । त्यसैगरी ग्राहक बन्दा तत्कालै स्क्र्याच कार्डमार्फत् नगद छुट र जिन्सी समान पाउन सक्ने भरतपुर कार्यालयका प्रमुख मिश्रले बताए ।"
करेन्ट लागेर एकको मृत्यु,नुवाकोट (कास) आफ्नो कुखुरा फार्ममा काम गरिरहेको अवस्थामा एक स्थानीयको करेन्ट लागेर मृत्यु भएको छ । विदुर नगरपालिका ९ खिन्चेतका ३२ वर्षीय कृष्ण भुजेलको मृत्यु भएको हो । बुधबार उनी कुखुरालाई दाना दिने क्रममा बिजुलीको तार सर्ट भई करेन्ट लागेको थियो । उनलाई उपचारका लागि जिल्ला अस्पताल त्रिशूली ल्याउने क्रममा बाटोमा मृत्यु भएको प्रहरीले जनाएको छ । उनको शव पोस्टमार्टम गरी आफन्तलाई जिम्मा दिइएको प्रहरीले जनाएको छ ।
कारको ठक्करले मृत्यु,"मकवानपुर (कास) त्रिभुवन राजपथअन्तर्गत बाघझोरामा सरकारी कारको ठक्करबाट गम्भीर घाइते भएका मोटरसाइकल चालक हेटौंडा४ शीतलमहल चोकका २२ वर्षीय सुजन कार्कीको मृत्यु भएको छ । आइतबार साँझ भीमफेदी गाउँपालिका१, बाघझोरामा काठमाडौं जाँदै गरेको प्रदेश ३ बीएए ०११० नम्बरको यातायात कार्यालय काठमाडौंको कारले हेटौंडा आउँदै गरेको ना ५४ प २८९१ नम्बरको मोटरसाइकललाई ठक्कर दिँदा टाउकोमा चोट लागी गम्भीर घाइते भएका कार्कीको हेटौंडामा उपचार हुन नसकेपछि थप उपचारका लागि भरतपुर रिफर गरिएको थियो । उनको उपचारका क्रममा पुरानो मेडिकल कलेज चितवनमा मंगलबार राति ९ बजे निधन भएको जिल्ला प्रहरी कार्यालय मकवानपुरले जनाएको छ । कारको ठक्करबाट मोटरसाइकल पछाडि बसेका हेटौंडा१० का रजित सुर्खेती पनि घाइते भएका छन् । उनको हेटौंडा अर्थोपेडिक अस्पतालमा उपचार भइरहेको छ ।"
सर्वोच्चको निर्णय उल्टाउँदै ललितपुर महानगर,"स्थानीय पोखरी संरक्षण गर्नुपर्छ भनेर तीन वर्षअघि पनि महानगरमा डेलिगेनसन गएका थिए । डीएसपी महर्जनले आफू नः टोलस्थित मंका खलः (समूह) का अध्यक्ष भएको तर, नगरपालिकाको विरुद्धमा लाग्न स्थानीयलाई नउक्साएको बताए । पोखरी संरक्षण समितिले खलःको अध्यक्षको नाताले बोलाएको ठाउँमा कतै उपस्थित भइदिएको मात्र हो, उनले भने, खलःको अध्यक्ष भएको नाताले बोलाएको ठाउँमा उपस्थित हुनु कर्तव्य र दायित्व पनि हो । उनले यसैलाई आधार मानेर निलम्बन गर्नु नियतवश फसाउने खेल भएको बताए । मेयर महर्जनले डीएसपी महर्जनलाई निलम्बन गर्नुपर्ने कारणबारेमा सम्पूर्ण प्रमाण भएको दाबी गरे । अब प्रक्रियागत रूपमा अगाडि बढ्छौं, उनले भने । मेयरले पोखरीको बारेमा जानकारी गराउन बोर्ड बैठक राखिएको थियो । बैठकमा मेयरले जसरी भए पनि पोखरीमा पार्किङ नै सञ्चालन गर्नर्पुर्ने अडान लिए । केही जनप्रतिनिधिले भने सम्पदा संरक्षण गर्नुपर्ने धारणा राखेको महानगर स्रोतले बताएको छ । पोखरीका बारेमा कुरा गर्न खोज्दा ललितपुर महानगरपालिकाका प्रवक्ता राजु महर्जनले प्रतिक्रिया दिन चाहेनन् ।"
अभिलेखालय सार्न अन्योल,"त्यसले पनि अहिलेको राष्ट्रिय अभिलेखालयलाई नकारात्मक असर पर्ने देखिएको छ । राष्ट्रिय अभिलेखालयको ठीक पछाडि रहेको सेनाको घोडचढी पल्टनको १७ रोपनी जग्गा पनि सर्वोच्चले प्राप्त गरेर त्यसमा निर्माण सुरु गर्न लागेको छ र त्यहाँ हुने निर्माणको कामले त्यससँगै रहेको भवनमा जोखिम बढेको हो । मन्त्रिपरिषदको ०७१ वैशाख २५ मा बसेको बैठकले राष्ट्रिय अभिलेखालय अन्यत्र सारेर त्यो जग्गा सर्वोच्चलाई दिने निर्णय गरेको थियो । बैठकले त्यसको स्थानमा राष्ट्रिय अभिलेखालयका लागि नारायणहिटी दरबार क्षेत्रमा नयाँ भवन बनाउन जग्गा दिने निर्णय गरेको थियो । फेरि मन्त्रिपरिषदको ०७१ साउन २२ मा बसेको बैठकले राष्ट्रिय अभिलेखालयलाई नारायणहिटीको जग्गा नदिने निर्णय पनि गर्यो । त्यो निर्णयपछि राष्ट्रिय अभिलेखालयका लागि उपयुक्त जग्गा खोज्ने भनिए पनि त्यसबारे केही पनि काम सुरु भएको छैन । हाम्रोमा संग्रहित सामग्री अन्यत्र सार्दा पनि त्यसको २० देखि ५० प्रतिशत नष्ट हुने डर हुन्छ, प्रधानांगले भनिन् । देशको इतिहास, धर्म, दर्शन तथा संस्कृतिको स्रोतका रूपमा रहेका अभिलेख तथा दुर्लभ हस्तलिखित ग्रन्थको संकलन, संरक्षण, व्यवस्थापनका लागि ०२४ सालमा राष्ट्रिय अभिलेखालयको स्थापना भएको हो ।"
अनुदान लिएर चुपचाप,"गुनासो, जोखिममा परेका लगायतबाट २०७६ जेठ मसान्तपछि पुनर्निर्माण लाभग्राहीमा सूचीकृत भएकाहरूको हकमा भने अनुदान सम्झौता गर्ने र पहिलो किस्ता दिने कार्यलाई निरन्तरता दिइने सहप्रवक्ता घिमिरेले बताए । प्राधिकरणले समयमा अनुदान सम्झौता गर्न र अनुदान किस्ता लिएर समयमा निजी आवास पुनर्निर्माण सम्पन्न गर्न आग्रह गर्दै आएको छ ।"
बागदरबार अवहेलनामा विपक्षी झिकाउन आदेश,"बागदरबार संरक्षण गर्ने र थप क्षति हुन नदिने दायित्व सार्वजनिक न्यासको सिद्धान्तअनुसार दरबार संरक्षण गर्ने र थप क्षति हुन नदिने दायित्व सरकारकै भएको अदालतले फैसला गरेको थियो । पुरातत्त्व विभाग र राष्ट्रिय पुनर्निर्माण प्राधिकरणले समेत बागदरबार संरक्षण गर्न पत्राचार गरेका थिए । तर त्यसलाई महानगरले टेरेन । यस्तो कामलाई अदालतले समेत प्राकृतिक रूपमै दरबार भत्कियोस् भन्ने महानगरको नियत शंकास्पद रहेको फैसलामा उल्लेख गरेको थियो । प्राधिकरण र पुरातत्त्व विभागको पत्र पाएपश्चात् पनि हानि हुन नदिने कार्य र उपाय अवलम्बन कोही कसैबाट भए गरेको नपाइएकाले उक्त संरचनालाई प्राकृतिक रूपमा ह्रास हुन दिनेतर्फ नै उन्मुख भएको शंका उत्पन्न हुनु स्वाभाविक देखियो, आदेशमा छ, सार्वजनिक न्यासको सिद्धान्त, संरक्षणको सिद्धान्त एवं स्वामित्वसमेतको आधारामा त्यस्तो कर्तव्य र दायित्वसमेत नेपाल सरकारको रहेको छ ।"
ट्रमाका बिरामी हेर्न वीरका डाक्टरद्वारा अटेरी,"वीरका चिकित्सक नआउने र शल्यक्रियाका लागि लामो समय कुर्नुपर्ने भएपछि कतिपय बिरामी आफैं अन्य अस्पतालमा जाने गरेका छन् । उनीहरू निजी अस्पतालमा महँगो शुल्क तिरेर उपचार गर्न बाध्य छन् । रिफर भएर अन्य अस्पताल गइहालेपनि सरकारी अस्पतालमा बिरामीले सजिलै बेड पाउन सक्दैनन् । उनीहरू थप भौंतारिन्छन् । ट्रमा सेन्टरमै मेडिसिनका चिकित्सकको दरबन्दी हुनुपर्ने बताउँदै डायादवले भने, ट्रमा स्थापना गर्दा नै मेडिसिनका डाक्टरको पनि दरबन्दी राख्नुपर्ने कुरामा त्रुटि भएछ । सर्भे गरेर लोक सेवामार्फत यस्ता डाक्टरको दरबन्दी खुलाउने छलफल भएको छ ।"
कहिले बन्छन् 'अन्य आयोग' ?,"संविधान बनेको चार वर्ष बितिसक्दा पनि यिनलाई पूर्णाकारको बनाउनुपर्ने खाँचो सरकारले नदेख्नु आफैंमा ताजुबलाग्दो छ । संवैधानिक रूपले कमजोर, कानुनी रूपमा खुम्च्याइएका आयोगहरूका केही अध्यक्षमा सरकारले विज्ञको नभएर कार्यकर्ता नियुक्त गरेको आरोप पनि उत्तिकै छ । यसले पनि केही आयोगका साखमा प्रश्न छ । उसै त, सरकारमाथि संघीयता कार्यान्वयन गर्न कन्जुस्याइँ गरेको आरोप छ । त्यसमाथि, पहिचानसँग जोडिएका आयोगहरूलाई प्रभावकारी बनाउन उसले कुनै तत्परता देखाएको छैन । यसले स्वाभाविक रूपमा सरकारको नियतमाथि प्रश्न उठाएको छ । यस्तो दोषबाट बच्न अविलम्ब आयोगहरूलाई पूर्णता दिई प्रभावकारी काम गर्ने वातावरण बनाइदिनु सरकारको दायित्व हो ।"
एकीकृत बस्तीको खाँचो,"सुबोध ढकालको बाढीपहिरो र एकीकृत बस्ती लेख महत्त्वपूर्ण लाग्यो । स्वर्गद्वारी दर्शन गर्न जाँदा बाटातिर पहाडको टुप्पोमा चरम गरिबीमा जीवन बिताइरहेका केही घरधुरी अनि त्यसैको फेदीमा नजिकै खोलाबाट कुलो ल्याएर हराभरा पारिएको खेत, टिन छाएका घर, गोरुगाडा, दुधालु गाईभैंसी, बोर्डिङ स्कुल, सामुदायिक विद्यालयसहित सुन्दर बस्तीहरू देख्दा लागेको थियो सात किलोमिटरको दूरीमा यस्तो भिन्नता किन होला ? पहाडको टुप्पामा मकै रोप्नसमेत मुखभित्र मकैको बीउ राखेर एक हातले ढुङ्गा समाउने र अर्को हातले कुटोले खोपेर मकै रोप्ने नेपालीहरू त्यहीं स्याउला छाएका झुप्रो घरमा छन् । बेसीको पानी टुप्पासम्म बोकेर जिन्दगी बिताइरहेका छन् । खोलाको बहावलाई तटबन्ध लगाएर फर्काइदिने हो भने समतल जग्गामा अझै हजारौं बिघा जमिन प्राप्त हुनसक्छ, अनि नारकीय जीवन बिताइरहेका यस्ता बस्तीहरूमा एकदुई वर्षभित्रै सम्पन्नता आउँछ । तर यस्तो गरिदिने कसले ? गणतन्त्र आउँंदा पनि जनताको अवस्थामा अलिकति पनि परिवर्तन किन नदेखिएको होला ? यिनैका नाममा विकासको नारा लिएर भोट माग्न जाने प्रतिनिधिहरूले बिजुलीका पोल गाड्ने र पहाडको टुप्पामा डोजर पुर्याउने बाहेक अर्थोक गरेको देखिँंदैन । एक वर्ष खन्दै ठिक्क, अर्को वर्ष पुर्दै ठिक्क हुने काममा आफूखुसी विकास कोष खडा गर्ने, टाठाबाठा जम्मा पारी भोजभतेर गर्ने नकाममा तिनीहरू भुलिरहेका छन् । एकीकृत बस्ती विकास गर्नेभन्दा एकीकृत धरती विनाशतिर लाग्दै सजिलो छ, त्यतै लाग्छन् ! गोविन्दराज कोइराला, हर्कपुर, नवलपुर"
स्कुल विभाग प्रमुखमा किचलो,"नेकपाको जिल्लास्तरीय प्रमुख, उपप्रमुखमा कुरा मिलेकोले खुसियाली छाएको थियो । तर केन्द्रीय स्कुल प्रमुखमा किचलो देखिँदा दुःखको अनुभूति हुनलाग्यो । सहमतिमा टुङ्गो लगाउनुपर्यो । आफूआफूमै अन्योल सिर्जना गरियो भने अरू दलले हेप्ने मौका पाउँछ । मिलिसकेको कुरामा अर्को भाँजो हाल्नु कदापि राम्रो हुँदैन । सहमति, सहकार्य, एकता, समन्वय, समझदारीकै खाँचो छ । त्यसकारण स्कुल विभाग प्रमुखमा यिनै तत्त्वहरूको आवश्यकता छ । हात्ती छिर्यो, पुच्छर अड्क्यो भन्ने देखाउन भएन । विगतलाई केलाऔं, भविष्यलाई ख्याल गरौं । पद नै सबै कुरा होइन । वरत्रपरत्र सबै हेरौं, भविष्य हेरौं आआफ्नो स्वार्थ पूरा गर्ने मात्र ध्यान नदिऔं । यथाशीध्र कुरा मिलाऔं । अन्यथा दुई तिहाइको पार्टी सरकारको इज्जत जाला, इज्जत धान्ने कार्य गरौं । शालीनता, सहनशीलताको प्रयोग गरौं । बुद्धिविवेक पुगेन भने देशको भविष्य अन्धकार हुनेछ । बल्लतल्ल नयाँ संविधान प्राप्त भएको छ । यसलाई सही कार्यान्वयन गर्न सकेनौं भने जनताले धिक्कार्नेछन् । २०१६ सालको काङ्ग्रेसको दुई तिहाइको पार्टी सरकार कसरी पतन भयो, त्यसलाई चिन्तनमनन गरौं, कुबुद्धितिर नलागौं । हर्कनारायण श्रेष्ठ, त्रियुगा१०, उदयपुर"
वार्ता आवश्यक,"विप्लव माओवादीसँग सरकारले वार्ता गर्ने हल्लामात्र फिँजाएको हो कि वार्ताकै लागि वार्ता आह्वान गरेको हो ? सत्ताधारी दलका शीर्ष नेताहरूले विप्लव माओवादीसँग वार्ता गरिरहेका छन् भन्ने समाचार आइरहेको छ । यो तथ्य साँचो हो या होइन ? सरकारले नै वार्ता गर्न पठाएको हो कि उनीहरू आफूखुसी वार्ता गरिरहेका छन् ? जनतालाई शान्ति चाहिएको छ, हिंसा होइन । हिंसाले प्रतिहिंसा जन्माउँछ । त्यसैले हिंसा चाँडो बन्द गर्नुपर्छ । यसको उपाय भनेकै वार्ता हो । पुरुषोत्तम घिमिरे, जोरपाटी, काठमाडौं"
सूचना संकुचन प्रयास,"सूचना प्रविधि विधेयकमा आपत्ति जनाइरहेकै बेला दूरसञ्चार सेवाका माध्यमबाट कसैलाई गाली गरेमा वा धम्की दिएमा १५ लाखसम्म जरिवाना र एक वर्ष जेल प्रावधानसहित दूरसञ्चार ऐन, २०५३ लाई विस्थापित गर्दै नयाँ कानुनको मस्यौदा तयार गरिएको खबरले हामी कुन गणतन्त्रको अभ्यास गर्दै छौं भन्ने अन्योल बढेको छ । सरकार एकपछि अर्को अधिनायकवाद लादेर आफू विरुद्धका सबै प्रकारका विरोधलाई निस्तेज पार्न चाहन्छ । लोकतन्त्रमा योभन्दा निर्लज्ज कुरा अरू हुन सक्दैन । मन्त्रीलाई यो पनि हेक्का रहोस् कि यो सरकार अनन्त होइन र आफूले बनाएको कानुनले भोलि आफैलाई हत्कडी लगाउने अवस्था नआओस् । अहिले पनि दूरसञ्चार कानुनमा कसैलाई गाली, बेइज्जती वा धम्की दिएमा २५ हजार रुपैयाँसम्म जरिवाना गरी सेवा बन्द गर्नसक्ने प्रावधान छ । यसलाई कार्यान्वयन गर्न केले छेक्यो ? फेरि कति हदसम्मलाई गाली वा धम्की मान्ने ? यसको कुनै सीमा छैन । मन नपरेको मान्छेले व्यक्त गरेको सामान्य शब्दलाई पनि गाली मानेर उजुरी दिएमा जरिवाना वा सजायको भागी हुनुपर्ने कानुन आजको आवश्यकता हुँदै होइन ।अम्बिका कँंडेल, खैरेनी, रूपन्देही"
कोषको सुविधामा दुविधा,"होम कार्की र यज्ञ बन्जाडेद्वारा प्रेषित समाचार कुन कोषमा के फरक ? धेरै हदसम्म अहिलेका तीन कोषहरूबारे जानकारी दिन सफल भएको छ । तर सबै पढी भ्याउँदा कर्मचारी सञ्चय कोषले प्रदान गरिरहेको सेवासुविधाबारे प्रस्तुत समाचारमा सूचना अपुग भएको प्रतीत भयो । कर्मचारी सञ्चय कोषले सापटी र सञ्चयकर्ता औषधोपचार तथा घातक रोग बिमा योजना, जुन सामान्य रोगका लागि १ लाख र कडा रोगका लागि १० लाख रुपैयाँसम्म दिने गरेको छ, त्यसबाहेक पनि दुर्घटना क्षतिपूर्ति २ लाख, काजकिरिया खर्च ४० हजार अनि सुत्केरी तथा शिशु स्याहारबापत एक पटकमा ७ हजार ५ सयका दरले दुई पटकसम्मका लागि सुविधा प्रदान गर्छ । यसबारे सेवाग्राहीमा कुनै दुविधा भएमा सञ्चय कोष कार्यालयमा सम्पर्क गरी आफूले पाउने सेवासुविधाबारे विस्तृत जानकारी पाउन सक्नुहुनेछ । ताकि आफूले पाउने सुविधामा कुनै दुविधा नरहोस् । शान्तिदीप रायमाझी, कीर्तिपुर, काठमाडौं"
लोकसेवाको लापरबाही,"यस्तै अप्राविधिक पाँचौं तहको प्रश्न की डी को २२ नम्बरमा किरातको अर्थ के हुन्छ भनी सोधिएको थियो । वैकल्पिक जवाफ थिए (ए) पूर्वको मान्छे, (बी) पश्चिमको मान्छे, (सी) जीउडाल परेको मान्छे, (डी) एकोहोरो मान्छे । कुनै जाति विशेषलाई लक्षित (नकारात्मक किसिमका) यी विकल्प केको आधारमा राखिएका हुन् ? जीउडाल परेको मान्छे किरातमात्र हुन्छन् वा किरात एकोहोरो मान्छे नै हुन्छन् त ? यस्तो विकल्प किन राखियो ? लोकसेवाले प्रश्नपत्र विषय विशेषज्ञबाट तयार पारिन्छ र परिमार्जन गर्दा विवादास्पद तथा द्विविधाजनक प्रश्न हटाइन्छ भन्ने गरिन्छ । यस्ता विवादास्पद प्रश्न कुन विशेषज्ञले बनाएको हो ? कीर्तिकुमार दुमी राई, खोटाङ"
प्रेरणाको मुद्दामा स्वार्थ,"प्रधान न्यायाधीशले न्यायपरिषद्को बैठक बोलाई अन्य न्यायाधीश तोकेर इजलास गठन गर्नुपर्छ । प्रधान न्यायाधीश इजलासमा रहनुपर्ने भए पनि, पहिलेको फैसलामा संलग्न भइसकेकाले आफूले हेर्न नमिल्ने भएकाले आफू र दीपककुमार कार्की बाहेकका न्यायाधीशको इजलास गठन गरेर मुद्दाको सुनुवाइ गराउनुपर्छ । न्यायिक मूल्य र मान्यता राख्ने, राख्न लगाउने प्रधान न्यायाधीश र सर्वोच्चका न्यायाधीशले हो । न्याय गर्ने मात्र होइन, न्याय पारेको देखाउनु पनि पर्छ ।"
विषादी होइन दुरुपयोगलाई निषेध,"विषादीबाट बच्ने सर्वोत्तम उपाय हो योबिना फलफूल तथा तरकारी माग अनुसार उत्पादन र उपलब्ध गराउन सक्नु । अर्को कुरा, विषादी अवशेष विश्लेषण कार्यमा सम्बन्धित निकायले जेजति काम गरेको छ, त्यसमा अनावश्यक हतारो देखिन्छ । यस्तो हुनु हुन्न ।विषादी अवशेषको अधिकतम स्वीकारयोग्य सीमा (एमआरएल ः म्याक्सिमम रेसिड्यु लिमिट) को सूची तयार गर्न यथेष्ट समय लाग्न सक्छ । एमआरएल सूची तयार नहुन्जेल छिमेकी राष्ट्रले उपयोग गरिआएको तथ्याङ्कलाई प्रयोगमा ल्याउनु उचित हुन्छ । सम्बन्धित निकायले विषय विशेषज्ञको प्राविधिक सहयोगमा विषादी अवशेष विश्लेषणलाई उच्च प्राथमिकतासाथ विस्तृत अध्ययन गर्नुपर्छ । साथै राष्ट्रिय कार्ययोजना तयार गरी सफल कार्यान्वयनमा लाग्नु पनि अति जरुरी छ ।लेखक कीरा तथा विषादी व्यवस्थापन विज्ञ हुन् ।"
बाढी कवच,"पानी संकट वा जथाभावी बहाव दुइटै एकअर्कासँंग जोडिएका पक्ष हुन् । जल जमाव र जल निकासीमाझ साइनो छ । मनसुनी वर्षाले जहाजल जमाव खडा गर्छ, त्यहीं पानी नपर्दा खाने पानी वा सिंचाइ संकट हुन्छ । अहिले पानीको लुट माथि आधारित नयाँ व्यवस्था उदय भएको छ । यसलाई अझ प्रस्ट्याउँ सुख्खाको बेला जमिनमुनिको पानीमाथि प्रभुत्वको होड र वर्षाका बेला पानी खेर । यी दुइटै अवस्थाले सरकारी रवैया वा सरकारी संरक्षणको निजी बजार व्यवस्थाले पानीको लुट वा व्यापारलाई आदर्श मान्दै गएको छ । वर्षाबाट प्राप्त हुने पानी सञ्चय कसरी गर्ने ? आकाशे पानीलाई रोक्न पाए समृद्धि हुन्थ्यो कि जस्ता कुरालाई बेवास्ता गरिएको छ । बाढीसँंग जोडिएको आहान थियो, आयल पानी, गेल पानी, बाटे बिलायल पानी । यसको सन्दर्भले सम्भवतः पानीको सहज निकासतर्फ संकेत गर्छ । यसमा बाढीसंँग जुध्ने सामुदायिक ज्ञान तयारी र प्रक्रिया झल्किन्छ । आफू सानै छँदा बाढीसंँग जोडिएको जस्तो मिथ सुनिँंदै आइयो, अनेकौं राजनीतिक व्यवस्थाबाट गुजि्रँदा पनि त्यो अझै सुन्नु परिरहेको छ । बाढी नियन्त्रणका निहुँमा राजकीय कुचक्रबाट मुक्त समाज कहिले होला ?"
सगरमाथाको व्यापार,"स्थानीय समुदाय र सगरमाथाप्रत्यक्षदर्शीहरू बताउँछन् तीस वर्षअघिका सेता हिमटाकुरा अहिले काला पत्थर बनेका छन् । समग्र जलवायु परिवर्तनको प्रभाव हो यो । यो प्रभाव हिउँको पग्लाइमा मात्र सीमित नरही स्थानीय मानव समुदायदेखि वनस्पति र प्राणीसम्ममा उत्तिकै परेको देखिन्छ । बढ्दो मानव चहलपहलले सगरमाथा क्षेत्रको वातावरण असन्तुतिल तथा अप्राकृतिक बन्दै गएको छ । हुन त सगरमाथाले दिएको आर्थिक लाभ स्थानीय समुदायको विकासमा पनि लगाउने नीति लागू गरिएको छ र यसले सकारात्मक प्रभाव पारेको छ, तर व्यापार बढाउने र पैसा कमाउने नाम सुरमा सगरमाथालाई बचाउन सकिएन भने दिगो पर्यटनको नारा विफल बन्छ । हरेक व्यापार दिगो र सन्तुलित हुन आवश्यक छ ।लेखक आरोहण पर्यटनका अध्येता हुन् ।"
खाडो पस्यो तिलाठीमा,"यस्तै जिता लगायतका खोलाले वडा ४ का अधिकांश घर डुबानमा परेका छन् । गाउँपालिका अध्यक्ष सतीशकुमार सिंह लगायतको टोलीले बुधबार दिउँसो डुबान क्षेत्रको निरीक्षण गरेका छन् । पश्चिमी तटबन्ध भत्काएर तिलाठीमा बस्ती र पूर्वी तटबन्ध भत्काएर बेलही बस्तीतर्फ खाडो सोझिएपछि जोगाउनका लागि सेना र प्रहरीले तटबन्ध निर्माण गरिरहेका थिए, उनले भने, मंगलबार रातिदेखिको अविरल वर्षाले बाढी आयो । बाढीमा जलबग्न बस्तीका अधिकांश घरमा बुधबार बिहानदेखि चुलो बलेको छैन । घर घरमा रहेका अन्न सबै भिजिसकेका छन्, स्थानीय देवनारायण यादवले भने, अधिकांश परिवारमा बुधबार साँझ खान पाक्न सक्ने स्थिति छैन । स्थानीय बासिन्दाहरू झन ठूलो बाढी आउन सक्ने भन्दै त्रसित छन् । बाढीले गाउँपालिकाको कार्यालय, वडा समिति र स्वास्थ्यचौकी पनि डुबानमा परेका छन् ।"
बाढीले बन्धक,"डोलो गाउँका पूर्ववडाध्यक्ष जितलाल राजवंशीले मेचीपारि सरकारको उपस्थिति ज्यादै न्यून रहेको बताए । यो गाउँलाई राज्यले सधैं उपेक्षा मात्रै गर्यो, उनले भने, हामीलाई सरकारले नेपाली नै ठान्दैन जस्तो लाग्छ । २०२० सालताका मेची नदी बगेको स्थान अहिले भारतीय भूभागमा छ । उक्त ठाउँबाट पनि यस पटकदेखि मेची छिरेको छ । गाउँलेलाई यसैले बढी सास्ती दिएको छ ।"
खेल्दाखेल्दै तमोरमा बगे तीन छोराछोरी,"प्रहरी नै बेखबर !घटना भएको तीन दिनसम्म प्रहरीसमेत बेखबर बन्यो । गुनासो बढेपछि चौथो दिन बुधबार बल्ल टोली घटनास्थल पुगेको छ । जनप्रतिनिधि, स्थानीय र पीडित पक्ष कहीँबाट जानकारी नगराइएकाले उद्धार र राहतको पहल हुन नसकेको जिल्ला प्रहरीप्रमुख सुदर्शनप्रसाद कोइरालाले बताए । औपचारिक रूपमा जानकारी नआएकाले घटनास्थलमा प्रहरी पुग्न ढिलाइ भएको हो, उनले भने, तत्काल खबर गरिनुपर्नेमा ढिलाइ गरियो । चौथो दिन सई नेतृत्वको टोलीले घटनास्थल मुचुल्का गरी प्रभावित परिवारसँग भेटघाट गरेको थापाले बताए । तमोरले बगाएर बर्सेनि दर्जनौंको ज्यान जाने गरेको छ । जिल्लामा खास गरी याक्चनादेखि मूलघाटसम्म यस्ता घटना अत्यधिक हुने प्रहरीले जनाएको छ । मूलघाटमा एक वर्षमा १५ भन्दा बढीको ज्यान गइसकेको छ । कोसी राजमार्गको धरानधनकुटा सडक खण्डअन्तर्गत पर्ने मूलघाटमा आकर्षक पुल पर्यटकको आकर्षण बन्ने गर्छ । निरन्तर सुसाइरहने नदीमा पौडिएर बगरमा वनभोज खानेको पनि उत्तिकै जमघट हुने गर्छ । घटना दोहोरिइरहेपछि स्थानीय तह तथा सुरक्षा निकायबाट सर्वसाधारणलाई सजग गराउने प्रयास थालिएको छ । सशस्त्र प्रहरी बल नेपाल नं ६ गुल्म हेडक्वार्टर छिन्ताङ धनकुटाले जलउत्पन्न प्रकोप उद्धार पुनर्ताजगी तालिम दिएर चौबिसै घण्टा उद्धारका लागि टोली राखिएको जनाएको छ । ५० जवानलाई तालिमसँगै उद्धारसामग्री उपलब्ध गराएर खटाइएको गुल्म प्रमुख बालकृष्ण श्रेष्ठले जानकारी दिए ।"
बाढीले घेरियो मटिअरिया गाउँ,"बंगरी नदीको बाढीले कलैया१७ ब्रम्हपुरीस्थित नेपाली सेनाको चन्दननाथ गण पनि डुबानमा परेको छ । बंगरीको साविक बहाव क्षेत्रमा निर्माण भएको पक्की भवनले नदी छेकिएर साँघुरो भएकाले बाढी बस्तीमा पसेको स्थानीले बताएका छन् । नदीको बहाव क्षेत्र साँघुरिएपछि उत्तरझिटकैया, सुराही, मथुरापुर र विद्यानगर गाउँका अधिकाश क्षेत्र डुबानमा परेका छन । त्यस्तै रिलायन्स सुगर एण्ड केमिकल इण्डष्ट्रीजले पनि बंगरी नदीको साविक बग्ने क्षेत्र पुरेर सांघुरो भएपछि पानीले मटिअरिया, पिपरियाका अधिकांश क्षेत्र र सडक डुबानमा पारेको स्थानीयले बताएका छन् । बाढीले पोखरीको डिल भत्काएर लाखौंको माछा समेत बगाएको पीडित किसानले गुनासो गरेका छन । नदीमा बाढी आएपनि मानवीय क्षति नभएको जिल्ला प्रहरी कार्यालय बाराका प्रवक्ता डीएसपी रन्जितसिंह राठौरले बताए ।"
पालमुनि अझै पुगेन सरकार,"पीडितलाई राहत नै मुस्किल परिरहँदा संघीय सरकारकी समाजकल्याण मन्त्री थममाया थापाले प्रभावित क्षेत्रमा पुनर्निर्माण गरिने बताइन् । बुधबार बिहान सर्लाही, ईश्वरपुरमा विभिन्न संस्थाका तर्फबाट राहत सामग्री बाँड्दै उनले सबै स्थानबाट क्षतिको अन्तिम विवरण आएपछि पुनर्निर्माण अघि बढाउने जनाइन् ।"
भारतको बाटो हुँदै राहत,"धनुषामा जनकनन्दनी गाउँपालिकापछि वर्षा बाढीले सबैभन्दा बढी मुखियापट्टी मुसहरनिया गाउँपालिकामा क्षति पुर्याएको छ । मुखियापट्टी मुसहरनियामा एक सय ३६ घरपरिवार पूर्ण र ८ सय ८८ घर आंशिक गरी एक हजार २४ घरपरिवारमा क्षति भएको जिल्ला प्रशासन कार्यालय धनुषाका प्रशासकीय अधिकृत गणेश मिश्रले बताए । धनुषाको एक उपमहानगरपालिका, १२ वटा नगरपालिका र ५ वटा गाउँपालिका गरी १८ वटा स्थानीय तहमा एक हजार ७ सय ५३ घरमा पूर्ण रूपमा क्षति पुगेको छ । बाढीले जिल्लामा ६ जनाको मृत्यु भएको छ ।"
ठ्याक्कै रवीन्द्र,"७८ कक्षामा अध्ययन गर्दा नै शिवको मूर्ति बनाएबापत् उनले ५ हजार रुपैयाँ कमाए । त्यसपछि उनी मूर्तिकारको रूपमा गाउँमा चिनिन थाले । स्कुले जीवन सकिने बेलासम्ममा मैले मूर्तिकलाबाट नै ४०४५ हजार कमाइसकेको थिएँ, उनले भने, तर, यहाँ आएपछि ठूलो संघर्ष गर्नुपर्यो । काठमाडौंका गल्लीमा उनी धेरै भौंतारिए, बाँच्नकै लागि अनेक काम गरे । तैपनि मूर्तिकार बन्ने ध्येय छाडेनन् । अनि सिर्जना कलेज भर्ना भए । पढेपछि मूर्तिमा हुने नाक, मुख र पूरै संरचनाबारे विस्तृत थाहा पाएँ, उनले भने, अहिले जो कसैको पनि दुरुस्तै मूर्ति बनाउन सक्छु । हाल कला अध्ययन सँगसँगै ६ वटा स्कुलमा मूर्तिकला पढाउने उनको एउटै धोको छ डडेलधुरामा कला विद्यालय खोल्ने ।"
साझाघरमा आठपहरिया,फूलमानरमेशचन्द्र
कालेबुङमा गोहो,"अहिले नेपाली गणतन्त्रको कुनै उपलब्धि छैन । पहिलेकै पाँच विकास क्षेत्रलाई प्लटिङ गरेर सातवटा बनायो, जनताले यति उपलब्धि खोजेका होइनन्, उनले भने, यही कुरा मैले कथामार्फत भनेको हुँ । रिडर्स क्लब सञ्चालक उमेश परियारले नेपालका कथा, लेखक, त्यहाँ लेखिएका साहित्य र समाजको सम्बन्ध पोखरेलबाट बुझ्न सहज बनेको जनाए ।"
दिइयो दीपगोविन्द,"कोषअन्तर्गत, दीपगोविन्द स्मृति सम्मान निदाउन नसकेका रातहरू कथासंग्रहका लागि कथाकार गोपाल अश्कलाई प्रदान गरिएको छ । १५ हजार रुपैयाँसहितको यो सम्मान कोषका संस्थापक गौतम र सहकारी अभियन्ता नेकपा नेता केशव बडालले प्रदान गरेका थिए । उपलब्धि बहुउद्देश्यीय सहकारी संस्थाको वार्षिकोत्सवका अवसरमा आयोजित कोष सम्मानमा अविश्रान्त उपन्यासका लागि अम्बिका अर्याललाई पनि सम्मानित गरिएको थियो । यसैगरी, निरन्तर गद्यलेखनमा योगदान पुर्याएबापत् साहित्यकार रमेश गोर्खालीलाई यस वर्षको धच गोतामे स्मृति सम्मान प्रदान गरिएको छ । सम्मान प्रदान गर्न मंगलबार आयोजित समारोहमा साहित्यकार नगेन्द्रराज शर्मा, ध्रुव सापकोटा, रोशन थापा निरव लगायतले मन्तव्य राखेका थिए ।"
आक्रामक बन्दै समुद्री चरा,"सिगल किन यति आक्रामक ? मानिस वा सानो जनावरमाथि आक्रमण गर्नका लागि सिगललाई उत्प्रेरित गर्ने कारणचाहिँ समुद्री तटमा बढ्दो कोलाहल, खाद्य फोहोर, सहर विस्तार र मानिसको भीडभाडलगायत हुन् । यस्तो अवस्थाकै कारण सिगलले मानिस वा घरपालुवा जनावरमाथि झम्टिने गरेको हो । बेलायतमा समुद्री तटमा सिगलले दुःख दिनुलाई एउटा चुनौतीका रूपमा लिइएको छ । यसका कारण समुद्री किनारमा पुग्ने मानिस र पशु मालिकहरू डराउने गरेका छन् । उसको अत्यन्तै तिखो चुच्चो, पन्जा र शक्तिशाली प्वाँखको अर्थ उसले साना जनावर र पूरै कन्टेनरलाई समेत झम्टेर उड्न सक्ने क्षमता राख्नु हो । इंग्ल्यान्ड, स्कटल्यान्ड वेल्स र उत्तरी आयरल्यान्डका स्थानीय सरकारले सिगल चरालाई खानेकुरा दिनबाट रोक्न र उसलाई गुँड बनाउन तथा प्रजनन्का लागि प्रोत्साहन गर्नर् ेउपयुक्त वातावरण कायम गर्ने उद्देश्यले कानुन नै बनाइसकेको छ । रोयल सोसाइटी फर द प्रोटेक्सन अफ बर्डस् ले पछिल्ला समय सिगल चरा जोडले चिच्चाउनु र झम्टनुको प्रमुख कारण ध्वनि प्रदूषणलाई मानेको छ । अहिले प्रायः छतका सामग्रीहरूमा बनाएको गुँडमा आफ्नो खाद्यसामग्री लैजाने गर्छन् । मानिसले रोक्ने प्रयास गर्दा सिगल आक्रामक बन्ने गरेको हो ।"
सेनालाई उच्च प्रविधियुक्त बनाउने चीनको योजना,"आर्टिफिसियल इन्टिलिजेन्स, बिग डेटा, क्लाउड कम्प्युटिङ र नवीन तथा उच्च प्रविधियुक्त सैनिक प्रविधि आजको आवश्यकता भइसकेको पनि योजनामा उल्लेख छ । चीन प्रतिरक्षा खर्च गर्ने मुलुकमा विश्वमै दोस्रो स्थानमा छ । अमेरिका पहिलो स्थानमा रहेको छ । चीनले सन् २०१९ मा आफ्नो सैनिक खर्चलाई ७५ प्रतिशतले वृद्धि गर्ने घोषणा यसअघि नै गरिसकेको छ ।"
विश्वविद्यालयमा विद्यार्थी संगठन कहिलेसम्म ?,"स्वतन्त्र विद्यार्थी युनियन (स्ववियु) विश्वविद्यालयमा अध्ययनरत विद्यार्थीको सेवा, सुविधा, अतिरिक्त क्रियाकलापलाई सुचारु राख्ने विद्यार्थी निकाय हो । स्ववियु अध्ययनरत विद्यार्थीका हितमा काम गर्ने प्रेसर ग्रुप हो, त्रिवि विद्यार्थी कल्याण तथा खेलकुद निर्देशनालय प्रमुख गंगाबहादुर मगर भन्छन्, स्ववियु कुनै पार्टी विशेष संगठनहरूको छाता संगठन होइन । स्ववियुले विश्वविद्यालयको शैक्षिक, प्राज्ञिक, भौतिक, नैतिक वातावरणलाई सन्तुलित राख्ने काममा प्रतिनिधित्व गर्छ । त्रिविमा स्ववियु अस्तित्वमा आएका बेला पञ्चायती व्यवस्था थियो । विद्यार्थी नेता उत्पादन गर्ने थलो विश्वविद्यालय र विद्यार्थी संगठनहरूको साझा निकाय स्ववियु बनेको थियो । बैतडीको गोकुलेश्वर कृषि तथा पशु विज्ञान कलेजले विद्यार्थी संघ, संगठन र स्ववियु खारेज गर्नुले सांकेतिक रूपमा स्ववियुको औचित्यमा प्रश्न उठाएको छ ।"
कांग्रेसमा नियमित अधिवेशन माग,"उनीहरूले केन्द्रीय महाधिवेशन गर्न ढिलाइ गरे विशेष महाधिवेशनका लागि हस्ताक्षर संकलनसमेत गर्ने चेतावनी दिएका छन् । नियमित अधिवेशन भएन, बहुमतका नाममा अनियमित अभ्यास गरेर पार्टी कब्जा गर्ने रणनीतिमा नेतृत्व लाग्यो भने हस्ताक्षर गरेर विशेष महाधिवेशनको माग पनि गर्छौं, आचार्यले भने । उनीहरूले अनुशासनका नाममा पार्टीका नीति, सिद्धान्त र कार्यक्रमका विषयमा बहसपैरवी गर्नसमेत रोक्ने नियतबाट नियमावली ल्याइएको भन्दै विरोध जनाएका छन् । उनीहरूले नियमावलीको प्रस्तावित प्रावधान सच्याउन माग गरेका छन् ।"
मदिरा बिक्री व्यवस्थित गर्न माग,"राष्ट्रिय सभाको बुधबारको बैठकमा उनले ५० प्रतिशत अपराध मदिराकै कारण भइरहेको भन्दै नियमन गरेर व्यवस्थित बनाउन जरुरी रहेको बताए । रक्सी मजाले खान पाइने, जति पनि खान पाइने, जहाँ बसेर पनि खान पाइने, उनले भने अस्पताल होस् वा मन्दिर, जहाँ पनि छेवैमा रक्सीको वितरण र सेवनको कार्य भइरहेका छन् । यस्तो अवस्था अन्य देशमा छैन । नेपालमा मात्रै छ । अरू देशमा सेवनकर्ताको उमेर र बिक्रीको निश्चित स्थान निर्धारित हुने उनले उल्लेख गरे । विदेश भ्रमणमा जाने सरकारका पदाधिकारीलाई यस्ता विषयमा ध्यान दिन र नियम कसले छेक्यो भनी प्रश्न गरे ।"
गाभिने बैंक र लघुवित्तलाई थप सुविधा,बैंक गाभ्न दबाबपूर्ण व्यवस्था आएनमर्जरमा लैजान पछि बाध्य पार्न सक्ने संकेतबैंकर र व्यवसायी छुट्याउनेबारे मौनविदेशस्थित बैंकबाहेक संस्थाबाट पनि ऋण ल्याउन पाइनेनेपालका बैंक विदेशमा शाखा खोल्न नीतिगत व्यवस्थाको घोषणाविपन्न वर्गलाई न्यूनतम ५ प्रतिशत कर्जा व्यवस्था यथावत्कर्जा सुरक्षणभन्दा बाहेकको बिमा गर्नु नपर्ने ५० लाखभन्दा बढी ऋण लिन प्यान अनिवार्य शाखा नभएका वडामा शाखारहित बैंक खोल्न स्वीकृति नचाहिने
घर र गाडी किन्न आम्दानीअनुसार ऋण,"बैंक तथा वित्तीय संस्थाले कर्मचारीलाई दिने तालिममा पनि राष्ट्र बैंकले कडाइ गर्ने भएको छ । कर्मचारीलाई अनिवार्य रूपमा प्रमाणीकृत पाठ्यक्रममा आधारित अभिमुखीकरणसम्बन्धी प्रमाणपत्र लिनुपर्ने, व्यवस्था गरिने जनाएको छ । मौद्रिक नीतिले लघुवित्त संस्थालाई जिल्ला सदरमुकामबाहेकका नगरपालिका र गाउँपालिका क्षेत्रमा एक शाखा स्थापना गरेपछि मात्रै उपमहानगरपालिका वा जिल्ला सदरमुकाममा शाखा स्थापना गर्न पाउने व्यवस्था गरेको छ ।"
विद्युतीय कारोबारलाई प्रोत्साहन,भ्याट फिर्ता बैंक खातामासरकारले बजेटमार्फत ल्याएको उपभोक्तालाई भ्याट फिर्ताको सुविधालाई सघाउने गरी राष्ट्र बैंकले मौद्रिक नीतिमार्फत नयाँ घोषणा गरेको छ । सरकारले चालु आर्थिक वर्षको बजेटमार्फत विद्युतीय माध्यमबाट भुक्तानी गर्दा मूल्य अभिवृद्धि करको १० प्रतिशत रकम फिर्ता दिने घोषणा गरेको थियो ।वस्तु तथा सेवाको मूल्य खरिदमा उपभोक्ताले विद्युतीय माध्यमबाट भुक्तानी गर्दा बिलमा उल्लेखित भ्याटको १० प्रतिशत रकम भुक्तानीकर्ताको खातामा सोझै जम्मा हुने व्यवस्थाका लागि समन्वय गर्ने मौद्रिक नीतिमा उल्लेख छ ।
एनआईसी एसिया उत्कृष्ट,काठमाडौं (कास) एनआईसी एसिया बैंकले द इन्स्टिच्युट अफ चार्टर्ड एकाउन्ट अफ नेपाल (आइक्यान) को उत्कृष्ट वित्तीय प्रतिवेदन अवार्ड प्राप्त गरेको छ । अर्थमन्त्री युवराज खतिवडाले मंगलबार बैंकका प्रमुख रोशनकुमार न्यौपानेलाई अवार्ड हस्तान्तरण गरे । आइक्यानले सन् २००३ देखि हरेक वर्ष विभिन्न विधामा सर्वोकृष्ट वार्षिक प्रतिवेदन तयार गर्ने संस्थालाई सम्मानित गर्दै आएको छ । अन्य बैंकहरूका वार्षिक प्रतिवेदनलाई उछिन्दै एनआईसी सो अवार्ड जित्न सफल भएको हो ।
एनएमबी बैंकको नयााँ अभियान,"काठमाडौं (कास) एनएमबी बैंकले हामी देख्छौं अपार सम्भावना को अवधारणासहित नयाँ कर्पोरेट अभियान सुरु गरेको जनाएको छ । यो अवधारणाले यदि कसैले प्रयास गरेमा अरूले सामान्य आँखाले स्पष्ट देख्न नसक्ने सतहभन्दा टाढाका अवसरहरू देख्न सक्ने प्रयासको सकारात्मक अर्थलाई विम्बित गर्दछ, बैंकले जारी गरेको विज्ञप्तिमा भनिएको छ । यसले आत्मविश्वासको भावना उत्पन्न हुने र बैंकले मुलुकको असीमित स्रोत साधनको उपयोग गर्नमा सहायता गर्ने विज्ञप्तिमा उल्लेख छ ।"
भद्रपुरमा सिभिल बैंक,"काठमाडौं (कास) सिभिल बैंकले झापाको भद्रपुरमा शाखा सञ्चालनमा ल्याएको छ । एक समारोहमा बैंकका सञ्चालक प्रकाश तायलले शाखा कार्यालयको उद्घाटन गरे । प्रदेश १ का प्रदेशसभा सदस्य ओमप्रकाश सरावगी, भद्रपुर नगरपालिकाका मेयर जीवनकुमार श्रेष्ठ, उपमेयर चन्द्रमाया श्रेष्ठ, बैंकका प्रमुख कार्यकारी अधिकृत गोविन्द गुरुङ, क्षेत्रीय प्रबन्धक सन्तोषकुमार बुढाथोकीको कार्यक्रममा उपस्थिति थियो ।"
एनआईसीपोखराका होटल सम्झौता,काठमाडौं (कास) एनआईसी एसिया र होटल पोखरा ग्रान्डीका बीच बैंकका ग्राहकलाई होटलका विभिन्न सेवा सुविधाहरूमा ३० प्रतिशतसम्मको छुट प्रदान गर्ने सम्झौता भएको छ । उक्त सम्झौतापत्रमा बैंकका तर्फबाट गण्डकी प्रादेशिक कार्यालयका प्रमुख दीपेन्द्र शर्मा र होटलका प्रबन्ध निर्देशक रोशन खवासले हस्ताक्षर गरे । यस्तै बैंक र हल्लनचोक लेकसाइडस्थित टीका रिसोर्टका बीच पनि त्यस्तै सहमति भएको छ । टीका रिसोर्टमा १५ प्रतिशतसम्म छुट प्रदान गर्ने सम्झौता भएको हो ।
महालक्ष्मीलाई अवार्ड,काठमाडौं (कास) नेपाली लेखा व्यवसायीहरूको नियमनकारी निकाय नेपाल चार्टर्ड एकाउन्टेन्ट्स संस्था (आइक्यान) को बेस्ट प्रिजेन्टेड एनुअल रिपोर्ट (बीपीए) मा विकास बैंकका तर्फबाट प्रथम भएको महालक्ष्मी विकास बैंकलाई अवार्ड वितरण गरिएको छ । अर्थमन्त्री युवराज खतिवडाले बैंकका प्रमुख कार्यकारी अधिकृत कृष्णराज लामिछानेलाई एक समारोहमा उक्त अवार्ड प्रदान गरेका छन् ।
सिटिजनको बिमा शुल्कै १ अर्ब,काठमाडौं (कास) सिटिजन लाइफ इन्स्योरेन्स कम्पनीले आव ०७५७६ मा प्रथम बिमा शुल्क १ अर्ब रुपैयाँभन्दा बढी संकलन गरी १५० प्रतिशतले व्यवसाय वृद्धि गरेको जनाएको छ । कम्पनी कार्यालयमा आयोजित कार्यक्रममा सञ्चालक समितिका तर्फबाट सञ्चालक दीपप्रकाश पाण्डेले कम्पनी सञ्चालनको दोस्रो वर्षमा नै १ सय करोड रुपैयाँभन्दा बढी प्रथम बिमा शुल्क आर्जन गर्न सफल भएको जानकारी दिएका थिए ।
मोटोकर्पका देशैभर सर्भिस क्याम्प,"काठमाडौं (कास) डाट्सन तथा निसान गाडीको आधिकारिक बिक्रेता पायोनियर मोटोकर्पले देशैभर निःशुल्क मनसुन सर्भिस क्याम्प सञ्चालन गर्ने भएको छ । साउन ९ देखि १६ गतेसम्म सञ्चालन हुने सर्भिस क्याम्प कम्पनीका आधिकारिक सर्भिस सेन्टरमार्फत सहजै उपब्ध हुनेछ । क्याम्पमा ग्राहकहरूलाई निःशुल्क गाडी चेकअप, निःशुल्क टप वास, स्पेयर पार्टको खरिदमा २० प्रतिशतसम्म छुट र अन्य एक्सोसरिजहरूको खरिदमा ३० प्रतिशतसम्म छुट सुविधा प्रदान गरिने कम्पनीले जनाएको छ ।"
ग्लोबल रिच शैक्षिक मेला,"काठमाडौं (कास) ग्लोबल रिचको आयोजनामा ग्लोबल रिच अस्ट्रेलियन शैक्षिक मेला हुने भएको छ । साउन ११ गतेबाट होटल डेला अन्नपूर्ण र त्यसपछि उपत्यका बाहिरका तीन ठूला सहर पोखरा, भरतपुर तथा बुटवलमा मेला आयोजना हुने भएको हो । मेलामा अस्ट्रेलियाका उत्कृष्ट ३५ विश्वविद्यालयको सहभागिता रहने र त्यहाँ अध्ययनका लागि जान चाहने नेपाली विद्यार्थीले विश्वविद्यालयका प्रतिनिधिहरूसँग सिधै भेटघाट तथा प्रत्यक्ष छलफल गर्न पाउनेछन् ।"
सिम खेतमै भएन रोपाइँ,"अमलाचौरका सतीपोखरा, गिठे र गौदीका किसानले भने रोपाइँ गर्न नपाएर जनप्रतिनिधिलाई पनि गुनासो गर्न थालेका छन् । सिँचाइका लागि पाइप तथा खोल्साको पानी लिफ्ट गरेर लैजान सकेमा रोपाइँ गर्न सकिने उनीहरू बताउँछन् । यतिबेला हरियाली हुनुपर्ने हो तर रोपाइँ गर्न नपाएर चिन्ता बढायो, अमलाचौरका कृष्ण अधिकारीले भने । किसानको गुनासो आए पनि केही गर्न नसकिएको बागलुङ नगरपालिका१२ का अध्यक्ष गुरुदत्त पाठकले बताए । कास्कीमा सबैभन्दा धेरै ८५ र गोरखामा कम ४५ प्रतिशत मात्रै रोपाइँ भएको छ ।"
प्रदेश १ मा ५६ प्रतिशत,"पहाडी क्षेत्रका केही जिल्लामा अझै पनि पर्याप्त पानी नहुँदा धान रोपाइँले गति लिन सकेको छैन । प्रसार अधिकारी पोखरेलले भने, तराईमा आएको बाढीले जमिन डुबानमा पर्दा द्रुत रूपमा रोपाइँ हुन पाएको छैन । पहाडी जिल्लाको माथिल्लो भेगमा धान रोपाइँ सिजन करिब अन्त्य नै भइसक्यो । तल्लो भेगमा साउन तेस्रो साता सम्म रोपाइँ हुन्छ । तराईका जिल्लामा भदौ पहिलो सातासम्म धान रोप्ने चलन छ ।"
घरजग्गा कर वृद्धिको विरोध,"सहरीकरण, घरजग्गाको मूल्यवृद्धि, जनसंख्या वृद्धि र भौतिक पूर्वाधार विकासलगायतलाई मूल्यांकनका आधार मानिएको छ । मालपोत अधिकृत ढुविन्द्रप्रसाद बरालले जग्गा नापजाँच ऐन तथा नियमावलीबमोजिम निर्धारण भएको पूर्वमूल्यांकन पुस्तिकाका आधारमा कर वृद्धि गरिएको बताए । उनले भने, हामीले कानुनअनुसार निर्णय गरेका हौं ।"
तालिमपश्चात् अनुगमन छैन,"पम्परागत सीप अभिवृद्धि, स्थानीय संघसंस्थाको क्षमता वृद्धि गरी तालिम कार्यक्रम सञ्चालन गर्न सक्षम गराउने उद्देश्य प्रशिक्षण केन्द्रको हो । सीपमूलक तालिमको माध्यमबाट देशमा विद्यमान बेरोजगारी र अर्ध बेरोजगारीको समस्या समाधान गर्न यसले सहयोग गर्ने भए पनि यो कुरा तालिममा मात्र सीमित भएको छ । उद्यमशीलता विकासमा ३८८, गुडिया बनाउनेमा ११०, बेसिक प्याटर्न सिलाइमा ९८, क्रिस्टल सामग्री उत्पादनमा ८१, मखमल, ढाका जुत्ता, चप्पल उत्पादनमा ७५, एडभान्स प्याटर्न सिलाइमा ५७ र फेसन डिजाइनमा ५४ जनाले आव ०७५७६ मा तालिम लिएका थिए ।"
एक महिनामै उप्कियो कालोपत्र,खलंगाजयतपानी (बालुवासंग्रही) सडकको ट्र्याक २०५२ सालमा खोलिएको थियो । द्वन्द्वका कारण स्तरोन्नति हुन नसकेपछि ट्र्याक पुरिएको थियो । शान्ति स्थापनापछि २०६४ सालमा फेरि सडकको ट्र्याक खोलिएको हो । सडकमा २०७२ बाट स्तरोन्नति सुरु गरिएको कार्यालयले जनाएको छ । ३२ किलोमिटर सडकमध्ये १८ किलोमिटरमा ओटासिल कालोपत्रे भएको छ । त्यस्तै सडकको १४ किलोमिटर खण्डमा गत वर्ष ग्राभेल गरिएको थियो ।
नम्बर बढाइएका प्रमाणपत्र रद्द,"कोइरालाले त्रिविको त्रिचन्द्र क्याम्पसबाट समाजशास्त्र, पाटन संयुक्त क्याम्पसबाट ग्रामीण विकास र अर्थशास्त्र विषयमा स्नातकोत्तर गरेका थिए । उनले परीक्षा नियन्त्रण कार्यालयका कर्मचारीलाई घूस खुवाई तीनवटै विषयमा अंक बढाएर स्वर्ण पदक लिएका थिए । त्रिविले कर्मचारीलाई घूस खुवाई नम्बर बढाएका अर्का परीक्षार्थी केदार भट्टराईको स्नातकोत्तर तहको प्रमाणपत्रसमेत रद्द गरेको छ । भट्टराईले पाटन संयुक्त क्याम्पसबाट अर्थशास्त्रमा स्नातकोत्तर गरेका थिए । परीक्षा नियन्त्रण कार्यालयका कर्मचारीलाई प्रलोभनमा पारी अंक बढाएको भेटिएकाले भट्टराईको शैक्षिक योग्यताको प्रमाणपत्रसमेत रद्द गरिएको जानकारी त्रिविले दिएको छ । अख्तियारले घूस लेनदेन गरी स्नातकोत्तर तहमा नम्बर बढाइएको सम्बन्धमा छानबिन गरी कोइराला, भट्टराई र त्रिविका सम्बन्धित कर्मचारीविरुद्ध विशेष अदालतमा भ्रष्टाचार मुद्दा दायर गरिसकेको छ ।"
प्राध्यापक महाधिवेशन अनिश्चित,"संघमा देशभरका सबै विश्वविद्यालयका करिब २० हजार प्राध्यापक आबद्ध छन् । सत्तापक्षीय पूर्वएमाले निकट प्रगतिशील प्राध्यापक संगठन, पूर्वमाओवादी निकट राष्ट्रिय प्राध्यापक संघसहित ४ प्राध्यापक संघसंगठनले संघका प्रतिनिधि खोज्दै उद्घाटन बहिष्कार गरेका थिए । कांग्रेस निकट प्रजातान्त्रिक प्राध्यापक संघसहित ५ संघसंगठनका प्रतिनिधि मात्र उपस्थिति भएर कार्यक्रम उद्घाटन गरेका थिए । त्यसपछि भएको वार्तामा पदाधिकारीसहित कार्यसमिति भागबन्डामा टुंगो लगाउने सहमति थियो ।"
ऐनका कारण अन्योल,"राखेप कर्मचारी संघका अध्यक्ष रन्जन थापाले पनि ऐनको अन्योलताले कर्मचारी समायोजनमा समस्या भएको बताए । २०६१ सालदेखि राखेपमा दरबन्दी खुलेको छैन । भएका प्रशिक्षकहरू धमाधम अवकास हुन थालेका छन् । अर्को वर्ष अझै धेरै संख्यामा कर्मचारी बाहिरिने छन् । समयमै ऐन नबन्दा संघीय संरचनाअनुसार कर्मचारी समायोजन प्रक्रिया हुन सकेको छैन, उनले थपे, राखेपको कर्मचारीले प्रदेश र स्थानीय तहमा काम गर्ने नगर्नेबारे छिनोफानो भएको छैन । केन्द्रमा भन्दा अगाडि प्रदेशले कानुन कार्यान्वयन गर्दा कानुनी जटिलताको पनि खतरा देखियो ।"
विजेतालाई अध्यक्षले नगद पुरस्कार दिने,च्याम्पियनसिपमा नेपालका समिर श्रेष्ठले ६५ केजीमा स्वर्ण जितेका थिए । नरेश मुनिकारले १६७ सेन्टिमिटरमाथिको पुरुष एथलेटिक्स फिजिक तथा मल्लिका शाक्यले महिला मोडल फिजिकमा स्वर्ण जितेका थिए । कायस्थ र राजभण्डारी उपाध्यक्षमायसैबीच नेपाल शारीरिक सुगठन संघका उपाध्यक्षद्वय विजयलाल कायस्थ र दिनेश राजभण्डारी दक्षिण एसियाली शारीरिक सुगठन तथा फिजिक स्पोर्टस महासंघको उपाध्यक्षमा चयन भएका छन् । काठमाडौंमा हालै सम्पन्न दक्षिण एसियाली बडीबिल्डिङ तथा फिजिक स्पोर्टस च्याम्पियनसिपको अवसरमा बसेको महासंघको बैठकलले कायस्थलाई प्रथम उपाध्यक्ष र राजभण्डारीलाई उपाध्यक्षमा चयन गरेको हो ।
पदकधारी खेलाडीलाई सम्मान,"त्यस्तै लक्ष्मण पुनले कराँतेमा कांस्य पदक जितेका थिए । होमबहादुर रोका, विशाल थापा र जीवन ब्लोनले कबड्डीबाट कांस्य ल्याएका थिए । जिल्लास्तरीयमा भने सिगाना मावि तित्याङ च्याम्पियन र चिल्ड्रेन लाइफ माबि दोस्रो भएका थिए । खेलाडीलाई गण्डकी प्रदेश सदस्य इन्द्रलाल सापकोटाले पुरस्कृत गरे ।"
जयरामको जोडी फाइनलमा,"पोखरा (कास) पोखरामा आयोजित पुष्पलाल स्मृति पहिलो राष्ट्रिय, दोस्रो गण्डकी प्रदेश तथा चौथो कास्की जिल्लास्तरीय ब्याडमिन्टन प्रतियोगितामा बुधबार ५५ वर्ष माथिको भेट्रान्समा कास्कीका जयराम हमाल र रामजी बाँस्तोलाको जोडीले फाइनलमा स्थान बनाएको छ । जयरामको जोडीले चितवनका पुष्प श्रेष्ठ र राजेन्द्र शाक्यको जोडीलाई हराएका थिए । राष्ट्रिय खुलातर्फ कास्कीका गणेश रायमाझी र शम्भु श्रेष्ठको जोडी सुरेन्द्र हमाल र रोमन बानियाँको जोडीलाई पराजित गर्दै सेमिफाइनलमा प्रवेश गरेको छ । विशाल खड्का र भुगोल गुरुङको जोडीले पाल्पाका वसन्त बज्राचार्य र विनय खातीको जोडीलाई हराएर अन्तिम चारमा आफ्नो स्थान सुरक्षित गर्यो । गण्डकी प्रदेशस्तरीयतर्फ बागलुङका विवेक जीसी र राजन खड्काको जोडीले कास्कीका रेशम आले र सिद्धार्थ लामाको जोडीलाई पराजित गर्दै सेमिफाइनल पुगे । कास्कीका विशाल हिराचन र वीरेन्द्र कुँवरको जोडीले कास्कीकै होम गुरुङ र प्रदीप श्रेष्ठको जोडीमाथि जित निकाल्दै सेमिफाइनलमा स्थान बनाए ।"
अन्तर बैंक फुटसल हुने,काठमाडौं (कास) एक्टिस स्पोर्टस कम्प्लेक्सको आयोजनामा शनिबार पहिलो स्कोडा अन्तर बैंक फुटसल च्याम्पियनसिप हुने भएको छ । ढोलाहिटीस्थित फुटसल मैदानमा हुने खेलमा २० टिमको सहभागिता रहनेछ । आयोजकका अनुसार बैंकका कर्मचारीले मात्र खेल्न पाउने प्रतियोतिगामा सहभागी टिमलाई चार समूहमा विभाजन गरिएको छ । सुरुमा लिग चरणको आधारमा खेल हुनेछन् । समूहका शीर्ष दुई स्थानमा रहने टिमले क्वाटरफाइनलमा प्रवेश पाउने छन् । विजेताले १ लाख र उपविजेताले ५० हजार रुपैयाँ प्राप्त गर्नेछन् ।
प्रिन्स दोस्रो चरणमा,"काठमाडौं (कास) चीनको सुझौ सहरमा जारी एसिया जुनियर ब्याडमिन्टन च्याम्पियनसिपमा नेपालका युवा खेलाडी प्रिन्स दाहाल जित हात पार्दै दोस्रो चरण पुगेका छन् । उनले पहिलो चरणमा पुरुष एकल यू१९ मा सिंगापुरका इह्यु बेन्जामिन लीलाई २११६, २११२ को सोझो सेटमा हराए ।"
ज्ञानेन्द्रको तीव्र अर्धशतक,तर छैटौं विकेटमा विरनदीप सिंह र कप्तान अहमद फाइजले २४ रनको साझेदारी गरी इनिङ्स उकासे । सिंहले १७ बलमा १ चौका र १ छक्कासहित २१ रन बनाए । दुवैलाई वसन्त रेग्मीले आउट गरेका हुन् । फाइज ९ रनमा आउट भए । सर्भिन मुनियान्दी ८ रनमा नटआउट रहे । सोमपालले २ ओभरमा २३ रन खर्चेर ३ विकेट लिए । वसन्तले २ तथा सन्दीप र करणले समान १ विकेट लिए । नेपालले शनिबार कुवेतसँग खेल्नेछ ।
गाईजात्रे लिग !,"स्थानीय र प्रदेशस्तरमा लिग सञ्चालन हुनु फुटबल विकासका लागि राम्रो हो । तर फाइनलमा बेलबारीलाई २१ ले हराएर उपाधि जितेको सैनिक युथ क्लबको भन्दा बढी चर्चा संयोजक राईले गरेका नियमको गलत व्याख्या र फितलो व्यवस्थापनको हुनुले मुख्यमन्त्री लिगलाई खल्लो बनाइदियो । पुरस्कारभन्दा दीर्घकालीन योजना र स्थायी खाले संरचना बसाल्नु महत्त्वपूर्ण हुने सरोकारवालाको माग छ । त्यसका लागि प्रदेश सरकारले एउटै प्रतियोगितामा १ करोड खर्च गर्नुभन्दा भौतिक पूर्वाधार (रंगशाला) निर्माणमा लगानी गर्नु उत्तम हुन्छ, जसमा असारसहित जुनसुकै मौसममा प्रतियोगिता सञ्चालन गर्न सकियोस् ।"
मोरेसको अनौठो कथा,"उनी ६ फिट ३ इन्ज अग्ला छन्, ९३ केजीका छन् । उनी विपक्षी खेलाडीमाथि प्रभुत्व जमाएर खेल्न रूचाउँछन् । उनको शरीरले विपक्षी खेलाडीमा डर उत्पन्न हुने गर्छ । ब्रागमा छँदा उनका साथी थिए, अर्का ब्राजिली खेलाडी क्लाउडेमेर । उनी मोरेसभन्दा १० वर्ष जेठो थिए । त्यसैले उनीबाट मोरेसले धेरै सिक्ने अवसर पाए । मोरेसका आमा पनि आफ्नो छोरालाई लिएर खुबै सहयोगी छिन् । ब्रागमा छँदा उनकी आमा समयसमयमा बेल्जियम पुग्थिन् ।मोरेस आफैं पनि आफ्ना छोराछोरीका लागि राम्रो गर्न चाहन्छन् । यस्तो किनभन्दा गरिबीमा हुर्कंदा कति गाह्रो हुन्छ भनेर उनलाई राम्रोसँग थाहा छ । छोरा यान र छोरी मारियाका आमा पनि फरकफरक हुन् । ती दुवै महिलासँग अब मोरेसको सम्बन्ध छैन । तर आफ्ना सन्तानसँग भने उनी नियमित सम्पर्कमा छन् । ती दुवै आमासँगै बस्छन् । उनका यस्तै कथा सुनेर एस्टन भिल्लाले २ करोड २० लाख पाउन्ड तिर्न पनि तयार भयो । द गार्डियन"

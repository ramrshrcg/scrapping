शीर्षक,विवरण
पत्र आउनु सामान्य : सरकार,मन्त्री बाँस्कोटाले सीमा जोडिएका मुलुकबीच सामानहरू मात्र नभई पत्रसमेत आदानप्रदान भइरहने दाबी गरे । आम जनताको स्वास्थ्य र अधिकारप्रति सरकार सजग एवं गम्भीर रहेको उनले बताए । विषादी परीक्षणका लागि सरकार पूर्वाधार व्यवस्थापनमा जुटेको उनको भनाइ छ । राजपत्रमा सूचना प्रकाशनपछि असार २ देखि विषादी परीक्षण सुरु भएको थियो । उक्त कदमले भारतीय व्यवसायीलाई अप्ठेरो परेपछि दूतावासले पत्र पठाएको हो । पत्रमा भारतको राष्ट्रिय वनस्पति संरक्षण संस्था तथा कृषि तथा प्रशोधित खाद्य पदार्थ निर्यात विकास प्राधिकरणले नेपालमा निर्यात हुने यस्ता सामग्रीलाई फाइटोस्यानिटरी प्रमाणपत्र प्रदान गर्ने गरेको र ती प्रमाणपत्र नेपाली निकायहरूलाई स्वीकार्य रहेको उल्लेख छ । यसरी स्वीकार्य भइसकेको विषयलाई किन पुनर्परीक्षण गर्नुपर्यो भन्ने दूतावासको पत्रको आशय छ ।
गैरकूटनीतिक कदम : गौतम,"महासंघले विषादी परीक्षण रोक्ने निर्णय गलत भएको जनाएको छ । नेपाली कांग्रेसलगायत शक्तिहरू प्रदर्शनमा उत्रिनुको कारण भारतीय राजदूतावासको पत्राचारविरुद्धमा हो वा नेपाल सरकारले गरेको निर्णयविरुद्ध, प्रस्ट छैन, गौतमले विज्ञप्तिमा भनेका छन् ।"
'भूमाफिया' लाई न्यायाधीशको लिफ्ट,बीचमा अख्तियार दुरुपयोग अनुसन्धान आयोगले बालुवाटारस्थित ललिता निवासको केही जग्गा सरकारका नाममा दर्ता गर्न आदेश दिएको थियो । आदेशविरुद्ध सर्वोच्च अदालतमा दायर भएको रिट निवेदनमा न्यायाधीशहरू बलराम केसी र राजेन्द्रप्रसाद कोइरालाको इजलासले प्रमाण बुझेर उचित निर्णय गर्न फैसला गरेको थियो । त्यही फैसलाको अपव्याख्या गरी सरकारी जग्गा मोहीका नाममा दर्ता भएको सीआईबी स्रोतले बतायो । बालुवाटारको जग्गा जोडिएको पछिल्लो मुद्दामा जिल्ला अदालत काठमाडौंबाट २०७५ वैशाख १९ गते फैसला भयो । २०७२ पुस २६ गते अधिवक्ता दीपकराज जोशीले दर्ता गरेको दूषित निर्णय बदरको मुद्दामा न्यायाधीश रमेशराज पोखरेलको इजलासले जग्गा दर्ताको निर्णय बदर नहुने फैसला गरे । उक्त मुद्दाको पुनरावेदन निवेदन उच्च अदालतमा विचाराधीन छ ।
दुधालु भैंसी एउटा सानो टोकन,"एउटा दुधालु भैंसीको मूल्य करिब ९० हजार रुपैयाँ परेको मन्त्रालयले जनाएको छ । फेटा गाउँपालिका२ जगतपुरका सहिद मजिद मन्सुरका पिता सरिफ मियाँले सरकारले लगानी परेको भनेको पैसाअनुसारको भैंसी नपाएको गुनासो गरे । यस्तो भैंसी ४०५० हजार रुपैयाँमा गाउँमा पाइन्छ, आफूलाई दिइएको भैंसी देखाउँदै उनले भने, भैंसीले दिने दूध घरमै खाएर सकिन्छ, बाहिर बिक्री गर्नका लागि बच्दैन । जिल्ला समन्वय समिति परिसरमा उपस्थित अधिकांश भैंसी पाउने परिवारका मुहारमा खुसीभन्दा अन्योल देखिन्थ्यो । के आधारमा भैंसी दिने निर्णयमा सरकार पुग्यो भन्ने प्रश्नमा भूमि व्यवस्था, कृषि तथा सहकारी मन्त्री शैलेन्द्र साहले आशयपत्र प्रकाशित गरी सूचना माग गरिएको बताए । प्रदेश सरकारको एउटा कार्यक्रम छ, दुधालु भैंसी वा गाई के चाहिन्छ भनेर हामीले सोधेका थियौं, उनले भने, उहाँहरूले फारम भर्नुभएको छ । त्यहीबमोजिम वितरण गरेका हौं । प्रमुख अतिथि मुख्यमन्त्री लालबाबु राउत गदीले मधेस जनआन्दोलनका क्रममा सहिद र घाइते भएकाहरूका लागि दुधालु भैंसी वितरण एउटा सानो टोकनका रूपमा रहेको बताए । उनीहरूकै बलिदानीका कारण प्रदेशमा मधेसी दलको नेतृत्वमा सरकार बनेको छ, उनले भने, सहिद र घाइतेको सम्मान गर्नु हाम्रो दायित्व र धर्म हो । निश्चित रूपमा यो कम छ । तर, प्रदेश सरकार प्रयास गरिरहेको छ । यो पहिलो र अन्त्य होइन, सुरुवात हो । भैंसी वितरणको सामाजिक सञ्जालमा समेत नकारात्मक टिप्पणी भइरहेको छ । सामाजिक अभियन्ता एवं मधेस आन्दोलनमा सक्रिय रहेका वीरगन्जका ओमप्रकाश सर्राफले भैंसी दिएर सहिद तथा घाइते परिवारलाई अपमान गरिएको बताएका छन् । सहिद तथा घाइते परिवारका बालबालिका पठनपाठनका लागि विद्यालय जाने कि भैंसी चराउन ? उनले भने, उनीहरूलाई भैंसी होइन शिक्षा, स्वास्थ्य र रोजगारी चाहिएको छ ।"
सहायक डिनसहित ९ जनाविरुद्ध भ्रष्टाचार मुद्दा,"अख्तियारले भोजपुरको हतुवागढी गाउँपालिकाका सबइन्जिनियर नइन्द्र पारुहाङ राईविरुद्ध समेत मुद्दा दायर गरेको छ । राईले सडक निर्माण, स्तरोन्नति र पोखरी निर्माणको मूल्यांकन बिल बनाइदिने क्रममा सेवाग्राहीसँग २० हजार रुपैयाँ घूस लिएकाले अख्तियारले मुद्दा दायर गरेको हो ।"
हरेक वर्ष अर्बौंको विषादी,"प्रतिबन्धित विषादी पनि बिक्रीमाखुला सिमानाका कारण प्रतिबन्धित विषादी पनि प्रयोग भइरहेको छ । सूचना अधिकारी सुवेदीका अनुसार हाल करिब २१ प्रकारका विषादी प्रतिबन्धित छन् । खुला सिमानाका कारण भारतबाट प्रतिबन्धित विषादी पनि आयात भएको छ, उनले भने, लुकीछिपी आयात हुन्छ । उनका अनुसार तराईका किसानले त्यस्ता विषादी ल्याउँछन् । केही पकेट क्षेत्रमा किसानले बेच्न उत्पादन गर्ने तरकारीमा विषादी प्रयोग गर्छन् । आफ्नो भान्सामा प्रयोग हुने तरकारीमा भने प्रयोग गर्दैनन्, उनले भने ।"
परीक्षण अनिवार्य गर : चिकित्सक,"चिकित्सकका अनुसार विषादीयुक्त फलफूल, तरकारी सेवनले मानव शरीरमा अल्पकालीन र दीर्घकालीन समस्या देखा पर्न सक्छन् । मानसिक असन्तुलन, श्वासप्रश्वासमा समस्या, झाडापखाला, पिसाबमा समस्या, छालामा संक्रमण तत्काल देखा पर्न सक्छन् । दीर्घकालीन रूपमा मुटु, कलेजो, मृगौलामा गम्भीर असर पार्नुका साथै क्यान्सरजस्ता प्राणघातक रोग निम्त्याउन सक्छ । बाँझोपनलगायत प्रजनन स्वास्थ्यसम्बन्धी समस्या पनि विषादीले निम्त्याउन सक्ने चिकित्सक बताउँछन् ।"
थुनाबाट तीन भागे,"चौबीसै घण्टा प्रहरी सुरक्षा भएको नवनिर्मित प्रभागबाट थुनुवा भागेको घटनामा प्रहरी परिसर ललितपुरले अनुसन्धान अगाडि बढाएको छ । परिसर प्रमुख एसएसपी रवीन्द्र धानुकले एसपी दुर्गा सिंहको नेतृत्वमा चार सदस्यीय छानबिन कमिटी गठन गरिएको बताए । प्रहरीले लापरबाही गरेको भन्दै एक असई, एक हवल्दार र एक सिपाहीलाई निलम्बन गरेको छ । थुनुवा कक्षसम्म ह्याक्सो ब्लेड कसरी पुग्यो भन्नेमा अनुसन्धान केन्द्रित छ ।"
सर्लाही घटनामा संसद् अवरुद्ध,"लोकतन्त्र रक्षाका लागि : गृहमन्त्रीगृहमन्त्री थापाले देशमा शान्ति सुव्यवस्था कायम गर्न, लोकतन्त्रको संरक्षण तथा रक्षाका क्रममा सर्लाही घटना भएको दाबी गरेका छन् । सरकार लोकतन्त्रको रक्षा र शान्ति सुव्यवस्था कायम गर्न प्रतिबद्ध छ, उनले भने, जनताको जीउधनको रक्षा गर्ने जिम्मेवारी राज्यलाई छ । त्यो भूमिकामा हामी प्रतिबद्ध छौं । यसै क्रममा ती घटना घटेका हुन् । थापाले आफ्नो धारणा राखिनसक्दा विपक्षी सांसद उठेर विरोध गरेका थिए । त्यही बेला कांग्रेस सचेत खाँणले गृहमन्त्रीको भनाइ स्पष्ट र तथ्यका आधारमा नभएको र लोकतन्त्रको रक्षाका लागि घटना भएको भन्ने भनाइप्रति आपत्ति जनाए ।"
संसद्बाट रेकर्ड हटाउन माग,"बैठकमा कांग्रेस सांसद महेन्द्रकुमारी लिम्बूले निर्मला पन्त हत्यामा कञ्चनपुरका मेयरका छोरा र गृहमन्त्रीका छोरा, भतिजा जोडिएको आरोप लगाएकी थिइन् । यसप्रति आपत्ति जनाउँदै नेकपा सांसद खगराज अधिकारीले त्यस्ता शब्द संसद्को रेकर्डबाट हटाउन माग गरे । असंसदीय क्रियाकलाप गर्न कसैलाई छुट छैन, उनले भने । होहल्लाकै बीच सांसद अधिकारीले मन्त्रीले सदनमा जवाफ दिइसकेपछि अरू प्रश्न गर्न मिल्दैन भन्दै प्रतिपक्षले नियम उल्लंघन गरेको आरोप लगाए ।"
कांग्रेसमा पनि लेबी,"केन्द्रमा ५० प्रतिशत लेबीबाट प्राप्त रकम केन्द्रले पार्टीका सबै तहका संगठनलाई वितरण गर्ने प्रणालीसमेत नियमावलीमै प्रस्ताव गरिएको छ । जस अनुसार केन्द्रमा जम्मा भएको रकममध्ये केन्द्रले पचास प्रतिशत लिने छ । त्यसबाहेक प्रदेश कार्यसमितिलाई १५ प्रतिशत र जिल्ला कार्यसमिति, प्रतिनिधिसभा क्षेत्रीय कार्यसमिति, प्रदेशसभा क्षेत्रीय कार्यसमिति, नगरगाउँ कार्यसमिति, नगरगाउँ वडा कार्यसमितिलाई ७७ प्रतिशतका दरले रकम वितरण गरिने प्रस्ताव छ ।"
कसलाई कति ?,"जिल्लास्तरीय राजनीतिक नियुक्ति पाएका पार्टी सदस्यहरूले सम्बन्धित जिल्ला कार्यसमितिमा, प्रदेश स्तरीय राजनीतिक नियुक्ति पाएका पार्टी सदस्यले सम्बन्धित प्रदेश कार्यसमितिमा र केन्द्र स्तरीय राजनीतिक नियुक्ति पाएका पार्टी सदस्यले सम्बन्धित केन्द्रमा लेबीको रकम बुझाउनुपर्ने व्यवस्था प्रस्तावित नियमावलीमा छ । वडा स्तरमा निर्वाचित अध्यक्षले प्राप्त गर्ने पारिश्रमिकको पन्ध्र प्रतिशत र वडाध्यक्ष र वडा सदस्यले दस प्रतिशत लेबी पार्टीमा बुझाउनुपर्ने प्रस्ताव पनि नियमावलीमा गरिएको छ ।"
ट्रेड युनियन खारेज गर्न प्रस्ताव,"कांग्रेस सांसदहरू दिलेन्द्रप्रसाद बडू, देवेन्द्रराज कँडेल र डिला संग्रौलाले निजामती कर्मचारीमा ट्रेड युनियन आवश्यक रहेको बताएका थिए । ट्रेड युनियनमार्फत निजामती कर्मचारीले आफ्ना पेसागत हकहितका लागि काम गर्न पाउनुपर्छ । बहुदलीय व्यवस्थामा ट्रेड युनियन नै आवश्यक छैन भन्ने तर्क उचित हुँदैन, सांसद बडूले भने । सांसद कँडेलले निजामती कर्मचारीको तलब तथा सुविधा समितिमै ट्रेड युनियनका प्रतिनिधिलाई राख्नुपर्ने प्रस्ताव गरिन् । सांसद संग्रौलाले कर्मचारीको ट्रेड युनियन खारेज गर्ने विषय उठाउनै नहुने धारणा राखिन् । कांग्रेसकै सांसद अमरेशकुमार सिंह भने कर्मचारी ट्रेड युनियन खारेज गर्नुपर्ने पक्षमा उभिए । हामी जनताको प्रतिनिधि कि ट्रेड युनियनको ? कर्मचारी ट्रेड युनियन खारेज नै गर्नुपर्छ । यसमा मेरो प्रस्ट धारणा छ कि कर्मचारीको नेता भएर हाजिर नै नगरी घुमेर तलब खान दिनु हुँदैन, सिंहले भने ।"
सच्याउने नेकपाको प्रतिबद्धता,"कानुन निर्माण गर्ने थलो जननिर्वाचित संसद्ले महासंघका सबै सरोकारहरूलाई सम्बोधन गर्ने विश्वास व्यक्त गर्दछ, महासचिव रमेश विष्टमार्फत जारी विज्ञप्तिमा उल्लेख छ, यस सन्दर्भमा तेस्रो चरणको सडक संघर्षका बाँकी कार्यक्रम स्थगित गरी छलफल, संवादजस्ता गतिविधिमार्फत दबाब सिर्जना गरिनेछ ।"
मिचाहा माछालाई लगाम लगाउँदै,अहिले नेपाली किसानले टिलापिया माछाको मूल्य कार्पको भन्दा पनि कम २७० रुपैयाँ किलोसम्म पाएको अवस्था छ । त्यसैले उचित विधिबाट टिलापिया पाले किसानलाई आर्थिक लाभ हुने अनुसन्धानकर्ता र किसान नै बताउँछन् । एकलिंगीय भुराबाहेक अरू विधि पनि प्रयोग गर्न सकिने भएको छ । टिलापियासँग सहर माछा मिसाएर पाल्न सकिन्छ । यसरी पाल्दा टिलापियाले उत्पादन गर्ने अत्यधिक भुरा सहर माछाले खाएर नियन्त्रण गर्छ । त्यसैगरी एकलिंगीय भाले टिलापियासँग कार्प माछा मिसाएर पनि पाल्न सकिन्छ । पोखरीमा पिँजडा राखेर त्यसमा ठूला टिलापिया र बाहिर साना टिलापिया राख्ने र त्यहीअनुसार मिलाएर दाना खुवाउने गरे राम्रो उत्पादन लिन सकिने अनुसन्धानले देखायो प्राडा श्रेष्ठले भने ।
बेरुजु फर्स्योटमा,सोमबार बसेको मन्त्रालयको सचिवस्तरीय बैठकले मुलुकका चार स्थानीय तहलाई पुरस्कृत गर्ने निर्णय गरेको हो । संघीय तथा सामान्य प्रशासन मन्त्रालयले बेरुजु फर्स्यौट कार्यमा प्रत्यक्ष संलग्न रहेका ३ कर्मचारीलाई बढीमा चार हजार रुपैयाँसहित सम्मान पत्र प्रदान गर्न पुरस्कृत स्थानीय तहलाई निर्देशन गरेको छ । सम्मानपत्र मन्त्रालयले नै पठाउने निर्देशन गरेको थाहा नगरपालिका प्रमुख प्रशासकीय अधिकृत हरिलाल पुरीले बताए । थाहाको हकमा मन्त्रालयले प्रमुख प्रशासकीय अधिकृत पुरी र लेखा अधिकृत शिवप्रसाद देवकोटालाई पुरस्कृत गर्न नाम तोकेर पठाएको छ ।
बन्दै हिल स्टेसन,"मन्त्रालयले पर्यटन आयोजनाका लागि छुट्याइएको ९० करोड रुपैयाँमध्ये करिब ३७ करोड खर्च गर्न नसक्ने भनेर आर्थिक मामिला तथा योजना मन्त्रालयलाई आयोजनाले जानकारी गराइसकेको छ । बाँकी रकमको सम्झौता भएको छ । आर्थिक वर्षमा कति काम हुन्छ त्यो भने हेर्न बाँकी छ, आयोजना प्रमुख सापकोटाले भने । यसैबीच, प्रदेश सरकारले भौतिक पूर्वाधार निर्माणका लागि पर्यटनतर्फ २१ वटा डीपीआर तयार भएको जनाएको छ । सरकारले सिन्धुपाल्चोक जिल्लामा सबैभन्दा बढी सातवटा डीपीआर तयार गरेको छ । आयोजनाले पर्यटकीय पार्क निर्माण, भ्यु टावर, पर्यटकीय पदमार्ग निर्माण, बगैंचा, पार्किङ स्थल, पदमार्गको स्तरोन्नति, धार्मिक पर्यटकीय सर्किट निर्माण, तातोपानी क्षेत्रको संरक्षणलगायत कार्यको डीपीआर तयार भएको मन्त्रालयले जनायो ।"
विद्यार्थी आन्दोलित,"विद्यार्थी हेरेर ६५ लाखसम्म शुल्क लिएका छन् । जब कि साढे ४२ लाख मात्रै लिन पाइन्छ । बढी शुल्क लिए पनि बिल भौचर दिँदैनन् । परीक्षा र अन्य शुल्क पनि बढाएका छन्, एमबीबीएस तेस्रो वर्षका एक विद्यार्थीले भने ।नियमविपरीत लिएको शुल्क र बढेको परीक्षा शुल्क फिर्ता लिन साताअघि कलेज प्रशासनमा ज्ञापनपत्र बुझाए पनि प्रशासनले सुनुवाइ नगरेपछि सडकमा आउनुपरेको विद्यार्थीले बताए ।"
करेन्ट लागेर मृत्यु,"हेटौंडा (कास) मोबाइल चार्ज गर्न लाग्दा करेन्ट लागेर मकवानपुरको मनहरी गाउँपालिका ६, रुपाचुरीका १६ वर्षीय माइला भन्ने सञ्चलाल चेपाङको मृत्यु भएको छ । मोबाइल चार्ज गर्न लाग्दा एक्कासि करेन्ट लागेर उनको घटनास्थलमै मृत्यु भएको हो ।"
औषधि अभाव नहुने,"नुवाकोट (कास) जिल्ला स्वास्थ्य कार्यालयले स्थानीय तहमा औषधि अभाव हुन नदिने भएको छ । गर्मीको समयमा हुन सक्ने महामारी रोक्न गाउँपालिका, नगरपालिकालाई औषधि खरिद गर्न र स्टोरमा भएका औषधि सबै स्वास्थ्य चौकीलाई पठाइने कार्यालय प्रमुख राममणि घिमिरेले बताए । जिल्लामा १२ स्थानीय तह छन् । तारकेश्वर गाउँपालिका बुधसिङमा औषधि अभाव भएको जानकारी आएपछि औषधि पठाइएको उनले बताए ।"
अनाहकमै हिरासत,स्याङ्जाका खगेन्द्र सोमबार धुलिखेल अस्पतालमा शल्यक्रियापछि भर्ना गरिएका आफन्त भेट्ने हतारोमा थिए । मावि शिक्षक उनी काठमाडौंमा लोकसेवाको तयारीसमेत गर्दै थिए । उनले ठूली आमाको छोरा दाइको अप्रेसन धुलिखेल अस्पतालमा भएकाले भेट्न जाने क्रममा भीडले आक्रमण गर्यो । आरोप लागेकी अर्की महिला पनि स्थानीय विद्यालयमा अध्यापन गर्छिन् । जिल्ला प्रशासन कार्यालय जाने क्रममा सोही गाडी चढेकी उनलाई ती युवतीले शंकैका आधारमा आरोप लगाएकी थिइन् । प्रहरीले दुवैलाई पक्राउ गरेको थियो । परीक्षणका लागि टेकु पठाइएकी ती युवतीलाई सुई आक्रमणको आधार पुष्टि नभएपछि प्रहरी छलफलपछि दुवैलाई छाडिएको छ ।
बनेन विद्यालय भवन,"३ तलाको २४ कोठे भवन निर्माणको जिम्मा लिएको कन्ट्रक्सनले निर्माण बीचमै छाडदा अलपत्र बनेको हो । दाहालका अनुसार हालसम्म पर्खाल लगाउने र प्लास्टरको कामबाहेक अरू केही भएको छैन । झ्याल ढोका हाल्ने, रेलिङ लगाउने, पार्टेसन गर्ने, रंगरोगन गर्ने काम केही भएको छैन, उनले भने, अगाडि गरेको प्लास्टर पनि उप्किन थालिसक्यो । ३ करोड ८८ लाख रुपैयाँमा ठेक्का लागेको भवनको निर्माण हुन नसक्दा विद्यालय भवनको अभावमा विद्यार्थीको पठनपाठनमा समस्या भएको छ ।"
सप्तपाताल पुरानै स्वरूपमा बन्ने,"यहाँ पानी भरिसकेपछि ढुंगेधारा र इनार रसाउँछ । पोखरी पुनर्निर्माण भएमा खुला सार्वजनिक स्थलको रूपमा पनि प्रयोग गर्न सकिने सम्पदाप्रेमीहरू बताउँछन् । सम्पदाप्रेमी राज खान भन्छन्, पोखरीमा माछा पालेर आम्दानीसँगै सिँचाइ पनि गर्न सकिने भयो । लःख्यः अपभ्रंश भएर लगनखेल बन्यो । नेपाल भाषामा लः को अर्थ पानी र ख्यः को चौर हुन्छ । कुनै बेला लगनखेलमा ७ वटा पोखरी थिए । अहिले ललितपुर जिल्ला अदालतअघिको न्हुँ पोखरी, राजदल गण परिसरको कमल र लगनखेल अशोक स्तूप उत्तरपट्टिको सप्तपाताल मात्र बाँकी छन् । सप्तपातालमा ०६० मा विद्यालयले सपिङ कम्प्लेक्स बनाउन खोजेपछि स्थानीय जुर्मुराएका थिए । यसविरुद्ध स्थानीयले सुरुमा सर्वोच्च अदालतमा २०६१ भाद्र ४ मा रिट दायर गरेका थिए । वरिष्ठ अधिवक्ता पूर्णमान शाक्य भन्छन्, हरेक मुद्दा पैसासँग मात्र तुलना गरेर हुँदैन । सम्पदाको मूल्य छुट्टै हुन्छ । उनले पोखरीको शीतल वातावरणमा पढ्न पाउने भएको बताए । फैसलाले पोखरी मास्नु हुँदैन भन्ने सन्देश भावी पुस्तामा गएको छ, उनले भने, गलत कार्यलाई न्यायालयले छोड्दैन भन्ने सन्देश हो । सर्वोच्चले गरेको आदेश बारेमा बुझ्न विद्यालयमा जाँदा नमुना मच्छिन्द्र माविका प्रिन्सिपल राधाकृष्ण महतले आफूसँग समय नभएको भन्दै टारे ।"
तारकेश्वरको पाठ्यक्रम यसै वर्षदेखि,"कक्षा ६ देखि ८ सम्म भने स्थानीय ठाउँको नामकरण, इतिहास, हावापानी र भौगोलिक अवस्था लगायतका विषयमा जानकारी दिइने छ । पाठ्यक्रमअनुसार यी कक्षाका विद्यार्थीले नगरभित्रका प्रेरक व्यक्तित्व, भाषाशास्त्री, विज्ञलगायत बारे पनि अध्ययन गर्नुपर्ने छ । उनीहरूलाई साङ्ला बालकुमारी जात्रा, गोलढुंगा र मनमैजूलगायत जात्रबारे विस्तृतमा जानकारी दिइने छ । यसका साथै नगरपालिकाबारे संवैधानिक व्यवस्था पनि सिकाइने छ । पाठ्यक्रमअनुसार नगरपालिका र नगर कार्यपालिकाको गठन प्रक्रिया, पदाधिकारी छनोट हुने तरिका, काम, कर्तव्य र अधिकार, विकास निर्माण कार्य आदिबारे पनि जानकारी दिइने छ । साथै, विद्यार्थीले स्थानीय सरकारको निर्णय प्रक्रिया, कामकारबाही, नगरभित्रका योजना छनोट प्रक्रिया, योजना कार्यान्वयन चरणलगायत विषयमा पनि पुस्तकमार्फत सिकाइने छ ।"
सरकारलाई ढाँटको सहारा,"हाम्रो देशमा पनि नेतृत्वलाई इमानदार बनाउन यस्तै निकाय गठन गर्न जरुरी देखिएको छ । भलै, नैतिकता अरूले सिकाउने कुरा होइन ।"
विषादी परीक्षणमा लापरबाही,"भारतबाट आयात हुने ताजा तरकारी तथा फलफूलमा विषादी परीक्षण गर्नु जरूरी छ । विषादीयुक्त तरकारी र फलफूल उपभोग गर्नाले आम जनताको स्वास्थ्यमाथि खेलवाड भएको छ । नाकामा विषादी परीक्षण रोक्नुपर्ने आशयको दबाबमूलक पत्र भारतीय दूताबासबाट आएको खुलासा भएको छ । जबकि प्रधानमन्त्रीले पत्र कसले, कहाँबाट पठायो, कसले पढ्यो भनी सरोकारवालाहरूसँग प्रतिप्रश्न गरेका थिए । प्रधानमन्त्रीले भारतबाट कुनै पनि दबाबमूलक पत्र आएको आफूलाई थाहा नभएको बताए लगत्तै वास्तविकता बाहिर आउनु सरकारका लागि लज्जाको विषय हो । उता आपूर्ति मन्त्रीले पनि सचिवलाई दोष दिएर पन्छिन खोजेको देखिन्छ । नाकाका कर्मचारी भने विषादी जाँचेर होइन, हेरेर नै गाडी पास गर्न बाध्य छन् । आखिर दोष कसको ? यसरी एकअर्काप्रति दोष देखाउँदै लाचार भएर जनताको स्वास्थ्यप्रति खेलवाड गर्न पाइन्छ ? जनतालाई गुमराहमा राख्दै जाने हो भने विस्फोट निम्तन सक्छ । गोविन्द विक, कपन, काठमाडौंविषादी जाँचको विषयमा पक्ष र प्रतिपक्ष बन्ने हो जस्तो लाग्दैन । आरोपप्रत्यारोपभन्दा पनि कसरी हामीले विषादीमुक्त तरकारी र फलफूल खाने भन्ने प्रमुख हो । भारतमै समेत तरकारी र फलफूलमा अत्यधिक विषादी प्रयोग भएकोमा विरोध आइरहेको छ । यता हामीकहाँ पनि तरकारी र फलफूलका पकेट क्षेत्रमा बढी नै विषादी प्रयोग भइरहेको छ । यसमा सरकारले सतर्कता नअपनाउने हो भने जनस्वास्थ्यमा असर पर्ने निश्चित छ । विषादीयुक्त भारतीय तरकारी र फलफूल आयात कडा गर्ने हो भने हाम्रै अर्गानिक तरकारी उत्पादनतिर किसानहरू लाग्नेछन् । यसो भयो भने स्वदेशी किसानहरूको हित हुन्छ । सुरेस खतिवडा, बुद्धशान्ति गाउँपालिका, झापा"
सुशासनका लागि चिन्ता,"बालुवाटार जग्गा काण्डसँग सम्बन्धित विषय निरन्तर रूपमा सञ्चार माध्यबाट सार्वजनिक भइरहेका छन् । पहुँचको आधारमा सरकारी जग्गालाई व्यक्तिको नाममा बनाउने काम आजपर्यन्त भइरहेको छ । बेलैमा यसतर्फ ध्यान नदिने हो भने भविष्यमा सरकारी जग्गा सकिनेछ । सरकारले देशभरिका सार्वजनिक जग्गाको पहिचान गरी संरक्षण गर्नुपर्छ । बालुवाटार जग्गा विवादमा निर्वाचन आयोगका पूर्वआयुक्त सुधीरकुमार शाह र गृह मन्त्रालयका अवकाश प्राप्त अधिकारी गेहनाथ भण्डारी जोडिएका छन् । लामो समयसम्म निजामती सेवामा बिताएका यिनीहरूले जग्गा श्रीमतीको नाममा राख्ने गरेको घटनाले कर्मचारीतन्त्रभित्र सुषुप्त अवस्थामा भएको भ्रष्टाचार र अनियमिततालाई स्पष्ट पार्छ । कृष्ण न्यौपाने, काठमाडौं"
जिम्मेवारी लिन नचाहने मन्त्री,"वाणिज्यमन्त्री मातृका यादवले किटानीसाथ वाणिज्य र कृषि सचिवको नामै तोकेर आफूहरूलाई तिनले नराम्ररी झुक्याएको भनेर पन्छिन खोज्नु भएछ । यो के चाला हो, मन्त्रीको ? नैतिक रूपमा जिम्मेवारीका हिसाबले त्यसो भन्न उहाँले मिल्दै मिल्दैन । तर नेपालीको अभाग भनौं या हाम्रो चरम नियति भनौं, प्रशासकहरूले मन्त्रीदेखि प्रधानमन्त्रीसम्मलाई जाँतो घुमाएझैं हुनेनहुने, सुल्टोउल्टो फनफनी घुमाइदिने गरेकाले उदाहरण हरेक पटकका सरकार विवादित बन्ने गरेका उदाहरण धेरै छन् । सडकमा टायर बालेर र बमबारुदसँग भिडेर आएका मन्त्रीहरूलाई आफ्नो विभागको काम, कर्तव्य, अधिकार तथा दायित्व एवं आफ्नो अपूर्व पदीय क्षमताबारे पाँच प्रतिशत पनि थाहा छैन भन्ने माथिल्ला प्रशासकहरूलाई राम्ररी थाहा छ । सम्बन्धित विषयमा उच्चशिक्षा ग्रहण गरेका योग्य अनुभवी मन्त्रीहरू भइदिएका भए कर्मचारीसँग आमनेसामने आँखा जुधाएर ठिकबेठिकबारे बहस गर्थे र वास्तविकता छर्लङ्गिन्थ्यो । कर्मचारीलाई ट्वाइलेटमा थुनेर चर्चा बटुल्न खोजेका मन्त्रीलाई अवगाल पर्छ, जनगुनासो आउँछ भनेर जोगाउन नत सचिवहरू चाहन्छन् न उनी पत्याउँछन् ? श्यामसुन्दर कुइँकेल, हाँडीगाउँ, काठमाडौं"
नारामै सीमित रोजगार कार्यक्रम,"अचेल जताततै काम गर्ने कर्मचारीको चर्चा छ । राती अबेरसम्म काम गर्दै गरेका तस्बिरहरू सामाजिक सञ्जालमा खुब देखिन थालेका छन् । म यस विषयमा असहमत छु । पढेलेखेका बेरोजगार कति छन् ? कसैलाई काम भ्याइनभ्याई कसैलाई कामै नपाई हुनथालेको छ । छातीमा हात राखेर भन्नुस् कार्यालय समयभन्दा बढी गरेको पैसा लिन्नौं भनेर । होइन भने कामको खाँचो हुँदाहुँदै बेरोजगार संख्या बढाउने सरकार प्रधानमन्त्री रोजगार कार्यक्रमको नारा किन लाउँछ ? अनि भन्छ रोजगारी सिर्जना गर्छौं । जहाँ काम भ्याइनभ्याई छ, त्यहाँ तिनै कर्मचारीलाई रातदिन काम गर्न लगाएर मोटाउने अनि जनता लुट्ने सरकार ? नवीन देवकोटा, अछाम"
विश्वविद्यालयमा रजाइँ,"दिनहुँका गतिविधि हेर्दा निराशा सिवाय केही छैन । तरकारीमा विष, त्रिभुवन विश्वविद्यालयको जग्गामा रजाइँ, त्रिविको बेथिति लगायत समाचारले हाम्रो यथार्थ छर्लङ्ग भएको छ । भ्रष्टाचार दिन दुई गुना रात चार गुना वृद्धि हुँदै गइरहेको छ । पदधारीहरूमा धनआर्जन गर्ने मानसिकताले जरो गाडेको छ । समाजमा अनुशासनको खडेरी परेको छ । के त्रिविको जग्गा विभिन्न संघसंस्थालाई भाग लगाउन जग्गादाताले दिएका हुन् ? कहिलेसम्म लुट प्रवृत्ति र पद्धतिलाई अंगिकार गर्ने हो ? समाजमा असल, इमानदार व्यक्ति पीडा र वेदनामा तडपिरहने, ठग, बैमानी, गुन्डागर्दी प्रवृत्तिले राज गरिरहने प्रवृत्ति नरोकेसम्म विकास हुनेवाला छैन । विकासको मुख्य अवरोध वाचिक, मानसिक, आर्थिक, राजनीतिक भ्रष्टाचार नै हो । यसको मूलजरो उखेल्न जरुरी छ । टङ्कप्रसाद गैरे, वालिङ१३, स्याङजा"
कौशी खेती गरौं,"केही वर्षअघि एकजना बच्चा बिरामी परे । बिरामी विषादीजन्य खानेकुराले हो भनी डाक्टरले भनेपछि म झस्केँ । अनि मेरो सानो बच्चालाई पनि विषादीयुक्त तरकारी र खानेकुरा नखुवाउने अठोट गरेँ । र कौशी खेती सुरु गरेँ । माछा ल्याउने क्रेटमा माटो हालेर घरबाट निस्किएको फोहोर कुहाएर कौशी खेतीमा प्रयोग गर्दा एक त फोहोर व्यवस्थापनको समस्या भएन, अर्को ताजा र विषादीरहित सब्जी खान पाइयो । शतप्रतिशत मौसमी तरकारी उत्पादन गर्न नसके पनि करिब ६० प्रतिशत राम्रैगरी सकिँदो रहेछ । यसरी जग्गा हुनेले जग्गामा, छत हुनेले छतमा नै खेती सुरु गरे विषादीले पोतिएर आएको सब्जीको माग पनि कम हुन्थ्यो होला । एलिजा दाहाल, विराटनगर"
झन्झटिलो वैदेशिक रोजगार,"कसैको बहकाव र झुट सूचनाको सहारामा मात्रै टेकेर सरकारले आफ्ना कदम यसरी नै चालिरहने र आफ्नो कुनै नीति नहुने हो भने जनताले अझ धेरै दुःख पाउनेछन् । अवैध रूपमा भारतको विमानस्थल प्रयोग गर्दै दैनिकजसो सयौं युवती घरेलु कामदारका लागि खाडी जाने कार्य आफैंमा जोखिमपूर्ण छ । सम्बन्धित निकायले अविलम्ब उचित ऐनकानुन बनाएर नेपालबाटै वैदेशिक रोजगारीमा जाने वातावरण बनाउन पहल होस् । यज्ञराज न्यौपाने, पेप्सिकोला, काठमाडौं"
वायुपंखी घोडाझैं विकासे दौड,"यही समयमा सडक निर्माण, सुधार, बिजुली, खानेपानी सम्बन्धी कामले बाक्लो बस्ती भएको काठमाडौं उपत्यकाजस्तो ठाउँ सधैं कोलाहालमय हुने गरेको पाइन्छ । समयमा पुग्ने हिसाबले घरबाट हतारहतारमा निस्केका विद्यार्थी, कर्मचारी, अति जरुरी कामले हिंँडेका, बिरामी बोकेका सवारी साधन, एम्बुलेन्सको गन्तव्य सधैं अनिश्चित बन्ने गर्छ । पानी परेपछिको गाईजात्रा बयान गरिनसक्नुको हुन्छ ः घुँडासम्म आउने ढल मिसिएको फोहोर पानी, हिलो चिप्लो, नदेखिने खाडल र त्यहाँबाट उछिट्टिने पानीले सवारी चालक एवं पैदल यात्रुको बेहाल हुने गर्छ । वर्षात्को पानीमा गरेको पिच, सानाठूला निर्माण कार्य छोटो समयमै बग्ने, तहसनहस हुने यथार्थ हरेक वर्षदेखिने गरेकै हो । पानीले विध्वंस मच्चाएर सबैतिर तहसनहस बनाएपछि नेपाल भ्रमण वर्ष २०२० को लागि निर्माण कार्यमा फेरि अर्बौं रुपैयाँ खर्च लाग्ने हेक्का सत्ताधारीमा नहुनु, आम जनताको मर्का नबुझी दुःख दिएर मख्ख पर्नु विडम्बना हो । भुवनेश्वर शर्मा, चन्द्रागिरि२, काठमाडौं"
छौंडा सूत्रको प्रयोग,"शासनमा छौंडा सूत्रको प्रयोग अहिलेमात्रै भएको होइन । ऐतिहासिक कालदेखि नै शासनप्रशासनमा गुभाजुहरूको प्रभाव थियो । अहिले त्यो प्रभावले आधुनिक स्वरुप लिएको छ । राजनीतिलाई संकेतमा बुझ्नेहरूले यो बुझिसकेका छन्, अहिले भनिएका बेथिति बेथिति होइनन् । अहिलेको कुरा अलग छ । जनयुद्धको कमाण्ड सम्हाल्ने प्रचण्ड जस्ता नेता जब सत्ता हस्तान्तरण प्रक्रियामा विश्वास गर्दै दोस्रोपटक समेत पराजय भोग्न तयार हुन्छन्, त्यसबेला राजनीतिको स्वत्व स्खलित हुनपुग्छ । देशमा गणतन्त्र स्थापना भइसकेपछि अहिलेको जस्तो बढ्दो राजनीतिक निरपेक्षता कहिल्यै देखिएको थिएन । अहिले देखिएको छ । एकथरी मानिस भन्छन्, राजा फर्किने वातावरण बन्दैछ । अब ७३ वर्षका राजा सम्भावित गृहयुद्धको थाप्लोमा टेकेर के आउलान् ? कसैले विश्वास गर्दैन । अर्काथरी मानिस भन्छन्, गणतन्त्रमा यति धेरै राजाको जन्म भएको छ कि अब कुनै राजाको जरुरत नै छैन । यी दुबै आदिम निराशाका वाक्यमाथि कुनै प्राध्यापक, राजनीतिशास्त्री वा सञ्चारकर्मीले टिप्पणी गर्न चाहँदैन । देश प्रतिदिन धुलोको गर्तमा भासिँदैछ र प्रधानमन्त्री ओली भन्दैछन्, म प्रधानमन्त्री भएपछि काठमाडौं धुलोरहित भएको छ । सडकमा यी जो मास्क लगाएर हिँंडेका छन्, ती सरकारका विरोधी हुन् ।"
वैदेशिक श्रम सुखसयलको भ्रम,"नेपाल फर्कंदा श्रमिकहरूमा अध्यागमनबाट हुने दुर्व्यवहार, सामान चोरी लगायतका अपराधपूर्ण कार्य अविलम्ब बन्द गर्नुपर्छ । वैदेशिक रोजगारमा गई विभिन्न अभियोगमा जेल परेका तथा रोजगारीको क्रममा आर्थिक अभावमा परेका नेपालीका लागि सरकारले तत्काल कानुनी सेवा उपलब्ध गराउनुपर्छ । वैदेशिक रोजगारका क्रममा मृत्यु, अंगभग, बिरामी भएका नेपालीका परिवार र कामदारलाई पारदर्शी किसिमले राहत रकम वितरण गर्नुपर्छ । यति हुन सके वैदेशिक रोजगारीमा जानेहरूका दुःख धेरै हदसम्म घट्न सक्छन् ।लेखक प्रतिनिधिसभाकी सांसद हुन् ।"
मेलम्चीमा ढाँटको पहिरो,"आफ्नै कर्मचारीलाई काम लगाउन नसक्ने, ढाँटिन पुग्ने, कारबाही गर्न नसक्नाको कारण के होला त ? कमिसनमा सहभागीलाई कारबाही गरेको खण्डमा गोप्यता भंग गरिदेला भन्ने डर पनि हुन्छ । कुनै बेला निगाह गर्नेसँंग झुक्नु बाहेक अर्को उपाय रहँदैन पनि । लेखक विशेष अदालतका पूर्वअध्यक्ष हुन् ।"
त्यो ४४ करोड,"पर्यटन प्रवर्धनका लागि स्टेजबाट नमस्ते नेपाल भनेर चिच्याउनु अनि नेपालका प्राकृतिक र सांस्कृतिक सम्पदाहरू र हाम्रो जीवन नै सिनेमा देखिनुमा धेरै भिन्नता हुन्छ । तीन दिनको कार्यक्रममा केही मिनेट नेपालको नाम लिँदा (वा झलक देखाउँदा) भन्दा कुनै फिल्ममा नेपालीहरूको अतिथि सत्कारका परम्परा र पर्यटकहरूका लागि यहाँ उपलब्ध सुविधाहरू देखिनुले पर्यटनलाई बढी टेवा दिन्छ । चलचित्र नीतिले निर्माण तथा प्रदर्शन व्यवसायमा बाह्य लगानी आकर्षित गर्ने पनि भनेको छ । तर गत पाँच वर्षमा कुनै पनि सरकारले बाह्य लगानी आकर्षित गर्न चाहिने कानुन भने बनाउन जाँगर देखाएको छैन । यतिसम्म कि, हाम्रा दुई छिमेकीसँग समेत सिनेमा सहनिर्माणको सम्झौता भएको छैन । त्यसैले पनि त्यो ४४ करोड विदेशी सिनेमा र देश प्रवर्धनकै लागि खर्च गर्ने हो भने अवार्ड होइन, २०२० लक्ष्य गरी विदेशी सिनेमा सहनिर्माणमा लगानी गरौं । कानुन र पूर्वतयारीबिना दुईदिने अवार्डे मेजमानीमा भारतीय निर्मातानिर्देशकको काठमाडौं आगमनले सेल्फी खिचाउन बाहेक हामीलाई कुनै फाइदा पुग्नेछैन ।लेखक चलचित्रकर्मी हुन् ।"
११ र १२ का शिक्षक स्थायी कहिले ?,"कक्षा ११ र १२ मा पढाउँदै आएका शिक्षक दरबन्दी पदपूर्तिबारे तत्काल कुनै प्रक्रिया अघि नबढेको शिक्षा, विज्ञान तथा प्रविधि मन्त्रालय, विद्यालय शिक्षा महाशाखाका सहसचिव कृष्णप्रसाद काप्रीले बताए । सरकारले चालु आर्थिक वर्षमा अंग्रेजी, गणित, विज्ञान र प्राविधिक विषयमा शिक्षक अपुग भएकामा स्वयंसेवक खटाउने भनेको छ, उनले भने । त्यसनिम्ति १ अर्ब ५० करोड रुपैयाँ बजेट व्यवस्था छ । शिक्षा ऐन, २०२८ मा गरिएको नवौं संशोधनले उच्च माविमा पढाउने शिक्षकको पदपूर्तिबारे सम्बोधन गर्न सकेको छैन । प्रस्तावित संघीय शिक्षा ऐन ले सम्बोधन गर्ने ठानिएको छ ।"
फास्ट ट्र्याकमुनि त्रास,"कान्ति लोकपथमा पहिरोदुई दिनको वर्षासँगै खसेको पहिरोले हेटौंडाकाठमाडौं वैकल्पिक मार्गका रूपमा रहेको कान्ति लोकपथ अवरुद्ध बनेको छ । भीमफेदी गाउँपालिका८, कालोपहिरोमा सोमबार पहिरो र मंगलबार बिहान लेनडाँडा सिमात खोलानजिकै ठूलो ढुंगा खस्दा राजपथ अवरुद्ध भएको इलाका प्रहरी कार्यालय ठिंगनका प्रहरी निरीक्षक सागरविक्रम राणाले जानकारी दिए । पानी परेसँगै नियमित रूपमा पहिरो जान्छ । बाटो अवरुद्ध हुन्छ । ठूलाठूला ढुंगा खस्दा पन्छाउनसमेत समस्या हुने गरेको छ, उनले भने ।"
भगौडा सैनिकलाई कारबाही गर्ने बाटो खुल्यो,सैनिक अदालतले पक्राउ परेका पूर्वसैनिक जवानद्वय भगत र शाहीलाई सर्वस्वसहित जन्मकैदको फैसला गरेको थियो । द्वन्द्वकालका मुद्दा बृहत् शान्ति सम्झौताअनुसार सत्य निरुपण तथा मेलमिलाप आयोगको अधिकार क्षेत्रभित्र पर्ने दाबीसहित उनीहरू सैनिक अदालतको निर्णयविरुद्ध विशेष अदालत गएका थिए ।
राजदूत मूल्यांकन गर्न संयन्त्र,"काठमाडौं (कास) नेपालको प्रतिनिधित्व गर्ने राजदूतका गतिविधि विवादमा आउन थालेपछि परराष्ट्र मन्त्रालयले उनीहरूको कार्यसम्पादनको नियमित मूल्यांकन गर्ने भएको छ । त्यसका लागि रिपोर्टिङ गरिराख्ने संयन्त्र निर्माण गरिने परराष्ट्रमन्त्री प्रदीप ज्ञवालीले बताए । राजदूतलाई बढी जिम्मेवार बनाउन यस्तो संयन्त्र बन्न लागेको हो । कतिपय राजदूतले इमानदारी राम्ररी ननिभाउँदा मुलुकले लज्जा बेहोर्नुपरेको छ, नेकपा केन्द्रीय सदस्य विष्णु रिजालद्वारा सम्पादित नेपालको कूटनीति अभ्यास पुस्तकको मंगलबार राजधानीमा विमोचन गर्दै मन्त्री ज्ञवालीले भने, कार्यसम्पादनको नियमित मूल्यांकन गर्ने पद्धति सुरु गर्ने तयारी छ । परराष्ट्र मामिलाको आयाम परिवर्तन भएकाले अबका राजदूतले त्यसअनुसार काम गर्नुपर्ने उनले बताए । विगतमा संक्रमण टुंग्याउन, शान्ति ल्याउने सन्दर्भमा केन्द्रित भए पनि आर्थिक विकासमा सघाउने काममा केन्द्रित हुनुपर्ने उनको भनाइ छ ।"
पेन्सनवालाको पर्व खर्च नकाट,"कांग्रेस संसदीय दलका प्रमुख सचेतक बालकृष्ण खाँणले मंगलबार विज्ञप्ति जारी गरी पेन्सनवाला राष्ट्रसेवकलाई चाडपर्व खर्च कटौती नगर्न सरकार र सम्बन्धित निकायसित माग गरेका छन् । पेन्सन लिने राष्ट्रसेवक कर्मचारीलाई दिइँदै आएको सुविधा कटौती गर्न कांग्रेस सहमत छैन । तसर्थ उक्त खर्च कटौती नगर्न सरकार र सम्बन्धित निकायसँग कांग्रेस संसदीय दल आग्रह गर्छ, विज्ञप्तिमा भनिएको छ ।"
दबाब दिएपछि अध्यक्षका छोरा निष्कासित,"राजनजीले एउटा फाइल लिएर सही गराउन पसेपछि अधिकृतज्यू कार्यकक्ष नै छाडेर बाहिर आउनुभएको थियो, खैलाबैला भयो, गाउँपालिकाका सूचना अधिकारीसमेत रहेका इन्जिनियर रामचन्द्र गिरीले भने, अध्यक्षज्यूसहितको बैठकले अवकाश दिने निर्णय गरेको छ । पत्र पनि बनिसक्यो । प्रक्रिया नै नपुग्ने कामको फाइल स्वीकृत गर्न दबाब आएको भन्दै अधिकृत आचार्य मंगलबार कार्यकक्षबाट बाहिरिँदा कार्यालयको काम एक घण्टा प्रभावित भएको थियो । गाउँपालिका अध्यक्ष शर्मा कार्यालयमा आएपछि आकस्मिक बैठक बसेको थियो ।"
ह्वाइटहाउसमा बाढी,"रोनाल्ड रेगन नेसनल एयरपोर्टमा ३४४ इन्चसम्म वर्षाको पानी जमेको मापन गरिएको छ । डिसी एरियामा वर्षाले सडक जलमग्न भएपछि सवारीसधानहरू घण्टौं जाम परे । सर्वसाधारणको भागभागको स्थिति थियो । धेरैलाई पानी जमेको स्थानबाट गाडीबाट उद्धार गरिएको थियो । आधा घण्टामै सडकमा १० इन्चसम्मको पानी जम्मा भएपछि सडकमा पानीले सानोतिनो नदीकै रूप लिएको थियो । डिसी मेट्रो क्षेत्रको भर्जिनिया, मेरिल्यान्डमा समेत वर्षाले आएको बाढीबाट नराम्ररी प्रभावित भएका छन् । यसैबीच, अमेरिकी अधिकारीहरूले हृवाइटहाउसमा रहेका ऐतिहासिक अभिलेख, दस्तावेज, घोषणापत्र, संविधानलगायतका दस्तावेजहरू सुरक्षित रहेको जनाएका छन् ।"
राजदूतलाई बेलायतको समर्थन,"राष्ट्रपति ट्रम्पले आफ्नो टीटमा जुन शब्दको प्रयोग गरेका छन्, त्यसलाई ध्यानमा राख्दै बेलायती सरकारले सर किमलाई अमेरिकाबाट फिर्ता बोलाउनु भनेको समेत उनले अर्थ्याए । सर किम आगामी केही महिनाभित्रै अवकाश प्राप्त गर्दै छन् । यो प्रकरणपछि राजीनामा दिन सक्ने पनि उनले बताए । यदि ट्रमले सर किमसँग व्यक्तिगत रूपमा बेवास्ता गर्ने मात्रै बताएकाले उनी अमेरिकामा राजदूतका रूपमा रहन सक्ने र बेलायतमा नयाँ प्रधानमन्त्रीपछि अर्को नियुक्ति हुन सक्ने प्रतिक्रिया पनि उनको छ ।"
काठमा कुँदिएका कामकला,"पुरानो प्रकृतिको काम गर्न काठको अभावसमेत हुने उनले सुनाए । भनेजस्तो काठ पाउन मुस्किल छ, उनले भने, पाइए पनि व्यापारीहरूले मनलाग्दो मूल्य तोक्छन् । सरकारबाट कलाकर्मका लागि सहुलियत छैन । त्यस्तै काष्ठकलाका पुराना अभिलेखहरू व्यवस्थित हुन नसक्दा पनि इतिहास लोप हुने खतरातिर अघि बढिरहेको छ । मन्दिर, ढुंगेधारा, सत्तल लगायत पुरानो थलोमा रहेका कला पनि जीर्ण भएर गएका छन्, उनले भने, संरक्षण गर्ने निकाय उदासिन छ । उनको प्रदर्शनी पनि बुधबारसम्म जारी रहने छ ।"
किताब पढाउने कसरी ?,"हर्कबहादुर छेत्रीको तर्क भने लेखकीय कमजोरीले नै पाठकलाई नेपाली साहित्यप्रति मोहभङ्गतिर आकर्षित गरेको भन्ने छ । यद्यपि, धेरै भारतीय नेपाली लेखकहरूका कृति उनीहरूको लेखकीय प्रतिबद्धता, भाषा र शैलीको कारण पनि अमर रहेको उनले तर्क गरे । अबका लेखकले गम्भीर विषयतिर पाठकलाई आकर्षित गर्ने भाषाको पनि निर्माण गर्नुपर्यो, उनले भने, नेपालका लेखक र अंग्रेजीका लेखकहरूबाट पनि यो कुरा पर्याप्त सिक्न सकिन्छ । बहसपछि यसै वर्ष साहित्य अकादमी युवा पुरस्कार पाएका युवा कवि कर्ण विरहलाई सांग्रिला बुक्सले सम्मान गरेको थियो भने कवि सुधीर छेत्री, विशाल नाल्बो, राकेश क्रान्तिकारी र रवि रोदनले कविता सुनाएका थिए ।"
हनी सिंहको गीतमा आपत्ति,"त्यसो त मखना मार्फत सांगीतिक क्षेत्रमा कमब्याक जनाएका हनी सिंहलाई उनका फ्यानले भने गीतलाई रुचाइदिएका छन् । गीत गतवर्षको डिसेम्बरमा रिलिज गरिएको थियो । पछिल्लो समय लागू पदार्थको कुलतमा फसेका उनले पहिलोपटक गीत असफलताको पीडा पनि सामना गर्नुपरेको थियो । यसले उनी डिप्रेसनमा जानुका साथै पुनः सांगीतिक क्षेत्रमा फर्कन संघर्ष गरिरहेका बेला मखना को सफलताले राहत दिएको थियो । तर, त्यो राहत पनि महिला आयोगको प्रहरीमा जाहेरी पछि धेरै समय कायम रहेन ।"
प्रवासबाट टाँकीका फूल,कथाकार थिङले गुरुङका कथा लेखन सरल भए पनि गहन मनोवैज्ञानिक विश्लेषण पाइने बताइन् । कवि पौडेलले नेपालमा प्राध्यापक गर्दा गर्दै हङकङ पुगेका गुरुङले मुलुकबाहिर रहेको नेपाली मनोविज्ञान कथामा टपक्क टिपेको बताए । गुरुङका साथीसमेत रहेका पूर्व आईजीपी दुर्जकुमार राईले आफ्नो साथीभित्र गहन लेखकीय विशेषता पाएर छक्क परेको बताए । नेपाली वाङ्मय परिषद्ले आयोजना गरेको कार्यक्रममा स्रष्टा शशी लुमुम्बु र टीका चाम्लिङले पनि पुस्तकमाथि टिप्पणी गरेका थिए । कृति भुँडीपुराण प्रकाशनले छापेको हो ।
अशक्तले पाएनन् अनुदान,७० हजार घर बने पहिचान गरिएका ८८ हजार ८ सय ७७ भूकम्पपीडितमा ८५ हजार ९ सय १२ ले सम्झौता गरेर पहिलो किस्ता लगिसकेका छन् । ८१ हजार ३ सय ८७ ले दोस्रो र ६९ हजार २ सय ९७ जनाले तेस्रो किस्ता पाइसकेका छन् । यसमा ७० हजारले घर बनाइसकेको जिल्ला आयोजना कार्यान्वयन एकाइ (भवन) ले जानकारी दिएको छ । बजारभन्दा गाउँक्षेत्रमा भूकम्पपीडितले ऋण गरेरै भए पनि आवास ठड्याइसकेको पाइएको अनुगमनमा पुगेका प्राविधिकले बताएका छन् ।
"छानोले ओत्दैन, जस्ता जीर्ण बनिसक्यो","ढुंगामाटोको घर मर्मत गरेर बस्न नसकिने भन्दै पुनर्निर्माण लाभग्राहीमै आफूहरू समावेश हुनुपर्ने माग राख्दै उनीहरूले पुनरावेदन गरेका छन् । यस्ता लाभग्राहीले घर मर्मतका लागि दुई किस्तामा एक लाख पाउने प्रावधान छ । पुनर्निर्माणमा परेका करिब ७ सय लाभग्राहीले अनुदान सम्झौता गरेका छैनन् । बारपाक दलित बस्तीका विषयमा निर्णय हुनै बाँकी रहेको आचार्यले बताए । लाप्राकका ४९ घरको विषयमा सहजीकरण समितिको बैठकले निर्णय गरेर प्राधिकरणलाई अनुरोध गरेको उनको भनाइ छ । लाभग्राही सूचीमा समावेश भएकाको कुनै समस्या रहेन, उनले भने, माथिबाट निर्णय भएर आए गुप्सीपाखामा म्यानेज गर्न सक्छौं ।"
बर्सेनि डुबानमा नेपालगन्ज,पश्चिम तराईका जिल्लामा आइतबार साँझदेखि वर्षा भइरहेको छ । सुकेका खहरे बढ्न थालेका छन् । पानी जमेपछि बसोबास क्षेत्रमा डुबानको खतरा छ । बर्सेनि डुबानको समस्या झेल्दै आएका जिल्लामा प्रकोप न्यूनीकरणको सरकारी तयारी परम्परागत छ ।
राष्ट्रिय पुस्तकालयको डिजाइन तयार,सरकारले २०१३ पुसमा राष्ट्रिय पुस्तकालय स्थापना गरेको हो । सुरुमा राजगुरु हेमराज पाण्डेका निजी पुस्तक खरिद गरेर संकलन थालिएको थियो । उति बेला सिंहदरबार परिसरको सिक्री ढोका भवनमा रहेको पुस्तकालय २०१७ सालमा ललितपुरको हरिहरभवन सारिएको थियो ।
सर्पदंशले ३ को मृत्यु,"त्यसअघि शिखर नगरपालिका २ कालागाढकी ४२ वर्षीया जमुनादेवी कार्कीको पनि सर्पकै टोकाइबाट मृत्यु भएको थियो । खेतमा काम गरिरहेका बेला उनलाई सर्पले टोकेको थियो । त्यस्तै, केआईसिंह गाउँपालिका २ का ९ वर्षीय झकेन्द्रबहादुर बोगटीको मृत्यु पनि सर्पकै टोकाइबाटै भयो । आफ्नै घरमा किताब पढिरहेका बेला उनलाई सर्पले डसेको थियो ।"
पोहोरको तुलनामा आधा रोपाइँ,"अहिलेसम्मको अवस्थामा आधा पनि भएको छैन । तराईमा पानी नभएर अधिकांश क्षेत्रमा खडेरी छ । बीउ सुकेको अवस्था छ, कृषि विज्ञ कृष्ण पौडेलले भने, सरकारी तथ्यांक पत्याउन गाह्रो छ । पहाडको रोपाइँले आधा रोपाइँ भयो भन्न मिल्दैन । अहिलेकै अवस्थामा २५ देखि ३० प्रतिशत खेत बाँझो हुने सम्भावना रहेको उनले बताए । हाल मनसुन नहुँदा रोपाइँ हुन सकेको छैन । किसानले मल पनि पाएका छैनन् । यसको असर सिधै उत्पादनमा पर्ने उनीहरूको भनाइ छ । हाल कुल गार्हस्थ्य उत्पादनमा धानको मात्रै करिब ७ प्रतिशत योगदान छ ।"
फोजीमा नेपाल टेलिकमको हिस्सा कम,"टेलिकमका कुल इन्टरनेट उपभोक्ता ८८ लाख ७८ हजार बढी छन् भने एनसेलका कुल इन्टरनेट उपभोक्ता ६७ लाख ४१ हजार छ । एनसेलले इन्टरनेटतर्फ थ्रीजी र फोजी प्रविधिमा आधारित डाटा मात्रै उपलब्ध गराउँछ भने टेलिकमले थ्रीजी र फोजीसहित वाइम्याक्स, इन्टरनेट लिज लाइन, एडीएसएल, फाइबर टु दि होमजस्ता सेवामा पनि ग्राहक बनाएको छ । कुल ग्राहक आधारमा पछिल्लो एक वर्षमा टेलिकमले एनसेललाई उछिनेको हो । अघिल्लो वर्ष वैशाखको तथ्यांकअनुसार टेलिकमका कुल इन्टरनेट उपभोक्ता ६० लाख २७ हजारमा सीमित थियो । २०७५ वैशाखको तथ्यांकअनुसार एनसेलका इन्टरनेट सेवाका कुल उपभोक्ता ६१ लख २० हजार बढी थिए ।कुल इन्टरनेट उपभोक्ताको संख्यामा एनसेललाई उछिने पनि टेलिकमको आम्दानी भने घटदै गएको छ । एनसेल र टेलिकमले पछिल्लोपटक उस्तै अवधिमा सार्वजनिक गरेको त्रैमासिक प्रतिवेदनअनुसार आम्दानीमा टेलिकम पछि परेको छ ।"
बजेट पारित,"आगामी आवमा अनुमान गरिएको खर्च व्यहोर्ने स्रोतमध्ये राजस्वबाट ९ खर्ब ८१ अर्ब १३ करोड ८३ लाख तथा वैदेशिक अनुदानबाट ५७ अर्ब ९९ करोड ५५ लाख रुपैयाँ उपयोग गर्दा नपुग्ने ४ खर्ब ९३ अर्ब ८३ करोड रुपैयाँ बराबरको रकम वैदेशिक ऋण र अन्य स्रोतबाट व्यहोरिनेछ ।चालु आवका लागि १३ खर्ब १५ अर्ब १६ करोड १७ लाख बराबरको बजेट प्रस्तुत गरिएको थियो । कुल विनियोजनमध्ये चालुतर्फ ८ खर्ब ४५ अर्ब ४४ करोड ७५ लाख, पुँजीगततर्फ ३ खर्ब १३ अर्ब ९९ करोड ८२ लाख र वित्तीय व्यवस्थातर्फ १ खर्ब ५५ अर्ब ७१ करोड ७० लाख विनियोजन गरिएको थियो ।"
प्रदेश सरकारको आफ्नै बैंक,कार्यदललाई बैंक स्थापनाको आवश्यकता र औचित्य तथा अवधारणापत्र तयार गरेर प्रदेश सरकारलाई बुझाउने जिम्मेवारी दिइएको छ । कार्यदलका संयोजक झाले अवधारणा पत्रमाथि छलफल सुरु भइसकेको र सम्भवतः यसै साता अन्तिम रूप दिइने बताए ।
पर्यटन प्रवर्द्धन गर्न कोलवृक्ष संरक्षण,"जावामा कोलवृक्ष बगैंचाका रूपमा रहेको छ भने गाउँको चारैतिर पनि यो वनस्पति देख्न सकिन्छ । गाउँभरि नै यसको रुख पाइने भएकाले गाउँपालिकाले कोलवृक्षको गणना गर्ने तयारी पनि गरेको छ । यो रुख रोप्नु नपर्ने र आफैं उत्पत्ति हुने गरेको स्थानीयवासी बताउँछन् । यहाँ प्राचीन कालीन इँटा पनि भेटिएका छन् । कोलवृक्षसँगै जावा क्षेत्रमा रहेको ऐतिहासिक ताल, कोटइमाईको थान, बुद्धकालीन तीनकुने इनारलाई समावेश गरी बृहत् पर्यटन क्षेत्रका रूपमा विकास गर्न लागिएको अध्यक्ष चौधरीले बताए । तालको नजिकै करिब तीन बिघा क्षेत्रमा कोलवृक्ष बगैंचा, थारूको कुलदेवता कोटइमाई थान रहेको छ भने सोही स्थानमा अहिले ठूलो बुद्धको मूर्ति स्थापना गर्न लागिएको स्थानीयवासी पवनकुमार चौधरीले बताए । यस क्षेत्रको संरक्षणका लागि तारबार गर्न आवश्यक छ, यहाँसम्म सहजै पुग्नका लागि बाटो निर्माणको थालनी भएको छ, चौधरीले भने ।"
सौर्य ऊर्जाका लागि लगानी सम्झौता,नेपाल विद्युत् प्राधिकरणले तराईका विभिन्न जिल्लाहरूमा अवस्थित सबस्टेसनमा जडान गर्ने गरी ६४ मेगावाट क्षमता सोलार प्लान्टका लागि आह्वान गरेको बोलपत्रमा भाग लिएर रिडीले यो आयोजना निर्माणको जिम्मा पाएको हो । आयोजना साउनदेखि सुरु गरी चैतमा सक्ने लक्ष्य छ ।
पल्सरको रजिस्ट्रेसन खुला,काठमाडौं (कास) बजाज मोटरसाइकलको अधिकृत वितरक हंसराज हुलासचन्द एन्ड कम्पनीले पल्सर डेयर भेन्चर सिजन ४ का लागि रजिस्ट्रेसन खुला गरेको छ । यसपटक पल्सर डेयर भेन्चरले राइडरहरूलाई साहसिक रोडहरूको उचाइ मापन गर्दै भारतको लदाखसम्म पुर्याउनेछ । बजाज चालकबाहेकले पनि यसमा सहभागिता जनाउन सक्ने र त्यसका लागि साउन ७ गतेसम्म नाम दर्ता गर्नुपर्ने कम्पनीको भनाइ छ ।
कनेक्टमार्फत कर्जा भुक्तानी,काठमाडौं (कास) नागरिक लगानी कोषको कर्जा भुक्तानी कनेक्ट आईपीएस ईपेमेन्ट प्रणालीमार्फत हुने भएको छ । नागरिक लगानी कोष कर्मचारी बचत वृद्धि अवकाश कोषको (८० प्रतिशत) कर्जा भुक्तानीलाई अनलाइन माध्यममार्फत सहजीकरण गराउन यस्तो सुविधा ल्याइएको हो । यसका लागि नागरिक लगानी कोष र हिमालयन बैंकबीच मंगलबार सम्झौता भएको छ ।
महालक्ष्मीह्याम्स अस्पताल सम्झौता,"काठमाडौं (कास) महालक्ष्मी विकास बैंकले ग्राहकका लागि स्वदेशमै गुणस्तरीय स्वास्थ्य सेवा प्रदान गर्नका लागि ह्याम्स अस्पतालसँग मंगलबार सम्झौता गरेको छ । उक्त सम्झौताअनुसार बैंकका ग्राहक, कर्मचारी र तिनका परिवारले ह्याम्स अस्पतालमा उपचार गराउँदा सेवा शुल्कमा १० प्रतिशतसम्मको छुट पाउनेछन् ।"
एभरेस्ट बैंकको साक्षरता अभियान,काठमाडौं (कास) एभरेस्ट बैंकले धरानका १० वटा विद्यालयमा वित्तीय साक्षरता कक्षा सञ्चालन गर्न फिनलेट नेपालसँग सहकार्य गरेको छ । स्कुल बुक नामक पाँच महिना लामो वित्तीय साक्षरता कार्यक्रम विशेष रूपमा डिजाइन गरिएको र यसले बालबालिका र अभिभावकहरूलाई वित्तीय मामिला राम्रोसँग बुझ्न मद्दत गर्ने बैंकले जनाएको छ ।
जनप्रतिनिधिकै विवादले बजेटमा ढिलाइ,"अन्तरसरकारी वित्त व्यवस्थापन ऐन, २०७४ अनुसार स्थानीय तहले असार १० गतेभित्रै चालु र पुँजीगत विवरणसहित आर्थिक, सामाजिक, पूर्वाधार विकास, वातावरण तथा विपद् व्यवस्थापन, संस्थागत विकास, सेवा प्रवाह, सुशासन, स्थानीय तह कानुनलगायतका शीर्षकमा पनि बजेट वितरण गर्नुपर्छ । स्थानीय तहका सबै वडाका लागि पनि गाउँनगरसभाबाट बजेट पारित भएपछि मात्र तीन तहकै सरकारले आगामी वर्षका लागि बजेट खर्च र कर संकलनको बाटो खुल्छ ।"
स्थानीय तहको बजेट अनिश्चित,"ठूलीभेरी २ का वडाध्यक्ष देवी रोकायाले विवाद समाधानका लागि छलफल भइरहेको बताए । माथिल्लो डोल्पाका ३ तहमा भने स्थानीय र जनप्रतिनिधि यार्सा टिप्न पाटन गएकाले गाउँसभा हुन सकेको छैन । प्राविधिक समस्याका कारण योजना बाँडफाँटमा ढिलाइ हुँदा र यार्सा सिजन चलिरहेकाले नगरसभा निर्धारित समयमा गर्न नसकिएको जनप्रतिनिधिको भनाइ छ । एलपी देवकोटा (जुम्ला), राजबहादुर शाही (मुगु) र विष्णुलाल बुढा (डोल्पा)"
पानी दिन कन्जुस्याइँ,"८१ किमि लामो यो नहरले पर्सा, बारा र रौतहटको ३१ हजार ४ सय हेक्टर जग्गा सिञ्चित गर्ने लक्ष्य थियो । तर, भारतबाटै पर्याप्त पानी नछाडिने भएकाले पर्सा र बाराका पूर्वी भेगसम्म मात्र पानी पुग्छ । रौतहटमा पानी पुग्दैन । रौतहटसम्म पानी लग्न हाल बारामा जमुनी सिँचाइ आयोजना निर्माणाधीन छ । जसबाट गण्डक नहरमा पानी झारिनेछ ।"
दुई दर्जन बैंकले बुझाए प्रतिबद्धता,गाभ्ने तथा प्राप्ति प्रक्रियाकै कारण गत वैशाखसम्म १२३ वटा संस्थाको लाइसेन्स खारेज भएको छ । यो राष्ट्र बैंकले ०६८ मा मर्जर र त्यसपछि एक्विजिसन नीति ल्याएपछि अनुमति खारेज भएका संस्था हुन् ।
"प्रदेश १ मा न प्रचार, न पूर्वाधार","प्रदेश सरकारले ५ लाख पर्यटक भित्र्याउने लक्ष्य लिएको छ, ५ लाख ठूलो संख्या हैन, उनले भने, ३ लाख भारतीय पर्यटक त वराह क्षेत्रको एउटा मेलामा नै आउँछन्, संख्याभन्दा पनि खर्च गर्ने क्वालिटीका पर्यटकलाई भित्र्याउन सक्नुपर्छ । प्रदेश सरकारले भ्रमण वर्षलाई लक्षित गरेर आगामी आर्थिक वर्षमा प्रदेशमा समायोजन भएका कर्मचारीलाई वर्षमा ६ दिन बिदा र २५ हजार रुपैयाँ दिने घोषणा गरेको छ । नेपाल भ्रमण वर्ष २०२० को तयारी लागि प्रदेश सरकारले ७० लाख रुपैयाँ छुट्याएको छ ।"
विदेशी केराउ नेपालबाट भारत तस्करी,"स्रोतका अनुसार तेस्रो मुलुक युक्रेन र क्यानाडाबाट आयात गरिएका केराउको तस्करी विराटनगरलगायतका पूर्वी नाकाबाट हुँदै आएको थियो । उता कडाइ हुन थालेपछि सुरक्षित नाका पहिल्याउँदै तस्कर महोत्तरीसम्म पुगेका छन् । अहिलेसम्म नैनही, खयरा र मरुवाही नाकाबाट मात्र केराउ तस्करी भएको पाइएको छ । दुवै नाका जलेश्वर नगरपालिकाकाभित्र पर्छन् । जलेश्वर भन्सार प्रमुख केशव भण्डारीका अनुसार अहिलेसम्म सशस्त्र प्रहरीको भन्सार तथा राजस्व गुल्मले सातपटक, भन्सार गस्तीले छपटक, नेपाल प्रहरीले दुई र सशस्त्र गस्तीले एक गरी १६ पटक केराउ बरामद गरेको छ । ती सबै केराउ नैनही र मरुवाही नाकाबाट साइकल र मोटरसाइकलबाट भारत लगिँदै गरेको अवस्थामा बरामद भएको भण्डारीले बताए ।"
परीक्षणबिनै भित्रियो तरकारी,"भारतबाट विराटनगरको गुद्री बजारमा मात्र दैनिक दुई सय टन तरकारी आउँछ । हरियो तरकारी सीमा नजिक रहेका भारतका कटियार, पूर्णिया, फार्बेसगन्जलगायत क्षेत्रबाट आउने गरेको छ । आलु उत्तरप्रदेश र प्याज नासिकबाट आउँछ । विराटनगर नाकाबाट गत वर्ष सवा २ अर्बभन्दा बढी मूल्यको तरकारी आयात भएको छ । प्रदेश १ का १४ जिल्लामा गत आर्थिक वर्षमा ८२ हजार ४ सय ९२ हेक्टर क्षेत्रफलमा तरकारी खेती गरिएको थियो ।"
बाँकी खेल आज,भारतको बलिङ निकै अनुशासित रहेको थियो । जसप्रित बुमराहले ८ ओभरमा १ मेडन राख्दै २५ रन खर्चे । जडेजाले पनि १० ओभरमा ३४ रनमात्र दिए । भुवनेश्वरले ८१ ओभरमा २५ रन खर्चेर १ विकेट लिए । युजभेन्द्र चहलले १० ओभरमा ६३ रन खर्चेर १ विकेट लिने अर्का खेलाडी थिए ।
बदलिएका प्लुङ्केट र इंग्ल्यान्ड,"हामीसँग यसअघि पनि उत्कृष्ट खेलाडी थिए तर विश्वकप जितिन्छ भन्ने कहिल्यै कल्पना आएन, उनले भने, अहिले हाम्रो उत्साहित टोली छ । मैले यसअघि खेलेका टोलीबाट जित आस राखिन्न थियो । अहिले हामीसँग जुन टोली छ, त्यसबाट सर्वसाधारणले खेलमा विजय र शृंखला जितको आशा गर्छन् । चार वर्षपछि यो स्थितिमा आउनु निकै राम्रो हो । अब यसलाई उत्कर्षमा पुर्याउनुपर्छ । ३४ वर्षे प्लुङकेटले २०२३ मा भारतमा हुने विश्वकपमा खेल्ने सम्भावना देखिँदैन । त्यसैले अबको केही दिन उनको खेलजीवनको उच्च क्षण हुनसक्छ । मलाई पनि त्यस्तै लाग्छ, उनले सहमति जनाउँदै भने, व्यक्तिगत रूपमा भन्नुपर्दा मैले अर्को विश्वकप खेल्ने सम्भावना नै छैन, त्यसैले अहिलेको क्षण ठूलो छ ।"
प्लेयर्स टु वाच,बार्बाडोसमा जन्मिएका २४ वर्षीय इंग्लिस बलर जोफ्रा आर्चरले गति र बल टर्नका लागि विपक्षी ब्याट्सम्यानलाई हायलकायल बनाइरहेका छन् । लिग चरणका खेलमा उत्कृष्ट इकोनोमीसाथ नियमित विकेट लिने बलरको रूपमा उनले प्रतिस्पर्धात्मक इंग्लिस टिममा आफूलाई स्थापित गरेका छन् । ९ इनिङ्समा १७ विकेट लिएका आर्चर सर्वाधिक विकेट लिने बलर सूचीमा पाँचौं स्थानमा छन् । सेमिफाइनल चरणमा घरेलु मैदान र दर्शकमाझ अस्ट्रेलियाली शीर्षक्रममाथि धावा बोल्ने जिम्मेवारी आर्चरलाई छ ।
कप्तानको ८ खेलमा १ विकेट,"सकिबले विश्वकपमा ६ सय ६ रन बनाउनुका साथै ११ विकेट लिए । तीव्र गतिका बलर मुस्ताफिजुर रहमान बंगलादेशका अर्का उच्च प्रदर्शनकर्ता थिए । उनले २० विकेट लिए । मोर्ताजा आफैं पनि फर्मसँग संघर्षरत थिए । उनले ८ खेलमा १ विकेटमात्र लिनसके । ३५ वर्षे मध्यम गतिका बलर मोर्ताजाले आफ्नो भविष्यबारे स्पष्ट केही बताएनन् । एउटा कप्तानबारे आशा गरिएको नतिजा निकाल्न नसकेमा मैले नेतृत्व गर्न नसकेको हो, त्यसपछि त्यहाँ आलोचना भइहाल्छ । मैले पूरै टोलीको जिम्मा लिनुपर्छ, यो सामान्य नै हो, उनले भने ।"
बंगलादेशी प्रशिक्षक बर्खास्त,"तर एकदिवसीय विश्वकपमा टिमको प्रदर्शन अपेक्षित रहन नसकेपछि रोड्स बर्खास्तगीमा परे । बोर्डले श्रीलंका भ्रमणमा निस्कने बंगलादेशी टिममा रोड्स नरहने जनाएको छ । अर्को महिना बंगलादेशले त्यहाँ तीन एकदिवसीय खेलको शृंखला खेल्दै छ । तीनै खेल कोलम्बोको प्रेमदासा स्टेडियममा हुनेछ । हामीले चाँडै नयाँ प्रशिक्षक घोषणा गर्नेछौं, बोर्डका मिडिया कमिटी प्रमुख जलाल जुनिसले भनेका छन् । बोर्डले टिमका बलिङ प्रशिक्षक कर्टनी वाल्ससँगको अनुबन्ध पनि नबढाउने निर्णय गरेको छ । स्पिन बलिङ प्रशिक्षक सुनील जोशीसँगको अनुबन्धबारे भने निर्णय भएको छैन । बोर्डले वाल्ससँग सन् २०१६ मा तीनवर्षे अनुबन्ध गरेको थियो । जोशी भने गत वर्ष नियुक्त भएका थिए । विश्वकपमा बंगलादेशको बलिङ प्रदर्शन कमजोर रहेको थियो ।"
उपाधि जित्दै एसिया कपमा,"स्पिनर सागर ढकालले ५ विकेट लिएर हङकङलाई धराशायी बनाए । म्यान अफ द फाइनल उनले कुल १० ओभरमा ५ मेडन राख्दै १८ रन खर्चे । अन्तिम ओभरमा उनले ९ रन खर्चेका थिए । सागरले ओपनिङ बलिङ गरेका थिए । उनले आफ्नो पहिलो दुई ओभरमा ओपनर नसरुल्लाह राना र राहुल शर्मालाई आउट गर्दा हङकङले रनविना २ विकेट गुमाइसकेको थियो । सागरसँगै आएका ओपनिङ बलर कमलसिंह ऐरीले ३ विकेट लिए । तीव्र गतिका बलर कमलले सोक्रममा ८ ओभरमा २ मेडन राख्दै २३ रन खर्चे । कुशल मल्ल र तिलकराज भण्डारीले ११ विकेट लिए । हङकङबाट कप्तान आदित गोरावाराले २४, ओपनर मार्क चल्लुले १९ र रौनक कपुरले १२ रन बनाउनुबाहेक अन्य कसैले दोहोरो स्कोर बनाउन सकेका थिएनन् । नेपालले अतिरिक्तमा १७ रन दिएको थियो, त्यसमा १६ वाइड थियो ।"
एकमात्र लक्ष्य उपाधि,"पारस खड्का (कप्तान), ज्ञानेन्द्र मल्ल (उपकप्तान), शरद भेषावकर, वसन्त रेग्मी, विनोद भण्डारी, सोमपाल कामी, करण केसी, प्रदीप ऐरी, सन्दीप लामिछाने, दीपेन्द्रसिंह ऐरी, रोहितकुमार पौडेल, ललितनारायण राजवंशी, पवन सर्राफ र अविनाश बोहरा । बैकल्पिक खेलाडीमा कुशल भुर्तेल, जितेन्द्र मुखिया, सुसन भारी श्रेष्ठ, आरिफ शेख ।"
क्यान विवाद छिट्टै सुल्झिन्छ,"सदस्यसचिवले खेलाडीलाई सञ्चारमाध्यमसँग विवादबारे नबोल्न नगर्न अनुरोध गरेका छन् । क्रिकेटका विवादबारे तपाईहरूले सञ्चारमाध्यममा गएर दुखेसो पोख्न बन्द गर्नुस् । मसँग आएर भन्नुस्, विवाद समाधान मैले गर्ने हो, मिडियाले होइन, उनले थपे, बरु शतक प्रहार गर्दा, ५ विकेट लिँदा चाहिँ मिडियासँग खुसी बाँड्नु होस् । सिलवालले एकता र टिम स्पिरिट नेपाली क्रिकेटको बलियो पक्ष भएकाले त्यसलाई कायम राखेर उच्च प्रदर्शनलाई निरन्तरता दिन शुभकामना दिए ।"
नारायण जनता फेरि च्याम्पियन,विजेताले प्रदेशस्तरीय क्वीक्स कपमा भाग लिने आयोजक सर्लाही जिल्ला फुटबल संघका महासचिव उज्वल कार्कीले बताए ।

शीर्षक,विवरण
कोसी उच्च बाँधमा कुरा मिलेन,बैठकमा सुनकोसीकमला डाइभर्सन सम्बन्धमा पनि छलफल भएको थियो । यसमा पनि कुनै ठोस सहमति भएन । नेपाली पक्षले परियोजनाअन्तर्गत प्रदेश २ मा करिब २२ हजार हेक्टर जमिन ओगट्ने गरी २ सय ५० किमि लामो नहर र शाखा नहर निर्माण गर्नुपर्ने भएकाले परियोजनाबाट नेपाललाई खासै लाभ नहुने धारणा राखेको थियो ।
व्यापार घाटा १३ खर्ब २१ अर्ब,"मुलुकको व्यापार घाटा बर्सेनि बढदै गएपछि वाणिज्य मन्त्रालयले राष्ट्रिय कार्ययोजना तयार पारेको छ । कार्ययोजनामा प्रधानमन्त्री कार्यालय, गृह मन्त्रालयसहित १५ मन्त्रालयनिकायको भूमिका तोकिएको छ । सरकारले कार्ययोजनाअनुरूप काम प्रभावकारी बनाउन सकेको छैन । सचिव अधिकारीले सेवा व्यापार र पर्यटनमा जोड दिनुपर्ने बताए ।"
अनि उडे बचेरा,बच्चा जन्मिने बेला रूखका पात झरेर नयाँ पलाउने हुँदा गुँडमा घाम सजिलै पुग्छ । एउटा गिद्धले तीन दिनमा एक किलो र वर्षमा १ सय २० किलो सिनो खाएर प्रकृति सफा राख्न मद्दत गर्ने जुलोजिकल सोसाइटी आफ लन्डनका नेपाल प्रतिनिधि हेमसागर बरालले बताए ।
अस्पतालभरि सर्पदंशका बिरामी,"सर्पले डसेकालाई तत्काल अस्पताल लैजानुपर्ने भए पनि चेतनाको कमी र अन्धविश्वासले गर्दा अझै पनि धामीझाँक्रीकहाँ जाने चलन छ । गर्मी र बर्खाका बेला घरवरिपरिका झाडी हटाउन, कोठा सफा राख्न, झ्यालमा जाली लगाउन, सुत्दा अनिवार्य झुल प्रयोग गर्न चिकित्सकले सुझाव दिएका छन् ।"
कामदारका कुरै नसुनी निषेध,"यूएईमा संसदीय टोलीलाई नेपाली दूतावासले वैधानिक रूपमा घरेलु कामदार आउन सुरुवात भएको भन्दै यसलाई निरन्तरता दिनुपर्ने सुझाव दिएको थियो । वैधानिक रूपमा एक सय ३० जना घरेलु कामदार यूएई आइपुगेका छन् । उनीहरूलाई कुनै समस्या छैन । यूएईको कानुनले घरेलु कामदारका समस्या समाधान गर्ने सुनिश्चित गरेको छ । यूएईमा आफ्नै श्रीमान्ले श्रीमतीलाई घरेलु कामदारका रूपमा ल्याएका थिए । म साहुको गाडी चलाउँछु । मै काम गर्ने घरमा श्रीमती काम गर्छिन्, गुल्मीका राजु भट्टराईले भने, अहिले हामी दुवै जना घर जान सकेका छैनौं ।"
प्रदेश २ ले माग्यो २५ अर्ब,"प्रधानमन्त्रीसँगको भेटमा नदीको बाँध तत्काल मर्मत गर्ने, भत्केको घर पुनर्निर्माण गर्ने, क्षतविक्षत सडक मर्मत गरी बाढी र डुबानको दीर्घकालीन समाधान खोज्ने विषयमा छलफल भएको मन्त्री यादवले जानकारी दिए । भेटमा पूर्वप्रधानमन्त्री पुष्पकमल दाहाल, उद्योग वाणिज्य तथा आपूर्तिमन्त्री मातृकाप्रसाद यादव, प्रदेश २ का भौतिक पूर्वाधार विकासमन्त्री जितेन्द्र सोनल, आन्तरिक मामिला तथा कानुनमन्त्री यादव, नेकपा संसदीय दलका नेता सत्यनारायण मण्डल र नेपाली कांग्रेस संसदीय दलका नेता रामसरोज यादव सहभागी थिए ।"
हुलाकी सडकको डिजाइन परिवर्तन गर्न सुझाव,"प्रतिवेदनमा जनता तटबन्ध कार्यक्रमअन्तर्गतका बाँध पनि धेरै ठाउँमा भत्किएकाले काम गर्ने तौरतरिका बदलेर सबैतिर एकै किसिमको प्रभावकारी मापदण्ड बनाउन सुझाइएको छ । असार २६ देखि ३० गतेसम्मको अविरल वर्षाले मुलकका अधिकांश भूभाग प्रभावित थिए । तराईका १० जिल्लाका विभिन्न भाग डुबानमा परेका थिए । राष्ट्रिय सभाले दशगजा नजिक भारतीय बाँध र चौडा सडकका कारण नेपालतर्फ बस्तीहरू डुबानमा परेकाले कूटनीतिक पहल गरी समस्या समाधान गर्न पनि सरकारलाई सुझाएको छ । चुरेदेखि भारतको तल्लो तटीय क्षेत्रसम्म द्विपक्षीय समझदारी गरी बाँध बनाउनुपर्छ, सरकारलाई दिइएको सुझावमा भनिएको छ ।"
राप्ती प्रतिष्ठानमा छानबिनै छानबिन,"२०७४ असोज २९ मा प्रतिष्ठान ऐन पारित भएको थियो । त्यसपछि पदाधिकारी नियुक्त भएका थिए, तर एक वर्षसम्म खासै काम हुन सकेन । लामो समय अस्पताल र प्रतिष्ठान प्रशासनबीच द्वन्द्व भयो । गत असोज १२ मा मात्रै अस्पताल हस्तान्तरण गरेर विवाद अन्त्य गरिएको थियो । तर प्रतिष्ठानले त्यसपछि पनि गति लिन नसकेपछि अझै समस्या छ । प्रतिष्ठानमा बाहिर हल्ला र गुनासो भएजस्तो समस्या नभएको उपकुलपति भण्डारीले बताइन् । अन्य पदाधिकारी पनि छलफलमा नआउने र बाहिर जथाभावी बोल्दै हिँड्ने गरेको उनको गुनासो छ । मैले अनियमितता गरेको छैन । नियमबिना सामान खरिद पनि गरेको छैन, उनले भनिन्, नियमअनुसार प्रतिष्ठानको काम गरिरहेका छौं । स्वास्थ्य सेवा वृद्धि गर्न, नर्सिङका कक्षाहरू चलाउन प्रयास गरिरहेका छौं । आफूमाथि लगाइएको आर्थिक अनियमितता र एकलौटी चल्न खोजेको आरोप निराधार रहेको उनले बताइन् ।"
आन्तरिक संरचनामा निर्वाचन कि सहमति ?,"केन्द्रीय सदस्य हृदयराम थानीले नेता विशेषको नाम तोकेर पठाउने कुरा मान्य नहुने बताए । यो पार्टी २१ औं शताब्दीमा चल्दै छ कि अठारौं शताब्दीमा ? उनले भने । संस्थापन पक्षबाट सदस्यहरू डिना उपाध्याय, अजय चौरासिया, अम्बिका बस्नेत, सुजाता परियारलगायतले धारणा राखेका थिए । उनीहरू सबैले अन्तरिम संरचना गठनमा समेत सहमतिका साथ अघि जानुपर्ने धारणा राखेका थिए । अन्तरिम संरचना गठनलगत्तै अधिवेशन गर्नुपर्ने भएकाले ६ महिनाकै बीचमा दुई निर्वाचन गर्न नहुने तर्क थियो । त्यसो गर्दा पार्टीभित्र अन्तरविरोध चर्कने र खर्चसमेत बढ्ने तर्क उनीहरूको थियो । पार्टीभित्रको विवाद छरपस्ट भएको छ । पार्टीको कुनै पनि नेतालाई खुइल्याएर हामी कहीँ पुगिन्न, पार्टीलाई नोक्सान पुग्ने हो, नेती उपाध्यायको भनाइ थियो, सहमतिबाटै अघि बढदा पार्टीमा राम्रो सन्देश जान्छ ।"
कमला नदी कटानले कृषक सुकुम्बासी,"नदी नियन्त्रण गर्न ठुलै योजना आवश्यक रहेको सिर्थौलीका प्रेम भट्टराईले बताए । अहिले सञ्चालन भएका सानातिना योजना खासै प्रभावकारी हुन नसकेको उनले जनाए । एकातिर तटबन्ध बनायो, अर्कोतिरबाट बाढीले भत्काउँछ, उनले थपे, समस्या समाधानका लागि स्थानीयस्तरबाट पटकपटक आवाज उठेको भए पनि सरकारी निकायको ध्यान पुग्न सकेको छैन । कमला नदीले सबैभन्दा बढी क्षति ०४१ र ०५० मा आएको बाढीले पुर्याएको थियो ।"
"पारि काम, वारि सुनसान","पाल, अस्थायी टहरा र जीर्ण भवनमा बसेर प्रशासनिक काम गरिरहेको चीनले भौतिक संरचना व्यवस्थित बनाउन अझै वर्ष दिनभन्दा बढी लगाउने अनुमान लगाइएको छ । त्यसपछि मात्रै सर्वसाधरणका लागि नाका खुला हुनेछ, त्यसअघि मालवाहक रूपमा मात्रै खुल्नेछ, एक प्रहरी अधिकारीले भने ।"
नारायणगढ मुग्लिनमा पुल बनाउन बाटो खुला,"लामो समयदेखि पुल निर्माण गर्ने भनिए पनि कहिले चिनियाँ विज्ञ नआएको, कहिले वातावरणीय अध्ययन नभएको जस्ता समस्याले काम अघि बढ्न सकेको थिएन । अब ढिलाइ हुनेछैन, भट्टराईले भने, ठेक्का लाग्नासाथ कामले तीव्रता पाउनेछ । भौगोलिक बनावटले केही समस्या भए पनि चिनियाँ विज्ञ टोली आएर स्थलगत अवलोकन गरिसकेको पुल महाशाखाले जनाएको छ । यो सडक काठमाडौं जोड्ने लाइफलाइनका रूपमा परिचित छ । दैनिक उपभोग्य वस्तु प्रायः यही सडक भएर काठमाडौं भित्रिन्छ । नारायणगढमुग्लिन सडक आयोजनाका इन्जिनियर शिव खनालका अनुसार ठेक्का लागेका चारवटा पुलको निर्माण तीव्र रूपमा भइरहेको छ ।"
बाढीपीडितलाई कांग्रेसको सहयोग,प्रदेशका नेपाली कांग्रेसकी प्रमुख सचेतक राधा घलेले मुख्यमन्त्री डोरमणि पौडेललाई सांसदहरूको पारिश्रमिकबापतको एकमुष्ठ एक लाख ६० हजार रुपैयाँ आइतबार हस्तान्तरण गरेकी हुन् । राहत रकम हस्तान्तरण गर्दै कांग्रेसले बाढीपहिरोमा परी मृत्यु भएकाको परिवारलाई दिने भनिएको एक लाख रुपैयाँ निकै न्यून भएको भन्दै त्यसलाई थप गर्नसमेत माग गरेको छ ।
बाघ संरक्षणमा विश्वलाई उछिन्दै नेपाल,एउटा बाघले एक वर्षमा औसतमा ६० वटासम्म सिकार गर्छ भने एक पटकमा १५ देखि ४० किलोसम्म मासु खान्छ । एउटा वयस्क बाघलाई वार्षिक कम्तीमा ५० वटा आहारा प्रजातिको व्यवस्थापन अत्यावश्यक मानिन्छ ।
विकास बजेट खर्च गर्न कार्यविधि,"महानगरले ८० प्रतिशत बजेट विकासमा लगानी गर्ने गरी कार्यविधि तयार पारेको छ । बाँकी २० प्रतिशत बजेटले सामाजिक क्षेत्रलाई समेट्ने महानगरको भनाइ छ । त्यसमा पनि आवश्यकता र महत्त्वका आधारमा बजेट विनियोजन गरिनेछ । गत वर्ष महानगरले प्रत्येक वडालाई बैठकको चिया खर्च, अन्य मसलन्द खर्चका लागि १० लाख रुपैयाँ छुट्याएको थियो तर पनि विकास खर्च विकासका लागि नभई अन्य खाजा खर्चका लागि भएको गुनासो आएको थियो । कार्यविधि बनाएर खर्च गर्दा परिपाटी बस्ने र विकास खर्च अन्य क्षेत्रमा खर्च नहुने महानगरका प्रमुख महर्जनले बताए । नेपाल सरकारको नीतिअनुसार सामाजिक विकासका क्षेत्रमा हरेक वडाले १५ प्रतिशत खर्च गर्नुपर्ने नियम भए पनि नगरेको महानगरका प्रवक्ता राजु महर्जनले बताए । गत आथिर्क वर्षमा महानगरभित्रका केही वडाले तोकेबमोजिम बजेट छुट्याएको र केही वडाले कम छुट्याएको थियो, उनले भने, त्यसैले सबै वडामा समान बजेट छुट्याउन अभिप्रेरित गर्न कार्यविधि ल्याएको हो । महानगरभित्रका सबै वडामा कार्यविधिअनुसार बजेट कार्यान्वयन गर्नु भनी निर्देशिका दिइसकेको उनले बताए । जनताले तिरेको राजस्वको सही रूपमा सदुपयोग गर्न र आवश्यक भएका क्षेत्रमा खर्च गर्न कार्यविधि ल्याएको हो ।"
ठेकेदारको लापरबाही,"एक्जिम बैंक भारतको सहयोगमा भत्केको पाटीखरिपाटीतेलकोटनगरकोट खण्डको १६ किमि सडक निर्माण आयोजनाको जिम्मा पाएको शैलुङ कन्स्ट्रक्सनले ६ वर्षमा पनि निर्माण अलपत्र बनाएपछि स्थानीय आन्दोलित बनेका हुन् ।सडक खण्डअन्तर्गतका नगरकोट, मण्डनदेउपुर, छालिङ, बागेश्वरी, सुडालका स्थानीय बासिन्दाको भेलाले स्थानीय राजकुमार लामिछानेको संयोजकत्वमा सडकपीडित संघर्ष समिति गठन गरेका हुन् । संघर्ष समितिले चाँगुनारायण नगरपालिका, जिल्ला प्रशासन कार्यालय भक्तपुर हुँदै संसदीय समितिसमेतलाई दबाब दिँदै आएको संयोजक लामिछानेले बताए ।"
संघर्ष गर्दै जेठो अस्पताल,"यो अस्पताल विस्तार हुनसके अस्पतालले हालसम्म दिन नसकेको प्रसूति, बाल र आँखा स्वास्थ्य सेवा सुरु गर्न सकिने बताउँदै सेन्चुरी भन्छन्, यसले न्याम्सको शैक्षिक स्तरलाई पनि सघाउँछ । चीन सरकारले अध्ययन गरी अस्पताल निर्माणमा लगानी गर्ने चासो राखिरहेको उनले बताए । फोहोरमैला व्यस्थापन, डिजिटल सेवा, आईसीयू सेवा र ट्रमा सेन्टरसँग जोड्ने पुल विस्तार गरी अस्पतालको सेवा थप गुणस्तरीय बनाउने योजना अघि सारिरहेको डा सेन्चुरीले जानकारी दिए ।"
हत्याको १२ वर्षपछि अभियुक्त पक्राउ,सीआईबीका डीआईजी निरज शाहीले हत्यापछि राजेश भागेर मकवानपुर पुगेका थिए र त्यहींको एक होटलमा आफ्नो नाम राजु लामा बताएर काम गरेका थिए । ब्युरोका अनुसार ७ महिना काम गरेपछि राजेश काठमाडौं फर्केका थिए । हत्याको घटनापछिका १२ वर्षमा उनले कैयन् होटलमा काम गरे भने पछिल्ला वर्षहरूमा उनी घरमा रङ लगाउनको काम गर्दै आएका थिए । प्रहरीका अनुसार घटनाको ५ वर्षपछि राजेशले एक छोरीसहितकी विवाहित महिलासँग घरजम गरेका थिए । उनले आफ्नो विगतबारे पत्नीलाई बताएका थिएनन् । घटनाको अनुसन्धानमा संलग्न प्रहरी उपरीक्षक दीपक रेग्मीका अनुसार पक्राउपछि मात्रै उनकी श्रीमतीले राजेशले १२ वर्षअघि गरेको हत्याको घटनाबारे थाहा पाएकी थिइन् ।
शाक्य ल्हासा प्रस्थान,"प्रमुख शाक्यको भ्रमण दलमा वडाध्यक्षद्वय भरतलाल श्रेष्ठ र भाइराम खडगी, कार्यपालिका सदस्य हीरादेवी पोख्रेल, रश्मी खडका, प्रशासन महाशाखा प्रमुख गणेशप्रसाद थपलिया, अन्तर्राष्ट्रिय सम्बन्ध सचिवालयका यम बसेल सामेल छन् । शाक्य साउन २१ मा स्वदेश फर्कनेछन् ।"
दृष्टिविहीन विद्यार्थीलाई सधैं सास्ती,"अपर्याप्त छात्रवृत्ति र सुविधाविद्यालय तहका विद्यार्थीले वार्षिक ४० हजार रुपैयाँ छात्रवृत्ति रकम र पाठ्यपुस्तक निःशुल्क पाउँदै आएका छन् । ब्रेलका विद्यार्थीले व्यक्तिगत गृहकार्य गर्ने स्लेट स्टाइल्स र पेपरसमेत निःशुल्क उपलब्ध गराए मात्र न्याय हुन सक्छ, दृष्टिविहीन कल्याण संघकी कार्यकारी निर्देशक डा मालिका प्रसार्इं भन्छिन्, अहिलेसम्म अंग्रेजी र नेपाली भाषाको ब्रेलमा व्याकरण निर्माण नहुँदा विद्यार्थीको भाषा पढाइमा समस्या छ । ब्रेल विद्यार्थीले पाउने पाठ्यपुस्तक मात्र हो । त्यो बाहेक सन्दर्भ सामग्री छैन । काठमाडौंकै विद्यालयमा दृष्टिविहीनले सुनेर प्रयोग गर्न सक्ने कम्प्युटर सफ्टवेयर व्यवस्था छैन"
अख्तियारको आँट,"जसरी हुन्छ समाज र मुलुकलाई भ्रष्टाचारको दलदलबाट मुक्त गराउन अख्तियारले अभूतपूर्व आँट गर्नुपर्छ । त्यसमा उसलाई सघाउने दायित्व सरकार, संसद् र सर्वोच्चसमेतको रहन्छ ।"
ठूलालाई ऐनले छोला ?,"एउटा मामुली किसानको छोरा मुलुकको सर्वोच्च राष्ट्रपतिको पदमा पुग्न सक्ने पद्धति मुलुकले पायो भनेर गर्व गर्ने ठाउँ त रह्यो, तर कानुनको नजरमा सबै समान छन् भन्ने आभास जनतामा हुन पाएन । लोकतन्त्रको जति ठूला कुरा गरे पनि कानुनी शासनको अवधारणामा पारदर्शिता देखिएन । सानालाई ऐन ठूलालाई चैन भन्ने कुरा जनमानसमा बिझेसम्म जतिसुकै मूल्य चुकाएर जत्रै आन्दोलनले लोकतन्त्र ल्याएको गुड्डी हाँके पनि हुने केही होइन । लोकमानसिंह कार्की, गोपाल पराजुली लगायतको विषयले यस्तै नजिर बसाएको छ । अहिले बालुवाटार जग्गा प्रकरणमा यस्तै कुरा आइरहेछन् । तत्कालीन मन्त्रिपरिषद्को निर्णय अख्तियारको अनुसन्धानको दायराभित्र पार्ने कि नीतिगत निर्णयको आवरणमा पूर्वप्रधानमन्त्रीहरू माधवकुमार नेपाल र बाबुराम भट्टराईलाई उन्मुक्ति दिने ? निकट भविष्यमा यस विषयमा हुने छिनोफानोले एउटा महत्त्वपूर्ण नजिर स्थापना हुने आशा राख्न सकिएला । जे भए पनि वर्तमान अख्तियार प्रमुखले बालुवाटार जग्गा प्रकरणमा देखाएको चासोले लक्ष्मणरेखाभित्र बसेर जे गर्दा पनि उन्मुक्ति पाइने दिनको अब अन्त्य हुने हो कि भन्ने आशाचाहिँ सबैमा जगाएको छ । महेशप्रसाद ढुंगाना, वानेश्वर, काठमाडौं"
अर्थतन्त्र धराशायी बनाउने तत्त्व,"तीन दशकको विगत कोट्याउँदा राष्ट्रिय ध्वजावाहक संस्था नेपाल वायुसेवा निगम आफू त डुव्योडुव्यो, त्यसले हामी नेपालीको अनुहारमा कहिल्यै नमेटिने कालो मोसो पनि दल्यो । २०४६ को राजनीतिक परिवर्तनपछि लंगडो बनेको नेवानि फेरि दह्रो खुट्टा टेकेर खडा हुन सकेन । स्वार्थपूर्तिका लागि उक्त संस्थामा पसेर ताण्डव मच्चाउन नहिचकिचाउने राजनीतिक दलहरूले त्यसलाई निरन्तर सुरसाको जस्तो मुख बाएर अघि बढ्न बाध्य बनाइरहे, जसका कारण आकाश चुम्ने अवसर गुमाउँदै कुष्ठरोगीझैं बन्न विवश छ, अहिले । उड्ने अवसर शीर्षक सम्पादकीय पढ्दा एकातिर मन फुरुङ्ग बन्न खोजेको भान हुन्छ । तर जब मुलुकको वायुसेवा सम्बन्धी आन्तरिक दुरवस्थाको तस्बिर मनमस्तिष्कमा घुम्न थाल्छ, चारैतिर निराशा बाहेक केही देखिँंदैन । नेपाली विमानलाई चीनले यसअघि त्यहाँका सात विमानस्थल उपयोग गर्न अनुमति दिएकोमा अहिले सो कार्यको लागि अरु आठ थपेर पन्ध्र पुर्याएको खबरले नेपालका वायुसेवा कम्पनीहरूप्रति चीन कति सकारात्मक रहेछ भन्ने बुझ्न गाह्रो पर्दैन । तर यताको अन्तहीन गाईजात्राले निकास पाउने छाँट देखिंँदैन । यस अघि बेइजिङ, ग्वाङझाउ, ल्हासा र छेन्दुमा नेपाली विमानलाई उडान अनुमति दिए पनि वायुसेवा विस्तारमा नेपालको सक्रियता देख्न सकिएन । मुख्य जिम्मेवारी बोकेको नेवानिको कथा भनिसाध्य पनि छैन । निजी विमान कम्पनीहरूलाई अझै प्रोत्साहित गर्ने क्रियाकलाप सरकारले अघि सार्नसके चीनले थपेको अवसरबाट मुलुकले ठूलो आर्थिक लाभ लिन सक्नेमा शंका नरहला । भुवनेश्वर शर्मा, चन्द्रागिरि२, काठमाडौं"
योग्यलाई स्कुल विभाग,"स्कुल विभागमा योग्य, मिहेनती, सामर्थ्यवान व्यक्ति राखेर नेकपालाई मजबुत बनाउन खोज्ने हो भने श्रेष्ठ, भुसाल र खनालमध्ये एकजना छान्नुपर्ने देखिन्छ । यसो गर्दा योग्य, सामर्थ्य र दक्ष व्यक्ति नेतृत्वमा आउँछन् । तर गुटबन्दी, भागबन्डा, लबिङ र स्वीकार्यता मात्र हेरेर छनोट गर्नेर् ेहो भने जसलाई ल्याए पनि हुन्छ । गंगाराज अर्याल, पाणिनि८, अर्घाखाँची"
सेवासुविधाको लालच,"सरकार आलोचित बन्दै गइरहेको छ । लामो अन्तरालमा बनेको दुई तिहाइको सरकारमाथि आम नागरिकले आफ्ना अनगिन्ती सपनाको भारी बिसाएका थिए । जसै समय बित्दै गयो, सरकार जनमुखी कामबाट बाहिरिँदै गएको महसुस भइरहेको छ । अझ मन्त्रीहरूको व्यवहारले त सबैजना सेवासुविधामा मात्रै रुमलिन पुगेको अनुभूति हुन्छ । त्यसकै लागि जनताबाट कर उठाइएको हो ? एउटा विशिष्ट कर्मचारीको सुविधामा गरिने खर्च कति, एउटा मन्त्रीदेखि प्रधानमन्त्रीसँग सेवासुविधामा गरिने खर्च कति ? आम नागरिक एउटा सिटामोल नपाउँदा ज्यान गुमाउन पुगिरहेको अवस्थामा सरकार भने आफ्ना कार्यकर्ता र आसेपासेका माझमै अलमलिन पुगेको छ । जनताले बहुमत लोककल्याणकारी काम गर्नलाई दिएका हुन् कि कुनै मन्त्रीलाई आधा दर्जन सवारी साधन राख्नलाई ? यस्ता सुविधाभोगी मन्त्रीले जनताका पक्षमा काम गर्छन् भनेर कसरी विश्वास गर्नु ? सरकारमा भएकाहरूले अहिले पनि नचेते कहिले चेत्ने ? रामकृष्ण बराल, जोरपाटी२, काठमाडौं"
डोजरे विकासको आत्मघात,"वानेश्वरमा वाणगङ्गा मार्ग त छ, कतै गङ्गा देखिन्न । यसरी प्रकृतिको विरोध गर्ने, अनि प्रकोप भन्ने ? हाम्रा पुर्खाले दिएको यस्तो राम्रो देशलाई ध्वस्त पारेर नयाँ पुस्तालाई जिम्मा लगाउने ? नदीजति सुकाएर हामीले नखाएको विष लाग्यो भन्दै विदेशमा रुन जाने ? कसको आडमा यस्तो विनाशको निमन्त्रणा गर्दैछौं ? यस्तो अविज्ञानमा लागेर हामी भष्मासुरी प्रवृत्तिमा रमाउँंदै आत्मघात गर्दैछौं । उदयराज खनाल, वानेश्वर, काठमाडौं"
पञ्चायती निराशाको नवीकरण,"त्यतिबेला र अहिलेको एउटै तात्त्विक फरक के हो भने मुलुकको युवाशक्ति त्यो परिस्थितिलाई नजिकैबाट नियालिरहेको थियो, लोकतन्त्रको पुनःस्थापनाको सपनाबाट विमुख भएको थिएन र यसका लागि त्याग र बलिदान गर्ने पङ्क्ति तयार थियो । नेतृत्वको परिवर्तनप्रतिको निष्ठा शंकारहित थियो । अहिले मुलुकको युवाशक्तिको आधा हिस्सा मुलुक छोडेर बाहिरिएको छ । मुलुकको अवस्थाप्रति सामान्य चासो राखे पनि रूपान्तरणको कारक आफैं हुने कुरामा चाख राख्दैन । राजनीति भ्रष्ट भएकाले त्याग, बलिदान र इमानदारी दन्त्यकथा सरह भएका छन् । निराशालाई शक्तिमा अनुवाद गरेर सिङ्गो राजनीति र सत्तालाई जनमुखी बनाउने अभियन्ताहरूको उपस्थिति समाजमा अत्यन्तै पातलो छ । यही कारण मुलुक पञ्चायती कालकै जस्तो निराशामा बारम्बार रुमलिइरहन बाध्य छ ।"
भलिबल संघलाई खुलापत्र,"सिनियर खेलाडीहरूले खेलकुदमा दशक बिताएका छन्, पदक दिलाएका छन् । उनीहरूका हकका संघले सम्मानपूर्वक संन्यास घोषणाको व्यवस्थापन गर्नुपर्ने होइन र ? सबैका हकमा यो व्यावहारिक नहोला । तर कम्तीमा पनि निकै सिनियर खेलाडीहरूलाई बोलाएर यसपटक छनोट प्रक्रियाको प्राथमिकतामा धेरै नयाँ खेलाडी छन्, तिमीहरूको सम्भावना नहुन सक्छ, हामी तिमीहरूबाट सम्मानजनक संन्यास घोषणा अपेक्षा गरेका छौं, त्यसपछि मात्र छनोटमा परेका खेलाडी सार्वजनिक गर्छौं भनेको भए कसको के बिग्रन्थ्यो र ? दुबैतर्फ जित्ने अवस्था हुन्थ्यो ? सम्मानजनक अवतरण भएको भए यसले समाजमा सकारात्मक सन्देश जान्थ्यो । जिन्दगीभर हार नखाएका यी खेलाडीले आज पनि जितेर नै संन्यास घोषणा गर्ने थिए । र जिन्दगीभर समाजमा आफ्नो शिर उँचो बनाउने थिए आठौं साफ, महिला भलिबलकी टिम क्याप्टेन थापा हाल बेलायतमा छिन् ।"
जातीय श्रेष्ठताको दम्भ,"इतिहासमा कुनै जाति र राष्ट्रियतामाथि एकाध सय वर्ष राजनीतिक, आर्थिक र सांस्कृतिक उत्पीडन लादेपछि त्यो उत्पीडनमा परेको जातिले धेरै कुरा गुमाउन पुग्छ । त्यसपछि उत्पीडकहरूले त्यो जाति नै कमसल भनी चित्रण गर्छन् । उपनिवेशवाद वा जातीय अहंकारवादको तर्क निर्माणको प्रक्रिया यही हो । भट्टराईले यही बासी विधि उक्त लेखमा प्रयोग गरेका छन् । यस्तो गलत विधिको लासमाथि उभिएर अझै उनले खसआर्य जातिले नै नेतृत्व लिनुपर्ने जुन तर्कना अघि सारेका छन्, त्यो वास्तवमा क्षोभ गर्नलायक छ । हो, खसआर्यभित्रबाट पनि ठीक काम गर्न बढीभन्दा बढी मानिस अगाडि आउनुपर्छ । तर उनीहरू कम हुँदाचाहिँ अरू सत्तरी प्रतिशत नेपालीबीचबाट अगाडि आउनेहरूले नेपाली समाजको नेतृत्व लिनै नसक्ने र लिनै नहुने हो ? वास्तवमा आजको हिन्दु उच्च जातवादी दलाल पुँजीपति वर्गीय शासक वर्गले व्यक्त नगरीकन कार्यान्वयन गरिरहेको कथित जातीय श्रेष्ठताको अघोषित रणनीति बाबुराम भट्टराईमार्फत चुहिन पुगेको छ । त्यसका निम्ति भट्टराई धन्यवादका पात्र हुन् । तर यो निकै गम्भीर र खतरनाक भविष्ययात्राको उद्घाटन हो ।"
"प्रकृतिको सम्मान, विपद्को व्यवस्थापन",नेपालले वर्षेनि प्राकृतिक विपद्को सामना गर्नु परिरहेको छ । तर यसको दीर्घकालीन समाधानका लागि विपद्को व्यवस्थापन र यसको स्थायी समाधान र न्युनीकरणका लागि यो सबै दलको राजनीतिक एजेन्डा बन्नुपर्छ ।
अधिकार कटौतीप्रति प्रहरीको असहमति,"गृह सचिव प्रेमकुमार राईले मन्त्री निवासका ढोकामा सेना आवश्यक नभएको बताएका छन् । राज्यव्यवस्था समितिमा आइतबार उनले यस्तो बताएका हुन् । मन्त्री निवासलगायत कतिपय स्थानमा सशस्त्र खटाएका हौं, उनले भने, कानुनतः दिनुपर्छ भन्ने छैन तर त्यसलाई बन्द गर्न सकिँदैन ।"
सुरक्षा कर लिने कि नलिने ?,"कुन प्रहरीले कुनकुन निकायको सुरक्षा दिने भन्ने सम्बन्धमा राय दिने क्रममा गृहसचिव राईले निजी क्षेत्रको सुरक्षा दिने विषयमा प्रस्ट कानुनी आधार नभएको धारणा राखे । सत्तापक्षका सांसद नवराज सिलवालले गैरसरकारी निकायले मागेको सुरक्षा दिँदा सरकारले शुल्क लिनुपर्ने प्रस्ताव राखे । दूतावासहरूले सुरक्षाकर्मी लगेका छन् भने पनि उनीहरूबाट शुल्क लिनुपर्छ, उनले भने । कांग्रेस सांसद कँडेलले छिमेकी मुलुकमा सुरक्षा दिएबापत प्राप्त रकमबाट सुरक्षाकर्मीलाई तलब दिने गरिएको उदाहरण प्रस्तुत गर्दै करको समर्थन गरे । प्रहरी महानिरीक्षक सर्वेन्द्र खनालले पनि निजी क्षेत्रलाई सुरक्षा दिएबापत कर लिनुपर्ने गृह सचिवले गरेको प्रस्तावको समर्थन गरे । जलविद्युत्, फोरजी सेवालगायत व्यापारिक क्षेत्रको सुरक्षा दिँदा प्रहरीले गर्ने बल प्रयोगको सीमा प्रस्ट हुनुपर्ने उनले बताए ।"
कलिलैमा टाउको र घाँटीको क्यान्सर,"क्यान्सर हुने सम्भावनालाई रोक्न र लागेको सुरुमै उपचारका लागि आउने परिपाटी बसाल्न आवश्यक भएको क्यान्सर रोकथाम, नियन्त्रण तथा अनुसन्धान विभागका प्रमुख सिवाकोटीले बताए । तीन दिनको तालिम दिने हो भने पनि मुखको क्यान्सरको सुरुको अवस्था पत्ता लगाउन सामान्य स्वास्थ्यकर्मीले पनि सक्छ । हामीले स्वास्थ्यकर्मीलाई पनि तालिम दिएका छौं, उनले भने ।"
घूससहित पक्राउ,नासुविरुद्ध भ्रष्टाचार मुद्दाअख्तियारले बाराको पचरौता नगरपालिकाका नायब सुब्बा बद्रीबहादुर थापाविरुद्ध आइतबार विशेष अदालतमा भ्रष्टाचार मुद्दा दायर गरेको छ । थापाले महिला तालिम कार्यक्रमको भुक्तानी सिफारिस गर्न सेवाग्राहीसँग १४ हजार रुपैयाँ घूस लिएको पुष्टि भएकाले मुद्दा दायर गरिएको अख्तियारले जनाएको छ ।
चाँडै चलचित्र ऐन,विधेयकमा के छ ?१ चलचित्रलाई सिर्जनशीलसांस्कृतिक उद्योगका रुपमा परिभाषित । २ स्वयत्त चलचित्र विकास बोर्ड ३ चलचित्र जाँचपास समिति पनि बोर्डअन्तर्गत नै ४ स्वदेशी चलचित्र प्रदर्शनसम्बन्धी विशेष व्यवस्था ५ स्वदेशी चलचित्र मात्रै प्रदर्शन गर्ने हललाई विशेष सुविधा ६ चलचित्र अध्ययन तथा अनुसन्धान केन्द्र स्थापना ७ राष्ट्रिय चलचित्र लगानी कोष ८ चलचित्र संग्रहालय निर्माण ९ पाइरेसी रोक्न होलोग्रामको व्यवस्था १० आदिवासी जनजाति चलचित्रलाई विशेष प्रोत्साहन
त्रिपिटक बुझाउने विश्वकोश,"अमृतानन्दले त्रिपिटकका ग्रन्थ र सूत्रमा उल्लेख भएका चरित्रलाई क्रमबद्ध मिलाएर २६ पुस्तक लेखे । त्यसमा बुद्धकालीन ब्राहमण भाग १ सबैभन्दा पहिले ०२८ सालमा प्रकाशन भएको थियो । त्यसपछि बुद्धकालीन गृहस्थी, राजपरिवार, परिव्राजक, महिला, श्रावक चरित, श्राविका चरित, ब्रहमादिदेव, प्रेतकथा, विमानकथाका पुस्तक निस्के । यी सबै सुरुमा आनन्दकुटी विहारबाट प्रकाशन भएका थिए । अब यी सबैलाई नयाँ स्वरूप दिइएको छ । विश्वकोशको २७ औं कृतिमा भने संक्षिप्त बुद्ध जीवनीसँगै अनुरुद्ध स्थवीर, सम्राट् अशोक र बुद्धशासनको इतिहास रहेको छ । भिक्षु अमृतानन्दले निकै मिहिनेत गरेर यी सबै पुस्तक तयार पारेका हुन् । यत्तिको गहन अध्ययन गरेर लेखिएका बौद्ध धर्मसम्बन्धी पुस्तक सम्भवतः अरू भाषामा पाइन्न, वज्राचार्यले थपे, हाम्रा लागि नेपाली भाषामा यति धेरै पुस्तक उपलब्धि हुनु वास्तवमै निकै ठूलो उपलब्धि हो । यसले नेपाली भाषालाई पनि धनी बनाएको छ ।"
च्याब्रुङको पोखरा यात्रा,गुरुङ फिल्म एसोसिएसन नेपाल जिफानको पहल र किरात याक्थुङ चुम्लुङ र लिम्बू सांस्कृतिक मञ्च कास्कीको आयोजनामा फिल्म प्रदर्शन गरिएको हो । केरुङले काठमाडौं नाघेर लिम्बू फिल्म पश्चिमतिर आउन नसकेको अवस्थामा पहिलो पटक पोखरामा आफ्नो फिल्म देखाउन पाएकामा खुसी व्यक्त गरे ।
बसाइँ लेखकलाई अनेसास,"अनेसासका महासचिव गणेश घिमिरेले जारी गरेको विज्ञप्तिअनुसार आउँदो अगस्ट पहिलो साता लन्डनमा हुने छैटौं अन्तर्राष्ट्रिय साहित्य सम्मेलनका अवसरमा यो पुरस्कार प्रदान गरिनेछ । मैले गरेको नेपाली भाषासाहित्यको कर्मलाई योगदान सम्झेर पुरस्कृत गरिएकामा आनन्द लागेको छ, क्षत्रीले भारत असमबाटै कान्तिपुरसँग फोनमा भने, यस्तो खबरले यो उमेरमा पनि सिर्जनशील बनिरहन प्रेरणा दिएको छ ।"
रूसमा निस्पक्ष निर्वाचनको माग गर्दै प्रदर्शन,"त्यसैगरी, युरोपेली संघले रूसी प्रहरीको कार्यले जनताको अभिव्यक्ति तथा सभासम्मेलन गर्न पाउने स्वतन्त्रताको अवमूल्यन गरेको जनाएको छ । बाल्टिक समुद्रमा छुट्टी मनाइरहेका राष्ट्रपति पुटिनले पृथ्वीमा धेरै समस्या रहेकाले समाधानका लागि कहिले माथि त कहिले गहिरोमा जानुपर्ने प्रतिक्रिया दिएका छन् ।"
कश्मीरमा १० हजार सेना थपिए,"तर एक उच्च अधिकारीले आफ्नो नाम उल्लेख नगर्ने सर्तमा भनेका छन्, यस क्षेत्रमा सम्भावित विरोध तथा आन्दोलनका कार्यक्रम हुन सक्ने सूचनाका आधारमा सेनाको संख्या थपिएको हो । तर उनले यसबारे थप विवरण दिन अस्वीकार गरेका छन् । मुस्लिम बाहुल्य हिमाली क्षेत्र कश्मीरमा सन् १९४७ यता भारतले करिब ५ लाख सेना खटाउँदै आएको छ । कश्मीर क्षेत्रमा पछिल्लो समय विद्रोही गतिविधि बढेको भारतीय अधिकारीको भनाइ छ तर भारतीय सर्वोच्च अदालतले गत वर्ष कश्मीरसम्बन्धी एक मुद्दामा सुनुवाइ गरेपछि आफूहरूमा निहित विशेषाधिकार गुम्न सक्ने त्रास स्थानीयमा बढेको बताइएको छ ।"
अमेरिकामा अब्बल नेपाली युवा,"द ग्रोबर क्लिभल्यान्ड हाइस्कुल को साइन्स रिसर्च टिमका अब्बल विद्यार्थी बाँस्तोला, तीन वर्षअघि आफ्ना परिवारसँगै नेपालबाट अमेरिका आएका हुन् । विद्यालयमा उत्कृष्ट नतिजा ल्याउन सफल उनले हालै १२ कक्षा पूरा गरेका छन् । हालै भएको विद्यालयको दीक्षान्त समारोहमा उनले भौतिकशास्त्रमा गोल्ड मेडल पाएका थिए । अमेरिकी राष्ट्रपति अवार्डसमेत जितेका बाँस्तोलालाई न्युयोर्क सिटी काउन्सिलले एजुकेसन एक्सिलेन्सी अवार्ड पनि प्रदान गरिसकेको छ ।"
हिउँ खेल्न जाँदा २ नेपालीको मृत्यु,उक्त घटनामा घाइते भएका अश्विन कँडेलका अनुसार क्यानबेराबाट करिब २ घण्टाको बाटोमा रहेको उक्त स्थानमा चाँडै पुग्न उनीहरू राति नै हिँडेका थिए । कँडेलले दुर्घटनाको समयमा आफू निदाएकाले तत्कालै केही थाहा नपाएको र दुर्घटनापछि सहयोगका लागि आपतकालीन सेवालाई सम्पर्क गरेको बताए । बिहान करिब ४ बजे भएको दुर्घटनामा सख्त घाइते दुई जनालाई हेलिकप्टरमार्फत उपचारका लागि क्यानबेरा ल्याइएको छ । उनीहरूको अवस्था खतरामुक्त छ ।
कञ्चनजंघामा कस्तूरी गणना,"भाले कस्तूरीको पेटमा बिना हुने हुँदा यसको चोरीसिकार अत्यधिक हुने गरेको छ । यसको दाराका लागि पनि सिकारीले मार्ने गरेका छन् । बिनाको उपयोग भने चिनियाँहरूले परम्परागत पद्धतिमा बन्ने औषधिमा खपत गर्छन् । जडीबुटीबाट बन्ने चार सय किसिमका औषधिमा यसको प्रयोग हुने चिनियाँहरूले बताउने गरेको ओलाङचुङगोलाका बासिन्दाले प्रस्ट्याए । यसबाहेक युरोपका देशमा बिना मिसाएर महँगा अत्तर बनाइन्छ तर अवैध सिकार गरेर लगिने अहिलेसम्मको मुख्य बजार भने चीन नै हो । सुनको तुलनामा तीनदेखि पाँच दोब्बर बढी मूल्यमा बिक्री हुने भएकाले कस्तूरीलाई सिकारीबाट जोगाउन कठिन रहेको संरक्षणकर्मी बताउँछन् । हिमाली क्षेत्रमा २७ देखि ४५ सय मिटर उचाइमा पाइने कस्तूरी नेपालको लाङटाङ राष्ट्रिय निकुञ्जमा सबैभन्दा धेरै संख्यामा भएको अनुमान छ । गोरखाको मनास्लु क्षेत्रमा यसबारे छुट्टै अध्ययन भइरहेको छ । लामा कान, छोटो पुच्छर हुने यो जन्तुमा भालेको मात्रै दारा हुन्छ । एउटा भालेमा ३० देखि ४५ ग्रामसम्म बिना हुने अध्ययनले देखाएको छ ।"
देउता रिसाउने डर,"अरूले नछुँदा सुत्केरीहरूलाई शारीरिक समस्या देखापर्न सक्ने चौखाम स्वास्थ्य चौकीका इन्चार्ज हेमन्तसिंह साउदले बताए । प्रसूतिको केही घण्टामै बच्चा, कपडा बोकेर घरसम्म आफैं लैजान लाउनु आमाको स्वास्थ्यमाथि खेलबाड हो, उनले भने, गाडी नचल्ने ठाउँ छन्, कतिका घर पनि धेरै टाढा हुन्छन् । नर्मल डेलिभरीका अवस्थालाई सामान्य मान्दा पनि अपरेसन गरेर बच्चा जन्माएका आमालाई सहारा दिनैपर्ने उनले बताए । त्योबेला टाँका टुट्नेदेखि अन्य समस्या हुन सक्ने देखिन्छ । उनीहरूसँंग आएकाले छुन मान्दैनन्, उनले भने, गाह्रो नै भएपछि कहिलेकाहीँ हामी आफैं बोकेर घरसम्म पुर्याइदिन्छौं । सधैं हामीले पनि सक्दैनौं । देउता रिसाउने डरले सुत्केरो बार्नुपर्ने चलन रहेको बूढापाकाहरू बताउँछन् । सुत्केरी नचोखिँदै छोएमा बिरामी हुने अन्धविश्वास छ ।"
सुत्केरीको मृत्यु,"देवी पाँचौंपटक सुत्केरी भएकी थिइन् । ३ पिन्ट रगत दिँदा पनि रक्तस्राव नरोकिएपछि उनलाई अस्पतालले जुम्लाको कर्णाली स्वास्थ्य विज्ञान प्रतिष्ठान रेफर गरेको थियो । तर तिलागुफा नगरपालिकाको भिग्ममा पुग्दा सहकारीको मृत्यु भएको अस्पताल प्रमुख डा भीष्म पोखरेलले बताए । ९ महिनाको गर्भजाँचका क्रममा साउन पहिलो साता रुप्सा स्वास्थ्यचौकी पुगेकी देवीलाई त्यहाँका स्वास्थ्यकर्मीले अवस्था जटिल भएकाले जिल्ला अस्पताल जान सुझाएका थिए । उनी बिहीबार पैदल हिँडेर जिल्ला अस्पताल पुगेकी थिइन् । गाउँबाटै ढिलो गरी मान्म आउनुभयो, डा पोखरेलले भने, रक्तस्राव बढी भएकै कारण ज्यान गयो । १४ वर्षमा बिहे गरेकी उनले १५ वर्षमा पहिलो सन्तान जन्माएकी थिइन् । उनका तीन छोरी र एक छोरा छन् । देवी गाउँबाट बिहान हिँडेर ११ घण्टापछि मान्म अस्पताल पुगेकी थिइन् । दुई महिनाअघि नरहरिनाथ७ माल्कोटकी १९ वर्षीया मीना शाहीको पनि सुत्केरी हुने क्रममा अत्यधिक रक्तस्रावले मृत्यु भएको थियो ।"
मौद्रिक नीतिपछि लगातार घट्यो नेप्से,"यो वर्षको मौद्रिक नीति सार्वजनिक हुनुअघि राष्ट्र बैंकले बैंक तथा वित्तीय संस्थालाई मर्जरका लागि तताए पनि नीति सामान्य आएकाले लगानीकर्तामा उत्साह नथपिएको इन्भेस्टर्स फोरमका पूर्वअध्यक्ष अम्बिका गिरीले बताए । मौद्रिक नीतिमा मर्जरका लागि कठोर व्यवस्था आएन, उनले भने, त्योभन्दा पनि प्रमुख विषय पुँजीगत लाभकर गणनाको विवाद नै हो । यसकारण यो विषय छिटोभन्दा छिटो टुंग्याउनुपर्ने उनको सुझाव छ ।"
टुंगिएन लाभकर विवाद,"गत वर्षको भदौमा सीडीएस, नेप्से, धितोपत्र बोर्ड, लगानीकर्ता संघसंस्था र अर्थ मन्त्रालयबीच पुँजीगत लाभकर गणना भारित औसत विधिबाट गर्ने सहमति भएको थियो । सोही सहमतिअनुसार सरकारले चालु आर्थिक वर्षको बजेटमा उक्त विषय समेटेको हो ।"
स्मार्टले ३० करोड बुझाउने,यूटीएलले दायर गरेको मुद्दामा असार ३१ गते न्यायाधीश पुरुषोत्तम भण्डारीले यूटीएललाई पठाइएको पत्र कार्यान्वयन नगर्न अन्तरिम आदेश दिएका थिए । अदालतको अन्तरिम आदेशका कारण यूटीएललाई स्पष्टीकरण सोध्न नसकिएको खनालले बताए । अदालतको अन्तरिम आदेशविरुद्ध प्राधिकरण भ्याकेटमा गएको छ ।दूरसञ्चार ऐनको दफा २८ को उफा दफा ४ मा अनुमतिपत्र खारेज गर्नुअघि सम्बन्धित अनुमति प्राप्त व्यक्तिलाई आफ्नो सफाइ पेस गर्ने मनासिब मौका दिनुपर्ने प्रावधान छ ।
पाहुनालाई अल्लोको कोट,"बुढाले अल्लो कपडा उद्योग प्यूठानको नौबहिनी६ बाहानेमा खोलेकी थिएन । जिल्लामा धेरै माग बढ्न थालेपछि उनी प्यूठान नगरपालिका१० बडरा झरेकी छन् । बाहनेमा धागो प्रशोधन गर्ने, बुन्नेलगायत काम १९ जना महिलाले गर्छन् । उत्पादित समान यहाँ ल्याएर बिक्री गर्ने गरेकी छु, उनले भनिन् ।जिल्लामा ७६ जना महिलाले अल्लो उद्योग चलाएको बुढाले बताइन् । उद्यमीहरूले अल्लोबाट झोला, टोपी, ब्याग, कोट, मोबाइल कभर, टिम्याट, उत्पादन गर्दछन् ।"
दूधमा प्रतिलिटर २५ पैसा अनुदान,"कृषि उत्पादन र पशुपालनमार्फत प्रदेशको आर्थिक समृद्धिको आधार तयार हुने विश्वासका साथ अघि बढेको प्रदेश सरकारले बितेको आर्थिक वर्षमा पशुपालनका लागि करिब ६ करोड रुपैयाँ अनुदान वितरण गरेको छ । मन्त्रालयले ६ करोड ५२ लाख रुपैयाँ पशु अनुदान रकम वितरण गरेको जनाएको छ । गत आव ०७५७६ मा मन्त्रालयले पशु अनुदानका लागि ६ करोड ५२ लाख रुपैयाँ वितरण गरेको हो । पशु व्यवसायको विकासका लागि मन्त्रालयले प्रदेशका १३ वटा जिल्लाका किसानलाई निश्चित कार्यविधि बनाएर अनुदान रकम वितरण गरेको जनाएको छ ।चितवन, दोलखा र मकवानपुरमा तीनवटा दाना उद्योग सञ्चालनका लागि १ करोड ६५ लाख ५४ हजार रुपैयाँ अनुदान वितरण गरिएको मिश्रले बताइन् । मन्त्रालयले चितवन, ललितपुर र हेटौंडामा तीनवटा पशु बधशाला निर्माणका लागि पनि बजेट दिएको छ ।"
घरेलु उद्यममा रोजगारी बढ्दै,"तनहुँ, कास्की र स्याङजालगायत जिल्लामा प्रशोधित अचारको माग बढी रहेको उनले बताइन् । उद्योगबाट उत्पादन बिक्री गरेर मासिक डेढ लाख आम्दानी भइरहेको उनको भनाइ छ । १५ लाख रुपैयाँको लागतमा २०७२ देखि उद्योग सञ्चालनमा आएको थियो ।"
व्यवसायीप्रहरी विवादले किसान मर्कामा,"उनका अनुसार नेपाली उत्पादनका खसीबोका सजिलै चिन्न सकिन्छ । भारतीय उत्पादनको खसीबोका त्यसै चिनिन्छ । नेपाली उत्पादनका खसीबोका पोषण नपुगेका जस्ता हुन्छन्, उनले भने । भेटेरिनरी अस्पताल तथा पशु सेवा कृषि केन्द्रका प्रमुख सुरज थारूले प्रहरीव्यवसायी विवादले किसान समस्यामा परेको बताए । भारतबाट आयात रोकिएपछि खसीको मूल्य बढेको उनले बताए । खसीबोका कहाँ उत्पादन गरिएको हो भनेर पहिचान गर्न समस्या हुने गरेको उनको दाबी गरे । खसीबोका कहाँका हुन् भनेर छुट्ट्याउन सकिँदैन । हामीले निरोगिताको प्रमाणपत्र मात्र दिन्छौं, उनले भने, यो विवादपछि व्यवसायीले किसानका खसीबोका किन्न मानेका छैनन् । नेपाली बजार भारतीय खसीबोकामा निर्भर रहँदै आएको छ । यहाँको उत्पादनले धान्न नसकेपछि भारतबाट आयात गरिन्छ । अहिले नेपाली बजारमा खसीको मासुको मूल्य बढेको छ ।"
एनएमबी म्युचुअल फन्डको लाभांश घोषणा,"काठमाडौं (कास) एनएमबी म्युचुअल फन्डअन्तर्गत सञ्चालनमा रहेको एनएमबी सुलभ इन्भेस्टमेन्ट फन्ड१ र एनएमबी हाइब्रिड फन्ड एल१ ले लगानीकर्तालाई लाभांश वितरण गर्ने भएको छ । आइतबार बसेको बैठकले एनएमबी सुलभ इन्भेस्टमेन्ट फन्ड१ का एकाइधनीलाई करसहित १५ प्रतिशतका दरले र एनएमबी हाइब्रिड फन्ड एल१ का एकाइधनीलाई करसहित १० प्रतिशतका दरले योजनाको प्रतिफल वितरण गर्ने निर्णय गरेको हो । योजनाको परिपक्वता समय नजिकिँदै गएकाले ०७६ कात्तिक ३ गतेपछि नै योजनाको लगानीमा रहेका सम्पत्ति, पुँजी तथा नाफालाई एकै साथ लगानीकर्तालाई फिर्ता भुक्तानी गरिने विज्ञप्तिमा उल्लेख छ ।"
आईडीपीद्वारा ८ नेपाली विद्यार्थीलाई छात्रवृत्ति,काठमाडौं (कास) आईडीपी एजुकेसनले अस्ट्रेलियामा उच्च शिक्षा पढ्न गएका ८ नेपाली विद्यार्थीलाई ५५ हजार ९ सय ७५ रुपैयाँको छात्रवृत्ति प्रदान गरेको छ । आईडीपी अन्तर्राष्ट्रिय परामर्श सेवा दिने विश्वव्यापी संस्था हो । शनिबार आयोजित शैक्षिक मेलामा नेपालका लागि अस्ट्रेलियन राजदूत पिटर बडले विद्यार्थीका अभिभावकलाई छात्रवृत्तिको प्रमाणपत्र वितरण गरे । विद्यार्थीको शैक्षिक उत्कृष्टता र अंग्रेजी भाषाको अंकका आधारमा ८ विद्यार्थी छानिएका हुन् ।
जोन प्लेयर्समा छुट,"काठमाडौं (कास) सूर्य नेपालको उत्पादन जोन प्लेयर्सका विभिन्न सामानमा ५० प्रतिशत छुटसहितको सुपर सेल सञ्चालन भइरहेको छ । यो योजना स्लिम फिट सर्ट, ट्राउजर, डेनिम, क्याजुअल र पार्टी पहिरनहरूमा उपलब्ध हुने जनाइएको छ । जोन प्लेयर्सका फर्मल तथा क्याजुअल पहिरनहरूको सँगालो सेलमा राखिनेछ । यसका उत्पादनहरू ब्लुबर्ड मल, सिटी सेन्टर कमलपोखरी, दरबार मार्ग, सिभिल मल, मानभवन, लबिम मललगायतका आउटलेटहरूमा उपलब्ध हुनेछ । यो योजना सीमित अवधिका लागि मात्र रहने विज्ञप्तिमा उल्लेख छ ।"
अशोक लेल्यान्ड र गरिमाबीच सम्झौता,काठमाडौं (कास) आईएमई ग्रुपअन्तर्गत सञ्चालित आईएमई मोटर्स प्रालिले प्रवर्द्धन गरेको लेल्यान्ड र गरिमा विकास बैंकका बीच कर्जा सुविधासम्बन्धी सम्झौता भएको छ । बैंकका प्रमुख कार्यकारी अधिकृत गोविन्दप्रसाद ढकाल र आईएमई मोटर्सका अध्यक्ष इमरान ए खानले सम्झौतापत्रमा हस्ताक्षर गरे । सम्झौताअनुसार आईएमई मोटर्सका तर्फबाट सिफारिस पाएका ग्राहकहरूले सहज रूपमा ७० प्रतिशतसम्मको कर्जा सुविधा बैंकबाट पाउने भएका छन् । ग्राहकले अशोक लेल्यान्डका विभिन्न सवारी साधनहरूको खरिदमा कर्जा सुविधा प्राप्त गर्ने जनाइएको छ ।
बीएमयूको भर्ना अभियान,काठमाडौं (कास) भारतीय शैक्षिक संस्था बीएमयूले नेपाली विद्यार्थीका लागि पाँचौं भर्ना समारोहको आयोजना गरेको छ । बीएमयूले सन् २०१४ देखि नेपाली विद्यार्थीलाई भर्ना गर्दै आएको छ । बीएमयूका भाइस चान्सलर डा मनोज अरोडाले विश्वविद्यालय र त्यहाँको शिक्षाबारे आफ्ना धारणा राखेका थिए । नेपाली विद्यार्थीका लागि भर्ना गर्ने प्रक्रिया र छात्रवृत्तिबारे निर्देशक अमित शर्माले जानकारी गराए ।
बैतडीमा सांग्रिला बैंक,काठमाडौं (कास) बैतडीमा आइतबारदेखि सांग्रिला डेभलपमेन्ट बैंकको शाखा सञ्चालनमा आएको छ । पाटन नगरपालिका६ एयरपोर्ट रोडमा खुलेको नयाँ शाखाको पाटन नगरपालिकाका मेयर केशवबहादुर चन्दले उद्घाटन गरे । शाखा सञ्चालनपछि यस क्षेत्रका ग्राहकहरूलाई अझ सरल र सहज तरिकाले बैंकिङ सुविधा पुग्ने बैंकले जनाएको छ । बैंकले हरेक सम्भावित बजार क्षेत्रमा आफ्ना ग्राहकलाई सेवा उपलब्ध गराउने अभिप्रायले अन्य स्थानहरूमा चाँडै नै थप शाखा कार्यालय सञ्चालन गर्ने योजना अगाडि सारेको बैंकले जनायो ।
धोबीखोला करिडोरमा टोयोटाको नयाँ अभियान,काठमाडौं (कास) नेपालका लागि टोयोटा मोटर्सको आधिकारिक वितरक युनाइटेड ट्रेडर्स सिन्डिकेटले स्थानीयसँगको सहकार्यमा धोबीखोला करिडोरमा वृक्षरोपण गरेको छ । युनाइटेड ट्रेडर्सको संयोजनमा उक्त क्षेत्रमा एकैपटक ३६० वटा बोट रोपिएका हुन् । आनन्दनगर धुम्बाराही बैजनीपुलदेखि पहेंलो पुलसम्मको धोबीखोला करिडोरका दुवैतर्फ बिरुवाहरू रोपिएका छन् ।
कुमारीको परिवार सुरक्षा बचत खाता,काठमाडौं (कास) कुमारी बैंकले आइतबारबाट कुमारी परिवार सुरक्षा बचत खाता ल्याएको छ । नेपालमै पहिलोपटक यस्तो बचत खाता ल्याएको उसको दाबी छ । यो खाताबाट परिवारका एक सदस्य बुवा अथवा आमाको नाममा बचत खाता खोल्दा परिवारका चार सदस्यको स्वतः बिमा हुने प्रावधान रहेको बैंकले जनायो । खातामा न्यूनतम १० हजार मौज्दात हुनुपर्नेछ । वार्षिक ६५० प्रतिशत ब्याजदर लागू हुने यो खातामा २६ लाख रुपैयाँसम्मको परिवारको बिमा गरिएको जनाइएको छ ।
आर्थिक रूपान्तरण राष्ट्रिय एजेन्डा,"भारतीय उद्योग वाणिज्य सचिव एन सिभसैलामले दुई मुलुकको व्यापारमा सुधार भएर अघि बढ्न चाहेको बताए । नेपालको व्यापार विस्तारको क्रममा छ । दुई पक्षीय व्यापार विस्तारमा भारत सधैं तयार छ, उनले भने, सम्मेलनले नेपालको व्यापार विस्तारमा सहयोग गर्छ । व्यापार राम्रो हुन्छ । निजी क्षेत्र र सरकारी निकायले गरेको यो पहिलो पारवहन सहजीकरण सम्मेलन हो । उद्योग वाणिज्य महासंघका अध्यक्ष भवानी राणाले सम्मलेनबाट नेपालभारत ट्रेड ट्रान्सपोर्टेसनलाई थप सहज बनाउने बताइन् । सम्मेलनको मुख्य उद्देश्य व्यापार सहजीकरण नै हो । व्यापार बढदो छ, कार्गो ढुवानी सेवामा हुने समस्यालाई न्यूनीकरण गर्ने विश्वास लिएका छौं, उनले भनिन् । आर्थिक विकासका लागि पारवहन अत्याश्वक रहेको बताउँदै उनले नेपाल पनि डिजिटलाइजेसनमा सहभागी हुन चाहेको बताइन् । सम्म्लेनले दक्षता वृद्धि गर्न मद्दत पुग्ने जनाएको छ ।"
प्यानका लागि भारतीयको विवरण संकलन,"तीन दिनसम्मका लागि आयोजित उक्त क्याम्पमा भारतीयहरूले सम्पूर्ण प्रक्रिया पुर्याएपछि मात्र भारतीय राजदूतावास, काठमाडौंको प्रमाण पत्र पाउने व्यवस्था मिलाइएको मुन्दडाले बताए । सुनसरी मोरङ औद्यागिक करिडोरमा कर्मचारी र मजदुर गरी ७ देखि १० हजारसम्म भारतीय नागरिक कार्यरत रहेको व्यापार संघले जनाएको छ ।"
गुणस्तर विवादले निर्यातमा विलम्ब,"गत वैशाख ३१ गते उद्योग वाणिज्य तथा आपूर्तिमन्त्री मातृकाप्रसाद यादवले उद्योगको उद्घाटन गरेका थिए । उद्योगले स्वदेशको चुन ढुंगा (डोलोमाइट) प्रशोधन गरी लाइनस्टोन, फल्क्स र फाइन डस्ट उत्पादन गर्छ । लाइनस्टोन कुखुराको दानामा प्रयोग हुने गर्छ । फल्क्स फलाम र स्टिलको शुद्धीकरण गर्नमा र फाइन डस्ट ब्लक, टायल्स, पेन्ट (रङ) र प्लास्टिक उद्योगमा प्रयोग हुने गर्छ ।४० करोड रुपैयाँ लगानीको यस उद्योगको दैनिक उत्पादन क्षमता करिब २ हजार टन छ । वार्षिक १ अर्ब रुपैयाँ मूल्यको उत्पादित सामान विदेश निर्यात गर्ने लक्ष्य छ । खानी तथा भूगर्भ विभागबाट डोलोमाइट उत्खननको अनुमति लिई उसले तोकेको मापदण्ड तथा सर्त पूरा गरी सेजसँग उद्योग सञ्चालनका लागि गरिएको सम्झौताअनुरूप उद्योग सञ्चालन गरिएको दाबी उनले गरे ।"
'उद्यमी महिलाका समस्या समाधान गर्नुपर्छ',"कान्तिपुर मिडियाका बिजनेस डाइरेक्टर रजनीश रिखीले कान्तिपुर, नारी तथा काठमान्डू पोस्टलगायतका खबर पत्रिकाले जहिले पनि तथ्यपरक, खोजमूलक र सामाजिक विषयवस्तुलाई समेटेर समाचार र रिपोर्टहरू प्रकाशन गरिरहेको बताए । हामीले जहिले पनि विभिन्न वर्गका र अवस्थाका समाचार प्रकाशित गरिरहेका छौं, बिजनेस डाइरेक्टर रिखीले भने, जीवनपद्धति तथा समसामयिक विषयमा लेखिएका लेखहरू पाठकमाझ पुर्याउँछौं । अबका दिनमा नारीलाई थप प्रभावकारी बनाउन यो राउन्ड टेबल राखिएको हो ।"
यतीको भन्सार पास रोकियो,नेपालमा सबभन्दा धेरै एटीआर विमान उडाउने बुद्ध एयर हो । यससँग ७२ यात्रु क्षमताका ७ वटा र ४२ सिट क्षमताका तीन एटीआर विमान छन् ।
विज्ञान विषयमा आवेदक थोरै,"स्वीकृत पाठ्यक्रमको संरचनाअनुसार प्रथम र दोस्रो पत्रमा गरी एक सय पूर्णाङ्कको परीक्षा सञ्चालन हुनेछ । पहिलो पत्रमा सम्बन्धित विषय र शिक्षण कला गरेर ६५ पूर्णाङ्कमा परीक्षा हुनेछ । विद्यार्थीले शैक्षिक योग्यता हासिल गरेको विषयमा मात्र परीक्षा दिन पाउनेछन् । त्यस्तै दोस्रो पत्रमा पेसागत ज्ञानसम्बन्धी ३५ पूर्णाङ्कको परीक्षा हुनेछ् । प्रावि र निमाविको लाइसेन्सको परीक्षा दिन शिक्षा संकायमा १२ कक्षा उत्तीर्ण गरेको हुनुपर्नेछ । मावि तहका लागि सोही संकायमा स्नातक तह पास गरेको हुनुपर्छ । ११ र १२ अध्यापन गराउने शिक्षकको हकमा भने शैक्षिक योग्यता स्नातकोत्तर तोकिएको हो । उक्त तहमा कानुन विषयको अनुमतिपत्र लिन ७६ जनाले मात्र आवेदन दिएका छन् । अध्यापन अनुमतिपत्रको परीक्षामा सहभागीको उत्तीर्ण दर भने कमजोर छ । आयोगले २०७२ मा सञ्चालन गरेको परीक्षामा प्रावि, निमावि र मावि तहमा क्रमशः ३१, ५० र ३६ प्रतिशत परीक्षार्थी मात्र उत्तीर्ण भएका थिए । तीनै तहमा गरी करिब ७ लाख अध्यापन अनुमतिपत्र वितरण भइसकेको छ । स्थायी शिक्षक नियुक्तिका लागि २ सय पूर्णाङ्कको परीक्षा सञ्चालन गर्न आयोगको नियमावली संशोधन प्रक्रियामा छ ।"
सपना समाप्त,"कप्तान पारस खड्का र ज्ञानेन्द्र मल्लले ३ ओभरमा २७ रन जोडी नेपाललाई राम्रै सुरुआत दिलाएका थिए । चौथो ओभरको पहिलो बलमै पारस १२ रनमा आउट भए । पावर प्लेको अन्तिम ओभरमा ज्ञानेन्द्र मल्लले २ छक्का र २ चौकासहित २० रन प्रहार गरे । आठौं ओभरमा ज्ञानेन्द्र २१ बलमा ३९ रन बनाई आउट भए । उनले चार चौको ३ छक्का प्रहार गरे । शरद भेषावकर ७, दीपेन्द्रसिंह ऐरी २३, रोहित पौडेल ५, विनोद भण्डारी ९, करण शून्य, सोमपाल कामी ११ रनमा आउट भए । सिंगापुरका सेलाडोर विजयकुमारले ४ ओभरमा २५ रन खर्चेर ४ र विनोद भास्करनले २ विकेट लिए ।"
बालगोपाल अयोग्य,"बंगबन्धु गोल्डकप २०१६ मा नेपाली राष्ट्रिय टिमले उपाधि जित्दा उनी कार्यबाहक मुख्य प्रशिक्षक थिए । साफ च्याम्पियनसिपमा समेत नेपाली टिम सम्हालेका उनले १३ औं दक्षिण एसियाली खेलकुद (साग) मा नेपाली यू२३ टिम हेर्ने जिम्मेवारी पनि पाएका छन् ।उक्त पदमा नवीन महर्जन, राजेन्द्र सिलाकार, छिरिङ लोप्साङ गुरुङले पनि आवेदन दिएका थिए । एन्फाले उनीहरूको भने आइतबारै अन्तर्वार्ता लियो । एएफसी ए डिप्लोमा वा ए लाइसेन्स गरेकालाई योग्य हुने भनिएको उच्च तहको युवा कार्यक्रम प्रमुखले एन्फाको युवा फुटबल विकासका सम्पूर्ण गतिविधि सम्हाल्ने जनाइएको छ ।"
खड्का महिला फुटबलका प्रमुख !,"एन्फाका वरिष्ठ उपाध्यक्ष पंकजविक्रम नेम्बाङ, उपाध्यक्ष कृष्ण थापा, सहायक महासचिव अरुणमान जोशी र एन्फाका पूर्वप्राविधिक निर्देशक भीम थापाले अन्तर्वार्ता लिएका थिए । भगवती रानामगरले पनि महिला फुटबल प्रमुखका लागि नाम दर्ता गराएकी थिइन् । तर, एएफसी बी लाइसेन्स मात्र भएको भन्दै उनलाई एन्फाले उक्त पदका लागि अयोग्य ठहर गर्यो ।"
एसेजमा नजिकको प्रतिस्पर्धा,"उनले बताए, एकदिवसीय र टेस्ट टिम नै फरक हुन्छ, फरक कप्तान पनि । समग्रमा यी दुई क्रिकेटको स्वरूपमा आकाशजमिनको फरक छ । वास्तवमै दुवै नितान्त फरक छन् । विश्वकप जित्नका लागि इंग्ल्यान्डले गरेको प्रदर्शनसँग एजबास्टनमा सुरु हुने टेस्टको कुनै सम्बन्ध नरहेको पनि वाको जिकिर छ । बर्मिङ्घममा २००८ यता इंग्ल्यान्डले टेस्ट जित निकाल्न सकेको छैन । त्यसैले अस्ट्रेलियासामु सिरिजमा बलियो सुरुआत लिने मौका रहेको पनि वाले भने ।"
मनन बने मिस्टर यूके नेपाल,"मास्टर र ओभरअल गरी ११ जना प्रतिस्पर्धी रहेको उक्त प्रतियोगितामा सागर विक फस्ट रनरअप भए भने सेकेन्ड रनर अपको उपाधि तारा गुरुङले जिते । मास्टरतर्फ खगेन्द्रराज गुरुङ विजेता बने । फस्ट र सेकेन्ड रनरअपमा क्रमशः उमेश पुन र नेत्र फगामी भए । प्रमुख अतिथि एनआरएनए यूके अध्यक्ष योगकुमार फगामी, उपाध्यक्ष पूनम गुरुङ, आयोजक संस्थाका अध्यक्ष सुक गुरुङ, प्रमुख सल्लाहकार शुक्र राई, धन सार्कीलगायतले विजेतालाई उपाधि प्रदान गरे । आयोजक यूके नेपाल इन्टरनेसनल बडी बिल्डिङ लिगका अध्यक्ष सुक गुरुङले स्वास्थ्य सचेतना र युवाहरूलाई अवसर प्रदान गर्न विगत सात वर्षदेखि प्रतियोगिता गरिंदै आएको जनाए ।"
सागका लागि टिम छनोट हुने,पहिलो चरणमा पुरुषतर्फ १४ र महिलामा १० खेलाडी छनोट गरिनेछ । अन्तिममा पुरुषमा ७ तथा महिलामा ५ खेलाडी छनोट हुने छन् । छनोट सातदोबाटोस्थित अन्तर्राष्ट्रिय खेलकुद परिसर हातामा रहेको कराँते एकेडेमी हलमा सञ्चालन गरिनेछ । कराँतेका बाँकी स्पर्धाका खेलाडीहरू भने बन्द प्रशिक्षणमा समावेश भइसकेका छन् ।
नेपाललाई ४ स्वर्ण,मलेसियामा जुलाई २१ तारिखमा भएको सरावक चिफ मिनिस्टर तेक्वान्दोमा सहभागी खेलाडीहरूले हिरोज च्याम्पियनसिपमा प्रतिस्पर्धा गरेको प्रशिक्षक विकेश बिडारीले जनाएका छन् । च्याम्पियनसिपमा नेपालबाट १० खेलाडीको सहभागिता रहेको छ ।
अपी र विराटको दोहोरो जित,काठमाडौं (कास) अपीले क्यानभास इन्डोर अन्तरविद्यालय क्रिकेट प्रतियोगितामा आइतबार दोहोरो जित हात पारेको छ । अपीले आयोजक क्यानभासलाई ६ विकेट तथा नाइटिङ्गेललाई सुपर ओभरमा पराजित गर्यो । नेपाल क्रिकेट स्कुल (एनसीएस) द्वारा आयोजित प्रतियोगितामा विराटले पनि दोहोरो जित निकाल्यो । विराटले पुष्प सदनलाई २७ रन तथा ओम नेसनललाई ११ रनले हरायो । मिश्रित नतिजा निकाल्ने क्रममा ओमले पुष्पसदनलाई ६ विकेट तथा नाइटिङ्गेलले क्यानभासलाई १ सय २ रनले पन्छाए । दस ओभरको प्रतियोगितामा १६ छात्र टिम सहभागी छन् ।
ओडीसी र बीएनए क्वाटरफाइनलमा,काठमाडौं (कास) आठौं गोल्डेनपिक अन्तरविद्यालय बास्केटबल प्रतियोगितामा ओडीसी र बीएनए स्कुल जुनियर ब्वाइजतर्फ क्वाटरफाइनलमा प्रवेश गरेका छन् । आइतबार भएको लिग खेलमा ओडीसीले जुगल बोर्डिङ स्कुललाई २६१० ले हराउँदा बसुन्धरा नेसनल एकेडेमी (बीएनए) ले जगत् मन्दिरलाई ३५१४ को स्कोरमा स्तब्ध बनाउँदै क्वाटरफाइनलमा स्थान सुरक्षित गरेका हुन् । जुनियर ब्वाइजतर्फ नै लालीगुराँस र एन्जल्सर्हाटले जित निकालेका छन् । चाबहिल सरस्वतीनगरस्थित गोल्डेनपिक हाइस्कुलको कोर्टमा भएको सिनियर ब्वाइजको खेलमा ग्रिनल्यान्ड र एचएचसीएले जित निकालेका छन् ।

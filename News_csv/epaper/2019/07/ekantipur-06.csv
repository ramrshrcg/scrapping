शीर्षक,विवरण
भान्सामा भित्रिँदै विषादी,"सरकारको १४ औं योजनाका अनुसार तरकारीको उत्पादन लक्ष्य पूरा गरे पनि फलफूल उत्पादनमा रातो घेरामा नै छ । सरकारले २०७५७६ सम्म ४ हजार टन उत्पादन गर्ने लक्ष्य लिएको थियो । तरकारी उत्पादन ४ हजार १ सय टन भएको छ । फलफूलमा १ हजार ४ सय ८० टन उत्पादन गर्ने लक्ष्य थियो तर १ हजार १० टन मात्रै उत्पादन भएको योजनामा उल्लेख छ । फलफूल थोक व्यवसायी संघका अनुसार मागको करिब ७५ प्रतिशत आयात हुन्छ । स्वदेशमा केरा, आँप, सुन्तला र स्याउ उत्पादन भए पनि नगण्य रूपमा हुन्छ, संघका कोषाध्यक्ष काशीराम सापकोटाले भने, माग धान्न आयात नै गर्नुपर्छ । उनका अनुसार मुलुकभित्र दैनिक ५० टन आयात हुन्छ । आयातित ५० टनमध्ये करिब २५ टन उपत्यकामै खपत हुन्छ ।"
टुंगिएको मुद्दामा फेरि सुनुवाइ,"नेपालको अन्तरिम संविधान ०६३ को धारा १५९ मा तत्कालीन राजा वीरेन्द्र, रानी ऐश्वर्य र निजहरूका परिवारको सम्पत्ति नेपाल सरकारमातहत ल्याई ट्रस्ट बनाएर राष्ट्र्रहितमा प्रयोग गरिने उल्लेख छ । तत्कालीन राजाको हैसियतले ज्ञानेन्द्र शाहलाई प्राप्त भएका सबै सम्पत्ति (विभिन्न स्थानका दरबार, वन तथा निकुञ्ज, ऐतिहासिक र पुरातात्त्विक महत्त्वका सम्पदा आदि) राष्ट्रियकरण गरिने भनिएको थियो । सोही व्यवस्थाअनुसार सरकारले छाउनीको उक्त जग्गा नेपाल ट्रस्टमातहत ल्याएको थियो ।"
निलम्बित कम्पनीलाई ठेक्का,यो जेभीले निर्णय बदर गर्न माग गर्दै प्राधिकरणमा निवेदन दर्ता गराएको छ । निवेदनमा प्राविधिक मूल्यांकनमा आफ्नोभन्दा कम अंक पाएको र बढी अंक प्रस्ताव गरेको कम्पनीलाई ठेक्का दिनु कानुनसम्मत नभएको दाबी गरिएको छ । अन्तिम प्रतिस्पर्धामा छानिएको यो जेभी एनसेलको रिचार्ज कार्ड वितरक रहेको र स्वार्थ बाझिने भन्दै प्राधिकरणले प्रस्ताव रद्द गरेको हो । एमडीएमएसका लागि प्राधिकरणले जारी गरेको आशयपत्रमा ठेक्का भाग लिने आफूले काम गरेको कुनै पनि देशमा कालोसूचीमा नपरेको हुनुपर्ने उल्लेख गरिएको छ । अन्तिम प्रतिस्पर्धामा छनोट भएको मोबिलोन जेभीले प्राविधिक मूल्यांकनमा पनि बढी अंक पाएको थियो । मोबिलोन जेभीले प्राविधिक मूल्यांकनमा ७ सय १८ अंक पाएको थियो । प्राधिकरणले ठेक्का दिने निर्णय गरेको न्युमेरा जेभीले प्राविधिक मूल्यांकनमा ७१० अंक मात्रै पाएको छ । अन्तिम प्रतिस्पर्धामा रहेको अर्को कम्पनी एनसेलको रिचार्ड कार्ड वितरक भएको थाहा पाएपछि उसको प्रस्ताव रद्द गरी न्युमेरा जेभीलाई ठेक्का दिने निर्णय भएको प्राधिकरणले बताउँदै आएको छ ।
त्रिपोलीबाट मुस्किलले स्वदेश,"लिबिया जान सँगै घर छाडेका दिनेशसँग फर्किंदा बाल्यकालदेखिका साथी सन्तोष सँगै थिएनन् । दिनेशलाई इटालीका लागि डुंगा चढेर हिँडेपछि र बीचमै डुंगा बिग्रिएपछि जिन्दगी यहीं सकिन्छ कि भन्ने लागेको थियो । त्यही बेला उनले सोचेका थिए, हामीसँगै नआएर बरु सन्तोषले बुद्धि पुर्यायो । तर उनले सोचेभन्दा ठ्याक्कै उल्टो भयो । दिनेशले भासिएको स्वरमा सुनाए, हामी मृत्युको मुखमै पुगेर बाँच्यौं । सुरक्षित होला भनेको सन्तोषको सोच्दै नसोचेको मृत्यु भयो । यति भनेपछि उनले लामो सास फेरे र त्रिभुवन अन्तर्राष्ट्रिय विमानस्थलमा लिन आएका साथीसँगै लुखुरलुखुर बाहिर लागे । किनकि उनीसँग घरबाट जाँदा लगेको सुटकेस र पासपोर्ट पनि थिएनन् । हातमा आईओएमले थमाइदिएको नीलो रङको झोला अनि केही पुराना कपडा थिए । लिबियामै गुमाएको साथीको याद पनि थियो ।"
मृत्यु टार्दै हवाई उद्धार,"निःशुल्क हवाई उद्धार सेवाका लागि मन्त्रालयमा महिला सशक्तीकरण महाशाखा प्रमुखको संयोजकत्वमा गठित ९ सदस्यीय समन्वय समितिले तोकिएका क्षेत्रको नक्सांकन, हेलिकप्टर प्रयोग मापदण्ड, तोकिएका अस्पतालसँग सहकार्य गर्छ । सम्बद्ध स्थानीय तह प्रमुखको संयोजकत्वमा स्वास्थ्य संस्थाको प्रमुखसहितको ५ सदस्यीय सिफारिस समितिले स्थानीय स्तरमा समन्वय गर्छ । आर्थिक वर्ष २०७५०७६ मा यस कार्यक्रमका लागि ५ करोड छुट्ट्याइएको थियो । हालसम्म ५० लाख खर्च भएको छ । खर्च र उद्धार गरिएका संख्यालाई आधार मान्दा कार्यक्रम उत्ति प्रभावकारी देखिँदैन । आवश्यकता, माग र जोखिममा परेकालाई मात्र यो सुविधा छ । अर्को, कार्यक्रम ढिला लागू भयो । जतिको उद्धार भयो, कोही पनि फेक छैनन्, एकाइ प्रमुख ढुंगानाले भनिन् । आगामी आर्थिक वर्षका लागि पनि ५ करोड बजेट छुट्ट्याइएको छ । कर्णाली प्रदेशको सामाजिक विकास मन्त्रालयले पनि चालु आर्थिक वर्षबाटै यो कार्यक्रम लागू गरेको छ । मन्त्रालयले झन्डै एक वर्षमा १० जनाको उद्धार गरिसकेको छ ।"
१२ ठाउँमा सुरुङमार्ग,सद्धबाबा ५० करोड (डीपीआर बनिसकेको)नौबिसेनागढुंगा (डीपीआर बनिसकेको)गुर्जभज्याङ ४० लाख दाउन्ने ३० लाख थानकोटचित्लाङ ४० लाख कोटेश्वरजडीबुटी ४० लाख खुर्कोटचियाबारी ४० लाख कुलेखानीभीमफेदी ३० लाख हेम्जा ३० लाखलामाबगर ३० लाख खुटियादिपायल ४० लाख गोदावरीकुण्डकाभ्रे मौनचौर ४० लाख
मिडिया विधेयकविरुद्ध स्वतन्त्रता सभा,"सिंगो मिडिया प्रेस स्वतन्त्रताको माग गर्दै आन्दोलनरत छ, दुई महिना भइसक्यो तर सरकारले कुनै चासो देखाएको छैन, उनले भने, मिडियाले उठाएकै सवालमा यस्तो हालत छ भने अरूको के होला सहजै बुझ्न सकिन्छ ।"
संसदीय प्रक्रियाबाट सच्याउँछौं,महासंघले आन्दोलन थालेको झन्डै दुई महिनापछि सत्तारूढ दलबाट पहिलो पटक महासंघलाई रेस्पोन्स गरिएको हो ।
आइफा नाफा हुने गरी : प्रधानमन्त्री,"शान्ति प्रक्रिया भाँड्न पाए फाइदा हुन्छ भन्ठान्नेहरू षड्यन्त्रमा लागेको उनको भनाइ छ । मुलुकको शान्ति प्रक्रिया सफलतासाथ सम्पन्न हुन आँटेको कुरा कतिपयलाई मन नपरेकाले बिथोल्न लागेको उनको आरोप छ । हामीले शान्ति प्रक्रियाको असाध्यै संवेदनशील पक्षलाई संसारको सबैभन्दा सफल उदाहरणका रूपमा अघि बढाइसकेका छौं, उनले भने, यो सफल भएको कुरा एकथरीलाई मन परेको छैन । त्यसकारण उनीहरू खाटो बसिसकेको घाउलाई कोपरेर, चिथोरेर क्यान्सर बनाउन लागिराखेका छन् ।"
काठमाडौंमै हुन्छ : कानुनमन्त्री,"केही विषय संशोधन गरेर सञ्चार विधेयक पास हुने उनले बताए । सरकार र सरोकारवाला पक्षसँग छलफल भइरहेको जनाउँदै उनले विषय टुंगो लगाएपछि संशोधनसहित सञ्चार विधेयक पारित हुने स्पष्ट गरे । सरोकारवालासँग परामर्श र छलफल कम भएकै कारण केही विधेयक विवादमा तानिएको उनले स्विकारे । विगतमा विधेयक तयार गर्दा चारतारे होटलमा बसिन्थ्यो, विज्ञहरूले ठेक्का लिएर विधेयक बनाउँथे, उनले भने, त्यतिखेर मुहानमै चलखेल र बाह्य पक्षको हस्तक्षेप हुँदा कहीँबाट विरोध हुँदैनथ्यो ।"
२० अर्ब अनुदान,"यसैबीच जर्मनीले तीनवटा परियोजना कार्यान्वयन गर्न नेपाललाई ३ अर्ब २ करोड रुपैयाँ अनुदान सहयोग दिने भएको छ । जर्मन सरकारले ग्रामीण सौर्य ऊर्जा प्रवर्द्धन, सहरी क्षेत्रमा मातृ तथा शिशु स्याहार तथा ग्रामीण एवं अर्धसहरी क्षेत्रमा दिगो आर्थिक विकास कार्यक्रम कार्यान्वयन गर्न उक्त सहयोग प्रदान गर्न लागेको हो । अर्थ मन्त्रालयमा शुक्रबार आयोजित कार्यक्रममा अर्थसचिव राजन खनाल र नेपालका लागि जर्मन राजदूत रोलान्ड सेफेरले अनुदान सहायतासम्बन्धी सम्झौतापत्रमा हस्ताक्षर गरे । उक्त अवसरमा राजदूत सेफेरले आफ्नो देशले प्रदान गर्न लागेको अनुदान सहयोगले दुई देशबीचको लामो साझेदारी र सहकार्यलाई प्रतिविम्बित गरेको बताए । यो लामो समयदेखिको पारस्परिक सहयोगको प्रतिफल हो, उनले भने । सचिव खनालले नेपालको सामाजिकआर्थिक विकासमा जर्मनीबाट निरन्तर प्राप्त सहयोगप्रति आभार व्यक्त गरेका थिए ।"
अझै बनेन लोकमार्गको पुल,"धेरैजसो पिलर धसिएका छन् । पुल जिल्लाकै सबैभन्दा लामो हो । हेटौंडासिन्धुलीगाईघाटचतरा वैकल्पिक सडक खण्डअन्तर्गत पर्ने उक्त पुल डबल लेनको छ । दुधौली नगरपालिका प्रमुख घनश्याम राउत निर्माण कम्पनीलाई ताकेता गर्दा आजित भएको बताउँछन् । एउटाले काम गरेन भनेर अर्कालाई जिम्मा दिएको कामको गति उस्तै छ, उनले भने, हामीले एक वर्षभित्रमा सम्पन्न गर्न भनेका छौं ।"
कार्यविधि बने पनि खर्च भएन,"संघीय सरकार मातहतमा हेटौंडा११ थानाभर्याङमा रहेको क्षेत्रीय आपत्कालीन कक्ष प्रदेश सरकार मातहतमा आएको र विपद् व्यवस्थापनका लागि आवश्यक टेन्ट, त्रिपाल, लाइफ ज्याकटलगायत सामान खरिद गरिने मन्त्रालयले जनाएको छ । अब प्रदेश सरकारसँग आपत्कालीन कक्षसमेत रहेको छ । हामीसँग भएको भवन र गोदाम घरलाई व्यवस्थित गर्ने काम हामी गर्नेछौं, पोखरेलले भने । प्रदेश ३ मा बाढी, पहिरो, चट्याङलाई विपदको सूचीमा राखिएको छ । चट्याङ हाम्रो प्रदेशको मुख्य समस्याका रुपमा देखिएको छ , यस विषयमा समेत सचेत हुनुपर्ने देखिएको छ, उनले भने । मन्त्रालयले चट्याङ प्रभावित क्षेत्र र क्षतिको तथ्यांक संकलन गर्ने तयारी गरिरहेको उनले बताए ।"
शरीरभरी सिक्कैसिक्का,"कहिले पैदल , कहिले सवारी जनतामाझ जनताकै अन्नपात खाएर उनले विश्व शान्तीको लागि नेपालबाट यात्रा अभियान गरिरहेका छन् । पोखराको एक गुफामा तपस्यास्थल निर्माण गरिरहेको सुनाउँदै उनले विश्वमा शान्तीको लागि सबै एक भएर लाग्न प्रेरित गरे ।"
"खडेरीले मकै सुके, खेत बाँझै",कृषि ज्ञान केन्द्रले जिल्लाका सवै स्थानीय तहबाट संकलन गरेको विवरणमा हालसम्म जम्मा ८ प्रतिशत मात्रै रोपाई भएको जनाएको छ । केन्द्रका प्रमुख दिनेश आचार्यका अनुसार रोपाईको प्रतिशत न्यून छ । पाखोबारीमा लगाइएका सबै बाली सुकिसकेका छन । असारको तेस्रो सातासम्म रोपाई सकिन्थ्यो । यो बर्ष रोपाई न्यून हुनुमा खडेरीनै कारण बनेको छ । खोला नालामा पानी छैन । किसानले जसोतसो राखेको धानको व्याड सुकेका छन् ।
च्याउ खाँदा पाँच बिरामी,"मकवानपुर (कास) मकवानपुरको मनहरी८ सिम्पानीमा विषालु च्याउ खाँदा एउटै परिवारका पाँचजना विरामी परेका छन् । विरामी भएकाहरूमा स्थानीय अनिता बल, महेश थोक्रा, मनिषा थोक्रा, विनिता थोक्रा र कृष्णबहादुर थोक्रा रहेको इलाका प्रहरी मनहरीले जनाएको छ । बिहीबार बेलुका जंगली च्याउ खाई बिरामी भएकाले उनीहरूको भरतपुरस्थित पुरानो मेडिकल कलेजमा उपचार भइरहेको छ । पछिल्लो समय मकवानपुरमा जंगलबाट ल्याएको च्याउ खाँदा बिरामी हुने क्रम बढेको छ । असार १३ गते मकवानपुरकै राक्सिराङ७ धिराङमा विषालु च्याउ खाँदा एकजनाको मृत्यु भएको थियो भने ३ जना विरामी भएका थिए ।"
खोलाले बगाएर दुई बेपत्ता,नुवाकोट (कास) खोला तर्ने क्रममा दुई किशोर बेपत्ता भएका छन् । तादीगाउँपालिका २ घट्टेखोला तर्ने क्रममा विहिबार चिलाउनेगाउँका विनोद लामा र देवकृष्ण तामाङ बेपत्ता भएको जिल्ला प्रहरीका डिएसपी एवं सूचना अधिकारी राजेश थापाले बताए । सातबिसे बजारबाट समान किनेर फर्कंदा खोला तर्ने क्रममा बाढी आएर बगाएको प्रहरीले जनाएको छ । उनीहरूको खोजतलास गर्न सुरक्षाकर्मीका टोली जुटेका छन् ।
चेपाङ समुदायको बिमा,"शिखर इन्सुरेन्सको ५ लाखको निःशुल्क दुर्घटना विमा, दुई सयदेखि दुइ हजार पाँच सयसम्मको खाली हात नजाने नगद स्क््रयाच कार्ड र सामानहरू, साप्ताहिक एक लाख, मासिक १० लाख र एकजना भाग्यशाली ग्राहकलाई लक्की ड्रमार्फत एक करोडको योजनाको बहार कान्तिपुरले ल्याएको थियो ।"
पोखरी मासेर बिजनेस कम्प्लेक्स,"पत्रको अड्डा प्राचीन स्मारक संरक्षण ऐन २०१३ बाट गठित पुरातत्त्व विभागलाई मान्छेहरूले पत्रको अड्डा भन्न थालेका छन् । प्राचीन स्मारकको कानुनी रूपमा संरक्षणको दायित्व बोकेको संस्था केवल रोक्का पत्र काट्छ कार्यगत रूपमा मौन बस्छ । पोखरी सुक्यो, हिटीमा पानी आएन भनी कैयौं पोखरी र धारामाथि सार्वजनिक क्लब र प्रशासनिक भवन बनेका छन् । सरकारबाट यस्तो कामका लागि बजेटसमेत विनियोजन हुने गरेको छ । उदाहरण थेचोको पिंन पोखरी हो । सर्वोच्च अदालतले २०२८ साल निजी पोखरीसमेत मास्न रोक लगाएको छ । यसबारे सम्बन्धित सरोकारवाला निकाय सबैले गम्भीर भएर सोच्ने बेला आएको सम्पदाप्रेमी धर्मेन्द्र महर्जन बताउँछन् ।"
त्रुटिपूर्ण निर्माणले पुल अलपत्र,दुई लेनको १२ मिटर लामो पुल बनाउन ३ करोड २२ लाख रुपैयाँमा ०७३ माघमा काम सक्ने गरी सडक विभागले ठेकेदार कम्पनी भण्डार थाङजीसँग सम्झौता गरेको थियो । पुलको काम ६० प्रतिशत काम सकेर अलपत्र अवस्थामा छ । हालसम्म १ करोड ६९ लाख खर्च भइसकेको छ । पुल निर्माण गर्दै जाँदा पिलर सडकभन्दा ६ फिटमाथि पुगेपछि काम ठप्प भएको हो । २ महिना पहिले पुलको नक्सा फेरि बनाएर काम सुरुवात गर्ने विभागका सूचना प्रवक्ता सुदर्शन कार्कीले बताएका थिए । अहिले उनी सम्पर्कमा आउन चाहेनन् ।
ज्ञानमा करको ढकनी,त्यसैले पुस्तकमा लगाइएको करबारे एकपटक डा साबले आफैंलाई प्रश्न गरिदिनुस् के मैले साँच्चै राम्रो गरेँं ? के यसले आम नेपालीलाई फाइदा पुग्यो ?
आयोगको दुर्दशा,"शान्ति सम्झौता भएको १२ वर्ष पूरा भैसक्दा पनि द्वन्द्वकालीन मुद्दा छिनोफानो हुनसकेको छैन । अन्तर्राष्ट्रिय समुदायले समेत चासोका साथ हेरेको यस विषयमा न पीडितले न्याय पाएका छन् न राहत नै । द्वन्द्व निष्कर्षमा पुर्याउने उद्देश्यले गठित सत्यनिरुपण तथा मेलमिलाप आयोगमा ६० हजार र बेपत्ता छानबिन आयोगमा ३ हजार उजुरी परेका छन् । वैशाख १ गतेदेखि आयोग पदाधिकारीविहीन बनेको छ । सत्तारुढ दलका अध्यक्ष एवं प्रधानमन्त्री, सोही दलका अर्का अध्यक्ष प्रचण्ड र प्रतिपक्षी दलका नेताको रस्साकस्सीका कारण आयोगमा अध्यक्षको नियुक्ति ढिलाइ भएको हो । दलको मान्छेलाई अध्यक्षमा नियुक्त गरेर इसारामा काम गर्दा एकातिर पीडितले न्याय पाउन सक्दैनन् भने अर्कोतिर पीडितले विश्वास पनि गर्दैनन् । पीडितले विश्वास नगरेसम्म शान्ति प्रक्रिया निष्कर्षमा पुर्याउन सकिँदैन । अन्तर्राष्ट्रिय कानुन, अन्तर्राष्ट्रिय अभ्यास र सर्वोच्च अदालतको आदेश अनुसार शान्ति प्रक्रिया टुंग्याउनेतर्फ पाइला चाल्दामात्र पीडितले न्याय पाउन सक्छन् । हत्या, अपहरण र बलात्कारजस्ता घटनाका दोषीलाई उन्मुक्ति दिन नमिल्नेगरी कानुन संशोधन गर्न सर्वोच्चले दिएको आदेश अहिलेसम्म कार्यान्वयन भएको छैन । पुरुषोत्तम घोरासैनी, बालाजु१६, काठमाडौं"
मोदी२ सञ्चालन नहुने,"२०७६ असार १९ गते प्रकाशित मोदीमा ७ आयोजना समाचार पढेँ । समाचारमा साढे १० मेगावाटको युनाइटेड मोदी२ निर्माण गर्ने तयारी गरिरहेको भन्ने उल्लेख छ । तर बैंकको चर्को व्याजदर, स्थानीयबासीका बिभिन्न माग र जग्गाको मूल्य अत्यधिक भएकाले तल्लो मोदी२ आयोजना निर्माण गर्दा अनुमानित लागतमा सम्पन्न गर्न नसकिने भएको हुँदा कम्पनी सञ्चालक समितिको हालैको साधारण सभाले उक्त आयोजना सञ्चालन गर्न नसकिने निर्णय गरेको छ । अर्कोतर्फ युनाइटेड मोदी१ (१० मेगावाट) सम्पन्न गर्दा प्रतिमेगावाट २० करोडभन्दा बढी लागत रहेकोसमेत व्यहोरा जानकारी गराइन्छ । साथै यस युनाइटेड मोदी कम्पनीले अन्यत्र कुनै स्थानमा नयाँ आयोजना निर्माण तथा सञ्चालन नगरेको पनि जानकारी गराउँछु । उपेन्द्रराज गौतम, निर्देशकयुनाइटेड मोदी हाइड्रोपावर कम्पनी"
असारे विकासको विद्रुप,"आर्थिक वर्षको ९ महिनासम्म निकासा भएको बजेटको औसत रकमभन्दा बढी बजेट वर्षको अन्त्यतिर ३ महिनामा निकासा गरेर बर्खामा बजेट बगाइन्छ । काम विशेषले बिहान सबेरै घरबाट निस्कनुभयो भने बेलुका टोलछिमेकमा र आफ्नै घरको गेटनेरै डोजर चलिरहेको देख्नुहुन्छ । जेठ १० गते सम्झौता गरेर असार २५ गतेभित्र साढे ८ किलोमिटर सडकको माटो देखाउने काम सुरु गरेर अहिलेका जनप्रतिनिधि र उपभोक्ता समितिले रोपोमै डोजर चलाए । हिउँदमा विकास गर्ने सोच कहिले पलाउने ? खानेपानीको पाइप लाइन भत्काए । वर्षातमा स्वच्छ पिउने पानीको अभावमा खप्तडछान्ना६ का जनताले खोलाको धमिलो पानी पिउँदा लाग्न सक्ने रोग डोजरले खोस्रेको माटो हेरेर निको हुन्छ ? कहिलेसम्म असारे विकास हैन, विनाश गरिरहन्छौं ? मोती भुजेल, पोखरा"
पापाचारको कुरूप तस्बिर,"अधिकांश व्यक्तिले भारतलाई सामाजिक सद्भाव, भाइचारा, संवेदनशीलता भएको मुलुक मानेको देखिंँदैन । भारत जाँदा छोरा, फर्किंदा छोरी समाचारमा यिनै कुरा प्रतिविम्बित भएको देखिन्छ । कञ्चनपुर जिल्ला, कृष्णपुर नगरपालिका१ दोमिल्लाका सुरेन्द्र माल घरबाट निस्केको ६ वर्षपछि भारतबाट महिलाको स्वरुप लिएर फर्कंदा परिवारका सदस्य स्तव्ध बने । उनको लिंग काटिएको, हाउभाउ, क्रियाकलाप, पहिरन सबै छोरीको जस्तो र नाम पनि प्रियंका राखेको विषयले आश्चर्यचकित नहुने कोही थिएनन् । सुरेन्द्रको ६ वर्ष लामो कथाव्यथा सुनेर मन छियाछिया नहुने नेपाली को होला र ? भारत गएको २ वर्षपछि तेस्रोलिंगीले उनको लिंग काटिदिएछन् । अनि केटीको पहिरनमा विभिन्न थरीका नाचगान, शुभकार्य, समारोहमा नाच्न, ताली बजाउन, रेलवे स्टेसन, बसपार्कमा मागेर पैसा कमाउन बाध्य पारिएको विषय पापाचारको चरम नमुना हो । मेरठका इलियासले सुरेन्द्रको त्यो हाल गराएका थिए । महिनाभरि मागेर कमाएको ४०५० हजार उसैले लिने गरेको सुरेन्द्रले बताएका छन् । भुवनेश्वर शर्मा, चन्द्रागिरि२, काठमाडौं"
"११, १२ को शुल्क कति ?","एसईईको नतिजा निक्लियो । विद्यार्थी र अभिभावक राम्रो कलेजको खोजीमा भौंतारिरहेका छन् । जहाँ गए पनि मिठा कुरा गरेर पैसा असुल्ने बाहेक विद्यालयले केही जानेको छैन । अक्षरांकन सुरु गरेपछि कोही विद्यार्थी फेलै नहुने भए । जसका कारण एसईईको महत्त्व पनि घट्यो । सरकार ले ११, १२ सम्मलाई मावि नै भनेको छ । तर पनि स्कुलहरू ११, १२ लाई स्कुल मान्न तयार छैनन् । कलेज या २ भनेर भर्ना लिइरहेका छन् । निजी विद्यालय सञ्चालकहरूले बिभिन्न संघसंस्था खोलेका छन् । जस्तै प्याब्सन, एनप्याब्सन, हिसान) । यस्ता संस्थाहरूले जसरी भए पनि स्कुल नाफामूलक बनाउने नै सोच्छन् । कतिपय स्कुलले एसईईको परीक्षाफल सार्वजनिक नहुँदै भर्ना लिइसकेका छन् । अनेक लोभ, प्रलोभन देखाएर राम्रो अंक ल्याउने विद्यार्थीलाई कसरी तान्न सकिन्छ भनेर स्कुलहरू लागेको देखिन्छ । नाम चलेका कलेजहरूमा दिनदहाडै अभिभावकबाट पैसा लुटिरहेका छन् । यसको अनुगमन कहीं कतैबाट भएको छैन । जिल्ला शिक्षा कार्यालयले विद्यालयहरूको वर्गीकरण गरेको छ क, ख, गभनेर । यस अनुसार शुल्क पनि निर्धारण गरेको छ, त्यही अनुसार स्कुलहरूले लिएका छन् त ? खोइ अनुगमन ? सरकारले चाँडो निर्णय गरोस् ११, १२ पढ्ने विद्यार्थीलाई वार्षिक शुल्क कति हो ? पुरुषोत्तम घिमिरे, जोरपाटी, काठमाडौं"
'गाडीमात्र दिनु सुविधा होइन',"बिहीबार छापिएको पूर्व विशिष्टिलाई विलासी गाडी समाचारप्रति मेरो गुनासो छ । हो, मैले पद निवृत्त भएपछि एउटा स्कार्पियो गाडी पाएको हुँ । तर त्यसयता न चालक खर्च पाएको छु, न मर्मतसम्भार खर्च, न मोबिल । न मेरो कुनै सचिवालय खर्च छ । म एक्लै छु । पूर्व उपराष्ट्रपतिजस्तो पदका लागि राज्यका तर्फबाट के कस्तो आवश्यक सुविधा हुनुपर्ने हो, छलफल नगरी केके न सुविधा लिएजस्तो भान पर्न गयो । यसबाट मलाई चित्त दुःखेको छ । परमानन्द झा, पूर्व उपराष्ट्रपति, काठमाडौं"
स्कुटी चढेर वातावरण नियालौँ,"यसबाट के प्रस्ट हुन्छ धुलो, धुवाँ र फोहोरको केन्द्र बनेको काठमाडौंमा माक्स नलगाई हिँड्नुपर्ने दिन कहिल्यै आउने छैन । किनकि यहाँको विकासे बजेटले सधैं असारमा काम सिध्याउँछ र अगाडि सक्दै गएको काम पछाडिबाट भत्कँदै जान्छ । वर्षौंदेखिको यही चलन कायमै छ । यसले गर्दा नेपाल पूर्णरूपमा विकसित हुनसक्ने र यहाँको वातावरणले माक्सलाई प्रतिस्थापन गर्नसक्ने सम्भावना देखिँदैन । सामान्य नागरिक हुँदा होस्, पार्टीको सदस्य हुँदा होस्, पार्टीको जिम्मेवार पदमा पुग्दा वा राष्ट्रको जिम्मेवार पदमा पुग्दा होस्, खड्गप्रसाद ओलीको बोलीमा गाम्भीयर्ता कहिल्यै देखिएन र अब त्यो आस गर्नु पनि बेकार छ । उनको नेतृत्वमा माक्सविहीन काठमाडौंको कल्पना गर्न सकिंँदैन । सुजन देवकोटा, पालुङटार४, गोरखा प्रधानमन्त्री ओलीले फ्याट्ट भनिदिनुभयो, अब काठमाडौंमा मास्क लगाएर हिँड्नु पर्दैन । सायद प्रधानमन्त्रीलाई ब्रिफिङ गर्ने क्रममा उहाँका सल्लाहकारहरूले भनिदिएका थिए होलान्, काठमाडौंमा धुवाँ, धुलो कम भयो, अब मास्क लगाउनु पर्दैन । उहाँले पनि यसलाई विश्वास मानेर त्यही कुरा फ्याट्ट बोलिदिनुभयो । तर तथ्यले त्यो देखाउँदैन । वास्तवमा काठमाडौंमा धुवाँ, धुलो बीसको उन्नाइस पनि घटेको छैन । बिहान लगाएर गएको कपडा बेलुका घर आइपुग्दा अर्कैर् रङको भइसक्छ । आफ्नो कपडा जोगाउन बाहिर विइनचिटर र टाउजर लगाएर आफ्नो गन्तव्यमा पुगेपछि खोल्नुपर्ने अवस्था छ । हामीले सासबाट लिने धुलोको त के कुरा गर्नु ? प्रधानमन्त्रीज्यूले बहकाउमा भन्दा पनि तथ्यमा बोल्नुभएदेखि उहाँ र उहाँको बोलीप्रति विश्वास हुने थियो । वास्तवमा मजाक र टुक्का थप्ने कारण पनि उहाँका बोलीमा जोकोहीले विश्वास गरिहाल्दैनन् । उहाँले बोलेका अधिकांश कुरा समयान्तरमा गलत र असम्भव सावित भइसकेका छन् । त्यसकारण भिडलाई मध्यनजर गरेर होइन कि तथ्यलाई मध्यनजर गरेर बोल्नुभएदेखि प्रधानमन्त्रीप्रति आम जनताको विश्वास र आस्था बढ्ने थियो । राजेन्द्र आचार्य, निजगढ९, बारा"
मिडियामूर्च्छना,"मिडियामा आउने सबै विचार सही हुन्छन् भन्ने छैन । खराब विचार आएका छन् भने तिनलाई सच्याउने पनि सही विचारबाटै हो । केही सञ्चारकर्मीले बदमासी गरे भन्दैमा सिंगो प्रेसमाथि अंकुश लगाउन खोज्नु वा एकाध घटनाको मानकमा पूरै पत्रकारिता छाडा भयो भन्नु केही जनप्रतिनिधिले भ्रष्टाचार गरे, अब जनप्रतिनिधिमूलक व्यवस्था नै गलत भयो भन्नुजस्तै हो । सूचना र विचारलाई जेल र जरिवानाले रोक्न सक्दैन भन्ने कुरा आजको दिनसम्म पनि दोहोर्याइरहन पर्नु नै हाम्रो मिडिया जगत्ले खप्नुपरिरहेको सबैभन्दा ठूलो मूर्च्छना हो । दुई तिहाइको बहुमतले विवादास्पद विधेयकहरूमात्र हैन, संविधान नै बदल्ने तागत समेत राख्छ । तर त्यसको आडमा हुने कुनै पनि राजनीतिक दुष्कर्म र राज्यकोषमाथिका बर्बादी ढाकछोप गर्न असम्भव छ ।"
पाकिस्तानमा भारतीय फिल्ममाथि राजनीति,लेखक लन्डनस्थित पत्रकार तथा फिल्म निर्माता हुन् ।न्युयोर्क टाइम्सबाट अनुदित
शक्तिको स्रोत,"मुटुमैत्री म्यांगो सेकअमेरिकास्थित नेसनल हर्ट लङ्स एन्ड ब्लड इन्स्टिच्युटले मुटुका लागि म्यांगो सेक बनाउने को रेसिपी प्रस्तुत गरेको छ । इन्स्टिच्युटका अनुसार चिल्लो कम भएको २ कप दूध, एउटा पाकेको आँप, केरा र दुई टुक्रा बरफलाई ब्लेन्डरमिक्सीमा राखेर केही समय चलाउएर म्यांगो सेक बनाउन सकिन्छ । विज्ञहरूका अनुसार म्यांगो सेकमा ग्लूकोज भएको हुनाले शरीरलाई तुरुन्त ऊर्जा मिल्छ । तर यो तपाईंको शरीरका लागि त्यतिखेर बढी फाइदाकारी हुन्छ जब यसमा चिनी नहालेर सेवन गरियोस् । चिनी नभएको एक ग्लास म्यागो शेकमा करिब १७० क्यालोरी हुन्छ । चिनी हालेर बनाइएको म्यागो शेकमा करिब २४० क्यालोरी हुन्छ । एक ग्लास म्यागो शेकमा करिब १६५ ग्राम कार्बोहाइड्रेड, ८६ ग्राम फ्याट, ७ ग्राम प्रोटिन, ७८ ग्राम बोसो पाइन्छ ।"
बांगोटिंगो र नमिलेको दाँतको उपचार अर्थोडोन्टिक,"(डागुप्ता त्रिविशिक्षण अस्पताल, महाराजगन्जमा उपप्राध्यापक तथा अर्थोडोन्टिक विशेषज्ञ हुन्)"
घाँटी कुल्ला गर्दा ब्याक्टेरिया नास,नुनपानी अपेक्षाकृत रूपमा गाह्रो हुन्छ । जब यो घाँटीमा पुग्छ अनि ब्याक्टेरियाको शरीरमा भएको पानी शरीरको छिद्रबाट बाहिर निस्केर नुनपानीमा मिसिन थाल्छ । यसरी ब्याक्टेरिया आफ्नो शरीरको पानी गुमाउन थाल्छन् । सुक्न थाल्छन् र अन्ततः मृत्यु हुन्छ ।
औषधि टुक्राएर नखाऔं,"अध्ययनको निष्कर्षमा के भनियो भने, औषधिको चक्कीलाई तोडा सामान्यतः यो गैर बराबर भागमा टुक्रिन्छ । अनुसन्धानकर्ताहरूले पाए की तोडेर लिइने ३१ प्रतिशत चक्कीमा औषधिको मात्रा गलत हुन्छ । यति मात्र नभई यसले औषधिको १५ देखि २५ प्रतिशत बढी मात्रा शरीरमा पुग्ने आशंका रहन्छ । अध्ययनले औषधि कम्पनीलाई विभिन्न मात्राको चक्की उत्पादन गर्न आग्रहसमेत गरेको हो ।"
५० वर्षको उमेरपछि महिलामा छिटो बुढ्यौली,"अनुसन्धान अनुसार महिलाहरूमा उमेरको प्रभाव ५० वर्षमा तीव्र गतिले हुन थाल्छ तर ६० वर्षको आयुपछि उमेरको प्रभाव पुनः कम गतिमा देखिन्छ । विस्तारै चिउडोको छेउछाउको छाला खुम्चिन सुरु हुन्छ । उमेरको प्रभाव प्रोटिन कोलोजनमा असर पार्छ, जसले छालालाई लचिलो बनाइदिन्छ ।"
मस्तिष्कले राम्रो ठान्छ नयाँ सूचना,"अनुसन्धान अनुसार हाम्रो मस्तिष्कमा सूचना र धनका लागि एउटै न्यूरल कोड हुन्छ । जसरी हामीलाई जंक फुड राम्रो लाग्छ त्यसरी नै कुनै पनि सूचना हाम्रो मस्तिष्कलाई राम्रो अनुभव गराउँछ ।एमआरआइ स्क्यानको विश्लेषणले सूचनाले मस्तिष्कको मात्र त्यही खण्ड सक्रिय हुन्छ, जहाँबाट डोपामाइनको चुहावट हुन्छ । डोपामाइम मस्तिष्कमा उत्पन्न हुने त्यहि रसायन हो जो खाना खाने, पैसा पाउने वा बढी औषधि लिँदा सक्रिय हुन्छ । मस्तिष्कमा एक सेकेन्डमा एक लाखभन्दा बढी रसायनिक प्रतिक्रिया हुन्छ । उमेर बढ्दै जाँदा मस्तिष्क पनि परिपक्व हुँदै जान्छ । मनुष्यको मस्तिष्क हरेक उमेरमा नयाँ कुरा सिक्न र नयाँ जानकारी पाउनका लागि सधैं तयार हुन्छ ।"
कम सुताइले बढ्छ तौल,"दिनहु ६ घन्टा निन्द्रा लिनुको साथै सहि समयमा सुत्ने, उठ्नेहरूको शरिर धेरै सन्तुलित देखियो ।"
बर्न आउट हुनसक्छ खतरनाक,"विश्व स्वास्थ्य संगठन (डब्लुएचओ) ले बर्न आउट लाई एउटा नयाँ रोग मानेको छ । यो रोगमा व्यक्ति कामले गर्दा थाकेको अनुभव गर्छ । यो एउटा यस्तो रोग हो जो अफिसमा बढी काम गर्नाले हुने तनाव (स्ट्रेस) ले गर्दा पैदा हुन्छ । डव्लुएचओको सूचीमा सामेल हुनाले अव यस रोगको उपचार समेत गर्न सकिन्छ । थाकेको अनुभव गर्नु वा उर्जा कम हुनु, एउटै जागिरमा लामो समयसम्म रहनाले हुने तनाव वा कार्य स्थलमा नकारात्मक अनुभव गर्नु, प्रोफेसन रुपमा आफनो क्षमता कम हुँदै गएको अनुभव गर्नु यो रोगका लक्षण हुन् । त्यस्तै, निन्द्रा कम लाग्नु, बिहान उठेपछि थकाइ अनुभव हुनु, बढी कामको दबाबको कारण आफन्तसँग टाढिनु, हरेक कुरामा रिस उठ्नुलगायतका पनि रहेका छन् ।"
विधुरमा हर्ट अट्याकले जोखिम बढी,"एक अनुसन्धान अनुसार, मुटू रोगले हुने मृत्युको सम्बन्ध पारापाचुके गरेकासँग समेत गाँसिएको हुने पाइएको छ । ब्रिटिस अनुसन्धानकर्ताहरूका अनुसार, पारपाचुके लिएका र विधुरमा मुटुरोगले हुने मृत्युको खतरा पारपाचुके नै गरी बसेका महिलाको दाँजोमा बढी हुने देखिएको छ । बर्मिङघमको एस्टन विश्वविद्यालयले उत्तरी इंग्ल्यान्डको अस्पतालमा गरिएको अनुसन्धान अनुसार यस्ता पुरुष जसको श्रीमतिको मृत्यु भइसकेको छ, उनीहरूमा हर्ट अट्याकले हुने मृत्युको खतरा ११ प्रतिशत बढी हुन्छ । यो अनुसन्धानमा १८ लाख व्यक्तिलाइ सामेल गरिएको थियो । अध्ययनमा सहभागीहरू सन् २००० देखि सन् २०१४ मा हर्ट फेल्योर वा अनियन्त्रित मुटुको चालको समस्याले जुधिरहेका थिए । अनुसन्धान अनुसार यस्ता विधुर जो पहिलेदेखी नै अनियन्त्रित मुटुको चालको समस्यासंग जुधिरहेका थिए उनिहरूमा हर्ट फेल्योरको समस्या ११ प्रतिशत र मृत्युको खतरा १३ प्रतिशत बढी हुन्छ । यही तथ्याङ्क पारापाचुके गरेका पुरुषमा १४ प्रतिसतसम्म हुने गरेको पाइएको छ । त्यहि अनियन्त्रित मुटुको चालसँग पीडित विवाहित पुरुषमा महिलाको दाँजोमा मृत्युको खतरा मात्र ६ प्रतिसत बढी हुन्छ । अविवाहित पुरुषमा कुमारी महिलाको दाँजोमा हर्ट फेल्योरको खतरा १३ प्रतिशतसम्म कम हुन्छ । हर्ट अट्याक, अनियन्त्रित मुटुको चाल र हर्ट फेल्योर तिनै स्थितिले उमेरलाई कम गर्छ ।"
ग्रामीण क्षेत्र र महिला प्राथमिकतामा,भारतलाई उच्चशिक्षाको उत्कृष्ट गन्तव्यका रूपमा विकास गर्ने लक्ष्य राखिएको छ । भारतमा उच्च शिक्षा अध्ययनका लागि विदेशी विद्यार्थी आकर्षित गर्ने उद्देश्यका साथ स्टडी इन इन्डिया अभियान सुरु गरिने भएको छ । विश्वस्तरीय शैक्षिक गन्तव्यका रूपमा विकास गर्न ४०० करोड रुपैयाँ बिनियोजन गरिएको छ । अर्थमन्त्री सिथारमणले बजेट भाषण ब्रिफकेसमा बोक्ने विगतदेखिको प्रचलनलाई पनि यसपटक अन्त्य गरेकी छिन् । नेपालमा जस्तै भारतमा पनि बजेट भाषण ब्रिफकेसमा बोक्ने प्रचलन अन्त्य गर्दै सिथारमणले बहिखाताको ढाँचाको रातो कपडामा बेरिएको बजेट पढेकी थिइन् ।
६ महिनामा ३८ पत्रकार मारिए,"मध्यपूर्वी मुलुकरू सिरिया र इराक पछिल्लो समय द्वन्द्वका घटनामा कमी आएको र पत्रकारहरूमाथिको आक्रमण पनि तुलनात्मक रूपमा घटेको देखिएको हो । सरकार, विभिन्न संघसंस्था तथा नागरिक समाजले पत्रकारमाथिको आक्रमण रोक्न पत्रकारको सुरक्षामा ध्यान दिनुपर्ने पीईसीले सुझाव दिएको छ । सन् २०१४ मा स्थापित पत्रकारहरूको गैरसरकारी संस्था पीईसीले संयुक्त राष्ट्रसंघसँगको विशेष परामर्शमा पत्रकारलाई वैधानिक संरक्षण तथा सुरक्षाका लागि द्वन्द्वरत क्षेत्रमा काम गर्दै आएको छ ।"
क्यालिफोर्नियामा २० वर्षयताकै शक्तिशाली भूकम्प,भूकम्पले क्यालिफोर्नियाको दक्षिणी भेगमा बढी क्षति भएको जनाइएको छ । क्यालिफोर्नियाको छिमेकी राज्य नेभादाको लस भेगासमा पनि भूकम्पको धक्का महसुस गरिएको बताइएको छ । भूकम्पपछि केही स्थानमा आगलागी भएको अधिकारीहरूले जनाएका छन् । तर ठूलो संख्याका उद्धारकर्मीहरू परिचानल गरिएको अधिकारीहरूले जनाएका छन् । प्रारम्भिक सूचनामा केही नागरिक घाइते भएका र उनीहरूलाई उद्धार गरेर अस्पतालसम्म पुर्याइएको जनाइएको छ । भूकम्पको केन्द्रविन्दु रहेको रिजक्रेस्ट बाक्लो बस्ती रहेको क्षेत्रबाट टाढा रहेकाले कम क्षति भएको अधिकारीको भनाइ छ । क्यालिफोर्नियाको आपतकालीन कार्यालयले भूकम्प र आगलागीपछि खोज तथा उद्धारको कार्य जारी रहेको बताएको छ । अमेरिकी राष्ट्रपति डोनाल्ड ट्रम्पले भूकम्पलगत्तै ट्वीट गर्दै राहत तथा उद्धार कार्य जारी रहेको जनाएका छन् । भौगर्भिक अधिकारीका अनुसार भूकम्पपछि निरन्तर रूपमा पराकम्प गइरहेका छन् ।
प्राध्यापक महाधिवेशन विवादमा,विवादकै कारण महाधिवेशन उद्घाटन सत्रमा प्रधानमन्त्री तथा कुलपति केपी ओली सहभागी भएनन् । अधिवेशन उद्घाटन गर्न प्रधानमन्त्री आउने व्यहोराको निमन्त्रणा कार्ड वितरण गरिएको थियो । प्रधानमन्त्री पनि नआएपछि संघका पूर्वअध्यक्षहरूले अधिवेशनको उद्घाटन गरे । संघको महाधिवेशन उद्घाटनमा विश्वविद्यालयहरूका कुलपति आउने परम्परा पनि यस पटक तोडिएको पूर्वअध्यक्षहरूको भनाइ छ । शनिबारसम्म महाधिवेशनका कार्यक्रम सक्ने कार्यक्रम थियो । शुक्रबार बन्दसत्रको प्रक्रिया नै सुरु हुन नसकेकाले सहमति भए पनि महाधिवेशन लम्बिने अनुमान गरिएको छ ।
अब ड्रोनले गर्छ अनुगमन,"गोरखा नगर क्षेत्रको ऐतिहासिक, धार्मिक एवं पर्यटकीय क्षेत्रलाई समेटेर वृत्तचित्र निर्माण गरी अन्तर्राष्ट्रिय स्तरसम्म पुर्याउने नगरपालिकाको योजना छ । २०७५७६ को वार्षिक नीति तथा कार्यक्रममा योजना समावेश गरेर ड्रोन किनिएको उनले बताए । त्यसका लागि झन्डै १५ लाख रुपैयाँ लागत लागेको छ । प्रविधिमैत्री बन्न के गर्न सकिन्छ भनेर अध्ययन गर्दै जाँदा नगरपालिकाको कामलाई छिटोछरितो बनाउन उपयुक्त ड्रोन हुन्छ भनेर निर्क्योल गरेका हौं, पन्तले भने, कार्यालयमै बसेर कामको नियमित अनुगमन हुने भएपछि फिल्डमा रहेका कामदारले गुणस्तरमा पनि ध्यान दिन्छन् भन्ने हाम्रो विश्वास छ ।"
नेपालको अध्यक्षतामा एसियाली देशले छलफल गर्ने,"जीपीईडीसी बैठकमा सन् २०३० सम्ममा दिगो विकास लक्ष्य हासिल गर्ने एजेन्डा नै प्रमुख हुने नेपालले जानकारी दिए । दिगो विकास लक्ष्य हासिल गर्न निजी क्षेत्र र अन्य गैरसरकारी निकायको ठूलो भूमिका छ, उनले भने, लक्ष्य प्राप्तिका लागि थप स्रोत साधन र विभिन्न निकायको भूमिका बढाउने विषयमा बैठकमा छलफल हुनेछ ।"
जनता बैंक ग्लोबल आईएमईमा गाभिने,प्राइम र कैलाशबीच पनि समझदारीप्राइम कमर्सियल बैंकले ख वर्गको वित्तीय संस्था कैलाश विकास बैंकलाई प्राप्ति (एक्विजिसन) गर्ने सम्बन्धमा शुक्रबार सहमतिपत्रमा हस्ताक्षर भएको छ । प्राइमका तर्फबाट सञ्चालक समिति अध्यक्ष राजेन्द्रदास श्रेष्ठ र कैलाशका सञ्चालक समिति अध्यक्ष नारायणप्रसाद पौडेलले सहमतिपत्रमा हस्ताक्षर गरे । बैंकले यसअघि कन्काई विकास बैंक र ललितपुर फाइनान्सलाई प्राप्ति गर्ने सहमतिपत्रमा समेत हस्ताक्षर भइसकेको जनाएको छ । यी तीनैको प्राप्तिपश्चात् प्राइम कमर्सियल बैंकको कुल शाखा संख्या १८९ पुग्ने जनाइएको छ ।
कालंगा जलविद्युत् आयोजनामा तोडफोड,गत मंगलबार बिहान बुंगल नगरपालिका २ को खोचे भगाडमा सडक किनारामा मृत अवस्थामा फेला परेकी सोही नगरपालिका २ की ललिता धामीको हत्याको विषयलाई लिएर स्थानीय आन्दोलनमा उत्रिएका हुन् । डडेल्धुराको परशुराम नगरपालिका जोगबुढाका माधव बोहोरालाई हत्या आरोपमा प्रहरीले पक्राउ गरिसकेको छ । बोहरा कालंगामा एक्साभेटर अपरेटरको काम गर्थे ।करिब ७५ मेगावाट क्षमताको यो जलविद्युत् आयोजना निजी क्षेत्रको लगानीमा बन्दै गरेको देशकै पहिलो ठूलो आयोजना हो । तीन ठाउँमा एकैपटक संरचना निर्माण भइरहेका छन् । आयोजनाको काम २०७७ साल असोजसम्म सकिने सञ्चालकले बताए । हाल आयोजनाको ७० प्रतिशत काम पूरा भइसकेको छ ।
काठमा कलात्मक बुट्टा,"नेपाली हस्तकलाको भविष्य ओझेलमा परेको पाटन औद्योगिक क्षेत्रका कामु क्षेत्र व्यवस्थापक प्रकाश खडकाले बताए । नेपालीहरूमा बिस्तारै मौलिक हस्तकलाबारे आकर्षण बढे पनि यस क्षेत्रमा व्यावसायिक रूपले युवाहरूको संलग्नता भने एकदम कम रहेको छ, उनले भने, नयाँ युवा आउन नचाहनु नै भविष्यको निम्ति खतरा हो । यस क्षेत्रमा काम गर्ने मानिसको अभाव हुनु नै यसको मौलिकता हराएर जाने डर रहेको उनले बताए ।"
वीरगन्जमा डीएपी मल मौज्दात घट्यो,साल्ट टेडिङ कर्पोरेसन लिमिटेड वीरगन्ज कार्यालय प्रमुख अमोज लामिछानेले जिल्लाका सहकारीहरूलाई सातामा ८० बोरा डीएपी मल वितरण भइरहेको जानकारी दिए । कार्यालयको हालको मौज्दातले जिल्लाको माग धान्न सक्ने उनले दाबी गरे । यसबाहेक कर्पोरेसनको युरिया मल भारतको कोलकाता बन्दरगाहसम्म आइपुगेको पनि उनले जानकारी दिए । उक्त मल वीरगन्ज आउन्जेल कार्यालयको मौज्दातले धान्न सक्ने उनको अनुमान छ ।
कावासोतीमा सनराइज,काठमाडौं (कास) सनराइज बैंकले नवलपुरको कावासोतीमा शाखा कार्यालय विस्तार गरेको छ । बुधबार आयोजित कार्यक्रममा कावासोती नगरपालिकाका उपमेयर प्रेमशंकर मर्धानिया थारू र सञ्चालक समिति सदस्य शैलेन्द्र गुरागाईंले शाखाको संयुक्त रूपमा उद्घाटन गरे । योसमेत देशभर बैंकको शाखा संख्या ११२ पुगेको छ । बैंकले आफ्ना सेवाहरू विस्तार गर्ने क्रममा देशका अन्य स्थानहरूमा पनि थप शाखाहरू सञ्चालनमा ल्याउने जनाएको छ ।
पोखरामा लक्ष्मी बैंक,काठमाडौं (कास) लक्ष्मी बैंकले पोखराको अमरसिंह चोकमा शाखा कार्यालय सञ्चालनमा ल्याएको छ । यो शाखामार्फत बैंकले ग्राहकहरूको वित्तीय आवश्यकता पूरा गर्न आवश्यक सम्पूर्ण रिटेल बैंकिङ सेवा प्रदान गर्नुका साथै साना तथा लघु व्यवसायीमाझ वित्तीय पहुँच पुर्याउने लक्ष्य राखेको जनाएको छ । योसहित गण्डकी प्रदेशमा मात्रै बैंकका शाखा संख्या ११ पुगेका छन् ।
यथास्थितिमा राख्न अदालतको आदेश,"नाम उल्लेख नगर्न आग्रह गर्दै रिसोर्टका एक अधिकृतले जग्गा खरिद गर्ने क्रममा केही जमिन विवादमा भएको र विवादित ती जमिन रिसोर्टको कम्पाउन्डभित्र परेनपरेको यकिन भइनसकेको बताए । रिसोर्टले कुलोबाट सिञ्चित हुने सबै जमिन खरिद गरेपछि सिँचाइ गर्ने आवश्यकता नभएकाले कुलो पुरिएको हो, ती कर्मचारीले भने, रिसोर्टले यसका लागि कम्पाउन्ड वाहिर केही जमिन खाली राखेको छ । आवश्यक परेमा त्यही जमिनको प्रयोग हुन सक्छ ।"
३ करोडका एभोकाडो बिरुवा उत्पादन,"जिल्लालाई गत मंसिरमा एभोकाडोको राजधानी घोषणा गरिएपछि यसको खेतीमा सयौं कृषक जुटेका छन् । सबैभन्दा बढी धनकुटा नगरपालिकाभित्रका १ हजार ९ सय ६२ परिवारले एभोकाडोलाई मुख्य आम्दानीको स्रोत बनाउँदै आएका छन् । नगर क्षेत्रका २ हजार ६ सय रोपनी क्षेत्रफलमा यो फलको खेती गरिएको छ । आगामी ५ वर्षमा नगरका कृषकले वार्षिक ७ करोडभन्दा बढीे आम्दानी गर्ने दाबी गरिएको छ ।धनकुटाको एभोकाडोको माग पाल्पा, भोजपुर, तनहुँ, स्याङ्जा, लमजुङ, चितवन, कास्की, गोर्खालगायत जिल्लाबाट अत्यधिक बढी आएको छ । एभोकाडोको बाहिरी जिल्लामा माग बढेपछि कृषक नर्सरी व्यवस्थापनमा जुट्न थालेको कृषि विज्ञ जीवन राईले बताए ।"
झरीमै कालोपत्रे,सहिदभूमि गाउँपालिकाको हिलेछिन्ताङत्रिवेणी सडकको सुकेआहाल खण्डमा ८ सय मिटर कालोपत्रेको काम भइरहेको छ । प्रदेश सरकारबाट प्राप्त १ करोड ३५ लाख बजेटले कालोपत्रे थालिएको पालिका अध्यक्ष मनोज राईले बताए । मूलघाटत्रिवेणी सडकमा ग्राभेलको काम भइरहेको छ । यसैगरी चौबीसे तथा साँगुरीगढी गाउँपालिकामा पनि सडकको काम भइरहेको छ । प्रदेशबाट प्राप्त १ करोड ३५ लाख बजेटमा कुरुलेलाप्सेसडक निर्माण भइरहेको चौबीसे गाउँपालिकाका अध्यक्ष खजिन्द्र राईले जानकारी दिए । साँगुरीगढीका अध्यक्ष कुमारजंग याखाले भने आफ्नो पालिकामा के कति सडक निर्माण भइरहेको छ भन्ने जानकारी नभएको बताए । तर असार मसान्तभित्र सक्नुपर्ने केही सडकको काम जारी रहेको उनको भनाइ छ ।
योजनामा मनोमानी,"गाउँपालिकाकै बलुहीमा एककोठे बाल विकास भवन बनाउन ५ लाख रुपैयाँ विनियोजन गरिएको थियो । निर्माण सुरु भएपछि स्थानीयले मसानघाट भन्दै विरोध गरे । ५०६० हजारको पिलर उठाउने काम भयो, वडाध्यक्ष पाण्डेले भने, त्यति कामलाई २ लाख ६३ हजार रुपैयाँ भुक्तानी दिन थालिएको छ । यस्तो कामको विरोध गरेको उनले बताए । बजेट दुरुपयोग र अनियमितता भएको भन्दै कांग्रेस, राजपा, राप्रपा संयुक्त र सद्भावना पार्टीका प्रतिनिधि जिल्ला प्रशासन पुगेका थिए । प्रमुख जिल्ला अधिकारीले पनि सुनुवाइ गरेनन्, राजपा नेता मधुसूदनशरण चौधरीले भने, नगरपालिकामा सत्तापक्षको नेतृत्व हुँदा प्रशासन चुपचाप छ ।"
९५ लाख सक्न तीन समिति,गुराँस उद्यानका लागि २० लाख रुपैयाँ बजेट छ । बजेट ढिलो आएका कारण काममा पनि ढिलाइ भएको क्षेत्र विकासको दाबी छ । प्रदेश सरकारले वैशाखमा मात्रै सम्झौता गरेको सदस्य सचिव उदय भट्टराईले बताए । उनका अनुसार प्रदेशसँगको सम्झौतापछि उपभोक्ता समिति बनाएर काम सुरु गरिएको हो । सबै काम ठेक्का प्रक्रियाबाट गर्ने भने पनि समय अपुग भएकाले उपभोक्ता समितिमार्फत लगाएको समिति अध्यक्ष पुष्प बडुवाल बताउँछन् । नगरपालिका र नेकपा पदाधिकारीले क्षेत्र विकास समितिसँग सम्झौता हुनुपूर्व नै समिति गठन गरेका थिए ।
खेतमा चलाइएका डोजर हटाइए,"बिनासर्भे डोजर चलाएर बनाइएका सडकमा महिनैपिच्छे दुर्घटना हुन थालेपछि जिल्ला प्रशासन कार्यालयले केही दिनअघि नियन्त्रण प्रयास थालेको थियो । सम्भाव्यता अध्ययन, डिजाइन स्टिमेट नगरिएका, वातावरणीय प्रभाव अध्ययन नगरी हचुवामा काम थालिएका सडकमा लगाइएका डोजर तत्काल बन्द गर्न प्रशासनले सबै स्थानीय तहलाई पत्राचार गरेको थियो । पत्रमा हजारौं हेक्टर वन र कृषियोग्य भूमिमा क्षति पुगेको, गाउँबस्ती नै जोखिममा परेको, विपत् जोखिम बढाएको तथा नागरिकले अकालमा ज्यान गुमाइरहेकाले हचुवामा सडक निर्माण नगर्न सुझाइएको छ । सरकारले २०७५ फागुन १ गतेबाट लागू हुने गरी एक करोडभन्दा कमका योजनामा डोजर प्रयोग नगर्न दिएको निर्देशनसमेत अवज्ञा भइरहेको पत्रमा उल्लेख छ ।"
कांग्रेसका तल्ला संरचना निर्वाचनबाट गठन हुने,"बैठकले नियमावलीसमेत पारित गर्नेछ । नियमावली तयार पार्न केन्द्रीय सदस्य रमेश लेखकको संयोजकत्वमा समिति गठन गरिएको थियो । समितिले सहमतिबाट नियमावलीको मस्यौदा पारित गरिसकेको छ । बैठकमा विभाग, भ्रातृसंस्थाका अधिवेशन, नेविसंघको गठनलगायत विषयमा छलफल हुनेछ । नेविसंघ विघटन भएको चार महिना बित्दासमेत नयाँ कार्यसमिति बन्न सकेको छैन ।"
'उपचार गर्न हतारिएर दिल्ली नआउनू',"श्रीमती सुनिता चौबीसै घण्टा साथमा रहन्छिन् । उपचारमा लाग्ने खर्च सबै दाजुले व्यहोरिरहेका छन् । छोराछोरीको पढाइका सबै खर्च उनीहरूले नै गरेका छन् । काठमाडौंमा रहेका दाजुहरूसँग नियमितजसो कुराकानी भइरहन्छ । रोहिणी, सेक्टर ५ को सोमबजारमा भेटिएका ५२ वर्षे विनोदको हालको दिनचर्या अस्पताल जाने र फुर्सदमा उपचारका लागि दिल्ली आएका नेपालीसँग भलाकुसारी गर्ने हो । करिब तीन वर्षदेखि उनको दिनचर्या यसरी नै बितिरहेको छ । अस्पताल आउनजान केही टाढा भए पनि राजीव गान्धी क्यान्सर अस्पतालमा आउने नेपालीमध्ये अधिकांश सोमबजारतिरै बस्ने भएकाले उनी पनि यतै बसेका छन् । यसले आफूलाई मन भुलाउन केही सहज भएको बताए ।नेपालीसँग भेट्दा रोगविरुद्ध जारी लडाइँबाट प्राप्त अनुभव पनि साट्ने गर्छन् उनी । उनले दिल्लीमा भेटिएका नेपालीलाई दिने सबभन्दा पहिलो र दरिलो सुझाव भनेको आत्मविश्वास र खर्चमा मितव्ययी हुनु नै हो । आत्मविश्वास टुट्नु हुँदैन । नबुझी जथाभाबी खर्च गर्न हुँदैन । भोलि कति खर्च लाग्छ, केही भन्न सकिँदैन । क्यान्सर रोगको उपचार निकै लामो दौडजस्तै हो, उनले भने । उनले नेपालमै उपचार हुन्छ कि हुँदैन त्योसमेत बुझ्न आग्रह गर्ने गरेका छन् । मेरोजस्तो अवस्था नहोस् भनेर दिल्ली आउन हतार नगर्नुस् समेत भन्ने गरेको छु, उनले भने ।"
बोलेरोको ठक्करले मृत्यु,"नवलपरासी (कास) नवलपरासीको हर्कपुरमा शुक्रबार दिउँसो सवारी दुर्घटनामा एक जनाको ज्यान गएको छ भने अर्का एक गम्भीर घाइते छन् । बर्दघाटबाट पूर्वतर्फ जाँदै गरेको बा१९च ४५७४ नम्बरको बोलेरो गाडीले त्यतै गइरहेको यूपी ५३ सी वाई ७२८३ नम्बरको मोटरसाइकललाई ठक्कर दिएको हो । घटनामा मोटरसाइकल चालक अन्दाजी २५२६ वर्षका भारतीय नागरिकको घटनास्थलमै ज्यान गएको प्रहरी नायब उपरीक्षक अर्जुन रानाभाटले जानकारी दिए । मोटरसाइकलको पछाडि बसेका भारत, उत्तर प्रदेशका २६ वर्षीय प्रशान्त पाण्डे गम्भीर घाइते छन् । उनको नयाँ मेडिकल कलेज चितवनमा उपचार भइरहेको प्रहरीले जनाएको छ । मोटरसाइकललाई ठक्कर दिएपछि बोलेरो सडकछेउको बिजुली पोलमा ठोक्किई सडकबाट करिब ३ मिटर तल खसेको थियो । चालक फरार रहेकाले खोजी भइरहेको प्रहरीले जनाएको छ ।"
घूस काण्डमा पत्रकारलाई मुद्दा,काठमाडौं (कास) घूस लिएको आरोपमा दाङका पत्रकार सुनील न्यौपाने पक्राउ परेका छन् । सवारी जाँचमा रहेका प्रहरी हवल्दार पूर्ण आकाश सीप सिंहले घूस लिएको भिडियो बनाई मोलमोलाइ गरेको आरोपमा न्यौपाने र सिंहविरुद्ध विशेष अदालतमा मुद्दा दायर भएको हो । दुवै जनामाथि १ लाख ५ हजार २ सय रुपैयाँ बिगो मागदाबी गरिएको छ । घोराही उपमहानगरपालिका उखुबारी सडकखण्डमा हवल्दार सिंह सवारी साधनको चेकिङमा थिए । बिनाकागजात मोटरसाइकल हाँकेर हिँडेका आफूलाई पत्रकार बताउने न्यौपाने चेकिङमा परे । उनले २ सय रुपैयाँ घूस दिएर मोटरसाइकल छुटाए अनि त्यस क्रममा गोप्य रूपमा भिडियोसमेत खिचे । न्यौपानेले पछि त्यही भिडियो देखाई प्रहरी हवल्दार सिंहसँग एक लाख रुपैयाँ घूसको मोलमोलाइ गरे । त्यसपछि अख्तियारमा समेत उजुरी पर्यो । न्यौपानेले घूस लिएको विषय पत्रपत्रिकामा प्रकाशन नहुने सुनिश्चिततासहित तत्काल ५ हजार रुपैयाँ लिएको अख्तियारले जनाएको छ । त्यसपछि उनले ५० हजार रुपैयाँको चेक र थप ५० हजार नगदै लिए । अख्तियार टोलीले दुवै जनालाई पक्राउ गरी भ्रष्टाचार आरोपमा छानबिन गरेको हो ।
खड्गीको स्वास्थ्य सामान्य,"काठमाडौं (कास) काठमाडौं महानगरकी उपप्रमुख हरिप्रभा खड्गीको स्वास्थ्य अवस्था सामान्य रहेको नर्भिक अस्पतालले जानकारी दिएको छ । स्वास्थ्यमा समस्या आएपछि खड्गीलाई बिहीबार थापाथलीस्थित नर्भिक अस्पताल भर्ना गरिएको थियो । छातीमा समस्या देखिएपछि उहाँ अस्पताल भर्ना हुनुभएको थियो । अहिले खतरामुक्त अवस्थामा सीसीयूमा हुनुहुन्छ, शनिबार वा आइतबार उहाँ डिस्चार्ज हुनुहुन्छ, अस्पताल स्रोतले भन्यो । खड्गीलाई हृदयाघातको आशंका गरिए पनि एनजीओग्राफी गर्दा त्यस्तो लक्षण नभेटिएको अस्पतालको भनाइ छ ।"
मापसे आरोपमा एसपीको सरुवा,"गोरखा (कास) कार्यालय समयमै मदिरा पिएर गैरजिम्मेवार देखिएको भन्दै जिल्ला प्रहरी प्रमुख एसपी भोला रावल सरुवा गरिएका छन् । उनलाई ६ नम्बर प्रदेश कार्यालय पठाइएको गण्डकी प्रदेश प्रहरी प्रमुख डीआईजी विनोद शर्मा घिमिरेले बताए । गोरखामा महानगरीय अपराध महाशाखाका एसपी ओम अधिकारीलाई खटाइएको छ । डीआईजी घिमिरेका अनुसार जिल्लाको शान्ति सुरक्षाबारे जानकारी लिन बुधबार टेलिफोन गर्दा एसपी रावल सम्पर्कमै आएनन् । खोर्लाबेंसीका व्यापारी धनकमल गुरुङ सम्पर्कविहीन भएको विषयमा जानकारी लिन टेलिफोन गरेको उनले बताए । लुटपाट भएको छ, मान्छे कहाँ छन् पत्तो छैन, लोकेसन पत्ता लगायौं भनेर भन्थे, दुईतीन दिन काम पनि राम्रै भइरहेको थियो, उनले भने । बुधबार पटकपटक फोन गर्दा पनि रिसिभ नभएको घिमिरेले बताए । दुईतीन दिनदेखि सम्पर्क भएको थिएन, बुधबार १० बजेतिर गरेको फोन उठेन, सञ्चारमा फोन गरेर सम्पर्कमा आउन भनें, उनले भने, केही बेरपछि फोन आयो तर मैले सोच्दै नसोचेको तवरले कुराकानी गर्न थाल्नुभयो, आश्चर्यमा परेँ ।"
सचिनलाई उछिन्ने इकराम,"म निकै खुसी छु कि मैले यस विश्वकपमा अफगानिस्तानका लागि सर्वाधिक व्यक्तिगत स्कोर गरें, गत वर्ष अफगानिस्तानले यू१९ विश्वकपको सेमिफाइनल यात्रा तय गर्दा टिमका मुख्य सदस्य इकरामले थपे, ९ खेलमा हाम्रो टिमबाट कसैले पनि शतक बनाउन सकेका थिएनन्, मैले शतकबारे सोचिरहँदा आउट हुन पुगें, यसले निरास बनायो । आशा गर्छु अफगानिस्तानको अर्को खेलमा म शतक प्रहार गर्नेछु । म आफ्नो खेलमा धेरै मिहिनेत गर्नेछु र अफगानिस्तानमा उत्पादित सबैभन्दा उत्कृष्ट खेलाडी बन्न चाहन्छु । श्रीलंकाका कुमार सांगाकारालाई आदर्श खेलाडी मान्ने इकरामले विश्वकपबाट आफ्नो आत्मविश्वास बढेको बताए । जब म ब्याटिङ गर्छु, सांगाकारा हमेशा मेरो दिमाग र मेरो विचारमा हुनेछन्, उनले भने, स्ट्राइक रोटेट गर्ने र आवश्यक समयमा बाउन्ड्री प्रहार गर्ने उनको क्षमताले नै उनलाई विश्वस्तरीय ब्याट्सम्यान बनाएको छ । मैले सकेसम्म उनको क्षमता नक्कल गर्ने प्रयासमा हुनेछु ।"
प्लेयर्स टु वाच,ऋषभ पनि २१ वर्षकै हुन् । नियमित ओपनर शिखर धवन चोटग्रस्त भएपछि उनलाई प्रतिस्थापन गरेका ऋषभले विश्वकपको पछिल्लो दुई खेलमा भारतीय ब्याटिङलाइनमा चौथो नम्बरबाट अवसर पाएका छन् । पछिल्लो खेलमा बंगलादेशविरुद्ध ३२ बलमा ४८ रन प्रहार गरेका उनीबाट त्यो भन्दा पनि ठूलो इनिङ्स अपेक्षा गरिएको छ । टिमको रन गति बढाउन र ठूलो योगफलमा सहयोग गर्न उनी भारतीय टिममा उपयुक्त पात्र हुनसक्छन् ।
'स्मिथ र वार्नर दबाबमा रहँदैनन्',"वार्नरसँगै स्मिथले पनि क्रिकेट खेल्नबाट मच्चा लिइरहेका छन् । उनीहरू दुवैको प्रदर्शन पनि राम्रो रहेको छ, उनले माने । अस्ट्रेलियाले कीर्तिमान पाँचपल्ट विश्वकप जितेको छ । यसपल्टको संस्करणमा टिमलाई उपाधिको बलियो दाबेदार मानिएको थिएन । अस्ट्रेलिया नै यसपल्टको विश्वकपको सेमिफाइनलमा छनोट हुने पहिलो टिम रह्यो । केपटाउनको घटनापछि हामीले धेरै लामो यात्रा तय गरिसकेका छौं र अहिलेको स्थितिमा पुगेका छौं, उनले थपे ।"
बिदा लिँदै ताहिर,"ताहिरले खेलजीवनको यो मोडका लागि आफूलाई तयार पारेको पनि दाबी गरे । यो खेल आफ्नो टिमका लागि राम्रो हुने पनि विश्वास पोखेका छन् । उनले थपेका छन्, दक्षिण अफ्रिकी क्रिकेट भविष्यलाई लिएर पनि म चिन्तित छैन । धेरै नयाँ र राम्रा खेलाडी अगाडि आइरहेका छन् । दक्षिण अफ्रिकामा प्रतिभाको कुनै कमी छैन । उनीहरूलाई अनुभवको खाँचो छ ।"
मैदान स्तरोन्नति गरिँदै,प्रदेशले महत्त्वसाथ भन्दै आएको आयोजना हो हाइअल्टिच्युट खेल प्रशिक्षण केन्द्र । नेपाली र विदेशी खेलाडी समेतलाई उच्च भूभागमा राखेर प्रशिक्षण दिने प्रदेश सरकारको योजना छ । प्रशिक्षण केन्द्र बनाउने स्थान मुस्ताङको बारागुङ मुक्तिक्षेत्र गाउँपालिकामा रहेको छोङगुरको मुख्यमन्त्री गुरुङले अवलोकन गरिसकेका छन् । प्रशिक्षण केन्द्रको यस वर्ष डीपीआर मात्रै बन्ने भएको छ । डीपीआर बनाउन एक करोड ५० लाख रुपैयाँ छुट्याइएको छ ।
रित दुई शतक बनाउने पहिलो,"कुशल मल्ल २३ बलमा ५१ रन बनाई अविजित रहे । उनले ४ चौका र ५ छक्का प्रहार गर्दै रितसँग ४२ बलमै अविजित ८२ रन जोडे । सिंगापुरका विनित मेहेता र प्रणव कृष्णनले २२ विकेट लिए । कृष्णनले सोक्रममा ८ ओभरमा ८१ रन खर्चेका थिए । सिंगापुरबाट ओपनर सतिश कन्नुसामीले २४, हरि कुक्रेजाले ३० र चन्द्रमाउली श्रीदेवले २३ रन बनाउनुबाहेक अन्यले दोहोरो स्कोर बनाउन सकेनन् । नेपालबाट कुशलले ४ विकेट लिए । उनले ९ ओभरमा १ मेडन राख्दै १४ रन खर्चे । तिलकराज भण्डारीले २ तथा रशिद खान र सागर ढकालले ११ विकेट लिए ।"
विक्रम बेलायतमा बिन्दास बन्ने,खेलाडी संघ बेलायत र एनआरएनए यूकेले विक्रमसँग साक्षात्कार कार्यक्रम तय गरिसकेको अध्यक्ष क्षेत्रीले जनाए । विक्रम २०१२ देखि राष्ट्रिय फुटबल टोलीसँग निरन्तर आबद्ध छन् । नेपालले २०१६ मा १२ औं दक्षिण एसियाली खेलकुदमा फुटबलतर्फ स्वर्ण जित्दा उनी महत्त्वपूर्ण खेलाडी थिए । उपकप्तानको जिम्मेवारी निभाउँदै उनले नेपाललाई फुटबलमा २३ वर्षपछि स्वर्ण जिताउन योगदान गरेका थिए । २०१६ मै बंगलादेशमा भएको बंगबन्धु गोल्डकप र मलेसियामा आयोजित सोलिडारिटी कप विजेता नेपाली टोलीमा पनि विक्रम उपकप्तान थिए ।
३६ वर्षे जवान,त्यो गोलमा अल्भेसको एक्लो दिमागको प्र्रतिबद्धता अर्को उदाहरण हो । बलसँग नहुँदा र रेफ्रीले नदेखेको अवस्थामा उनले मैदानमा सर्जियो अगुइरोसँग नोकझोक गरिहेका थिए । त्यस बेला अगुइरो खेलमा संलग्न भएका थिएनन् तर अल्भेसले कुनै अवसर दिइरहेका थिएनन् । त्यो नियमविपरीत थियो । फाउल थियो । त्यसमा पेनाल्टीसम्म पनि हुनसक्थ्यो । तर त्यसबाट अल्भेस टाढै रहे र सबै हिसाबले जित हात पारे । त्यसमा उनी लामो समयदेखि नै जानकार थिए भन्ने बुझ्न सकिन्छ ।
सयपत्री र प्रगतिशील बराबर,सयपत्री र प्रगतिशीलबीचको खेल ३३ गोल भएको हो । सयपत्रीको २ र प्रगतिशीलको १ अंक भएको छ । खेलको तेस्रो मिनेटमा प्रगतिशीलका क्रिस राईले गोल गर्दै टोलीलाई अग्रता दिलाए । १० औं मिनेटमा सयपत्रीका प्रवीण जवेगुले बराबरी गोल गरे । ५५ औं मिनेटमा प्रगतिशीलका कमल सुनुवारले पुनः अग्रता दिलाए । ६९ औं मिनेटमा सयपत्रीका प्रवीणले पुनः टिमलाई बराबरीमा पुर्याए । प्रगतिशीलका योगेन लिम्बुले ७८ औं मिनेटमा गोल गरे । ८० औं मिनेटमा सपयत्रीका विवेकको गोल गरे पनि बराबरीमा चित्त बुझाउनुपर्यो । म्यान अफ दी म्याच प्रगतिशीलका क्रिस राई घोषित हुँदै ५ हजार रुपैयाँ प्राप्त गरे । शनिबार समूह ग मा सैनिक युथ र रेसहर्सबीच प्रतिस्पर्धा हुनेछ । सैनिकसँग ६ अंक र रेडहर्ससँग ४ अंक छ ।
कसको सहर?,"उपमहानपाको डोजर चढेको ती १६ घरपरिवार सहरी गरिबका प्रतीक हुन् । अबको प्रश्न यही हो, के यो सहर हुनेखानेहरूको मात्र हो ? के राज्य (संघीयदेखि स्थानीयसम्म) को आँखामा सहर भन्नासाथ गगनचुम्बी महल मात्र आउँछ ? के सहरबारे नीति, योजना तर्जुमा गर्दा सहरी गरिबलाई सम्झना गरिन्छ ? आखिर यो सहर कसको हो ? कसको हो यो सहर ?"
कि जितेर हार्नु मुस्किल छ मुस्किल,"यसरी अनेक कुराको सम्झना भयो । वैरागीको घरमा २ घण्टा लामो बात गरेपछि शान्ति दिदी अटेरी बच्चाझैं सोधिरहेकी थिइन् सधैं हार किन रोज्नु ? मनले सपना किन नदेख्नु ? खोइ, काइँलाज्यू जवाफ आएन नि । काइँला भने मुसुमुसु हाँसिरहेका थिए, नाजवाफ चेहरामा । मेरो दुःखी मन सपना नखोजकि ब्युँझेर बाँच्नु मुस्किल छ मुस्किलमेरो दुःखी मन सधैं हार रोजकि जितेर हार्नु मुस्किल छ मुस्किल ।"
बर्मुडाको क्रुज,"ह्यमिल्टन सहरमा कोट, हाफ प्याइन्ट, टाई, लामा मोजा अनि छालाका जुत्तामा सजिएका युवाहरू देखिन्थे । यिनको पहिरन देखेर मलाई अचम्म लाग्यो । साधारण सामुद्री तटमा मात्र पुगेको अनुभव भएकाले गुलाबी बालुवाको तटको सुन्दरता देख्दा प्रकृतिको सिर्जनालाई मानव कलाले उछिन्न गाह्रै पर्छजस्तो लाग्यो ।"
'मातेको मान्छेको भाषण' प्रति,"अनुकरण भन्छ, तिमीजस्तो अर्को कोही छ । प्रेम भन्छ, तिमीजस्तो अर्को कोही छैन । अनुकरणमा तिमी आफूलाई प्रेम गर्दैनौ । प्रेममा तिमी कसैको अनुकरण गर्दैनौ । प्रेमभन्दा ठूलो कला छैन । सोह्र हजार एक सय आठ गोपिनीहरूका आपसमा अमिल्दा, दुर्लभ सुन्दरता एकाकार भएपछि तिमी बनेकी छ्यौ, राधा ! त्यसैले भन्छु, तिमी हजारौंमा एक हौ । अनुकरण कहिल्यै प्रथम हुँदैन । प्रेम कहिल्यै अन्तिम हुँदैन, सदा प्रथम हुन्छ । प्रेम क्रान्ति हो, जुन अनुकरणबाट सम्भव छैन । प्रेमिल कविताको हृदयमा ध्यानको सिंहासन हुन्छ । ध्यानमग्न कविताको हृदयमा प्रेम बिराजमान हुन्छ । कन्फ्युसियसको गहन विचारधारा पेस हुन्छ, तीन पद्धतिद्वारा हाम्रो सिकाइ सम्भव छ, प्रथमतः गम्भीर ध्यान, जुन उत्कृष्ट हुन्छ, द्वितीयतः अनुकरण, जुन सहज हुन्छ, तृतीय, अनुभव, जुन कष्टकर हुन्छ । बैरागीको मातेको मान्छेको भाषण ः मध्यरातपछिको सडकसित शक्तिको जस्तो गम्भीर स्वस्थकर ध्यान र कष्टकर अनुभूतिमा होइन, बैरागीद्वारा गरिएको शक्तिको कष्टकर बौद्धिक अध्ययनमा आधारित छ । शक्तिजस्तो अर्को बैरागी छ, बैरागीजस्तो अर्को कोही छ अथवा छैन ? ओशोले जस्तो सरोनर बोधिधर्मको यो कहावत स्मरण गरिरहेको देखिंदैन ः यदि तू समझता है कि बुद्ध की किताब मैं समझा सकूंगा, तो किताब को फेंक, मुझसे ही समझ ले । और अगर तू समझता है कि बुद्ध की किताब बोधिधर्म नहीं समझा सकेगा, तो मुझे फेंक, किताब को ही समझ ले ।"
मुगाबेको देशमा,"हाम्रोमा पनि लगभग यस्तै नै छ क्रिकेटको अवस्था ।हाम्रो देशको आधा जनसंख्या अहिले युवा पुस्ता छ । तर के गर्नु जागिर पाउनै गारो छ । अहिलेको ठूलो चुनौती युवालाई रोजगार बनाउनु हो । तिमीलाई थाहा छ कि छैन हाम्रो युवा अहिले खोकीको सिरपको कुलतमा फसेका छन् । आधाभन्दा धेर । यिनीहरू देश निर्माणको बलिया खम्बा हुन् । तर बेरोजगारी, भ्रष्टाचार, कुशासन अनि कुलतले यिनीहरूलाई र देशलाई उठ्न दिनै सकेको छैन, उनले भने ।नेपालजस्तै भूपरिवेष्टित राष्ट्र । नेपालजस्तै उर्बरभूमि र हाम्रैजस्तो समस्याले आक्रान्त रहेछ जिम्बाबे । सत्ताको स्वाद परेका नग्राा र दारालाई त्यो स्वाद चखाइराख्न कुनै पनि निर्णय गर्न पछि नपर्ने राजनीतिज्ञहरूबाट आक्रान्त रहेछ जिम्बाबे । हामीले उपनिवेश भोग्नुपरेन तर समस्या भने उस्तै भोगिरह्यौं ।"
दहेज,"लमीको कुरा सुनेर फेकुवा कति पनि उदास भएन । उसको अनुहारमा अनौठो प्रकारको चमक थियो । उसको अनुहारमा सन्तुष्टि र खुसीका रेखाहरू चलमलाइरहेका थिए । लाथ्यो, वर्षौंदेखि लुकेको पीडा पखालिएको थियो । भुलोकी आमा खोरी सानले छाती फुलाउँदै गाउँभरिका मान्छेहरूलाई सुनाउँदै हिँड्थी, हमर बेटी भुलो बिनादहेज के बियाह करतै । (मेरी छोरी भुलो बिनादहेजको बिहे गर्छे ।) खोरीको कुरा सुनेर गाउँलेहरूले मुख खुम्च्याउँदै अस्वीकृति जनाउँथे । तैपनि उसलाई कसैको कुराले फरक पर्दैनथ्यो । उसको अनुहारमा साहस, धैर्य, विश्वास र परिवर्तनका अनगिन्ती रेखाहरू प्रस्ट देखिन्थ्यो ।बिनादहेज बिहे गर्ने केटा आएका थिएनन् । उनीहरूले तिलक माग्थे कि आफ्नो दाम लगाउँथे ? दहेज माग्ने त्यस्ता केटाहरूलाई भुलोले नामर्द देखी । दहेजको नाममा अरूको सम्पत्ति सित्तैमा पाएर आफूलाई ठूलो ठान्ने र शिक्षित मान्छेको तहमा राख्ने केटाहरूलाई भुलोले संसारकै गरिब र असभ्य देखी । त्यस्ता शिक्षित भनाउँदाहरूलाई सम्झेर भुलोले हाँक्क थु गरेर आँगनमा थुक फाली । थुक फालेर उसको मनभित्र भएको विष कम भयो । उसले लामो सास तानी । उसको मनभित्र सहास पलायो । उसलाई विश्वास छ एक न एक दिन तिलक नलिने केटो अवश्य आउनेछ । त्यो केटो उसका लागि असल मर्द हुनेछ । उसले त्यो केटोलाई लोग्नेको रूपमा स्विकार्नेछे । बिहेको नाममा तिलक खोज्दै उसको घरमा आइपुगेका नामर्दहरूलाई सम्झेर उसले अर्को पटक फेरि आँगनमा थुकी ।"
गमगढी चंखेली,"न मैले, न कसैले तिम्रो यात्राको बाटो हिँड्न सक्छयात्राको बाटो स्वयम् तिमीले नै हिँड्ने हो टाढा पनि होइन, स्वयम्को समीपमा छ त्यो हुन सक्छ जन्मैदेखि तिमी त्यसमा थियौं, मात्र थाहा पाएनौंहुन सक्छ त्यो सर्वत्र थियो, जल र जमिनमा वाल्ट ह्विटमैन"
कोहलीको महाभारत,"महाभारतभित्र कथाहरूको प्रवाह र संगतिमा प्रशस्त समस्या छ । कोहलीले कतिपय छिद्रहरूलाई टाल्न खोजेका छन् भने कतिपयलाई जस्ताको तस्तै स्विकारेका छन्, मूल कथामा भएका अन्तरविरोधलाई छिचोल्ने प्रयास पनि गरेका छैनन् । नवौँ खण्डमा उल्लेख गरिएका स्वीकारोक्तिको सापेक्षमा हेर्दा लेखक कथाभित्र स्वच्छन्द रूपले सक्रिय हुन नखोजेको हो कि भन्ने भान पर्छ । महाभारतका पात्रमाथिका लेखकका छुट्टाछुट्टै प्रकाशित कृति र प्रस्तुत शृंखलाका अंशहरू हुबहु दोहोरिएका छन् । फुटकर कृति पढिसकेका पाठकलाई यो शृंखला पढ्दा ती ठाउँमा झर्को लाग्न सक्छ । तथापि महाभारतजस्तो भयंकर कथा र तिनका पात्रलाई सुहाउँदो परिवेश खडा गरेर सरलतम ढंगबाट प्रस्तुत गर्नु असाधारण लेखनीको परिणाम हो भन्नेमा चाहिँ कुनै द्विविधा छैन । लेखकले परिवेश र संवादलाई आकर्षक ढंगले पुनर्निर्माण गरेका छन् । व्यावहारिक जीवनका कटु सत्यलाई सुन्दरतम ढंगबाट उजागर गरिएका प्रशस्त दृष्टान्त भेटिन्छन् । महाभारतको पुनर्कथन अन्य ग्रन्थहरूको सहयोगबिना एक्लो महाभारतबाट मात्र सम्भव हुने कुरा होइन । यस अर्थमा प्रस्तुत महासमर शृंखलालाई नरेन्द्र कोहलीको असाधारण सिर्जना भनेर स्विकार्नु अत्युक्ति हुँदैन ।"
समयलाई प्रश्न,"सयौं पुतली ले उमालाई सामाजिक यथार्थवादी कथाकारको पंक्तिमा उभ्याइदिएको छ । कथा भन्ने परम्परागत धार छोड्न नसकेजस्तो गरी उनले कतैकतै खुम्चिएकी छन् । पात्रहरूले व्यतीत गरेको लामो समयको वर्णन उनको कथाको साझा विशेषता हो, जसले पात्र र परिस्थितिको सूक्ष्म टिप्पणी, पात्रको मानसिक अन्तर्द्वन्द्वजस्ता कुरालाई गौण तुल्याइदिएको छ । यद्यपि हामीले बाँचिरहेको समाजको कुरूप अनुहार उजिल्याउने र प्रश्न गर्न सक्ने उनको कथाको शक्तिलाई भने नजअन्दाज गर्न सकिँदैन ।"
समानताको लडाइँ,"फिफाले सन् २०१५ देखि २०१८ को चक्रमा १ अर्ब ८ करोड ५० लाख डलर कमाएको थियो । उसले गत वर्ष महिला फुटबलको प्रवर्द्धनमा २ करोड ८० लाख डलर मात्र खर्च गर्यो । उसले आउने तीन वर्षमा ४० देखि ५० करोड डलर महिला फुटबलमा खर्च गर्ने योजना ल्याएको छ । फिफाका हरेक सदस्याले महिला फुटबलमा आफ्नो बजेटको १५ प्रतिशत लगानी गर्नुपर्ने प्रावधान छ । तर, यसलाई धेरैले लत्याइरहेको अवस्था छ । फिफाले महिला फुटबललाई बेवास्ता गरेको आरोप छ । त्यसैले उसले यसापलि महिला विश्वकपको फाइनललाई कोपा अमेरिका र कन्काकाफ गोल्डकपको अन्तिम खेलसँग जुधाएको बताइन्छ ।"
अफगान असफलता,"केही समय भयो, अफगानिस्तानमा बोर्ड र खेलाडीबीच झगडा सुरु भएको । बोर्डले यही निहुँमा अफगान क्रिकेटलाई सफा गर्नु पर्छ भनेर नयाँ नयाँ नियुक्त गरे, बोर्डको नेतृत्वदेखि खेलाडीको नेतृत्वसम्म । अहिले अफगान क्रिकेटमा ठ्याक्कै दुई समूह छ, त्यही परिवर्तन गर्नु पर्छ भन्ने बोर्ड र त्यसमा फरकमत राख्ने सिनियर खेलाडीको समूह । यसै कारण टिममा चर्को बेमेल छ । अब यस्तो कलह चलिरहेको टिमबाट विश्वकपमा कसरी ठूलो अपेक्षा राख्नु ?  :"
म उभिएको ठाउँ,फेसबुक मेसेन्जरमा घरबाट फोन आयो । कति ढिला गरेको घर आउन ? वाग्मती पुलमाथि उभिएको एक घण्टा नाघिसकेछ । मलाई भने त्यहाँ पुगेको केही मिनेट मात्रै भएको महसुस थियो । मेसेन्जरको आवाज कुनै पनि कोणबाट प्रेमिल थिएन । त्यो प्राविधिक थियो । डिजिटल बोलावट थियो त्यो । मेरा खुट्टा घरतर्फ मोडिए । पाइला डिजिटल गतिमा चलिरहेका थिए ।

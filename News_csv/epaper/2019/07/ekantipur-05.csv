शीर्षक,विवरण
बालुवाटार जग्गामा लेनदेन,"नेकपाका महासचिव विष्णु पौडेलका छोरा नवीनका नाममा दुई कित्ताको करिब करिब आठ आना छ । यो जग्गा मिलेमतोबाटै ढकालले पौडेललाई दिएको भनी आलोचना हुँदै आएको छ । शोभाकान्त र उमा ढकालका नाममा ५ कित्ता छ, जुन करिब २२ आना हो । ढकालका छोरा विवेकका नाममा ३ कित्ता जग्गा छ । त्यसको क्षेत्रफल झन्डै दुई रोपनी छ । अर्को ३ कित्ताको सात आना पनि शोभाकान्तकै नाममा छ । मीनबहादुरले भाटभटेनी डेभलपमेन्ट प्रालिका नाममा १० कित्ता राखेका छन् जुन ३ रोपनी ९ आना छ । सरला गुरुङका नाममा ४ रोपनी १४ आना जग्गा छ । सरला पनि मीनबहादुरकै परिवारकी सदस्य हुन् ।"
मनाङे प्रवेशको नेकपाभित्रै विरोध,यसअघि गत फागुनमा मात्रै धनुषा अदालतले उनलाई जनकपुर विस्फोटमा दोषी ठहर गरी जन्मकैदको फैसला सुनाएको थियो । तत्कालीन एमालेनिकट मानिने गुन्डागर्दीमा संलग्न चक्रे मिलन सम्पत्ति शुद्धीकरणको मुद्दामा थिए । तत्कालीन एमालेनिकट रमेश बाहुन अहिले कर्तव्य ज्यान मुद्दामा जेल सजाय भोगिरहेका छन् ।
रोपोमै कुद्यो डोजर,"उनले आफूहरू पनि त्यही सिँचाइ र खानेपानीका उपभोक्ता भएको बताउँदै क्षति भएका संरचना पुनर्निर्माण गर्ने सहमति भइसकेको दाबी गरे । धनगढीबाट सिँचाइ र खानेपानी पाइप मगाइसकेका छौं । ५ दिनभित्र सबै मर्मत गरिदिने भनिसकेका छौं, उनले भने ।साढे आठ किमि लामो उक्त सडक निर्माण क्रममा खप्तड छान्ना गाउँपालिकाको धानखोला, जागासैन, धन्नासी, धोडाखेत, कोटेखोलादेखि हलसारे, खोडी खेल्नालगायत ठाउँका सिँचाइ कुलोमा क्षति पुगेका कारण ती सबै क्षेत्रको रोपाइँ प्रभावित भएको भगाडी तिउने राजकोट खानेपानी आयोजनाका सचिव थापाले बताए । उनका अनुसार साविक कालुखेती गाविसका विभिन्न ठाउँमा बनेका सिँचाइका शाखा लाइनहरूमा पनि सडकले क्षति पुर्याएको छ ।"
"प्रधानमन्त्रीज्यू आउनुस्, मास्क नलगाई मेरो स्कुटीमा वनस्थली जाऔँ",टेन्डरको मापदण्डमा तोकिएभन्दा कमसल भएकाले ती बस सञ्चालनमा आएका छैनन् । संस्कृति मन्त्रालयले ती बसमा १७ वटा कैफियत भेटिएको भन्दै आपूर्तिकर्ता कम्पनीलाई फर्काएर नयाँ ल्याउन निर्देशन दिइसकेको छ । सांसद शाहीले ती विद्युतीय बसका विषयमा पनि यातायातमन्त्री महासेठसित प्रश्न गरेकी थिइन् । विद्युतीय बस कहाँ छन् ? तिनका लागि ब्याट्री चार्जिङ स्टेसन निर्माणको काम के भइरहेको छ ? उनले सोधिन् । जवाफमा मन्त्री महासेठले विद्युतीय बस कहाँ छन् भन्ने विषयमा आफ्नो मन्त्रालय जानाकार नरहेको बताए ।
जिप खस्दा ३ को मृत्यु,जिप उकालामा एक्कासि रोकिएर पछाडि गुडेको र छेउको पर्खाल भत्काएर खसेको यात्रु ईश्वरीप्रसाद भुसालले बताए । मृतक रुद्रप्रसाद उनका भतिजा हुन् भने सुमन्त भाइ । गाडी ओट नाघेर खसेको प्रहरी नायब उपरीक्षक प्रकाश विष्टले बताए । सडक तल छाँगोजस्तो भीर छ । खोलामा बजारिँदा गाडी टुक्रैटुक्रा भएको छ । इन्जिन छुट्टिएको छ । गाडी धेरै पुरानो भएर उकालामा चढ्न नसक्दा दुर्घटना भएको हुन सक्ने विष्टले बताए । १४ सिटको गाडीमा ९ जना यात्रु थिए ।
हरियो स्टिकरका गाडी नै प्रदूषित,"हरियो स्टिकर लिन गाडीसँगै सवारी चालक पनि लाइन बस्नुपर्छ । तर बिचौलियाका माध्यमबाट स्टिकर लिँदा घरमै आइपुग्ने अवस्थाले प्रदूषण नियन्त्रण हुन नसेको उनको बुझाइ छ । त्यसैले हरियो स्टिकर प्रणालीलाई प्रभावकारी बनाउन गरिएको अनुगमनबाट खासै गतिलो नतिजा आउन नसकेको उनले बताए । विदेशमा जस्तो नेपालमा पनि यातायात विभागले सरकारी मान्यताप्राप्त वर्कसपलाई हरियो स्टिकरको जिम्मा दिएर विभागले अनुगमन मात्र गर्ने हो भने प्रदूषण र स्टिकर दुवै व्यवस्थित हुने उनको भनाइ छ । उपत्यकामा ८० प्रतिशत दुईपांग्रे सवारीसाधनले पनि प्रदूषण गर्छन्, तुलाधारले भने, यस्ता सवारीका लागि पनि नियमकानुन ल्याउनुपर्छ । प्रदूषण कम गर्न सार्वजनिक सवारीलाई विस्तारै विस्थापित गरी विद्युतीय सवारी प्रयोगमा जोड दिनुपर्ने उनले बताए ।"
विद्युतीय सवारीलाई अनुमति माग,सुन्न नसक्नेलाई लाइसेन्स माग समितिले ऐन संशोधन गरेर सुन्ने क्षमता नभएकालाई पनि सवारीचालक अनुमति दिन सरकारलाई निर्देशन दिएको छ । २०६९ मा सर्वोच्च अदालतले कानुन बनाएर सुन्न नसक्नेलाई लाइसेन्स दिनुपर्ने फैसला गरे पनि हालसम्म सुनुवाइ नभएको सभापति खड्काले बताइन् । सांसद गणेश पहाडीले सुन्न नसक्नेलाई सवारी लाइसेन्सको व्यवस्था गर्नुपर्ने माग गरेका थिए । सांसद रामबहादुर विष्टले सुन्न नसक्नेलाई लाइसेन्स जारी गर्न दिइएको फैसला कार्यान्वयनमा ढिलाइ भएको प्रति आपत्ति प्रकट गरेका थिए । मन्त्री महासेठले यसबारे ऐन संशोधन भइरहेको बताए । राष्ट्रिय बहिरा महासंघका प्रतिनिधि दिनेश श्रेष्ठले अदालतको फैसला कार्यान्वयनका लागि २५ पटकभन्दा बढी विभिन्न स्थानमा धाएको बताए ।
लिबिया बम विस्फोटमा नेपालीको मृत्यु,"लिबियाको त्रिपोली र मिश्राता हुँदै इटाली छिराइदिने र आकर्षक जागिर मिलाइदिने भन्दै राईले पीडितलाई प्रतिव्यक्ति ५ देखि ८ लाख रुपैयाँ उठाएका थिए । प्रहरीका अनुसार उनले पीडितलाई भारतको नयाँदिल्ली हुँदै पर्यटक भिसामा दुबई, ट्युनिसया र लिबिया पुर्याएका थिए । ब्युरोको अनुसन्धानले काठमाडौंमा रहेर मान्छे खोज्ने र रकम उठाउने काममा संग्लन राईले दिल्लीस्थित भारतीय र पाकिस्तानी एजेन्टको सहयोगमा मानव तस्करीको सञ्जाल चलाएको देखिन्छ ।"
विधेयकमा केन्द्रको निर्देशनप्रति आपत्ति,"प्रदेशसभाका तर्फबाट प्रदेशसभा सचिव दुर्लभकुमार पुन मगरद्वारा पठाइएको सुझावमा भनिएको छ, विधेयकको सार नै संघीयता कार्यान्वयन गर्नुभएकाले प्रस्तावनालगायत विधेयकका दफामा उक्त सार झल्कनुपर्छ । तीनै तहबीचको अन्तरसम्बन्ध विकेन्द्रीकरणभन्दा पनि अकेन्द्रीकरणमा आधारित हुनुपर्छ । समन्वय परिषद्लाई शक्तिशाली, प्रभावकारी र कामकाजी बनाइनुपर्छ । त्यस्तै, संघीयतालाई पूर्णतः कार्यान्वयन गर्न प्रदेश तहलाई अधिकारसम्पन्न बनाइनुपर्छ ।केन्द्रले स्थानीय तहहरूसँग समन्वय गर्नुपरे प्रदेश सरकारमार्फत गर्नुपर्ने माग प्रदेश ५ को छ । प्रदेशसभाले १७ वटा बुँदा लिपिबद्ध गरी विधेयकको विभिन्न दफामा संशोधनको माग गरेको छ । संघीयता कार्यान्वयनका लागि महत्त्वपूर्ण मानिएको यस विधेयकमा सरोकारवाला सबैको रायसुझाव लिइने समिति सभापति परशुराम मेघी गुरुङले बताए । प्रदेशसभा ५ बाट सुझाव आएका छन्, अन्यबाट पनि अपेक्षित छ, उनले भने, समय मिलाएर प्रदेशस्तरमै पुगेर पनि छलफल गर्ने तयारीमा छौं ।"
पूर्वमहानिरीक्षक ठकुरी जेल चलान,"(काठमाडौं)  मुद्दा पुनरावलोकनको निवेदन सर्वोच्च अदालतले अस्वीकार गरेपछि नेपाल प्रहरीका पूर्वमहानिरीक्षक रमेशचन्द ठकुरी बिहीबार राजधानीको डिल्लीबजार सदरखोर कारागार चलान भएका छन् । जेलबाहिरै बसेर मुद्दा पुनरावलोकन गरिपाऊँ भन्ने ठकुरीको निवेदनलाई अदालतले अस्वीकार गरेको हो । तत्कालीन प्रधानन्याधीश सुशीला कार्कीको बेन्चले २०७४ सालमा सुडानको डार्फरस्थित नेपाल प्रहरीको संयुक्त राष्ट्रसंघीय मिसनका लागि बन्दोबस्ती सामान (एपीसी) खरिदमा भ्रष्टाचार गरेको ठहर गर्दै ठकुरीलाई एक वर्ष कैद र ४० हजार रुपैयाँ जरिवाना तिराउने फैसला गरेको थियो । भ्रष्टाचारी ठहर भएपछि दुई वर्षदेखि फरार ठकुरी धरौटी राखी जेलबाहिरै बसेर मुद्दा पुनरावलोकन गर्न निवेदन लिएर बिहीबार सर्वोच्च अदालत गएका थिए । सर्वोच्चले सुडान घोटालामा ठकुरीसहित पूर्वआईजीपीद्वय ओमविक्रम राणा, हेमबहादुर गुरुङ, पूर्वअतिरिक्त महानिरीक्षक (एआईजी) श्यामसिंह थापा र दीपकसिंह थाङदेनलाई समेत भ्रष्टाचारी ठहर गरेको थियो । सर्वोच्चले राणालाई दुई वर्ष कैद, ५० हजार रुपैयाँ जरिवाना, गुरुङ र ठकुरीसहित एआईजीलाई एकएक वर्ष कैद र जनही ४० हजार रुपैयाँ जरिवाना हुने फैसला गरेको थियो । ठकुरीबाहेक अरू सबै जना कैद सजाय भुक्तान गरेर छुटिसकेका छन् । अख्तियार दुरुपयोग अनुसन्धान आयोगले एपीसी खरिद प्रकरणमा ४४ करोड रुपैयाँ घोटाला भएको निष्कर्षसहित पूर्वआईजीपी, पूर्वएआईजी र ठेकेदार मनोज भारतीविरुद्ध मुद्दा दायर गरेको थियो ।"
ईपीजीबारे भारतमै फरक बुझाइ,"ईपीजीका सम्बन्धमा भारतीय पक्षबाट भएको ढिलाइमा संयुक्त प्रतिवेदनप्रति भारतीय सुरक्षा निकायहरूको रिजर्भेसनलाई पनि प्रमुख कारण ठानिएको छ । ईपीजी प्रतिवेदन तयार पार्ने क्रममा नेपाली पक्षले राखेका १९५० सन्धिलगायतका सबै विषयमा परिमार्जनका लागि तयार भएको भारतले आतंकवाद, उग्रवाद, नक्कली नोट, लागूपदार्थ ओसारपसारलगायतका सुरक्षासँग जोडिएका विषयमा अडान राखेधको थियो ।"
सार्वजनिक विद्यालयका कर्मचारीलाई पोसाक भत्ता,"सशस्त्र द्वन्द्वमा घाइते भई अपांगता भएका व्यक्तिहरूको अपांगता प्रतिशत निर्धारण तथा पुनरावलोकन (प्रथम संशोधन) कार्यविधि, २०७६ तथा माओवादी सेनाका घाइते अपांग लडाकुहरू, सशस्त्र द्वन्द्व, ऐतिहासिक जनआन्दोलन र मधेस आन्दोलनमा अपांग भएकाको पुनःस्थापना र हेरचाह (प्रथम संशोधन) निर्देशिका, २०७६ स्वीकृत गरिएको छ । क्यासिनो (चौथो संशोधन) नियमावली, २०७५ स्वीकृत गरिएको सञ्चारमन्त्री बाँस्कोटाले बताए ।"
२२ हजार फार्मेसी निरीक्षणलाई १५ जना,"डा ढकाल भन्छन्, निरीक्षण गर्दा शंका गुणस्तरमा शंका लागेका औषधिलाई हामी ल्याबमा ल्याएर परीक्षण गछौं । प्रमाणित भएका फिर्ता मागेर बजारमा त्यो औषधि खपत हुनबाट रोक्ने प्रयास गर्छौं । निरीक्षण प्रभावकारी हुन नसकेकै कारण फिर्ता मागेका कतिपय औषधि अझै बजारमा बिक्री हुने गरेको उनले बताए ।"
सामूहिक तरकारीखेतीमा युवा,नुवाकोटमा तरकारीखेती गरेर विदेश जाने युवालाई स्वदेशमै केही गर्न सकिन्छ भनेर देखाउन साथीहरूको टिम बनाएर खेतीमा लागेको अध्यक्ष धमलाले बताए ।
गोली प्रहारबाट वडा सदस्य घाइते,गाम्दामा सञ्चालित कुमार चेपाङ छात्रावासमा बस्ने २ जना चेपाङ किशोरीलाई बलात्कार प्रयास गरेपछि मुद्दा लागेर फरार रहेका इन्द्रले नै दुईनाले भरुवा बन्दुकले गोली प्रहार गरेको प्रारम्भिक सूचना प्राप्त भएको प्रहरीले जनाएको छ । बलात्कार मुद्दामा आफूलाई पक्राउ गर्न प्रहरीलाई सहयोग गरेको रिसइबीमा गोली हानेको हुन सक्ने परिवारजनले बताएका छन् । जिल्ला प्रहरी कार्यालयले प्रहरी निरीक्षकको कमान्डमा घटनाको छानबिन गर्न खटाएको जिल्ला प्रहरी प्रमुख राजकुमार बैदवारले बताए ।
दुर्घटनामा एकको मृत्यु,सामान्य घाइते भएका चालक स्थानीय दिवाकर ढकाललाई प्रहरीले नियन्त्रणमा लिएको छ । चालकसँगै २४ वर्षीय विनु सुनार र उनकी ४ वर्षीय छोरी कपिया सुनार पनि सामान्य घाइते छन् । सदरमुकामवाट व्यापारिक सामान र व्यापारी बोकेर जाँदै गरेको बा५ख ९७५० नम्बरको मिनी ट्रक ज्वालामुखी ६ गैरीगाउँमा सडकबाट अनियन्त्रित भई १५ मिटर तल खसेको थियो ।
नगरद्वारा २१ जना सम्मानित,"रामेछाप (कास) मन्थली नगरपालिकाको पाँचौं नगरसभाले विभिन्न २१ जनालाई नगद पुरस्कारसहित बिहीबार सम्मान गरेको छ । सम्मानित हुनेमा विषयगत शाखाका कर्मचारी लोकेन्द्र बुढाथोकी, सुभास काफ्ले, शिव कार्की रहेका छन् । त्यसैगरी सम्मानित हुनेमा नगरमा कृषि तथा पशुपालनको क्षेत्रमा अगुवा किसान, स्वास्थ्य स्वयंसेविका, खेलाडी लगायत छन् । आआफ्नो क्षेत्रका उत्कृष्ठलाई नगरप्रमुख रमेशकुमार बस्नेतले जनही ५ हजार, प्रमाणपत्र प्रदान गरेका थिए । नगरसभाले आगामी आर्थिक वर्ष ०७६७७ का लागि प्रस्तावित नीति तथा कार्यक्रमलाई परिमार्जनसहित पारित गरेको छ । पारित नीति तथा कार्यक्रम केही दिनमा सार्वजनिकीकरण गर्ने नगरपालिकाले जनाएको छ ।"
ट्यांकीडिप बोरिङ निर्माण,"हेटौंडा (कास) संघीय खानेपानी ढल तथा व्यवस्था आयोजना र हेटौंडा खानेपानी व्यवस्थापन बोर्डको संयुक्त लगानीमा हेटौंडाका विभिन्न वडामा पानी भण्डारण गर्ने ट्यांकी र डिप बोरिङको निर्माण कार्य सुरु हुने भएको छ । हेटौंडा उपमहानगरपालिका२ हरिकुञ्जमा ५ सय घनमिटर क्षमताका भूमिगत ट्यांकी निर्माण गरिने भएको छ । यसैगरी, वडा ५ रुद्रेश्वर क्षेत्रमा ५ सय घनमिटर र १५ मा पनि ५ सय घनमिटरको भूमिगत ट्यांकी निर्माण गर्न लागेको बोर्डका कार्यकारी निर्देशक सुदर्शन ढकालले बताए । त्यसैगरी, वडा१० मा ४ सय ५० घनमिटर क्षमताको ओभरहेड ट्यांकी निर्माण हुने भएको छ । ढल तथा व्यवस्था आयोजना र खानेपानी व्यवस्थापन बोर्डको लगानीमा वडा४ टीसीएन, वडाहरू ७ र ८ मा गरेर चार डिप बोरिङ खन्न लागिएको छ ।"
जामको विकल्प किनारैकिनार,"उनका अनुसार यसले एउटा बस्ती र खोलाको बीचमा सीमाको काम गर्छ । किनारहरू अतिक्रमण हुनबाट रोक्छ । खोला र बस्ती छुट्याउँछ, बाढी आउँदा सडकमा पानी चढन थालेपछि स्थानीय सचेत हुन्छन्, उनले भने, नदी किनारमा हिँडडुल गर्न सहज हुन्छ । उनले कुनै पनि कुराको समाधान निकाल्न खोज्दा त्यसको राम्रो व्यवस्थापन गर्न जरुरी रहेको बताए ।"
पार्किङ न फुटपाथ,"सडकको बाटो भएर समूहमा ४५ जना हिँडदा सवारी आवागमनमा समेत समस्या हुँने ललितपुर बालकुमारीदेखि चाबहिल, गोपीकृष्ण हलसम्म नेपाल यातयात बस चालक सिहंबहादुर श्रेष्ठले बताए । यस क्षेत्रमा सडकभन्दा फुटफाथ देख्दा ठूलो देखिन्छ, उनले भने, सडक छेउ भए बसमा ठोकिएलाझैं गरी पैदलयात्रु हिँड्छन् । सडक मापदण्डअनुसार, व्यस्त ठाउँमा १५ मिटर फुटपाथ हुनुपर्छ ।"
पशुपतिमा धमाधम कंक्रिट,"यहाँ कंक्रिटका संरचना बनाउनु सर्वोच्च अदालतको आदेश र युनेस्कोको चेतावनीविपरीत छ । सर्वोच्च अदालतका न्यायाधीशद्वय दीपककुमार कार्की र सपना मल्ल प्रधानको संयुक्त इजलासले विश्व सम्पदामा सूचीकृत पशुपतिको धार्मिक, सांस्कृतिक मान्यताविपरीत निर्माण भइरहेकाले त्यसलाई रोक्न गत माघ २३ मा अन्तरिम आदेश दिएको थियो । अधिवक्ता दीपकविक्रम मिश्रले दिएको रिट निवेदनको सुनुवाइ गर्दै अदालतले पशुपतिमा निर्माण भइरहेका संरचना प्राचीन स्मारक संरक्षण ऐन, वातावरण संरक्षण ऐन, भूकम्पले क्षति पुर्याएका सम्पदाको संरक्षण एवं निर्माणसम्बन्धी मापदण्ड र म्यानुअल, पशुपति क्षेत्र संरक्षित स्मारक क्षेत्रमा हुने संरक्षण एवं निर्माणसम्बन्धी मापदण्ड, विश्व सम्पदासम्बन्धी महासन्धि र अदालतले यस २०७३ सालमा दिएको परमादेशविपरीत निर्माण भइरहेकाले त्यसलाई रोक्न अन्तरिम आदेश दिएको थियो । यहाँको मापदण्डविपरीत निर्माणले सनातनदेखि चलिए आएको व्यक्तिको धार्मिक आस्था, प्राचीन सम्पदाको संरक्षण, पुरातात्त्विक वातावरणमा समेत असर पुग्न गएको गम्भीर प्रश्न निवेदकले उठाएको इजलासले ठहर गरेको थियो । पशुपतिको मुख्य वन क्षेत्र वनकालीमा पनि कंक्रिट प्रयोग गरेर उद्यान बनाउने काम भइरहेको छ । पुरातत्त्वको अनुमतिबिना कंक्रिटको गेट बनाउन सुरु गरेपछि अभियन्ताले विरोध गरेका थिए । विरोधपछि रोकिएको काम फेरि सुरु भएको छ । गेट बनाउने काम अन्तिम चरणमा पुगेको छ । यहाँ कंक्रिटको गेट बनाउन अनुमति नदिएको विभागले जनाएको छ । वनकालीलाई सफा राख्न कोषले अनुरोध गरेबमोजिम परम्परागत निर्माण सामग्री प्रयोग गर्न अनुमति दिएको भट्टराईले जानकारी दिए ऐतिहासिक र पुरातात्त्विक महत्त्वको वनकाली अहिले कृपालु पार्कका नामले चिनिन थालेको छ । ५ करोड रुपैयाँ लगानीमा वनकालीलाई पार्कमा परिणत गरिएको छ । कृपालुजी महाराजका नेपालका प्रचारक स्वामी हरिदासको अवधारणअनुसार पार्क निर्माण भएको हो । निर्माणको अगुवाइ विद्वत् समाज नेपालले गरिरहेको छ । समाजका अध्यक्ष घनेन्द्र पुरुष ढकालका अनुसार कृपालुका साधकमध्येबाट पैसा उठाएर यो पार्क बनाइएको हो । यो नेपालककै पहिलो आध्यात्मिक पार्क भएको ढकाल बताउँछन् । उद्यानभित्र सानासाना बाग, बगैंचा, वाटिका र कुञ्ज निर्माण गरिएका छन् । यस्ता संरचनाले शिव, राम र कृष्णसँग नाता जोडेका छन् । वैदिक दर्शन र भगवान्सँगको तादाम्यतालाई जीवन्त बनाइएकै हुनाले यो परियोजना एउटा विलक्षण आध्यात्मिक उद्यान बनेको छ, ढकाल भन्छन् ।"
प्राचीनता बाँकी रहेन,"सिमेन्ट ढुंगालगायत प्रयोग गरे पार्क बनाइएपछि यहाँको प्राचीनता बाँकी नरेहेको भन्दै स्थानीय बासिन्दाले आपत्ति जनाएका छन् । शिवको भूमिमा अरूको नाम राखेको भन्दै विरोध गरेका छन् । यो शिवभूमि हो । पशुपति नै नाम काफी छ, पशुपतिका पुजारी केदार भण्डारी भन्छन्, पशुपति क्षेत्रमा कहीं सुमार्गी नाम राखिन्छ । कहीं कृपालु राखिन्छ । दाता पनि अनेक स्वार्थले आएका छन् । वनकाली देवी यहाँको मुख्य पीठ हो । वनकालीको प्रसिद्धि लिच्छविकालदेखि नै रहेको भण्डारी बताउँछन् । वनकालीको पादपीठमा लिच्छवि लिपिको लेख छ । सातौं शताब्दीमा अंशु बर्माकी पत्नी श्रीकलहाभिमानीको निगाह पाएर अमृत बर्माले वनकालीको निर्माण गरेको उल्लेख छ । वनकाली अब वनकाली रहेन, भण्डारी भन्छन्, अब कृपालु पार्कले चिनियो । यो प्राचीन इतिहास मेटियो । पशुपतिमा एकपछि अर्को गर्दै पहिचान मेटाउने षडयन्त्र भइरहेको छ ।"
चोरी आरोपमा दुई पाकिस्तानी पक्राउ,"काठमाडौं (कास) मनी एक्सेन्जरबाट साउदी रियाल साटने बहानामा ९ सय डलर, ३ हजार साउदी रियाल र १४ सय चिनियाँ मुद्रा चोर्ने दुई पाकिस्तानीलाई महानगरीय प्रहरी अपराध महाशाखाले पक्राउ गरेको छ । प्रहरीले मोहसिन खान र पूजा मोहसिन खानलाई राजधानीको झोंछेबाट पक्राउ गरेको हो । पक्राउ परेकाहरू यसअघि पनि चोरीमा संग्लन रहेको प्रहरीले जनाएको छ । उनीहरू वैशाख २९ गते भक्तपुरको सूर्यविनायकमा रहेको आरके इलेक्ट्रोनिक्सबाट ३० हजार, सोही दिन लोकन्थलीको हेका किचन स्टोर्सबाट ७० हजार र राइजिङ स्पोर्टस ग्यालरीबाट १ लाख ५० हजार चोरी गरेको आरोपमा पक्राउ परी वैशाख ३१ गते जनही ५० हजार धरौटीमा छुटेका थिए ।"
स्थानीय सेवा ऐन जारी गर्नुपर्ने युनियनको माग,काठमाडौं (कास) स्थानीय तहमा कार्यरत कर्मचारीहरूको व्यवस्थापनका लागि यथाशिघ्र स्थानीय सेवा ऐन जारी गर्नुपर्ने कर्मचारीले माग गरेका छन् । स्थानीय तह कर्मचारी युनियनले स्थानीय तहको निर्वाचन भएको दुई वर्ष बितेपनि तहका लागि कर्मचारी केन्द्रले विज्ञापन खुलाउन पहल गर्ने बताएको छ । राजधानीमा सम्पन्न राष्ट्रिय भेलाबाट काठमाडौं घोषणापत्र २०७६ सार्वजनिक गर्दै उनीहरूले यस्तो माग गरेका हुन् ।
नक्कली लाइसेन्स बनाउने पक्राउ,"काठमाडौं (कास) महानगरीय प्रहरी अपराध महाशाखा र महानगरीय ट्राफिक प्रहरी महाशाखाको संयुक्त टोलीले नक्कली लाइसेन्स बनाउने काममा संलग्न ४ जनालाई पक्राउ गरेको छ । महाशाखाले ललितपुर धोबीघाट बस्ने मुनालकुमार मोक्तान, काठमाडौंको चाबहिल बस्ने राजेशकुमार श्रेष्ठ, तिलगंगा बस्ने राधेश्याम नगरकोटी र कागेश्वरी मनहरा बस्ने रुपेन्द्र दर्जीलाई समातेको हो । उनीहरूले यातायात व्यवस्था विभागबाट स्मार्ट लाइसेन्स बनाइदिने भन्दै नक्कली सवारीचालक अनुमतिपत्र बनाउँदै आएको प्रहरीको भनाइ छ ।"
अपांग आयोगको माग,"काठमाडौ (रासस) दृष्टिविहीन अपांग तथा असहायले राष्ट्रिय अपांग आयोग गठन गर्नुपर्ने माग गरेका छन् । बिहीबार राजधानीमा दृष्टिविहीन अपांग तथा असहाय आन्दोलन संघर्ष समितिले आयोजना गरेको पत्रकार सम्मेलन गरी आयोग गठन हुनुपर्ने माग राखेको छ । उनीहरूले दृष्टिविहीन अपांग तथा असहायका लागि रोजगारीको व्यवस्था गर्नपर्ने, व्यवस्थापनका लागि छुट्टै मन्त्रालयको व्यवस्था गर्नुपर्ने जस्ता माग छन् । दृष्टिविहीन अपांग आन्दोलन संघर्ष समितिको संयोजक रामकुमार खातीले राज्यले अपांग असहायको माग पूरा नगरेपछि बाध्य भएर आन्दोलनमा जान परेको बताए ।"
हुड्केलीलाई होस्टे हैंसे,"हामीले झकझक्याउन छाड्नु हुँदैन स्थानीय सरकारको एउटा दायित्व हो, रैथाने संस्कृतिको जगेर्ना गर्नु । यसका लागि उनीहरूले विद्यालय तहमा यसबारे सिकाउन सक्छन् । संस्कृति संरक्षण र पुस्ता हस्तान्तरण दुवैका लागि यसको खाँचो छ । हाम्रा कक्षाहरूमा संसारका कहाँकहाँको पढाइ हुन्छ, आफ्नै गाउँठाउँको संस्कृति किन नसिकाउने ? राज्यले संस्कृति संरक्षणका उपाय अपनाउनुपर्छ स्थानीयस्तरमा सांस्कृतिक केन्द्र खोलेर, मेलाहरू गरेर, सिकाइ केन्द्रहरू चलाएर ।"
विशिष्टलाई विलासिता,"१० वर्ष जनयुद्ध गरेर आएको माओवादीले समेत राजनीतिलाई व्यवसाय बनाए । अहिले हिजोका पूर्वलाई दिइयो भने त्यो सुविधा भोलि आफैले प्रयोग गर्न पाइयो । अमेरिकी राष्ट्रपति अवकाश पाएको भोलिपल्ट सबै सरकारी सेवासुविधाबाट अलग भएर आफ्नो फर्म हाउसमा काम गरेको समाचारले विश्व हल्लियो । पाकिस्तानी प्रधानमन्त्री सपथ लिएपछि पहिलादेखि पाउदै आएको सुविधा सबै कटौती गरेर सेनाका ब्यारेकमा बसेको समाचार हाम्रा उच्च वर्गले पनि सुनेको हुनुपर्छ । आदर्शका भाषण गरेर मात्र देश बन्दैन, त्यसका लागि त्याग, बलिदान पनि चाहिन्छ । मैले १४ वर्ष जेल जीवन बिताएँ भनेर त्यसैको ब्याज खाइरहन त भएन नि ? केही त गर्नुपर्यो नि ? पुरुषोत्तम घिमिरे, जोरपाटी, काठमाडौं"
निगम किन चाहियो ?,"सरकारलाई नेपाल वायुसेवा निगम यतिखेर सेतो हात्ती सावित भएको छ । २०१५ सालमा स्थापित निगम अब आम नेपालीलाई आवश्यक नभएको पुष्टि स्वयंले गरेको छ । यो त मात्र सरकारलाई भ्रष्टाचार गर्ने, कर्मचारीलाई राजनीति गर्ने थलोको रूपमा विकास भइसकेको छ । अब निगम कर्मचारीलाई दिनुपर्ने दायित्व दिई बिदा गर्दा सान्दर्भिक हुनेछ । किनकि अब वायुसेवा निगम चलाउनु भनेको जनताले तिरेको करको दुरुपयोग मात्र हो । यतिखेर विभिन्न कम्पनीलाई निगमले तिर्नुपर्ने ब्याज नै दुई अर्बभन्दा बढी छ । निगमको कुल सम्पत्ति ५० अर्ब हाराहारीमा होला । तिर्नुपर्ने साँवा नै ३७ अर्बभन्दा बढी छ, जसमा सरकार जमानी बसेको छ । अब आम नेपालीका लागि यो भ्रष्टाचारको थलो किन चाहियो ? सधैं आन्तरिक किचलोमा रुमलिएको निगम उठ्न सक्ने अवस्थामा छैन । रामकृष्ण बराल, जोरपाटी२, काठमाडौं"
अनैतिकताको पराकाष्ठा,"विश्वविद्यालयलाई संरक्षण गर्ने कुलपति प्रधानमन्त्री अरे । विश्वविद्यालयदेखि राष्ट्रिय अनुसन्धान केन्द्रहरूसम्म प्रधानमन्त्रीले ओगटेपछि गतिलो उत्पादन त सम्भवै हुँदैन । भन्सारका हाकिम, करका हाकिम, प्रहरीका हाकिम भ्रष्ट भए सुधार्ने उपाय लाग्ला, तर न्यायालयका न्यायाधीश, विश्वविद्यालयका प्राध्यापक र सुरक्षाको जिम्मा लिएका सेनापति भ्रष्ट भएपछि भने राष्ट्र उँभो लाग्दैन । केदारनाथ त्रिपाठी, बूढानीलकण्ठ, काठमाडौं"
"सरकार, हेक्का होस्","आइफा आयोजना गर्न राज्यकोषबाट झन्डै एक अर्ब रकम खर्च गर्ने सरकारी तयारी व्यापक विरोधका बाबजुद अन्ततः सरकार पूर्वनिर्णयबाट पछाडि हट्यो । जुन एक हदसम्म सकारात्मक कदम हो । यो घटना सरकारका लागि एउटा सबक पनि हो । नेपालको कला, संस्कृतिलाई प्रबर्द्धन गर्न ठोस कदम नचाल्ने तर विदेशीहरूको कार्यक्रमका लागि मरिहत्ते गर्ने मानसिकता दास मनोवृत्ति हो । केही समय पहिला गुठी विधेयक सन्दर्भमा भएको आन्दोलनको कारण सरकार बाध्य भएर विधेयक फिर्ता लिएको थियो । दुई तिहाइको सरकारका पछिल्ला निर्णयहरूले जनता आक्रोशित बनेका छन् । कुनै पनि काम गर्दा त्यसको दूरगामी असर के हुन्छ ? भन्ने हेक्का नराख्ने अदूरदर्शी नेतृत्वले नेपाललाई समृद्ध बनाउला भन्ने विश्वास गर्न सकिँंदैन । मन्त्रीहरूले कुनै पनि विधेयक पेस गर्नुभन्दा पहिला सरोकारवालाहरूसँंग छलफल नगरिकन दुई तिहाइको दम्भ प्रस्तुत गर्दा आफ्ना निर्णयहरूबाट पछाडि हट्नुपर्ने अवस्था सिर्जना भएको छ । यसले स्थिर सरकार भएपछि देश विकासको गतिमा अगाडि बढ्नेछ भन्ने जनविश्वासमाथि प्रहार गरेको छ । कुनै पनि विषयमा काम गर्दा दूरदर्शिता नहुने हो भने आइफा र गुठी विधेयकको सन्दर्भमा भएजस्तै विरोध र आन्दोलनको सामना गर्नुपर्ने हुनसक्छ । अतः बेलैमा हेक्का होस्, सरकार । कृष्ण न्यौपाने, काठमाडौं"
'मेरो दोष छैन',"२०७६ जेठ १४ गते प्रकाशित न्याय माग्दै राधिका समाचारमा उल्लेखित विषयमा मेरो ध्यानाकर्षण भएको छ । समाचार भ्रामक र मनगढन्ते भएकाले मेरो मानमर्दन गर्ने उद्देश्य राखी प्रकाशित भएको लाग्छ । यसबारे यथार्थ यस्तो हो ।म भुवनबहादुर अधिकारी २०४० सालदेखि नेपाली सेनाको अधिकृत क्याडेटबाट सेवा प्रवेश गरी विभिन्न समयमा स्वदेश एवं विदेशबाट तालिम लिई तहतह पदोन्नति हुँदै २०७४ देखि लेखा उपरथी पदमा कार्यरत छु । ३५ वर्षे सेवा अवधिमा आफू कार्यरत संस्था एवं देशको हित चिताई इमानदारपूर्वक कार्य सम्पादन गरी आएको राष्ट्रभक्त सिपाही हुँ । मैले आफ्नो जीवनकालमा अरू कसैको हकहितमा असर पर्ने काम आजसम्म गरेको छैन । नोकरीको दौरान २०५८ सालमा संकटकाल लागेपछि हेटौंडामा कार्यरत रहँदा द्वन्द्वकालमा सुरक्षा निकायलाई गोप्य सूचना दिने काम राधिकाको थियो । मैले सोही रूपमा उनलाई निजको मामा पर्ने राजकुमार बर्तौलामार्फत चिनेको हुँ । उनलाई यौनदासी बनाएको एवं सो कुरा अरूलाई भने मारिदिन्छु भन्ने धम्की दिएको, दुई वर्षपछि जबर्जस्ती विवाह गरेको, काठमाडौंको बुद्धनगरमा डेरामा राखी कुटपिट गरेको, पाठेघर खसी उपचारसम्म गर्न नसकी राक्षसले जिन्दगी नै बरबाद पारिदिएको, सो विषयमा उजुर गर्न हदम्याद नभएकाले कानुनी सल्लाहकारको सल्लाहअनुसार मानाचामल मुद्दा दर्ता गरी सो मुद्दा हाल सर्वोच्च अदालतमा विचाराधीन छ भन्ने व्यहोराबाहेक अन्य सम्पूर्ण व्यहोरा कपोलकल्पित हुन् । मेरो अपमान गरी सामाजिक प्रतिष्ठा गिराउने बदनियतले प्रकाशित भएको समाचार हो ।समाचारमा राधिका आफू सतिसावित्री र म बदमास हो भन्ने देखाउन खोजिएको छ । २०५६ सालमा मैले राधिकालाई थुतेर लगेको भनिएको छ । जबकि राधिका गौतम वादी र उनका तत्कालीन पति प्रह्लाद चौलागार्इं प्रतिवादी भएको सम्बन्धविच्छेद मुद्दाकै कागजातमा २०५६ साल माघमा मागीविवाह गरेको र २०६० मंसिर ४ गते मकवानपुर जिल्ला अदालतबाट सम्बन्धविच्छेद हुने ठहरी फैसला भएको देखिन्छ । भुवनबहादुर अधिकारी, उपरथी, (लेखा), नेपाली सेना, भद्रकाली, काठमाडौं"
धेरै गुम्सिए विस्फोट,"एकीकरण प्रयास आरम्भ भएदेखिको नेकपाको उकुसमुकुस एक कान दुई कान हुँदै यतिबेला मैदानमै छरपष्ट भएको छ । आफूले प्रधानमन्त्रीको पद प्रचण्डलाई सुम्पनुभन्दा बरु मध्यावधि निर्वाचनमा जानसक्ने ओलीको चेतावनी एकातिर छ भने प्रचण्डको शेरबहादुर देउवासँगको साँठगाँठ बढ्नुले पुनः विगत दोहोरिएर माओवादी नेकपाबाट अलग भई कांग्रेससँग मिलेर सरकार बनाउने खेल नखेलिएला भन्न सकिन्न । सुजन देवकोटा, पालुङटार४, गोरखा"
विपद् निम्त्याउने विधेयक,"प्राकृतिक विवद् व्यवस्थापन कार्यमा समेत अलमल, असक्षम तथा ढिलासुस्ती हुने मुलुकमा आणविक भट्टी चुहावटले ल्याउन सक्ने विपत्तिबारे अहिले कल्पना पनि गर्न सकिंँदैन । तसर्थ यो सम्भावित त्रासदी निम्त्याउने विधेयकको विरोध अपरिहार्य छ । लोकतन्त्रमा सरकारले जनहित अनुकूल कार्यसम्पादन गरेर विरोध निरुत्साहित गर्छ । हामीकहाँ उल्टो भएको छ । नागरिक समाजको शिथिलताले गर्दा शान्तिपूर्ण विरोध अभियान सशक्त हुनसकेको छैन । आणविक भट्टी चुहावटको सम्भावित खतराबाट सर्वसाधारणलाई अवगत गराउन पनि शान्ति आन्दोलनको थाल्न जरूरी छ । सञ्चार माध्यमहरूले जनचेतना फैलाउने उद्यम गर्नु पर्छ । शान्ति अभियानले सरकारको उद्देश्य गलत ठहर्याउन सकोस् । समस्या भने हामीकहाँ शान्ति अभियानकर्ताकै अभाव छ । मानव अधिकारकर्मीहरूको निम्ति यो प्रसंग अझै असम्बन्धित छ । केही अपवादका स्वरहरू बाहेक सञ्चार माध्यमसमेत यस संवेदनशील मुद्दाबारे प्रायशः निरपेक्ष रहेको छ । संसद् र संसदीय समितिसमेत दुई तिहाइ मदमस्त सरकारको छायामा परेको छ । विधेयकको दफाहरूले नै सरकारको दुर्नियल स्पष्ट गरेको छ । तसर्थ राष्ट्रिय सुरक्षा तथा मुलुकको अस्मिता साथै भविष्यको त्रासदीपूर्ण स्थितिबाट जोगिन राष्ट्रवादी सरकारको राष्ट्रघाती विधेयक विरुद्ध सशक्त जनमत निर्माण कार्य ढिलो भइसकेको छ ।"
राष्ट्रवाद होइन देशभक्ति,"हामी नेपाली विभिन्न समयमा विभिन्न स्वार्थवश ल्याइएका, बुझाइएका वादहरूमा अल्झिने कि नेपालवाद निर्माण गर्ने ? जहाँ एकअर्काप्रति सम्मान होओस्, एकअर्कालाई भएको अन्यायअत्याचार विरुद्ध संयुक्त आवाज होओस्, एउटाको पीडामा अर्को मौन नरहोस् । यो तबमात्रै सम्भव छ, जब हामी हरेक कुरालाई आलोचनात्मक हिसाबले बुझ्न थाल्छौं, नकि अरूले निर्माण गरिदिएको दृष्टिकोणबाट । त्यसैले आजको आवश्यकता देशभक्ति हो, जहाँ हरेक देशबासीले आफूलाई उत्तिकै महत्त्वपूर्ण र सम्मानित महसुस गर्न सकोस् । लेखक समाजशास्त्री हुन् ।"
निस्सार हुलाक,हुलाकले गन्तव्यमा नपुर्याएका खामले मलाई गरेको नोक्सानी धेरै ठूलो होइन । तर न्यायालयले वितरण गरेको अन्यायले आधारभूत जनतामाथि घात गरेको छ । विश्वविद्यालयले स्थापित गरेको ज्ञानद्वेषी चरित्रले सिंगो नेपाली समाजको बेइज्जती गरेको छ । सुरक्षा संयन्त्रको पहराभित्र सुरक्षित बसेको बेथितिले परिवर्तनकै धज्जी उडाएको छ । यस्ता नाम र दुःखका फेहरिस्त धेरै लामो बनाउन सकिन्छ । आखिर कहरको यो लम्बेतान फेहरिस्त कुन हुलाकमार्फत कसको ठेगानामा कहाँ पठाऊँ ? ताकि सुनुवाइ होस् ।
एसईई नतिजा र शिक्षामा बहस,"एसईईमा अक्षराङ्क प्रणाली (ग्रेडिङ सिस्टम) का आधारमा नतिजा निकालिन्छ । यो लागू गर्नुअघि कम्तीमा पनि शिक्षण र सिकाइ तथा परीक्षण विधिमा तदनुरूप सुधार आवश्यक थियो । तर दुर्भाग्य, यी कुनै कुरामा परिवर्तन नगरी केवल नतिजा प्रकाशनमा ग्रेडिङ सिस्टम अपनाइयो । तसर्थ नतिजाभन्दा पनि यसका अन्तरनिहित कारणहरू पहिचान गरी त्यहींबाट सुधार प्रारम्भ गर्नु आवश्यक छ ।"
कक्षा १११२ को शुल्क कसले तोक्ने ?,"त्यस्तै, परीक्षा शुल्क, कम्प्युटर, स्थानान्तरण प्रमाणपत्र, विशेष प्रशिक्षण (जुडो, मार्सल आर्ट्स, पौडी, गायन, नृत्य), आवास, परिवहन, भोजन शुल्क पनि उल्लेख गरिएको छ । जिल्ला शिक्षा कार्यालयले जिल्लाभित्रका क, ख, ग वा घ श्रेणीका विद्यालयले निर्धारण गर्न पाउने शुल्कको अधिकतम सीमा तोकी शैक्षिक सत्र सुरु हुनुभन्दा तीन महिनाअगावै सूचना प्रकाशन गर्नुपर्ने भनिएको छ ।"
प्राध्यापक अधिवेशनमा विवाद,"प्रतिपक्ष कांग्रेसनिकट प्रजातान्त्रिक प्राध्यापक संघसहित अन्य संघसंगठनको सहभागितामा अधिवेशन उद्घाटन गरिएको हो । नेपाल प्राध्यापक संघमा मुलुकभरका विश्वविद्यालयमा प्राध्यापनरत विभिन्न राजनीतिक दलनिकट ९ संघसंगठन आबद्ध छन् । सत्तारुढनिकट संगठनले विज्ञप्ति प्रकाशित गरी अधिवेशन बहिष्कारको घोषणा गरेका हुन् । एकलौटी रूपले अधिवेशन आयोजना गरिएको, विश्वविद्यालय संघ र पब्लिक क्याम्पस प्राध्यापक संगठनको प्रतिनिधि सहभागी नगराइएको उनीहरूको दाबी छ ।"
चन्द समूह आतंककारी,"क्रान्तिका नाममा स्कुल बन्द गर्नु गलत रहेको मन्त्री बाँस्कोटाले बताए । आफैं कुहिरीमण्डलमा हिँडेर अरूलाई भ्रम छ भन्ठान्नु गलत हुँदैन, उनले भने, वार्तामा आए रातो कार्पेट बिछ्याउँला तर फलानोलाई छाड, हामीमाथि निगरानी नगर भनिरहने, आफ्नो धन्दा गरिरहने, सबैलाई त्राहीमाम बनाउने जंगलीराज अब चल्दैन ।"
एसएलआरसहित पक्राउ,"भिडन्तपछि प्रहरी र सशस्त्र प्रहरीले सर्च अभियानलाई अझ बढाएका छन् । घनाजंगल भएका कारण उनीहरूको खोजीमा समस्या भएको प्रहरीले जनाएको छ । यो स्थान सोलुखुम्बु, भोजपुर, खोटाङ र संखुवासभाको संगमस्थल क्षेत्रनजिकै पर्छ । मकालु वरुण राष्ट्रिय निकुञ्जतर्फ बाक्लो लेकाली जंगल छ ।"
अख्तियारको निर्देशन र कार्यविधि उल्लंघन,"उत्तरपुस्तिकाको कोडिङ, डिकोडिङ, परीक्षण, सम्परीक्षण, रुजु र नतिजा प्रकाशनमा लापरबाही र अनियमतिता भेटिएको अख्तियार प्रवक्ता प्रदीपकुमार कोइरालाले जनाए । सेवा आयोगले उत्तरपुस्तिकाको कोडिङडिकोडिङ डबल गरे पनि दुवैमा एउटै व्यक्तिलाई खटाएकाले त्यसको कुनै अर्थ नहुने अख्तियारको प्रतिवेदनमा उल्लेख छ । परीक्षाको परिणाम फेरबदल गरेको आरोपमा अध्यक्ष शर्मा, सदस्य पोखरेल, सदस्यसचिव कोइराला, मुख्य कार्यालय सहायक बच्चुराम पाण्डे, आयोगकी कर्मचारी इन्दिरा तिवारी भन्तना, प्राध्यापक टेकनाथ ढकाल, गोविन्द ढकाल, सहप्राध्यापक रामेश्वर न्यौपाने, सहप्राध्यापक ताराप्रकाश पौडेल र रामबहादुर पाण्डेविरुद्ध अख्तियारले विशेष अदालतमा भ्रष्टाचार मुद्दा दर्ता गरेको छ ।"
आयोगले थाल्यो उपनिर्वाचन तयारी,"निर्वाचित जनप्रतिनिधिको निधन भएका कारण प्रतिनिधिसभातर्फ कास्कीमा २, प्रदेशसभातर्फ बागलुङमा २, भक्तपुरमा १ र दाङमा २ निर्वाचन क्षेत्र रिक्त छन् । त्यस्तै स्थानीय तहतर्फ धरान उमहानगरको मेयर, महोत्तरी पिपरा, संखुवासभाको मकालु र पाँचथरको फाल्गुनन्द गाउँपालिकाको अध्यक्ष पद रिक्त छन् । हुम्लाको खार्पुनाथ गाउँपालिकाको उपाध्यक्ष पद पनि रिक्त रहेकाले त्यहाँ उपनिर्वाचन गराउनुपर्नेछ ।"
चीनले पाटपुर्जा उपलब्ध नगराउँदा जहाज ग्राउन्डेड,"निगमलाई तेस्रोपटक स्पष्टीकरण संस्कृति पर्यटन तथा नागरिक उड्डयन मन्त्रालयले निगमसँग तेस्रोपटक पुनः स्पष्टीकरण मागेको छ । निगमका जहाज लामो समयदेखि ग्राउन्डेड गरिएका तथा कमजोर आर्थिक अवस्थालगायत विषयबारे सोधिएको स्पष्टीकरण नियमसंगत नभएपछि बिहीबार पुनः स्पष्टीकरण सोधिएको हो । २२ दिनअघि पर्यटन सचिव मोहनकृष्ण सापकोटाले निगमका कार्यकारी अध्यक्ष मदन खरेललाई नेपाल सरकारको शतप्रतिशत स्वामित्व भएको संस्थाको कमजोर व्यवस्थापनप्रति स्पष्ट पार्न भनेका थिए । तर कार्यकारी अध्यक्ष खरेलले मन्त्रालयले सोधेको स्पष्टीकरण आफूले नभई अपरेसन विभाग प्रमुख रवीन्द्र शेरचनको संयोजकत्वमा उपसमिति गठन गरेर जवाफ दिएपछि मन्त्रालयले पुनः पत्राचार गरेको हो । मन्त्रालयले व्यवस्थापनको नेतृत्वलाई सोधेको थियो । तर उपसमितिले तयार पारेको जवाफ अनुमोदन नभई पठाइएकाले पुनः आधिकारिक धारणासहितको जवाफ मागिएको छ, मन्त्रालयका एक अधिकारीले भने । मन्त्रालयले जेठ ३२ भित्र जवाफ पठाउन भनेको थियो । निगमले भने १० दिन ढिलो जवाफ पठाएको थियो । मन्त्रालयले चिनियाँ जहाज महिनौंदेखि नउडाएको, पाइलटलगायतका जनशक्तिको अवस्था, आन्तरिक र अन्तर्राष्ट्रिय वृत्तखण्डको वित्तीय अवस्था, व्यवस्थापन चुस्त किन हुन नसकेकोलगायत विषयमा स्पष्ट पार्न कार्यकारी अध्यक्ष खरेललाई सोधेको थियो ।"
नृत्यमा झल्किए सातै प्रदेश,"काठमाडौं देशका विभिन्न भूभागका लोकलयमा आधारित नृत्यहरूलाई बिहीबार राजधानीको जमलस्थित राष्ट्रिय नाचघरमा प्रस्तुत गरियो । एस्थेटिक डान्स स्टुडियोले गरेको नेपाल नृत्योत्सवको उद्घाटन समारोहमा देशका सातै प्रदेशको प्रतिनिधित्व गर्दै कलाकारहरूले आफ्नो समुदायमा प्रचलित रहेका नृत्य प्रस्तुतिहरू राखे । प्रस्तुतिका क्रममा प्रदेश १ बाट विशेषगरी झापा, सुनसरी, मोरङमा प्रचलित धिमाल जातिको जनजीवनमा आधारित पोया पोदो नृत्य देखि प्रदेश ७ का कलाकारहरूले सुदूरपश्चिमको जिउनापुरी नृत्य प्रस्तुतिहरू दिएका थिए । यस नृत्यलाई सुदूरपश्चिमकै मौलिक लोक संस्कृति बोक्ने देउडाकै एक खण्डका रूपमा लिइने खप्तड सांस्कृतिक परिवार टीकापुर, कैलालीबाट उपस्थित कलाकारहरूले बताए ।कार्यक्रममा प्रदेश २ अन्तर्गत जनकपुरधाम धनुषाबाट आएका अनुप जनकपुर प्रोडक्सनका कलाकारहरूले मैथिली संस्कृतिमा मधेसी, मुस्लिम र ग्रामीण भेगका सबै जातजातिमा छोरा जन्मँदा बधाई तथा दीर्घायुका लागि नाचिने पमरिया नृत्य प्रस्तुति दिएर दर्शकको मन जिते । प्रदेश ३ बाट कार्तिक नाच संरक्षण समितिको सहयोगमा मल्लकालको प्रसिद्ध अप्सराकार्तिक नाच, गण्डकी प्रदेशको प्रतिनिधित्व गर्दै जुनेली भजनकिर्तन स्याङ्जा समूहले रामसीताको विवाह र हनुमान नाच पस्किए । प्रदेश ५ बाट पलासे दाङ समूहले पश्चिम नेपालको डंगौरा थारु समुदायमा प्रचलित सख्या पैया नृत्य र कर्णाली प्रदेशबाट आर्ट सेन्टर समूह मुगुका कलाकारहरूले हुड्को बजाउँदै हुड्के नाच देखाए । कलाकार हीराबिजुली नेपालीले हुड्को बजाउँदै कर्णाली आउन स्वागत गरेको गीत र नृत्यको ताललाई दर्शकले ताली बजाएर साथ दिए ।"
रंगमञ्चमा तानिए पूर्वेली,"काँकडभिट्टा  दक्षिणी इलामको चुलाचुली गाउँ विकास निर्माणमा निकै पछि छ । स्थानीयहरू इलामले हेपेको, झापाले नदेखेको ठाउँका रुपमा चिन्छन्, यस गाउँलाई । भौतिक विकास नभएर के भो त ! साहित्यिक सांस्कृतिक विकास छँदै छ नि । चुलाचुलीमा एउटा रंगमञ्च छ, चुलाचुली थिएटर । यसको अगुवाइ गरेका छन् युवा रंगकर्मी चेतन आङथुपोले । रंगमञ्च त्यो पनि पछौटे गाउँमा । साह्रै दुःख गरेर रंगमञ्च गतिविधिलाई बचाएको छ चेतन र उनको टिमले । गाउँमा रंगमञ्च गर्नु र थिएटर चलाउनु भनेको फलामको चिउरा चपाउनु जत्तिकै गाह्रो छ, चेतन भन्छन् । बेलाबेला चेतनको टिमले रंगमञ्च उत्सवहरू आयोजना गरिरहन्छ । यसपटक पाठशाला बाल नाट्य उत्सव आयोजना गरे, जेठ ३२ र असार १ मा । चुलाचुलीमा केही दिन नाटक गर्न खोज्ने हो भने व्यवस्थित हलको अभाव छ । तसर्थ भाडाका हलमा बडो दुःखका साथ नाटक गर्नुको विकल्प छैन । चुलाचुलीले यसअघि किपोट (२०७०), सुवीउ चरी (२०७१), देवाङ्सी राजा (२०७३), खाल्डो (२०७४) र केही महिनाअघि माङ्गेना नाटक गरेको थियो । यी नाटकहरू क्षेत्रीय, राष्ट्रिय र अन्तर्राष्ट्रिय नाटक महोत्सवमा समेत सो गरिएको अध्यक्ष आङथुपोले बताए । राजधानीमा झैँ यहाँ पनि नाटकलाई व्यावसायिक रूपमा अघि बढाउन कसिएर लागेका छौँ, आङथुपोले सुनाए, पछिल्लो समय पूर्वका विभिन्न जिल्लामा थिएटर प्रतिको आकर्षणले आशा पलाएको छ । तिनताका रंगमञ्चका लागि ऊर्वरभूमि नै थियो पूर्व । सुनील पोखरेल, अशेष मल्ल, बद्री अधिकारीजस्ता दिग्गज रंगकर्मीले पूर्वमा रंगकर्मको बीउ रोपेका थिए । यो बीउ अहिले विराटनगरमा मात्रै सीमित छैन । झाँगिएर विभिन्न जिल्लामा फैलिएको छ । मोरङमा गुरुकुल र झोरहाट, सुनसरी धरानको आरम्भ नाट्य डबली र इटहरीको स्कुल थिएटर, झापाका परिवर्तन थिएटर, क्षितिज नाट्य समूह, मित्र मण्डली, कदम थिएटर सक्रिय छन् । इलाममा चुलाचुलीपछि चेतना नाट्य समूह पनि विभिन्न नाट्य गतिविधिमा सक्रिय भएर लागेको छ । कदम र क्षितिज नाट्य समूहले नाटकघर निर्माण सुरु गरिसकेका छन् । क्षितिज नाट्य समूहका अध्यक्ष माधव कल्पितका अनुसार नाटकघरको हालै शिलान्यास भएको छ । निकट भविष्यमा बृहत् सांस्कृतिक संग्रहालयसहितको नाटकघर निर्माण हुने छ । सीमावर्ती सहर काँकडभिट्टाको परिवर्तन थिएटरले जिल्लामै पहिलोपटक नाटक घरमार्फत थिएटर कल्चरको आरम्भ गरेको थियो । गत वर्ष अस्थायी नाटक घरमार्फत थिएटरले नियमित रुपमा नाटक मन्चन गर्दै आएको छ । एक वर्षमा परिवर्तनले आधा दर्जन नाटक प्रदर्शन गरेको छ । गत फागुनमा बिटुलो आख्यान, जेठमा छुई नाटक मञ्चन गरेको थियो । आगामी साउनमा नाटक अविराम मञ्चनको तयारी तीव्र पारेको छ । थिएटरकी उपाध्यक्ष लीला विष्टले कम्तीमा दुई महिनामा एउटा नाटक अनिवार्य रूपमा मञ्चन गर्ने योजना रहेको सुनाइन् । स्थायी नाटक घर नहुँदा काम गर्न सकस भइरहेको पनि विष्टले बताइन् । मेचीनगर क्षेत्रमा थिएटर हल बनाएर रंगकर्मलाई निरन्तरता दिने अभियानमा छन् परिवर्तन थिएटरका कलाकारहरू । हाम्रो अभिप्राय भनेको जिल्लामा नाटक हेर्ने कल्चरको विकास गर्ने नै हो, रंगकर्मी गणेश बस्नेतले सुनाए, नाटकबाटै कलाकारको गुजारा चल्नुपर्छ भन्ने पक्षमा छौँ । विराटनगरको गुरुकुल र झोरहाटबाहेक पूर्वका अन्य जिल्लामा अलग्गै नाटकघर नहुँदा भाडाका हलमा नाटक देखाउनुपर्ने बाध्यता छ । जसले नाटकलाई खर्चिलोसमेत बनाउने गर्छ । नाटकघर जति सबै विराटनगरमा मात्रै केन्द्रित गरिनु दुःखद हो, इलामको चेतना नाट्य समूहका रंगकर्मी सुरेश पोर्तेल भन्छन्, सरकारले एक जिल्ला एक नाटकघरको नीति अघि सार्न जरुरी छ, यसो गर्दा सबै जिल्लाका रंगकर्मीलाई थप ऊर्जा मिल्न सक्छ ।दमकको कदम थिएटर पनि पछिल्लो समय नाटकमा जुर्मुराएको छ । नाटक घर वनाउने उद्देश्यका साथ उसले गत माघमा नाटक गैंडा टाइम्स प्रदर्शन गरेको थियो । तर, आफ्नै नाटकघर अभावले टिकटवाट संकलित रकम हल भाडा व्यवस्थानमै खर्च भएको थियो । त्यो बेला करिब २, ३ लाख रुपैयाँ घाटा व्यहोर्नुपरेको थियो, कदम थिएटरका रंगकर्मी निर्देशक सिजन दाहालले दुःख पोखे । थिएटरका सचिव मेची पुत्रका अनुसार झापामा नाटक हेर्ने दर्शकको अभाव छैन । तर, व्यवस्थित नाटक घरको अभावका कारण कुनै पनि थिएटर समूहले नियमित नाटक सो गर्न सकेका छैनन् ।"
लमजुङमा स्मार्ट फिल्म सिटी,"लमजुङ  करिब ७ वर्षमा निर्माण सक्ने गरी लमजुङमा स्मार्ट फिल्म सिटी बन्ने भएको छ । तीन महिनापछि यसको विस्तृत परियोजना प्रतिवेदन (डीपीआर) का लागि सम्भाव्यता अध्ययन सुरु हुने छ । एक वर्षमा डीपीआर सकेर भौतिक संरचना निर्माण थाल्ने गरी प्रक्रिया अघि बढाइएको छ । पूर्वाधार निर्माण सुरु भएको ५ वर्षमा संरचना तयार गरिने र थप २ वर्षमा संरचना निर्माणकार्य पूरा हुनेगरी योजना अघि बढाइएको छ ।बेंसीसहर नगरपालिकाको गाउँसहर, पुरानकोट, बाख्रेजगत, शीतलेश्वारालगायत क्षेत्रमा फिल्म सिटी बनाउने गरी बुधबार सञ्चार तथा सूचना प्रविधि मन्त्रालयमा मन्त्री गोकुलप्रसाद बाँस्कोटाको उपस्थितिमा स्काई इन्टरटेन्मेन्ट इन्भेस्टमेन्टका अध्यक्ष एवं चलचित्र निर्माता संघ अध्यक्ष आकाश अधिकारी र इटालियन कम्पनी वर्ल्ड एरिया होल्डिङ एसआरएल कम्पनीका अध्यक्ष फ्रान्सिस्को सिग्नोरिल्लोबीच सम्झौतापत्रमा हस्ताक्षर भएको छ । प्रारिम्भक अनुमान ५ अर्ब ९० करोड रुपैयाँमा बन्ने भनिएको फिल्म सिटीमा इटालियन कम्पनीको ८० र नेपाली कम्पनीको २० प्रतिशत लगानी रहने बताइएको छ ।५ हजार रोपनीमा निर्माण गर्ने लक्ष्य लिइएको उक्त स्मार्ट फिल्म सिटीमा स्वदेशी तथा विदेशी जुनसुकै खालका फिल्म सुटिङ गर्न सकिने छ । बेंसीसहर नगरपालिकाका ३, ४, ५ र ९ वडामा पर्ने सार्वजनिक जग्गालाई भाडामा लिएर अन्तर्राष्ट्रियस्तरको फिल्म सिटी निर्माण हुने छ ।निर्माण सम्पन्न भए यो विश्वकै अग्लो स्थानमा रहेको स्मार्ट फिल्म सिटी हुने परियोजना संयोजक राजेशकुमार पुरीले बताए । करिब २ हजार १ सय मिटरदेखि २ हजार ९ सय मिटरको उचाईमा उक्त फिल्म सिटी बन्नेछ । सुविधा सम्पन्न फिल्म सिटी निर्माणसँगै अन्तर्राष्ट्रियस्तरको प्रविधियुक्त फिल्म छायांकन गर्न सकिने र सम्पादनसमेत गर्न सकिने बताइएको छ । उक्त फिल्म सिटीमा प्रसिद्ध सहरका मिनिचर (हुबहु देखिने नमुना संरचना) निर्माण गर्ने लक्ष्य लिइएको स्काई इन्टरटेनमेन्टका अधिकारीले बताए । पहिलो चरणमा १२ वटा फिल्मको इन्डोर, आउटडोर सुटिङ गर्न सकिने क्षमताको बन्ने छ । सञ्चार तथा सूचना प्रविधिमन्त्री बाँस्कोटाले स्मार्ट फिल्म सिटी नेपाली फिल्म क्षेत्रकै लागि कोसेढुंगा सावित हुने भन्दै यसका लागि सरकारको सहयोग हर्दम रहने बताए । फिल्म सिटीभित्र तारेहोटल, फिल्म एकेडेमी, केबुलकार, अर्गानिक फार्म, विभिन्न खेलकुद मैदान, देश तथा विदेशका मौलिक पहिचान बोकेका भौतिक संरचना नमुनाका रूपमा निर्माण गर्ने योजनामा रहेको उनले सुनाए । फिल्म सिटीमा उच्चस्तरको प्रविधि प्रयोग गरी फिल्म छायांकन तथा स्टुडियो बनाइने उनले बताए । अधिकारीका अनुसार पश्चिमदेखि पूर्वसम्म हिमशृंखला देखिने उक्त ठाउँमा गल्फ, बन्जिजम्प, प्याराग्लाइडिङ र स्विमिङ पुलसमेत बन्ने छन् । नेपालमा अत्याधुनिक प्रविधिको छायांकन स्थल नहुँदा बर्सेनि लाखौं, करोडौं रुपैयाँ बिदेसिने गरेको छ, उनले भने, यहाँ फिल्म सिटी निर्माण भएपछि अन्य मुलुकले हामीलाई लाखौं, करोडौं तिर्ने छन् । २ कम्पनीबीच एसिया क्षेत्रको व्यवस्थापन नेपाली कम्पनीले र अन्य मुलुकको व्यवस्थापन इटालियन कम्पनीले गर्नेसमेत सहमति भएको छ ।वर्ल्ड एरिया होल्डिङ एसआरएल इटालीका अध्यक्ष फ्रान्सिस्कोले प्रकृतिले वरदानस्वरूप दिएको नेपालमा फिल्म सिटी बन्नु नेपालीका लागि सौभाग्यको कुरा भएको बताए । उनले नेपाल आफ्नो दोस्रो घर बन्न लागेकोमा खुसी व्यक्त गरे । बेंसीसहर नगरप्रमुख अर्यालका अनुसार फिल्म सिटी निर्माण हुने ठाउँबाट माछापुच्छ्रे, अन्नपूर्ण, लमजुङ, मनास्लु, बौद्ध, हर्कपिक, हिमालचुलीलगायत १४ हिमाल देखिन्छन् । शाह वंशीयको उद्गमस्थल लमजुङ दरबार पनि नजिकै रहेको उनले बताए । बेंसीसहर नगरपालिका उपप्रमुख लक्ष्मीदेवी अधिकारीले फिल्म सिटीले राष्ट्रका लागि मात्रै नभई संसारमा नेपालको गौरव बढाउने विश्वास व्यक्त गरिन् । नगर परिषद्ले फिल्म सिटी बनाउन अनुमति दिइसकेको र सबैखाले प्रक्रियामा नगरपालिकाको सकरात्मक सहयोग हुने उनले जनाइन् ।"
नवोदितका आमा र जून,"काठमाडौं दुई दशकदेखि कविता लेखनमा सक्रिय मीनकुमार नवोदित जमल स्थित राष्ट्रिय नाचघरमा कविता प्रस्तुतिमा देखिए । हरेक महिनाको तेस्रो बिहीबार आयोजना हुने कार्यक्रमको पन्ध्रौं शृंखलामा विराटनगरका कवि नवोदितले सुरुवातमै आमा र जून कविता वाचनबाट प्रस्तुति थालेर सम्झनामा बा वाचनसँगै कार्यक्रमको बिट मारेका थिए । उनले अर्गानिक अनुहार, अन्तिम इच्छा, युगको अन्तिम रात, तस्बिर र प्रेम, देश छाड्नुअघि, देशका नाममा गरी दर्जन कविता वाचन गरे । उनलाई ठाकुर बेल्बासेले रहर, ज्योति जंगलले घाइते समय र उमेश राई अकिञ्चनले अनुहारको बयान शीर्षकको कविता वाचनमा सघाएका थिए । नवोदितको वाचन गरेका कवितामाथि युवा समालोचक महेश पौड्यालले टिप्पणी गरेका थिए । नवोदितको कविताले वर्तमान युगबोध गरेको उनले बताए । सांस्कृतिक संस्थानले भाषा, साहित्य र कलाको संरक्षण र सम्वर्द्धन गर्ने उद्देश्यले एकल कविता वाचन राखिएको स्वागत मन्तव्यका क्रममा संस्थानका नाटक प्रबन्धक प्रभाकर शर्माले बताए । हाम्रो अभियानमा सबैको साथ र सहकार्य आवश्यक छ, शर्माले भने, भाषा र संस्कृति रहे मात्रै राष्ट्र र राष्ट्रियता बच्छ ।"
स्पाइडरम्यानको फ्यान स्क्रिनिङ,पोखरा हलिउड फिल्म स्पाइडरम्यान : फार फ्रम होम शुक्रबारे रिलिजको २ दिन अगावै पोखरेली दर्शकले हेर्न पाएका छन् । फिल्मको नेपाल वितरक एप्पल इन्टरटेन्मेन्टले पोखराको मिडटाउन सिनेमाजसँगको सहकार्यमा बुधबार फ्यान स्क्रिनिङ गरेको हो ।मिडटाउनमा निमन्त्रणा गरिएका सीमित दर्शक उपस्थित थिए । एप्पल इन्टरटेनमेन्टकी जेनिस पहारीले पोखरेली दर्शकमा फिल्मप्रतिको लगाब बढी नै भएकाले राजधानीबाहिर पहिलोपल्ट फ्यान स्क्रिनिङ गरिएको बताइन् । मिडटाउनका कार्यकारी निर्देशक निकेश द्वाले हलमा यसअघि धेरै फिल्म हेरेर उच्च अंक बटुलेका दर्शकलाई स्क्रिनिङमा समेटिएको बताए । मिडटाउन सिनेमाज र हलिउड फिल्मप्रति दर्शकले देखाएको मायालाई धन्यवादस्वरुप निःशुल्क स्क्रिनिङ गरिएको उनले सुनाए । मिडटाउन सिनेमाजा म्यानेजर विवेक श्रेष्ठले मार्भल मुभिजको एभेन्जर्स इन्ड गेम पछि सुपरहिरो सिरिज स्पाइडरम्यानलाई दर्शकले व्यग्र प्रतीक्षा गरेको बताए ।
हङकङको प्रदर्शन दमन गरे परिणाम गम्भीर,"हङकङ बेलायतले हङकङमा सुपुदर्गी विधेयकको विरोधमा गरिएको प्रदर्शन दमन गरे चीनले गम्भीर परिणामको सामना गर्नुपर्ने चेतावनी दिएको छ । बेलायतका विदेशमन्त्री जेरेमी हन्टले प्रदर्शन दबाउने चिनियाँ नीति निरन्तर रहे गम्भीर परिणाम भोग्नुपर्ने चेतावनी दिएका छन् । हन्टले हङकङमा भएका सबै प्रकारका हिंसाको भर्त्सना गर्दै चीनलाई त्यसको जवाफ दमनबाट नदिन चेतावनी दिए । बेलायतलाई आन्तरिक मामलामा हस्तक्षेत्र नगर्न चीनले चेतावनी दिएपछि हन्टले उक्त प्रतिक्रिया दिएका हुन् । चीनले प्रदर्शनकारीलाई दमन गरे कुनै पनि हालतमा बेलायत चुप नलाग्ने चेतावनी दिए । हन्टले हङकङ बेइजिङबाट पूर्ण रूपमा स्वतन्त्र रहने कुरा चीनले स्वीकार गर्नुपर्ने बताए । उनले भने, बेलायतले सम्पूर्ण वस्तुस्थिति निकै गम्भीर रूपमा हेरिरहेको छ ।बेलायती विदेश मन्त्रालयले लन्डनस्थित चिनियाँ राजदूतलाई बोलाएर उनको अभिव्यक्तिबारे सोधपुछ गरेको छ । राजदुत लिउ सिआयोमिङले बेलायती विदेशमन्त्री जेरेमी हन्टको प्रतिक्रियाले चीन र बेलायतबीचको सम्बन्धमा क्षति पुगेको बताएका थिए । लिउले आफ्नो शासनकालमा बेलायतले हङकङमा चुनाव नगरेको तथा तथा प्रदर्शनको अधिकारसमेत नदिएको भन्दै बेलायती राजनीतिज्ञको आलोचना गरेका थिए । बेलायतले सन् १९९७ अघि हङकङमा १ सय ५० वर्ष शासन गरेको थियो । स्वतन्त्र भएयता हङकङमा एक देश, दुई प्रणाली अन्तर्गत चीनले शासन गर्दै आएको छ । यसअघि विदेशमन्त्री हन्टले हङकङका जनता विरोध प्रदर्शनमा उत्रनुको मुख्य कारण पत्ता लगाउनुपर्ने बताएका थिए । हङकङमा विवादास्पद सुपुर्दगी विधेयकको विरोधमा गत सोमबार भएको विरोधका क्रममा केही प्रदर्शनकारी संसद् भवनमा प्रवेश गरेका थिए । अधिकारीका अनुसार उनीहरू झ्याल तोडेर संसद् भवन पुगेका थिए । घटनापछि चीनले प्रदर्शनकारीले गम्भीर रूपमा कानुन उल्लंघन गरेका बताएको थियो । चिनियाँ सरकारले संसद् भवनसम्मै प्रदर्शनकारी पुग्ने घटना शासकीय प्रणालीमाथिको चुनौती भएको बताउने गरेको छ । अपराध तथा बलात्कारको आरोप लागेका नागरिकलाई चीन, ताइवान र मकाउका अधिकारीले सुपुर्दगीका लागि आग्रह गर्न सक्ने व्यवस्थासहितको विधेयक प्रस्ताव गरिएपछि हङकङमा विरोध प्रदर्शन सुरु भएको हो । उक्त विधेयकका आलोचकले योजनाबद्ध रूपमा हङकङमाथि चीनको नियन्त्रण कायम गर्न खोजिएको बताउँदै आएका छन् । कतिपय जानकारहरू हकङका नागरिक स्वतन्त्रताविरोधी चिनियाँ कानुन तथा न्याय प्रणालीको सिकार हुने दाबी गर्छन् । यसअघि अमेरिकी राष्ट्रपति डोनाल्ड ट्रम्पले हङकङमा स्वतन्त्रता र अधिकारका लागि गरिएको प्रदर्शनप्रति आफ्नो समर्थन रहेको जनाएका थिए । उनले हङकङका जनताले लोकतन्त्रको खोजी गरेका तर सरकार उक्त आवाज नसुन्नु दुर्भाग्यपूर्ण भएको बताएका थिए । सुरुमा विधेयकको खारेजीको मागसहित सुरु भएको विरोध प्रदर्शन पछिल्ला दिनमा प्रमुख कार्यकारीको राजीनामामा अल्झेको छ । करिब ३ महिनादेखि हरेक साताजसो भएका विशाल विरोध प्रदर्शनमा व्यापारी, कानुन व्यवसायी, विद्यार्थी, धार्मिक समूह तथा प्रजातन्त्र पक्षधरको क्रियाशीलता छ ।"
अस्ट्रेलियामा धूमपानले दैनिक १७ को मृत्यु,"क्यानबेरा अस्ट्रेलियामा धूमपानका कारण हुने हृदयाघातले दैनिक १७ जनाको मृत्यु हुने गरेको पाइएको छ । अस्ट्रेलियाली नेसनल युनिभर्सिटी (एएनयू) ले गरेको गहन अध्ययनले धूमपानसम्बन्धी डरलाग्दो तथ्य पत्ता लगाएको स्थानीय सञ्चारमाध्यमले जनाएका छन् । एएनयुका अनुसार धूमपानका कारण रक्तबाहिनी नलीसम्बन्धी समस्या तथा हृदयाघातका कारण मानिसले ज्यान गुमाउँछन् । विश्वविद्यालयअन्तर्गतको जनस्वास्थ्य तथा इपिडिमियोलजी केन्द्रका इमिली ब्यांक्स नेतृत्वको टोलीले सात वर्ष लगाएर अनुसन्धान गरेको हो । टोलीले धूमपान गर्ने १ लाख ९० हजार अस्ट्रेलियालीमा अनुसन्धान गर्दा धूमपान नगर्नेको भन्दा ३६ प्रकारका फरक रोगहरू देखिएको जनाएको छ । हरेक वर्ष रक्तबाहिनी नलीसम्बन्धी समस्याका कारण मृत्यु हुनेको संख्याभन्दा ६ हजार ४ सय बढीको मृत्यु धूमपानका कारण हुने गरेको अध्ययनले देखाएको छ । ब्यांक्सका अनुसार अनुसन्धानका क्रममा धूमपानका कारण हृदयाघात, मुटु दुख्ने, मांसपेशी कमजोर हुने, श्वासप्रश्वासमा समस्या लगायतका रोगहरू लाग्ने देखिएको छ । अस्ट्रेलियामा धूमपान गर्ने व्यक्तिको संख्या कुल २७ लाख रहेको अध्ययन टोलीका प्रमुख ब्यांक्सले बताए । उनीहरूमध्ये अधिकांशले प्रत्येक दिनमा कम्तीमा ५ ओटा चुरोट पिउने गरेका अनुसन्धानकर्मीसमक्ष बताएका थिए । अस्ट्रेलियामा करिब १ लाख १४ हजार मानिस मुटुको समस्याका कारण अस्पताल भर्ना भएर उपचार गर्छन् ।"
"चीनमा आँधी, दसौं हजार प्रभावित","सेनयाङ चीनमा बुधबार साँझ आएको आँधीका कारण कम्तीमा ६ जनाको ज्यान गएको छ । अधिकारीहरूका अनुसार करिब १० हजार प्रभावित भएका छन् । देशको उत्तरी लिओनिङ प्रान्तमा आएको आँधीका कारण ९ हजार ९ सय प्रभावित भएको अधिकारीले जनाए । आँधीमा परी कम्तीमा १ सय ९० भन्दा बढी घाइते भएको समाचारमा जनाइएको छ । स्थानीय कैयुना सहरमा प्रतिसेकेन्ड २३ मिटरको गतिमा स्थानीय समयअनुसार बुधबार साँझ आँधी आएको थियो । प्रभावित क्षेत्रमा प्रहरी, अग्नि नियन्त्रक, स्वास्थ्यकर्मीलगायत विभिन्न क्षेत्रका गरी ८ सयभन्दा बढी उद्धारकर्मी खटिएका छन् । घटनास्थलमा खोजी तथा उद्धारकार्य अहिले पनि जारी रहेको स्थानीय अधिकारीले जानकारी दिएका छन् । उद्धारकर्मी विभिन्न १० ओटा समूह बनाएर खटिएको र उनीहरूले घटनास्थलमा मान्छेको खोजी तथा उद्धार गर्नुका साथै घाइतेको उपचार गर्ने, विद्युत् लाइन जोड्ने, सडक खुलाउनेलगायतका काम गरिरहेका छन् । धेरै ठाउँमा अझै पनि सडक, विद्युत्लगायत सेवा अवरुद्ध रहेको प्रभावित क्षेत्रमा खटिएकाले जनाएका छन् । आँधीका कारण औद्योगिक क्षेत्रमा रहेका एक दर्जनभन्दा बढी कारखाना भवन क्षतिग्रस्त छन् । आँधीका कारण ४ हजार ३ सय घर भत्किएका छन् भने एक सय हेक्टर क्षेत्रफलमा रहेको बालीनाली पनि नष्ट भएको अधिकारीले जनाएका छन् । भत्किएका घरबाट झन्डै २१० जनालाई उद्धार गरिएको छ भने प्रभावित क्षेत्रबाट १६ सय जनालाई सुरक्षित स्थानमा लगिएको छ ।"
अमेरिकी व्यवहार शत्रुतापूर्ण,"सोल उत्तर कोरियाले अमेरिकालाई शत्रुतापूर्ण व्यवहारमा दृढ रहेको आरोप लगाएको छ । दुई देशबीचको परमाणु वार्ता सुचारु गर्ने सहमति भएको केही दिनमै प्योङयाङको यस्तो भनाइ आएको हो । संयुक्त राष्ट्रसंघका लागि उत्तर कोरियाली प्रतिनिधिमण्डलले आफ्नो देशविरुद्ध लगाइएका प्रतिबन्धप्रति अमेरिकाको आशक्ति उस्तै रहेको बताएको थियो । गत आइतबार अमेरिकी राष्ट्रपति डोनाल्ड ट्रम्प र उत्तर कोरियाली सर्वोच्च नेता किम जोङउनसँग दुई कोरियाली सीमामा भेटेका थिए ।गैरसैनिक क्षेत्रमा भएको दुई नेताको भेट करिब एक घण्टा चलेको थियो । उक्त अवसरमा दुवै नेताहरूले कोरियाली द्वीपलाई परमाणु अस्त्रविहीन बनाउने कार्यका लागि अवरुद्ध वार्ता सुचारु गर्ने सहमति गरेका थिए । तर उत्तर कोरियाको पछिल्लो वक्तव्यले उत्तर कोरिया आफ्नाविरुद्ध लगाइएका नाकाबन्दी नहटेसम्म परमाणु वार्ता सुचारु नहुने पक्षमा रहेको स्पष्ट सन्देश दिएको छ । बिहीबार जारी विज्ञप्तिमा उल्लेख छ, प्रशोधित पेट्रोलियम पदार्थ निर्यात गर्ने पाउने सन् २०१७ को सम्झौता तोडेको अमेरिकी आरोपको जवाफ दिइएको हो । उत्तर कोरियाका अनुसार उसले आफ्नो देशविरुद्ध थप प्रतिबन्ध लगाउन आग्रह गर्दै अमेरिका, फ्रान्स, जर्मनी र बेलायतले संयुक्त रूपमा राष्ट्रसंघ सदस्य राष्ट्रलाई लेखेको पत्रको समेत जवाफ हो । ती देशले उक्त पत्रमार्फत उत्तर कोरियाली श्रमिकलाई स्वदेश फिर्ता पठाउन आग्रहसमेत गरेका थिए । ट्रम्प र किमबीच तीन पटकसम्म भेटवार्ता भइसकेको छ । गत आइतबारको भेटबाहेक दुई नेताबीच सन् २०१८ को जुनमा सिंगापुर तथा गत फेब्रुअरीमा भियतनामको राजधानी हनोईमा बैठक भएको थियो । सिंगापुर बैठकमा दुई नेताबीच उत्तर कोरियाली द्वीपलाई परमाणु अस्त्रविहीन बनाउने सहमति भए पनि हनोई वार्ता बिनानिष्कर्ष टुंगिएको थियो । त्यसलगत्तै ट्रम्प र किमबीचको सम्बन्ध केही चिसिएको थियो । हनोई सम्मेलनका क्रममा उत्तर कोरियाले आफूविरुद्धका प्रतिबन्ध हटाउन माग गरे पनि अमेरिकाले परमाणु हतियार नष्ट नगरेसम्म प्रतिबन्ध नहट्ने जनाएपछि दुई देशको वार्ता अवरुद्ध छ । हनोई वार्ता विफल भएसँगै उत्तरले छोटो दूरीका केही क्षेप्यास्त्रसमेत परीक्षण गरिसकेको छ । तर गतसाता ट्रम्पले आफ्नो दक्षिण कोरिया भ्रमणका क्रममा किमसँग दुई मिनेट भेट्न चाहेको टीट गरेपछि दुई नेताबीच आइतबार भेट भएको हो ।"
"दुई तिहाइ पुग्यो, उत्साहित छु","पोखरा  सन् १९४९ अक्टोबर १ मा तियानमेन स्क्वायरमा जनवादी गणतन्त्र चीन घोषणा हुँदा ३ व्यक्ति थिए, माओत्सेतुङ, चाओ एन लाई र सैनिक कमान्डर चु तेह । मनाङ प्रदेशसभा ख बाट निर्वाचित राजीव गुरुङ (दीपक मनाङे) बिहीबार नेकपा प्रवेश गर्दा उनै चु तेह सम्झिइए ।चु तेह पहिला डाँकाका सरदार थिए, गण्डकीका मुख्यमन्त्री पृथ्वीसुब्बा गुरुङले भने, कम्युनिस्ट पार्टीले डाँकाको सरदारसँग कुरा गरेपछि चीनको दीर्घकालीन जनयुद्धमा योगदान दिन चाहे । जनताको मुक्तिका लागि लड्छु भने । पछि उनी चीनको तेस्रो ठूलो नेता बने । मनाङेले ६७ वर्षअघि आफूसँग भेटदा तत्कालीन एमाले प्रवेश गरेर समाजसेवामार्फत आफूलाई सुधार्न चाहेको प्रसंग मुख्यमन्त्री गुरुङले स्मरण गरे । आज हामी कहाँ छौं भन्ने ठूलो कुरा होइन, कहाँबाट सुरु गर्यौं भन्ने ठूलो कुरा होइन, उनले भने, जीवन उत्सर्ग गर्ने बेलासम्म मुलुकका लागि योगदान दिने ठाउँमा आइपुग्यो कि पुगेन भन्ने महत्त्वपूर्ण हुन्छ । जिन्दगीभर कम्युनिस्ट भइराख्नु सबैभन्दा गाह्रो कुरा हो । सुध्रन चाहेको व्यक्तिलाई निरुत्साहित गर्न नहुने तर्क उनले गरे । इटालीका फाँसीवादी नेता मुसोलिनीलाई कम्युनिस्टले खेददा खुंखार विरोधी भएर निस्किएको उदाहरण उनले दिए । धेरै मान्छेले ह्युमिलेट गरेपछि र अहंकार प्रकट गरेपछि एउटा वामपन्थी झुकाव भएको मान्छे पनि नाजीवादी हुन सक्छ भन्ने उदाहरणका रूपमा मुसोलिनीलाई लिन सकिन्छ, उनले भने, मुसोलिनी वामपन्थी थिए, कम्युनिस्टसँग नजिक थिए तर त्यसबेलाको कम्युनिस्टले यति धेरै खेदे, आखिर कम्युनिस्टको सबैभन्दा बढी विरोध गर्ने हिटलर र मुसोलिनी देखा परे । मनाङेको पार्टी प्रवेशलाई उनले महत्त्वपूर्ण परिघटनाको संज्ञा दिए । ६० सदस्यीय गण्डकी प्रदेशसभामा मनाङेको प्रवेशपछि नेकपाको ४० सिट पुगेर दुई तिहाइ भएकाले आफू उत्साहित भएको उनले सुनाए । संख्यामा भन्दा एक जना आएको भन्ने होला, उनले भने, प्रदेशसभाको जीवनका लागि अहं महत्त्वको विषय हो, परिघटना हो । त्यसैले यसलाई अत्यन्त महत्त्वका साथ हेरेका छौं । उनले दीपक मनाङे लाई नभई राजीव गुरुङ लाई पार्टी प्रवेश गराएको उल्लेख गरे । सुध्रन्छु भन्नेलाई सुध्रन नदिने ? जीवन बदल्न चाहनेलाई बदल्न नदिने ? उनले भने ।कार्यक्रममा मनाङेलाई भने बोल्न दिइएन । उनी अस्वस्थ भएको भन्दै उनका तर्फबाट मनाङ प्रदेशसभा क बाट निर्वाचित सांसद पाल्देन छोपाङ गुरुङ बोले । उनले मनाङेको प्रवेशपछि मनाङ कम्युनिस्टमय भएको बताए । नेकपाकै एक नेताले मनाङेले अन्टसन्ट बोल्न सक्ने भएकाले बोल्न नदिइएको बताए । उहाँमा राजनीतिक चेत अझै आइसकेको छैन, उनले भने, के बोल्ने, के नबोल्ने भन्ने बिस्तारै सिक्नुहोला । मनाङेले पार्टी प्रवेशलगत्तै एक अनलाइनलाई अन्तर्वार्ता दिएका थिए । मनाङेलाई पार्टीभित्र जिम्मेवारीको टुंगो नलागे पनि प्रदेश सदस्यको भूमिका पाउन सक्ने ती नेताले जनाए । मनाङेले स्वतन्त्रबाट उठेर चुनाव जितेका थिए । ज्यान मार्ने उद्योगमा दोषी ठहर गर्दै २०६९ सालमा तत्कालीन पुनरावेदन अदालत पाटनले उनलाई ५ वर्ष जेल सजाय सुनाएको थियो । त्यही मुद्दामा उनलाई २०७५ वैशाख ६ गते प्रहरीले पक्राउ गरी थुनामा राखेको थियो । पुस ६ मा सर्वोच्च अदालतले थुनामुक्त गर्न आदेश दिएपछि उनी शपथ लिएर प्रदेशसभामा जान थालेका थिए । मनाङेसँगै नेत्रविक्रम चन्द समूहका कास्की जिल्ला सचिवालय सदस्य पुष्प कार्की पनि नेकपा प्रवेश गरे ।"
९ महिना बित्यो बनेन नियमावली,"काठमाडौं  सरकारले बजारमा देखिएको विकृति हटाउन अनुगमनस्थलमै जरिवानासहितको उपभोक्ता संरक्षण ऐन २०७५ जारी गरे पनि नियमावली ल्याएको छैन । जानकारका अनुसार ऐनमा देखिएका प्राविधिक त्रुटि हटाउन तत्काल नियमावली तयार गर्नुपर्छ । ऐन जारी भएको साढे ९ महिना बित्दा पनि नियमावली तयार भएको छैन । गत असोज ३ गते जारी भएको ऐन कार्यान्वयन गर्ने दायित्व वाणिज्य आपूर्ति तथा उपभोक्ता संरक्षण विभागको हो । विभागले साढे ३ महिनाअघि नियमावलीको मस्यौदा तालुक उद्योग वाणिज्य तथा आपूर्ति मन्त्रालयमा पठाए पनि जारी हुन सकेन । ऐनमा तोकिएबमोजिम मात्रै उल्लेख छ । केही दफाको जरिवाना पनि अस्वाभाविक छ । बिक्री मूल्य जारी नगर्ने व्यापारीलाई २ देखि ३ लाख रुपैयाँ र खरिद बिल नहुँदा ५ देखि २० हजार रुपैयाँ मात्रै उल्लेख छ, विभागका एक अधिकारीले भने, यो स्वाभाविक होइन । यसलाई कानुनी रूपमा मिलाउनुपर्छ । यीबाहेक व्यवसायीहरूले कति प्रतिशतसम्म मुनाफा लिन पाइने पनि उल्लेख छैन । व्यापारीबाहेक अन्य व्यवसाय सञ्चालन गर्ने उद्यमीले कतिसम्म नाफा लिन पाइने पनि उल्लेख छैन । अघि कालोबजारी तथा केही अन्य सामाजिक अपराध तथा सजाय ऐन २०३२ अनुसार २० प्रतिशतभन्दा बढी मूल्य लिँदा कालोबजारी गरेको ठहर हुन्थ्यो । सोहीअनुसार कारबाहीका लागि प्रहरीलाई आग्रह गरिन्थ्यो । कालोबजारी ऐनअनुसार कारबाही गर्न प्रहरीलाई नै गुहार्नुपर्छ । विगतमा घटना हेर्दा कारबाही प्रभावकारी देखिएन । मुद्दा दर्ता हुन सकेन, विभागका महानिर्देशक योगेन्द्र गौचनले भने, अनुगमनस्थलमै जरिवानाले धेरै सकारात्मक प्रभाव परेको छ । नियमावली समयमै जारी नहुँदा भने केही समस्या छ ।उनका अनुसार नियमावली नबन्दा निरीक्षण अधिकृत नै खटाउन सकिएको छैन । ऐनअनुसार विभाग र विभागअन्तर्गत ५ कार्यालयमा मात्रै अधिकृत तोक्न पाइन्छ । जिल्ला कार्यालयमा एकजनाको मात्रै दरबन्दी छ । केन्द्रमा पनि जम्मा ५ जना निरीक्षक अधिकृतको दरबन्दी रहेको बताए । नियमावलीले सीडीओ कार्यालय, प्रदेश र स्थानीय तहमा तोक्न सकिन्छ । कार्य क्षेत्र विस्तार हुन्छ । अहिले विभाग र कार्यालयका बाहेक निरीक्षण अधिकृत तोक्न पाएनौं, महानिर्देशक गौचनले भने, अहिलेको अवस्थामा मूल्यमा ठगी भए पनि कारबाही गर्न सक्ने अवस्था देखिँदैन । ऐनमा अनुगमनस्थलमै कसुर अनुसार ५ हजारदेखि ३ लाख रुपैयाँसम्म जरिवाना हुने उल्लेख छ । ऐनको दफा २१ मा वस्तु वा सेवाको मूल्यको मापदण्ड निर्धारण गर्ने व्यवस्था भनिएको छ । उपभोक्ताको अधिकार संरक्षणका लागि तोकिएबमोजिमको निकायले तोकिएबमोजिमको वा वस्तुको मूल्य निर्धारणसम्बन्धी मापदण्ड तयार गर्ने उल्लेख छ । वस्तुको उत्पादन लागत, ढुवानी खर्च पैठारीकर्ताले कानुनबमोजिम बुझाएको भन्सार कर दस्तुर र वस्तु बिक्री गर्दा तोकिएको प्रतिशतभन्दा बढी नहुने गरी विक्रेताले लिने मुनाफा रकमसमेतलाई आधार मान्नुपर्ने उल्लेख छ । तर, नियमावली नहुँदा मूल्यसमेत निर्धारण हुन सकेन । विभागका निरीक्षक अधिकृत दीपकराज पोखरेलका अनुसार ऐन कार्यान्वयनका लागि विभिन्न जिल्लाबाट टेलिफोन आउँछ । प्रमुख जिल्ला अधिकारीदेखि अन्य कार्यालयका अधिकारीहरूले पनि विभागमा सम्पर्क गर्छन् । तर, ऐनमा विभाग र विभाग मातहतका लागि मात्रै निरीक्षण अधिकृत तोक्ने भनेको छ । अन्य क्षेत्रमा निरीक्षण अधिकृत तोक्न नियमावली नै चाहिन्छ, निरीक्षक अधिकृत पोखरेलले भने । विभागका अनुसार मन्त्रालयबाट मन्त्रिपरिषद्मा दर्ता भएको करिब एक महिना भएको छ । उपभोक्ता संरक्षण नियमावली मन्त्रीको प्राथमिकतामा गर्न सकेको छैन । कसुर तोकेको छैन । नियमावलीपश्चात् मूल्य हेर्न कार्यविधि बनाउनुपर्छ, त्यसको काम पनि हुन सकेन, महानिर्देशक गौचनले भने । हाल विभागले अनुगमनको क्रममा बिलबिजक र म्याद नाघेको मात्रै अनुगमन गर्दै आएको छ । कैफियत देखिएको अवस्थामा अनुगमनस्थलमै जरिवाना गर्दै आएको छ । नियमावली नहुँदा कारबाही वैधानिक नभएको विभागकै कर्मचारीहरू बताउँछन् । नाफा लिएको मूल्य वैधानिक भएनभएको हेर्ने अधिकारी नै हुँदैन । त्यसलै मूल्यभन्दा बिलबिजक जारी गरेनगरेको मात्रै अनुगमन भएको छ, विभागका ती अधिकारीले भने, व्यवसायीहरू मुद्दामा गएपछि विभागले स्वतः हार्छ । जरिवानाबाट ३८ लाख राजस्वविभागले नयाँ ऐन जारी गरेपछि अनुगमनस्थलमै जरिवानाबाट करिब ३८ लाख संकलन गरेको छ । विभागको तथ्यांकअनुसार जेठ महिनासम्म १४५ व्यवसायीबाट ३५ लाख ३५ हजार राजस्व संकलन भएको छ । असारमा भएको अनुगमनबाट करिब ३८ लाख संकलन भएको विभागका अनुगमन शाखा निर्देशक शोभाकर रेग्मीले बताए । अधिकांशमा एउटै प्रकृतिको कैफियत रहेको प्रतिवेदनमा उल्लेख छ । अनुगमनस्थलमै जरिवानाले बजारमा धेरै प्रभाव परेको छ, उनले भने, फलोअप अनुगमनका क्रममा गल्ती धेरै सुधार भएको देखिन्छ ।"
बैंकको मर्जर प्रतिबद्धता मात्रै,"काठमाडौं  करिब दर्जन वाणिज्य बैंकले बिहीबार राष्ट्र बैंकसमक्ष गाभ्ने तथा प्राप्तिसम्बन्धी प्रतिबद्धता मात्रै पेस गरेका छन् । राष्ट्र बैंकले दिएको समयसीमाको अन्तिम दिन बैंकहरूले गाभ्ने तथा प्राप्तिसम्बन्धी प्रतिबद्धता पत्र बुझाएका हुन् । पत्रमा मर्जर तथा एक्विजिसनका लागि तयार छौं, छलफल भइरहेको छ, उपयुक्त साझेदार भेटे मर्जर हुन्छौं भन्ने मात्र उल्लेख छ । कुनकुन बैंकसँग, कुनस्तरमा छलफल भएको हो ? लगायत पक्ष उल्लेख छैन । यसकारण बैंकहरूको प्रतिबद्धता प्रतिबद्धताकै लागि मात्र भएको जानकारहरू बताउँछन् । राष्ट्र बैंकका गभर्नर चिरञ्जीवी नेपालले एक साताअघि (गत बिहीबार) बैंकहरूलाई मर्जरका लागि प्रतिबद्धता पेस गर्न मौखिक निर्देशन दिएका थिए । सोही निर्देशनका आधारमा बिहीबार केही बैंकबाट प्रतिबद्धता प्राप्त भएको प्रवक्ता लक्ष्मीप्रपन्न निरौलाले बताए । मर्जरका लागि तयार छौं भन्ने आशयको पत्र प्राप्त भएको छ, उनले भने, बाँकी बैंकबाट पनि प्रतिबद्धता आउने क्रम जारी छ । नेपाल इन्भेस्टमेन्ट, सिभिल, सानिमा, सिटिजन्स, सनराइज, लक्ष्मी र मेगा बैंकको प्रबिद्धता प्राप्त भएको उनले बताए ।स्रोतका अनुसार राष्ट्र बैंकमा तीबाहेकका बैंकबाट पनि प्रतिबद्धता प्राप्त भएको छ । बैंकहरू केहीले नियमन विभाग, केहीले सुपरिवेक्षण विभाग र केहीले सिधै गभर्नरको कार्यालयमा पत्र बुझाएका छन् । अन्तिम समयसम्म आएका प्रतिबद्धता एकत्रित भइनसकेको बताइएको छ । गत बिहीबार सुपरिवेक्षण विभागले कार्यक्रम गरेकाले धेरै आवेदन त्यता गएको भेटियो, स्रोतले भन्यो, एकदुई वटा नियमन र बाँकी गभर्नरको कार्यालयमा गएको भेटिएको छ । बैंकहरूले गाभ्ने तथा प्राप्तिसम्बन्धमा पेस गरेको प्रतिबद्धतालाई अन्तिम आधारका रूपमा लिन नहुने एक बैंकरले बताए । राष्ट्र बैंकले भने झैें यति छोटो समयमा मर्जरका लागि प्रतिबद्धता दिन सजिलो छैन, उनले भने, राष्ट्र बैंकले औपचारिक रूपमा प्रतिबद्धता मागेको पनि होइन । यसकारण बैंकहरूले नियामक निकायको निर्देशन पालना गरेजस्तो मात्र गरेका हुन् । प्रतिबद्धतामा बैंकको नाम नतोकेपछि गर्नैपर्छ भन्ने बाध्यता नहुने हुँदा बैंकहरूलाई सजिलो भएको उनको भनाइ छ । केही बैंकहरूले साँच्चै मर्जरका लागि छलफल गरिरहेका छन्, ती अधिकारीले भने, तिनीहरूको कुरा पनि औपचारिक रूपमा आउन केही समय लाग्छ । यसकारण बैंकले राष्ट्र बैंकमा पेस गरेको प्रतिबद्धतामा कसैले पनि साझेदार बैंकको नाम नतोक्ने उनले दाबी गरे । बैंकर्स संघले गत मंगलबार नै निर्देशित समयमा राष्ट्र बैंकमा प्रतिबद्धता पेस गर्ने सहमति गरेको थियो । सोही सहमतिअनुसार केही बैंकहरूले मर्जर समिति गठन गरी प्रतिबद्धता पेस गरेका हुन् । १२३ संस्था खारेजीमा गाभ्ने तथा प्राप्ति प्रक्रियाकै कारण गत वैशाखसम्म १२३ वटा संस्थाको लाइसेन्स खारेज भएको छ । यो राष्ट्र बैंकले ०६८ मा मर्जर र त्यसपछि एक्विजिसन नीति ल्याएपछि अनुमति खारेज भएका संस्था हुन् । सो अवधिमा १६५ संस्था गाभ्नेप्राप्ति प्रक्रियामा सामेल भएका थिए । यसमध्ये १२३ वटा संस्थाको इजाजत खारेज हुन गई कुल ४२ नयाँ संस्था कायम भएका छन्, राष्ट्र बैंकको प्रतिवेदनमा उल्लेख छ ।प्रतिबद्धतासँगै माग पनि बैंकले प्रतिबद्धता पेस गरेसँगै उनीहरूको छाता संगठन बैंकर्स संघले पनि मर्जरबापत आधा दर्जन (छवटा) मागको सूची बुझाएको छ । जसमध्ये पहिलो, मर्जरएक्विजिसनमा गएका बैंकलाई केही वर्षका लागि करमा विशेष छुट प्रदान गर्ने । दोस्रो, मर्जरएक्विजिसनमा गएका बैंकलाई केही वर्षका लागि ब्याजदर अन्तरमा थप केही मार्जिन दिने । तेस्रो, सञ्चालक समितिको संख्या बढाएर कम्पनी ऐनबमोजिम ११ जना राख्न पाउने र ती सञ्चालक बैंकको अर्को साधारणसभा नभएसम्म समितिमा निरन्तरता दिन पाउनुपर्ने । चौथो, मर्जरएक्विजिसनमा गएका बैंकका प्रमुख कार्यकारी अधिकृतलाई कुलिङ पिरियड नलाग्ने । पाँचौं, मर्जरपछि राष्ट्र बैंकले तोकेको विभिन्न क्षेत्रगत लगानीको सीमा पुर्याउन नसक्ने अवस्था सिर्जना हुन सक्ने भएकाले क्षेत्रगत लगानी नपुगेको खण्डमा समेत केही वर्षका लागि छुट दिनुपर्ने । छैठौं, मर्जरएक्विजिसनका लागि पर्याप्त समय प्रदान गरी प्रोत्साहन गर्ने नीति लिनुपर्ने, माग संघले गरेको छ । मागको सूची हेर्दा राष्ट्र बैंकले चाहेमा उल्लिखित छमध्ये स्प्रेडमा मार्जिन दिने, कुलिङ पिरियड, क्षेत्रगत कर्जा प्रवाहमा सुविधा र मर्जरका लागि समय अवधि बढाउने माग मात्र राष्ट्र बैंकले गर्न सक्ने देखिन्छ । बाँकी सुविधाका लागि विद्यमान ऐन कानुन नै परिवर्तन गर्नुपर्ने देखिन्छ । यसकारण तत्कालनका सम्भव नभएको जानकारहरू बताउँछन् ।"
आर्थिक नीतिबारे चेम्बरमा छलफल,"काठमाडौं नेपाल चेम्बर अफ कमर्सले आर्थिक क्षेत्रमा देखिएका विद्यमान समस्या तथा निजी क्षेत्रसँग सम्बन्धित विषयमा अर्थ मन्त्रालयका सचिवसँग छलफल गरेको छ । अर्थका सचिव राजन खनाल र राजस्व सचिव लालशंकर घिमिरेलगायतसँग छलफल गरिएको हो । उक्त छलफलमा नेपाल चेम्बर अफ कमर्सका अध्यक्ष राजेशकाजी श्रेष्ठले आगामी आर्थिक वर्षको बजेटमा आएका करसम्बन्धी व्यवस्था र व्यवसायीहरूका समस्या र सुझाव प्रस्तुत गरेका थिए । कार्यक्रममा समसामयिक आर्थिक स्थिति, हाल बजेटले गरेको व्यवस्था र यसबाट पर्न सक्ने सम्भाव्य असर र सुझावबारे छलफल गरिएको छ ।"
सिद्धार्थ इन्स्योरेन्सको अध्यक्षमा केडिया,"काठमाडौं सिद्धार्थ इन्स्योरेन्सको अध्यक्षमा रतनलाल केडिया चयन भएका छन् । सञ्चालक समितिको १४९ औं बैठकले केडियालाई अध्यक्षमा चयन गरेको हो । असार १३ गते सम्पन्न कम्पनीको १७ औं वार्षिक साधारणसभाले संस्थापक सेयरधनीहरूका तर्फबाट सञ्चालक समितिमा प्रतिनिधित्व हुने तीनजना सञ्चालकमा केडिया, पवनकुमार अग्रवाल र राहुल अग्रवाललाई चार वर्षका लागि निर्विरोध निर्वाचित गरेको थियो ।"
दरबारमार्गमा पिन्चेस आर्टकोर,"काठमाडौं विभिन्न कस्टुमाइज्ड उत्पादन बनाउने पिन्चेस आर्टकोरले दरबारमार्गको टाइम्स स्क्वायर मलमा दोस्रो आउटलेट सञ्चालनमा ल्याएको छ । पिन्चेस आर्टकोरले कुसन, किरिङ, कोस्टर, ब्राइड रोब, मग, टम्बलर, मोबाइल कभर, मोबाइल ग्रिप, नोटबुकलगायत आर्ट गरेर कस्टुमाइज्ड उत्पादनहरू बिक्री गर्दै आएको छ । पिन्चेस आर्टकोरका सीईओ श्रेय जोशीले छिट्टै देशका मुख्य सहरहरूमा आउटलेट विस्तार गर्ने योजना रहेको सुनाइन् । पिन्चेस आर्टकोरको बत्तिसपुतलीमा पनि आउटलेट रहेको छ ।"
बेलायतबाट मेगा रेमिट सेवा,काठमाडौं मेगा बैंकले मेगा रेमिट सेवालाई बेलायतमा पनि विस्तार गरेको छ । मेगा रेमिट सेवालाई विभिन्न देशमा विस्तार गर्ने क्रममा बेलायतमा पनि रेमिट्यान्स कारोबार विस्तार गरेको जनाएको हो । बेलायतस्थित अफताब करेन्सी एक्सचेन्ज (एसीई मनी ट्रान्सफर) सँगको साझेदारीमा बैंकले नेपालमा रेमिट्यान्स भित्र्याउन लागेको छ । यो साझेदारीसँगै बेलायतमा रहेका नेपालीहरूलाई स्वदेशमा रकम पठाउन सहज हुने बैंकको विश्वास छ ।
काठमाडौंमा पाँचौं चेम्बर एक्स्पो,"काठमाडौं नेपाल चेम्बर अफ कमर्सले पाँचौं चेम्बर एक्स्पो आयोजना गर्ने भएको छ । फागुन १३ देखि १७ गतेसम्म काठमाडौंको भृकुटीमण्डपमा एक्स्पो आयोजना हुने भएको हो । उद्योग, वाणिज्य तथा आपूर्ति मात्रालय एवं व्यापार तथा निकासी प्रवर्द्धन केन्द्रको सहकार्यमा हुने एक्स्पोमा यान्त्रिक तथा उपकरणको प्रदर्शनीलाई प्राथमिकतामा राखिने चेम्बरका अध्यक्ष राजेशकाजी श्रेष्ठले बताए । मेलामा २५० भन्दा बढी प्रदर्शनी कक्षहरू रहनेछन् । जसमा ९० वटा राष्ट्रिय एवं अन्तर्राष्ट्रिय कम्पनी तथा उद्योगी व्यवसायीहरूको सहभागिता रहने आयोजकले जनाएका छन् ।"
डबल डोर रेफ्रिजेरेटरको माग बढ्दो,"काठमाडौं नेपाली बजारमा डबल डोर रेफ्रिजेरेटर को माग उच्च रहेको र उपभोक्ताले यसलाई निकै मन पराएको एलजीले जनाएको छ । रेफ्रिजेरेटरमा जडित खास टेक्नोलोजीले खानालाई १४ दिनसम्म ताजा र स्वच्छ राख्ने भएकाले यसको माग बढेको एलजीको दाबी छ । रेफ्रिजेरेटरको खरिदमा कम्पनीले १० वर्षसम्मको वारेन्टी दिएको छ । एलजीको आधिकारिक बिक्रेता चौधरी ग्रुपअन्तर्गत सीजी इम्पेक्सले यसको बिक्री, वितरण गर्दै आएको छ ।"
एनसेल फर बिजनेस सेवा,"काठमाडौं  एनसेलले बुधबारबाट एनसेल फर बिजनेस सेवा सुरु गरेको छ । एक समारोहमा प्रमुख कार्यकारी अधिकृत एन्डी चोङले एनसेल फर बिजनेस (एनफोरबी) को लोगो अनावरण गरे । उनले एनफोरबीमार्फत विभिन्न व्यवसायका लागि नवीन इन्टरप्राइज सेवाहरू ल्याएको जानकारी दिए । ठूलासाना व्यवसायलाई उनीहरूकै सम्भावनाले भ्याएसम्म प्रगति गर्नका लागि यो सेवामार्फत सहयोग गरिने चोङले बताए । इन्टरप्राइज ग्राहकहलाई चाहिने पूर्वाधार, उच्चस्तरको नेटवर्किङ, नयाँ प्रविधिमा पहुँच र प्रतिस्पर्धी बजारमा प्रतिस्पर्धा गर्न यो सेवाले सहयोग प्रदान गर्ने एनसेलले जनाएको छ ।"
निसान गाडीको मनसुन एक्सचेन्ज मेला,"काठमाडौं पायोनियर मोटो कर्पले निसान गाडीका लागि मनसुन एक्सचेन्ज मेला आयोजना गरेको छ । २२ गतेसम्म सञ्चालन हुने मेलामा सीमित अवधिका लागि ग्राहकहरूलाई ५ लाख रुपैयाँसम्म छुट, ३ लाखसम्म एक्सचेन्ज बोनस, २५ हजारसम्म लोयल्टी बोनसलगायत सेवा प्रदान गर्ने जनाएको छ । मेलामा पुराना गाडीको अनुगमन गरी उचित मूल्यांकन र किस्ताबन्दीको सुविधा पनि प्राप्त गर्न सकिने जनाइएको छ । टेस्ट ड्राइभ गर्दा पनि ग्राहकहरूले उपहार प्राप्त गर्नेछन् ।"
विराटनगरमा रेनोको सोरुम,"काठमाडौं नेपालका लागि रेनो गाडीहरूको अधिकृत वितरक एडभान्स अटोमोबाइलले विराटनगरमा पूर्ण सुविधासहितको २ तले महावीर अटोमोबाइल्स सोरुमको उद्घाटन गरेको छ । अटोमोबाइल ग्राहकहरूलाई गुणस्तरीय सेवा प्रदान गर्ने उद्देश्यले सोरुम सञ्चालनमा ल्याइएको हो । नयाँ सोरुममा रेनोको डस्टर, क्विड र क्याप्चर गाडीहरू उपलब्ध छन् । नयाँ सोरुमले ग्राहकहरूलाई सेल्स, सर्भिस तथा स्पेयर पार्टसको पहुँचलाई सहज बनाउने जनाइएको छ ।"
खल्तीलाई फिनटेक इन्नोभेसन फन्ड,"काठमाडौं नेपाली स्टार्टअप कम्पनी खल्तीले संयुक्त राष्ट्रसंघअन्तर्गतको संयुक्त राष्ट्रसंघीय पुँजी विकास कोष (यूएनसीडीएफ) र एसिया तथा प्रशान्त क्षेत्रका लागि संयुक्त राष्ट्रसंघीय आर्थिक तथा सामाजिक आयोग (युनेस्क्याप) ले संयुक्त रूपमा आयोजना गरेको फिनटेक इन्नोभेसन फन्ड जितेको छ । खल्तीसँगै एसिया र प्रशान्त क्षेत्रका १० वटा उद्यम उक्त इन्नोभेसन फन्डको विजेता घोषित भए । उक्त फन्ड जितेपछि खल्तीले महिलाले नेतृत्व गरेका लघु, साना र मझौला आकारका उद्यमहरूलाई व्यवसाय वृद्धि र बजार विस्तारका लागि सहयोग गर्न कार्यक्रम ल्याउने जनाएको छ ।"
अब ५ मिनेटमै घरमा आउँछ ट्याक्सी,काठमाडौं उपत्यका ट्याक्सी व्यवसायी तथा चालक सेवा समाजले मोबाइल एप्समा आधारित ट्याक्सी सेवा सुरु गरेको छ । उपत्यकाका ५ हजारभन्दा बढी स्वरोजगार ट्याक्सी चालक आबद्ध समाजले यात्रुहरूको सुविधाका लागि प्रविधिमा आधारित ट्याक्सी सेवा सुरु गरेको हो । मोबाइल एप्स इजी ट्याक्सी नेपाल मार्फत वैशाखदेखि नै यो सेवाको परीक्षण गर्दै आएको र अब यात्रुले सेवा लिन सक्ने समाजले जनाएको छ । पहिलो चरणमा २ हजा। ७ सयभन्दा बढी ट्याक्सीमार्फत उपत्यकामा सेवा सुरु गरिएको छ ।
दोहामा कतार एयरवेजको सम्मिट,काठमाडौं कतार एयरवेजले सीएपीए उड्डयन केन्द्रको सहकार्यमा सीएपीए कतार एभिएसन एरोपोलिटिकल एन्ड रेगुलेटरी सम्मिट पुनः आयोजना गर्ने भएको छ । दोहामा फेब्रुअरी ५६ मा सम्मिट आयोजना हुनेछ । कतार एयरवेज ग्रुपका प्रमुख कार्यकारी अधिकारी अक्बर अल बकरले भविष्यको रणनीतिक दिशा तथा यस उद्योगको चालु उदारीकरणको वादविवादलाई बढावा दिने छलफललाई निरन्तरता दिन उद्योगका अग्रणी तथा वरिष्ठ निर्णयकर्ताहरूलाई दोहामा स्वागत गरिने जानकारी दिएको विज्ञप्तिमा उल्लेख छ ।
ठेकेदारको लापरबाहीले रोपाइँ घर्कियो,"पर्सा  ठेकेदारको ढिलासुस्तीले गण्डक नहर थुनिँदा ६ नम्बर ब्लक पूर्वका किसान रोपाइँ गर्न वञ्चित छन् । नहरमा पानी आए पनि निर्माणाधीन पथलैयावीरगन्ज व्यापारिक मार्गका ठेकेदारले बहाव नै रोकिने गरी माटो थुपारेर बक्स कल्भर्ट निर्माण गर्दा किसानले पानी नपाएका हुन् । वीरगन्जको जगरनाथपुरस्थित नहरको ६ नम्बर ब्लकसम्म पानी आएको छ । त्यसपूर्व वीरगन्जकै जगरनाथपुर, मनियारी, हरपतगन्ज क्षेत्रमा पानी पुग्न सकेको छैन । पानीको प्रतीक्षामा बसेका किसान अलमलमा छन् । हरपतगन्जका किसान दामोदर यादवले सडक निर्माण गर्ने ठेकेदारको ढिलासुस्तीले किसानले रोपाइँ गर्न नपाएको बताए । नहरमा पानी आउँदै छ भन्ने कुरा ठेकेदार कम्पनीलाई पक्कै थाहा हुनुपर्छ, समयमै निर्माण कार्य सक्न दबाब दिनुपर्नेमा नारायणी सिँचाइ व्यवस्थापन डिभिजन कार्यालयले आफ्नो जिम्मेवारी बुझिदिएन, उनले भने, जसको कमजोरी भए पनि घाटा किसानलाई नै भएको छ, रोपाइँ एक साता ढिलो भइसक्यो ।नारायणी सिँचाइ व्यवस्थापन डिभिजन कार्यालयका प्रमुख डिभिजनल इन्जिनियिर राजेन्द्रप्रसाद साहले प्रमुख जिल्ला अधिकारीको रोहवरमा ठेकेदार कम्पनीका प्रतिनिधि तथा व्यापारिक मार्ग आयोजना कार्यालयका प्रतिनिधिसमेतको उपस्थितिमा बक्स कल्भर्टको निर्माण कार्य शुक्रबारसम्म सम्पन्न गर्ने र नहरमा पानी सुचारु गर्ने सहमति भएको बताए । सहमतिअनुसार काम भइरहेको उनको दाबी छ । काम नगरिए आफूले सक्दो दबाब दिएर नहर सुचारु गर्न कुनै कसर बाँकी नराख्ने पनि साहले बताए । हाल ब्लक नम्बर ६ सम्म करिब १८ हजार हेक्टर जग्गामा नहरको पानीले सिञ्चित हुने उनले बताए । नहरमा हाल ४५० क्युसेक हाराहारीमा पानी छ ।व्यापारिक मार्ग आयोजना कार्यालयका सूचना अधिकारी अशोक यादवले सहमतिअनुसार ठेकेदार कम्पनीले शुक्रबार काम सम्पन्न गर्नुपर्ने र शनिबार बिहानबाट नहरमा पानी प्रवाह हुनुपर्ने बताए । भारतले असार ११ गते नहरमा छाडेको थियो । गत शनिबार दिउँसो १ बजे पर्साको जानकीटोलास्थित शून्य आरडी हुँदै नेपाल प्रवेश गरेको हो । त्यो दिन नहरमा ४२१ क्युसेक पानी थियो । नवलपरासीको भैंसालोटनस्थित नेपालभारत सीमामा निर्मित ब्यारेजबाट भारतीय पक्षले पानी छाड्ने गर्छ । भारतसँगको सम्झौताअनुसार बर्सेनि धान सिजनका लागि असार १५ र गहुँ सिजनका लागि पुस १० देखि नहरमा पानी आइसक्नुपर्छ । सन् १९७५ र ०७६ मा दुई चरणमा भारत सरकारले नेपाल सरकारलाई गण्डक नहर हस्तान्तरण गरेको थियो । पर्साको जानकीटोलाबाट नेपाल प्रवेश गर्ने र रौतहटको वाग्मतीमा गएर मिसिने नहरलाई पूर्वी नहर भनिन्छ । नेपाल र भारतबीच भएको गण्डक सम्झौताअनुसार नहरमा भारत सरकारले नेपालतर्फ ८५० क्युसेक पानी छाड्नुपर्छ । तर कहिले पनि यो सहमतिमा भएअनुसारको पानी नेपालले पाएको छैन ।"
वीरगन्जबाट निकासी बढ्यो,"पर्सा वीरगन्ज नाकाबाट चालु आर्थिक वर्षमा व्यापार घाटा कम भएको छ । यो नाकाबाट निकासी बढेकाले व्यापार घाटा कम भएको हो । तयारी पाम आयल र भटमासको तेलको निकासी सुरु भएपछि समग्रमा निकासी बढेको छ ।वीरगन्ज भन्सार कार्यालयको तथ्यांकअनुसार चालु आवमा यो नाका हुँदै जेठ महिनासम्ममा ५ खर्ब ३७ अर्ब रुपैयाँ बराबरको मालवस्तु आयात भएको छ । जुन गत आवको यसै अवधिको तुलनामा १५ दशमलव ३५ प्रतिशतले बढी हो । गत आवको यसै अवधिमा यो नाका हुँदै ४ खर्ब ६६ अर्ब रुपैयाँ बराबरको आयात भएको थियो । यो नाका हुँदै सर्वाधिक आयात हुने वस्तुमा नयाँ सवारी साधन, इन्धन, कोइला, एमएस बिलेट, एचआर सिट, भटमासको कच्चा तेल, औषधि, पाम कच्चा तेल, औद्योगिक कच्चा पदार्थ, खाद्यान्न, विद्युतीय उपकरणलगायत छन् । बढी आयात भारतबाटै हुने गर्छ । चालु आवको जेठ मसान्तसम्ममा यो नाका हुँदै २२ अर्ब ६३ करोड रुपैयाँ बराबरको निकासी भएको छ । गत आवको यसै अवधिमा १३ अर्ब १८ करोड रुपैयाँ बराबरको मालसामान निकासी भएको छ । तुलनात्मक रूपमा चालु आवमा निकासीको फरक प्रतिशत ७२ दशमलव ५३ रहेको छ । वीरगन्ज नाकाबाट निकासी हुने प्रमुख वस्तुमा जुस, जाम, च्यवनप्राश, पाइप, पाम आयल, गलैंचा छन् । वीरगन्ज भन्सार कार्यालयका सूचना अधिकृत मनीष महतो चालु आवमा भारततर्फ पाम आयल र भटमासको तेलको निकासी हुन थालेपछि समग्रमै निकासी बढेको हो । भारतले आयात रोकेकाले अघिल्ला वर्षहरूमा नेपालबाट भारततर्फ यी तेलको निकासी रोकिएको थियो । यस वर्ष भारतले पाम आयलको आयातमा लगाएको रोक फुकुवा गरेकाले नेपालबाट भारततर्फ यो तेलको निकासी सुरु भएको हो । ब्राजिल, अर्जेन्टिना, युक्रेन, इन्डोनेसियालगायत मुलुकबाट पामको क्रुड आयल (कच्चा तेल) आयात गरेर त्यसलाई प्रशोधन गरी नेपालमा खाद्यान्न तेल उत्पादन गरिन्छ । कुनै पनि वस्तुको निकासीले व्यापार घाटा कम हुनु भनेको सकारात्मक पक्ष रहेको महतो बताउँछन् ।"
कर्मचारी अभाव झेल्दै कृषि फार्म,"बिर्तामोड  झापाको शिवसताक्षी नगरपालिका७ चन्द्रडाँगीस्थित कृषि विकास फार्म एक वर्षदेखि कर्मचारीविहीन बनेको छ । १३ जनाको दरबन्दी रहेको फार्ममा अहिले एकजना मात्र कार्यरत छन् ।दरबन्दीअनुसार कर्मचारी नहुँदा फार्ममा सञ्चालित कार्यक्रमको प्रगति सन्तोषजनक छैन । फार्ममा उपसचिव १, अधिकृत ३, प्राविधिक सहायक २, प्रशासन २, कार्यालय सहायक ३ र ड्राइभर २ जनाको दरबन्दी छ । अहिले एकजना प्राविधिक सहायक मात्र छन् । दैनिक ज्यालादारी कर्मचारीको भरमा फार्म सञ्चालन भइरहेको छ । कृषि मन्त्रालयअन्तर्गत सञ्चालनमा रहेको फार्मका नाममा ८४ बिघा जमिन छ । ०३२ सालमा कोरिया सरकारको सहयोगमा जिल्लामा कन्काई सिँचाइ आयोजनाको निर्माण सुरु भएको थियो । यसका लागि कोरियाली टोलीले चन्द्रडाँगीमा प्रशासनिक तथा कर्मचारी आवास भवन निर्माण गरेको थियो । करिब १२ हेक्टर क्षेत्रफलमा निर्माण गरिएको भौतिक संरचनापछि आधुनिक सीप र उन्नत बीउबिजन उत्पादन तथा वितरण गर्ने उद्देश्यले उक्त फार्म सिँचाइ मन्त्रालयले कृषि मन्त्रालयलाई हस्तान्तरण गरेको थियो । ०५२ सालमा हस्तान्तरण भएपछि चन्द्रडाँगी बीउबिजन तथा दुग्ध विकास समितिको नाममा कृषि मन्त्रालयमातहत सञ्चालित थियो । फार्मले प्रमुख खाद्यान्न बाली, कोसेबाली तथा तेलहन बालीका लागि आवश्यक बीउबिजन उत्पादन, माछाका भुरा उत्पादन तथा पशु नश्ल सुधार कार्यक्रम सञ्चालन गर्ने गरेको छ । खेतीयोग्य जमिन र भौतिक संरचना पर्याप्त भए पनि फार्मले उत्कृष्ट कार्य गर्न नसकेको भन्दै सरकारले गत भदौ ३१ गते समिति खारेज गरी कृषि विकास फार्म नामकरण गरेको थियो । फार्मका नाममा ०७६७७ का लागि १२ करोड ८८ लाख रुपैयाँ बजेट विनियोजन भएको छ । फार्ममा दरबन्दीअनुसार प्राविधिक सहायक रवीन भट्टराई कार्यरत छन् । उनको पनि साउनदेखि शिवसताक्षी नगरपालिकाको कृषि शाखामा काम गर्ने गरी सरुवा भइसकेको छ । फार्मको प्रमुखका रूपमा विनोदकुमार मण्डल कार्यरत देखिन्छन् तर उनी अहिले चितवनमा उच्च शिक्षा अध्ययन गरिरहेका छन् । फार्ममा बाली विकास अधिकृतका रूपमा राकेशकुमार यादव पनि खटिएको कागजातमा देखिन्छ । उनी पनि चितवनको रामपुरमा उच्च शिक्षा अध्ययन गरिरहेका छन् । आगामी वर्षको बजेटबाट फार्ममा प्रमुख खाद्यान्न बालीको आधुनिक बीउ प्रशोधन प्लान्ट स्थापना गर्ने, बीउ उत्पादन तथा प्रमुख बालीका लागि सीप विकास गर्न व्यवस्थित तालिम केन्द्र सञ्चालन गर्ने, आसपास क्षेत्रका किसानलाई धान उत्पादनमा आकर्षित गर्न विभिन्न कार्यक्रम सञ्चालन गर्ने योजना छ तर फार्ममा दरबन्दीअनुसार कर्मचारी नहुँदा आगामी वर्षको योजना कसरी सञ्चालन गर्ने भन्ने अन्योल छ । उक्त फार्ममा अहिले धान सुपर जोन कार्यान्वयन एकाइ बनियानीका प्रमुख धनबहादुर थापाले प्रमुखको जिम्मेवारी निर्वाह गरिरहेका छन् । सरकारले जिम्मेवारी दिएअनुसार मैले रेखदेख गरिरहेको छु, वरिष्ठ कृषि अधिकृत थापाले भने, कर्मचारी नहुँदा फार्मले उद्देश्यअनुसारको लक्ष्य हासिल गर्न सकिरहेको छैन । कार्यक्रम सञ्चालन गर्न निकै कठिन भइरहेको छ । फार्ममा अहिले तीनजना कार्यालय सहयोगी र एकजना ड्राइभर अस्थायी रूपमा कार्यरत छन् । यस्तै दैनिक ३० देखि ४० जना मजदुर ज्यालादारीमा कार्यरत छन् । उनीहरूकै भरमा फार्मको ८४ बिघा जमिनमा कृषिकार्य सञ्चालन भइरहेको छ ।"
धान झुल्ने खेतमा बग्रेल्ती इँटा उद्योग,"विराटनगर  कटहरी५ का यज्ञप्रसाद ढुंगेलको घरअगाडिको हजार बिघाभन्दा बढी जमिनमा धान नझुलेको डेढ दशक भयो । ८३ वर्षीय ढुंगेलले कुनै बेला त्यही खेतबाट सयौं मन धान र अन्य बाली उब्जाएर व्यापारीकामा पुर्याएका थिए ।यो खेतमा पहिला हात्तीको सुँडजस्तै धानका बाला झुल्थे, उनले भने, अहिले इँटा उत्पादन हुन्छ, धानका बाला झुल्ने खेतमा इँटाका टुक्रा झुल्न थाले ।पाँच बिघा ठेक्कामा लिएर खेती गर्दै आएका मिस्री मण्डल अहिले त्यहीको इँटा भट्टामा मजदुरी गर्छन् । पाँच बिघा खेतमा मालिकलाई ठेक्का तिरेर पनि परिवारको गुजरा मिठोमसिनो खाएरै चलेको थियो, उनले भने, साहुले खेत भट्टालाई बिक्री गरेपछि अहिले मजदुरी गरेर कमाएको पैसाले खाद्यान्न किनेर चलाउँदै आएको छु । कटहरी४ खयरवनाका प्रमानन्द कामतले पनि दशकअघि साहुको चार बिघा खेत ठेक्कामा लिएर प्रतिबिघा ७० मनसम्म धान उत्पादन गर्दै आएका थिए । उनले दुई हल गोरु पालेका थिए । बास्मती, रूपकला, कनकजिरा, मनसुलीलगायत जातका धान उत्पादन गर्दै आएका कामत अहिले सिटी रिक्सा चलाउँछन् । कारण साहुले खेत इँटा भट्टालाई बिक्री गरिदिए । वडा नम्बर ४ र ५ को एउटै प्लटको करिब ५ सय बिघा जमिनमा डेढ दशकदेखि धानको बाला झुलेको कटहरी महराका मनोज पासवानले देखेका छैनन् । पहिला उनी महराको दुई बिघा खेतमा खेती गर्थे । अहिले त्यहीको इँटा भट्टामा मजदुरी गर्छन् ।गाउँपालिकाका ती दुईवटा वडाको पाँच सय बिघाभन्दा बढी खेतीयोग्य जमिनमा अहिले एसीसी, आकाश, अंकित, हिमाल, अम्बे, विराट र अजन्तालगायत इँटा भट्टाका दर्जनभन्दा बढी चिम्नी छन् । स्थानीय देवकुमार राजवंशीले भने, पहिला कुन्यु लगाएजस्तो धानका नल हुन्थे । अहिले चिम्नीको धुँवाले आकाश नै ढाक्छ । जमिन खनेर क्षतविक्षत पारिएको छ ।पहिले खेतमा काम गर्नेहरू अहिले इँटा भट्टाका मजदुर बनेको राजवंशीले बताए । कटहरी ४ र ५ का पाँच सयभन्दा बढीले भट्टामा मजदुरी पाएका छन् । कटहरी गाउँपालिका प्रमुख रामकुमार कामतका अनुसार इँटा भट्टाले सेवा शुल्क र सञ्चालन शल्कबापत प्रतिभट्टा ५ लाख रुपैयाँ राजस्व तिर्दै आएका छन् । मोरङकै रंगेली नगरपालिका २ र ३, धनपालथान गाउँपालिका ३ र ४ को हजारौं बिघामा लामो समयदेखि स्थानीयले धान झुलेको देख्न पाएका छैनन् ।"
वेस्ट इन्डिजलाई सान्त्वना,कार्लोस ब्रेथवेट ४६३केमर रोच ३३७
बटलर उत्साही,"चेस्टरलीस्ट्रिट इंग्ल्यान्डका जोस बटलरले विश्वकपको सेमिफाइनलमा स्थान सुरक्षित गरेपछि राहत अनुभव गर्नुका साथै उत्साही रहेको जनाएका छन् । समूह चरणमा पाकिस्तानसँगको हार तथा त्यसपछि श्रीलंका र साबिक विजेता अस्ट्रेलियासँग त्यही नतिजा भोग्नुपर्दा इंग्ल्यान्डको पहिलोपल्ट विश्वकप जित्ने लक्ष्य समाप्तिको क्रममा पुगिसकेको थियो । सेमिफाइनलमा पुग्न टोलीले समूह चरणको अन्तिम दुई खेल जित्नैपर्थ्यो । यस्तोमा भारतमाथि ३१ रनको जित पाएको इंग्ल्यान्डले बुधबार न्युजिल्यान्डलाई १ सय १९ रनले पराजित गरी अन्तिम चारमा स्थान पक्का गर्यो ।यस्तो अनुभव गर्दा आनन्द लाग्छ । त्यसका साथै राहत पनि महसुस भएको छ, इंग्ल्यान्डलाई १९९२ को विश्वकपपछि पहिलोपल्ट सेमिफाइनल पुर्याउँदै बटलरले भने, सेमिफाइनलमा पुग्न निश्चय पनि दुई कठिन खेल जित्नुपर्ने थियो । त्यसमा हामीले खुलेर क्षमता देखायौं । दुवैमा धेरै राम्रो प्रर्दशन पनि भयो । इंग्ल्यान्ड पछिल्लो दुई वर्ष एकदिवसीय अन्तर्राष्ट्रियमा नम्बर एक टोलीका रूपमा रह्यो । २८ वर्षे बटलर भन्छन्, सेमिफाइनल पुग्दा हामी निकै उत्साही छौं । प्रतियोगिता सुरु हुनुभन्दा अगाडि पनि हामीले कम्तीमा यही लक्ष्य बनाएका थियौं । अहिले त्यो लक्ष्य पूरा गरेका छौं । हामीले त्यसमा अडिग रह्यौं र दबाबमा पनि आफ्नै स्वभावको क्रिकेट खेल्यौं ।उनले थपे, यसले हामीभित्र ठूलो आत्मविश्वास बढाएको छ । हामीले आफ्नै स्वभावले खेल्दै प्रदर्शन गर्ने मौका पाएका छौं । अब हामीसँग जित्नैपर्ने दुई खेल छ र त्यसमा यसलाई निरन्तरता दिन जरुरी छ । एक महिनाअघि उनले पाकिस्तानसँग शतक बनाएका थिए । तर त्यसयता उनको ब्याटिङ खासै चलेको छैन । यी विकेटकिपरले न्युजिल्यान्डसँगको खेलमा भने सानदार डाइभिङ क्याच लिँदै मार्टिन गुप्टिललाई पेभेलियन फर्काएका थिए । मैले जस्तो योगदान दिनुपर्ने हो त्यो दिन नपाउँदा केही निरास छु । मैले त्यस्तो प्रयोगहरू पनि गरेको छैन र कसरी आउट भएँ भनेर पत्ता लगाएको पनि छैन, बटलरले भने, भाग्य नै भन्नुपर्ला मसँग अर्को मौका र अर्को इनिङ्स वा विश्वकपको दुई खेल अझै बाँकी छ ।"
प्लयर्स टु वाच,मुस्ताफिजुर रहमान (बंगलादेश)बंगलादेश सेमिफाइनल दौडबाट बाहिरिए पनि टोलीको साहसिक प्रदर्शनमा तीव्र गतिका बलर रहमानको बलिङ निकै तारिफ योग्य छ । उनले बंगलादेशबाट सबैभन्दा बढी १५ विकेट लिइसकेका छन् । भारतसँग पराजित भएको पछिल्लो खेलमा उनले ५ विकेट लिएका थिए । उनले वेस्ट इन्डिज र दक्षिण अफ्रिकासँग पनि ३३ विकेट लिएका थिए ।
राहत महसुस गर्दै इंग्ल्यान्ड,"चेस्टरलीस्ट्रिट इंग्लिस कप्तान इयान मोर्गनले विश्वकपको सेमिफाइनल प्रवेशसँग टिमलाई ठूलो राहत प्राप्त भएको स्वीकारेका छन् । अब सम्भवतः इंग्ल्यान्डले एजबास्टनमा सेमिफाइनल खेल्नेछ । इंग्ल्यान्डले न्युजिल्यान्डमाथि १ सय १९ रनको जितसँगै अन्तिम चारको यात्रा तय गरेको थियो । सन् १९९२ को विश्वकपयता इंग्ल्यान्ड सेमिफाइनल पुगेको यो पहिलोपल्ट हो । जितले १० टिमसम्मिलित प्रतियोगितामा इंग्ल्यान्ड तेस्रो स्थानमा रहने निश्चित छ ।एजबास्टनमा जुलाई ११ मा खेल हुनेछ । बर्मिङ्घमको त्यही मैदानमा इंग्ल्यान्डले भारतलाई ३१ रनले हराएको थियो । सेमिफाइनलमा उसको प्रतिद्वन्द्वी भारत हुने लगभग तय जस्तै छ । हामी त्यही मैदानमा खेल्न रूचाउँछौं, मोर्गनले भने, हामीसँग रोज्ने अवसर भएको भए एजबास्टन, ओभल वा ट्रेन्ट ब्रिजमध्ये कुनै एक रोज्ने छौं । हामीलाई यी मैदानमा खेल्दा सजिलो लाग्छ । न्युजिल्यान्डविरुद्ध इंग्ल्यान्डले पहिले ब्याटिङ गर्दै ८ विकेटमा ३ सय ५ रन बनाएको थियो ।त्यो स्कोरको जग बनाउने काम प्रारम्भिक ब्याटिङ जोडी जोनी बेरिस्टो र जेसन रोयबीचको शतकीय साझेदारीले गरेको थियो । यो शतकीय साझेदारी विश्वकपमा उनीहरूको तेस्रो हो । बेरिस्टो पनि लगातार दोस्रो शतक बनाउन सफल रहे । मोर्गनले भने, पछिल्ला दुई खेल हामीलाई जित्नैपर्ने थियो र यसकै नतिजाले हामी सेमिफाइनल पुग्नसक्ने थियौं । त्यस अगाडिका केही खेलमा हाम्रो प्रदर्शन अपेक्षाअनुसार राम्रो रहन सकेको थिएन ।मोर्गनले के दाबी गरेका छन् भने पछिल्ला दुई खेलमा टिमको प्रदर्शन त्यस्तै रह्यो, जस्तो उसको छविअनुसार थियो । उनले अब टिममा हाँसो, खुसी र मज्जा छाएको पनि बताए । अहिले टिममा खेलाडीको खुसी, हाँसो मात्र देख्न पाइन्छ, उनले भने । श्रीलंका र डिफेन्डिङ च्याम्पियन अस्ट्रेलियाविरुद्धको दुई खेल गुमाएपछि इंग्ल्यान्डको टिम क्षमतामा प्रश्न उठेको थियो । इंग्ल्यान्डले अहिलेसम्म वान डे विश्वकप जित्न सकेको छैन ।इंग्ल्यान्डले यस विश्वकपमा बेहोरेका सबै तीन हार दोस्रोपल्ट ब्याटिङ गर्दा भएको छ । त्यसैले टिमका लागि टस जित्नु वा हार्नु महत्त्वपूर्ण पक्ष बनेको छ । विश्वकप सुरु हुनुअगाडि कसैले टसको हार जितले खेलमा प्रभाव पर्छ भन्छ भने त्यसलाई मान्ने पक्षमा थिइनँ । तर प्रतियोगिता अहिलेको स्थितिसम्म आइपुग्दा फरक मत तयार भएको छ । इंग्ल्यान्डको अहिलेको स्थितिमा कुनै पनि पहिले ब्याटिङ गर्न रूचाउने हुनेछ ।"
विश्रामले न्युजिल्यान्डलाई फाइदा,"चेस्टरलीस्ट्रिट न्युजिल्यान्डका कप्तान केन विलियम्सनले विश्वकपमा टिमको खराब समयबाट उन्मुक्ति पाउन केही दिनको विश्रामले काम गर्ने विश्वास पोखेका छन् । ब्ल्याक क्यापले बुधबार इंग्ल्यान्डको हातबाट १ सय १९ रनको हार बेहोर्यो । प्रतियोगितामा उसको लगातार तेस्रो पराजय हो । यो खेलमा विजयी रहेको भए न्युजिल्यान्ड सेमिफाइनल पुग्ने थियो । तर जितसँग इंग्ल्यान्ड अन्तिम चारमा स्थान सुरक्षित गर्न सफल रह्यो ।न्युजिल्यान्डले सुरुआती ६ खेलमध्ये ५ मा जित निकालेको थियो । भारतविरुद्धको एउटा खेल भने वर्षाले सम्भव भएन । त्यसयता न्युजिल्यान्ड पाकिस्तान र अस्ट्रेलियासँग पनि पराजित रह्यो । न्युजिल्यान्ड चार वर्षअगाडिको विश्वकप फाइनलमा अस्ट्रेलियासँगै पराजित रहेको थियो । तर न्युजिल्यान्डका लागि राहत के हुनेछ भने उसको सेमिफाइनल स्थान लगभग निश्चित जस्तै छ । ठूलो अन्तरको रनरेटका कारण न्युजिल्यान्ड यो स्थितिमा रहेको हो ।टिमले सेमिफाइनल यात्रा तय गर्ने निश्चित भए पनि अर्को सातासम्म कुनै खेल खेल्नुपर्ने छैन । प्रतियोगिता नकआउट चरण प्रवेश गर्दासम्म न्युजिल्यान्डले लय समात्ने विलियम्सनको विश्वास छ । हामी सेमिफाइनल पुग्न भाग्यमानी रह्यौं भने टिमले केही दिनको विश्राम पाउने छ । सेमिफाइनल पुग्यौं भने सबै समीकरण फरक हुनेछ, नकआउट चरणमा सबै सम्भावना खुला हुने गर्छ । उनले पछिल्ला केही खेलमा टिमको प्रदर्शन राम्रो हुन नसकेको पनि स्वीकारे ।हामीले आफूले सक्दो खेल्ने हो भने कुनै पनि टिमलाई पराजित गर्न हामी सक्षम छौं, उनले भने, अब प्राप्त हुने केही दिनको विश्रामले टिम र सबै खेलाडीलाई आआफ्नो स्थिति सम्हाल्न अवसर हुनेछ । इंग्ल्यान्डविरुद्धको खेलमा न्युजिल्यान्डले १७ ओभरमा ६९ रन बनाउँदासम्म शीर्ष ४ विकेट गुमाइसकेको थियो । त्यसयता टिमको एउटै काम हार जोगाउनु भन्दा टिमको स्थितिमा थप क्षति नपुर्याउनु नै रह्यो । टिम ५ ओभरको खेलअगाडि नै १ सय ८६ रनमा अलआउट भयो ।विलियम्सनले आफ्नो टिमको ध्यान त्यस स्थितिमा रनरेटको स्थिति जोगाउने नरहेको पनि दाबी गरे । हाम्रो लक्ष्य जित नै थियो, तर हामीले आफ्नो काम राम्रो ढंगले गर्न सकेनौं । सबैभन्दा मुख्य तथ्य के हो भने हामीले खासै राम्रो कुनै पनि साझेदारी गर्न सकेनौं । विशेषतः माथिल्लो क्रममा हुनुपर्ने साझेदारी नै भएन । खेलअघि न्युजिल्यान्डलाई तीव्र गतिका प्रमुख बलर लोकी फर्गुसन चोटका कारण खेल्न नसक्नु ठूलो धक्काका रूपमा रह्यो ।"
पेरुको सनसनी,"पोर्टो एलेग्रे पेरुले साबिक विजेता चिलीलाई ३० ले स्तब्ध पार्दै बुधबार कोपा अमेरिका फुटबलको फाइनल सुरक्षित गरेको छ । ४४ वर्षपछि फाइनल पुगेको पेरुले आइतबार माराकाना रंगशालामा ब्राजिलसँग उपाधिका लागि प्रतिस्पर्धा गर्नेछ ।इडिसन फ्लोरेज, योसिमार योटुन र पाउलो गुइरेरोले गोल गर्दै पेरुलाई योग्य जित दिलाएका थिए । स्तब्ध हारपछि लगातार तेस्रो उपाधिको यात्रामा रहेको चिलीको स्वर्णिम पुस्ताको पनि अन्त्य भएको मानिएको छ । चिलीले २०१५ र २०१६ को उपाधि जित्दा फाइनलमा अर्जेन्टिनालाई पराजित गरेको थियो । पछिल्ला दुई संस्करणका फाइनलिस्ट अर्जेन्टिना र चिली भने शनिबार साओ पाउलोमा तेस्रो स्थानका लागि खेल्ने छन् । समूह चरणमा ब्राजिलसँग ५० को हार बेहोरेपछि पेरुबाट नकआउट चरणमा खासै अपेक्षा गरिएको थिएन । टोलीलाई भाग्यले पनि ठूलै साथ दियो । उरुग्वेसँगको क्वाटरफाइनलमा टोलीलाई भारले तीन पटक जोगायो र खेल पेनाल्टी शुटआउटमा जित्यो । बुधबार चिलीसँग खेल्दा भने टोली निकै फरक थियो र कसैमा भर पर्नुपरेन । टिममा फेरि पुरानै लय देखिएको छ, बलहरू पास दिइएको छ र कडा मिहिनेत गरिएको छ, गोलकर्ता योटुनले भने, ब्राजिलसँगको खेल निकै कठिन थियो । अब हुने खेल फरक हुनेछ । यो फाइनल हो र जित्नका लागि खेल्नुपर्छ । हामीले कडा मिहिनेत गर्नुपर्छ यो उपाधि उचाल्न ।ब्राजिलसँग समूह चरणको खेलमा अनावश्यक गल्तीहरू गरेका गोलरक्षक पेड्रो गालेसले पुनः एकपल्ट परिपक्व प्रदर्शन गरे । उनले क्वाटरफाइनलमा यस्तै प्रदर्शन गर्दै लुइस स्वारेजको पेनाल्टी बचाउ गरेका थिए । थुप्रै महत्त्वपूर्ण बचाउ गरेका उनले इडुवार्डो भार्गासको पेनाल्टी पनि रोके ।"
नेदरल्यान्ड्स उपाधि भिडन्तमा,लियोन फिफा महिला विश्वकपको फाइनलमा नेदरल्यान्ड्स र अमेरिका भिड्ने भएका छन् । प्रतियोगिताको दोस्रो सेमिफाइनलमा बुधबार राति नेदरल्यान्ड्सले स्विडेनलाई अतिरिक्त समयमा १० ले हराएको थियो । ज्याकी ग्रोनेनले निर्णायक गोल गरिन् । पेनाल्टी एरियाबाहिरबाट ९९ औं मिनेटमा ग्रोनेनले गरेको प्रहारमा स्वीडिस गोलरक्षक हेडभिज लिन्डालले बचाउ गर्न सकिनन् ।ग्रोनेनको यो प्रतियोगितामा पहिलो गोल हो । दुवै टिमले खेलमा खासै राम्रा अवसर सिर्जना गर्न सकेनन् । अब आइतबार स्टेड डे लियोनमा अमेरिका र युरोपेली च्याम्यिन नेदरल्यान्ड्सबीच फाइनल हुनेछ । यसपल्ट दुई टिमको फाइनलको अर्थ उपाधि भिडन्त दुई महिला प्रशिक्षकबीचको खेल पनि हुनेछ । अमेरिकी टिमको प्रशिक्षक ली एलिस छिन् भने डच टिमको जिम्मा सरिना वेगमनको हातमा छ । नेदरल्यान्ड्सको विश्वकपको फाइनल यात्रा निकै छिटो र नाटकीय रहेको छ । सन् २०१५ मा विश्वकपमा डेब्यु गरेको डच टिमले त्यति बेला अन्तिम १६ सम्म यात्रा गरेको थियो । सन् २०१७ मा यही टिम युरोपेली उपाधि जित्न सफल रह्यो ।त्यो प्रतियोगिता डच भूमिमै भएको थियो । अमेरिकापछि सेमिफाइनल खेलेको नेदरल्यान्ड्सामु अब फाइनलका लागि तयार हुन पनि आफ्नो प्रतिद्वन्द्वीभन्दा एक दिनमात्र कम प्राप्त हुनेछ । यसअघि अमेरिकाले पहिलो सेमिफाइनलमा इंग्ल्यान्डलाई २१ ले हराएको थियो । त्यस नाटकीय र विवादास्पद खेलको तुलनामा दोस्रो सेमिफाइनल निरस र विवादरहित जस्तै रह्यो ।
सैनिक युथलाई सफलता,"इलाम  सदरमुकामस्थित टुँडिखेलमा सञ्चालित मुख्यमन्त्री लिग फुटबलमा झापाको सैनिक युथ क्लब सुपर सिक्समा प्रवेश गरेको छ । बिहीबार सैनिकले प्रगतिशील युवा क्लब ताप्लेजुङलाई ७२ को फराकिलो अन्तरमा हरायो । लगातार दुई जित निकालेको सैनिकले ६ अंक बनाएको छ । अघिल्लो दिन टोलीले पाँचथरको सयपत्री स्पोर्टिङ क्लबलाई हराएको थियो । सैनिक युथले शनिबार इलामसँग खेल्नेछ । ४ अंक रहेको इलामसँग पराजित बने पनि उपविजेता हुँदै झापा विराटनगरमा हुने सुपर सिक्स चरणमा सहभागी हुनेछ । इलामविरुद्ध जित या बराबरीमा पनि झापा समूह विजेता बन्नेछ । पाँचथरसँग १ अंक छ भने ताप्लेजुङ अंकविहीन छ । ताप्लेजुङको सुपर सिक्स पुग्ने सम्भावना सकिएको छ । सैनिकको जितमा मिलन राई नायक बने । उनले ५ गोल गरे । मिलनले तेस्रो, ३२, ३९, ५४ र ६१ औं मिनेटमा गोल गरेका थिए । टोलीका लागि विकेश लिम्बुले ६३ र ६५ औं मिनेटमा गोल थपे । समूह ग मा अगाडि रहेको सैनिकका मिलन म्यान अफ द म्याच घोषित भए । उनले ५ हजार रुपैयाँ पुरस्कार पाए । ताप्लेजुङबाट ६७ औं मिनेटमा मनिराज लिम्बु र इन्ज्युरी समयमा क्रिस राईले गोल फर्काएका थिए ।अर्को प्रतिस्पर्धात्मक खेलमा इलामको रेडहर्सले पाँचथरको सयपत्री स्पोर्टिङसँग अंक बाँडेको छ । बुधबार जित निकालेको इलामले पाँचथरसँग ११ को बराबरी खेल्यो ४ अंकसहित इलाम दोस्रो स्थानमा छ । पहिलो हाफको नवौं मिनेटमा नै दिपेश बर्देवाको गोलमा अग्रता बनाएको पाँचथरले पहिलो हाफको इन्जुरी समयमा सम्हालिन नसक्दा अंक बाँड्नुपर्यो । इलामका पासाङ शेर्पाले बराबरी गोल गरे । म्यान अफ दी म्याच इलामका विशाल तामाङ भए । दुवै टिमले गोल अवसर बनाए पनि उपयोग गर्न सकेनन् । १४ टिम सहभागी लिग उदयपुर, धरान र इलाममा भइरहेको हो ।"
रोड्रीलाई कीर्तिमानी रकम,"लन्डन प्रिमियर लिग च्याम्पियन म्यानचेस्टर सिटीले बिहीबार स्पेनी मिडफिल्डर रोड्रीलाई पाँच वर्षको लागि एट्लेटिको म्याड्रिडबाट क्लबको कीर्तिमान मूल्यमा भित्र्याएको छ ।ला लिगा क्लबले सात करोड युरोको रिलिज क्लब सम्झौतामा भएको भनेको अर्को दिन नै २३ वर्षीय रोड्री सिटीका खेलाडी बनेका हुन् । यसले गत वर्ष अल्जेरियाली खेलाडी रियाद महारेजका लागि सिटीले तिरेको ६ करोड पाउन्डको मूल्य उछिनेको छ । सिटीले पछिल्ला दुई वर्षमा जे उपलब्धि हात पारे त्यो उत्कृष्ट छ । म यस्तो प्रतिभावान् टिमको एक सदस्य हुँदै छु, रोड्रीले भने, सिटीले उपाधि मात्रै जितेन, सधैं आक्रामक फुटबल खेल्ने शैलीलाई व्यवस्थापन पनि गर्यो । यस शैलीलाई मलाई लोभ्याएको छ र क्लबको महत्त्वाकांक्षाले पनि । रोड्री बाहिरिएपछि एट्लेटिकोले नाफा सुनिश्चत गर्यो । उसले गत वर्ष स्पेनी खेलाडीलाई भिल्लारियलबाट फेरि भित्र्याउन २ करोड युरोमा सम्झौता गरेको थियो ।"
लाम्पार्ड चेल्सीको व्यवस्थापक,"लन्डन फ्रान्क लाम्पार्ड चेल्सीको व्यवस्थापकमा नियुक्त भएका छन् । क्लबको एक महान् खेलाडीको नाटकीय पुनरागमन बिहीबार निश्चित भएको हो ।लाम्पार्डले प्रिमियर लिग क्लबमा तीन वर्षको सम्झौता गरे । चेल्सीमा खेलाडीको रूपमा १३ वर्ष बिताएका उनी यस क्लबका सर्वाधिक गोलकर्ता हुन् । उनले २ सय ११ गोल गरेका छन् । इंग्ल्यान्डका पूर्व मिडफिल्डर माउरिसियो सारीको स्थान लिए । सारी एक सिजन चेल्सीको व्यवस्थापन सम्हालेपछि इटालियन महारथी युभेन्ट्स लागे । लाम्पार्डको व्यवस्थापनमा डर्बी काउन्टी मेमा भएको च्याम्पियनसिपको प्लेअफसम्म पुगेको थियो, जहाँ डर्बीलाई एस्टन भिल्लाले पराजित गरेको थियो ।मुख्य प्रशिक्षकका रूपमा चेल्सीमा फर्कन पाउँदा म ठूलो गौरव महसुस गर्दछु, लाम्पार्डले क्लबको विज्ञप्तिमार्फत् भनेका छन्, यस क्लबप्रति मेरो माया सबैलाई थाहै छ र हामीले बाँडेका इतिहास पनि । जे जस्तो भए पनि मेरो आत्मा मेरो हातमा आएको कामप्रति केन्द्रित हुनेछ । आउने सिजनको तयारीमा लाग्ने छु । उनले थपे, म यहाँ कडा मिहिनेत गर्न, थप सफलता हात पार्न आएको छु । त्यसको सुरुआत गर्न व्यग्र प्रतीक्षारत छु ।लाम्पार्डले चेल्सीका लागि ६ सय ४८ खेल खेले । उनले तीनपल्ट प्रिमियर लिग, चारपल्ट एफए कप र दुई लिग कपको उपाधि जिते । युरोपा लिग र च्याम्पियन्स लिगको उपाधि पनि हात पारेका थिए । चेल्सीले पनि लाम्पार्डसँग क्लब र समर्थकसँगको सम्बन्ध आकर्षक रहेको जनाएको छ । सारीको गुनासोले भरिएको सिजनलगत्तै क्लब सम्हाल्न लाम्पार्ड आइपुगेका हुन् । प्रिमियर लिगमा तेस्रोमा रहेर र युरोपा लिग जिते पनि सारीको खेलशैलीलाई लिएर आलोचना भएको थियो ।फ्रान्कसँग क्लबबारे पछिल्लो सिजनको राम्रो ज्ञान र बुझाइ रहेको छ । उनले एक उत्कृष्ट युवा प्रशिक्षक भएको देखाइसकेका छन्, चेल्सीकी निर्देशक मारिना ग्रानोभ्स्काइयाले भनिन्, हामीसँग १३ वर्ष खेलाडीको रूपमा रहेपछि क्लबको लिजेन्ड बने र हाम्रा कीर्तिमानी गोलकर्ता पनि । हामीलाई विश्वास छ कि यो नै उनलाई क्लबमा फर्कने सबैभन्दा सही समय हो । उनले क्लबलाई निकै अगाडि बढाउनेमा विश्वस्त छौं । च्याम्पियनसिपको क्लबसँग लाम्पार्डको सम्झौता अझै दुई वर्ष बाँकी रहेको थियो । त्यसैले उनलाई छाडेवापत् चेल्सीले ४० लाख पाउन्ड क्षतिपूर्ति दिने भएपछि डर्बीले उनलाई चेल्सीसँग कुरा गर्न स्वीकृति दिएको थियो ।"
फौजी क्रेज,:
क्रोमको खराब दिन,फायरफक्समा पनि यो सुविधा छ । ब्राउजरको दायाँपट्टि माथिल्लो कुनामा ड्रप डाउन मेनुमा क्लिक गरी बुकमार्कमा गएर शो अल बुकमार्कमा क्लिक गर्दा अर्को विन्डो खुल्छ । उक्त विन्डोको सबैभन्दा माथि गएर अर्को ब्राउजरको डाटा इम्पोर्ट गर्न सकिन्छ । अहिले सुरक्षित ब्राउजिङका लागि सर्वाधिक रुचाइएको अर्को ब्राउजर ब्रेभले पनि यसतै खालको सुविधा दिन्छ । ब्रेभले कुकिज ब्लक गर्ने मात्रै नभई एड ब्लकरको सुविधा पनि दिन्छ ।ब्रेभ ब्राउजरमा पनि क्रोमको हिस्ट्री तथा बुकमार्क अपडेट गर्न मिल्छ । ब्राउजरको टप मेनुमा रहेको ब्रेभ मेनुमा क्लिक गरी इम्पोर्ट बुकमार्क एन्ड सेटिङमा गएर क्रोम ब्राउजरमा रहेको सबै तथ्यांक ब्रेभ ब्राउजरमा ल्याउन सकिन्छ । ब्रेभमा तथ्यांक इम्पोर्ट गर्नुअघि क्रोम भने बन्द गर्नुपर्छ । यसबाहेक ब्रेभ ब्राउजर इन्स्टल गर्नेबित्तिकै पनि यसले प्रयोगकर्तालाई अर्को ब्राउजरबाट विभिन्न तथ्यांकहरू इम्पोर्ट गर्ने सुविधा दिन्छ ।
एन्ड्रोइडको विकल्प !,"नयाँ अपरेटिङ सिस्टम मोबाइल, कम्प्युटर र ट्याब्लेटमा प्रयोग हुन सक्ने गरी तयार पार्न लागिएको हो । धेरै समयदेखि गुपचुपमा रहेको यो योजना सन् २०१९ को सुरुमै सार्वजनिक भएको थियो । सबै डिभाइसमा हुने समान अपरेटिङ सिस्टम बनाउने उद्देश्यसहित गुगलले फुसिया तयार पार्न लागेको हो ।"
माइक्रोसफ्ट एजमा नयाँ फिचर,माइक्रोसफ्टले आफ्नो ब्राउजरमा नयाँ फिचर थप गरेको छ । प्रयोग नगरेको वेबसाइटबाट ट्र्याक हुन प्रयोगकर्तालाई जोगाउने गरी ट्र्याकिङ प्रिभेन्सन फिचर सुरु गरेको हो । अर्को ब्राउजर गुगल क्रोमले प्रयोगकर्तालाई ट्र्याक गर्ने गरी थर्ट पार्टी कुकिजलाई खुला छाडिएको आरोप लागिरहेका बेला माइक्रोसफ्ट एजले यस्तो फिचर ल्याएको हो । एजको नयाँ फिचर मोजिल्लाको इनह्यान्स ट्र्याकिङ प्रोटेक्सन फिचरजस्तै छ । मोजिल्लाले अघिल्लो वर्ष यो फिचर सुरु गरेको थियो । आफ्नो प्रयोगकर्ताको संख्या कम भए पनि माइक्रोसफ्टले एजमा नयाँ फिचर थप्ने क्रम जारी राखेको छ ।
विद्युतीय कारमा आवाज,ईयूले ल्याएको नयाँ कानुनले अन्य देशमा पनि प्रभाव पार्न सक्छ किनकि अहिलेसम्म विद्युतीय कारमा आवाज हुनुपर्छ कि पर्दैन भन्ने विषयमा व्यापक छलफल भएको छैन । सन् २०२१ देखि भने सबै विद्युतीय कारमा आवाज आउने उपकरण जडान हुनुपर्नेछ । ईयूले सन् २०४० देखि सबैखाले डिजेल वा पेट्रोलबाट गुड्ने सवारी प्रतिबन्ध लगाउने आफ्नो योजनाको घोषणा गरिसकेको छ ।
रेश्माको शट,"२०६८ सालमा एपीएफमा आबद्ध भएपछि रेश्माको करिअरले उचाइ लियो । ब्याक अलराउन्डरको परिस्कृत पोजिसनमा उनले आफूलाई यसरी प्रमाणित गरिन् कि लगातार एपीएफको सफलतामा उनले आफ्नो योगदान प्रस्टै देखिने गरी प्रदर्शन गरिरहेकी छन् । पाँच फिट ८ इन्च अग्ली २५ वर्षीया यी भलिबल सुन्दरीले राष्ट्रिय टोलीबाट खेल्न थालेको पाँच वर्ष भयो । तर, राष्ट्रिय टिमको प्रतियोगिता नै कम भइरहेको अवस्थामा उनले खेल्ने अवसर कमै पाएकी छन् ।"

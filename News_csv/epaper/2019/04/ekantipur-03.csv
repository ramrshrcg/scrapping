शीर्षक,विवरण
महाविनाश कच्ची संरचनाले,"७४ वर्षीया सामोदेवी पटेलको खपडाको घर आइतबार साँझ क्षणभरमै भग्नावशेषमा बदलियो । परिवारका सातैजना थिचिए । एक दशक अगाडि श्रीमान् बितेपछि उनी फेटा भरबलियाको यस घरमा छोराबुहारी नातिनातिनासँग बस्दै आएकी थिइन् । चैत, वैशाखमा मधेसमा आउने हावाहुरीलाई थेग्दै आए पनि आइतबारको तीव्र गतिको आँधी उनको घरले थेग्न सकेन । फेटाकै पुरैनियाका साहुबुद्दिन अन्सारीले २ वर्षको कतार कमाइबाट गाउँमा पक्की घर निर्माण गरेका थिए । त्यही घरमा थिचिएर उनकी आमा, श्रीमती र दुई छोरीले ज्यान गुमाए । पक्की भनिएको उनको घरको गाह्रोभित्र माटोको जोडाइ र बाहिर केही सिमेन्टको मसला प्रयोग गरिएको थियो । छानोमा टायल लगाइएको थियो । आँधीले भत्काएका अधिकांश घर कमजोर संरचनाका थिए । अधिकांश ज्यान गुमाउनेहरू त्यस्तै घरको संरचनामा थिचिएका थिए । अधिकांशको इच्छा वैदेशिक रोजगारबाट कमाएको पैसाले पक्की घर निर्माण गर्ने हुँदोरहेछ, भरबलियाका वीरेन्द्र साह भन्छन्, तर त्यस्ता पक्की घर नाम मात्रको भएको देखिएको छ । मापदण्ड पुर्याएर निर्माण नगरिएकाले पक्की भनिएको घरको इँट्टाले थिचिएर अधिकांशको मृत्यु भएको छ । उक्त क्षेत्रका सांसद रामबाबु यादवले कमजोर हिसाबले निर्माण गरिएका घरमा बढी क्षति भएको बताए । कम समयमै बढी क्षति भएको छ । अब निर्माण हुने संरचना मापदण्ड पुर्याएर निर्माण गरिनुपर्ने देखिन्छ, उनले भने ।"
सुत्केरीको बिचल्ली,"हुरीपछि गाउँमा फोनको नेटवर्क राम्रो छैन । विद्युत् सेवा अवरुद्ध छ । मोबाइल चार्ज गर्न नपाउँदा धेरैले परदेशमा रहेका आफन्तलाई खबर सुनाउन पनि पाएका छैनन् । पानी आउने चापाकल सुकेको छ । पानी खोज्न गाउँ डुल्नुको विकल्प छैन । सानोतिनो चोट प्रायः सबैको शरीरमा छ । घर गुमाएकाहरू साँझ परेपछि आफन्तको घरमा शरण लिन्छन् । प्रभावित क्षेत्रका बालबालिका पनि त्रसित देखिन्छन् । फेटा गाउँपालिकाको वडा १, ३, ६, ७ र देवताल गाउँपालिका ७, महागढीमाई ७ र पचरौता ७ मा हावाहुरीले ठूलो जनधनको क्षति भएको छ ।"
न्यायमूर्तिहरूको भागबन्डा,सर्वोच्चमा सिफारिस१ प्रकाशकुमार ढुंगाना२ सुष्मलता माथेमा३ कुमार रेग्मी४ हरिप्रसाद फुयाल५ मनोजकुमार शर्मा
खेलौना बनाउन खोजियो,"शम्भु थापा, वरिष्ठ अधिवक्ता एवं बार पूर्वअध्यक्ष"
प्रहरीबाटै प्रश्नपत्र आउट,यिनै दुई घटनाको विश्लेषणपछि शिक्षामन्त्री गिरिराजमणि पोख्रेलले १५ गते राति पत्रकार सम्मेलन गर्दै प्रश्नपत्र चुहावट आपराधिक काम भएको बताउँदै प्रदेश २ का बाँकी सबै परीक्षा स्थगित गरिएको बताएका थिए । त्यही दिन केन्द्रीय परीक्षा समन्वय समितिको बैठकले प्रश्नपत्र चुहावटबारे अनुसन्धान गर्न गृह मन्त्रालयमार्फत सीआईबीलाई अनुरोध गरेका थिए । लगत्तै सीआईबीको टोली अनुसन्धान गर्न प्रदेश २ पुगेको थियो । अनिवार्य ६ वटा विषयका प्रश्नपत्र प्रदेशपिच्छे फरकफरक छापिएकाले प्रदेश २ मा प्रश्नपत्र बाहिरिए पनि अन्य प्रदेशमा भने परीक्षा यथावत् सञ्चालन भयो । परीक्षा बोर्डले प्रदेश २ मा आगामी २२ गतेबाट बाँकी विषयको परीक्षा गर्दैछ ।
हावाहुरीको सम्भावना अझै,"महाशाखाका अनुसार बुधबार बिहान देशभर वायुमण्डल सफा हुने भए पनि अपराह्न पछि धेरै भागमा आंशिक बदली हुने देखिन्छ । बुधबार राति पनि पहाडी भूभागका एकदुई स्थानमा मेघगर्जनसहित क्षणिक वर्षा हुनेछ, महाशाखाले भनेको छ । बिहीबार पूर्वी र मध्यभागसहित पश्चिम पहाडी भूभागमा आंशिक बदली हुने र केही भागमा मेघगर्जनसहित क्षणिक वर्षा हुनेछ ।"
राजपाका दुई केन्द्रीय सदस्यद्वारा राजीनामा,"इनरुवा (कास) राष्ट्रिय जनता पार्टीका दुई केन्द्रीय सदस्यसहित ३० जनाले पार्टी परित्याग गरेका छन् । केन्द्रीय सदस्य सरोज मिश्रा र मो इलियास हजाम तथा जिल्ला सदस्यहरू जितेन्द्र पोद्दार, सुब्बालाल मेहता, कुम्भा सदा, ललितादेवी माली, बच्चालाल अरगरियाले विज्ञप्ति जारी गर्दै पार्टी छाडेको जनाएका छन् । पार्टी छाड्ने अन्यमा गाउँ इकाई अध्यक्षहरू पनि छन् । मिश्राले आफूहरू संघीय समाजवादी फोरम नेपालमा प्रवेश गर्ने तयारीमा रहेको बताए । यसअघि सुनसरीबाट राजपा नेपाल छाडेका अधिकांश नेता नेकपामा प्रवेश गरेका थिए । केही नेता कांग्रेसमा प्रवेश गरेका छन् ।"
दुई महानिर्देशक फेरिए,काठमाडौं (कास) सरकारले सडक विभागमा केशवप्रसाद शर्मा र नापी विभागमा प्रकाश जोशीलाई महानिर्देशक बनाएको छ । सरकारले सडक विभागका महानिर्देशक रवीन्द्र श्रेष्ठलाई भौतिक पूर्वाधार तथा यातायात मन्त्रालय सरुवा गरेर सहसचिव केशवप्रसाद शर्मालाई महानिर्देशकको जिम्मेवारी दिएको हो । नापी विभागका साविक महानिर्देशक गणेशप्रसाद भट्टलाई भूमि व्यवस्था तथा सहकारी मन्त्रालयमा तानिएको छ । सामान्य प्रशासन तथा संघीय मामिला मन्त्रालयको सहमतिमा दुवै महानिर्देशक फेरिएका हुन् ।
खाद्य अनुसन्धान अधिकृतविरुद्ध मुद्दा,"कार्यालय प्रमुखसमेत रहेका श्रीवास्तवले भन्सारबाट आयात हुने खाद्यान्नको जाँच, प्रज्ञापनपत्र र ल्याब परीक्षणलगायतको काममा सहजीकरण गरिदिने नाममा सेवाग्राहीसँग ३५ हजार रुपैयाँ घूस लिएको प्रमाणित भएकाले मुद्दा दायर गरिएको अख्तियारले जनाएको छ । मुद्दा दायर भएसँगै उनी सेवाबाट निलम्बित भएका छन् ।"
मन्थलीका धारामा पानी छैन,"मन्त्री ढुंगेलले चालू आर्थिक वर्षका लागि सरकारले केही दिनअघि मात्र योजनाको बाँडफाँड गरिसकेको बताए । उनले रामेछापको मन्थली मात्र हैन, खानेपानीको अभाव भएर काकाकुल भएका अधिकांश गाउँमा पम्पिङ योजना सञ्चालन गर्ने गरी तयारी रहेको बताए । उपभोक्ता र सम्बन्धित स्थानीय सरकारले प्रदेश सरकारको योजनामा साथ दिनुपर्ने कुरामा ढुंगेलले जोड दिए । उनले सडक, खानेपानी, सिँचाइ पुलजस्ता पूर्वाधारका लागि प्रदेश सरकारले चालू आर्थिक वर्षमा करिब २ अर्बका कार्यक्रम रामेछापमा मात्र सञ्चालन गरेको दाबी गरे ।"
ढल्नै लाग्यो साततले,"उनले हालै रानीपोखरीको पुनर्निर्माण थालिएको जानकारी दिए । स्थानीयबासीले धेरै चिन्ता नलिन उनले आग्रह गरे । उनले विदुर नगरपालिकासँग समन्वय र जानकारी लिएर पुनर्निर्माणको कार्य अघि बढाउने बताए । पुरातात्त्विक सम्पदा छिटो निर्माण नहुनुमा प्राधिकरणले निजी आवासलाई ध्यान दिन परेको उनले बताए । चीन सरकारले पुनर्निर्माण गर्ने सम्पदाहरूमा साततल्ले दरबार लगायत लामपाटी, सेतो पाटी, विष्णु मन्दिर, नारायण मन्दिर, गारद घर, रंगमहल, तुलजा भवानी मन्दिर छन् ।"
अनुष्ठानबाट १ करोड ६२ लाख,"स्थानीय तहका सडक, बाटो र चौतारा लगायत कुनै स्थानमा पनि वृद्धवृद्धा र बालबालिकाहरू कष्टकर जीवन व्यतीत गरिरहेको अवस्था नपाएकाले जिल्ला समन्वय समिति मकवानपुरको अगुवाइमा सिंगो मकवानपुरलाई गत फागुन ४ गते सहयोगापेक्षी सडक मानवमुक्त जिल्ला घोषणा गरिसकेको छ । आश्रमले विसं२०८२ सालसम्ममा नेपाललाई सहयोगापेक्षी सडक मानवमुक्त बनाएर विश्वमा पहिलो मानवताको देश बनाउने लक्ष्य लिएको छ । उक्त लक्ष्यअनुसार सबैभन्दा पहिला मकवानपुरलाई सहयोगापेक्षी सडक मानवमुक्त जिल्ला घोषणा गरिएको हो ।"
विधेयक नियन्त्रणमुखी भएको प्रतिपक्षीको आरोप,"सत्तापक्षका सांसदहरूले भने विधेयकको स्वागत गरे । सांसदहरू सीता अधिकारी, सरस्वती वाटी, नारायण सिलवाल, शान्तिप्रसाद पौडेल लगायतले जनताप्रति उत्तरदायी बनाउन विधेयकले सहयोग गर्ने तर्क गरे । सांसदहरूको प्रश्नको जवाफमा आन्तरिक मामिला तथा कानुन मन्त्री शालिकराम जम्कट्टेलले व्ययभार काम गर्न आयोगको सट्टा पुनरावेदन समितिको व्यवस्था गरिएको बताए । सूचना आयोगका पदाधिकारीहरूसंगको लामो छलफलपछि नै यसो गरिएको हो, उनले भने, अंकुश लगाउने कुनै कुरा छैन, संविधानको व्यवस्था र प्रावधानमा टेकेर नै विधेयक ल्याएका हौं । मंगलबारको प्रदेशसभाको विशेष समयमा सांसदहरूले विभिन्न सार्वजनिक महत्त्वका विषयहरू उठाएका थिए । प्रदेशसभा सदस्यहरू प्रभातकुमार कटुवाल क्षेत्री केसी, गीता वाग्ले, मुनु सिग्देल, सिर्जना सैंजू, रामलाल महतो, निमा लामा, लालकुमारी पुन, प्रेमबहादुर पुलामी, दीपक निरौला, रिता माझीले विकास निर्माणलगायतका सार्वजनिक चासोको विषयमा सरकारको ध्यानाकर्षण गराएका थिए ।"
एकीकृत घुम्ती शिविर,"शिविरमा कृषि सेवाअन्तर्गत माटो तथा बाली उपचार, मौसमी तरकारी बिउबिजन वितरण, पशु सेवाअन्तर्गत नाम्ले जुका औषधि वितरण, गोबर जाँच, पशु स्वास्थ्य एवं परामर्श सेवा, पशु बिमा, पशु व्यवसायसम्बन्धी जानकारी गराउने जनाएको छ । कार्यक्रममा विपत् जोखिम न्यूनीकरण, सहकारी सेवासम्बन्धी जानकारी, नगरपालिकाले प्रदान गर्ने सेवा, विभिन्न निजी तथा सरकारी निकायबाट प्राप्त सेवा प्रदान गरिने नगरप्रमुख मिश्रले बताए । शिविर आउने सहजताका लागि नगरपालिकाले बसको व्यवस्था गरेको समेत जनाएको छ ।"
वडा क्लिनिकलाई भवन छैन,"दैनिक १५ देखि २० बिरामी आउने मित्रपार्कस्थित स्वास्थ्य केन्द्र वडाकै भवनबाट सञ्चालित भए पनि साँघुरो छ । भूकम्प अगाडि सामुदायिक भवनबाट चल्दै आएको यो क्लिनिक अहिले वडाको टहराबाट चल्दै आएको छ । केन्द्रकी जनस्वास्थ्य अधिकृत शुभासिनी कर्माचार्य भन्छिन्, मंगलबार र शुक्रबार खुट्टा टेक्ने ठाउँ हुँदैन, खुला चौरमा राखेर बालबालिकालाई खोप दिने गरेका छौं । बिरामीको आकर्षण बन्दै गएका यस्ता केन्द्रका लागि भवन भइदिए सेवा दिन सजिलो हुने उनले बताइन् । कम्तीमा ४४ र बढीमा १ सय थरी निःशुल्क औषधि र आधारभूत स्वास्थ्य उपचार सेवा पाइने यस्ता क्लिनिकप्रति बिरामीको आकर्षण बढाउन आफ्नै भवन हुनुपर्ने कार्यरत स्वास्थ्य कर्मचारी बताउँछन् । आकर्षण बढ्न नसकेकै कारण गरिब विपन्नबाहेक अन्य बिरामी विरलै मात्रै यहाँ छिर्ने गरेका छन् । संघीय संरचनामा सरकारी प्राथमिक स्वास्थ्य केन्द्र पनि सहरी स्वास्थ्य केन्द्रमै गाभिने भनिएको छ । प्राथमिक स्वास्थ्य केन्द्र यसमा मिसिएमा भवनको समस्या समाधान हुने र एउटै खाले सेवा दिने यस्ता केन्द्र गाभिन सकेमा सेवा प्रभावकारी हुने काठमाडौं महानगरपालिकाको सहरी स्वास्थ्य तथा खाद्य पदार्थ महाशाखाका निर्देशक नरेन्द्र बज्राचार्यले बताए । भवन अभावका कारण महाशाखा पनि अहिले जिल्ला समन्वय समितिको भवनबाट सञ्चालित छ । उनले भने, महानगरभित्र भएको हाम्रो आफ्नै भवन भत्किए, कुनै भवन चर्किएकाले बस्नै नसक्ने खालका छन् । वडास्तरका क्लिनिकका भवन निर्माण गर्ने अधिकार र बजेट वडा कार्यालयलाई नै भएको उनले बताए । आधारभूत स्वास्थ्य उपचार सेवा विस्तारका लागि महाशाखाले काठमाडौं महानगरपालिकामा ११ वटा स्वास्थ्य प्रवर्द्धन केन्द्र खोल्ने तयारी गरिरहेको छ । यस्ता केन्द्रमा डाक्टरसहित ल्याब, भिडियो एक्सरेलगायतका सेवा निःशुल्क प्रदान गर्ने निर्देशक बज्राचार्यले जानकारी दिए ।"
धरमरमा पाटन स्कुल,"अंग्रेजीका निम्ति अक्षयकोषपाटन माविमा २०५० मा स्थापना गरिएको ५ लाख रुपैयाँ राशिको तुल्सीप्रसाद ढुंगेल स्मृति अक्षयकोष छ । पूर्वविद्यार्थी झणेन्द्रशमशेर जबराले आफ्ना अंग्रेजी विषयका गुरु तुल्सीप्रसाद ढुंगेलको सम्झनामा उक्त अक्षयकोष स्थापना गरेका हुन् । कोषको ब्याजबापत प्राप्त रकमबाट हरेक वर्ष एसएलसी (अहिले एसईई) मा यस माविबाट अंग्रेजी विषयमा उत्कृष्ट अंक हासिल गर्ने १ जनालाई १ तोलाको स्वर्णपदक दिने सर्तमा कोष सञ्चालनमा छ । सर्तअनुसार केही वर्ष चल्यो तर सुनको भाउ महँगो हुनु र अक्षयकोषको ब्याज रकम कम प्राप्त हुनुले चाँदीमा थोरै सुनको पदक बनाएर पुरस्कृत गर्ने गरिएको छ, प्रधानाध्यापक वज्राचार्य भन्छन्, यसै कोषको ब्याजबाट अरू कक्षामा अंग्रेजी विषयमा उत्कृष्टलाई नगद छात्रवृत्ति दिने गरेका छौं । अक्षयकोषको रकम न्यून भएकाले विद्यालय स्वयंले थपेर विद्यार्थीलाई हौसला दिने गरेको उनले जनाए ।"
ब्रुमर पुग्नै ढिलो,"बेलुकी आठदेखि बिहान चार बजेसम्म प्रतिदिन ८ घण्टाका दरले ब्रुमर सञ्चालनमा छन् । पाँचवटा ब्रुमरले प्रतिदिन ४० घण्टा सफाइ गर्छन् । चाबहिललाई प्राथमिकतामा नपारेको जिज्ञासामा प्रवक्ता डंगोलले भने, टेकुबाट सुरु भएर तोकिएको सबै रुटमा ब्रुमर चलिरहेको छ, नपुगेको ठाउँमा केही दिनमै पुग्छ । यसअघि सञ्चालन भएका ठाउँबाट ५६ टन धूलो उठाइसकेको पनि उनले बताए ।"
वृद्ध मृत भेटिए,काठमाडौं (कास) शिवपुरी राष्ट्रिय निकुञ्जभित्र एक वृद्ध मृत अवस्थामा भेटिएका छन् । मृत्यु हुनेमा टोखा नगरपालिका वडा नं १ का बासिन्दा चंखे पुलामी मगर छन् । उनको शव सोमबार दिउँसो जंगलमा भेटिएको थियो ।
हत्या आरोपमा पक्राउ,काठमाडौं (कास) प्रहरीले हत्या आरोपमा फरार रहेका ठाकुरप्रसाद तिमल्सिनालाई पक्राउ गरेको छ । महानगरीय प्रहरी परिसर काठमाडौंको टोलीले उनलाई सोमबार पक्राउ गरिएको हो । उनले २०७० जेठ २६ मा रसमाया गुरुङलाई लाजिम्पाटबाट अपहरण गरी बन्धक बनाएर १ लाख रुपैयाँको कागज गराइ गेष्ट हाउसको पंखामा झुन्ड्याएर मारेको प्रहरीको आरोप छ । यस घटनामा संलग्न अन्य तीन जना पुर्पक्षका लागि थुनामा छन् ।
सवारी साधनमा आगजनी,काठमाडौं (कास) मंगलबार गुडिरहेको कारमा आगलागी हुँदा कार पूर्णरूपमा जलेर नष्ट भएको छ । दक्षिणकाली नगरपालिकाको हात्तीवनमा ग३च १५ नम्बरको कारमा आगलागी भएको थियो । यसैगरी सोमबार राती बा४ख ३०८५ नम्बरको केरुङ यातायातको बसमा समेत आगलागी भएको छ । पार्किङ गरिराखेको बसमा आगजानी भएपछि बसमा क्षति पुगेको छ । प्रहरीले चालक २५ वर्षीय सञ्जीव तामाङ र सहचालकलाई नियन्त्रणमा लिई छलफल गरिरहेको छ ।
विपत्ति हाम्रो नियति,"स्थानीय सरकारलाई आफ्नो समस्या र जोखिम थाहा छ । उनीहरू आफू तात्नुपर्छ । संघलाई पनि घचघच्याउनुपर्छ । सबैको पहल र प्रयासले जोखिमको मात्रा घटाउनुपर्छ । त्यसका लागि प्रविधि, पैसा र प्राविधिक चाहिन्छ । साथमा, विगतका पाठबाट सिक्ने र ज्ञानगुन बढाउने तत्परता ।"
चक्रवातको वितण्डा,"गएको आइतबार साँझ बारा र पर्साका केही गाउँमा चक्रवातले निकै क्षति गर्यो । ३५ जनाको मृत्यु हुनुका साथै सयौं परिवार विस्थापित भएका छन् । धेरै घाइते छन् । जब देशका बिभिन्न ठाउँमा यस्ता खाले प्राकृतिक प्रकोपका घटना हुन्छन्, अनि बिभिन्न किसिमका राहतको घोषणा गर्न बिभिन्न तहका सरकार तथा संघसंस्थाको प्रतिस्पर्धा नै चल्ने गर्छ । त्यस्ता घोषणा व्यवहारमा लागू भएको पाइँदैन । बाराको पीडादायी अवस्थामा त्यहाँका स्थानीयको क्षति भएको भौतिक संरचना सरकारले बनाइदिने घोषणा गरेको छ । त्यो घोषणा २०७२ सालको गोरखा भूकम्पको जस्तै मौखिक नहोस् । तत्काल व्यवहारमा लागू होस् । घोषणा गर्नु ठूलो कुरा होइन । भूकम्प गएको चार वर्ष पुग्नै लाग्दासम्म पीडित टहरामै बस्न बाध्य छन् । सायद चक्रवातका कारण यति ठूलो क्षति भएको यो पहिलो घटना हो । करिब ३० मिनेटको अन्तरमा यति ठूलो क्षति हुनुमा मुख्यतः कमजोर भौतिक संरचना नै कारक देखिन्छ । सुजन देवकोटा, पालुङटार४, गोरखा"
राजकुलो मासियो,"ताथलीमा अवैध माटो उत्खननको समाचार पढ्दा अझै अरु विषयमा पनि जानकारी गराउन मन लाग्यो । इँटाभट्टाले माटो जथाभावी उत्खनन गरेकाले मात्र नभई जग्गा प्लटिङले गर्दा ५० वर्षदेखि कृषिका लागि सिंचाइ गर्दै आएको कुलो मासिएको छ । प्लानिङमा पारेर कुलो मासिँदा पनि त्यसलाई रोक्न स्थानीय जनप्रतिनिधिले कुनै पहल गरेको छैन । साविक ताथली८ डाँडापाटीदेखि ब्राह्मणी, इथाचासम्म झन्डै २ किलोमिटर लामो राजकुलो जग्गा प्लटिङ र इँटाभट्टाले गर्दा अहिले कतैकतै मात्र बाँकी छ । सडकमा रहेको नाली, भट्टाको गाडी, डोजरले भत्किएको छ । भट्टाले माटो सडकमै राख्दा हिंँडडुल गर्न अप्ठ्यारो भएको छ । सडकमा नै माटो खन्याउँदा ग्राभेलको कुनै महत्त्व भएन । यस विषयमा स्थानीय जनप्रतिनिधि र सरोकारवालाले गम्भीर भएर समस्याको हल गर्न जरुरी भैसकेको छ । रामेश्वर बासी, ताथली, भक्तपुर"
लगानीकर्ता बिच्कने डर,"पानीजहाज किन्न बजेटको जोहो होस् या दुई छिमेकी देशबाट रेल विस्तार गर्न होस्, उनी दिनरात जुटिरहेका रहेछन् । समृद्धिका पूर्वाधार आफ्नो कार्यकालमै मुलुकमा तयार पार्ने शंखघोष गरेका रहेछन् भन्ने कुरा लगानी सम्मेलनले पुष्टि गरेको छ । प्रधानमन्त्री ओली पक्ष, प्रतिपक्ष सबैसँग सल्लाह लिन्छन्, छलफल चलाउँछन्, तर निर्णय भने कल गर्छन् । कतिपय अवस्थामा यो प्रवृत्ति लाभदायी सावित पनि हुँदोरहेछ भने कुनै बेला घातक पनि । एमाले र माओवादी केन्द्र दुई पार्टी एकीकरणका बेला सुझ अरुसँग लिने बुझ आफ्नो लगाउँदाको मक्सद दुई पार्टीबीच कार्यगत एकताबाट निर्वाचनमा विजयी भई एकीकरण भई अहिले एकीकृत पार्टीको अध्यक्ष र प्रधानमन्त्री उनकै पोल्टामा परेको छ । खर्बौंको लगानी सम्मेलन भित्र्याउन गृहकार्य थालिरहेका बेला उनको अर्को निर्णयले कतै देश अस्थिरतातिर जाने र लगानी गर्न आश्वस्त भएका देशीविदेशीहरूको मनोबल कमजोर पार्ने त होइन भन्ने डर पनि पैदा भएको छ । हिजोसम्म विचार, दर्शनमा नजिकै रहेर आन्दोलन गरेको बहिर्गमित विप्लवलाई अपराधी, लुटेरा र विध्वंसकारी भनी कडा उर्दीसाथ पक्राउ गर्ने रणनीति अख्तियार गर्दा कतै लगानीकर्ताको मन त विच्कने होइन ? श्यामसुन्दर कुइँकेल, हाडीगाउँ, काठमाडौं"
मानवता हराउँदा,"केही दिनदेखि सामाजिक सञ्जालमा भाइरल भएको एक सिसी क्यामेराको फुटेज । फुटेजमा सेतो ट्याक्सी र छेउमा एक वृद्ध लडिरहेको देख्न सकिन्छ । वरपर सवारी साधन गुडिरहेका छन् । छेउछाउको पसल वरपर सर्वसाधारण मूकदर्शक बनेर हेरिरहेका छन् । चावहिलबाट गोकर्णेश्वर जाने क्रममा ट्याक्सी चढेका यात्रुलाई हृदयाघात हुँदा चालकले ती बिरामी यात्रुलाई ट्याक्सीबाट निकालेर सडकमै छाडेर भाग्छन् । बिरामीको दुःखद निधन हुनपुग्यो । यो कस्तो मानवता ? त्यसरी सडकमा पल्टाइदिँदा ट्याक्सी चालकको विषयमा त प्रश्न उठेको छ नै, त्यहाँ रहेका स्थानीय सर्वसाधारणले नजिकैको हेल्पिङ हेन्ड्स, मेडिकेयर, ओम अस्पतालसम्म लगेको भए बिरामीको ज्यान बच्ने थियो कि ? यो केही दिन अघिको घटना हो । गोविन्द चापागाईं, कागेश्वरी, काठमाडौं"
प्रलेस कस्तो संस्था हो ?,"कालान्तरमा अमेरिकाको मानव अधिकारवादी संस्थाले लन्डनको एम्नेष्टी इन्टरनेसनलाई पत्र लेखिदिएर मेरो रक्षा गरिदियो । आखिर एम्नेष्टीकै दबाबमा २२ दिनपछि मेरो मुद्दा फिर्ता भयो । प्रलेसंको चर्चा चल्दा यो लेख्नुपरेकोमा क्षमाप्रार्थी छु । पछि यही प्रलेसंमा मलाई डा महेश मास्के लगायतले देवकोटावादी बुर्जुवाको आरोप लगाए । यसका सदस्यहरूले अनेक खाले यातना दिनथाले । केहीले त मलाई अर्धकांग्रेसै भने । अनि २०५१ मा यो संस्था नै छाडिदिएँ । प्रलेसं भनेकै ट्याग र महेन्द्रपन्थी हुन्, यसमा कोही प्रगतिशील पनि हुनसक्ला । तर समग्रमा प्रलेसं भनेको राजाले कांग्रेस मास्न खडा गरेको विलासे बुद्धिजीवीहरूको जमात हो । यो कुरा मैले त्यहीं रहेर भोगेको हुँ । पञ्चायतको मुखपत्र लुम्बिनी सन्देशका प्रधान सम्पादक मोदनाथ प्रश्रितदेखि गाउँफर्कको सिफारिसमा जागिर खाएका राजेन्द्र सुवेदीसम्म प्रलेसंमा छन् । अर्थात् यिनले हाँके । विकलजी लगायत कैयन् जागिर खाएकै मानिस यसका हर्ताकर्ता थिए । प्रलेसं भनेको विशुद्ध दरबारिया लेखकहरूको संस्था हो । यसले लेखकलाई विभेद गरेको छ । आजसम्म मैले कुनै लेखक अप्रगतिशील भेटेको छैन । हामी प्रगतिशील, उनीहरू अप्रगतिशील भन्नु नै प्रगति विरोधी विचार हो । संस्था खोल्नु राम्रो हो, तर विभेद गर्नु मानवता विरुद्ध हो । अझ पार्टीको दासै बन्नुचाहिँ घटिया लेखक हुनु हो । अहिलेको प्रलेसंले गरिब लेखकको पक्ष लिएको मलाई थाहा छैन । सरिताजीले उठाएका सवाल केही हदसम्म जायज छन् । ज्यो रत्ननिधि रेग्मी, शुक्रचार्य, काठमाडौं"
शक्ति कति थुपारेपछि समृद्धि ?,: लेखक नेपाली कांग्रेसका प्रवक्ता हुन् ।
भत्काउन जरुरी मनका छाउगोठ,छाउपडी अन्त्यका लागि राज्यले चाल्नुपर्ने अर्को महत्त्वपूर्ण कदम हो मध्य तथा सुदूर पश्चिमको हरेक विद्यालयमा प्राथमिक तहदेखि नै रजस्वलालाई पाठ्यक्रममै समावेश गर्नु । यसो हुन सके बालबालिकाले अभिभावकलाई जागरुक बनाउँदै लैजाने थिए ।
न्यायालय सुधार नेतृत्वका हातमा,"चैत २०२२ गतेसम्म हुन लागेको न्यायाधीशहरूको तेस्रो राष्ट्रिय सम्मेलनमा न्यायपालिकाको स्वतन्त्रता, न्यायिक सुशासन हाम्रो प्रतिबद्धता नारा तय गरिएको छ । पछिल्लो समय न्याय प्रशासन र न्यायक्षेत्रका कामकारबाही सम्बन्धमा उठेका चासो, सरोकारका विषयका साथै कार्यपत्र प्रस्तोता एवं सम्मेलनका सहभागीहरूले उठाउने गुनासो र सुझावबारे सम्मेलनमा छलफल भई तिनको यथोचित सम्बोधन हुने अपेक्षा छ । न्यायिक सुधारका सन्दर्भमा तत्कालीन प्रधानन्यायाधीश रामकुमारप्रसाद साहले न्यायाधीशहरूको दोस्रो राष्ट्रिय सम्मेलन (२०७१मंसिर १३) मा न्यायालयलाई स्वच्छ बनाउने प्रतिबद्धता व्यक्त गर्नुभएको थियो । न्यायालयको छवि स्वच्छ राख्न सहभागीहरूलाई तीन प्रश्नमा वचनबद्ध पार्न खोज्नुभएको थियो,जुन वर्तमान सन्दर्भमा स्मरणयोग्य छ ।लेखक उच्च अदालत जनकपुरमा न्यायाधीश छन् ।"
भर्नापहिले विद्यालय जाँचबुझ,मेदिनबहादुर लामिछानेलेखक युलेन्स स्कुलका प्रिन्सिपल हुन् ।
केन्द्रीय कार्यसम्पादन समिति गठन तयारी,काठमाडौं (कास) कांग्रेस सभापति शेरबहादुर देउवाले पार्टी केन्द्रीय कार्यसम्पादन समिति गठन गर्ने तयारी गरेका छन् । त्यसका लागि उनले आगामी शनिबार केन्द्रीय कार्यसमिति बैठक डाकेका छन् । यो समिति केन्द्रीय कार्यसमितिपछिको शक्तिशाली निकाय हो । यसमा पार्टीका केन्द्रीय पदाधिकारीका साथै २२ सदस्य रहन्छन् । जसलाई सभापतिले मनोनयन गर्छन् । कुनै महत्त्वपूर्ण राजनीतिक घटनाक्रम र मुद्दामा तत्काल केन्द्रीय कार्यसमितिको बैठक बस्न नसक्दा समितिको बैठक बस्ने प्रचलन छ । समिति नबन्दा महत्त्वपूर्ण विषयमा पार्टीको औपचारिक दृष्टिकोण र विचारमै अन्योल भएको भन्दै यसअघिको केन्द्रीय कार्यसमिति बैठकमा तत्काल कार्यसम्पादन समिति गठन गर्न माग उठेको थियो । सभापति देउवाले यसअघि पनि कार्यसम्पादन समिति गठन गरे पनि विधानको व्यवस्थाभन्दा बढी सदस्य राखिएकाले विवादित बन्यो । वरिष्ठ नेता रामचन्द्र पौडेल पक्षले विधानविपरीत गठन भएको समिति भंग गर्न माग उठाएपछि गत वैशाखमा देउवाले उक्त समिति विघटन गरेका थिए । त्यसयता आन्तरिक खिचातानी र विवादले समिति गठनमा ढिलाइ हुँदै आएको थियो । समिति नहुँदा विधानमै व्यवस्था नभएको पार्टी पदाधिकारी बैठकको अभ्यास थालिएको थियो । उनले यस विषयमा वरिष्ठ नेता पौडेल र पूर्वमहामन्त्री कृष्णप्रसाद सिटौला पक्षसँग छलफल गरेर नै केन्द्रीय कार्यसमिति बैठक बोलाएको देउवानिकट एक केन्द्रीय सदस्यले बताए ।
मीटूले लियो रकस्टारको ज्यान,"ममाथि लगाइएको त्यो बेनामे आरोप सरासर झूट हो भनेर मैले भन्नु जरुरी हुनेछ, अर्मान्डोले आत्महत्या गर्नुअघि लेखेको चिठीमा भनेका छन्, र, मेरो यो मृत्यु गल्ती स्वीकारको कदमका रूपमा पनि नबुझिदिनुहोला । म इमानदार हुनुको प्रमाण हो । म मेरो छोराको भविष्यको बाटोमा कुनै अवरोध नहोस् भन्ने पनि चाहन्छु । सायद मविरुद्ध लगाइएको यो झूटा आरोपको असर उसलाई पक्कै पनि पर्नेछ । पत्नीसँग सम्बन्धविच्छेद गरिसकेका उनको आठ वर्षको छोरा छन् । अर्मान्डोले आरोप लगाइसकेपछि मान्छेले शंका गर्न थालेको र आफूले सामाजिक सञ्जालमा प्रतिरक्षा गर्न नसकेको भन्दै यसले आफ्नो करिअर नै समाप्त हुनेछ भन्ने लागेको पनि उल्लेख गरेका छन् । यस्तो परिस्थितिमा मैले जे भने पनि त्यो मेराविरुद्ध नै प्रयोग हुनेछ, उनले चिठीमा भनेका छन् । आरोप लगाउने युवतीले ट्वीटरमा अर्मान्डोको नाम मुछदै लेखेकी थिइन्, १३ वर्षअघि उसले मलाई आफ्नो घरमा बोलाएर चुम्बन गर्नुका साथै यौन दुर्व्यवहारको प्रयास गरेको थियो ।"
जात्रामय पशुपति,भीमसेन मन्दिरका पुजारी रवि दर्शनधारीका अनुसार बालकुमारीमा अहिले खुला मैदान छैन । पहिला घोडालाई मन्दिरसँगै ठड्याएको लिंगो र भोलु गणेशको तीन पटक परिक्रमा गराइन्थ्यो । प्राचीनकालमा त्यहाँ मैदान रहेको पाटनको घोडेजात्राको सम्बन्धमा पुरातत्त्वबाट प्रकाशित भाषा वंशावलीमा संवत् ८०० फागुन कृष्ण औंसीका दिनदेखि देशको पूर्वतर्फ मैदान बढाइ घोडा जात्रा चलाया भनी उल्लेख छ । पाटनमा घोडेजात्रा त्यहाका तत्कालीन राजा सिद्धिनरसिंह मल्लको पालादेखि महर्जनहरूले चलाउँदै आएको किम्वदन्ती छ ।
बुढेसकालमा माइती,"कालीनागकी बहिनी भागा नन्दको शंकाका कारण दुईटा परिवारको नाश हुन्छ । त्यससँग सम्बन्धित एक डोटेली गीतको बोल चर्चित छ इचली व कनालीका पलुइ झान्ना तिता, भलो गरे भागा नन्द दुई घर रित्ता ।"
मानवअधिकारबारे ८२ फिल्म,"महोत्सवको सुरुवात जर्मनी फिल्म द मार्च अफ होप स्काई बाट गरिने बताइएको छ । यो फिल्मको निर्देशन जिम क्र्याप्ट एन्ड बेस्टियन फिस्चेरले गरेका हुन् । विश्वभरिबाट खुला आवेदनमार्फत आएका फिल्मलाई सर्ट लिस्ट गरी ८२ वटा छानिएको महोत्सव निर्देशक पाण्डव खत्रीले जनाए । उनका अनुसार नेपालबाट दुई दर्जनभन्दा बढी फिल्म छानिएका छन् । महोत्सवमा पछिल्लो समय विश्वमा आन्तरिक राजनैतिक विवाद, हिंसात्मक विद्रोह, जातीय दंगा र आतंकवादी क्रियाकलापका कारण विस्थापित भएकाको कथामा आधारित फिल्महरूलाई प्राथमिकतामा राखिएको उनले जनाए ।"
नेपालभाषाका पुस्तक,"काठमाडौं (कास) नेपालभाषाका पाँच पुस्तक सार्वजनिक गरिएका छन् । ती पुस्तकमा त्रिप्रसाद धौभडेलेको नसंफाःगुचा या वैचारिक पक्ष (नसंफाःगुचाको वैचारिक पक्ष), राकेश महर्जनको भृकुटी उपन्यासया ऐतिहासिक तत्त्व (भृकुटी उपान्यासको ऐतिहासिक तत्त्व), किशोर नेपालीको पांगाया सायाः (पांगाको गाईजात्रा), पूर्णकुमार श्रेष्ठको न्हु प्रेस्टिज नेपाः या च्वसु (न्हु प्रेस्टिज नपाःको लेख) र रवीन्द्र ताम्राकारको सन्ध्या टाइम्सया सम्पादकीय (सन्ध्या टाइम्सको सम्पादकीय) रहेका छन् । त्रिभुवन विश्वविद्यालय नेपालभाषा केन्द्रीय विभागद्वारा आयोजित कार्यक्रममा सांसद कृष्णगोपाल श्रेष्ठ, नेवाः देय दबूका अध्यक्ष नरेश ताम्राकार र विभाग प्रमुख डा ओमकारेश्वर श्रेष्ठले मंगलबार उक्त पुस्तक सार्वजनिक गरेका हुन् । त्यसैगरी रविन श्रेष्ठ र राकेश महर्जनलाई सत्यहेरा अनुसन्धान पुरस्कार प्रदान गरिएको थियो ।"
गीतमा मस्तिष्क पक्षाघात,"काठमाडौं (कास) अन्य रोगजस्तै मस्तिष्क पक्षाघात पनि नेपालमा सामान्य हुँदै गएको छ । यसबाट प्रभावितहरू बढिरहेका छन् । पीडितप्रति समाजको दृष्टिकोण अपेक्षित रूपमा राम्रो रहेको पाइन्न । यही रोगका पीडितका लागि काम गर्दै आएको नितिन मस्तिष्क पक्षाघात समाजले जनचेतनामूलक गीत निकालेको छ । मस्तिष्क पक्षाघातबाट प्रभावितलाई सामान्य मानिसलाई झैं व्यवहार गर्नुपर्ने सन्देशसहितको गीतले भन्छनभन मेरो भाग्य विधाताले नै कोरिदियोनभन यो मेरो इच्छा नियतिले नै तोडिदियोनरेश प्रधानले लेखेको गीत रिदम कँडेलले संगीतबद्ध गरेका हुन् । उनैको संगीत संयोजन रहेको गीतमा गायक शिव परियारको स्वर सुन्न सकिन्छ । स्टुडियो साउन्ड मिलमा रेकर्ड भएको उक्त गीतको म्युजिक भिडियो पनि बनेको छ । निकेश खडका निर्देशित भिडियोमा सरोज खनाल, सूर्यमाला शर्मा, श्रीवानी थापा र रुपेश लामाले अभिनय गरेका छन् ।"
रोजगारी र शिक्षामा जोड,"घोषणापत्र सार्वजनिक भएको केही घण्टाभित्रै भाजपाले आयोजना गरेको पक्रकार सम्मेलनमा अर्थमन्त्री अरुण जेट्लीले देशद्रोहसम्बन्धी कानुन खारेज गर्ने कंग्रेसको सोच अत्यन्त खतरनाक र देश टुत्र्याउने नियतले आएको बताए । यो अत्यन्त खतरनाक रहेको र यसले माओवादी, पृथकतावादी र आतंकवादीलाई मात्र फाइदा पुग्ने छ, त्यसैले कंग्रेसले लागू गर्न चाहे पनि त्यी स्वीकार्य हुने छैन, जेटलीले भने ।"
११ करोड भोकमरीपीडित,"न्युयोर्क संयुक्त राष्ट्रसंघले गतवर्ष विश्वका ५३ मुलुकमा ११ करोड ३० लाख जनता अत्यधिक भोकमरी को समस्याबाट गुज्रेको जनाएको छ । युद्ध र जलवायु समस्याका कारण निम्तिएका विपत्तिका कारण अफ्रिकालगायतका देशमा खाद्यान्न अभाव भएको राष्ट्रसंघले जनाएको छ । तीमध्ये द्वन्द्वग्रस्त यमन, कंगो, अफगानिस्तान र सिरिया मुख्य छन् ।"
"इरानमा बाढी, कम्तीमा ४५ को मृत्यु","अधिकारीले केही दिनमा पश्चिमी र दक्षिणपश्चिमी क्षेत्रमा आँधी आउन सक्ने बताएका छन् । स्थानीय सञ्चारमाध्यमका अनुसार बाढीका कारण दसौं हजार विस्थापितहरू आपत्कालीन शिविरमा बसेका छन् । लोरेसट्यान्ड प्रान्तका गभर्नर मोउसा खदेमीले पोलएदोख्तर सहर पूर्णरूपमा सम्पर्कविच्छेद भएको बताए । उनले भने, हामीसँग त्यहाँको अवस्थाबारे कुनै सूचना छैन । स्थानीय सञ्चारमाध्यमका अनुसार गोलेस्तान प्रान्तमा नदीको सतह बढेपछि भौतिक संरचनामा निकै ठूलो क्षति पुगेको छ । एक दशकपछिको खडेरीपछि इरानमा गतसाता भएको भीषण वर्षाले देशका अधिकांश प्रान्तमा प्रभावित भएका हुन् ।"
सगरमाथाको उचाइ नापिँदै,यसअघि सन् १८५६ मा ब्रिटिस सर्भेयर जर्ज एभरेस्टले सर्भे गरी विश्वको सर्वोच्च शिखर सगरमाथा रहेको प्रमाणित गरेका थिए । त्यसअघि भारतीय सर्भेयर राधानाध सिख्धरले १९५२ मै सगरमाथा सर्वोच्च शिखर भएको दाबी गरेका थिए । चीनले समेत यसअघि पटकपटक सगरमाथाको उचाइ नाप्ने काम गरेको छ । सन् २००५ मा चीनले गरेको सर्वेक्षणमा सगरमाथाको उचाइ समुद्री सतहदेखि ८ हजार ८ सय ४४ मिटर मात्र रहेको भनिएको थियो ।
परिषद्को निर्णय आपत्तिजनक : कांग्रेस,"संवैधानिक परिषद्को संरचनामा प्रतिपक्षीलाई महत्त्वका साथ राखिएको छ । तर, बहुमत छ भनेर परिषदको गरिमा र महत्वलाई घटाउने काम भइरहेको छ, उनले भनिन् प्रतिपक्षीबिना पटकपटक बैठक गरेर लोकतान्त्रिक अभ्यास र उपलब्धिलाई कमजोर बनाउन खोजिँदै छ । उनले बहुमतको बलमा सरकारले विपक्षी दलको अवहेलना गरिरहेको आरोप लगाइन् । लोकतान्त्रिक अभ्यासमा प्रतिपक्षी दलको महत्त्वलाई गौण ठान्नु पद्धतिकै अवहेलना हो, उनले भनिन् । यसअघि पनि कांग्रेस नेता देउवाको अनुपस्थितिमै विभिन्न पाँचवटा आयोगका अध्यक्षको नियुक्ति भएको थियो । त्यसको विरोधमा त्यतिबेला कांग्रेस सांसदहरूले उनीहरूको सुनुवाइ प्रक्रिया नै बहिष्कार गरेका थिए ।"
उजुरी आह्वान,फ्रमुख निर्वाचन आयुक्तमा नियुत्तिका लागि सिफारिस भएका थपलिया र समावेशी आयोग सदस्यका लागि सिफारिस भएकी ओझाको संसदीय सुनुवाइ प्रक्रिया सुरु भएको छ । समितिको मंगलबार बसेको बैठकले दुवैविरुद्ध उजुरी आहवान गरेको छ । समितिले चैत २९ सम्ममा थपलिया र ओझाविरुद्ध कुनै उजुरी भए सचिवालयमा पेस गर्न भनेको छ ।
तारागाउँ रिजेन्सीबारे प्रतिवेदन बुझाइयो,"उपसमितिले होटल निर्माणका क्रममा भएको अत्यधिक लागत वृद्धि, कर र अन्य प्रयोजनका लागि छुट्टाछुट्टै लेखापरीक्षण भएको विषयलगायतमाथि छानबिन गर्न निर्देशन दिएको छ । होटलको हकप्रद सेयरमाथि भएको निर्णयमा समेत छानबिन हुनेछ भने होटललाई घाटा भएको देखाई गैरकानुनी लाभ लिएको विषयमा समेत अनुसन्धानको सिफारिस गरिएको छ ।"
बान्तवा शब्दकोश आउँदै,"किरात राई यायोक्खाले दसौं राष्ट्रिय अधिवेशनपछि घोषणापत्र जारी गर्दै राई समूहका २८ भाषाहरूलाई स्थानीय तहमा तथा वान्तवा र चाम्लिङ भाषा प्रदेशको सम्पर्क भाषा हुनुपर्ने माग गरेको छ । शब्दकोश र व्याकरण लेख्दैमा राज्यले सरकारी कामकाजको भाषा बनाउनुपर्छ भन्ने छैन, तर प्रदेश १ मा वान्तवा भाषी समुदायको बाहुल्य रहेकाले प्राथमिकतामा पर्न सक्छ, भाषाशास्त्री राईले भने ।"
किर्तेमा ३७ लाख धरौटी,"नवलपरासी (कास) अरूका नामको जग्गालाई किर्ते गरी लालपुर्जा निकालेको अभियोगमा जिल्ला अदालत परासीले एक जनालाई ३७ लाख धरौटी तोकेको छ । बर्दियाको ताराताल घर भई हाल पोखरा महानगरपालिका १७, विरौटा बस्दै आएका प्रकाश सुनारलाई अर्कैको नाममा रहेको २ बिघा १८ कठ्ठा जग्गा किर्ते गरी आफ्नो नाममा बनाएको मुद्दामा धरौटी माग गरेको हो । उनले रामग्राम नगरपालिका ५ भुवनेश्वर अग्रवालको नाममा रहेको र उनले नै जोतभोग गर्दै आएको नवलपरासीको साविक जमुवाड गाविस ८ मा रहेको १७ कित्तामा रहेको २ बिघा १८ कठ्ठा जग्गाको लालपुर्जा किर्ते गरी निकालेको अभियोगमा मुद्दा परेको थियो । उनले धरौटी रकम नबुझाएका कारण अदालतकै आदेशमा मंगलबार कारागार चलान गरिएको जिल्ला प्रहरी कार्यालय प्रहरी नायब उपरीक्षक वीरेन्द्र थापाले बताए । रामग्राम नगरपालिकामा एकीकृत सम्पत्ति विवरणका लागि करदाखिला गर्न आउँदा शंका लागेर अनुसन्धान गर्दा किर्ते गरेको फेला परेपछि अदालतमा मुद्दा दायर गरेको थापाले बताए ।"
राहत भटाभट,"संघीय सरकार घर निर्माण, निःशुल्क उपचार, तथ्य संकलन भएपछि थप राहत प्याकेज ल्याउने प्रदेश २ सरकार मृतक परिवारलाई ३३ लाख रुपैयाँ, प्रिफ्याबको घर निर्माण प्रदेश ३ सरकार १ करोड रुपैयाँसुदूरपश्चिम प्रदेश सरकार १ करोड रुपैयाँनेकपा मृतक परिवारलाई ५५ लाख, सांसदको एक दिनको तलबकांग्रेस २५ लाख एकमुष्ट, प्रत्येक सांसदको २ दिनको तलबकांग्रेस प्रदेश २ १० लाख रुपैयाँराष्ट्रिय जनता पार्टी ५ लाख रुपैयाँ"
सुँगुरको खोरमा बास,"अगुवा राम पनि सोमबार बिहानदेखि गाउँमा राहत वितरण गर्ने थुप्रै टोली आए तापनि आफूहरूले हालसम्म खाद्यान्नबाहेक अन्य राहत सामग्री नपाएको गुनासो गर्छन् । हामीलाई अहिले खाद्यान्न र लत्ताकपडाभन्दा पनि टाउको लुकाउने त्रिपाल, सुत्ने म्याट्रेस अनि मच्छरबाट जोगिन झुल चाहिएको छ, उनले भने, आइतबार र सोमबार राति अधिकांश पीडित परिवार खुल्ला आकाशमुनि सुतेको छ, पानी पर्न र फेरि पनि हावाहुरी आउन सक्छ, यस्तो अवस्थामा पीडितको बिजोग हुन्छ । हावाहुरीले यो गाउँमा मात्र करिब ३ सय घरधुरीमा क्षति पुर्याएको छ ।"
पीडित भन्छन्  'बास र कपडा देऊ',"क्षतिको विवरण छैनविध्वंसकारी हुरीले भएका भौतिक क्षति सरोकारवालाहरूले अझै संकलन गर्न सकेको छैनन् । स्थानीय तह, प्रशासन, प्रहरी र विषयगत कार्यालयले क्षति यकिन गर्न नसकेका हुन् । लगाइएको बालीनाली, घरमा भित्र्याएको अन्नपात, घरको भौतिक संरचना, नगद, गरगहना वा अन्य सम्पत्तिको लगत अझै संकलन हुन सकेको छैन ।"
चिटिक्क बन्दै भैरहवा,"निर्माणाधीन गौतम बुद्ध अन्तर्राष्ट्रिय विमानस्थल, विशेष आर्थिक क्षेत्र (सेज), २६ किमि लामो बेलहियाबुटवल ६ लेन मार्ग, भारतसँगको प्रमुख व्यापारिक भन्सार नाका यहाँ छन् । स्थलमार्ग हुँदै सर्वाधिक तेस्रो मुलुकका पर्यटक भित्रिने बेलहिया नाका यहाँ रहेको छ । यहाँ लुम्बिनी गुरुयोजना, बुद्ध सर्किटसहितको बृहत् लुम्बिनी गुरुयोजना सञ्चालनमा छन् । ती पूरा भएपछि भैरहवा प्रमुख सहर बन्नेछ । आयोजनाका इन्जिनियर यामलाल पाण्डेले गौतम बुद्ध अन्तर्राष्ट्रिय विमानस्थल सञ्चालनमा आउन्जेल भैरहवामा आवश्यक भौतिक पूर्वाधार पूरा भइसक्ने बताए । नगरमा सञ्चालित क्षेत्रीय सहरी विकास आयोजना परिष्कृत हुनुले दातृ निकायलाई भविष्यमा थप लगानीका लागि सुनिश्चितता प्रदान गरेको छ, पाण्डेले भने ।"
जनता आवास कार्यक्रम अलपत्र,"थपिए नयाँ ५० घरतेस्रो किस्ताबापतको रकम निकासा नहुँदा घर अलपत्र अवस्थामा रहेको स्थितिमा प्रदेश १ सरकारले यहाँका लागि भने जनता आवास कार्यक्रममार्फत ५० नयाँ घर निर्माण गर्न बजेट अख्तियारी पठाएको छ । स्थानीय विपन्न र दलितहरूले अन्तिम किस्ताबापतको पैसा नपाएको तर नयाँ भवन निर्माण गर्ने गरी बजेट आउँदा छक्क परेको वडाध्यक्ष कटवाल बताउँछन् । गाउँलेको घर बनाउन आफैं जमानी बसेर काम गरेको छु, बजारमा सामानको ऋणैऋण छ, उनले भने, प्रदेश सरकारले बजेट अख्तियारी दिँदैन, बरु नयाँ भवन निर्माणका लागि बजेट पठाएछ ।सहरी विकास तथा भवन डिभिजन कार्यालय धनकुटामा कार्यरत इन्जिनियर कमल खतिवडा अर्को ठाउँमा सरुवा भएर गएकाले पनि भवन निर्माणमा बाधा पुगेको गौतमको भनाइ छ । पहिलेकै कार्यरत कर्मचारी भए सजिलो हुन्थ्यो । उनीहरूलाई सबै थाहा थियो, नयाँ कर्मचारीहरू थाहा छैन भन्छन्, उनले भने, प्रदेश १ मा जनता आवास कार्यक्रम सहरी विकास तथा भवन डिभिजन कार्यालय धनकुटाले हेर्ने गर्छ । तर पहिले केन्द्रीय सरकारको अधीनमा रहेको कार्यक्रम अहिले प्रदेश सरकारमा राखिएको छ ।"
चट्याङले २ को मृत्यु,बगेर मृत्युयसैबीच खोटाङको ऐंसेलुखर्क ४ स्थित दुधकोसी नदीमा बगर एक युवकको मृत्यु भएको छ । पौडी खेल्ने क्रममा स्थानीय २५ वर्षीय भरत चर्मकारको बगेर मृत्यु भएको प्रहरीले जनाएको छ ।
किर्ते आरोपमा १४ पक्राउ,"साबिक नेउलापुर गाविस ९ ख को ऐलानी कित्ता नम्बर १९१ को २ बिघा, ७ को १४ कट्ठा, ८ को १ बिघा, ५० को १ विघा २ कट्ठा १० धुर र ६२ को १४ कट्ठा जग्गा स्रेस्ता बनाएर नामसारी गरेको देखिन्छ ।"
चिकित्सकलाई भ्याइनभ्याइ,"आइतबार राति अस्पतालका १ सय बढी चिकित्सक, नर्सहरू घाइतेको उपचारमा संलग्न भएको उनले बताए । कलेजका ४० बढी विद्यार्थीहरूले आकस्मिक रक्तदान गरेर घाइतेको उपचारमा सहयोग गरेको उनले बताए । यसैबीच, होटल तथा पर्यटन व्यवसायी संघ पर्साले घाइते तथा तिनका कुरुवाहरूलाई निःशुल्क खाना तथा बासको व्यवस्था उपलब्ध गराएको छ । संघले सोमबारदेखि वीरगन्जका आधा दर्जन होटलमा यस्तो सुविधा उपलब्ध गराएको संघका अध्यक्ष बुद्धिप्रसाद पन्तले बताए । विपत्तिको समयमा हामीले व्यावसायिकताभन्दा सेवाभावमा समर्पित हुन चाह्यौं, उनले भने, घाइते र तिनका कुरुवा जति जना आए पनि हामी निःशुल्क खाना र बास उपलब्ध गराइरहेका छौं ।"
धेरैजसो बिरामी खतरामुक्त,"एक्कासि आइतबार रातिदेखि टाउकोमा चोट लागेको, हाड भाँच्चिएको, दबिएरकुल्चिएर श्वासप्रश्वासको समस्या भएकाहरू र धेरै केस जाडोले काम्दै गरेका (हाइपोथर्मिया) आएका थिए, डा झाले भने, ८ चिकित्सक, ८ पारामेडिक्स र ११ नर्सलगायतका जनशक्तिले दिनरात उपचार गरे पनि जनशक्तिको समस्यासमेत देखिएको थियो । स्वास्थ्य मन्त्रालयका प्रवक्ता श्रेष्ठ हावाहुरी प्रभावित क्षेत्रमा अन्य सामान्य बिरामी ५७ दिनमा फर्कन सक्छन् । केही बिरामी लामो समय अस्पतालमै बस्नुपर्ने स्थितिसमेत आउन सक्ने उनले बताए । यसैले स्वास्थ्य मन्त्रालयले बुधबार प्रभावित क्षेत्रमा फिजियोथेरापी र साइकोसोसल काउन्सेलिङका विज्ञहरूलाई पठाउन लागेको छ । स्वाथ्य मन्त्रालयका अनुसार प्रभावित घाइतेमध्ये थप एक जनाको मंगलबार मृत्यु भएको छ । हालसम्म २८ जनाको मृत्यु भएको छ ।"
प्राधिकरण र उद्योगीबीच विवाद चर्कंदै,सरकारले संसद्बाट गत वर्ष विद्युत् नियमन आयोगको ऐन पारित गरेसँगै विद्युत् महसुल निर्धारण आयोग खारेज भइसकेको छ । विद्युत् नियमन आयोगमा पदाधिकारी नियुक्तिको प्रक्रिया अघि बढेको भए पनि अहिलेसम्म आयोगले पूर्णता पाउन सकेको छैन ।
फास्टट्र्याकको लागत १ खर्ब बढ्ने,"डीपीआर स्वीकृत भएसँगै सेनाले ग्लोबल टेन्डर गरी द्रुत मार्गमा पर्ने सुरुङ र पुल निर्माणको काम अघि बढाउने बाटो खुल्नेछ । द्रुत मार्ग मुलुकमै सबभन्दा बढी गतिमा गाडी गुड्न सक्ने गुणस्तरीय सडक बन्नेछ । तत्कालै डीपीआर स्वीकृत भए पनि टेन्डर प्रक्रियाबाट ठेकेदार छनोट गरी द्रुतमार्गको सुरुङ, पुल र सडकको संरचनाको निर्माण थाल्न आगामी मंसिरसम्मको समय लाग्ने जानकारी सैनिक स्रोतले दिएको छ ।"
प्रदेशको राजस्व संघकै खातामा,बिनु तिम्सिना(प्रशिक्षार्थी)
राष्ट्रिय विकास परिषद्को बैठक आज,"काठमाडौं (कास) दीर्घकालीन सोचसहितको पन्ध्रौं योजनाको मस्यौदालाई अन्तिम रूप दिन राष्ट्रिय विकास परिषद्को बैठक बुधबारबाट सुरु हुने भएको छ । राष्ट्रिय योजना आयोगको गठन तथा कार्य सञ्चालन आदेश २०७४ अनुसार गठित परिषद्को बैठक दुई दिन चल्नेछ । प्रधानमन्त्री केपी शर्मा ओलीले अध्यक्षता गर्ने परिषद् बैठकमा तीन तहकै सरकारका उच्च अधिकारीहरू सहभागी हुनेछन् । मस्यौदाको आधारपत्रमाथि राय सुझाव प्राप्त गर्न राष्ट्रिय जीवनका विभिन्न पेसा र क्षेक्रका व्यत्तित्व तथा विज्ञहरूको सहभागिता सुनिश्चित गर्न परिषद् बैठकमा आमन्त्रण गरिएको छ, आयोगद्वारा जारी विज्ञप्तिमा भनिएको छ, यो परिषदको बैठकले पन्ध्रौं योजनाको आधारपत्रलाई आवश्यक सुझाव र परिमार्जनसहित अन्तिम स्वरूप दिनेछ ।"
उखु नकाट्दै चिनी उद्योग बन्द,"अनुकूल मात्र हेरेर उद्योग सञ्चालन गर्न थाले, किसानको उखु खेतमा सुकेर जाने बेला भइसक्यो, समितिका जिल्ला अध्यक्ष उमेश यादवले भने, समयमा भुक्तानी पनि नदिने, न त उचित मूल्य दिने गरेका छन् । अहिले आएर मनपरी उद्योग बन्द गरेपछि मर्कामा परेका छौं । उखु सुक्न र बगानमा फुल्न थालेपछि जिल्लाका दक्षिणी भेकका किसानको बेहाल भएको छ । गत वर्षमा उधारोमा भए पनि समयमा काटेर उद्योगलाई बिक्री गरेका थिए । पेस्कीबापतको रकमले घर खर्च धान्ने गरेका उनीहरूलाई अहिले खेतमा आगो लगाएर उखु नष्ट गर्नुपर्ने अवस्था आएको छ । अन्य बालीजस्तो काटेर भण्डारण गर्न मिल्दैन, पाल्हीनन्दनका राजीव चौधरीले भने, उखु फुल्नु भनेको आधा तौल घट्नु हो । किसानको यस्तो हालत हुँदा पनि उद्योगी र सरकार भने टुलुटुल हेरेर बसेका छन् ।"
'सर्तसहित आउन नदेऊ',यसबारे नेपालमा सवारी साधन आयात गरी बिक्री वितरण गरिरहेका व्यापारीहरूले निकै चासोका साथ हेरिरहेका छन् । उनीहरूले मोट्रेक्ससँग विस्तृत सम्झौता हुनुपूर्व सर्त र सुविधाको विषयमा असन्तुष्टि जनाउन थालेका हुन् । मोट्रेक्सले एसेम्बल प्लान्ट रूपन्देहीको मोतीपुर औद्योगिक क्षेत्रमा राख्ने तयारी गरेको छ । एक सय बिघा जग्गा उपलब्ध गराइदिन बोर्डसँग प्रस्ताव पनि पेस गरिसकेको छ । कोरियाबाट आएका कम्पनीका लगानीकर्ताले मोतीपुर औद्योगिक क्षेत्रको अवलोकनसमेत गरिसकेका छन् । बोर्डका उच्च अधिकारीहरू गत साता भएको लगानी सम्मेलनमा सहभागी भएका थिए । बोर्ड स्रोतका अनुसार नेपालका उद्योगी व्यवसायीबाट मोट्रेक्सलाई रोक्ने प्रयास भएको भन्दै सम्मेलनमा असन्तुष्टिसमेत राखिएको थियो ।
हुवावेको 'पी ३०' प्रिबुकिङमा,"काठमाडौं (कास) हुवावेको कन्ज्युमर बिजनेस ग्रुप बीजीले हुवावे पी ३० सिरिज सार्वजनिक गरेको छ । कम्पनीले फ्रान्सको प्यारिस कन्भेन्सन सेन्टरमा आयोजित एक समारोहमा हुवावे पी ३०, हुवावे पी ३० प्रो र पी ३० लाइट सार्वजनिक गरेको हो । कम्पनीका अनुसार पी ३० सिरिजमा फोटोग्राफी र डिजाइनमा हुवावे पी सिरिज डीएनएमा आधारित छ । कम्पनीको अत्याधुनिक सिरिजको स्मार्टफोन क्यामरा जडान गरिएको जनाएको छ ।"
शिवम् सिमेन्टको लक्की ड्र,"काठमाडौं (कास) शिवम् सिमेन्टले लक्ष्मी हातमा देव दर्शन शिवमको साथमा योजनाअन्तर्गतको अन्तिम लक्की ड्र सार्वजनिक गरेको छ । १०१ भाग्यशाली कुपन बिजेतामार्फत २०२ जना बिजेताको नाम सार्वजनिक गरेको हो । यस योजनाअन्तर्गत बिजेताहरूले काठमाडौंगोसाइँकुण्डकाठमाडौं हेलिकप्टरमार्फत देवदर्शन गर्ने अवसर प्राप्त गर्नेछन् । अन्तिम चरणको लक्की ड्र आफ्नो आधिकारिक फेसबुक पेजमार्फत प्रत्यक्ष प्रसारण गरी इटहरीबाट बिजेताहरूको नाम सार्वजनिक गरेको जनाएको छ । यसअघि पहिलो, दोस्रो, तेस्रो र चौथो चरणको लक्की ड्र गरी ४८० जना बिजेता भएका थिए ।"
नबिल र लक्ष्मी क्यापिटल सम्झौता,काठमाडौं (कास) नबिल बैंकले जारी गर्न लागेको ऋणपत्र निष्कासन व्यवस्थापनका लागि लक्ष्मी क्यापिटल मार्केट लिमिटेडसँग निष्कासन व्यवस्थापन सम्झौता गरेको छ । उक्त सम्झौताबमोजिम बैंकले निष्कासन गर्न लागेको २ अर्ब बराबरको ऋणपक्र सार्वजनिक निष्कासन तथा व्यत्तिगत बिक्री कार्यको व्यवस्थापन लक्ष्मी क्यापिटलले गर्नेछ ।
एलजीको 'अपग्रेड अफर',"काठमाडौं (कास) एलजीले नयाँ वर्ष छुट योजना ल्याएको छ । अपग्रेड अफर नाम दिइएको उक्त योजनामा एलजीका टेलिभिजन तथा साउन्ड सिस्टम खरिदमा ४३ प्रतिशतसम्मको पैसा फिर्ता पाउन सक्ने विज्ञप्तिमा उल्लेख छ । सिंगल डोर रेफ्रिजेरेटरको खरिदमा २० प्रतिशतसम्म, डबल डोर रेफिरिजेरेटरमा मिक्चर ग्रिन्डर, साइडबाई साइड रेफिरिजेरेटरमा भ्याकुम क्लिनरलगायत पाइने जनाइएको छ । अफरअन्तर्गत २ वर्षको वारेन्टी दिइएको छ । योजना चैत २० गतेदेखि लागू हुनेछ ।"
एनआईसीमहालक्ष्मी बैंकासुरेन्स सम्झौता,काठमाडौं (कास) एनआईसी एसिया बैंक लिमिटेडले महालक्ष्मी लाइफ इन्स्योरेन्स लिमिटेडसँग बैंकासुरेन्स सम्झौता गरेको छ । सम्झौतापत्रमा बैंकका तर्फबाट बैंकका प्रमुख कार्यकारी अधिकृत रोशनकुमार न्यौपाने र इन्स्योरेन्स कम्पनीका तर्फबाट कार्यकारी प्रमुख कार्यकारी अधिकृत रमेशकुमार भट्टराईले हस्ताक्षर गरे । सम्झौताअनुसार अब बैंकका ग्राहकले मुलुकभरका २८१ वटा शाखाबाट महालक्ष्मी लाइफ इन्स्योरेन्सको जीवन बिमा गर्न सक्ने विज्ञप्तिमा उल्लेख छ ।
नेसनल लाइफको बोनस पारित,काठमाडौं (कास) नेसनल लाइफ इन्स्योरेन्स कम्पनी लिमिटेडले चुक्ता पुँजीको १३५ प्रतिशत बोनस सेयर पारित गरेको छ । कम्पनीको ३० औं वार्षिक साधारणसभाले आर्थिक वर्ष २०७३७४ को साढे १३ प्रतिशत सेयर पारित गरेको हो । साधारणसभाले कर प्रयोजनका लागि नगद लाभांश १ करोड ८८ लाख २७ हजार १० रुपैयाँसमेत पारित गरेको विज्ञप्तिमार्फत जनाएको छ ।
जीवन बिमा सेवा सम्झौता,काठमाडौं (कास) सानिमा लाइफ इन्स्योरेन्स र कैलाश विकास बैंकबीच जीवन बिमा सेवा सम्झौता भएको छ । कम्पनीका महाप्रबन्धक शिवराम तिमिल्सिना तथा बैंकका प्रमुख कार्यकारी अधिकृत अमृतचरन श्रेष्ठले सम्झौतामा हस्ताक्षर गरे । सम्झौताअनुसार ग्राहकहरूले कैलाश विकास बैंकका ९१ शाखाबाट सानिमा लाइफ इन्स्योरेन्सको जीवन बिमा सेवा उपभोग गर्न सक्नेछन् ।
मेगा क्यापिटललाई कारोबार अनुमति,काठमाडौं (कास) मेगा बैंक नेपाल लिमिटेडको पूर्ण स्वामित्वमा रहेको सहायक कम्पनी मेगा क्यापिटल मार्केटस लिमिटेडले मर्चेन्ट बैंकिङ व्यवसाय गर्नका लागि अनुमति प्राप्त गरेको छ । मेगा क्यापिटल मार्केटसले सोमबार नेपाल धितोपत्र बोर्डबाट कारोबारका लागि अनुमतिपत्र प्राप्त गरेको हो । यस कम्पनीको अधिकृत पुँजी ३० करोड रुपैयाँ र चुक्ता पुँजी २० करोड रुपैयाँ रहेको विज्ञप्तिमा उल्लेख छ ।
हावाहुरी पीडितलाई सिटिजन्सको राहत,काठमाडौं (कास) बारा र पर्साका हावाहुरी पीडितका लागि सिटिजन्स बैंक इन्टरनेसनल लिमिटेडले राहत कोष स्थापना गरेको छ । उक्त राहत कोषमा बैंकले दस लाखको सहयोग जम्मा गर्ने निर्णय गरेको छ । बारा पर्सा हुरी पीडित राहत कोष २०७५ को खाता नं ००१०१००००३१६७२०१ मा जो कोहिले रकम जम्मा गर्न सक्ने विज्ञप्तिमा जनाइएको छ ।
सामसङमा छुट,"काठमाडौं (कास) सामसङ कन्जुमर इलेक्ट्रोनिक्स नेपालले नयाँ वर्ष २०७६ को उपलक्षमा हर्षमय नयाँ वर्ष २०७६ अफर ल्याएको छ । ग्राहकले सामसङ टीभीको खरिदमा ३२ प्रतिशतसम्मको छुट, रेफ्रिजेरेटरको खरिदमा १३ प्रतिशतसम्मको छुट र सामसङको वासिङ मेसिनहरूको खरिदमा १८ प्रतिशतसम्मको छुट प्राप्त गर्न सक्ने विज्ञप्तिमा उल्लेख छ । सामसङको सामान खरिद गर्ने ग्राहकहरूलाई लक्की ड्रमा पनि समावेश गरिनेछ । प्रथम बिजेतालाई सामसङको ५५ इन्चको कर्भ टीभी, द्वितीयलाई ४९ इन्चको कर्भ टीभी, तृतीयलाई सामसङको ५ इन्च १ कन्भर्टेवल रेफ्रिजेरेटर, चौथो हुनेलाई ८ केजीको फ्रन्टलोड वासिङ मेसिनलगायत प्रदान गरिने जनाइएको छ ।"
"मनाङ तयार, अबहानी उत्साही",आजको खेलमनाङ मर्स्याङदीविरुद्ध ढाका अबहानीसमय ः १५ः०० बजेएन्फा कम्प्लेक्स मैदान
प्रदेश ३ विजयी,"वैशाख ७ देखि १६ सम्म थाइल्यान्डमा हुने एसीसी यू१६ इस्टर्न रिजनका लागि यसै प्रतियोगिताबाट खेलाडी छनोट गरिनेछ । प्रारम्भिक छनोटमा २५ खेलाडी र त्यसपछि १४ खेलाडी अन्तिम टोलीमा छनोट हुनेछ । समूह ए मा प्रदेश ३, गण्डकी प्रदेश, प्रदेश ५ र कर्णाली प्रदेश छन् । समूह बी मा प्रदेश १, प्रदेश २ र सुदूरपश्चिम प्रदेश छन् । युवा तथा खेलकुद मन्त्रालयको आयोजना, राष्ट्रिय खेलकुदको परिषद्को समन्वय तथा मदन भण्डारी स्पार्टस एकेडेमीको व्यवस्थापनमा सञ्चालित प्रतियोगिता विजेताले १ लाख ५० हजार र उपविजेताले ७५ हजारबराबरको खेलकुद सामग्री पाउनेछन् ।"
आर्सनल तेस्रोमा,"लन्डन उनाई इमरेले सम्हालेको आर्सनल प्रिमियर लिगमा सोमबार न्युकासललाई २० ले हराएर तेस्रो स्थानमा उक्लिँदै आफ्नै इतिहास चुनौती दिने अवस्थामा पुगेको छ । आरोन राम्सेले पहिलो हाफमा गोल गरेपछि लिएको अग्रतामा अलेक्जेन्डर लाकाजेटले दोस्रो हाफको अन्त्यतिर गोल गर्दै इमिरेट्स स्टेडियममा आर्सनलले सुधारोन्मुख खेल कायमै राख्यो । इमरेको टिमले चौथो स्थानमा रहेको टोटेनहम र पाँचौं स्थानको म्यानचेस्टर युनाइटेडमाथि २ अंकको स्पष्ट अग्रता लियो । आर्सनल, टोटेनहम र युनाइटेड लिगका ७ खेल बाँकीको अवस्थामा च्याम्पियन्स लिगमा छनोट हुन संघर्षरत छन् ।"
सुरवीर च्याम्पियन,"आयोजकका गणेशमान दुवाल, काभ्रेका क्षितिज भण्डारी, श्रमजीवीका राजेश कक्षपति, थापाथली चेस पार्कका सुमन राई, काठमाडौं चेस क्लबका केशव श्रेष्ठ, दोलखाका आशिष फुयाल र ललितपुरका रत्न व्यन्जनकार शीर्ष १० स्थानभित्र परे । स्थानीय खेलाडीमा भक्तपुर साकोसका विजय जति, अनरेटेडमा सिरहाका जितेन्द्रकुमार साह, भेट्रानमा संकटाका नवीन तण्डुकार उत्कृष्ट भए । उनीहरूले जनही १ हजार ५ सय पाए ।"
ब्रम्हास्मी र ब्लुबर्ड भिड्ने,"ग्लेसियरले १८३ ओभरमा ९१ रनमात्र बनाउन सक्यो । कैलाश भट्टराईले २२ र रमेश बिकले १८ रन बनाए । ब्रम्हास्मीका विशाल पौडेलले ३ र अर्जुन गिरीले २ विकेट लिए । विशाल पौडेल म्यान अफ द म्याच घोषित भए । दोस्रो खेलमा टस जितेको ब्लुबर्डले १९५ ओभरमा १० विकेट गुमाएर १ सय १२ रन बनायो । निर्भिक पाठकले २८ र दुर्गेश थापाले २० रन बनाए । ह्वाइटहाउसका सुशान्त सिंह, आरियो पौडेल र पवन कार्कीले २२ विकेट लिए । जवाफमा ह्वाइटहाउसले २० ओभरमा ६ विकेट गुमाएर १ सय ६ रन बनायो । सन्जय श्रेष्ठले २९ र पवन कार्कीले २७ रन बनाए । ब्लुबर्डका सुरज तामाङ, सुरेश खत्री र विवेक राना मगरले ११ विकेट लिए । पवन कार्की म्यान अफ द म्याच घोषित भए ।"
छोरानातिलाई फुटबल खेलाउन श्रमदान,"करिब २५ रोपनी जग्गा खर्च गरेर तत्कालका लागि नाइनएसाइडको मैदान निर्माण गरिएको छ । यसलाई बढाएर पूर्ण साइडको बनाइने र कभर्डहल निर्माण गरिने मैदान निर्माण समितिले जनाएको छ । निर्माण कार्य पूरा गर्न २ करोड ५० लाख खर्चको स्टमेट तयार भएको समितिका अध्यक्ष मिलन थापाले बताए । मैदानका लागि साढे १५ रोपनी सार्वजनिक जग्गा प्रयोग गरिएको छ । साढे ९ रोपनी किन्नुपर्नेमा काजीराम बस्नेतले १ रोपनी, खड्गबहादुर बस्नेत र विष्णुमाया खड्काले ९९ आना र पदमकुमारी खड्काले साढे ८ आना जग्गादान गरेका छन् । अब ७ रोपनी किन्न बाँकी रहेको समितिले जनाएको छ । मैदानका लागि गोविन्दबहादुर खड्काले १ लाख १ हजार १ सय ११ सहयोग गरेका छन् । मैदानको ढुंगाबाट २ लाख १५ हजार ९ सय रुपैयाँ संकलन भएको छ । सबै गरेर ४ लाख ७८ हजार २ सय ७२ रुपैयाँ संकलन भएको निर्माण समितिका सचिव गोविन्द खड्काले बताए । उनका अनुसार मैदान निर्माणका लागि सांसद देव गुरुङको स्थानीय पूर्वाधार विकास साझेदारी कार्यक्रमको १५ लाख र वडासहित बेंसीसहर नगरपालिकाले ५ लाख सहयोग छ । अन्नपूर्ण क्लबका संस्थापक अध्यक्ष भरतबहादुर खड्काले २०४८ सालमा स्थापित क्लबले साढे दुई दशकपछि खेलमैदानको सुरुआत गर्न सफल भएको बताए । वडाध्यक्ष गणेशबहादुर कँडेलले वडामा खेलकुद साथै अन्य भौतिक संरचनाको विकास तीव्र गतिमा अघि बढेको बताए ।"
सिन्धु कपको तयारी,"ए डिभिजनका ५ र अन्य ३ टोलीले भाग लिनेछन् । वैशाख ७ देखि १४ सम्म हुने प्रतियोगिताको विजेताले ५ लाख र उपविजेताले २ लाख रुपैयाँ पुरस्कार पाउने छन् । हरेक म्यान अफ द म्याचलाई ५ हजार नगद प्रदान गरिनेछ । उत्कृष्ट खेलाडीलाई २० हजार, विधागत उत्कृष्ट गोलकिपर, डिफेन्स, मिडफिल्डर, स्ट्राइकर, प्रशिक्षकलाई जनही १० हजार प्रदान गरिनेछ । यो क्लबले यसअघि चारपल्ट प्रतियोगिता गरिसकेको छ । अब यसलाई निरन्तरता दिने सोचमा छौं, अध्यक्ष खडाले भने ।"
रोहितको कप्तानीमा यू१९ टोली,"नेपाली यू१९ टोलीको प्रशिक्षकमा विनोद दास, व्यवस्थापकमा रमन सिवाकोटी र फिजियोमा विक्रम न्यौपाने छन् । टोली शनिबार मलेसिया जानेछ । ५० ओभरको प्रतिस्पर्धामा नेपालले अप्रिल १२ मा सिंगापुर, १३ मा यूएईसँग, १५ मा मलेसिया, १६ मा ओमान र अप्रिल १८ मा कुवेतसँग खेल्नेछ । राउन्ड रोबिनमा सहभागी ६ टोलीले एकअर्कासँग प्रतिस्पर्धा गरेपछि समूहको शीर्षस्थानमा रहने टोली विजेता हैसियतमा सन् २०२० मा दक्षिण अफ्रिकामा हुने आईसीसी यू१९ विश्वकपमा छानिने छ ।"
टेनिस प्रशिक्षण,"बुटवल (कास) टेनिसप्रति बालबालिकालाई आकर्षित गर्ने उद्देश्यले मंगलबारदेखि यहाँ आधारभूत प्रशिक्षण सुरु भएको छ । बुटवल लनटेनिस क्लबको आयोजनामा देवीनगरस्थित कोर्टमा ५ दिने निःशुल्क प्रशिक्षण सुरु भएको हो । जिल्ला खेलकुद विकास समितिका अध्यक्ष योग गुरुङले छोटो समयमा टेनिस खेलमा जिल्लाले फड्को मारेको बताए । आयोजक क्लबका अध्यक्ष गोपाल ज्ञवालीले बालबालिकाको आकर्षणलाई मध्यनजर गरेर प्रशिक्षण सञ्चालन गरिएको बताए । प्रशिक्षणमा ३ दर्जन बालबालिका सहभागी छन् । लन टेनिसका प्रशिक्षक जितेन्द्र परियार, विकास खड्का र सहायक राजु टण्डनले टेनिसका नियम र व्यावहारिक ज्ञान दिनेछन् ।"
दाउफिन्स सेमिफाइनलमा,सुम्निमा चाम्लिङ(प्रशिक्षार्थी)
कानपुरलाई सहिद कप,"जनकपुरका राहुलप्रताप सिंहले ४ ओभरमा २१ रन खर्चेर २ विकेट र शम्साद शेखले १ विकेट लिए । सहिद कपमा नेपालबाट आयोजक जनकपुर, कलैया, विराटनगर, भैरहवा र काठमाडौं तथा भारतका पटना, दरभंगा र कानपुर गरी ८ टिमको सहभागिता थियो ।"
दोस्रो षडानन्द मेयर कप,"मेयर कपमा पुरुष फुटबल, पुरुषमहिला भलिबल, पुरुषमहिला १०० मिटर दौड र ३२ सय मिटर दौड आयोजना गरिने छ । फुटबल, भलिबलतर्फ प्रथम, द्वितीय र तृतीय हुनेले क्रमशः ७५ हजार, ५० हजार र ३५ हजार प्राप्त गर्ने छन् । १०० मिटर दौडमा पुरुषमहिला दुवैले प्रथम, द्वितीय र तृतीय हुँदा ३ हजार, २ हजार र १ हजार तथा ३२ सय मिटर दौडतर्फ पुरुषमहिला दुवैले पहिलो, दोस्रो र तेस्रो हुनेले १० हजार, ७ हजार र ४ हजार रुपैयाँ पुरस्कार प्राप्त गर्ने छन् ।"

शीर्षक,विवरण
उडान भद्रगोल,४३ वर्षपछि पहिलोपटक १० घण्टा उडान बन्द गरेर सुरु सुधार कार्यसँगै विमानस्थलमा आन्तरिक र अन्तर्राष्ट्रिय उडानहरू भद्रगोल हुन थालेका हुन् । दैनिक ७० हाराहारी उडान कटौती गरे पनि विमानस्थलको सही व्यवस्थापन हुन नसक्दा यस्तो स्थिति आएको हो ।
सांसदलाई अपरिचित निम्तो !,"सभामुख राजबहादुर शाही सांसदलाई विदेशमा हुने कार्यक्रममा पठाउने जिम्मा सम्बन्धित संसदीय दलको हुने बताउँछन् । हामीलाई कार्यक्रमको विवरणसहित सम्बन्धित संसदीय दलले चिठी पठाएपछि प्रधानमन्त्री तथा मन्त्रिपरिषद् कार्यालयमा प्रक्रियाका लागि लेखी पठाउँछौं, उनले भने, कार्यक्रम कस्तो हो, आयोजक कस्ता हुन्् इत्यादि कुरा त सम्बन्धित संसदीय दल र सांसदले नै बुझ्नुपर्छ ।"
समितिले गरायो सरकारलाई सचेत,"सरकारको परिपत्रपछि मधेसी दलले नागरिकताको सन्दर्भमा विगतमा झेल्दै आएको एउटा समस्या समाधान हुने प्रतिक्रिया दिएका थिए । उनीहरूले त्यसकै आधारमा निर्णयको स्वागत पनि गरेका थिए । सर्वोच्चले परिपत्रलाई अन्तरिम आदेशबाट रोकिदिएपछि मधेसी दल पुनः आक्रोशित भएका छन् । सर्वोच्चको आदेशले हामीलाई फेरि सशंकित बनाएको छ, राजपा अध्यक्ष मण्डलका नेता राजेन्द्र महतोले कान्तिपुरसँग भने, जनतालाई अधिकार दिने सवालमा यस्ता निर्णयले झन् समस्या पारेको छ, यसमा हाम्रो विरोध छ ।"
"पछार्ने होइन, पाल्ने","पाहा १२ प्रजातिको हुने विज्ञहरूले बताएका छन् । सरीसृप विज्ञ प्राध्यापक करणबहादुर शाहले पाहा पालन गर्न आवश्यक वातावरण मिलाउनुपर्ने बताए । पाहालाई कस्तो वातावरण चाहिन्छ, अनुसन्धान गर्न आवश्यक छ, उनले भने, पाहा व्यावसायिक रूपमा पाल्न खोज्नु राम्रो हो । यसको मासु मीठो त हुन्छ नै, ३० प्रकारको औषधिमा प्रयोग भएको पनि अनुसन्धानले देखाएको छ ।"
चेपाङका नामको सहयोग हिनामिना,चेपाङ राजमार्गका रूपमा यहाँ ट्र्याक खुलेको वर्षौं भइसकेको छ । राजमार्गको चितवन खण्डमा ३९ र धादिङ खण्डमा २३ किमि बाटो छ । यसलाई ठोरीकेरुङ जोड्ने छोटो मार्गका रूपमा समेत लिइएको छ । ठोरीदेखि मलेखुसम्म १ सय ३२ किमि सडक निर्माण हुने क्रममा छ ।
संघीय अस्पताल नै चिकित्सकविहीन,लामो समयदेखि अस्पताल विकास समितिसमेत गठन हुन नसक्दा अस्पतालको भौतिक पूर्वाधार विकास ठप्प भएको छ । उपक्षेत्रीय अस्पताल हुँदा रहेको विकास समिति भंग भएपछि अस्पताल विकास समिति गठन हुन सकेको छैन ।
आक्रोशित बिरामीको प्रश्न  'डाक्टरले धर्म छाड्ने ?',"सरकारीबाहेक नेसनल मेडिकल कलेज शिक्षण अस्पताल, एडभान्स, गण्डक, वीरगन्ज हेल्थ केयरलगायत झन्डै १ दर्जन सानाठूला अस्पताल तथा नर्सिङ होमसमेत रहेकाले बिरामीले उपचारको अवसर रोजी रोजी पाउँछन् ।"
उपचार नगर्न दबाब,"अस्पतालमा १५ स्थायी दरबन्दीका चिकित्सकमध्ये चार जना कार्यरत छन् । अन्य ११ जना सरुवा र काज मिलाएर नआएको अस्पतालले जनाएको छ । निम साइमनबाट २, गुलरिया नपाबाट १, स्वास्थ्य मन्त्रालयबाट करार १, छात्रवृत्तिबाट २ जना चिकित्सक पनि कार्यरत छन् । डा नेपोलियन दासले भने आन्दोलन अवज्ञा गरेको भन्दै दबाब आएको विषयमा आफूलाई जानकारी नभएको बताए । उनले बिरामीको उपचार मुख्य कुरा भएकाले सेवामा लागेको जनाए । अस्पतालका मेडिकल सुपरिटेन्डेन्ट डा सुभास पाण्डेयले बिरामीको संख्या बढेकाले बाध्य भई उपचारमा संलग्न हुनुपरेको बताए ।"
धेरैको मृत्यु मुटु रोगबाट,विशेषज्ञका अनुसार हाल मुलुकमा रक्तचाप बढेर सबैभन्दा बढी मृत्यु भइरहेको छ भने त्यसपछिको कारण धूमपान हो । रोग बढाउने एउटै जोखिमको कारणले विभिन्न रोगलाई सघाइरहेको छ । अध्ययनअनुसार २७ वर्षमा महिलाको औसत आयु ५९ वर्षबाट ७३३ वर्ष र पुरुषको औसत आयु ५८ वर्षबाट ६८७ वर्ष पुगेको छ ।
६ कर्मचारीसहित ९ जनाविरुद्ध भ्रष्टाचार मुद्दा,"मुद्दा दायर गरिएकामा समितिका सचिव प्रमोदकुमार राय, कोषाध्यक्ष कलावतीकुमार देवी, इन्जिनियर सञ्जीव यादव र सब इन्जिनियर अनिलकुमार यादव छन् । उनीहरूलाई २७ लाख रुपैयाँ बिगो कायम गरी जरिवाना र जेल सजाय गर्न माग गरिएको छ । यस्तै, वैदेशिक रोजगार विभागका शाखा अधिकृत जगतबहादुर बोहरा र नासु रामकुमार फुयाल, नापी कार्यालय, सप्तरीका १ नम्बर नापी टोली प्रमुख सर्वेक्षक उमाकान्त यादव र पिन्टुकुमार यादवविरुद्ध समेत बुधबारै विशेष अदालतमा मुद्दा दायर गरेको छ ।"
राजपाले सरकारविरुद्ध प्रदर्शन गर्ने,"काठमाडौं (कास) सरकारलाई दिएको समर्थन फिर्ता लिएर विपक्षी कित्तामा गएको राष्ट्रिय जनता पार्टी (राजपा) अब सडक आन्दोलनतर्फ लागेको छ । उसले आउँदो शुक्रबार प्रत्येक जिल्लामा प्रदर्शन र सभा गर्ने भएको छ । गिरिशचन्द्र लाल आयोगको प्रतिवेदन सार्वजनिक, संविधान संशोधनलगायत माग राख्दै राजपाले प्रदर्शन गर्न लागेको हो । केन्द्रीय स्तरका नेतासमेत जिल्लामा जानेछन् । सरकारलाई खबरदारी गर्नका लागि सडक प्रदर्शनमा निस्कन लागेको अध्यक्षमण्डलका नेता राजेन्द्र महतोले जानकारी दिए । राजपा अध्यक्षमण्डलको बिहीबारको बैठकले भने पार्टीको महाधिवेशनसम्बन्धी निर्णय लिनेछ ।"
विभूषण सूचीबाट हट्यो घूस लिनेको नाम,काठमाडौं (कास) अख्तियार दुरुपयोग अनुसन्धान आयोगको टोलीबाट घूससहित पक्राउ परेका भक्तपुर जिल्ला प्रशासन कार्यालयका प्रशासकीय अधिकृत कैलाश मातक्षे श्रेष्ठको नाम विभूषण पाउनेको सूचीबाट हटेको छ । राष्ट्रपतिबाट श्रेष्ठलाई नयाँ वर्षका दिन वैशाख १ मा जनसेवाश्री विभूषण प्रदान गर्न लागिएको थियो । अख्तियारमा घूस लेनदेनको मुद्दा चलिरहेकाले श्रेष्ठको नाम सूचीबाट हटाइएको जानकारी गृह मन्त्रालय स्रोतले दिएको छ । जिल्ला प्रशासन कार्यालयमा परेको लेनदेनसम्बन्धी उजुरी मिलाइदिने बहानामा श्रेष्ठ सेवाग्राहीसँग लिएको २५ हजार रुपैयाँ घूससहित पक्राउ परेका थिए ।
राष्ट्रपति पार्टीद्वारा सञ्चालित : राणा,"काठमाडौं (कास) राष्ट्रिय प्रजातन्त्र पार्टी (संयुक्त) का अध्यक्ष पशुपतिशमशेर राणाले राष्ट्रपति विद्यादेवी भण्डारी नेकपा पार्टीको निर्देशनमा चलेको आरोप लगाएका छन् । राष्ट्रपतिजस्तो गरिमामय संस्था पार्टीबाट सञ्चालित हुँदा स्वच्छता र निष्पक्षतामा प्रश्न उठ्न थालेको उनले उल्लेख गरे । चिकित्सालगायतका विधेयकमा पक्षपात भएको जनतालाई थाहा छँदै छ, आफ्नो पार्टीले प्रस्तुत गर्दा दुई दिनमै स्वीकृत गर्ने, अर्को पार्टीको सरकारले गर्दा दुई महिनापछि फिर्ता पठाउने ? राप्रपा संयुक्तद्वारा बुधबार आयोजित पत्रकार सम्मेलनमा उनले भने, त्यसकारण अब सोच्ने बेला आएको छ । प्रधानमन्त्री केपी शर्मा ओली नेतृत्वको सरकारले संगठित रूपमा संस्थागत भ्रष्टाचारलाई प्रोत्साहन गरिराखेको आरोप पनि उनले लगाए ।"
कांग्रेसद्वारा गोल्छाको निधनमा दुःख प्रकट,"काठमाडौं (कास) कांग्रेस सभापति शेरबहादुर देउवाले उद्योगपति दिवाकर गोल्छाको निधनप्रति दुःख प्रकट गरेका छन् । पूर्वसांसद गोल्छाको निधनले औद्योगिक क्षेत्रमा अपूरणीय क्षति पुगेको देउवाले उल्लेख गरेका छन् । उद्योग वाणिज्य महासंघका पूर्वउपाध्यक्षसमेत रहेका गोल्छा नेपालको औद्योगिक क्षेक्रमा सम्मानित व्यत्तित्व हुनुहुन्थ्यो, देउवाले बुधबार प्रेस विज्ञप्ति जारी गर्दै भनेका छन् । कांग्रेस संसदीय दलका प्रमुख सचेतक बालकृष्ण खाँडले पनि छुट्टै विज्ञप्तिमार्फत गोल्छाको निधनले औद्योगिक क्षेत्रको विकासमा ठूलो क्षति पुगेको उल्लेख गरेका छन् । उनले गोल्छा नेपालको औद्योगिक क्षेत्रमा सम्मानित र प्रतिष्ठित व्यक्तित्व रहेको बताएका छन् ।"
पूर्वप्रधानमन्त्री नेपाल डिस्चार्ज,काठमाडौं (कास) नेकपाका नेता एवं पूर्वप्रधानमन्त्री माधव नेपाल त्रिवि शिक्षण अस्पतालबाट बुधबार घर फर्केका छन् । ज्वरो र खोकीलगायत समस्याले थलिएपछि उनी तीन दिनअघि अस्पताल भर्ना भएका थिए । स्वास्थ्य सुध्रिएपछि उनी घर फर्केका हुन् । चिकित्सकले आराम गर्न सल्लाह दिएकाले उनी एक सातासम्म सार्वजनिक कार्यक्रम र भेटघाटमा संलग्न नहुने उनको सचिवालयले जनाएको छ ।
गैंडा गणना नहुने,प्रमुख संरक्षण अधिकृत ढकालका अनुसार अप्रिलको पहिलो साताभित्र गणना थालिसक्नुपर्ने हुन्छ । गणनाका लागि करिब एक महिना समय लाग्छ । आउँदो महिनाबाट घाँस र बुट्यान बढ्ने भएकाले गणना कठिन हुने उनले बताए । बाढीपछिको अवस्था थाहा पाउनको लागि संरक्षणकर्मीहरूले पनि यसै वर्ष गैंडा गणना गर्नुपर्नेमा जोड दिएका थिए । प्रशिक्षार्थी
सांसदलाई योजना 'बाँड्न' कार्यविधि,"'बिचौलिया' लाई 'वैधानिकता'प्रदेश सरकारले ल्याएको विधेयकमा नै बिचौलियालाई वैधानिकता दिन लागिएको छ । प्रदेश ३ को भूमि व्यवस्था, कृषि तथा सहकारी मन्त्रालयले ल्याएको प्रदेश कृषि व्यवसाय प्रवर्द्धन सम्बन्धमा व्यवस्था गर्न बनेको विधेयक मा बिचौलियाको अस्तित्व स्विकारिएको हो । विधेयकमा एजेन्ट को परिभाषा दिँदै सो भन्नाले कृषि उद्यमी, व्यवसायी, कृषि बजार तथा कृषिजन्य वस्तुहरूको कारोबार गर्ने दर्तावाला व्यक्ति सम्झनुपर्छ भन्ने उल्लेख छ । एजेन्टले संगठित संस्थाको प्रतिनिधिलाई समेत जनाउने विधेयकमा उल्लेख छ । उत्पादक, व्यावसायिक कृषकको परिभाषा स्पष्ट गरिएको विधेयकमा बिचौलियाको अस्तित्व स्विकार्दै त्यसको पनि अलग्गै व्याख्या गरेको हो । करार गरी व्यवसाय गर्न चाहने कृषक, कृषि फार्म वा एजेन्ट लगायतले दर्ता नगरी व्यवसाय सञ्चालन गर्न नहुने विधेयकमा उल्लखे गरिएको छ ।"
केरुङका लागि पास,चिनियाँ पक्षले वाइबाको ०७४६८७६५ नम्बरको पासपोर्टमा अप्रिल ८ देखि १३ गतेसम्म ५ दिनका लागि अस्थायी अनुमतिपत्रको छाप लगाएको छ । वाइबाले अब ५ दिन केरुङसम्म आवतजावत गर्न पाउँछन् ।
प्रेस रजिस्ट्रारमा सापकोटा,हेटौंडा (कास) प्रदेश ३ को मन्त्रिपरषद्को बुधबार बसेको बैठकले प्रेस रजिस्ट्रार नियुक्त गरेको छ । प्रदेशका मुख्यमन्त्री डोरमणि पौडेलको अध्यक्षतामा बसेको बैठकले आन्तरिक मामिला तथा कानुन मन्त्रालयअन्तर्गत रहने गरी पत्रकार रेवती सापकोटालाई प्रेस रजिस्ट्रार पदमा नियुक्त गरेको हो । सिन्धुपाल्चोक चौताराका बासिन्दा पत्रकार सापकोटा २० वर्षदेखि पत्रकारिता पेसामा आवद्ध छन् । स्नाकोत्तर तह अध्ययन गरेका सापकोटासँग विभिन्न सञ्चारमाध्यममा आबद्ध रही काम गरेको अनुभव छ ।
अस्पतालबाहिर ओपीडी,धरपकडको विरोधचिकित्सक संघले प्रहरीले धरपकड गरेको भन्दै भर्त्सना गरेको छ । संघले विज्ञप्ति जारी गर्दै समायोजनका सम्बन्धमा उत्पन्न समस्याको उचित समाधान वार्ता र संवादबाट गर्नुपर्नेमा सरकारका जिम्मेवार व्यक्तिले नै चिकित्सा पेसालाई मानमर्दन गर्ने गरी सार्वजनिक अभिव्यक्ति दिने गरेको जनाएको छ । विज्ञप्तिमा शान्तिपूर्ण विरोध गरिरहेका चिकित्सकलाई प्रहरी लगाई धरपकड गर्नेजस्ता क्रियाकलापलाई सरकारले प्रश्रय दिएको र उनीहरूलाई सरकारी सेवाप्रति वितृष्णा पैदा गर्न खोजेको उल्लेख छ ।
बिरामी चाप उस्तै,"सरकारी चिकित्सक संघ (गोडान) ले भने सरकारले माग जायज छ भनी सम्झौता गरे पनि कार्यान्वयन नगरेपछि आन्दोलनमा उत्रनुपरेको जनाएको छ । गोडानका सदस्य सुशील थापाले सरकारले वार्ता थालेर समायोजनसम्बन्धी समस्या जतिसक्दो छिटो समाधान गर्नुपर्ने बताए । हामी यो आन्दोलन लम्ब्याउन चाहँदैनौं । बिमारीको समस्याप्रति हामीलाई पनि पीडा छ । बिरामीले राम्रो सुविधा पाऊन् भनेरै आन्दोलनमा उत्रेका हौँ, उनले भने । (प्रशिक्षार्थी)"
खोलामाथि बस्ती र बाटो,"वडा सदस्य निर्मला बोगटी यसै वडाको गल्कोपाखामा बस्न थालेको २५ वर्ष भयो । तर उनले यसबारे आफू अनभिज्ञ भएको बताइन् । उनले भनिन्, म आउँदा यस्तो ढलान त थिएन । बुहारी मान्छे बाहिर त्यति हिँड्दैनथें । अलिअलि जानकारी भर्खरै मात्र भयो । वडाले गर्ने कामका बारे आफूलाई कुनै जानकारी नभएको उनले बताइन् । कलेजले त्यहाँमाथि गमला राखेको, पार्किङ गरेको लगायतका कुरा स्थानीयबाट सुनेको तर आफूलाई औपचारिक जानकारी नभएको उनको भनाइ छ । वडाध्यक्ष तिवारी आफूलाई अचानो भन्छन् । उनका अनुसार यसरी खोला छोपेर निर्माण गर्नु गैरकानुनी भए पनि केवल स्थानीय सरकारले रोक्न सक्ने अवस्था छैन । तिवारीले भने, त्यहाँ ३७ घर सुकुम्बासी छन् । त्यसैले यो केवल वडाको समस्या होइन । राज्यले पनि यसलाई समाधान गर्न पहल गर्नुपर्छ । खोला साँघुरिँदै गएपछि वर्षात्मा वडाका टाउन प्लानिङ, पवित्रनगर, सामाखुसीजस्ता स्थान डुबान हुने गरेको छ ।"
चिनी कमिसनको चास्नी,"बन्देज गलत थियो भन्ने लागिसकेपछि त्यसलाई खुलाउने पहल किन भएको छैन ? आयात बन्देज खारेज गर्न स्वदेशी, द्विपक्षीयबहुपक्षीय कुनै पनि ऐनकानुनले रोक्दैन । खारेज गर्दा अन्तर्राष्ट्रिय व्यापार संगत हुन्छ । चिनी उद्योग संघकै अनुसार यसै पनि भारतबाट तस्करी भएको चिनी आइरहेको छ । सरकारको उपस्थिति तस्करी रोक्नु पो हुनुपर्ने हो । तस्करीकै कारण नेपाली चिनी नबिकेको उद्योगीहरूको गुनासो छ । यही स्थिति छ भने राज्यले मात्रै व्यर्थै राजस्व किन गुमाइरहने ? वैधानिक बाटोबाटै चिनी आयातको ढोका किन नखोल्ने ? तसर्थ सरकारले आफ्नो निर्णय अविलम्ब सच्याउनु अन्तर्राष्ट्रिय सिद्धान्त अनुकूल मात्र होइन, राज्य र उपभोक्ताको पनि हितमा छ ।"
"पैसा लिँदै, शिक्षक सरुवा गर्दै","माध्यमिक र निम्न माध्यमिक तहमा शिक्षा ऐनले तोकेको न्युनतम विषयगत दरबन्दी पूरा नगरी अन्धाधुन्द एउटै विषयमा शिक्षक सरुवा गरी आर्थिक लेनदेन गर्नु जघन्य अपराध हो । सामुदायिक विद्यालयको शैक्षिक गुणस्तर सुधार्ने प्रयासमा यसरी अन्धाधुन्द गरिने शिक्षक सरुवाले नकारात्मक असर पर्छ । पहिला सबै सामुदायिक मावि र निमाविमा पूरा विषयगत दरबन्दी देऊ । खुला विज्ञाफनको नतिजाबाट स्थायी हुने शिक्षक नियुक्ति नहुँदै सुगम विद्यालयमा शिक्षक सरुवा गर्नाले नयाँ नियुत्ति हुने शिक्षक दुर्गममा जानुपर्ने ? शिक्षा मन्क्रालयले शिक्षा कार्यालयसंँग समन्वय गरी रित्त रहेका दरबन्दी र विषय आयोगले विज्ञापन गर्नुभन्दा अघि सार्वजनिक गर्नुपर्छ । अन्यथा मोटो रकम लिएर शिक्षक सरुवा गर्ने र नयाँ शिक्षक सधैं दुर्गममा जानुपर्ने अन्याय विरुद्ध कुनै पनि दिन अदालत जाने अवस्था सिर्जना नहोला भन्न सकिँदैन । कुसुम न्यौपाने, मध्यबिन्दु११, नवलपुर"
सरकारी अस्पताल ठप्प,"डाक्टरको माग सही होला, तर आन्दोलन गरेर सेवा नै प्रभावित गर्ने कामचाहिँ ठिक होइन । भोलि डाक्टरको आन्दोलनले कोही बिरामीको ज्यान गयो भने त्यसको जिम्मा कसले लिने ? सरकारी तलबभत्ता खाने अनि सरकारले गरेको निर्णय मान्दिन भन्ने ? कसैलाई काम गर्न मन छैन भने छाड्न सक्छन् । तर सरकारको कामकारबाहीमा बाधा हाल्न पाइँदैन । फेरि त्यसो भन्दैमा सरकारले पनि गलत निर्णय गरेर कसैलाई व्यक्तिगत प्रतिशोध साध्न भने पाइँदैन । डाक्टरको आन्दोलनले गरिब जनताले दुःख पाइरहेका छन् । यो निन्दनीय हो । पुरुषोत्तम घिमिरे, जोरपाटी, काठमाडौं२६ गते कान्तिपुरमा चिकित्सकको मागको उपचार सम्पादकीय पढेंँ । सम्पादकले चिकित्सकको पक्षमा उचित विचार व्यक्त गरेका छन् । इमर्जेन्सी बाहेक देशैभरिका अस्पताल ठप्प छन् । जापानमा यस्तो हुँदैन । त्यहाँ चिकित्सकहरूले हातमा कालो पट्टीमात्र बाँधे भने सरकार तुरुन्त संवेदनशील भई समस्या समाधान गर्न तत्पर भइहाल्छ । चिकित्सकलाई त्यहाँ हडतालसम्म आउनै पर्दैन । यहाँ सरकारको संवेदनहीनताले गर्दा यस्तो अवस्था आउँछ । पहिले उपेन्द्र यादवले यो भने कि यस विषयमा मलाई केही थाहा छैन । आज उनै चिकित्सक विरुद्ध कडा कारबाहीको कुरा गर्दैछन् । विभागीय मन्त्रीको यस्तो व्यवहार ठिक भएन । नेपाल सानो मुलुक हो । चिकित्सक जहाँ पनि जान तयार छन् । तर तिनको वृत्ति विकास, अध्ययनको अवसर, बढुवा र मानसम्मानको अविछिन्न अधिकार त खोस्नु भएन नि । संघ, प्रदेश वा स्थानीय तह जहाँ गएर सेवा गरे पनि तिनको अधिकार कटौती गर्नु हुँदैन । यति मात्र चिकित्सकहरूले चाहेका छन् भने के गल्ती गरेका छन् ? तिनको मागलाई प्रधानमन्त्री समेतले पूरा गरिदिने आश्वासन दिइसकेका छन् । फेरि आज सरकार किन सुन्दैन ? बुझी नसक्नु छ । डा शिवशंकर यादव, छपकैया, वीरगन्ज"
कस्तो होला ब्ल्याक होल ?,"हाम्रो सूर्य अवस्थित आकाशगङ्गा नाम पाएको तारापुञ्जको केन्द्र रहेको धनु राशितिर लगभग आधा करोड सौरपिण्डको अति पिण्डयुक्त ब्ल्याक होल, साजिटेरियस ए रहेको अनुमान छ । हाम्रो छिमेकमा कन्या राशितिरको विशाल अन्डाकार एम ८७ तारापुञ्जको केन्द्रमा ६ अर्ब सौरपिण्डको ब्ल्याक होल छ । यिनै मध्येको तस्बीर हुने सम्भावना धेरै छ । दुर्भाग्यवश, हाम्रो देशको सञ्चार माध्यमलाई यो खबरले त्यति उत्साहित गर्न सकेन । राजनीतिबाट पीडित भएर होला, अन्य केही देख्दैनौं । समृद्धिको दिवासपना मात्र देख्ने हो कि ? त्यसलाई साकार पार्न विज्ञानको उपयोग गर्न थाल्ने हो ? विज्ञानको उपयोग बाहेक विकासको कुनै अर्को बाटो छैन । यस्ता अन्तर्राष्ट्रिय अनुसन्धानमा भाग लिन हाम्रा युवाले कहिले पाउलान् ? हाम्रा नीति निर्माताको ध्यान यसतर्फ कहिले जाला ? सानै कूटनीतिक पहलबाट यस्ता अन्तर्राष्ट्रिय योजनाका सञ्चालकहरूसँंग सहमति गरेर हाम्रा युवाको सीप विकास गर्न सकिन्छ । ब्ल्याक होल देखिन लागेको बेला हाम्रा नेताको घैंटोमा घाम लाग्ला भन्ने आशा गरौं । उदयराज खनाल, बानेश्वर, काठमाडौं"
"उता चुनाव, यता चर्चा","त्यसैगरी नेपालतिर के चाहना देखियो भने भारतमा सीमावर्ती क्षेत्रबाट प्रतिनिधित्व हुनेहरू खुला सीमा, पारम्परिक सम्बन्ध, उदाउँदो चुनौती, साझा प्रयत्नका क्षेत्रबारे गहिरो बुझाइ र प्रतिबद्धता भएका होउन् । यस्ता निर्वाचित प्रतिनिधित्वले नै नेपालभारत सम्बन्धलाई नागरिक तहमा मजबुत बनाउँछ । एकअर्का क्षेत्रमा समन्वयका चुकुल खोल्न सहज बनाउँछ । दुई मुलुकको सम्बन्धलाई दिल्ली र काठमाडौंको चस्माबाट ओरालेर भुइँमान्छेमुखी बनाउँछ । यस अर्थमा जनसम्बन्धलाई पोषणयुक्त खुराक दिने बलियो माध्यम निर्वाचन भएको हुनाले सीमाञ्चल चासो जायज हुन जान्छ ।"
तनावमा अभिभावक,"स्कुलले पढाइको लागि चाहिने उपयुक्त पूर्वाधार उपलब्ध गराइदिने, शिक्षक लगनशील भएर अध्यापनमा संलग्न हुने, समय अनुसार आफूलाई नयाँ प्रविधि र तालिमसँग परिचित गर्दै लग्ने र अभिभावकले पनि समयसमयमा आफ्ना बच्चाको पढाइबारे स्कुलमा बुझ्न जाने गर्नुपर्छ । स्कुलले गरेका नराम्रा कुरामा औँला ठड्याउँदै सल्लाह, सुझाव दिँंदै जाने हो भने अभिभावकले आफ्ना बच्चाहरूका लागि राम्रो स्कुलको खोजीमा भौंतारिनु पर्दैन ।"
वैश्य युगको समृद्धि चेतना,"अन्त्यमा, मानवजाति यात अहिलेको वैश्य युगबाट जैविक युगमा पुग्नेछ या केही समयभित्रै यसको सधैंका लागि अन्त्य हुनेछ । केही वर्ष अघिसम्म एचपी रुचको यो भनाइसँग धेरै मानिस सहमत थिएनन् । तर अहिले यसबारे आम मानिसबीच चर्चामात्र हैन, चिन्ता, चासो, खोज र विश्लेषण हुनथालेको छ । ल्याटिन अमेरिकी आदिवासी अगुवाले भनेझैं ठूलो परिणाममा प्रकृतिको नाश भएपछि मात्र हामीलाई थाहा हुनेछ, पैसा खाएर बाँच्न सकिँदैन । उनको यो मार्मिक भनाइलाई समयमै आत्मसात गर्न नसके प्रकृतिको अति दोहनले ल्याउने समृद्धि नै मानव सभ्यताको इहलीलाको कारक हुनेछ ।"
संघीयता कार्यान्वयन योजना किन ?,नेपालले पनि यस विषयमा कुनै कामै नगरेको होइन । संघीयता सम्बन्धी कानुन निर्माणको कार्ययोजना बनेर कार्यान्वयन तहमा पुगिसकेको छ । अन्य मन्त्रालयले पनि सीमित विषयहरूमा क्षेत्रगत कार्ययोजना बनाएर काम सुरु गरेका छन् । संविधान जारी हुनु अगावै सामान्य प्रशासन मन्त्रालयले पूर्वतयारी योजना बनाई संघीयता कार्यान्वयन कार्ययोजनाको खाका बनाएको थियो । उच्चस्तरीय प्रशासन सुधार आयोगले त्यसलाई थप विकसित गरी संघीय व्यवस्था कार्यान्वयन सम्बन्धी संक्रमणकालीन व्यवस्थापन कार्ययोजनाको मस्यौदा बनाएर २०७४ मा सरकार समक्ष प्रस्तुत गरेको छ । हालै अन्तरप्रदेश समन्वय परिषदको बैठकले तहगत समन्वयका आधारभूत विषयहरू समेटेर उनन्तीसबुँदे कार्ययोजना बनाएको छ । राज्यका संस्थाहरूको पुनःसंरचना गर्ने क्रममा अपेक्षाकृत जटिल प्रक्रियाहरूलाई व्यवस्थित गर्न र संघीयतातर्फको परिवर्तनलाई उपयुक्त ढंगले व्यवस्थापन गर्न राम्ररी सोचविचार गरी बनाएको योजना र यसको समन्वयात्मक कार्यान्वयन महत्त्वपूर्ण हुन्छ ।लेखक पूर्वसचिव हुन् ।
धम्क्याउनेको कनेक्सन छानबिन होओस्लि : ङदेन,सांसद लिङदेनकै सूचनाका आधारमा केन्द्रीय अनुसन्धान ब्युरोले झापा घर भएका तिलकदास पराजुली र हुम्ला घर भएका प्रदीप रोकायलाई पक्राउ गरेको छ ।
प्रदेश रोजेका डाक्टर संघमा तानिए,आन्दोलनको प्रभाव छैनमुलुकभरका चिकित्सक आकस्मिक बाहेकका सेवा बहिष्कार गर्दै आन्दोलनमा उत्रिरहेका बेला प्रदेश अस्पतालमा भने बिरामीको उपचार भइरहेको छ । सरकारले माग पूरा नगरेको भन्दै सरकारी चिकित्सक संघले अस्पतालमा आकस्मिकबाहेक सेवा ठप्प पारे पनि सुर्खेतमा खुला रूपमै ओपीडी तथा आकस्मिक सेवा सञ्चालन गरिएको मेडिकल सुपरिटेन्डेन्ट डा खडकाले जानकारी दिए । बिरामीको चाप बढेपछि अस्पताल हाताभित्रको खुला ठाउँबाटै बिहान १० देखि ३ बजेसम्म नियमित सेवा सञ्चालन भइरहेको उनले बताए । (प्रशिक्षार्थी)
धारामा झर्दैन पानी,"खानेपानी योजना सञ्चालनमा सहयोग गर्ने निकायले उपभोक्तालाई मर्मत सुधार कोषको व्यवस्था नगरिदिनु, योजनामा सबै उपभोक्ताको अपनत्वबोध गराउन नसक्नु, समावेशीकरण नहुनु, योजनाको अनुगमन नहुनुजस्ता समस्याले योजना दिगो नभएको पिलीस्थित भेराखोला खानेपानी आयोजनाका कोषाध्यक्ष एवं खाँडाचक्र ७ का वडाध्यक्ष रजबहादुर मल्लले बताए । खानेपानी योजना दिगो सञ्चालनका लागि रणनीतिक कार्ययोजना निर्माण गर्न जरुरी रहेको जिल्ला इन्जिनियर चक्रबहादुर शाहीले बताए ।"
लाइसेन्समा ७५ प्रतिशत डाक्टर फेल,"सर्वोच्च अदालतले २०५८ फागुन २५ गतेपछि एमबीबीएस पढेर आउने सबैलाई लाइसेन्स परीक्षा अनिवार्य हुने आदेश गरेको थियो । त्यसयता यो परीक्षा पास नगरी चिकित्सा पेसा पाइँदैन । काउन्सिलमा दर्ता चिकित्सक संख्या करिब २३ हजार छ । तीमध्ये कति जना मुलुकभित्र, कति विदेशमा छन्, कतिले अभ्यास गर्दैनन्, कति जनाको मृत्यु भइसकेको छ भन्नेबारे यकिन तथ्यांक छैन । हाल मुलुकमा करिब १५ हजार डाक्टरमात्र कार्यरत रहेको नेपाल चिकित्सक संघले जनाउँदै आएको छ ।"
बिस्कालाई होस्टे हैंसे,"त्यसैगरी, बिस्केट जात्राकै अवसरमा मध्यपुरथिमिको लायु, बालकुमारी, चपाचो, नगदेश, बोडेमा वैशाख २ गते मनाइने ३२ खटसहितको अबिर जात्रा मनाइने गरिन्छ । मध्यपुरथिमि बोडेमा जिब्रो छेड्ने जात्रा भव्यताका साथ मान्ने प्रचलन छ । जिल्लाको चारवटै नगरको विभिन्न स्थानमा खट जात्रा मनाइने गरिन्छ ।"
धमाधम गुरुङ फिल्म,"पब्लिक सो र भीआईपी सो फरक नै हुने दाबी गर्छन्, सबन मु का लेखक निर्देशक कृष्णकुमार गुरुङ । अर्का फिल्मकर्मी भोजबहादुर गुरुङ भने फिल्म दर्शकका लागि सहज बनाइनुपर्छ । मैंरिमो (सम्झिरहेछु) लाई उनले सय र एक सय ५० रुपैयाँको टिकट काटेर फिल्म हलमै हेर्ने व्यवस्था मिलाएका थिए र फिल्म एक साता चलेको पनि थियो । दर्शकका लागि त यस्ता प्रयोग पो गर्नुपर्छ, उनले भने, थोरै पैसा भएका शुभचिन्तक पनि फिल्म हेर्ने मौका पाउँछन् नि । अहिले भीआईपी सोले गुरुङ फिल्मको क्रेज घट्दै गएको उनको दाबी छ । जिफानका संस्थापक अध्यक्ष माओत्से गुरुङका अनुसार फिल्म हेर्ने संस्कृतिको विकास गुरुङ समुदायमा राम्रोसँग हुन सकेको छैन । आफन्त, छरछिमेकलाई घरघरै गएर टिकट भिडाएर फिल्म हेर्न आग्रह गर्नुपर्ने अवस्था राम्रो हैन, उनले भने, बरु सरकारसित सहज हल उपलब्ध गराउन माग गर्नुपर्छ ।"
रमेशको दोस्रो गीतिसंग्रह,"काठमाडौं (कास) गीतकार रमेश दाहालको दोस्रो गीति पुस्तक हिउँको फूल बजारमा आएको छ । संग्रहमा विविध विषय र शैलीका ७२ वटा गीत छन् । पेसाले सिभिल इन्जिनियर दाहालले दुई दशकअघिदेखि गीत लेखन सुरु गरेका हुन् । यो संग्रहभित्र राष्ट्र र विकासप्रेमी, समाज र युवाप्रेमी गीतको बाहुल्य छ । गीतकार रत्नशमशेर थापाले दाहालको कृतिमाथि टिप्पणी गरे । संगीतकार शक्तिबल्लभ श्रेष्ठले संग्रहमा प्रेम, प्रकृति, मानिस, चरित्र र समग्र जीवनका विषय समेटिएको बताएका छन् । यसअघि उनले बालुवाको घर गीति संग्रह निकालिसकेका छन् ।"
वैशाखमा छार ग्यालम,"काठमाडौं (कास) नेपाली र तामाङ भाषामा एकसाथ तयार पारिएको कथानक फिल्म छार ग्यालम (नयाँ बाटो) ले आफ्नो प्रिमियर सो तय गरेको छ । वैशाख १६ मा राष्ट्रिय नाचघरमा फिल्मको पहिलो प्रदर्शन हुनेछ । सागर लामा गोलेको प्रस्तुति रहेको फिल्म धनबहादुर तामाङले निर्देशन गरेका हुन् । पटकथा पनि उनैले लेखेका छन् । तामाङ समुदायको मौलिक संस्कृति र चेतनामुलक विषयवस्तुमा फिल्म आधारित निर्मात्री दीपा वाइबाले बताइन् । दीपासँगै पविना तामाङ, बुद्धमाया तामाङ, इन्द्रमाया तामाङ, कुमारी तामाङलगायतले फिल्म निर्माण गरेका हुन् ।"
सुरु भयो मोदीको अग्निपरीक्षा,"भाजपाका उत्तरप्रदेश प्रवक्ता शलभमणि त्रिपाठी भने यो चुनाव विगतको बेथिति र अराजकतालाई छान्ने कि नरेन्द्र मोदी सरकारको सुशासनलाई छान्ने अवसर भएको बताए । मोदी सरकारले भारतको शान र मान बढाएको छ । दुनियाँको मानचित्रमा भारतको इज्जत बढेको छ । प्रधानमन्त्री मोदीको इमानदारीमाथि जनताको विश्वास छ, त्रिपाठीले भने ।"
सिक्किममा आजै,"गोले करिब वर्ष दिनअघि भ्रष्टाचारको मुद्दामा जेल पनि परेका थिए । उनलाई सत्ताधारी दलले करिब १० वर्षअघिको एउटा घोटला काण्डमा आरोपी बनाएको थियो । आफू कृषिमन्त्री भएका बखत गोलेले किसानलाई चौपाया (गाई, गोरु) वितरणमा घोटाला गरेको आरोप उनीमाथि लागेको थियो ।"
भाइचुङ घाँडो,"त्यसपछि उनले अन्य राज्यमा हैन, अब आफ्नै राज्यमा पार्टी खोलेर राजनीति गर्ने सोच बनाए । नभन्दै १७ अप्रिल २०१८ मा सिक्किम केन्द्रित दल गठन गरे । जसको नाम जुराए हाम्रो सिक्किम पार्टी (एचएसपी) । यही पार्टीबाट उनी अहिले सक्किम विधानसभा चुनावमा उम्मेदवार बनेका छन् । उनी गान्तोक निर्वाचन क्षेत्रबाट उम्मेदवार बनेका हुन् ।"
गुगलको ड्रोन सेवा,गुगलले ड्रोनमार्फत व्यावसायिक वितरणको औपचारिक अनुमति प्राप्त गर्नुअघि करिब १ वर्षसम्म यससम्बन्धी परीक्षण गरेको थियो । गुगलले अनुमति पाए पनि सर्वसाधारणहरूको नजिकबाट ड्रोन उडाउन पाउने छैन भने यसका ग्राहकहरूलाई ड्रोनबाट अपनाउनुपर्ने सतर्कतासम्बन्धी सूचनासमेत दिनुपर्नेछ ।
दलाई लामा अस्पताल भर्ना,"नयाँदिल्ली तिब्बती आध्यात्मिक नेता दलाई लामा अस्पताल भर्ना भएका छन् । लामो समयदेखि भारतमा निर्वासित जीवन बिताइरहेका ८३ वर्षीय लामाको छातीमा समस्या देखिएपछि नयाँदिल्लीस्थित एक अस्पतालमा भर्ना गरिएको हो । धर्मगुरु लामाको स्वास्थ्यमा सुधार आएको र छिट्टै अस्पतालबाट डिस्चार्ज उनका निजी प्रवक्ता तेन्जिन ताक्लाले बताए । उनले भने, उहाँको छातीमा संक्रमण भएको तर हालको स्वास्थ्य अवस्था स्थिर छ । ताक्लाका अनुसार नोबेल शान्ति पुरस्कार विजेता दलाई लामालाई हिमाचल राज्यको धर्मशालाबाट दिल्ली ल्याइएको हो ।"
अस्ट्रेलियामा प्रदर्शन,मेलबोर्न अस्ट्रेलियामा ज्याला वृद्धिको माग गर्दै बुधबार प्रदर्शन भएको छ । प्रदर्शनमा सहभागीले कार्यस्थलमा राम्रो वातावरण र ज्याला वृद्धिको माग गरेका छन् । दसौं हजार सहभागी प्रदर्शन आगामी मेमा हुन लागेको संसद् चुनावलाई लक्षित थियो । प्रदर्शनका कारण मेलबोर्न सहरको सार्वजनिक यातायात ठप्प रह्यो । विपक्षी लेबर पार्टीले मजदुरको ज्यालामा सामयिक सुधार गर्ने भन्दै चुनाव प्रचार गरिरहेको छ । पार्टीसँग आबद्ध मजदुर युनियनले अस्ट्रेलियालीको जीवनस्तर पछिल्ला ३० वर्षमा सबैभन्दा कमजोर अवस्थामा पुगेको दाबी गरेको छ । सत्तारूढ लिबरल नेसनल गठबन्धनले भने कामदारको ज्याला बढाउन कम्पनीको कर कटौती गर्नुपर्नेमा जोड दिएको छ । राज्यका प्रधानमन्त्री ड्यानियल एन्ड्रुले अस्ट्रेलियालीहरूले बाँच्न सक्ने ज्याला मागेको प्रतिक्रिया दिए । यसै साताको यो दोस्रो ठूलो प्रदर्शन हो ।
नेतन्याहुको दल विजयी,"जेरुसेलम  इजरायलमा प्रधानमन्त्री बेन्जामिन नेतन्याहुको दल लिकुड पार्टी विजयी भएको छ । पार्टीले सबैभन्दा बढी स्थानमा जित हासिलसँगै नेतन्याहु पाँचौं पटक प्रधानमन्त्री हुने सम्भावना बढेको छ । इजरायलमा मंगलबार आमनिर्वाचन भएको थियो । करिब ९७ प्रतिशत मतगणना भइसक्दा १२० सदस्यीय इजरायली संसद् (नेसेट) मा नेतन्याहुको लिकुड पार्टी र त्यसका सहयोगी पार्टीले ६५ स्थानमा विजय हासिल गरेका छन् । साना दलको समर्थनमा सरकार बनाउनुपर्ने अवस्था रहे पनि लिकुड पार्टीले इजरायलका अतिवादी दक्षिणपन्थी दलहरूको समर्थन प्राप्त गर्नेछ । प्रधानमन्त्री नेतन्याहुले तेलअभिभमा बुधबार आयोजित कार्यक्रममा चुनावमा जनताले अभुतपूर्व समर्थन जनाएको भन्दै आमजनतालाई धन्यवाद दिएका छन् । अबको सरकार दक्षिणपन्थीकै हुन्छ, तर म सबैको प्रधानमन्त्रीका रूपमा कार्य गर्नेछु, उनले भने ।"
बारापर्साको हुरी टोर्नाडो,"नास्टका प्राज्ञ तथा विभागका पूर्वमहानिर्देशक मदनलाल श्रेष्ठले टोर्नाडोले सोली आकारमा उच्च गतिमा सतहमा आउँदा जे भेट्यो, त्यही आफूतिर तान्ने हुँदा बारा र पर्सामा बढी क्षति हुन पुगेको उल्लेख गरे । टोर्नाडो साँघुरो क्षेत्रफल भएर आउँछ र जहाँ छुन्छ, त्यहाँ विध्वंस मच्चाउँछ, श्रेष्ठले भने । उनले टोर्नाडोको गति प्रतिघण्टा २ सय किलोमिटरभन्दा बढी भएको बताए । विभागले टोर्नाडोको आकार, चौडाइ, वेग र तीव्रताबारे विस्तृत अध्ययन गरिरहेको महानिर्देशक वैद्यले बताए ।"
सुनाखरीका दुई प्रजाति नेपालमा मात्रै,"काठमाडौं (कास) संसारमै कहीं नभएको र विज्ञान जगतका लागि वनस्पतिको नयाँ प्रजाति प्रमाणित दुई जातका सुनाखरी नेपालमा पाइएको छ । सुनाखरीको फ्रक्रियागत विकासत्रमबारे अध्ययनअनुसन्धान गर्दै आएका डाभक्त रासकोटीले यी नयाँ प्रजाति डोटी जिल्लाको २२ सय मिटर उचाइमा रहेको बागालेक र पाल्पाको १५ सय मिटर उचाइमा रहेको मुझुङ डाँडामा हालै पत्ता लगाएका हुन् । उनले डोटीमा पाइएको सुनाखरीलाई क्यालेन्थी पहमालइका र पाल्पामा भेटिएको सुनाखरी प्रजातिलाई हेवनरिया पाल्पेन्सिस नामकरण गरेका छन् । रासकोटीको शोधअनुसन्धानबारे न्युजिल्यान्डबाट प्रकाशित हुने वनस्पतिजन्य अन्तर्राष्ट्रिय जर्नल फाइटोटेक्सा ले समेत प्रकाशित गरेको छ । यो जर्नल वनस्पतिमा नयाँ जातको वैज्ञानिक र प्रामाणिक आधारमाथिको दस्तावेज हो । वनस्पति जगतको शोधअनुसन्धानका दृष्टिमा यो सिंगो देशले गर्व गर्ने उपलब्धि हो, रासकोटीले कान्तिपुरसँग भने । नेपालमा अहिलेसम्म ५ सय २ जातका सुनाखरी पाइएका छन् । संसारभरमा भने बढीमा २५ हजार जातका सुनाखरी छन् । रासकोटीले आफनो अध्ययन क्रममा नेपालका लागि नयाँ हुनसक्ने १६ जातका सुनाखरी पहिचान गरिसकेका छन् ।"
एटीएम फुटाएर चोर्न खोज्ने पक्राउ,प्रहरीका अनुसार तामाङले बयानमा प्रहरीलाई असहयोग गरिरहेका छन् । उनले आफनैबारे पनि विस्तृतमा नबताएको डीएसपी बोगटीले बताए । प्रहरीले बुधबार बिहान मात्र एनआईसी एसिया बैंकलाई एटीएम मेसिन फुटाएको बारे सूचना दिएको थियो । लगत्तै बैंकले विशालविरुद्ध निवेदन दिएको छ ।
जनगणनामा शिक्षक नखटाऊ,समिति सभापति कृष्णप्रसाद दाहालले आगामी जनगणनामा शिक्षकको सट्टा ५० हजार युवा परिचालन गर्ने नीति अख्तियार हुनुपर्ने बताए । सांसद मेटमणि चौधरीले भूगोल सीमालाई किटान गर्न नेपालको आधिकारिक क्षेत्रफल किटान हुनुपर्ने बताए । सांसद रामबाबु यादवले नेपाल र भारतको सिमानामा पिलरको समस्या रहेकाले हकभोगको सीमा मिलाएर जनगणना हुनुपर्नेमा जोड दिए ।
३३४ सांसदको भिडियो बायोग्राफी बन्दै,"पुस्तकमा सामान्य परिचयबाहेक सांसदहरूको पूर्ण विवरण नभएको संसद् सचिवालयका प्रवक्ता रोजनाथ पाण्डले बताए । २०४६ पछिका सांसदका केही सामान्य परिचयसहितको रेकर्ड छ, डिटेलमा छैन, संसदीय संग्रहालय बनाउन खोज्दैछौं, उनले भने, अब ०४६ सालअघिको विवरण पनि चाहिन्छ । पहिलो र दोस्रो संविधानसभाका सभासदको सम्पूर्ण विवरण वेबसाइटमा राखिएको उनले जानकारी दिए ।"
सडकैपिच्छे पटके कर,जिल्ला समन्वय अधिकारी रामप्रसाद पाण्डेयले स्थानीय तहले पटके शुल्क लिन नपाउने बताए । समन्वय प्रमुख दयाराज बस्यालले कानुनविपरीत लिएको कर सम्बन्धमा पालिकाका प्रमुख र अध्यक्षसँग बसेर छलफल गर्ने जानकारी दिए । प्रमुख जिल्ला अधिकारी मनोहरप्रसाद खनालले कानुनले राजमार्गमा ढाट राख्न नपाइने भनेपछि स्थानीय सरकारले कानुन पालना नगर्नु दुःखको विषय भएको बताए ।
भीरबाट लडेर व्यवसायीको मृत्यु,"धौलागिरि४ खिवाङका पुन बेलायती सेनाबाट सेवानिवृत्त हुन् । उनी अपरम्याग्दी खोला जलविद्युत् आयोजनाका निर्देशक र बेलायतको बाघराज विल्डर्सका अध्यक्ष पनि थिए । केही समययता स्थानीय चन्द्रज्योति माविको व्यवस्थापन समिति अध्यक्षसमेत रहेका पुन जन्मथलोमा व्यावसायिक सुन्तला खेतीको विस्तारमा पनि सक्रिय थिए । धौलागिरि४ मुदीमा पर्ने नाउरा भीर सधैं जोखिममा रहेकाले धेरै वर्ष अघिदेखि दलहरूका लागि भोट माग्ने एजेन्डामा पर्दै आएको छ । गाउँपालिकाले भीरको गोरेटोमा रेलिङ हाल्ने योजना बनाउँदै थियो । धौलागिरि४ का मुख्य बस्ती मुदी, नेरवाङ, खिवाङ र बगरा पुग्न भीरको गोरेटोमा पैदलबाहेक आउजाउको अर्को विकल्प छैन ।"
पौडेल धरौटीमा रिहा,"उक्त मुद्दाका प्रतिवादीमध्ये फरारहरूका लागि समाहवान जारी गरिएको अदालतका स्रेस्तेदार लोकनाथ पराजुलीले बताए । कलेजका सीईओ सन्तोष खनाल र परीक्षा नियन्त्रक लक्ष्मण शर्मालाई चैत १८ मा अदालतले जनही १७ लाख धरौटी लिएर तारेखमा छाडेको थियो । सरकारले तोकेभन्दा बढी लिएको शुल्क फिर्तासहित ठगी मुद्दामा कारबाहीका लागि विद्यार्थीले कलेजका अध्यक्ष खुमा अर्याल, सीईओ खनाल, परीक्षा नियन्त्रक शर्मा, प्रिन्सिपल रवीन्द्रप्रसाद श्रेष्ठ, कर्मचारीहरू कृष्ण घिमिरे, युवराज शर्मा, लेखा शाखाका हरिमाया पौडेल, तिलक पौडेल, कृष्ण पौडेल र विश्वराज घिमिरेलगायत ११ जनाविरुद्ध जाहेरी दिएका थिए । पक्राउ परेका खनाल र शर्मालाई बयान र थुनछेकमा उपस्थित गराइएपछि अदालतले धरौटीमा छाड्न आदेश गरेको थियो । अन्य प्रतिवादी अझै फरार छन् ।"
श्रीमतीको हत्या,"भोजपुर (कास) यहाँका एक पुरुषले सुत्केरी श्रीमतीको हत्या गरेका छन् । पौवादुङमा गाउँपालिका ४, बास्तिमका रमेश पौडेलले श्रीमती जानुका पौडेल थापालाई घाँटीमा धारिलो हतियारले रेटेर हत्या गरेको जिल्ला प्रहरी कार्यालयले जनाएको छ । जानुका दुईमहिने सुत्केरी हुन् । उनले छोरा जन्माएकी थिइन् । सामान्य विवादमा रमेशले घरमै श्रीमतीको हत्या गरेको प्रहरीले जनाएको छ । रमेशलाई प्रहरीले पक्राउ गरी हिरासतमा राखेको छ । शव पोस्टमार्टमका लागि जिल्ला अस्पताल ल्याइएको छ । घटनाको विस्तृत अनुसन्धान बाँकी रहेको डीएसपी केशवकुमार थेबेले बताए ।"
सांसदमाथि छानबिन,अमेरिकाको ओएस नेपाल नामक संस्थाले बोलाएको कार्यक्रममा जान सांसदद्वय थापा र नेपालीले अमेरिकी दूतावासमा भिसा आवेदन दिएका थिए । संस्थाका अध्यक्ष केशरबहादुर कार्की र नेपालस्थित उनका प्रतिनिधि भरत डाँगीले सांसदसमेत जाने कार्यक्रम भएको भन्दै १३ जना युवाबाट डेढ करोड उठाएका थिए तर अमेरिकी दूतावासले कसैलाई पनि भिसा दिएन ।
"उपसचिवको दरबन्दी २९, आए ४","मुख्यमन्त्री तथा मन्त्रिपरिषद् कार्यालयका कानुन सचिव धर्मराज कुइँकेल लोकसेवा आयोग गए । उपसचिव आनन्दराम रेग्मी आएको २० दिनमै फर्किएर मुस्लिम आयोग गए । सचिव लालमणि ओझा १४ महिना बसेर गत महिना श्रम रोजगार तथा सामाजिक सुरक्षा मन्त्रालय सरुवा भए । आर्थिक मामिला मन्त्रालयका सचिव विष्णु ढकाल अर्थ मन्त्रालय सरुवा भएका छन् । प्रदेशसभा सचिवालयका सचिव शम्भुबहादुर खडका पनि गत महिना मुस्लिम आयोगमा गए । सञ्चालनमा आएयता सामाजिक विकास मन्त्रालयमा वर्ष दिनमा तीन सचिव फेरिए । कृष्णमुरारी न्यौपानेको कर्णाली प्रदेशमा सरुवापछि आएका गोपाल अर्याल दुई महिना मात्रै बसे । गत महिना सचिवमा दीर्घनारायण पौडेल आएका छन् । उद्योग, पर्यटन, वन तथा वातावरण मन्त्रालयका सचिवमा आएका बुद्धिप्रसाद पौडेल सरुवा भएपछि हाल विष्णुप्रसाद भण्डारी छन् । प्रदेशका प्रमुख सचिव लक्ष्मीराम पौडेलले कति कर्मचारी जाँदै छन् र कति आउँदै छन् भन्ने हिसाब निकाल्न समय लाग्ने बताए । समायोजनले गर्दा प्रशासनतर्फ खासै समस्या नभए पनि प्राविधिकतर्फ भने काममा समस्या छ, उनले भने, त्यो पनि छिट्टै समाधान होला ।"
मार्सी जोगाउन बिमा,"कृषि ज्ञान केन्द्रका प्रमुख डा तपेन्द्र शाहले किसानलाई मार्सी खेतीका लागि बिमा गर्न सुझाव दिइरहेको बताए । बिमा गर्दा मार्सी बचाउन सकिन्छ, उनले भने, रोग, असिना, खडेरी, धान झर्नेजस्ता समस्याले घाटा बेहोर्नुपर्ने चिन्ता नभएपछि किसान ढुक्कले मार्सी खेती गर्छन् ।"
बगानमा सधैं झेल,"अनुदानै अनुदान प्रतिवेदनमा भारतलगायत तेस्रो देशमा चिया निकासीमा पाइने ५ प्रतिशत अनुदान बैंकिङ प्रणालीबाट हुने भुक्तानीमा समेत दिइनुपर्ने सुझाव छ । हाल एलसीबाट कारोबार भए मात्रै चिया निकासीमा ५ प्रतिशत अनुदान दिने व्यवस्था छ ।कार्यदलले बगानमा नयाँ रोपण र पुनः रोपणका लागि लागतको पचास प्रतिशत अनुदान दिने व्यवस्था मिलाइनुपर्ने, चिया बालीमा बिमा सुविधा, चियाको रोपण, चिया टिप्नेजस्ता कार्यमा आधुनिक प्रविधि प्रयोग गर्दा खरिद गरिने मेसिनमा पचास प्रतिशत अनुदान दिनुपर्ने, आधुनिक उपकरण तथा प्रविधि जडान गर्न मेसिनरी औजार तथा पार्टपुर्जा आयातमा अनुदान दिइनुपर्ने, पुराना बगानलाई निश्चित समयसम्म रुग्ण उद्योगका रूपमा लिई रुग्ण उद्योगले पाउने सरहका सुविधा दिइनुपर्ने, चिया विकास कोष स्थापना गर्नुपर्ने, चिया रोपण गर्न साना किसानलाई सहुलियत दरमा बैंक ऋण उपलब्ध गराउन व्यवस्था मिलाउनुपर्ने लगायत सुझाव दिइएको छ ।"
जसले धेरैलाई रोजगारी दिए,"कांग्रेसद्वारा दुःख व्यक्तनेपाली कांग्रेसले एक विज्ञप्ति प्रकाशित गरी उनको निधनमा समवेदना प्रकट गरेको छ । संविधानसभा सदस्य एवं प्रसिद्ध उद्योगपति गोल्छाको निधनको खबरले हामीलाई स्तब्ध तुल्याएको छ, कांग्रेसका प्रमुख सचेतक बालकृष्ण खाँडद्वारा जारी विज्ञप्तिमा भनिएको छ, २०६४ सालको संविधानसभामा नेपाली कांग्रेसका तर्फबाट सभासद हुनुभएका गोल्छा राजनीतिमा सालीन र भद्र व्यक्तित्वका रूपमा परिचित हुनुहुन्थ्यो । औद्योगिक विकासमा सक्रिय रहँदै आएका गोल्छाको निधनले नेपालको औद्योगिक क्षेत्रमा ठूलो क्षति पुगेको कांग्रेसको टिप्पणी छ । राष्ट्रले एक इमान्दार, कुशल एवं असल उद्योगपति गुमाएको छ, विज्ञप्तिमा भनिएको छ, गोल्छाको निधनप्रति नेपाली कांग्रेस संसदीय दल गहिरो दुःख व्यक्त गर्दै उहाँका आत्माको चिरशान्तिको कामना साथै शोक सन्तप्त सम्पूर्ण परिवार तथा आफन्तजनप्रति हार्दिक समवेदना प्रकट गर्दछ ।"
दशगजामै हाटबजार,"प्रदेश १ का पर्यटन सचिव बद्रीराज ढुंगानाले नेपालको पर्यटन विकासमा भारतीय पर्यटकहरूको ठूलो हिस्सा रहेको बताए । छलफलमा सीमा सुरक्षा बल (एसएसबी) सिलगढी फ्रन्टियरका महानिरीक्षक श्रीकुमार बन्दोपाध्यायले मानव बेचबिखन, लागूऔषध, हतियार कारोबार र तस्करी नियन्त्रणका लागि दुवै देशबीच सहकार्य आवश्यक पर्ने बताए । नेपाल या भारतको एक्लो प्रयत्नले मात्रै यस्ता गतिविधि न्यूनीकरण गर्न गाह्रो हुन्छ, उनले थपे, दुवै देशबीच सहकार्यको खाँचो छ ।"
१० सेयर किन्न पाइने,अब सबै कम्पनीले सार्वजनिक निष्कासन गर्दा लगानीकर्ताले आवेदन दिन पाउने सीमा न्यूनतम १० कित्ता (प्रतिसेयर अंकित मूल्य एक हजार रुपैयाँ) राख्नुपर्नेछ । मुलुकभरि नै साना लगानीकर्ताको संख्या धेरै देखिएकाले सबैले सेयरमा लगानी गर्न पाउन भन्ने उद्देश्यले यो व्यवस्था गरिएको बोर्डले जनाएको छ । ०७३ देखि बोर्डले समावेशी वितरण प्रणालीअनुसार सबै आवेदकलाई न्यूनतम १० कित्ता सेयर बाँडफाँट गर्ने व्यवस्था गरेको थियो ।
हावाहुरी प्रभावितलाई रावा बैंकको सहयोग,काठमाडौं (कास) राष्ट्रिय वाणिज्य बैंकले हावाहुरी प्रभावित बारा र पर्साका स्थानीय बासिन्दालाई प्रधानमन्त्री दैवी प्रकोप उद्धार कोषमार्फत सहयोग गरेको छ । पीडित परिवारलाई राहत पुर्याउने उद्देश्यले बैंकले प्रधानमन्त्री दैवी प्रकोप उद्धार कोषमा जम्मा हुने गरी बुधबार ७५ लाखको चेक हस्तान्तरण गर्यो । बैंकका सञ्चालक समिति अध्यक्ष तथा सञ्चार तथा सूचना प्रविधि मन्त्रालयका सचिव महेन्द्रमान गुरुङले प्रधानमन्त्री केपी शर्मा ओलीलाई चेक हस्तान्तरण गरेका थिए ।
आईजीआई विद्यार्थी बिमा लेख,काठमाडौं (कास) आईएमई जनरल इन्स्योरेन्सले १ देखि १२ कक्षासम्म अध्ययनरत विद्यार्थीहरूलाई लक्षित गरी आईजीआई विद्यार्थी बिमा लेख सुरु गरेको छ । कम्पनीका सञ्चालक प्रतापजंग पाण्डे र प्रमुख कार्यकारी अधिकृत युगेशभक्त बादे श्रेष्ठले एक समारोहमा बिमा लेख जारी गरे । बिमा लेखले सम्बन्धित विद्यार्थी र तिनका अभिभावकको पनि सुरक्षा प्रदान गर्ने आईएमईले जनाएको छ ।
प्रभुको शाखारहित बैंकिङ सेवा,काठमाडौं (कास) प्रभु बैंकले सेवाग्राहीहरूलाई सेवा प्रदान गर्न मुस्ताङ र म्याग्दीका विभिन्न स्थानमा ५ वटा नयाँ शाखारहित बैंकिङ सेवा सञ्चालनमा ल्याएको छ । थप ५ वटा शाखारहित बैंकिङ सेवाबाट स्थानीयलाई खाता खोल्न र आफ्नो खाताबाट तोकिएको सीमासम्मको कारोबार गर्नेलगायतको सेवा उपलब्ध हुने जनाएको छ ।
पेप्सिकोलामा इन्भेस्टमेन्ट,काठमाडौं (कास) नेपाल इन्भेस्टमेन्ट बैंकले काठमाडौंको पेप्सिकोला टाउनप्लानिङमा ७९ औं शाखा विस्तार गरेको छ । बैंकले ग्रामीण क्षेत्रमा आफ्नो शाखा विस्तार गरेसँगै उपत्यकाको पूर्वी क्षेत्र पेप्सिकोलामा पनि शाखा थप गरेको जनाएको छ । हाल काठमाडौं उपत्यकाभित्र २४ तथा बाहिर ५५ वटा शाखा सञ्चालनमा ल्याएको बैंकले जनायो ।
बर्दिबासमा ग्लोबल आईएमई,"काठमाडौं (कास) ग्लोबल आईएमई बैंकले महोत्तरीको बर्दिबासमा नयाँ शाखा कार्यालय सञ्चालनमा ल्याएको छ । महोत्तरी र त्यस वरपरका बासिन्दालाई सेवा पुर्याउने उद्देश्यले खोलिएको शाखाले सरल तथा सुलभ बैंकिङ सेवा प्रदान गर्नेछ । बैंकले १३६ वटा शाखा, १५ वटा राजस्व संकलन काउन्टर, १४२ एटीएम, ९ वटा एक्सटेन्सन काउन्टरलगायतबाट बैंकिङ सेवा प्रदान गर्दै आइरहेको जनाएको छ ।"
ग्रिल महासंघमा कटुवाल,"काठमाडौं (कास) ग्रिल तथा स्टिल व्यवसायी महासंघको २५ औं वार्षिक साधारणसभाले मोहन कटुवाललाई अध्यक्ष चयन गरेको छ । वरिष्ठ उपाध्यक्षमा निरञ्जनकुमार श्रेष्ठ, प्रथम उपाध्यक्षमा ठुलोबाबु श्रेष्ठ, उपाध्यक्षहरूमा केदार अधिकारी, अमृतबहादुर श्रेष्ठ, लीलाबहादुर खडका, रुपेन्द्र बानियाँ शिव, ईश्वर खडका, नारायण श्रेष्ठ, विष्णुमाया उचाही, टीकेन्द्र पौडेल, रणबहादुर विश्वकर्मा निर्वाचित भएका छन् । महासचिवमा विवेकदास श्रेष्ठ र सचिवमा समसुदिन श्रेष्ठ निर्वाचित भएको महासंघले जनाएको छ ।"
ईसेवा एप्स प्रयोगकर्ता १० लाख,"काठमाडौं (कास) ईसेवा फोनपे प्रालिको मोबाइल एप्स डाउनलोड गर्नेको संख्या दस लाख नाघेको छ । यो संख्या बैंक, वित्तीय संस्था र भुक्तानी सेवा प्रदायक कम्पनीहरूमध्ये सबैभन्दा बढी भएको ईसेवाको दाबी छ । करिब १५ लाख ग्राहकमध्ये मोबाइल एप्सबाट कारोबार गर्नेको संख्या नै दस लाख पुगेको विज्ञप्तिमा उल्लेख छ ।"
पशुपन्छी आयातमा कडाइ,"पशु स्वास्थ्य तथा पशु सेवा ऐन २०५५ को दफा ११ मा पैठारी गर्ने पशु तथा पशुजन्य सामग्रीको स्वस्थ्यतासम्बन्धी प्रमाणपत्र नभए रोक लगाउन सक्ने व्यवस्था छ । संसदीय समितिले उक्त व्यवस्था कार्यान्वयन गराउन पशु क्वारेन्टाइन विभागलाई निर्देशन दिएपछि विभागले मातहतका निकायमा रोक लगाउन आदेश गरेको कर्णले बताए । क्षेत्रीय पशु क्वारेन्टाइन कार्यालयअन्तर्गत सुदूरपश्चिममा ४ वटा चेक पोस्ट छन् । कञ्चनपुरका गड्डाचौकी र बेलौरी, कैलालीको धनगढी तथा दार्चुलामा चेक पोस्टहरू छन् । कैलाली र कञ्चनपुरबाट माछा, खसी र दानाका लागि कच्चा पदार्थ आयात हुने गर्थ्यो ।"
पारिवारिक हक्की,"२१ वर्षीया देविका सिनियर खेलाडीमा गनिन्छिन् । उनको प्रभावमा बहिनीले भर्खरै मात्र खेलमा झुकाव दिन थालेकी हुन् । खास गरी महिला हक्की खेलाडीको संख्या कम भएकाले खेलमा अवसरै अवसर छ । अवसर हुने खेलको छनोट गर्दा छिट्टै सफलता हासिल हुने सरिताको अनुभव छ । हक्की खेलमै परिचय बनाउँछु, उनले भनिन् । पछिल्लो केही वर्षयता हक्की खेलको आकर्षण बढ्दो छ । एसियाभर १ सय ३५ देशमध्ये नेपाल ८८ स्थानमा रहेको राखेपको हक्कीका मुख्य प्रशिक्षक विजेन शर्माले बताए ।"
विराटनगरलाई मेयर कप,"जवाफमा १ सय ७४ रनको विजयी लक्ष्य पछ्याएको इटहरी १७ दशमलव १ ओभरमा ९५ रनमा समेटियो । इटहरीका लागि मनीष दाहालले नटआउट २७ रन बनाउँदा सरोज कटुवालले २५ तथा सुमन पौडेलले २० रन जोडे । बलिडतर्फ विराटनगरका पुष्प थापा, दीपेश कंडेल, मुकुन्द यादव र अमृत सिंहले दुईदुई विकेट लिए । प्रतियोगिताको उत्कृष्ट खेलाडी विराटनगरका दीपेश कंडेल घोषित भए । उत्कृष्ट बलर इटहरीका उज्ज्वल श्रेष्ठ र उत्कृष्ट ब्याट्सम्यान विराटनगरका फिर्दोस अन्सारी घोषित भए ।"
चौर मा खेलाउने तयारी,"कठिनाइका बावजुद खेल सम्पन्न गर्न रातदिन जुटेको डाँगीले बताए । रंगशालाका बाँकी संरचना निरन्तर निर्माण भइरहन्छन् । अहिले आवश्यक पर्नेजति बनाउँदैछौं, उनले भने, खेलमा कुनै समस्या हुँदैन । तोकिएकै समयमा सहज रूपमा खेल्न सकिने वातावरण बनाइरहेका छौं । बेलझुन्डीको रंगशालाबाहेक अन्य सबै संरचना तयारी अवस्थामा रहेको उनले बताए । घोराही कभर्डहलमा बुधबारदेखि टेबुलटेनिस सुरु भएको छ । बिहीबारदेखि वैशाख ४ गतेसम्म पुरुष र महिला बास्केटबल हुँदैछ । घोराहीमै वैशाख १ देखि ब्याडमिन्टन हुँदैछ । बेलझुन्डीस्थित रंगशालामा वैशाख ५ देखि ११ गतेसम्म महिला फुटबल र वैशाख ५ देखि ११ गतेसम्म एथलेटिक्स हुने भनिएकामा रंगशाला तयार नभएकाले अरू ठाउँमा व्यवस्था मिलाइँदैछ । तुलसीफुरस्थित कराँते हलमा वैशाख ६ देखि ११ सम्म कराँते र लमही क्रिकेट मैदानमा वैशाख ५ देखि ११ गतेसम्म महिला त्रिकेट हुँदैछ ।"
लिभरपुल र टोटेनहमलाई अग्रता,"टोटेनहमम्यानचेस्टर सिटीलन्डन ह्यारी केनको चोटलाई बिर्साउँदै सन हेङमिनले गोल गरेपछि टोटेनहमले युरोपेली च्याम्पियन्स लिगको अन्तिम आठ पहिलो लेगमा मंगलबार म्यानचेस्टर सिटीलाई १० ले हरायो । दुई इंग्लिस प्रिमियर लिग क्लबबीचको खेलमा दक्षिण कोरियाली खेलाडी सनले दोस्रो हाफको अन्त्यतिर निर्णायक गोल गरे । यस जितपछि अर्को साता म्यानचेस्टरमा हुने दोस्रो लेगको खेल अगाडि टोटनहमलाई झिनो अग्रता प्राप्त भएको छ ।दोस्रो हाफमा घुँडाको चोटका कारण केन मैदान छाड्न बाध्य भएपछि मउरिसो पोचेटिनको टिमले खेलमा संघर्ष गर्दै खेल आफ्नो पक्षमा पारेको हो । टोटेनहमको यो जितका एक नायक गोलरक्षक ह्युगो लोरेस पनि रहे । उनले पहिलो हाफमा सर्जियो एगुइरोको पेनाल्टीलाई गोल हुन दिएनन । म एक्लै मात्र होइन, पूरा टिमले ९० मिनेटमा कहिल्यै पनि हार खाने गर्दैन, सनले खेलपछि भने, खेल पक्कै पनि सजिलो थिएन, तर हामी राम्रो रह्यौं ।"
थ्रीस्टार सेमिफाइनलमा,दोस्रो हाफमा दुवै टोली रणनीति परिवर्तन गर्दै आक्रामक रूपमा प्रस्तुत भएका थिए । आयोजक वाग्मतीले दोस्रो हाफमा आक्रामक रूपमा प्रस्तुत भए पनि तालमेल गुमाएका कारण थप ३ गोलको सामना गर्नुपर्यो । दोस्रो हाफको २१ औं मिनेटमा थ्रीस्टारका दिनेश राजवंशीले पहेंलो कार्ड खाए पनि थ्रीस्टारका खेलाडीले हौसला गुमाएन । समर्थकको साथ नपाए पनि थ्रीस्टारका खेलाडीले गोल माथि गोल थप्दै गए । दोस्रो हाफको २४ औं मिनेटमा थ्रीस्टारका अनिल गुरुङले टिमका लागि गोल गरे । २० ले पछि परेको आयोजक वाग्मतीले हौसला गुमाउँदै गयो । त्यसको फाइदा उठाउँदै थ्रीस्टारका सुशील राईले थपिएको समयमा पुनः अर्को गोल गरे । खेल समाप्त हुने अन्तिम समयमा पनि थ्रीस्टारका खेलाडी म्यानसा बेभोगुलले बललाई जाली चुमाएर टिमलाई जित दिलाए । विजयी टोलीका प्रशिक्षक मेघराज केसीले खेलाडीले सामान्य मिहिनेतले नै सहज जित पाएको बताए । थ्रीस्टारको जितमा म्यान अफ द म्याच सुशील राईले २ गोल गरे । उनले १० हजार रुपैयाँ प्राप्त गरे । बिहीबार हुने चौथो खेलमा नेपाल एपीएफ क्लब र सुदूरपश्चिम११ बीच प्रतिस्पर्धा हुनेछ ।
आरसीटी र आर्मी भिड्दै,आर्मीले गरेको तीनवटै प्रहार गोल सफल भएपछि त्रिभुवन आर्मी फाइनलको यात्रा तय गरेको हो । सोमबार भएको पहिलो खेलमा नै रानीपोखरी कर्नर टिम आरसीटीले भगवती युवा क्लब टोखालाई ३१ गोलअन्तरले हरायो । बी डिभिजनकै उपविजेता भगवती टोखालाई ३१ को फरकमा हराएर आरसीटी विजयी भएको थियो । मेयर कपको पहिलो उद्घाटनको खेलमा भने सिन्धुपाल्चोक युथ क्लबले जित हात पारेको थियो । तोप एक्काइसद्वारा आयोजित प्रतियोगितामा विजेताले ५ लाख ५० हजार र दोस्रो हुने टिमले दुई लाख ५ हजारसहित ट्रफी मेडल र प्रमाणपत्र पाउनेछन् । जिल्लाकै सर्वाधिक राशिको मेयर कपको अन्तिम खेल बिहीबार हुने तोप एक्काइसका अध्यक्ष अशोक कार्कीले बताए ।
दाउफिन्सलाई उपाधि,विराटनगर (कास) सुनसरीमा बुधबार सम्पन्न भरौल आमन्त्रण गोल्डकप फुटबल प्रतियोगिताको उपाधि क्यामरुनी टिम दाउफिन्सले हात पारेको छ । उसले रेडहर्ष फुटबल क्लब इलामलाई शून्यका विरुद्ध चार गोल गर्दै उपाधिमाथि कब्जा जमाएको हो ।
विजय युथ सेमिफाइनलमा,ताप्लेजुङ (कास) विजय युथ क्लब हेटौंडा पाँचथरको फिदिममा जारी तेस्रो पाँचथर गोल्डकप प्रतियोगिताको सेमिफाइनलमा प्रवेश गरेको छ । जावलाखेल युथ क्लबलाई टाइब्रेकरमा ५४ गोलले हराउँदै उसले बुधबार अन्तिम चारमा स्थान पक्का गरेको हो । निर्धारित समय ११ को बराबरीमा टुंगिएपछि खेलको छिनोफानो टाइब्रेकरबाट गरिएको थियो ।

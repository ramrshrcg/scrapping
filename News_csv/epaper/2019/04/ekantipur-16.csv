शीर्षक,विवरण
"बसूँ तलब छैन, फर्कूं कागजात छैन","कतारस्थित राजदूत रमेश कोइरालाले कामदारका पक्षमा न्याय दिलाउन सम्बद्ध निकाय र तहमा कुरा अघि बढाइने प्रतिबद्धता जनाए । जसरी भए पनि पीडित कामदारलाई न्याय दिलाउन उच्च तहमा कुराकानी गरिनेछ, कोइरालाले भने ।"
मेडिकल कलेजले फिर्ता गरेनन् पैसा,"केयूको स्कुल अफ मेडिकल साइन्सेसका डिन राजेन्द्र कोजूले भने मन्त्रालयको पत्रअनुसार बढी लिएको रकम फिर्ता गर्न मेडिकल कलेजहरूलाई परिपत्र गरिएको जनाए । रकम फिर्ता नभएको उजुरी र गुनासो आए अनुगमन समिति बनाएर पठाउँछौं, उनले भने । कोंजुले पत्राचार गरेको जनाए पनि कलेजहरूले विद्यार्थीबाट अवैध शुल्क लिन छाडेका छैनन् । पोखराको मणिपाल, काठमाडौंको नेपाल मेडिकल कलेज, काठमाडौं मेडिकल कलेज (केएमसी), कान्तिपुर डेन्टल कलेज, भरतपुरको कलेज अफ मेडिकल साइसेन्स, नोबेल मेडिकल कलेज मोरङ, नेपालगन्ज मेडिकल कलेज, लुम्बिनी मेडिकल कलेज पाल्पा, विराट मेडिकल कलेज विराटनगर, देवदह मेडिकल कलेज रुपन्देहीले शैक्षिक शुल्कका नाममा विद्यार्थीसँग अतिरिक्त शुल्क लिएर ठगी गरेको विद्यार्थीले गुनासो गरेका छन् । धुलिखेलस्थित केयूको आंगिक कलेज मेडिकल साइन्सेसले समेत शुल्क समयमा नबुझाउने विद्यार्थीबाट ब्याजसहित जरिवाना र जरिवानामा पनि दैनिक १५ प्रतिशतसम्म ब्याज जोडेर रकम असुलिरहेको छ ।"
नेपाली स्याटेलाइट अमेरिकाबाट उड्दै,"ग्राउन्ड स्टेसन निर्माण ढिलाइ मुलुककै पहिलो भूउपग्रह भनेर प्रचार गरिए पनि नास्टले भूउपग्रहबाट पठाइएको तथ्यांक संकलनका लागि चाहिने ग्राउन्ड स्टेसन निर्माणमा ढिलाइ गरेको छ । ग्राउन्ड स्टेसन निर्माणका लागि नास्टले चैत १९ गते उपकरण खरिदका लागि २१ दिने सूचना निकालेर बोलपत्र आह्वान गरेको थियो । सरकारी नियमअनुसार ठेकेदार छनोट र सम्झौता वैशाख अन्तिम साता हुने देखिएको छ । ग्राउन्ड स्टेसन निर्माण गर्न चाहिने रिसिभर र ट्रान्समिटर नेपाली बजारमा पाइँदैन । यसका लागि विदेशबाट ल्याउनुपर्ने हुन्छ । रिसिभर र ट्रान्समिटर खरिदमै १५ दिन लाग्न सक्ने अनुमान छ । भूउपग्रह आईएसएसमा एक महिनासम्म रहेर पृथ्वीको कक्षमा छाडिने छ । भूउपग्रहले तथ्यांक दिन सुरु गरे पनि नास्टले ग्राउन्ड स्टेसन निर्माण समयमा नै पूरा नगर्ने देखिएको छ । नास्टका प्रविधि विभाग प्रमुख ढकालले ठेकेदारसँग सम्झौता भएको १५ दिनभित्र ग्राउन्ड स्टेसन निर्माण भइसक्ने दाबी गरे । उनले भने, ग्राउन्ड स्टेसनका लागि चाहिने उपकरण विदेशबाट ल्याउन मात्र समस्या हो, उपकरण दुईतीन दिनभित्रै जडान गर्न सकिन्छ ।"
सुटुक्क साटियो महँगो मेसिन,"यादव दुई वर्षदेखि फार्मेसी अधिकृतको पदमा कार्यरत थिए । मेसु डा हकले हस्ताक्षर गरेको पत्रमा अस्पताल फार्मेसी र अस्पतालप्रति तपाईंले गरेको काम सन्तोषजनक नभएको कारण माग भएबमोजिम म्याद थप गर्न नसकिने ब्यहोरा अनुरोध छ, उल्लेख छ । सात दिनभित्र जिम्मामा रहेको सम्पूर्ण नगद तथा जिन्सी सामान अस्पतालको स्टोर शाखालाई बुझबुझारथ गर्न पनि उनलाई भनिएको छ ।"
सुशासनमा सरकार असफल : कांग्रेस,"राम्रो काम एउटा भएन ः देउवाकञ्चनपुर (कास) कांग्रेस सभापति शेरबहादुर देउवाले नेकपा नेतृत्वको सरकारले एक वर्षमा एउटा पनि राम्रो काम गर्न नसकेको आरोप लगाएका छन् । सरकारले ठूलठूला आश्वासन मात्रै बाँडेर जनतालाई भुल्याउन खोजेको बताए । कांग्रेस कञ्चनपुरको जिल्ला सम्मेलन उद्घाटन समारोहमा सोमबार नेता देउवाले सरकारले संवैधानिक र अन्य निकायमा हस्तक्षेप बढाएको बताए । सरकारले शिक्षा, स्वास्थ्य र प्रेसमाथि हस्तक्षेप बढाएर लोकतन्त्र नै कमजोर पार्ने काम गरिरहेको छ, उनले भने । नेता देउवाले कांग्रेस कमजोर हुँदा लोकतन्त्रमाथि नै खतरा बढेको बताए । आन्तरिक कमजोरीकै कारण कांग्रेसले पराजय भोग्नुपरेको उनको भनाइ थियो ।"
'प्राविधिक रेखदेख नहुँदा पुल भाँचियो',"मुसीकोट नगरपालिका मात्र नभएर बाग्लुङ, पोखरासम्म आउजाउ सहज बनाउने पुल भाँचिँदा विकासमै धक्का लागेको मुसीकोट नगरपालिकाका प्रवक्ता प्रकाश काफ्लेले बताए । भाँचिएको पुल सिंगल लेनको मोटरेबल पुल हो । शुक्रबार सटरिङ सकेपछि शनिबार ४० प्रतिशत ढलानको काम सकिएको थियो । पुनः आइतबार ३५ प्रतिशत थप गरी ७५ प्रतिशत काम सकिएको थियो । ढलान गर्न बाँकी २५ प्रतिशत रहँदा अचानक पुल बीच भागबाट भाँचियो । पुल नजिकै घर भएका प्रेम शाक्यले भने, सबै आआफ्नै धुनमा काम गरिरहेका थिए । माथि मसला हाल्ने काम भइरहेको थियो । अचानक पुल भाँचियो । केही दिनअघिको खोलाको पानी बढेका बेला सामान्य टेकालाई असर गरेको थियो । तल्लो भेगमा हेर्न नगएकाले पनि समयमा थाहा हुन सकेन, शाक्यले भने ।"
ठगीको समाचार लेख्दा पक्राउ,"कवि पक्राउकाठमाडौं (कास) प्रहरीले रसुवाली कवि भनेर चिनिने ठाकुरप्रसाद तिमल्सिनालाई राजधानीमा पक्राउ गरेको छ । मल्सिनालाई सशस्त्र प्रहरी टोलीले बालाजु क्षेत्रबाट सोमबार बिहान पक्राउ गरेको हो । सशस्त्र प्रहरी फ्रवक्ता डीआईजी सुरजकुमार श्रेष्ठले नेत्रवित्रम चन्द समूहका जिल्ला सदस्य हुनाले उनलाई प्रक्राउ गरिएको बताए । श्रेष्ठले बिहानै नेपाल प्रहरीको जिम्मा लगाइएको जानकारी दिए । तिमल्सिनाको पक्राउप्रति आपत्ति जनाउँदै सोमबारै १५ जना कवि, लेखकले विज्ञप्ति जारी गरेका छन् । समाजवादी लेखक संघले पनि विज्ञप्ति निकालेर पक्राउको विरोध गरेको छ ।"
प्रेमिका भेट्न जाँदा हत्या,"कञ्चनपुर (कास) कञ्चनपुरको कृष्णपुर नगरपालिका ८, रैकवार बिचवाका एक युवकको हत्या गरिएको छ । चैत २८ गतेदेखि बेपत्ता भएका १९ वर्षीय सुबिल बडायकको हत्या गरी शव गाडिएको अवस्थामा सोमबार भेटिएको हो । कृष्णपुर नगरपालिका ७ स्थित उग्रतारा सामुदायिक वनभित्रको न्यौरा खोला किनारमा उनको शव गाडिएको अवस्थामा भेटिएको जिल्ला प्रहरी कार्यालयका डीएसपी ज्ञानबहादुर विष्टले बताए । सुबिल घरबाट कृष्णपुर नगरपालिका ७, कलुवापुरमा विवाहमा गएका थिए । प्रहरीले हत्या आरोपमा कलुवापुरकै १९ वर्षीय अयोध्या राना र १८ वर्षीय प्रमोद रानालाई पक्राउ गरेको छ । उनीहरूलाई जिल्ला प्रहरी कार्यालय पठाइएको सई दिलबहादुर कुँवरले बताए । प्रहरीका अनुसार कलुवापुरमा सुबिलकी प्रेमिका थिइन् । उनलाई भेट्न जाने क्रममा अयोध्या र प्रमोदले नियन्त्रणमा लिई हत्या गरेका हुन् । सुबिलकी प्रेमिका अयोध्याकी समेत प्रेमिका रहेको र अयोध्यासँग सम्बन्ध बिग्रेपछि सुबिलसँग लागेको प्रहरीको दाबी छ । युवतीलाई पनि प्रहरीले नियन्त्रणमा लिएको छ ।"
न्यायाधीश सिफारिसविरुद्ध पाँच उजुरी,"काठमाडौं (कास) सर्वोच्च अदालतको न्यायाधीश नियुक्तिका लागि सिफारिस भएका ५ जनाविरुद्ध संघीय संसद्को सुनुवाइ समितिमा पाँचवटा उजुरी परेका छन् ।न्यायाधीशमा सिफारिस प्रकाश ढुंगानाविरुद्ध दुई र हरि फुयालविरुद्ध एउटा उजुरी परेको छ । न्यायाधीश नियुक्ति प्रक्रियामाथि नै प्रश्न उठाउँदै थप दुई उजुरी परेका छन् ।चैत १८ मा बसेको न्यायपरिषद् बैठकले सर्वोच्चको न्यायाधीश नियुक्त गर्न हरि फुयाल, कुमार रेग्मी, प्रकाश ढुंगाना, सुष्मलता माथेमा र मनोजकुमार शर्माको नाम सिफारिस गरेको छ । समितिले पाँचै जनाविरुद्ध चैत २१ मा सार्वजनिक सूचना जारी गरी उजुरी आह्वान गरेको थियो । उजुरीमाथि सुनुवाइ समितिमा मंगलबार छलफल हुनेछ । बैठकमा प्रमुख निर्वाचन आयुक्तमा सिफारिस दिनेशकुमार थपलियाविरुद्ध परेको उजुरीमाथि समेत छलफल हुने भएको छ । थपलियाविरुद्ध समितिमा ६ वटा उजुरी परेका छन् । समावेशी आयोगको सदस्यमा सिफारिस विष्णुमाया ओझाविरुद्ध भने उजुरी परेको छैन ।"
विद्यार्थी भर्ना अभियान सुरु,"वैशाख २ भर्ना दिवससरकारले हरेक वर्षको वैशाख २ गतेलाई विद्यार्थी भर्ना दिवसका रुपमा मनाउने निर्णय गरेको छ । सोमबार बसेको मन्त्रिपरिषद् बैठकले विद्यालयमा भर्ना दिबस मनाउने निर्णय गरेको हो । बैठकले प्रत्येक वर्ष बैशाख २ गतेदेखि १६ गतेसम्म देशभर विद्यार्थी भर्ना अभियान कार्यक्रम संचालन गर्ने निर्णय पनि गरेको छ । शिक्षामन्त्री गिरिराजमणि पोखरेलले भर्ना अभियान सम्बन्धि प्रस्ताव मन्त्रिपरिषदमा लगेका थिए । ॅपाठ्यपुस्तक सातै प्रदेशमा सामुदायिक (सरकारी) विद्यालयको पाठ्यपुस्तक छपाइ जिम्मेवारी पाएको जनक शिक्षा सामग्री केन्द्रले सातै प्रदेशमा पाठ्यपुस्तक पुर्याइसकेको जनाएको छ । सरकारले यस वर्ष कक्षा १ देखि १० सम्म पाठ्यपुस्तक निःशुल्क उपलब्ध गराउँदैआएको छ । विद्यार्थीले भर्ना अभियानसँगै निःशुल्क पाठ्यपुस्तक पाउनेछन् । हामीले २ करोड ६ लाख थान पाठ्यपुस्तक छापेर सातै प्रदेशमा रहेका हाम्रा क्षेत्रीय कार्यालयमा पुर्याइसकेका छौं, जनक शिक्षाका प्रबन्ध सञ्चालक महेशबाबु तिमिल्सिनाले कान्तिपुरसित भने, पहाडी क्षेत्रका अधिकांश जिल्लामा पनि पुस्तक पुगिसकेको खबर पाएका छौं । तराईमा सधैंझैं ढिलो होला जस्तो छ किनभने त्यहाँका विद्यालय ढिलो तातिन्छन् । जनक शिक्षाले साधारण, संस्कृत र प्राविधिक गरी तीन धारको १ सय ६० विषयको पाठ्यपुस्तक छपाउँदै आएको छ । कक्षा १ देखि ५ सम्मका विद्यार्थीले पाँच विषयको दुई रङका पाठ्यपुस्तक पाउँछन् । त्यसभन्दा माथिका पुस्तक श्यामश्वेतमा छापिन्छन् ।"
तामेडाँडालाई थप सिँगारिने,"(रामेछाप)  त्यसै त गुराँस र चिमालका थरीथरीका रंङले ढकमक्क सजिएको गमलाजस्तो तामेडाँडा लोभलाग्दो छँदै थियो । त्यसमाथि पर्यटन पूर्वाधारको विकास हुने भएपछि स्थानीय फुरुक्क छन् । अव तामे बेहुलीझैं सिंगारिनेमा उनीहरू ढुक्क छन् । गुराँसघारीको बीचबीचमा विशाल खर्क । हेर्दै मोहित बनाउने जमिनको आकृति । मनोरम दृश्यावलोकन हुने तामेडाँडाको पाखै गुराँसको जंगलले सजिएको छ । गौरीशंकर हिमाललाई आँखाअघि सिधा देख्न पाउने मात्र हैन, नुम्बुर चुली अनि पश्चिमको गणेशसम्म देखिने हिमाली शृंखलाले तामेडाँडाको शोभा अझ बढाएको छ । अघिल्ला वर्षसम्म नयाँ वर्ष मनाउनका लागि गाउँ मात्र हैन जिल्लै छोडेर बाहिरिने उत्तरी रामेछापका बासिन्दा यो वर्ष त्यही तामेमा अडिए । जति हेरे पनि हेरिरहुँ लाग्ने दृश्यले उनीहरूको आँखा औधि रमाए । कस्तो राम्रो है, गाउँकै रमाइलो स्थानमा पहिलोपटक पुगेका स्थानीयले तामेको प्रशंसा गरिरहेका थिए । घरी हिमालतिर फर्केर त घरी गुराँस घारीमा फोटो खिच्नेहरूको लस्करै थियो । दिनभरि तामेमा डुल्दा पनि कतिपयले धित मार्न सकेनन् । फेरि आउनुपर्छ गुराँसको फूल हुँदै, स्थानीय पार्वती सुनुवार भन्दै थिइन्, यस्तो रमाइलो ठाउँ जति टाढा गए पनि भेटिँदैन । मंसिर पुसतिर तामेको उत्तरी पाखो हुँदै चुचुरेसम्म हिउँले ढपक्क हुन्छ । रामेछापको पूर्वी क्षेत्रमा तामे र पश्चिमी क्षेत्रमा शैलुङ डाँडाँमा धेरै समय हिउँ अडिन्छ । हिउँ खेल्नेहरू तामे पुग्छन् । दक्षिणी क्षेत्रको पाखो घमाइलो छ । सूर्योदय मज्जाले देखिन्छ । ओखलढुंगाको पोकली अनि सोलुको पिके डाँडा त्यहीबाट देखिन्छ । अब हामी तामेबाटै सगरमाथा नियाल्ने गरी भ्यु टावरको निर्माण गर्ने छां,ै उमाकुण्ड गाउँपालिकाका अध्यक्ष शेरबहादुर तामाङले भने । उक्त डाँडाको शिरमा राष्ट्रिय झण्डा फहर्याउँदै सुनुवारले भने, आन्तरिक मात्र हैन, बाह्य पर्यटकको गतिलो गन्तव्य बनाउनका लागि गुरुयोजना बनाएर काम अघि बढाएका छौं । तामेको पश्चिमीतर्फको गाउँपालिका गोकुल गंगाका अध्यक्ष खड्गबहादुर सुनुवारले पनि गुरुयोजनाको विकासका लागि काँध मिलाएका छन् । दुई भाइ सुनुवारले धार्मिक, सांस्कृतिक र पर्यटकीय स्थलको रूपमा विकास गर्ने प्रतिबद्धता जनाएका छन । पूर्वाधारकै शृंखला सुरु गर्दै नयाँ वर्षका दिन उनीहरू दुई भाइले चाई मन्दिरको जगमा ढुंगा राखे । अब तामेमा अहिलेको स्वरुपमा हुँदैन । त्यहाँ ठूलो बुद्धको मुर्ति हुनेछ । चाई मन्दिर, भ्यु टावर, आधुनिक र व्यवस्थित पार्क अनि पूर्वी पाखोमा चिया बगान । झन्डै ३ हजार २ सय मिटरको अग्लो डाँडाको टाकुरामा राष्ट्रिय झण्डा फहर्याइएको छ । राष्ट्रिय झण्डाले तामे थप उचालिएको छ । अझ तामेको विकासका लागि गुरुयोजना बनाएपछि त्यसलाई सफल बनाउनका लागि आइतबार सयौं सर्वसाधारणले अभिरुचि देखाएका हुन् । अब दोलखाको जिरी हुँदै सोलुतर्फ जाने पर्यटकलाई तामेमा आकर्षण गर्नका लागि सडक सुधार र तामे क्षेत्रमा पर्यटक केन्द्रित होटलको स्थापना हुनेछ । गोकुल गंगा गाउँपालिकाका अध्यक्ष सुनुवारले भने, तामेले आन्तरिक र बाह्य पर्यटकहरूलाई लठ्ठै बनाउँछ, उनीहरूको बसाइ यतै लम्बिने पक्का छ । उत्तरी रामेछापको नुम्बुर चिज सर्किट यसअघि पनि पर्यटक घुमाउने पदमार्गको रूपमा विकास भएको थियो । चुचुरेको शिवालय हुँदै नुम्बुर फेदी पुगेर फर्कने पर्यटक प्रीतिको लाप्चाने भएर ठोसे झर्ने गरी उक्त सर्किटको विकास भएको थियो । अब लाप्चाने हैन, तामे क्षेत्र त्यसैमा थपिने छ । लाप्चानेबाट तामे पुग्न झन्डै २ घण्टा पैदल हिँडे पुग्छ । हिमाली वनपाखा, शेर्पा, तामाङ र सुनुवार जातिको रहनसहन र संस्कृति अनि गाउँमै उत्पादन भएको परिकारका लागि त्यस क्षेत्र प्रख्यात छ । स्वादिलो चौंरीको चिज अनि कमलो छुर्पी चपाउँदै गुराँसको फूल सिउरिएर तामेबाट झर्दै गरेकी रस्नालुकी सुनीता सुनुवारले भनिन्, नयाँ वर्षमा यसअघिको भन्दा धेरै रमाइलो भयो ।"
थाहामा ५० प्रतिशत प्रगति,"कान्तिपुर संवाददाता (हेटौंडा)मकवानपुरको थाहा नगरपालिकाले चालू आवमा वित्तीय र भौतिक दुवैतर्फ ५० प्रतिशतभन्दा बढी प्रगति गरेको छ । जिल्ला समन्वय समितिले गरेको अनुगमनका क्रममा नगरपालिकाले चालू आवको फागुन मसान्त सम्ममा भौतिक र वित्तीय दुवैतर्फ ५० प्रतिशतभन्दा बढी प्रगति गरेको जानकारी दिएको छ । नगरपालिकाको कुल ५१ करोड १७ लाख ८ हजार बजेटमध्ये फागुन मसान्तसम्ममा २९ करोड ५५ लाख ६३ हजार निकासा भएको र २६ करोड ६६ लाख ८७ हजार रुपैयाँ अर्थात् ५२२७ प्रतिशत खर्च भएको मेयर लवशेर विष्टले अनुगमन टोलीलाई जानकारी दिए । नगरपालिकालाई केन्द्रीय सरकारबाट प्राप्त ३५ करोड ६९ लाख १५ हजारमध्ये २० करोड ८६ लाख ८२ हजार अर्थात् ५८ प्रतिशत, प्रदेश सरकारबाट प्राप्त ३ करोड १० लाख २८ हजार मध्ये ४१ लाख १ हजार अर्थात् १३ प्रतिशत, आन्तरिक आयबाट प्राप्त २ करोड ९४ लाख ३५ हजारमध्ये १ करोड ८९ लाख ४ हजार अर्थात् ६४ प्रतिशत, र राजस्व बाँडफाँडबाट प्राप्त ९ करोड २८ लाख मध्ये ३ करोड ५० लाख अर्थात् करिब ३७ प्रतिशत रकम खर्च भइसकेका मेयर विष्टले बताए । उनका अनुसार समग्रमा थाहा नगरपालिकामा ५२२७ प्रतिशत खर्च भएको छ । चालू आवमा नगरपालिकामा कुल ९४ वटा मात्र योजना रहेको र कुनै पनि योजना ५ लाखभन्दा कम रकमको थिएन । नगरपालिकामा रहेका भौतिकतर्फको ७४ वटा योजनामध्ये हालसम्म ७३ वटा योजना सम्झौता भइसकेका छन् । भौतिकतर्फ ६७ प्रतिशत प्रगति हासिल गरेको समेत नपाका उपमेयर खडग गोपालीले जानकारी गराएका थिए । थाहा नगरपालिकाले समग्रमा ५२२७ प्रतिशत उपलब्धि हासिल गरेको भए पनि यतिमै चित्त बुझाउने अवस्था भने नरहेको मेयर विष्टले जनाए । कर्मचारी अभाव तथा विभिन्न झन्झटिला कानुनी प्रावधानका कारण सोचेअनुसारको काम भने गर्न नसकेको गुनासो उनले गरेका थिए । यसैगरी, न्यायिक समितिमा चालू आवमा ६१ वटा उजुरी परेको उपमेयर गोपालीले टोलीलाई जानकारी गराएका थिए । नगरपालिकामै न्यायिक इजलासको व्यवस्था रहेको र न्यायिक इजलास बस्ने निश्चित दिन तोकिएको समेत अवगत गराएका थिए । हालसम्म परेका ६१ मध्ये ५० वटा उजुरीको फर्स्योट भएको र एउटा अदालतमा पठाइएका छन् । जिल्ला समन्वय समितिका प्रमुख रघुनाथ खुलालले जिल्लामा हालसम्म गरिएका अनुगमनका क्रममा थाहा नगरपालिका अन्य स्थानीय तहमध्ये उत्कृष्ट पाइएको बताए । टुक्रे योजनाका कारण अन्य स्थानीय तहहरूले प्रगति राम्रो गर्न नसकेको अवस्थामा थाहा नगरपालिकाले ५ लाखभन्दा कमका योजना नबनाएर प्रगति गर्न सकेको उनको ठम्याइ थियो ।"
परम्परा जोगाउँदै दाजुभाइ,"(भक्तपुर)  हजारौंको भीड । मध्यपुरथिमि बोडे पाँचो गणेशको दक्षिण फर्केको पाटीको आडैमा कृष्णचन्द्र बाग श्रेष्ठ भाइको बाटो हेर्दै थिए । केही बेरमै बाँसको चिम्टी बजाउँदै आएकाहरूले सियो ल्याइपुर्यायो । मानव साङ्लाको अर्का हूलसँगै ४७ वर्षीय बुद्धकृष्ण बाग श्रेष्ठ विशेष पहिरनमा घुङ्ग्रो बजाउँदै मञ्चमा आइपुगे ।मध्यपुरथिमिबासीले बुद्धकृष्णको जयजयकार गरे । मञ्चमा उक्लिएका बुद्धकृष्णलाई कर्मी नाइकेहरूले वरिपरि अक्षता फूल छर्किएर देवीदेवतालाई सम्झँदै धूपबत्ती बाल्न आग्रह गरे । उनले सोही आज्ञा पालना गरे र जिब्रो छेडाउन तयार भए । बुद्धकृष्णका दाजु कृष्णचन्द्रले देवीदेवताको प्राथना गर्दै भाइको जिब्रो छेडिदिने साहस निकाले । बुद्धकृष्णको जिब्रो छेड्दा दाजु कृष्णचन्द्रले भीडलाई नियाल्न सकेनन् । बुद्धकृष्णले भने केही क्षण पीडाको महसुस गर्दै आँखा चिम्म पारे । चारैतिरको जयजयकारको आवाजले पुनः उनलाई जिब्रो छेड्नुअघिको अवस्थामा ल्याउन सहयोग पुर्यायो । जिब्रो छेडिदिने कर्मी नाइकेको अभावमा १२ वर्ष लगातार जिब्रो छेडाएका कृष्णचन्द्रले आफ्नै भाइको जिब्रो छेडिदिन बाध्य भएका छन् । केही वर्ष अघिसम्म जिब्रो छेडिदिएका कर्मी नाइकेले धर्म परिवर्तन गरे, बुद्धकृष्णले भने, कर्मी नाइके नहुँदा परम्परा जोगाउन मुटुमाथि ढुंगा राखेर दाजुले भाइको जिब्रो छेडिदिनुपर्ने बाध्यता छ । १ फिट लामो सुइरोले भाइको जिब्रो छेडिदिन ठूलै साहस चाहिने उनी बताउँछन् ।यी दुई दाजुभाइले मध्यपुरथिमिको प्रसिद्ध जिब्रो छेड्ने र छेडाउने ऐतिहासिक, सांस्कृतिक परम्परा धानेका छन् । मध्यपुरथिमि ८ बोडेबासी बुद्धकृष्णले सातौंपल्ट जिब्रो छेडाएका छन् । जिल्लाको प्रसिद्ध बिस्काः जात्राअन्तर्गत प्रत्येक वैशाख २ गते मध्यपुरथिमि ८ बोडेमा जिब्रो छेड्ने जात्रा मनाइन्छ । बोडे निवासी ४७ वर्षीय श्रेष्ठले यसअघि ०६२ देखि ०६५, ०७४,०७५ गरी छैटौंपल्ट जिब्रो छेडाएका बुद्धकृष्णले सोमबार सातौंपल्ट जिब्रो छेडाएर संस्कृति बचाएका छन् । जिब्रो छेड्ने जात्रालाई जोगाउन बोडेबासीमध्येबाट पनि नेवार श्रेष्ठ थरकै व्यक्ति चाहिने परम्परा छ । जिब्रो छेडाउने व्यक्तिको तीन दिन भोकै बसी एक महिनादेखि तेलमा डुबाइराखेको करिब १ फिट लामो सियोले जिब्रो छेडिन्छ । जिब्रो छेड्नुअघि कर्मी नाइकेले सम्पूर्ण देवीदेवताको प्रार्थना गर्ने परम्परा छ । जिब्रो छेडेपछि रगत आउनु हुँदैन । रगत आए अनिष्ट हुने जनविश्वास छ । विशेष पहिरन र खुट्टामा तान्क्रिक घण्टी (घुङ्ग्रो) लगाई जिब्रो छेड्नुअघि शत्ति पिठहरूको दर्शन गर्ने र जिब्रो छेडिसकेपछि पनि चन्द्राकार बत्ती (भ्य) बोकी बोडे नगर परिक्रमा गर्ने प्रचलन छ । वैशाख २ गते बिहानैदेखि जिब्रो छेड्ने नाइकेले विभिन्न देवगणको पूजा गरी जिब्रो छेड्न पाँचो गणेशको प्रांगण रहेको पाटीमा मञ्च मनाई नायखिँ बाजाका साथ जिब्रो छेड्ने परम्परा छ ।"
३२ खटसहितको सिन्दूरजात्रा धुमधाम,"(भक्तपुर)  मध्यपुरथिमि नगरमा मनाइने प्रसिद्ध ऐतिहासिक एवं सांस्कृतिक ३२ खटसहितको सिन्दूरजात्रा अर्थात् सुथः सिया जात्रा मनाइएको छ । बिस्केट जात्राको अवसरमा मध्यपुरथिमिमा मात्र मनाइने विभिन्न जात्रामध्ये ३२ खटसहितको सिन्दुरजात्रा प्रसिद्ध जात्रा हो । केही वर्षअघिसम्म ३२ खट नगरपरिक्रमा गराउने भने पनि यस वर्ष १९ वटा मात्र रहेको नगरप्रमुख मदनसुन्दर श्रेष्ठ बताउँछन् । बोडेको ७, नीलबाराही, नगदेश, हिनचोकको ११ बाहेक १९ खट नगरपरिक्रमा गराइने र मोहन विनायकको खटजात्रा लोप भएको जनाएको छ । बोडे, नगदेश, हिनचोकलगायत स्थानमा छुट्टाछुट्टै खट निकालिने गरिन्छ ।सिन्दुरजात्रामा बालकुमारी, कालिका अर्थात् बालाखुको खट बालकुमारी मन्दिरबाट बाहिर निकालिएको छ । सिद्धिकालीको खट ल्याएर आफ्ना गणसहित बालकुमारी प्रवेश गराएपछि यो जात्रा सुरु हुन्छ । जात्रा सुरु भएपछि पमाहरू हातहातमा चिराग अर्थात् बत्ती लिएर नाइके प्रधानको अनुमतिमा बालकुमारीको खट उचालेपछि जात्रालाई दिगुटोलस्थित देवता घर परिक्रमा गराइन्छ । जात्रामा थिमिको बालकुमारी, दक्षिणबाराही, विष्णुवीर, सिद्धिकाली, नगदेशको सिद्धिगणेश, बोडेको महालक्ष्मी र टिगनीको नीलबाराही मन्दिरका देवताका नेतृत्वमा खट बोकेर जात्रा गरी टोलटोलमा सिन्दुर खेल्दै बाजागाजासहित सिन्दुरजात्रा मनाइएको छ । मूल देवता खटमा राखी धिमेबाजाका साथ चिराग बाली सिन्दुरजात्रा मनाइने परम्परा छ । जात्रा प्रत्येक चोक, चौबाटो र नगरपरिक्रमा गर्दा घरको झ्याल, कौसी र छतबाट सिन्दुर छर्ने, फूल बसाएर स्वागत गर्ने प्रचलन छ । जात्रामा काँयाबाजा, भुस्याबाजा, धिमेबाजा बजाएर देवताका खटलाई हर्षोल्लासका साथ एकापसमा सिन्दुर दलेर नगरपरिक्रमा गर्ने परम्परा छ । परम्परा अनुसार नै देवता लायू दरबारभित्र पस्न नपाऊन् भनेर लायकु प्रवेशद्वारमा बाटो छेकेर पेंखा मुस्या, बालकुमारी, बालखुचा द्यो, सिद्धिकाली र अरू देवताका गणहरू बाटो छेकेर बस्ने परम्परा रहेको छ । वर्षौंसम्म खेलमैदानको रूपमा परिणत दुईपोखरी (निगु पुखुः पुनर्निर्माणको खुसियालीमा मध्यपुरथिमि बासीले सोमबार पोखरीमा पौडी खेल्दै धिमेबाजासँगै सिन्दुरजात्रा मनाएका छन् ।"
तालिका मात्र होइन खेल,"नेपालकै परिकल्पना हो, दक्षिण एसियाली खेलकुद (साग) । ३५ वर्ष अगाडि सन् १९८४ मा काठमाडौंबाटै यसको सुरुवात भएको थियो । गर्वको विषय हाम्रो आफ्नै बृहत् राष्ट्रिय खेलकुदको अभ्यास त्योभन्दा तीन वर्ष जेठो छ । २०३८ सालदेखि नै नेपाली खेलकुदको सबैभन्दा ठूलो महोत्सव हुन थालेको हो । चार दशक लामो यात्रामा यो प्रतियोगिता नियमित भने हुन सकेन । यस पटक आठौं राष्ट्रिय प्रतियोगिताले भने उक्त राष्ट्रिय रोग लाई चिरेको छ । निर्धारित दुई वर्षकै अन्तरमै प्रतियोगिता भइरहेको छ । २०७३ मंसिरमा पूर्वाञ्चलमा सातौं खेलकुद भएको थियो ।२०३८, २०४० र २०४२ मा २२ वर्षको अन्तरमा राष्ट्रिय खेलकुद आयोजना भए । बाँके केन्द्रित भएर समग्र प्रदेश ५ भरि यसका खेलहरू भइरहेका छन् । हतारोका कारण पूर्वाधार सबै बनिसकेका छैनन् । स्पर्धासँगै तयारीका काम सँगसँगै चल्दै छन् । प्रमुख खेलस्थल नेपालगन्ज रंगलशाला बन्दै छ । यत्रो कुम्भ मेला चलिरहँदा खेलकुदमन्त्री भने स्वदेशमा छैनन् । त्यही भएर चैत २७ मै सुरु प्रतियोगिताको औपचारिक उद्घाटन वैशाख ५ मा मात्रै हुँदै छ । ओलम्पिक र एसियाली खेलकुदको सोचअनुसार भएको हो, राष्ट्रिय खेलकुद । त्यहीअनुरूप बृहत् रूपमा आयोजना हुने गर्छ । तयारी र खर्च पनि चाहिन्छ । यसै वर्षको अन्त्यमा नेपालले १३ औं साग गर्दै छ । जारी राष्ट्रिय खेलकुद नेपाल टिम तयारीको प्रमुख माध्यम हो । यस प्रतियोगितामा उत्कृष्ट प्रदर्शन गर्नेहरू नेपालको जर्सी लगाएर आगामी सागमा देखिने छन् । त्यसैले मैदानभित्रको प्रदर्शनलाई जति गम्भीर रूपमा लियो नेपालले सागमा त्यति नै सफलता पाउन सक्छ । सम्पूर्ण रूपमा सरकारी लगानीमा हुने हो राष्ट्रिय खेलकुद । यसकै आधारमा सरकारले नेपाली खेलकुदको दीर्घकालीन बाटो कोर्न सक्नुपर्छ । यसकै लागि धेरै खर्चेर पर्याप्त भौतिक पूर्वाधार तयार भएका छन् । झन्डै २५ करोडमा नेपालगन्ज रंगशाला र अत्याधुनिक प्यारापिट बन्यो । दाङको बेलझुन्डीको रंगशाला र एथ्लेटिक्स ट्र्याक बनाउन २४ करोड लाग्यो । खजुरामा भलिबल रंगशाला बनेको छ । रंगशाला परिसरमै सुटिङ रेन्ज छ । नेपालगन्जमै जुडो हल, कोहलपुरमा क्रिकेट मैदान, बर्दियामा बहुउद्देश्यीय कभर्ड हल बनेका छन् । सातौं खेलकुदमा भएकै पूर्वाधारलाई बनाउन ८० करोड खर्च भएको थियो । अहिले सबै नयाँ सरंचनामा बनाइएका छन्, झन्डै १ अर्बमा । प्रतियोगिता पछाडि यी पूर्वाधारको उचित संरक्षण चुनौतीपूर्ण छन् । तिनको उचित उपयोगले उक्त प्रदेशको खेलकुद विकासमा उल्लेखनीय योगदान दिन सक्छ । कमजोर व्यवस्थापन अहिलेसम्म भएका राष्ट्रिय खेलकुदहरूको साझा विशेषता हुन् । यस पटकको प्रतियोगिता पनि त्यसबाट अछूतो छैन । बर्दियामा कबड्डी खेलाडीले हैरानी बेहोर्नुपरेको गुनासा आएका छन् । बेमौसममा आयोजना गरिएकाले खेलाडीको प्रदर्शनमा असर परेको हुन सक्छ । गर्मीकै कारण मात्र प्रदर्शन कमजोर भएको बहाना बनाउन भने खेलाडीले मिल्दैन । विदेशमा योभन्दा बढी तापक्रममा पनि नेपालीले खेलेका छन् । यो प्रतियोगिताले पात्रो नियमित त बनायो तर उचित तयारी पुगेको देखिएन । राष्ट्रिय खेलकुद परिषद्ले अब सिक्नैपर्ने पाठ यही हो पात्रो नियमित गर्ने, तयारी पनि पुर्याउने । विभिन्न प्रदेशमा आयोजना गरिने राष्ट्रिय प्रतियोगिताले समग्र खेलकुदलाई विकेन्द्रीकरण गर्न सघाउँछ । मुलुकका राष्ट्रिय खेलाडी गएर खेल्दा आयोजनास्थलको रौनक र खेल माहोल बढ्छ । त्यहाँका खेलाडीमा सकारात्मक ऊर्जा थपिन्छ र खेल कौशल पनि सिक्न सक्छन् । खेलकुद खालि खेल होइन, एक संस्कृति पनि हो । राष्ट्रिय खेलकुद आयोजनाले मोफसलमा खेलकुद संस्कृति विकास हुन्छ । देशका लागि अन्तर्राष्ट्रिय खेलाडी उत्पादनमा सघाउ पुग्छ । तसर्थ, हामीले जति यस प्रतियोगिताका लागि लगानी गर्छौं, त्यति नै अन्तर्राष्ट्रिय लक्ष्यहरू हासिल गर्न सक्छौं । राष्ट्रिय खेलकुद जग हो, जति मजबुद बनाउँछौं, त्यति माथि चढ्न सक्छौं ।"
निराशामा बितेको वर्ष,"२०७५ सालको बिदाइसँगै दुई तिहाइ मतको सरकारले पनि एक वर्ष पूरा गरेको छ । यो सरकार बन्दै गर्दा हरेक नेपालीले आफ्नो आकांक्षा बढाएका थिए । तर सरकार जनआकांक्षा अनुसार चलेन । आमजनमा भने सरकारप्रति निराशा बढ्दै गएको छ । २०७५ सालभर नै सरकार पूर्णरूपमा असफल भएको छ । सिंहदरबारदेखि स्थानीय तहसम्मका निर्वाचितहरूले जनताको नाम जप्नेमात्र काम गरे । जनताको करबाट सिर्जित ढुकुटीलाई आफ्नो हित अनुकूल आफ्नै सेवासुविधा निम्ति खर्च गर्न उद्यत रहे । ३३ किलो सुनकाण्ड, निर्मला बलात्कार अनि हत्याकाण्ड, वाइडबडी काण्ड, ललिता निवास बालुवाटारको जग्गाकाण्ड सबैमा सरकार समर्थित दलका नेताकार्यकर्ता संलग्न रहेको पाइयो । तर कुनै कारबाही बढेन । वर्षभरि नै निराशैनिराशा छायो । यही निराशाबीच नयाँ वर्ष २०७६ लाई स्वागत गर्नुपरेको छ । र अब कसरी नयाँ गोरेटो कोर्ने भनी सोच्नु आवश्यक छ । रामकृण बराल, जोरपाट२, काठमाडौं"
नागरिकताको राजनीतिशास्त्र,"२०४७ साल अघिसम्म नागरिकताको प्रमाणपत्र प्राप्त गर्न कठिन थियो । त्यसपछि नागरिकता वितरणमा खुकुलो गराइएकाले कतिपय गैरनेपाली पनि नेपाली नागरिकता लिन सफल भए । २०६३ सालको अन्तरिम संविधानपछि त नागरिकताको प्रमाणपत्रलाई यति हलुका गरियो कि नागरिकता वितरण अभियान नै चलाई ६० हजारसम्म नागरिकताका प्रमाणपत्र बाँडियो । नागरिकता जस्तो संवेदनशील र महत्त्वपूर्ण विषयमा गलत निर्णय नगर्न सर्वोच्च अदालतले परिपत्र गर्दा राजपाको आक्रोश किन ? आफ्नो चाहना बमोजिम निर्णय भए ठिक, नभए आक्रोश र विरोधको राजनीति गर्ने ? नागरिकताको प्रमाणपत्र वितरणलाई राजनीतिक आधारमा पर्चाजस्तो बनाउनु हुँदैन । गंगाराज अर्याल, पाणिनि८, अर्घाखाँची"
लेख चित्त बुझेन,"आइतबार प्रकाशित छुट्टै भाषिक जनगणनै किन ? पढेर अचम्म लाग्यो । किनभने यी भाषाविद, उपप्राध्यापक तारामणि राईले आफ्नो लेखमा २०६८ सालको राष्ट्रिय जनगणनामा २८ हजार ६ सय १३ जना जातीय जनसंख्या उल्लेख भएको कुलुङको त कतै उल्लेखसमेत गरेको देखिएन । बरु राई जातिको वक्ता संख्या १ लाख ५९ हजार ११५ भएकोमा अचम्म मानेका छन् । हुन त राई भाषाको वक्ता संख्या आगामी १२ औं (२०७८ साल) को जनगणनामा अरु घट्नेछ । किनभने २०५८ को १० औं जनगणनामा यो संख्या ३ लाख ७१ हजार चानचुन थियो । लेखकले २०६८ को जनगणनामा अलग्गै जातिको रूपमा तथ्यांक प्रकाशित भएका कुलुङ, बाहिङ, मेवाहाङ लगायत १२ वटा किराती जातिबारे चुँसम्म बोलेकालेखेका छैनन् । किन हो ? के जातीय स्वपहिचानको सवालमा, खासगरी राईकरणको मारबाट मुक्ति चाहँदै अलग्गै जातीय स्वपहिचानका लागि अग्रमोर्चामा रहेका कुलुङ, बाहिङ, मेवाहाङ लगायत १२ वटा किराती जातिले अलग्गै जातीय स्वपहिचान पाउने बित्तिकै राई जातिको नाममा केही नपाइने भएर हो कि ? त्यसबारे मेरो बुझाइ गलत भए, उपप्राध्यापक तारामणि राईज्यूले प्रस्ट्याइदिनु होला । साथै नेपालको जातजाति र भाषाभाषीको विषयमा लेख्ने वा लेख्न चाहने जो कोही प्राडा, उपप्राडा, वरिष्ठ लेखक आदिले कम्तीमा हरेक १०१० वर्षमा गरिएको जनगणनाको सत्यतथ्यलाई नबंग्याई लेख्नु होला । अन्यथा हामी आफू को हौं भन्ने हाम्रो आत्मनिर्णयको अधिकार हनन हुन जान्छ । खासगरी टेबुल वर्क गरेर जातजाति र भाषाभाषीको विषयमा लेख्ने वा लेख्न चाहने प्राडा, उपप्राडा, वरिष्ठ लेखकहरूको लेख कम्तीमा जनगणनाको नतिजामा आधारित होस् । खालि राईको २८ भाषा भनी नलेखियोस् । उप्राध्यापक राईले लेखेका छन्, राई एउटा जाति हो, तर राईभित्र थुप्रै भाषा छन् । के साँच्चै राई एक जाति र राईको २८ वटा मातृभाषा हुन्छ ? होइन भने राई भनेको नेपालको भौगोलिक एकीकरणपछि लाप्चा र लिम्बुले सुब्बा, सुनुवारले मुखिया, थारुले चौधराईचौधरी, याक्खाले देवान र हामी कुलुङ, बाहिङ, मेवाहाङ लगायत अन्य किरातीले पाएको राई पदवीपगरीमात्रै हो भनी स्वीकार गरौं । जसरी सुनुवारले मुखिया छाडे, लिम्बुले सुब्बा छाडे, याक्खाले देवान छाडे, त्यसरी नै हामी कुलुङ, बाहिङ, मेवाहाङ लगायत अन्य किरातीले पाएको राई पदवीपगरी पनि छाडौंफालौं । प्रधानमन्त्री केपी ओलीले भोलि मेरो थर ओली होइन, मेरो जात बाहुन होइन, प्रधानमन्त्री हो भन्नु होला । आजको जस्तो सूचना र सञ्चारले छलाङ मारेको जमानामा हामीले शासकले दिएको पदलाई नै जाति मान्ने कि ५६ हजार वर्षदेखिको किरात इतिहास हुँदै खम्बु, लिम्बु, सुनुवार, धिमाल, याक्खा, हायु अनि कुलुङ, बाहिङ, मेवाहाङ हुँदै आएको हाम्रो आफ्नो असली पहिचानले स्थापित हुने ? होहोरेम कुलुङ, फेदाप४, तेह्रथुम"
देह राजनीति,"सौन्दर्यको पुनर्परिभाषानेपालमा हुन लागेको सुन्दरी प्रतियोगिताको एउटा अडिसन क्लिपले केही दिनअघि प्रतियोगिताभित्रको कुरूप पाटोलाई दुनियाँसामु छताछुल्ल पारिदियो । भिडियोमा कुनै शृङ्गार नगरी, पावरवाला चस्मा लगाएकी युवतीलाई मेकअप नगरी किन आएको ? भनी निर्णायकले झन्डै थर्काएको शैलीमा सोधिन् । ती युवतीलाई सौन्दर्यको डिसरेस्पेक्ट नगर्न चेतावनी दिँदै उनले चस्माको सट्टामा कन्ट्याक्ट लेन्स लगाएर आउन सुझाइन् । भिडियोमा टिप्पणी गर्नेमध्ये धेरैले ती निर्णायक महिलामाथि आक्रोश पोखे । यो स्वाभाविकै हो । फेरि पनि खास कुरा पुँजीवादी मापदण्डको सौन्दर्यशास्त्रका निर्माता को हुन् भन्ने नै हो । निर्णायकका रूपमा बसेकी महिला देहराजनीतिकी एउटी प्यादा मात्रै हुन् । खास कर्ता त देहको हाटबजार चलाउने व्यापारिक घराना हुन्, ठूलठूला बहुराष्ट्रिय र वित्तीय कम्पनी हुन् । स्थानीय आयोजक पनि एजेन्ट माक्रै हुन् । त्यसैले अमुक व्यत्तिमाथि प्रकट गरिने आक्रोशको खास अर्थ छैन । विरोध त स्त्रीदेहलाई व्यापारको वस्तु बनाएर पूरै विश्व समाजलाई अमानवीय र हिंस्रक बनाइरहेको पुँजीवादी पद्धतिको पो गर्नुपर्छ !सन् १९२० मा सुरु सुन्दरी प्रतियोगिता साठीको दशकयता विरोधको तारो बन्न थाल्यो । १९६८ देखि नारीवादी अभियन्ताको चर्को विरोध खेप्न थालेको ब्युटी प्याजेन्ट को नेपाली संस्करण १९९४ मा सुरु भयो । नेपालमा वामपन्थी महिलाहरूको संगठित विरोध शृङ्खला नेपाल सुन्दरीको पहिलो संस्करणसँगै सुरु भयो । अहिले सबै संगठन मानौं चुप छन् । केही लेखक र सामाजिक सञ्जालमा क्रियाशील मानिसहरूबाहेक संगठित र उल्लेख्य विरोधको स्वर सुनिन्न । नेपाली समाजमा सचेत विद्रोहको धार भुत्ते भइरहेको स्पष्ट संकेत हो यो । अब कसैलाई संगठित विरोध किन गर्नु छैन भने अधिकृत बहुराष्ट्रिय पुँजीवादसँग नेपालका प्रायः कम्युनिस्टले सम्झौता गरिसकेका छन् । पछिल्लो समय त कमरेडपुत्री नै झन्डै विश्व सुन्दरी बन्न पुगिन् ! सौन्दर्यको पुनर्परिभाषा गर्ने इमानदार प्रयत्न थाल्ने हो भने यो विषयमा खुला र आमनेसामनेको बहस अनिवार्य छ । नाओमी उल्फका अनुसार, पुरुषवादी सौन्दर्यशास्त्रको माकुरी जालबाट निस्कन नारीवादी सौन्दर्य मिथको यस्तो परिभाषा बनाउनुपर्छ, जसले शरीरमाथि नारीकै अधिकार स्थापित गर्नुलार्ई प्राथमिक सर्त मानोस् । शरीर, यौन, विवाह लगायतका निजी मामिलामा व्यापक रूपले छनोटको पूर्णाधिकार स्थापित गर्न सक्ने हो भने सौन्दर्यको स्वतः पुनर्परिभाषा हुँदै जान्छ । यति कुरा जोकसैले बुझ्छ सौन्दर्यको पुनर्परिभाषा वास्तवमा सत्ताको पुनर्परिभाषा हो । पितृसत्तालाई धूलिसात् पारेर लैंगिक समताको वास्तविक अर्थमा मानवतावादी सत्ता स्थापित गर्ने तर्क हो यो । यसो गर्न महिलाहरू कुनै पनि सर्तमा देहलाई पैसा र प्रसिद्धिसित साट्न मन्जुर हुनु हुँदैन । हामी कागजका पुतली र भोगका वस्तु हुन राजी छैनौं भनेर आजसम्म चलेको सौन्दर्य मिथलाई खारेज गर्न तयार हुनुपर्छ । तथाकथित सुन्दरी प्रतियोगिता हाम्रो विवेक र स्वाधीनतामाथिको हस्तक्षेप हो र यसमा झुक्किएर पनि प्रतियोगी बन्दैनौं भनेर आयोजकलाई चुनौती दिन सक्नुपर्छ । हामी यति आँटिला बन्न तयार छौं ? ट्वीटर :"
'भ्रष्टाचार छ भने अमेरिकी लगानी आउँदैन',"काठमाडौंमा भूराजनीतिक प्रतिस्पर्धाबारे खुब चर्चा हुने गर्छ । पछिल्ला वर्षहरूमा नेपालमा पनि चीनको सक्रियता बढेको देखिन्छ, भारत पहिल्यैदेखि छ । भूराजनीतिक परिदृश्यमा अमेरिकाको स्थान के हो ? म यस प्रतिस्पर्धाको दृष्टिकोणलाई मान्दिनँ । यो कुनै दौड होइन, कुनै प्रतियोगिता पनि होइन । हामीले ७३ वर्षमा बनाएको सम्बन्धको आफ्नै जग छ । मलाई लाग्छ, संलग्नताको गुणवत्ता र नेपाल ऋणी हुने छैन भन्ने सुनिश्चित गरीकन हामीले ल्याएको अनुदान ज्यादै महत्त्वपूर्ण छ । अमेरिकाले यहाँ प्रत्येक दिन के ल्याइरहेको छ भनेर कुरा गर्नमा म बढी इच्छुक छु, सैद्धान्तिक होडका बारेमा होइन । म हाम्रा उत्तम प्रयासका बारेमा कुरा गर्न चाहन्छु । अमेरिकीले गर्ने पनि यही हो । बेलाबेला चल्ने षड्यन्त्रका सिद्धान्तहरूप्रति म सचेत छु । मैले दक्षिण एसियामा काम गर्दै आएको ३० वर्ष भएको छ । षड्यन्त्रका बारेमा प्रत्येक पटक पढ्दा मैले उठाउने पहिलो प्रश्न हो, के यसले कुनै अर्थ राख्छ ? यसमा तपाईंले अरूलाई जस्तै मलाई पनि शंका गर्नुपर्छ किनभने यसले कुनै अर्थ राख्दैन । त्यसैले यो सम्भवतः असत्य हो किनभने कुनै देश, संस्था वा व्यक्तिले आफ्नै उच्चतम हितकाविरुद्ध किन पो काम गर्ला र ? त्यसैले म यहाँ हाम्रो प्रतिबद्धताप्रति पूर्णरूपेणः प्रतिबद्ध छु । नेपाल र नेपाली यसैका हकदार हुन् भन्ने म ठान्छु ।"
संघीयता निर्भर राजस्व बाँडफाँटमा,विशाल के चालिसेलेखकका यी निजी विचार हुन् ।ट्वीटर :
३४ करोडको सामान बरामद,"काठमाडौं (कास) सशस्त्र प्रहरीले २०७५ सालमा ३३ करोड ७० लाख १६ हजार रुपैयाँ बराबरको चोरीका सामग्री बरामद गरेर राजस्व कार्यालयमा बुझाएको छ । सशस्त्रले अघिल्लो वर्ष १३ करोड ९३ लाख रुपैयाँ बराबरका चोरीका सामान बरामद गरेको थियो । सशस्त्र प्रहरीले गएको वर्ष २८ थान अवैध हतियार, त्यसमा लाग्ने २ सय ९५ गोली, १३ म्यागजिन बरामद गरेको छ । ३३ डेटोनेटर, २६ जिलेटिन र ५ कार्टुन जिलेटिन लोला पनि बरामद भएको छ । ६ सय ८३ जनालाई विभिन्न अपराधमा संग्लन भएको भन्दै पक्राउ गरेको सशस्त्र प्रहरीले जनाएको छ । सशस्त्रले मानव बेचबिखनका काममा संलग्न आशंकामा गत वर्ष ३५ जनालाई पक्राउ गरेको छ र ४८ जनाको उद्धार गरेको छ । सशस्त्र प्रहरी महानिरीक्षक शैलेन्द्र खनालले सशस्त्रका प्रहरी जवानको भर्ना प्रणालीमा पनि परिवर्तन गर्न लागेको जानकारी दिए ।"
कुची र रंगमा नयाँ पिँढी,"(काठमाडौं)  कला, साहित्य र संस्कृतिका क्षेत्रमा प्रदेश सरकारको बेवास्तबारे बहस चलिरहेको छ । भूकम्पले आधी भत्काएको राजधानीको नक्सालस्थित सीता महलमा भने सोमबार सातै प्रदेशका कला विद्यार्थीहरू भेटिए । नेपाल ललितकला प्रज्ञा प्रतिष्ठानको परम्परागत शिल्पकला विभागले सबै प्रदेशका युवा समेट्दै थांका र पौभा शैलीसम्बन्धी ज्ञान दिलाएको हो । कला कार्यशालाको तेस्रो दिन सोमबार युवाहरू कुचीको सहायताले क्यान्भासमा रंगहरू भर्न व्यस्त थिए । उनीहरूले बौद्ध र हिन्दु सम्प्रदायमा आधारित विभिन्न धार्मिक र सांस्कृतिक प्रतीकहरूलाई उतारेका हुन् । हरिततारा (भृकुटी), बुद्ध, पद्मसम्भवदेखि गणेशसम्मका फिगरलाई उनीहरूले रंग दिए । यी चित्रकलाका नयाँ प्रतिभा हुन्, प्रतिष्ठानको परम्परागत शिल्पकला विभाग प्रमुख एवं चित्रकार बुद्धिबहादुर गुरुङले भने, नयाँ पिँढीलाई हाम्रो कला परम्परा हस्तान्तरण गर्न कार्यशाला गरेका हौं । कार्यशालामा ३८ युवा सहभागी छन् । उनका अनुसार १२ औँ शताब्दीदेखि चल्दै आएको पम्परागत थांका र पौभा शैली नेपालको आफ्नै मौलिक कला परम्परा हो । धार्मिक विश्वास र सांस्कृतिक अभ्यासको रूपमा चल्दै आएको ज्ञान परम्परालाई बजारीकरण गर्नर् ेपनि आफूहरूको ध्येय रहेको उनले जनाए । समकालीन नेपाली कलामा थांका र पौभा शैलीको पम्परागत भाव आउनुपर्छ, उनले भने । कार्यशालामा भेटिए बूढानीलकण्ठका २५ वर्षे कुमार तामाङ । उनका अनुसार पौभा र थांका शैलीका चित्रकलाले नयाँ पुस्तामा आफ्नो मौलिक सभ्यता सिकाउँछ । संस्कृति, धर्म र परम्पराको मौलिक पक्षहरूको विशेष साधना यी कलाहरूमा झल्किने उनले सुनाए । ललितकला क्याम्पसमा अध्ययनरत २१ वर्षे सुजनवीर बज्राचार्यले पनि सही थपे । बजारमा नेपाली मौलिक कला खोज्नुपरे पौभा र थांकाको नाम आउने बताउँदै सरकारले यतातिर चासो देखाउनुपर्ने उनको आग्रह थियो । उता सप्तरीबाट सहभागी २२ वर्षीया चाँदनीकुमारी यादवको गुनासो भिन्न छ । तीनदिने कार्यशाला पर्याप्त नहुने बताउँदै प्रतिष्ठानबाट आगामी दिनमा अझ विस्तृत कार्यशाला हुनुपर्ने उनले सुझाइन् । बितेका डेढ दशकदेखि परम्परा र आधनिकता दुवैमा टेकेर कलाको क्यानभासमा रमाइरहेका छन् चित्रकार । कलाकार भूमिराज चौलागाईं थांका र पौभा शैलीलाई धर्म र शास्त्रका कुरा चित्रमा व्याख्या गर्ने माध्यमका रूपमा लिन्छन् । थांका र पौभा शैलीका चित्रकलालाई फरक रूपमा लिइए पनि दुवैमा उस्तै विधि, शैली र धर्मशास्त्रीयका कुरा आउने ४० वर्षदेखि पौभा चित्रकलाका साधक तथा कलाकार पूर्णप्रसाद ह्योजू बताउँछन् । उनी भन्छन् थांकामा विशेष गरी बौद्ध धर्मशात्रका कुरा समेटिने र पौभा शैलीमा हिन्दुका साथै बौद्ध धर्मशात्रका कुरा समेटिने भएकोले यी दुई शैलीलाई भिन्न कलाका मानिसले बुझदै आएका छन् । कलात्मक हिसाबले हेर्दा फरकजस्तो लागे पनि दुवैमा प्रयोग गरिने शैली र विधि एकैखालको हुन्छ । उनका अनुसार अहिले बनेका आधुनिक चित्रहरूमा पनि पम्परागत पौभा र थांका शैलीको भावहरू आइरहेका छन् । समयको गतिअनुसार प्रस्तुति फरक भए पनि धर्म र शास्त्रका कुरालाई भने छोड्न नहुने उनले बताए ।सुरुसुरुमा पौभा र थांका शैलीका चित्रहरू व्यावसायिक बन्न सकेका थिएनन् । २० को दशकयता मात्रै परम्परागत कलाको व्यावसायिकता सुरु भएको पूर्वप्राज्ञ एवं चित्रकार निमा घ्याम्जो लामा बताउँछन् । उनका अनुसार हिमाली जिल्ला आसपास शेर्पा, तामाङ, गुरुङ, थकाली जातिहरूमा सांस्कारिक रूपमै प्रचलनमा रहेको यो कला सुरुमा लामाहरूले मृतकको स्मृति स्वरूप बनाउन थालिएको थियो । त्यति बेला थान्कु भनिन्थ्यो यस्ता चित्रलाई । यही शब्द पछि थांका बन्यो, जसको अर्थ अभिलेख राख्ने कला हुन्छ । पहिले मूर्ति महँगो पर्ने भएकोले थांका बनाउने गर्थे तर अहिले भने मूर्तिको मूल्यभन्दा थांकाको मूल्य बढी छ, उनले भने, अहिले थांका लाखौँ मूल्यमा बिक्री हुन्छ । यति हुँदाहुँदै पनि पौभा र थांका अझै गुरुकुल शैलीमै उत्पादन भइराख्नुचाहिँ विडम्बना रहेको बताउँछन् चित्रकार रामप्रकाश श्रेष्ठ । कलाकारकै जोस र जाँगरबाट मात्रै काम भइरहेको छ, उनले भने, राज्यको प्रोत्साहन खासै छैन भने पनि हुन्छ ।"
नेपाल साँच्चिकै सुन्दर,"काठमाडौं (कास) महाभारत पर्वत शृंखलामा पर्ने खप्तडको घोडा दौड धेरैलाई थाहा नहुन सक्छ । पाल्पाको रानीमहल चिटिक्क छ । काठमाडौंको पशुपतिनाथ र बौद्धनाथ प्राचीन लाग्छ । वसन्तपुरको धिमें, बागलुङको सोरठी अनि रुकुमको मगर समुदायमा प्रचलित भुमे नाचको सांस्कृतिक सौन्दर्य भिन्न छ । फेवातालमा तैरिएको माछापुच्छ्रे हिमाल अनि पोखरीभित्रै खुलेको मायादेवी मन्दिरको छाया । यी सबै दृश्य हेर्दा नेपाल साँच्चिकै सुन्दर लाग्छ । यी सुन्दर दृश्य कैद गरेका हुन् २९ युवा फोटोग्राफरले । नेपाल आर्ट काउन्सिल ग्यालरीमा नेपाल सुन्दर छ शीर्षकमा यी तस्बिरहरू प्रदर्शनरत छन् । प्रकृति, यात्रा, वन्यजन्तु, संस्कृति, हिमाल र दृश्यचित्रलगायतका विधामा सजिएका तस्बिरहरूले सकारात्मक भाव पैदा गराउँछ । तस्बिरहरू पनि सकारात्मकतालाई नै ख्याल गरी छानिएका छन् । ग्यालरीमा डुल्दै हिँड्दा दशक लामो द्वन्द्वको घाउ र केही वर्षअघिको भूकम्पको पीडा पनि बिर्सिइन्छ । जस्तो कि कुनै समय द्वन्द्वको केन्द्र मानिने रुकुमका स्थानीय भुमे नाचमा रमाइरहेका छन् । आरके अदिप्त गिरीले खिचेको यो तस्बिरले द्वन्द्वोत्तर समाजको सांस्कृतिक पुनरुत्थानलाई अर्थपूर्ण रूपमा उतारेको देखिन्छ । नेपाल अझै पनि शान्त, सुन्दर र रमाइलो छ भन्ने सकारात्मक सन्देश दिने ध्येयले सुरु गरिएको प्रदर्शनीको यो दोस्रो संस्करण हो । काठमाडौं उपत्यकाको सांस्कृतिक सघनतालाई पनि प्रदर्शनीले राम्रोसँग सम्बोधन गरेको छ । भक्तपुरका युवा साँच्चिकै बिस्केट जात्राको रथ तान्दै गर्दा ग्यालरीको भित्तामा त्यस्तै प्रकृतिका तस्बिर सजिए । सिंगारिएको प्रल्हादको तस्बिरमार्फत पाटन दरबार स्क्वायरको कार्तिक नाचमै पुर्याएका छन् अजय महर्जनले । माधव नारायण पर्व उतारेका छन् रोशन श्रेष्ठले भने राइ युवतीले साकेला नाच्दै गरेको टुँडिखेलको दृश्यमार्फत उपत्यकामा पूर्वी नेपालको उपस्थितिलाई प्रवीण रानाभाट सुन्दर ढंगले कैद गरेका छन् । लिच्छविकालमा निर्मित बौद्धनाथ आसपास अहिले कंक्रिटको जंगल छ । प्रदर्शनीमा राखिएको बौद्धनाथ स्तूपको दृश्यचित्र भने बाहिरी दृश्य हटाउन लो एंगलबाट खिचिएको छ । प्रदर्शनी मंगलबार सकिने बताइएको छ ।"
बक्सअफिस साउनभित्र,"काठमाडौं (कास) चलचित्र विकास बोर्डका अध्यक्ष केशव भट्टराईले साउनभित्र देशभर बक्सअफिस प्रणाली कार्यान्वयनमा आउने बताएका छन् । सोमबार चलचित्र पक्रकार संघले गरेको चलचित्र क्षेत्रका बेथिति अन्तरत्रियामा उनले त्यसका लागि द्रूतगतिमा काम भइरहेको बताए । बक्सअफिसका लागि चाहिने हार्डवेयर र सफ्टवेयरका लागि टेन्डर आहृवान भएअनुसार २४ दिनमै बोर्डलाई हस्तान्तरण हुँदै छ, उनले भने, अब इमानदारीपूर्वक बक्सअफिस लाग्छ । त्यसका लागि हलवालाका समस्या हुन सक्छन् । समाधानको उपाय बोर्डले खोज्नेछ । भट्टराईले मोफसलका ८० हललाई चाहिने हार्डवेयर र सफ्टवेयरका सामान सरकारले अनुदानका रूपमा दिन लागेको बताए । उनले आआफ्ना कमीकमजोरी स्वीकारेर आचारसंहिता बनाउन पनि सुझाए । फिल्म प्रदर्शनका लागि चाहिने केडीएम (किडेलिभरी म्यासेज) कोडका लागि सिन्डिकेटको अवस्था रहेको र निर्माताले अनावश्यक रकम तिर्नुपर्ने अवस्थातर्फ इंगित गर्दै अध्यक्ष भट्टराईले आवश्यक परे सरकार आफैंले पनि पहल गर्न सक्ने बताए । नेपालमा चलेका केडीएम होल्डरसँग केही दिनभित्रै छलफल गर्नेछु । मान्नुभएन भने फिल्म क्षेत्र र निर्मातालाई राहत दिने गरी टुके फर्म्याटसम्मका फिल्म इन्कोडिङ गर्ने गरी आफ्नै खर्चमा सरकारले राख्ने वातावरण पनि बन्न सक्नेछ, उनले भने । निर्माता संघ अध्यक्ष आकाश अधिकारीले पेसागत इमानदारिता नहुँदा फिल्म क्षेत्रमा बेथिति मौलाएको तर्क गरे । चलचित्र संघ अध्यक्ष प्रदीपकुमार उदयले समस्या धेरै भएकाले कहाँबाट सुरु गर्ने भन्ने नै अन्योल रहेको बताए ।"
संस्कृतिविद्को आँगनमा पूर्वेली स्रष्टा,"काठमाडौं (कास) संस्कृतिविद् सत्यमोहन जोशी यो वैशाखमा सय वर्ष पुग्दै छन् । सरकारबाट वाङ्मय शताब्दी पुरुषको पदवी पाएका यी भने सधैं भन्छन्, नेपाली कृतिले नोबेल पुरस्कार पाएको हेर्ने मन छ । सोमबार पूर्वी नेपालका स्रष्टा पाटनस्थित जोशीको घरैमा पुग्दा पनि उनले त्यसै भने, हामीसँग विषयगत मौलिकता यति छन् कि, नेपाली साहित्यका पुस्तक विश्व बजारमा पुर्याउन सके त्यसले नोबेल पुरस्कारसमेत प्राप्त गर्न सक्छन् । यसपछि उनले थपे, नेपाली भाषाका कृति विश्व साहित्य बजारमा पुरस्कृत भएको देख्ने मेरो सपना छ । नेपाली लेखक संघ मोरङले जोशीलाई आँगनमै पुगेर सम्मान गरेको हो । संघका मोरङ अध्यक्ष गोकुल अधिकारी विशिष्ट स्रष्टाकै घर आँगनमा पुगेर साहित्यिक सभा गर्ने परम्पराको यो तेस्रो शृंखला भएको बताए । लेखक संघ मोरङका तर्फबाट तयार गरिएको अभिनन्दनपत्र स्रष्टा दधिराज सुवेदीले जोशीलाई हस्तान्तरण गरे ।"
हक्कीका हतियार,"रोमनले ४ खेलमा ११ गोल गरिसकेका छन् । प्रतियोगिताकै सर्वाधिक गोलकर्ताको रूपमा अगाडि छन् । उनले प्रदेश ३ विरुद्ध ५ गोल गरे भने प्रदेश २ विरुद्ध ४ र गण्डकी प्रदेशविरुद्ध २ गोल गरेका थिए । आर्मीविरुद्धको जितमा भने उनले गोल गरेनन् ।सोमपाल कामी, सन्दीप लामिछानेदेखि भेट्रान खेलाडी शक्ति गौचनसम्मले भारतमा क्रिकेट सिकेर नेपालमा सदुपयोग गरेका थिए । हक्की संघका सचिव तथा आठौं राष्ट्रिय खेलकुदमा हक्कीका प्रतियोगिता निर्देशक रन्जन थापाले भारतमा बसेर खेलिरहेका क्षमतावान नेपाली हक्की खेलाडी थुप्रै रहेको सुनाए । हाम्रो देशमा खेलकुद नै प्राथमिकतामा नपरिरहेको अवस्थामा हक्कीका लागि त केही भएकै छैन । हाम्रा थुप्रै नेपाली खेलाडी अहिले भारतमा छन् । यत्तिको खेलाडी तयार पार्न राज्यको लाखौं खर्च गर्नुपर्छ, थापाले भने, रोमनमात्र होइन, उनीजस्ता थुप्रै क्षमतावान खेलाडी नेपालको जर्सीमा खेल्न आतुर छन्, मात्र राज्यले हक्कीलाई प्राथमिकतामा राख्नुपर्यो ।नेपालगन्ज नेपाली हक्कीको उर्वरभूमि मानिन्छ । राष्ट्रियस्तरका धेरै खेलाडीले यहींबाट करिअर सुरु गरेका हुन् । तर, निराशाजनक पक्षक के भने नेपालगन्जमा एउटा पनि स्तरीय हक्की मैदान छैन । मंगलप्रसाद उच्च माविको उबडखावड मैदानमा प्रतियोगिता गर्नुपरेको छ । रोमनले मैदान राम्रो नभएकोमा असन्तुष्टि व्यक्त गरे । मैदान गतिलो छैन । कति बेला चोट लाग्ने हो थाहा छैन । रेफ्रीहरू पनि व्यावसायिक देखिएनन्, उनले असन्तुष्टि सुनाए ।१३ औं दक्षिण एसियाली खेलकुद नेपालमै हुँदै छ । एउटै प्रतियोगिताबाट राष्ट्रिय टोलीमा बलियो पकड बनाइसकेका रोमनले त्यति बेलासम्म स्तरीय हक्की मैदान हुने अपेक्षा गरेका छन् । उनले भने, कम्तीमा एउटा स्तरीय मैदान भयो भने हामीलाई पनि गर्व गर्ने बाटो हुन्छ ।भनिराख्नुपरेन कि नेपालमा हक्की खेलाडीलाई खेलेरै बाँच्नसक्ने अवस्था छैन । रोमनले पनि यतै स्थायी जागिर पाए नेपालमै बसेर करिअर अघि बढाउने सोचेका छन् । एक महिनाअघिमात्र पुलिसमा करार नियुक्ति लिएका उनले त्यहीं स्थायीको आशा पनि गरेका छन् । संघका सचिव थापाले पनि प्रतिभावान खेलाडीलाई जागिरमा नियुक्तिको वातावरण बनाउन संघले पहल गरिरहेको बताए ।"
सेमिफाइनल समीकरण,लिगको अन्तिम खेलमा प्रदेश २ लाई ६० को नतिजामा पराजित गरेसँगै नेपाल पुलिस समूह ए बाट विजेताका रूपमा सेमिफाइनल पुगेको छ । पुलिस समूह चरणमा अपराजित रह्यो । फाइनल पुग्न उसले मंगलबार बिहान समूह बी को उपविजेता सुदूरश्चिम प्रदेशसँग खेल्नेछ ।मंगलबार बेलुकी ४ बजे हुने दोस्रो सेमिफाइनलमा साबिक विजेता त्रिभुवन आर्मी र घरेलु टोली प्रदेश ५ बीच प्रतिस्पर्धा हुनेछ । प्रदेश ५ समूह बी विजेता र आर्मी समूह ए उपविजेता भएर अगाडि बढेका थिए ।
विभागीयसहित गण्डकी सेमिफाइनलमा,"बुद्धिचाल ठाकुरद्वारा नगरपालिकाको गैडा क्याम्प कटेजमा सञ्चालित बुद्धिचालमा महिलातर्फ आर्मीकी सुजना लोहनी ६ अंक अगाडि रहेकी छन् । आर्मीकी सिन्दिरा जोशी र प्रदेश १ की कृपा अधिकारी समान अंकसाथ दोस्रो स्थानमा छन् । तेस्रो स्थानमा रहेका प्रदेश १ की शान्ति रिमाल, प्रदेश २ की विशाखा जैसवाल, प्रदेश ३ की अनिशा न्यौपाने, गण्डकी प्रदेशकी पूजा भण्डारी, एपीएफकी विनिता कपाली र आर्मीकी सुरुचि सिंहले ४ अंक बटुलेका छन् ।पुरुषतर्फ एपीएफका क्षितिज भण्डारीले पाँचौं राउन्डमा पुलिसका पुरुषोत्तम चौलागाईंसँगको खेल बराबरीमा टुंग्याए । छैटौं राउन्डमा आर्मीका अनुभवी खेलाडी कृष्ण थापालाई माथ दिँदै ५ अंकसाथ क्षितिजले अग्रता बनाएका छन् । नेपाल च्याम्पियन पुलिसका मदनकृष्ण कायस्थले छैटौं राउन्डमा पुरुषोत्तमसँग बराबरी खेले । पुलिसका मनीष हमाल, सूरवीर लामा, आर्मीका भूपेन्द्र निरौला, सजिन महर्जन, एपीएफका प्रकाश नेपाल साढे ४ अंकसाथ उपाधी होडमा छन् । स्पर्धा ९ राउन्डसम्म चल्नेछ ।"
टिम स्वर्ण आर्मी र एपीएफलाई,"पुरुषतर्फ प्रदेश ३, आर्मी, प्रहरी र गण्डकी सेमिफाइनलमा पुगेका छन् । प्रदेश ३ ले एपीएफलाई ६०५१, आर्मीले प्रदेश १ लाई ७६५५, पुलिसले प्रदेश ५ लाई ६८४२ र गण्डकीले सुदूरपश्चिम प्रदेशलाई ७७४४ स्कोरले हराए । प्रदेश ३ का सदीश प्रधानले १९, आर्मीका आयुश सिंहले १६, पुलिसका रितेश मगरले १७ र गण्डकीका सुदीप कार्कीले २१ स्कोर जोडे । सेमिफाइनलमा पुलिसले आर्मी र प्रदेश ३ ले गण्डकीसँग खेल्नेछन् ।"
एनआरएनलाई पहिलो स्वर्ण,"रूपन्देही (कास) आठौं राष्ट्रिय खेलकुदअन्तर्गत रूपन्देहीमा भएको लन टेनिसमा एपीएफ क्लबले ५ स्वर्ण जितेको छ । एपीएफले महिला एकल, युगल, पुरुष युगल, मिश्रित युगल र पुरुष टिम गरी ५ इभेन्टमा स्वर्ण जितेको हो । त्रिभुवन आर्मीले महिला टिम इभेन्ट र पहिलोपल्ट भाग लिएको एनआरएनले पुरुष एकलमा स्वर्ण जितेका छन् ।देवीनगरस्थित टेनिस कोर्टमा सोमबार पुरुष एकलको फाइनलमा एनआरएनका संरक्षकभूषण बज्राचार्यले आर्मीका प्रनण खनाललाई ६२, ६२ को सोझो सेटमा पराजित गर्दै स्वर्ण जितेका थिए । अस्ट्रेलियाबाट प्रतिनिधित्व गरेका संरक्षक शीर्ष वरीयताका राष्ट्रिय खेलाडी हुन् । यस राष्ट्रिय खेलकुदमा एनआरएनले जितेको पहिलो स्वर्ण हो । एपीएफका सन्तोष खत्री र गण्डकी प्रदेशका प्रदीप खड्काले कांस्य जिते ।महिला एकलको फाइनलमा एपीएफकी प्रेरणा कोइरालाले आर्मीकी अभिलाषा विष्टलाई पराजित गर्दै स्वर्ण जितिन् । उनले फाइनलमा ६२, ६० को सेटमा सफलता पाइन् । प्रदेश ३ की रायना शाह र आर्मीकी इरा रावत कांस्य पदक प्राप्त गरे ।विजेतालाई नेकपा प्रदेश सचेतक भूमिश्वर ढकाल, टेनिस संघकी केन्द्रीय अध्यक्ष ज्योति राणा, बुटवल उपमहानगरपालिका११ का वडाध्यक्ष रामचन्द्र क्षेत्री, रूपन्देही लन टेनिस संघका सचिव गोपाल ज्ञवाली, रूपन्देही जिल्ला खेलकुद समितिका अध्यक्ष योग गुरुङ, उपाध्यक्ष मुक्ति अधिकारी, रूपन्देही लन टेनिस संघका अध्यक्ष अशोक गुरुङले पदक तथा प्रमाणपत्र वितरण गरे ।सातवटा स्वर्ण पदकका लागि प्रदेश ३, ४ र ५, आर्मी, एपीएफ क्लब र एनआरएनका २८ पुरुष र १५ महिला खेलाडीले प्रतिस्पर्धा गरेका थिए ।"
जुडोमा आर्मी वर्चस्व,"बाँके (कास) जुडोको दोस्रो दिन सोमबार आर्मीका खेलाडीले ४ स्वर्ण जितेका छन् । ७ स्वर्णका लागि प्रतिस्पर्धा हुँदा पुलिसले २ तथा एपीएफले १ स्वर्ण जितेका थिए । पुरुष ७३ केजीमुनि पुलिसका सन्जित डंगोल पहिलो भए । सन्जितले फाइनलमा आर्मीका जंगबहादुर सारुलाई पराजित गरे । ९० केजीमुनि आर्मीका सूर्यमान लामाले स्वर्ण जिते । फाइनलमा उनले प्रहरीका श्रीराम मकाजुलाई हराए । १०० केजीमुनि फाइनलमा प्रहरीका रविन श्रेष्ठले आर्मीका रमेशबहादुर चन्दलाई हराएर स्वर्ण जिते ।महिला ७८ केजीमुनि आर्मीकी आकृति जोशी, ५२ केजीमुनि एपीएफकी देविका खड्का, ६३ केजीमुनि आर्मीकी निर्मला घर्ती मगर र ७८ केजीमुनि आर्मीकी पुनम श्रेष्ठ विजेता भए । फाइनलमा आकृतिले प्रदेश ५ की दीपा गुरुङ, देविकाले प्रहरीकी दिलकुमारी छन्त्याल, निर्मलाले प्रहरीकी रेणुका थापा र पुनमले प्रदेश ५ की सम्झना चौधरीलाई हराएका थिए ।"
ओकेश र लक्ष्मी विजेता,बाँके (कास) साइक्लिङको पुरुषमा आर्मीका ओकेशराज बज्राचार्य र महिलामा प्रदेश ३ की लक्ष्मी मगरले आठौं राष्ट्रिय खेलकुदको स्वर्ण पदक जितेका छन् ।गाभरमा भएको प्रतियोगितामा ४६ किलोमिटरको ५ ल्याप ओकेशले १ घण्टा २५ मिनेट ०९ सेकेन्डमा पूरा गरे । आर्मीका हिमाल टमाटा (१ घण्टा २६ मिनेट ०६ सेकेन्ड) दोस्रो तथा गण्डकीका हिक्मत बिक (१ घण्टा २६ मिनेट ४४ सेकेन्ड) तेस्रो भए ।४६ किलोमिटरको ४ ल्याप लक्ष्मीले १ घण्टा २० मिनेट ५२ सेकेन्डमा पार गरिन् । गण्डकीकी उषा खनाल (१ घण्टा ३३ मिनेट ३८ सेकेन्ड) दोस्रो र प्रदेश ३ की निर्जला ताम्राकार (१ घण्टा ३५ मिनेट ५६ सेकेन्ड) तेस्रो स्थानमा रहे । एकदिने क्रसकन्ट्री साइक्लिङमा ६ प्रदेशबाट ३० पुरुष र १२ महिला खेलाडी सहभागी थिए ।
सुडानमा नागरिक सरकार बहाली माग,"खार्तुम नागरिक सरकार बहालीको माग गर्दै सुडानको खार्तुममा प्रदर्शन चर्किर्एको छ । राष्ट्रपति ओमार अलबसिरलाई अपदस्थ गरिएपछि गठन गरिएको सैनिक काउन्सिलमाथि दबाब बढाउन प्रदर्शनकारीहरू खार्तुमस्थित रक्षा मन्त्रालयअगाडि धर्नामा बसेका छन् । प्रदर्शनको नेतृत्व गरिरहेको सुडानिज प्रोफेसनल एसोसिएसन (एसपीए) ले क्रान्तिको रक्षा गर्न भन्दै धर्नामा बस्न नागरिकलाई आह्वान गरेको छ । हजारौं नागरिक रक्षा मन्त्रालयअगाडि शिविर राखेरै धर्नामा सहभागी छन् । सरकारले भने सेनामार्फत धर्नामा हस्तक्षेप गर्ने प्रयास गरिरहेको बताइएको छ । लगातार ४ महिना प्रदर्शन गरेर अलबसिरलाई सत्ताबाट हटाइएपछि एसपीएले अब तत्काल नागरिक सरकारलाई सत्ता हस्तान्तरण गर्न सैनिक काउन्सिललाई दबाब दिएको हो । उनीहरूले संक्रमणकालीन सरकार र सशस्त्र बलले अलबसिर तथा गुप्तचर संस्था एनआईएसएसका अधिकारीहरूलाई न्यायिक कठघरामा ल्याउनुपर्ने माग गरेका छन् । अमेरिका, नर्वे तथा बेलायतले पनि मुलुकको नागरिक सरकारलाई सत्ता हस्तान्तरण गर्न सैनिक काऊन्सिल र अन्य दलहरूलाई वार्ता गर्न आह्वान गरेका छन् । सुडानस्थित ती देशका दूतावासद्वारा जारी संयुक्त वत्तव्यमा प्रदर्शन दबाउन प्रयोग गरिने कुनै पनि खालका हिंसाविरुद्ध चेतावनी दिँदै सुडानी जनताको वैधानिक परिवर्तनको माग पूरा नभएको जनाएका छन् । उता सैनिक काउन्सिलले संक्रमणकाल अन्त्यको प्रतिबद्धता जनाएको छ । काउन्सिलको संरचनामा परिवर्तन गर्दै कर्णेल जनरल हासिम अब्देल मुत्तालिब अहमद बबकरलाई प्रमुख बनाइएको छ । काउन्सिलले राजनीतिक नेताहरूसँग भेट गरी प्रधानमन्क्रीका लागि स्वतन्त्र व्यत्तिमा सहमति जनाउन आग्रह गरेको छ । काउन्सिल सदस्य यासिर अलअताले आफूहरूले स्वतन्त्र, न्याय र प्रजातन्त्रमा आधारित नागरिक सरकार पुनर्स्थापना गर्न चाहेको बताएका छन् ।"
आदित्यनाथ र मायावतीलाई प्रचारमा प्रतिबन्ध,"जयाप्रदाआजम खान विवादयसैबीच, आफ्नो भित्री वस्त्रबारे टिप्पणी गरेको भन्दै अभिनेत्री एवं राजनीतिज्ञ जयप्रदाले समाजवादी पार्टीका नेता आजम खानको कडा आलोचना गरेकी छन् । उनले समाचार संस्था एएनआईलाई भनेकी छन्, म एक महिला हुँ र उनले के भने भनेर दोहोर्याउन सक्दिनँ, मैले उनलाइ के गरेकी थिएँ र उनले मेराबारेमा यस्ता कुरा गर्दै छन् ? उनले खानलाई चुनाव लड्न दिन नहुने बताएकी छन् । नेता खानले आइतबार उत्तर प्रदेशको रामपुरमा आयोजित चुनावीसभामा नाम नलिईकनै जयप्रदाका बारेमा टिप्पणी गरेका थिए । उनले भनेका थिए, रामपुरबासीहरूले जसलाई चिन्न १७ वर्ष लाग्यो, उनलाई मैले १७ दिनमै चिनिसकेको थिएँ, उनको भित्री वस्त्रको रंग खाकी हो ।खानको यो अभिव्यक्तिको राष्ट्रिय महिला आयोग, विदेशमन्त्री सुषमा स्वराजलगायत महिला अधिकारकर्मी तथा नेतृहरूले विरोध गरेका छन् । महिला आयोगकी प्रमुख रेखा शर्माले खानलाई एक सूचना जारी गर्दै आफ्नो अभिव्यक्तिका बारेमा स्पष्टीकरण दिन निर्देशन दिएकी छन् । उनले खानको टिप्पणी लाजमर्दो भएको भन्दै चुनाव लड्न नदिन आफूले निर्वाचन आयोगलाई अनुरोध गर्ने बताएकी छन् । विदेशमन्त्री स्वराजले ट्वीटमा भनेकी छन्, मुलायम भाइ, तपार्इं समाजवादी पार्टीको पितामह हुनुहुन्छ, तपाईंकै सामुन्ने रामपुरमा द्रौपदीको चिरहरण भइरहेको छ, तपाईं भीष्मजस्तै मौन बस्ने गल्ती नगर्नुहोस् । समाजवादी पार्टीले भने खानको अझिव्यक्ति व्यत्तिगत रहेको बताएको छ । यस्तै, खानविरुद्ध प्रहरीमा समेत उजुरी दिइएको छ । खानले कसैको नाम नलिए पनि उनको भनाइ उत्तर प्रदेशको रामपुरबाट भारतीय जनता पार्टीको टिकटमा चुनाव लड्न लागेकी जयप्रदातर्फ लक्षित रहेको रूपमा व्याख्या गरिएको छ । तर खानले आफ्नो भनाइ जयप्रदा लक्षित नभएको र कुनै पुरुषविरुद्ध त्यस्तो टिप्पणी गरेको स्पष्टीकरण दिएका छन् । उनले आफू दोषी भए चुनाव नलड्ने बताएका छन् । २०१४ को चुनावमा पनि खानले साम्प्रदायिक विभाजन ल्याउने खालको अभिव्यक्ति दिएको ठहर गर्दै निर्वाचन आयोगले उत्तर प्रदेशको कुनै पनि चुनावीसभामा बोल्न नपाउने गरी प्रतिबन्ध लगाएको थियो ।"
रेभोलुसनरी गार्ड 'आतंककारी' सूचीमा,न्युयोर्क अमेरिकाले इरानको इस्लामिक रेभोलुसनरी गार्ड कर्प्स (आईआरजीसी) लाई औपचारिक रूपमा आतंककारी संगठन घोषित गरेको छ । अमेरिकी फेडरल रजिस्टरद्वारा सोमबार प्रकाशित सूचनामा उक्त सेनालाई आतंककारी संगठनका रूपमा उल्लेख गरिएको हो ।इरानको ऊक्त संगठनले इरानको ब्यालेस्टिक मिसाइल र आणविक कार्यत्रमको नेतृत्व गर्दै आएको छ । यसका साथै मुलुकको बैंक तथा पानीजहाज उद्योगमा पनि यो संलग्न छ । यसले इरानसँग व्यापार गर्दै आएका युरोपेली युनियनका नागरिक तथा कम्पनीहरूलाई अभियोग लगाउन सजिलो हुने बताइएको छ । अमेरिकी कानुनमा आईआरजीसी अन्तर्राष्ट्रिय आतंकवादीको सूचीमा परेकाले ऊसँग साझेदारी गर्ने अमेरिकी नागरिकलाई २० वर्ष जेलसजाय गर्ने प्रावधान छ ।
'असान्जले दूतावास जासुसी केन्द्र बनाए',"लन्डन इक्वेडरका राष्ट्रपति लेनिन मोरेनोले विकिलिक्सका संस्थापक जुलिअन असान्जले लन्डनस्थित आफ्नो दूतावासलाई जासुसी केन्द्र का रूपमा प्रयोग गरेको आरोप लगाएका छन् । असान्जलाई शरण दिने निर्णय इक्वेडरले फिर्ता लिएपछि गत साता असान्जलाई प्रहरीले पक्राउ गरेको थियो । यौन दुर्व्यवहारसम्बन्धी एउटा मुद्दामा स्विडेन सुपुर्दगी गरिनबाट जोगिन असान्जले २०१२ देखि दूतावासमा शरण लिएका थिए । राष्ट्रपति मोरेनोले असान्जले आफ्ना व्यक्तिगत सूचना चुहाएको आरोप लगाएका छन् । उनले स्वेच्छाचारी नभई आफूले अन्तर्राष्ट्रिय कानुनअनुसार नै असान्जलाई शरण दिने निर्णय गरिएको बताएका छन् । राष्ट्रपति मोरेनोले आफ्नो देशको पुरानो सरकारले लन्डनस्थित दूतावासलाई अरू देशका गतिविधिमा हस्तक्षेप गर्न उपलब्ध गराएको आरोप लगाए । उनी सन् २०१७ मा राष्ट्रपति बनेका हुन् । अस्थिरता निम्त्याउने कुनै पनि प्रयास इक्वेडरका लागि निन्दनीय हो किनभने हामी सार्वभौम हौं र प्रत्येक देशको राजनीतिको सम्मान गर्छौं, उनले भने । उनले आफ्नो घर जासुसी गर्ने अखडा बनाउन नदिने पनि बताए ।असान्जकी वकिलले भने इक्वेडरले असान्जविरुद्ध आधारहीन आरोप लगाएको बताएकी छन् ।"
विस्फोटमा ७ बालबालिकाको मृत्यु,"लाघमान, अफगानिस्तान (एएनआई) अफगानिस्तानको लाघमान प्रान्तको मिहतार्लाम सहरको बाहिरी इलाकामा आइतबार साँझ एक बेबारिसे बम विस्फोटमा परी घरबाहिर खेलिरहेका ७ बालबालिकाको ज्यान गएको छ । विस्फोटबाट अरू धेरै व्यक्ति घाइते भएको टोलो न्युजले जनाएको छ । प्रान्तीय गभर्नर असादुल्लाह दवलतजाईले पनि यस घटनाको पुष्टि गरेका छन् ।"
दूरसञ्चारको बक्यौता उठाऊ,"कम्पनीले नवीकरण दस्तुरबापत तिर्नुपर्ने १० करोड रुपैयाँ तिर्न बाँकी छ । यूटीएलले प्राधिकरणलाई २०७३ भदौं २० मा युनिफाइड लाइसेन्स दिएको थियो । रोयल्टीबापत यो वर्ष तिर्नुपर्ने किस्तासहित यूटीएलले सरकार र प्राधिकरणलाई गरी कूल करिब ७८ करोड रुपैयाँ तिर्न बाँकी छ । नेपाल स्टेलाइट कम्पनीले फ्रिक्वेन्सी दस्तुरबापत ७१ करोड ५० लाख ३२ लाखभन्दा बढी रकम तिर्नुपर्नेछ । फ्रिक्वेन्सीबापत उसले तिर्नुपर्ने ५२ करोड २० लाखमा साढे १९ करोड जरिवाना थपिएर यति रकम पुगेको हो । कम्पनीले २०६६६७ देखि हालसम्म फ्रिक्वेन्सी दस्तुर तिरेको छैन ।दूरसञ्चार सेवाको रेडियो फ्रिक्वेन्सी (बाँडफाँड तथा मूल्य) सम्बन्धी नीति, २०६९ अनुसार प्रत्येक सेवाप्रदायकले फ्रिक्वेन्सी दस्तुर प्रत्येक वर्ष समाप्त भएको ६ महिनाभित्र भुक्तानी गर्नुपर्ने व्यवस्था छ । यो अवधिमा प्रिक्वेन्सी दस्तुर नतिरे प्रत्येक महिना दुई प्रतिशतका दरले थप दस्तुरसमेत लाग्ने व्यवस्था छ । नीतिले थप दस्तुर लाग्न सुरु भएको ६ महिनासम्म पनि फ्रिक्वेन्सी दस्तुर नतिरे सेवा प्रदायकलाई दिइएको फ्रिक्वेन्सी खारेज गरी फिर्ता लिने व्यवस्था गरिएको छ । भुक्तान गर्न बाँकी फ्रिक्वेन्सी दस्तुर सरकारी बाँकीसरह असुलउपर गरिनेछ, नीतिमा भनिएको छ ।प्रतिवेदनले फ्रिक्वेन्सी दस्तुर सेवाप्रदायकको वार्षिक कुल आम्दानीको शून्य दशमलव ४ प्रतिशतले हुने व्यवस्था रहे पनि दुई सेवाप्रदायकबाट घटी रकम असुली भएको औंल्याएको छ । मोबाइल सेवाको निमित्त छुट्याएको न्यूनतम फ्रिक्वेन्सी दस्तुर एकमुष्ट रूपमा सो सेवाप्रदायकको वार्षिक कुल आम्दानीको ०४ प्रतिशत कायम गरिने व्यवस्था भए तापनि यो वर्ष २ सेवाप्रदायकबाट न्यूनतम फ्रिक्वेन्सी दस्तुर घटी असुल गरेकाले प्रत्येक महिना २ प्रतिशतका दरले थप दस्तुरसमेत लगाई रु८ करोड ९ लाख ७३ हजार असुल गर्नुपर्ने देखिन्छ, प्रतिवेदनमा भनिएको छ । गत आर्थिक वर्ष ४ सेवाप्रदायकले फ्रिक्वेन्सी तथा भिस्याट दस्तुर दाखिला नगरेकाले थप दस्तुरसमेत ८० करोड ६५ लाख ७९ हजार असुल गर्नुपर्ने प्रतिवेदनमा औंल्याइएको छ ।"
कमोडिटीका सबै आवेदन रद्द गरिँदै,"(काठमाडौं)  कमोडिटी एक्सचेन्ज कम्पनी सञ्चालन अनुमतिका लागि हालसम्म परेका सबै आवेदन रद्द गरिने भएको छ । मापदण्ड नपुगी आवेदन परेकाले अनुमति दिन नसकिने भन्दै धितोपत्र बोर्डले ती आवेदन खारेज गर्न लागेको हो । परेका आवेदनहरूमा मापदण्ड पुगेको छैन, कुनैमा के कुनैमा के कमी छ, बोर्ड स्रोतले भन्यो, यसकारण ती आवेदन खारेज गरी नयाँ दुईवटा एक्सचेन्ज कम्पनीका लागि आवेदन माग्ने तयारी भएको छ । वस्तु बजारसम्बन्धी ऐन र नियमावलीको व्यवस्थाअनुसार राम्रा र सक्षम कम्पनी भित्र्याउने उद्देश्यले नयाँ कमोडिटी एक्सचेन्ज कम्पनीका लागि आवेदन आह्वान गर्न लागेको बोर्डको दाबी छ । पहिलो चरणमा दुईवटा कमोडिटी एक्सचेन्ज कम्पनीलाई मात्र अनुमति दिने बोर्डको योजना छ । यसकारण दोस्रो चरणको आह्वानबाट परेका आवेदनहरूमध्ये उत्कृष्ट दुई छनोट गरिनेछ । उत्कृष्ट कम्पनी छनोटका लागि अध्ययन प्रक्रिया तथा विधि के हुने, मूल्यांकन कसरी गर्नेलगायत विविध पक्ष समेटेर बोर्डले स्कोरिङ मोडालिटी बनाउँदै छ । उत्कृष्ट कमोडिटी एक्सचेन्ज कम्पनी छनोटका लागि स्तरमापन विधि निर्माण गर्दै छौं, बोर्डका प्रवक्ता नीरज गिरीले भने, स्कोरिङ मोडालिटी अन्तिम चरणमा छ, सञ्चालक समितिमा छलफलपछि अन्तिम रूप पाउनेछ । नयाँ कम्पनीलाई अनुमति दिनुअघि परेको आवेदनउपर छलफल गरी स्कोरिङ मोडालिटी अनुसार नम्बर दिइने र सबैभन्दा धेरै स्कोर गर्ने प्रमुख दुई कम्पनीलाई सञ्चालन अनुमति प्रदान गरिने प्रवक्ता गिरीले बताए । दुई कम्पनीलाई अनुमति प्रदान गरेपछि तत्कालका लागि नयाँ एक्सचेन्जको अनुमति स्थगित गरिने बोर्डले जनाएको छ । करिब डेढ वर्षअघि नेपालमा वस्तु विनिमय बजारसम्बन्धी ऐन आएको हो । त्यसको केही महिनापछि बोर्डले नियमावली जारी गर्दै अनुमतिका लागि आवेदन आह्वान गरेको थियो । हाल बोर्डमा नेपाल कमोडिटी एक्सचेन्ज, नेपाल मर्केन्टाइल एक्सचेन्ज, कमोडिटी फ्युचर्स एक्सचेन्ज, मल्टी डेरिभेटिभ एक्सचेन्ज नेपाल र रिगेल कमोडिटी एन्ड डेरिभेटिभ एक्सचेन्ज गरी पाँचवटा कम्पनीको आवेदन परेको छ । बोर्डले ती आवेदन रद्द गर्न लागेको हो । वस्तु विनिमय बजारसम्बन्धी ऐनमा कमोडिटी एक्सचेन्ज कम्पनीको चुक्ता पुँजी न्यूनतम ५० करोड रुपैयाँ हुनुपर्ने व्यवस्था छ । वस्तु बजारसम्बन्धी ऐन जारी भएपछि कुनै पनि कम्पनीले सञ्चालन अनुमति पाएका छैनन् । यसकारण हाल सञ्चालन भएका कमोडिटी एक्सचेन्ज कम्पनीहरूको कानुनी आधार छैन । यसकारण पुराना धेरै कम्पनी सञ्चालनमा छैनन् । नियमावलीमा कमोडिटी एक्सचेन्ज कम्पनी सञ्चालनका लागि बोर्डका अनुमति लिनुपर्ने व्यवस्था छ । सोही कारण ०७४ मंसिरयता पुराना कमोडिटी एक्सचेन्ज कम्पनी पनि अवैध भएका हुन् । कमोडिटी एक्सचेन्ज पब्लिक लिमिटेड कम्पनी हुनुपर्ने व्यवस्था ऐनमा छ । स्वदेशी व्यक्ति तथा संस्थाले कमोडिटी एक्सचेन्ज कम्पनीमा ५ प्रतिशतभन्दा बढी सेयर किन्न नपाउने व्यवस्था गरिएको छ । यसले कमोडिटी एक्सचेन्ज ठूलो कम्पनीका रूपमा स्थापित हुनुपर्ने र कम्पनीमा कुनै एक व्यक्ति वा संस्थाको एकाधिकार रोक्ने देखिन्छ ।विदेशी पुँजी, सीप तथा प्रविधिको प्रयोग गरी वस्तु विनिमय बजार सञ्चालन गर्ने प्रयोजनका लागि रणनीतिक साझेदारका रूपमा विदेशी लगानीकर्ताले त्यस्तो कम्पनीको चुक्ता पुँजीको बढीमा ५१ प्रतिशतसम्म सेयर लिन सक्ने व्यवस्था ऐनले गरेको छ ।वस्तु विनिमय (कमोडिटी) बजार सञ्चालन अनुमति पाएको पाँच वर्षसम्म कम्पनी बिक्री गर्न नपाइने व्यवस्था छ । पाँच वर्षपछि पनि कम्फनी बिक्री गर्दा वित्रेता र क्रेता दुवैले नियामक निकाय धितोपत्र बोर्डबाट पूर्वस्वीकृति लिनुपर्ने व्यवस्था बोर्डले गरेको छ ।औपचारिक रूपमा करिब ११ वर्षअघिदेखि नेपालमा कमोडिटी बजारको सुरुआत भएको हो । ०६३ मंसिर २८ गते (सन् २००६ डिसेम्बर १४ तारिक) कमोडिटी एन्ड मेटल एक्सचेन्ज नेपाल (कोमेन) ले पहिलोपटक कमोडिटी कारोबार सुरु गरेको थियो । त्यसपछि थप ८ वटा कम्पनी सञ्चालनमा आए । विगत डेढ वर्षयता औपचारिक रूपमा कुनै पनि कम्पनी सञ्चालनमा छैनन् । वस्तु विनिमय बजार सञ्चालन आउन नसक्नुको कारणबारे महालेखा परीक्षकको कार्यालयले पनि प्रश्न उठाएको छ । ०७५ को वार्षिक प्रतिवेदनमार्फत महालेखाले यस्तो प्रश्न गरेको हो ।"
तीन देशका महिला सगरमाथा आरोहणमा,"(काठमाडौं)  भिजिट नेपाल २०२० लाई प्रचार प्रसार गर्ने उद्देश्य राखेर नेपाल, भारत र चीनका तीन महिलाहरू सगरमाथा चढ्ने भएका छन् । उनीहरूले सगरमाथाको चुचुरोमा भिजिट नेपाल वर्ष २०२० को झन्डा फर्फराउने घोषणा गरेका छन् । विश्वले भिजिट नेपाल २०२० थाहा दिने गरी कान्छी माया तामाङ (नेपाल), कल्पना दास (भारत) र लियामु मा (चिनियाँ) ले सगरमाथा चढ्ने भएका हुन् । नेपाली तामाङ यसअघि पनि सगरमाथा आरोहण गरिसकेकी छन् । ५३ वर्षीय भारतीय नागरिक कल्पना दासले २००८ मा सगरमाथाको चुचुरोमा पुगिसकेकी छन् । सगरमाथालगायत उनले अन्य ६ महादेशका हिमाल आरोहण गरेकी छन् । चिनियाँ नागरिक लियामु माले पनि सगरमाथा मनास्लु, लोबुचे र मुस्ताकाटालगायत हिमाल आरोहण गरिसकेकी छन् । उनीहरूलाई १८ औ पटक सगरमाथा आरोहण गरेका पेम्बा दोर्जे शेर्पाले सहयोग गर्नेछन् । उनले समूहको अग्रस्थानमा रहेर आरोहणमा सघाउनेछन् । मंगलबार नै यो समूह लुक्ला जाँदै छ । जेठ १ देखि १५ सम्म विश्वको चुचुरोमा आरोहण गर्ने कार्यक्रम तय भएको छ । उक्त समूहलाई सोमबार प्रधानमन्त्री केपी शर्मा ओलीले भिजिट नेपाल २०२० को झन्डा प्रदान गरेका छन् । नेपाल पर्यटन बोर्डका प्रमुख कार्यकारी अधिकृत (सीईओ) दीपकराज जोशी, संस्कृति, पर्यटन तथा नागरिक उड्डयन मन्त्रालयका सचिव मोहनकृष्ण सापकोटा र कार्यक्रमका संयोजक तथा नेपाल उद्योग वाणिज्य महासंघका पूर्वअध्यक्ष सुरज वैधले शुभकामा दिएका छन् । आरोहणको अर्को लक्ष्य यात्रा क्षेत्रमा फोहोर संकलन गर्नु पनि रहेको जनाइएको छ ।"
ठूला योजना निर्माण ठप्प,(बिर्तामोड)  सरकारले बजेट विनियोजन नगर्दा जिल्लाका विभिन्न योजनाहरूको निर्माण रोकिएको छ । निर्वाचनपछि बनेको सरकारले बजेट उपलब्ध नगराउँदा जिल्लामा निर्माणाधीन ठूला योजनाहरू अलपत्र परेका हुन् । जिल्लामै ठूलो क्षमताको गिरिजाप्रसाद कोइराला स्मृति सभागृहको निर्माण रोकिएको छ । ०७२ असार १० गतेदेखि निर्माण सुरु भएको सभागृह ०७४ असार १० मा सक्नुपर्ने ठेक्का सम्झौतामा उल्लेख छ । सभागृहको ७० प्रतिशत काम मात्र सकिएको छ । बाँकी काममा लागि सरकारले चालु वर्ष कुनै शीर्षकमा बजेट विनियोजन नगर्दा सभागृहको निर्माण कार्य प्रभावित बनेको हो । तत्कालीन जिल्ला विकास समितिको कार्यालयमार्फत निर्माण थालिएको सभागृहका लागि ११ करोड २६ लाख २७ हजार ५ सय ५१ रुपैयाँमा ठेक्का सम्झौता भएको छ । सभागृह निर्माणको ठेक्का ललितपुरको प्रेराशाह इन्जिनियरिङ जेभीले पाएको हो । मेची अञ्चल अस्पतालको भवन निर्माण कार्य पनि बजेट अभावमा सुस्त बनेको छ । अबको ८ महिनामा निर्माण सम्पन्न गर्नुपर्ने ठेक्का सम्झौता रहेको अस्पताल भवनको अहिलेसम्म आधा पनि काम भएको छैन । ८ वटा ब्लकको अत्याधुनिक भवनको निर्माण कार्य ०७४ मंसिरबाट सुरु गरिएको थियो ।भवन निर्माणका लागि २० करोड ३३ लाख २१ हजार ८ सय ३४ रुपैयाँमा ठेक्का लागेको छ । भवन निर्माणको ठेक्का काठमाडौंको कन्ट्याक निर्माण कम्पनीले लिएको हो । सहरी विकास तथा भवन निर्माण विभाग डिभिजन कार्यालय इलाममार्फत निर्माण थालिएको अस्पताल भवनको योजना गगन थापा स्वास्थ्यमन्त्री हुँदा पारित गरिएको थियो ।केचना रिङरोडअन्तर्गत केचनादेखि सुकुनाडिघीसम्मको सडक निर्माणको कार्य पनि रोकिएको छ । ०७३ माघ २३ गते ठेक्का लागेको उक्त सडकको निर्माण कार्य ठेक्का लागेको मितिले ३० महिनाभित्र सक्नुपर्ने सम्झौतामा उल्लेख छ । ८५ किलोमिटर लम्बाइमा कालोपत्रे गर्नुपर्ने सडक १२ करोड १२ लाखमा ठेक्का लागेको हो । बजेट अभावमा सडक निर्माणको कार्य पनि रोकिएको छ । ७१७ किलोमिटरको पाठामारीबालुबाडी सडकको निर्माण कार्य पनि बजेट अभावमा ठप्प छ । ०७३ माघमा ठेक्का लागेको उक्त सडक पनि ३० महिनाभित्र सम्पन्न गर्नुपर्ने ठेक्का सम्झौतामा उल्लेख छ । १० करोड ८१ लाख ५७ हजार ३ सय १६ रुपैयाँमा गजुरमुखी निर्माण कम्पनीले ठेक्का पाएको हो ।कचनकवल गाउँपालिकाको पाठामारी र भद्रपुर नगरपालिकाको महेशपुरस्थित मेची नदीमा निर्माण गर्ने भनिएका दुइटा झोलुंगे पुलको निर्माण कार्य पनि अलपत्र बनेको छ । यी योजनासहित सानाठूला गरी करिब तीन दर्जन योजना बजेट अभावमा प्रभावित बनेको भन्दै नेपाली कांग्रेस झापा ३ क्षेत्रीय समितिले पटकपटक सरकारको ध्यानाकर्षण गराउँदै आएको छ । क्षेत्रीय समितिले प्रमुख जिल्ला अधिकारीमार्फत दुईपटक प्रधानमन्त्री केपी ओलीलाई समेत ज्ञापनपत्र पठाइसकेको छ ।
घरबासमा पाहुना अटाइनअटाइ,"(लमजुङ)  अपेक्षाभन्दा बढी पर्यटक आएपछि लमजुङका घरबासमा पर्यटक अटेका छैनन् । घरबासमा पर्यटक नअटेपछि अन्य घरमा राख्न बाध्य छन् । नयाँ वर्ष, चैतदसैं तथा शैक्षिक सत्र फेरिँदै गरेको समय बिदा मनाउन पर्यटक गाउँगाउँ आएका छन् । सहरबजारमा गर्मी बढिरहेको बेला गाउँको चिसो हावासँग घुलमिल हुन पनि कतिपय गाउँ आउने गरेका छन् । पर्यटकीय गाउँ घलेगाउँ, भुजुङ, काउलेपानी, राइनासकोट, सिउरुङलगायत गाउँका घरबासमा अहिले पर्यटकको भरिभराउ छ । सार्वजनिक सवारी साधन रिजर्भ, निजी सवारी तथा मोटरसाइकल लिएर घरबास पुग्ने गरेका छन् । घरबास सञ्चालकलाई पर्यटकको स्वागत तथा बिदाइ गर्न भ्याइनभ्याई छ ।स्मार्ट भिलेज बनाउन सुरु गरिएको घलेगाउँमा एकै पटक २ सयदेखि ३ सयसम्म पर्यटक आएपछि व्यवस्थापनमा हम्मे परेको पर्यटन व्यवस्थापन समिति, ग्रामीण पर्यटन घलेगाउँका कार्यालय सचिव दीर्घ घलेले बताए । क्व्होलासोंथर गाउँपालिका ३ मा पर्ने घलेगाउँमा स्वदेशी तथा विदेशी पर्यटकको आगमन भएको उनले बताए । जम्मा ३० वटा घरबास छ । करिब डेढ सय जनाको क्षमता हो । एकैचोटि ३ सय आएपछि हामी त रनभुल्लमा पर्यौं, उनले भने, घरबासमा नअटेपछि पर्यटकलाई अन्य घरहरूमा पनि राखियो । अन्य घरमा पनि खाली नभएपछि घनपोखरा, नायु साथै भुजुङतर्फ व्यवस्थापन गरियो । गाउँ आउँछु भनेर आएका पर्यटक फर्किन बाध्य भएपछि मन अमिलो भएको उनले बताए ।क्व्होलासोंथर गाउँपालिका ४ भुजुङमा पनि पर्यटकको चाप छ । वैशाखको १ गतेदेखि पर्यटक धेरै आएको स्थानीयले बताएका छन् । पर्यटन व्यवस्थापन समितिका अध्यक्ष तुलबहादुर गुरुङका अनुसार नयाँ वर्ष मनाउन भुजुङमा करिब ३ सय पर्यटक आएका थिए । १८ वटा घरबासमा नअटेर गाउँका अन्य घरमा व्यवस्थापन गरिएको थियो । नयाँ वर्ष । चैतेदसैं । शनिबार । विद्यार्थीको छुट्टीको समय । स्वदेशी तथा विदेशी पर्यटकले गाउँ भरियो, उनले भने । उनका अनुसार परिवार लिएर र विद्यार्थी बढी मात्रामा गाउँ घुम्न आएका छन् । राइनास नगरपालिका ९ राइनासकोटका १४ घरबासमा पर्यटक नअटेर चौरमा क्याम्पिङ गरेर बस्न बाध्य भएका छन् । राइनासकोट घरबास व्यवस्थापन समितिका उपाध्यक्ष विष्णुमाया गुरुङले बास बस्ने ठाउँ नपाएर कतिपय दिनभरि गाउँठाउँ घुम्दै साँझ फर्किन बाध्य भएको बताइन् । पिकनिकका लागि समेत धेरै पर्यटक गाउँ आएको उनले बताइन् । नयाँ वर्ष भएर हो कि के हो, अहिले त निकै आए पाहुना, उनले भनिन् । काउलेपानी गाउँका १४ घरबासमा पर्यटकले भरिभराउ भएको पर्यटन व्यवस्थापन समितिका अध्यक्ष देउबहादुर गुरुङले बताए । उनका अनुसार ८० जना पर्यटक क्षमताको काउलेपानीमा नयाँ वर्षको समय डेढ सय पर्यटक आएको बताए । उनका अनुसार गाउँ आएका पर्यटकले बास पाउन मुस्किल परेको थियो । हामीले अन्य घर प्रयोग गरेर पनि व्यवस्थापन गर्यौं । बास नपाउँदा केही पर्यटक दिनभरि गाउँ घुमेर साँझ फर्किन पनि बाध्य भए, उनले भने । नेपाल उद्योग वाणिज्य महासंघ गण्डकी प्रदेश सदस्य एवं पर्यटन व्यवसायी रामकुमार श्रेष्ठले ग्रामीण पर्यटकीय गाउँ घुम्न आउने पर्यटकले बेंसीसहरका होटल समेत भरिभराउ थियो । अन्य समय कहिलेकाहीं खाली देखिने होटलसमेत यो बेला भरिभराउ भएको उनले बताए । नयाँ वर्षमा साथीसंगीसँगै रमाइलो गर्न, परिवारको साथ घुम्न तथा विभिन्न संघसंस्था तथा कार्यालयले गाउँमै औपचारिक कार्यक्रम गर्न खोज्छन् । गाउँको वातावरण, प्रकृतिको दृश्य तथा हावापानी गाउँमा राम्रो भएकाले सहरियाको आकर्षण यतिबेला गाउँमा छ ।"
कुमारी बैंकलाई भारतमा अवार्ड,काठमाडौं (कास) कुमारी बैंक इन्फोसिस फाइनाकल क्लाइन इन्नोभेसन अवार्ड २०१९ बाट सम्मानित भएको छ । भारतको मैसुरमा भएको एक कार्यक्रमका बीच कुमारी बैंकलाई सम्मान दिइएको हो । यो अवार्ड पाउने कुमारी नेपालको पहिलो बैंक हो । कोर बैंकिङ सफ्टवेयरलाई साढे ४ महिनामै फिनाकल भर्सन टेनमा रूपान्तरण प्रक्रिया सम्पन्न गरेकाले बैंकले सम्मान पाएको हो । नबिल बैंकिङ प्रविधिमा प्रतिष्ठित मानिने उक्त अवार्ड पाएपश्चात् आगामी दिनमा अझ आधुनिक एवं प्रभावकारी बैंकिङ सेवाहरू प्रदान गर्दै जाने प्रतिबद्धता बैंकले जनाएको छ ।
स्काईवर्थको अफर,"काठमाडौं (कास) के एल दुगड ग्रुपअन्तर्गतको स्मार्ट अप्लायन्सेसले स्काईवर्थ ग्रान्ड ७६ स्किम ल्याएको छ । कम्पनीले स्काईवर्थ टीभीका एआई टीभी, एन्ड्रोइड टीभी, एन्ड्रोइड स्मार्ट टीभी र एलईडी टीभीमा ३ सय ५ सम्मको छुट दिने भएको छ । स्काईवर्थका टीभीहरू २४ इन्चदेखि ६५ इन्चसम्मको स्क्रिनमा उपलब्ध छन् ।"
एलआईसीको धनवृष्टि योजना,काठमाडौं (कास) एलआईसी नेपालले धनवृष्टि नामक जीवन बिमा योजना ल्याएको छ । १३ देखि ६० वर्षसम्मका व्यक्तिले यो योजना लिन सक्नेछन् । न्यूनतम बिमांक रकम १ लाख रुपैयाँ कायम गरिएको छ । यसमा बिमा अवधि १० वा १५ वर्षको हुनेछ । १० वर्षे अवधिको बिमा लिँदा हरेक ३ वर्षमा बिमांकको ३३ प्रतिशत रकम फिर्ता हुनुका साथै १५ वर्षे अवधिमा हरेक ३ वर्षमा बिमांकको १५ प्रतिशत रकम फिर्ता हुँदै जाने जारी विज्ञप्तिमा छ ।
एलजीएको नयाँ एसी र रेफ्रिजेरेटर,काठमाडौं (कास) एलजीले एलजी डुएल कुल एयर कन्डिसनर र डलब डोर रेफ्रिजेरेटर बजारमा ल्याएको छ । यो एसीमा डुएल इन्भर्टर कम्प्रेसरका साथै १० वर्षको वारेन्टी रहेको जारी विज्ञप्तिमा छ । यसले ७० प्रतिशतसम्म बिजुली बचत गर्नुका साथै ८० प्रतिशत छिटो चिसो पार्ने कम्पनीको दाबी छ । रेफ्रिजेरेटरमा डोर कुलिङ र इन्भर्टर लिनियर कम्प्रेसर विशेषता रहेको विज्ञप्तिमा उल्लेख छ । कम्पनीका अनुसार यस प्रविधिले खानालाई १४ दिनसम्म ताजा राख्छ । यसमा १० वर्षको वारेन्टी छ ।
हिमालयन बेभरेजको मोटरसाइकल राईलाई,"काठमाडौं (कास) रोयल काठमाडौं हिमालयन बेभरेजले सञ्चालन गरेको लकी ड्र कार्यक्रममा भक्तपुरस्थित सुनिमा स्टोरका उज्ज्वल राईले पल्सर १५० सीसीको मोटर साइकल जितेका छन् । लकी ड्रमा समावेश गरिएका पाँच हजार कुपनबाट उनले पहिले पुरस्कार जितेका हुन् । द्वितीय पुरस्कार स्कुटर दुई थान, तृतीयमा २० थान रेफ्रिजेरेटर, चौथोमा १० थान ५५ इन्चको टीभी र सान्त्वना पुरस्कारअन्तर्गत २५ थान मोबाइल प्रदान गरियो ।"
टीभीएसका बाइक र स्कुटर दराजमा,काठमाडौं (कास) जगदम्बा मोटर्स र दराज अनलाइनबीच सम्झौता भएको छ । अब दराजबाटै टीभीएस मोटरसाइल र स्कुटर खरिद गर्न सकिनेछ । काठमाडौंका ग्राहकले दराजबाट टीभीएसका बाइक वा स्कुटर किन्दा १० हजार रुपैयाँ छुट पाउनेछन् । सीमित अवधिका लागि दिइएको छुट पहिलो १ सय जना ग्राहकका लागि मात्र लागू हुने जारी विज्ञप्तिमा छ ।
कृषिमा अनुदान रोक्न सुझाव,"(काठमाडौं)  किसानको नाममा वितरण हुँदै आएको अनुदानलाई थप अगाडि बढाउन नहुने सुझाव एक सरकारी अध्यययन टोलीले दिएको छ । अनुदान रकमको व्यापक दुरुपयोग भएको र कृषिको व्यवसायीकरणमा समेत नकारात्मक असर परेको भन्दै टोलीले यस्तो सुझाव दिएको हो । कृषि विकासका क्षेत्रमा सरकारबाट प्रदान गरिने अनुदानको प्रभावकारितासम्बन्धी अध्ययन प्रतिवेदन का अनुसार कार्यक्रमको उद्देश्य पूर्ति भएको छैन । कृषि मन्क्रालयका सहसचिव तेजबहादुर सुवेदीको संयोजकत्वमा गठित टोलीले १२ आयोजनाको अध्ययन गरेको थियो । अध्ययनविश्लेषणको त्रममा परियोजनाबाट वितरण हुने रकम दुरुपयोग भएको पुष्टि भएको हो । जुन उद्देश्यले अनुदानका कार्यक्रमहरू ल्याइएको थियो । ती उद्देश्यहरू पूरा नभएको मात्रै होइन कृषिलाई मुख्य पेसा बनाएर व्यवसायीकरण र औद्योगिकीकरणमा आउन चाहने युवा तथा व्यवसायीसमेत निरुत्साहित र पलायन भए, प्रतिवेदनमा भनिएको छ, आजकै अवस्थामा प्रतिस्पर्धात्मक पूरक अनुदान प्रणालीलाई थप अगाडि बढाउनु तर्कसंगत छैन । प्रतिवेदनका अनुसार साना सिँचाइ निर्माण मर्मतसम्भारमा ३ लाख रुपैयाँसम्म अनुदान छ । कामै नगरी कार्य सम्पन्न प्रतिवेदन पेस गरेको भरमा भुक्तानी दिइएको प्रतिवेदनमा उल्लेख छ । टोलीले सिँचाइमा उपयोग नै नहुने गरी पहाडी जिल्लाहरूमा खानेपानी पाइप वितरण गर्ने गरेको फेला पारेको छ । प्रतिवेदनका अनुसार कृषि क्षेत्रमा उत्पादन तथा उत्पादकत्व वृद्धि गर्नका लागि कृषिको व्यवसायीकरणमा स्पष्ट नीति तथा कार्यायोजना नै छैन । दाताको प्रस्ताव स्वीकृत गर्ने र आन्तरिक लगानीका लागि दूरदृष्टिसहित कार्ययोजना बनाएर कार्यक्रम सञ्चालन गर्नुपर्नेमा त्यसको पनि अभाव रहेको प्रतिवेदनमा उल्लेख छ । प्रतिवेदनअनुसार सरकारबाट किसानलाई उपलब्ध गराइएको सुविधा सहुलियत वा अनुदान अझै पनि केही किसानहरूले पाएका छैनन् । कसका लागि, के प्रयोजनका लागि कति समयका लाागि, कतिजनाका लागि स्पष्ट नै छैन, प्रतिवेदनमा छ । प्रतिवेदनका अनुसार अनुदानको प्रक्रिया झन्झटिलो हुनु, प्रस्ताव लेखनको ढाँचा धेरै जटिल र सेवा प्रदायका रूपमा नियुक्त कर्मचारी किसानको सहयोगीभन्दा पनि नियामक निकायका कर्मचारीका रूपमा प्रस्तुत हुने गरेकाले समस्या भएको छ । कृषिविज्ञ कृष्ण पौडेलले कार्यविधिमा कर्मचारी नेता र तीनका दलालले कसरी अनुदान हत्याउने भनेर बनाएको आरोप लगाए । कर्मचारी कसरी घूस खाने र नेतालाई कसरी खुसी बनाउने काम मात्रै भएको बताए । किसानलाई सहायता दिने, कृषिमा काम गर्ने कार्यविधि नै छैन । कर्मचारीले काइते कार्यविधि बनाएका छन्, उनले भने, आफ्नो कर्मचारीनेता र बिचौलियाबाहेकले ऋण नै लिन सक्दैनन् । किसानका लागि होइन । प्रतिवेदनअनुसार कार्यान्वयन निकायमा परिवारवाद, राजनीतिक दबाब, माथिल्लो निकाय वा उच्च कर्मचारीको दबाब, सेवाग्राहीहरूमा पनि काम गर्ने र प्रतिस्पर्धात्मक क्षमता बढाउनेभन्दा भनसुनमा बढी कोसिस गर्ने चलन छ । सेवाग्राहीबाट पनि परियोजनाको लागत अनुमान बढी देखाउने र सेवा प्रदायककर्मचारीसँग मिलेमतो गरी अनियमितता गर्ने प्रयास हुँदै आएको छ । अधिकांश लक्षित वर्गमा अनुदान सहज रूपमा जान सकेको छैन । व्यावसायिक कृषि तथा व्यापार आयोजनामा प्रस्तावका लागि सामान्य तरकारी खेतीका लागि पनि सूचना आह्वानबाट सम्झैतासम्म मात्रै ३ वर्षसम्म लागेको र भुक्तानीसम्मको कुरा गर्दा ५ वर्षसम्म लागेको छ, प्रतिवेदनमा भनिएको छ । यीबाहेक सम्भाव्यता अध्ययन नभएका र प्राविधिक रूपमा प्रमाणीकरण नभएका आयोजनाहरू प्रस्ताव गरिएको छ । जसले गर्दा धेरै आयोजनाहरू असफल भएका छन् । अनुदान सिफारिस गर्दा खटाइएका परामर्शदाताले अनुचित लाभका लागि सेवाग्राहीसँग प्रस्ताव गर्ने गरेका छन् । यसका लागि छुट्टै अधिकारप्राप्त समितिमार्फत छानबिन हुनुपर्ने प्रतिवेदनमा उल्लेख छ ।प्रतिवेदनले किसानलाई परिचयपत्रको व्यवस्था गर्ने र परिचयपत्रका आधारमा सरकारबाट उपलब्ध गराउने सेवा सुविधाहरू उपलब्ध गराउने व्यवस्था मिलाउनसमेत सुझाव दिएको छ । अनुदानमा भौचर प्रणाली लागू गर्ने, दोहोरो सुविधा रोक्न एकीकृत अनुदान डाटाबेस तयार गर्ने पनि सुझाव दिएको छ । कार्यक्रम कार्यान्वयन निकायले कार्यविधिको विस्तृतीकरण गरी कार्यत्रम सञ्चालन गर्ने व्यवस्था गर्नुपर्छ । कृषि बिमाको प्रिमियम रकम पुनः निर्धारण गर्ने र अधिकतम सीमा निर्धारण गर्न, आयोजनामा विज्ञपरामर्शदाता, कर्मचारी नियुक्त गर्दा निजको विज्ञता र क्षमताका आधारमा पारिश्रमिकको सीमा तोकिनुपर्ने र सीमा नेपाल सरकारको समकक्षी कर्मचारीको दुई गुणाभन्दा बढी हुन नहुने पनि सुझाव दिएको छ । कमिटीले अध्ययन गरेका १२ परियोजनामध्ये अधिकांशको सम्झैता अवधि गत वर्ष नै सकिएको छ । कृषि सचिव युवकध्वज जीसीले कार्यविधि सच्याएर अगाडि बढ्ने बताए । अनुदान प्रभावकारी होस् भन्ने नै हो, उनले भने, कार्यविधि सच्याएर अगाडि बढ्छौं ।"
लागतभन्दा सस्तो अण्डा,"(चितवन)  नेपाल अण्डा उत्पादक संघले किसानले उत्पादन गर्दा लाग्ने खर्चभन्दा पेिन कम मूल्यमा उपझोक्तालाई अण्डा बित्री गर्ने निर्णय गरेको छ । संघको केन्द्रीय समितिले सोमबार अण्डाको उपभोक्ता मूल्य प्रतिगोटा १० रुपैयाँ तोकेको छ । संघले किसानले पाउने अण्डाको मूल्य प्रतिगोटा ६ रुपैयाँ ६६ पैसा तय गरेको छ । संघका केन्द्रीय अध्यक्ष त्रिलोचन कँडेलका अनुसार एउटा अण्डा उत्पादन गर्न अहिले साढे १० रुपैयाँ खर्च हुन्छ ।हेटौंडा र त्यसपछि काठमाडौंमा बर्डफ्लु आयो भनेपछि अहिले बजारमा अण्डाको खपत ह्वाक्तै घटेको छ । अण्डा बित्री नै नहुने समस्या देखिएपछि मूल्य घटाउनुपर्ने अवस्था आएको हो, अध्यक्ष कँडेलले भने । दानाको मूल्य आकासिएको समयमा अण्डाको मूल्य घट्दा धेरै किसानलाई मर्का पर्ने अवस्था छ । संघले तोकेको उपभोक्ता मूल्य लागू हुने सम्भावना कम रहेका कारण उपभोक्ताले योभन्दा महँगो तिर्नुपर्ने सम्भावना पनि छ । पहिले ३९ रुपैयाँ किलोमा पाउने दानाको मूल्य बढेर अहिले ५४ रुपैयाँ भएको अध्यक्ष कँडेलले बताए । यस्तो बेलामा अण्डा नै कम बिक्री भएपछि र बेचे पनि कम मूल्य पाएपछि धेरै किसानको अवस्था दर्दनाक हुने खतरा छ, अध्यक्ष कँडेलले भने । किसानले पाउने मूल्य र उपभोक्ताले तिर्ने मूल्य तोकिएअनुसारकै कायम गर्न तय भएको मूल्यका विषयमा प्रचारप्रसार गर्ने र अनुगमनका लागि प्रशासनलाई अनुरोध गरेको उनले बताए । देशभर अण्डा उत्पादन गर्ने सात हजारभन्दा बढी किसान रहेको उनले बताए । दिनमा ५० लाख गोटा अण्डा उत्पादन भइरहेको उनले जानकारी दिए । बर्डफ्लुले खपतमा असर गरेको हुँदा निर्धक्क मासु अण्डा खाने वातावरण बनाउन राज्यले सहयोगी भूमिका खेलोस् भन्ने हाम्रो माग छ । हामीले प्रतिगोटा तीन रुपैयाँ ८४ पैसा नोक्सान खाएरै अण्डा बेच्न तयार भएका छौं, अध्यक्ष कँडेलले भने । यसअघि उपभोक्ताले एउटा अण्डाको १३ रुपैयाँ तिर्नुपर्ने भनेर संघले निर्णय गरेको थियो । उपभोक्ताले अहिलेसम्म बढीमा १५ रुपैयाँ गोटासम्म अण्डा खरिद गरेका छन् । किसानले कुनै बेला बढीमा साढे १० रुपैयाँ गोटामा अण्डा बेच्न सकेको अध्यक्ष कँडेलले बताए । झन्पछि झन् राम्रो मूल्य आउला भनेको लागत बढ्दै जाँदा बेच्ने मूल्य भने घट्दै गएको छ । यसले किसानका साथै नेपालकै कुखुरापालन क्षेत्रमा गम्भीर असर पार्छ, कँडेलले भने । किसानले दैनिक १ करोड ९२ लाख घाटा बेहोर्दै आएका छन् ।"
नेपाली धागोमा बंगलादेशी चासो,"राजदूतलाई परिसंघमा स्वागत गर्दै अध्यक्ष सतिशकुमार मोरले नेपाल र बंगलादेशले द्विपक्षीय र क्षेत्रिय स्तरमा व्यापार, पर्यटन र लगानी अभिवृद्धिमा योगदान गर्न सक्ने बताए । उनले नेपाल र बंगलादेश छिमेकी भए पनि अपेक्षित व्यापार विस्तार हुन नसकेको बताए । उनले बंगलादेशको लघुवित्तबाट नेपालले धेरै सिक्न बाँकी रहेको बताए ।"
तुइन नचढी सुखै छैन,"तुइनको पोल, घिर्नी र मान्छे बस्ने ढाङ्ग्रो काठबाट बनेकाले झन् जोखिम भएको स्थानीयको भनाइ छ । बर्सेनि उक्त काठ बदल्न र मर्मत खर्च स्थानीयबाट चन्दा उठाएर जुटाउने गरिएको छ । यस वर्ष १० हजार खर्चेर तुइन मर्मत गरिएको छ । जनजाति र दलित बाहुल्य ठूलाबगरलगायत गाउँका बासिन्दाको पुलद्वारा नदी वारपार गर्ने धोको सपना मात्रै बनेको छ । नलगाड नगरपालिकाको दुई ठाउँमा तुइन सञ्चालनमा रहेको नगरप्रमुख टेकबहादुर रावलले बताए । वडा १ को ठूलाबगर र वडा ८ को मैदे मालुवातरामा तुइन सञ्चालन भइरहेको उनले जानकारी दिए । स्थानीय तहको बजेटले पुल बनाउन सम्भव नभएकाले संघीय सरकारसँग माग गरिएको उनले जानकारी दिए ।"
३६० आरोही सगरमाथातर्फ,"नेपालबाट ४ वटा आरोहण दलका १२ सदस्य छन्, जसमा ६ महिला छन् । हालसम्म सबैभन्दा धेरै भारतका ८३, अमेरिकाका ६७, चीनका ५९, बेलायतका ४०, क्यानडाका ५ आरोही सगरमाथातर्फ लागेका छन् । विभागले यी आरोहीबाट ४२ करोड रुपैयाँ आरोहण दस्तुर संकलन गरेको छ । वसन्तकालीन सिजनमा सगरमाथा आरोहणका लागि विदेशीले ११ हजार डलर (करिब १२ लाख रुपैयाँ) आरोहण दस्तुर बुझाउनुपर्छ । नेपालीलाई ७५ हजार रुपैयाँ तोकिएको छ । सलामी दस्तुरमा सगरमाथा आरोहण सर्वाधिक महँगो हिमालको सूचीमा पर्छ । विदेशीका लागि वसन्तकालीन सिजनमा ११ हजार डलर दस्तुर तिर्नुपर्ने यो हिमालका लागि विभागले हिउँद र बर्खायाममा २ हजार ७ सय ५० डलर मात्रै लिन्छ । व्यवसायीहरूका अनुसार विदेशीले सगरमाथा आरोहण गर्दा कम्तीमा ३० लाख रुपैयाँ खर्च लाग्छ । यस पटक सगरमाथाबाहेक अन्य १९ हिमालमा पनि आरोही गइरहेका छन् । यिनमा सोमबारसम्म ३ सय ३१ आरोहीले अनुमति लिएका छन् ।"
स्वर्णमा आर्मीको दाउ,"खर्च भएन पूर्वाधारको बजेटपाराग्लाइडिङ प्रतियोगिता पोखरामा हुने भएपछि राखेपले पूर्वाधार विकासमा १० लाख रुपैयाँ छुट्यायो तर उक्त रकम खर्च हुनै सकेन । पाराग्लाइडिङको उडान (टेकअफ) र अवतरण (ल्यान्डिङ) गर्ने स्थायी ठाउँ नभएकाले रकम खर्च हुन नसकेको बताउँछन् नेफाका महासचिव राउत । महानगरले जग्गाको व्यवस्था गर्न सकेको छैन, उनी भन्छन्, निजी जग्गामा सरकारले लगानी गर्न मिल्दैन । पाराग्लाइडिङले कम्पनीले निजी जग्गा भाडामा लिएर उडान (टेकअफ) र अवतरण (ल्यान्डिङ) गर्दै आएका छन् । हाल पोखरा महानगरपालिका १८ को सराङकोट, तोरीपानी र मान्द्रेढुंगाबाट पाराग्लाइडिङ उडान हुन्छन् । सराङकोटबाट उड्नेले खपौंदी, तोरीपानीबाट उड्नेले चंखपुर र मान्द्रेढुंगाबाट उड्नेले पामेमा अवतरण गर्नुपर्छ । पाराग्लाइडिङ पोखराबाट रंगीचंगी चरा उडेजस्तै सुन्दर देखिए पनि उडान र अवतरणस्थल पुग्दा कुरुप देखिन्छ । उडान स्थलमा ढुंगैढुंगा निस्किएका छन् । धेरै भिरालो जमिनमा सुरक्षाको कुनै प्रबन्ध छैन । अवतरणस्थलमा आपतकालीन उद्दारको व्यवस्था छैन । उडान र अवतरण स्थलमा शौचालयसमेत छैनन् । दिशापिसाब गर्न पाइलट र यात्रु नजिकैको झाँडीमा पस्नुपर्ने बाध्यता छ । टेकअफ र ल्यान्डिङ स्थलको स्थायी व्यवस्थापन गर्न साबिकको सराङकोट गाविस र पाराग्लाइडिङ कम्पनीबीच पटकपटक सम्झौतासमेत भएको थियो । गाविस महानगरमा गाभिएपछि स्थायी जग्गा व्यवस्था गर्न कुनै पहल हुन सकेको छैन ।"
आर्मीलाई बक्सिङको ४ स्वर्ण,बाँके (कास) आठौं राष्ट्रिय खेलकुदअर्न्तगत २८ औं पुरुष तथा नवौं महिला बक्सिङमा सोमबार आर्मीका खेलाडीले चार स्वर्ण पदक जितेका छन् । पुरुषतर्फ फाइनलमा सुशील थापा तथा आशिष दुवाडीले स्वर्ण जित्दा महिलामा विमला श्रेष्ठ र पुनम रावलले आर्मीलाई स्वर्ण दिलाए । पुरुष ४९ केजी तौलको फाइनलमा सुशीलले एपीएफका प्रदीप महर्जनलाई युनानिमोस निर्णयका आधारमा हराएर स्वर्ण जिते भने ९१ केजीभन्दा माथि स्वर्ण भिडन्तमा प्रदेश ३ का सनी जुवाले पहिलो राउन्डमै खेल त्यागेपछि आशिषले सजिलै पदक जिते ।महिला ५१ केजीको फाइनलमा विमलाले एपीएफकी माला राईलाई हराएर स्वर्ण हात पारिन् । पुनमले पनि एपीएफकी विनिता थापा मगरमाथि जित हात पारिन् । पुरुष ५२ केजीको सेमीफाइनलमा सफलता हात पार्दै एपीएफका विक्रम परियार र आर्मीका तेजबहादुर देउवा फाइनल पुगेका छन् । पुरुष ५६ केजीको फाइनलमा भने एपीएफका पूरन राई र प्रदेश १ का सुरेन्द्र राईले प्रतिस्पर्धा गर्ने भएका छन् । पुरुष ६० केजीमा एपीएफका प्रकाश लिम्बु र आर्मीका एकबहादुर घले फाइनल पुगेका छन् ।
अन्तर्राष्ट्रिय गोजुरियो जेठमा,"काठमाडौं (कास) राष्ट्रिय गोजुरियो कराँते डो संघ नेपाल, सुदूरपश्चिम प्रदेशको आयोजनामा जेठ दोस्रो साता क्षेत्रीय रंगशाला धनगढीमा नवौं अन्तर्राष्ट्रिय गोजुरियो कराँते प्रतियोगिता हुने भएको छ । जेठ ९ देखि ११ सम्म हुने प्रतियोगितामा नेपालसहित दक्षिण एसियाका भारत, पाकिस्तान, बंगलादेश, श्रीलंका र भुटानका झन्डै १ हजार खेलाडीले भाग लिने आयोजक राष्ट्रिय गोजुरियो कराँते दो संघले जनाएको छ । संघले सोमबार राजधानीमा पत्रकार सम्मेलन गर्दै प्रतियोगितामा काता, कुमुते र टिम कुमिते गरी तीन विधामा प्रतिस्पर्धा हुने जनाएको छ । संयोजक प्रकाश चन्दका अनुसार तीनवटै स्पर्धामा ४० स्वर्णका लागि प्रतिस्पर्धा हुनेछ । खुला प्रतियोगिता भएकाले नेपालबाट सातवटै प्रदेश, स्कुल, कलेज, डोजो तथा विभागीय खेलाडीले भाग लिने जनाइएको छ ।"
स्मिथ र वार्नर टोलीमा,"सिड्नी (एएफपी) बल टेम्परिङ विवादमा फसेका स्टिभ स्मिथ र डेविड वार्नर अस्ट्रेलियाको विश्वकप टोलीमा परेका छन् । डिफेन्डिङ च्याम्पियन अस्ट्रेलियाले सोमबार घोषणा गरेको टोलीमा उनीहरू परेका हुन् । इंग्ल्यान्ड र वेल्समा हुने विश्वकप खेल्ने एकदिवसीय टोलीमा जोस हेजलउड र पिटर ह्यान्ड्सकम्ब भने परेनन् ।बल टेम्परिङ विवादमा मुछिएयता स्मिथ र वार्नर दुवैलाई एकवर्षे प्रतिबन्ध लगाइएको थियो । त्यो प्रतिबन्ध एक महिनाअगाडि टुंगिएको थियो । त्यसै विवादका कारण तत्कालीन प्रशिक्षक डारेन लेहम्यानलगायत उनका प्रमुख सहयोगीले टिम छाड्नुपरेको थियो । स्मिथ र वार्नरले पाकिस्तानविरुद्धको पछिल्लो एकदिवसीय सिरिजको अन्तिम दुई खेल्न सक्ने पनि थियो ।तर अस्ट्रेलियाली छनोटकर्ताले उनीहरूलाई इन्डियन प्रिमियर लिगमा खेल्न छुट दिएका थिए । दुवैले त्यसको फाइदा उठाए । विशेषतः वार्नर उत्कृष्ट लयमा देखिएका छन् । मेरो विश्लेषणमा दुवै खेलाडी अस्ट्रेलियाली टिममा फर्कन पूरा योग्य छन्, अस्ट्रेलियाली एकदिवसीय टोलीका कप्तान आरोन फिन्चले भने ।अस्ट्रेलियाली टोली ः आरोन फिन्च (कप्तान), उख्मान ख्वाजा, डेविड वार्नर, स्टिभ स्मिथ, शन मार्स, ग्लेन म्याक्सवेल, मार्कस स्टोइनिस, एलेक्स करे, प्याट सिमोन्स, माइकल स्टार्क, झये रिचर्डसन, नथान कोल्टर नाइल, जेसन बेहरेन्डरफ, नथान लायन र एडम जाम्पा ।"
छन्त्याल टिमलाई उपाधि,"बागलुङ (कास) छन्त्याल कन्स्ट्रक्सनले सेनाको २३ नम्बर बाहिनीलाई सोझो सेटमा हराएरकालिका कप पुरुष भलिबलको उपाधि जितेको छ । चैतेदसैं मेलाका अवसरमा आयोजित प्रतियोगितामा सोमबार फाइनलमा छन्त्यालले २५१९, २५२२, र २५१८ को सेटले जित पायो । विजेताले १ लाख ५१ हजार र उपविजेताले १ लाख रुपैयाँ पुरस्कार पाए । उत्कृष्ट खेलाडी सेनाका ओमकार थापा घोषित भए । फेयर प्ले ट्रफी काठेखोला गाउँपालिकाले जित्यो । आठ टिम सहभागी प्रतियोगिता बागलुङ भगवती गुठी व्यवस्थापन समितिले आयोजना गरेको हो ।"
दिल्ली दोस्रोमा,हैदरावाद (एजेन्सी) दिल्ली क्यापिटल्सले इन्डियन प्रिमियर लिग (आईपीएल) २०१९ मा शनिबार राति महत्त्वपूर्ण जित निकाल्दै दोस्रो स्थानमा उक्लेको छ । दिल्लीको ८ खेलबाट १० अंक भएको छ । उसको अगाडि चेन्नई सुपर किंग्स १४ अंक छ । दिल्लीले आफ्नो पाँचौं जितका लागि सनराइज हैदराबादलाई ३९ रनले पन्छायो । दिल्लीले पहिले ब्याटिङ गर्दै ७ विकेटमा १ सय ५५ रन बनायो । श्रेयस ऐरले ४५ र कोलिन मुनरोले ४० रन बनाए । जवाफमा हैदराबाद १८५ ओभरमा १ सय १६ रन बनाएर अलआउट भयो । डेविड वार्नरले अर्धशतक बनाएका थिए । दिल्लीका कागिसो रावडाले ४ र क्रिस मोरिसले ३ विकेट लिए ।
नेपालको झिनो आस,(काठमाडौं)  नेपालले आईसीसी यू१९ विश्वकप छनोट एसियामा मलेसियालाई सजिलै ८ विकेटले पराजित गरेको छ । त्यसका बाबजुद अर्को वर्ष दक्षिण अफ्रिकामा हुने यू१९ विश्वकपमा स्थान बनाउने नेपालको आस झिनो बन्दै गएको छ । प्रतियोगितामा पहिलोपल्ट टस जितेको नेपालले मलेसियालाई ब्याटिङमा बोलायो । क्वालालम्पुरस्थित वायुमास ओभल मैदानमा नेपालले मलेसियालाई ३३५ ओभरमा ९२ रनमै अलआउट गर्यो । नेपालले १३ ओभरमा ९५ रन बनाउँदै लक्ष्य पूरा गर्यो । मलेसियामा भइरहेको ६ राष्ट्रसम्मिलित यू१९ विश्वकप छनोट एसियाको विजेता यू१९ विश्वकपमा पुग्नेछ । तीन चरणको खेल समाप्तिमा यूएई ६ अंकसाथ शीर्षस्थानमा छ । नेपाल र कुवेतको समान ४ अंक छ । शनिबार नेपाल वर्षाले प्रभावित खेलमा यूएईसँग डकवर्थ लुइस पद्धतिमा १ रनले पराजित भएको थियो । त्यही दुर्भाग्यपूर्ण हारका कारण नेपालको विजेता हुने सम्भावना कमजोर बनेको हो । नेपालले अब मंगलबार ओमान र बिहीबार कुवेतसँग खेल्नेछ । यूएईले मंगलबार सिंगापुर र बिहीबार ओमानसँग खेल्नेछ । आफ्नो दुवै खेल जितेमा यूएई यू१९ विश्वकपमा पुग्नेछ । यूएईले कुनै खेल हारेमा र नेपालले दुवै खेल जितेमा मात्र नेपालको विजेता बन्ने सम्भावना रहन्छ । घरेलु टोली मलेसियालाई सस्तैमा समेट्नेक्रममा सोमबार नेपालबाट स्पिनरद्वय पवन सर्राफ र कुशल मल्लले ३३ विकेट लिए । म्यान अफ द म्याच पवनले ८५ ओभरमा १ मेडन राख्दै १३ रन खर्चे । कुशलले ८ ओभरमा २ मेडन राख्दै २० रन खर्चे । ओपनिङ बलर कमलसिंह ऐरीले ५ ओभरमा १ मेडन राख्दै २२ रन खर्चेर २ र सागर ढकालले १ विकेट लिए । मलेसियाबाट लेज्जत डेनियल फिक्रीले सर्वाधिक ३७ रन बनाए । ५५ बल खेलेका उनले ३ चौका प्रहार गरे । सुरुको तीन खेल नै हारिसकेको कप्तान मोहम्मद अमिरले १३ र हाकिम हसनले १० रन बनाउनुबाहेक अन्यले दोहोरो अंकमा स्कोर बनाउन सकेनन् । मलेसियाले अन्तिम ७ विकेट ३० रनमा गुमाएको थियो । पवनले रित गौतमसँग मिलेर सजिलो लक्ष्यमा नेपाललाई राम्रो सुरुआत दिलाए । छैटौं ओभरमा पवन १४ बलमा २ चौका र १ छक्का प्रहार गरी १९ रन बनाई आउट हुँदा नेपालको स्कोर ४२ रन थियो । आशिफ शेखले १८ बलमा ३ चौका र १ छक्का प्रहार गरी २६ रन बनाए । नेपाललाई ५ रन चाहिएको समयमा आशिफ आउट भए । नेपाललाई विजयनिम्ति ४ रन चाहिएको समयमा कप्तान रोहित पौडेलले छक्का प्रहार गरे । ओपनर रित ३९ रन बनाई अविजित रहे । ४५ बल खेलेका उनले ५ चौका प्रहार गरे । यूएई र कुवेतले पहिलो दुवै खेल जितेका थिए । टस जितेको कुवेत २६ ओभरमा ५६ रनमै अलआउट भयो । यूएईले ८ ओभरमै लक्ष्य पूरा गर्यो ।
सलाहको सानदार गोल,"लिभरपुल मोहमद सलाहको सनसनीपूर्ण गोलसँगै लिभरपुल २० ले चेल्सीलाई हराएर आइतबार प्रिमियर लिगको शीर्षस्थानमा उक्लिएको छ ।केही घण्टाअघि योर्गन क्लोपको टिमलाई उछिन्दै म्यानचेस्टर सिटी शीर्षस्थानमा पुगेको थियो । सिटीले क्रिस्टल प्यालेसलाई ३१ ले हराएर उपाधि होडलाई चर्को बनाउने क्रम जारी राखेको थियो ।लिभरपुलले साडियो मानेको गोलसँगै दोस्रो हाफको पाँचौं मिनेटमा अग्रता लिएको थियो । त्यसको दुई मिनेटपछि नै सलाहले एनफिल्डमा लामो दूरीबाट सनसनीपूर्ण गोल गरेपछि लिभरपुलले सिटीमाथि २ अंकको स्पष्ट अग्रता लिँदै शीर्षस्थान कब्जा गरेको हो । लिभरपुलको तुलनामा सिटीले ५ खेल खेल्न बाँकी छ भने लिभरपुलको हातमा ४ खेल छ । उपाधि होड यी दुईकै हातमा छ ।एनफिल्डमा यो सिजन इंग्ल्यान्डको फुटबलमा २९ वर्षयता पहिलोपल्ट लिग उपाधि जित्ने अभियान बलियो भएको महसुस भइरहेको छ । पछिल्लोपल्ट सन् २०१४ को मुख्य उपाधि जित्ने लिभरपुलको अभियानमा चेल्सी बाधक बनेको थियो । तर, शीर्षस्थानमा फर्किएको टिमले यसपालि लिभरपुलको व्यवस्थापकका रूपमा क्लोपको दुई सय खेललाई आकर्षक बनाइदियो ।लिगमा सिटीको यात्रा कठिन पनि छ । उसले टोटेनहम र म्यानचेस्टर युनाइटेडविरुद्ध खेल्नुपर्नेछ । त्यसैले क्लोपको टिमले शीर्षस्थानलाई कायमै राख्ने आस गरिएको छ । सिटीको तुलनामा लिभरपुलमाथि भने शंका गरिएको छैन र उसले एनफिल्डमा अन्तिम खेलमा उल्भसविरुद्ध सम्भावित विजेताको लागि खेल्नुअघि कार्डिफ, हडर्सफिल्ड र न्युकासलविरुद्ध प्रतिस्पर्धा गर्नेछ ।चौथो स्थानमा रहेको चेल्सीका लागि यो पराजय अर्को सिजनको च्याम्पियन्स लिगमा छनोट हुनलाई गम्भीर धक्का हो । आर्सनलले वाटफोर्डलाई पारजित गरेमा चेल्सी पाँचौं स्थानमा झर्नेछ ।लिभरपुलका ९६ समर्थकले ज्यान गुमाएको हिल्स्ब्रो दुर्घटनाको ३० औं वार्षिकी र क्लब लिजेन्ड टोमी स्मिथको निधनले एनफिल्डला अरु बेलाभन्दा निकै भावुक बनाएको थियो । एक मिनेट मौनधारणपछि दुर्घटनाको संकेतस्वरुप ३० वर्ष र ९६ लाई दर्शकले मैदानमा उतारेर देखाएका थिए । लिभरपुलको ध्यान भने पछिल्लो इतिहासमा बेहोरेको पीडादायी हारको बदला लिनेमै केन्द्रित भइरहेको थियो ।स्टेभन जेरार्डको टिम सन् २०१४ मा चेल्सीविरुद्ध चिप्लिएको थियो र त्यस हारले उपाधि म्यानचेस्टर सिटीको लागि उपहारजस्तै बनेको थियो । त्यस बेला लिभरपुलले उपाधि जित्ने विश्वास गरिएको थियो । तर क्लोपले आफ्ना खेलाडीलाई त्यस सिकारबाट नतर्सिन आग्रह गर्दै यस संसारको सत्यमै अडिन आग्रह गरेका थिए ।चेल्सी एनफिल्डमा भएको पछिल्ला ८ खेलमा अपराजित थियो । सुरुमै इडेन हाजार्डको आक्रमणमा चेल्सीले लिभरपुललाई समस्यामा पर्नसक्ने देखिएको थियो । डेविड लुइजले फनि खतरनाक आक्रमण गरेका थिए । जोर्डन हेन्डरसनको त्रसमा ५१ औं मिनेटमा मानेले गोल गरेपछि लिभरपुल १० ले अघि बढ्यो । सलाहले उत्कृष्ट रुपमा २५ यार्डबाट बललाई पोस्टको दिशा दिँदै ५३ औं मिनेटमा लिभरपुललाई २० को अग्रता दिलाएका थिए ।"
मोरङलाई पाँचथर गोल्डकप,"(पाँचथर)  डीएफसी मोरङले पाँचथर गोल्डकप फुटबलको उपाधि जितेको छ । सोमबार फाइनलमा मोरङले युनाइटेड फुटबल क्लब दार्जिलिङलाई ३१ ले पराजित गर्दै उपाधि हत्यायो ।मोरङका हेमन्त थापाले सातौं मिनेटमा पहिलो गोल गरे । त्यसको बदला लिन दार्जिलिङले ३० मिनेट कुर्नुपर्यो । ३७ औं मिनेटमा दार्जिलिङका करण राईले बराबरी फर्काए । त्यसपछि निकै आक्रामक बनेको मोरङले ५२ र ५७ औं मिनेटमा दुई गोल थप्यो । अर्मान्ड भिदुङ र संजोग राईले ११ गोल थपेपछि मोरङले उपाधि पक्का बन्यो । मोरङले ४ लाख र दार्जिलिङले २ लाख रुपैयाँ पुरस्कार पाए । मोरङका विक्रम लिम्बुले सर्वोत्कृष्ट खेलाडी घोषित हुँदै टीभीएसको स्कुटर जिते । मोरङका हेमन्त थापा म्यान अफ द म्याच भए । मोरङका दिनेश थापामगर उत्कृष्ट गोलरक्षक, अर्मान्ड भिदुङ सर्वाधिक गोलकर्ता, संजोग राई उत्कृष्ट स्ट्राइकर, दार्जिलिङका वाङदेन तामाङ उत्कृष्ट मिडफिल्डर र दिवश लिम्बु उत्कृष्ट डिफेन्डर भए । उत्कृष्ट सबैले ५५ हजार पुरस्कार पाए । राइजिङ प्लेयरमा आयोजक पाँचथर क्लबका हेमन्त दर्नाल चुनिए ।"
लुम्बनी गल्फ हुने,"काठमाडौं (कास) दोस्रो लुम्बिनी इन्स्योरेन्स गल्फ प्रतियोगिता शुक्रबार र शनिबार रोयल नेपाल गल्फ क्लब (आरएनजीसी) मा हुने भएको छ ।स्टेबलफोर्ड ३४ ह्यान्डीक्यापका आधारमा १८ होलमा सञ्चालन हुने सोसल गल्फमा ९० खेलाडी सहभागी हुने आरएनजीसीका एनके राईले बताए । जुनियरको प्रतिस्पर्धा शुक्रबार हुनेछ । खुला, महिलालगायत अन्य स्पर्धा शनिबार सञ्चालन हुने आयोजक लुम्बिनी इन्स्योरेन्सले जनाएको छ ।"
पन्त परेनन् भारतीय टोलीमा,"मुम्बई भारतले विश्वकप क्रिकेटका लागि विराट कोहलीको कप्तानीमा टोली घोषणा गरेको छ । विश्वकपअघि नै विविध प्रयोग गरेर प्रमाणित भएको भारतीय टोलीमा अनुभवी खेलाडीको बाहुल्य छ । ३३ वर्षे दिनेश कार्तिकलाई दोस्रो विकेटकिपरका रूपमा राखिएको छ । यसले गर्दा २१ वर्षे स्टार ऋषभ पन्त विश्वकप टोली बाहिर पुगेका हुन् । हालैका खेलहरूमा कार्तिकको प्रदर्शन एकरुपको छैन । तर छनोटकर्ताले पछिल्ला वर्षमा दबाबमा खेलेको प्रदर्शनलाई मूल्यांकन गर्दै उनलाई टिममा राखेका छन् । हामीले कार्तिकलाई टिममा राख्नुको कारण उनी ठूला खेलका अनुभवी हुन् । दबाबमा उनले फिनिसिङ गरेको खेलहरू हामीले हेरेका छौं, भारतका प्रमुख छनोटकर्ता एमएसके प्रसादले पत्रकार सम्मेलनमा भने, पन्त बहुप्रतिभाशाली खेलाडी हुन् । उनीसँग अझै समय छ । दुर्भाग्य यसपल्ट उनी टिममा पर्न सकेनन् ।पूर्व कप्तान ३७ वर्षे महेन्द्रसिंह धोनी भारतको पहिलो रोजाइका विकेटकिपर हुन् । यसै वर्षमात्र एकदिवसीय अन्तर्राष्ट्रियमा आफ्नो डेब्यु गरेका अलराउन्डर विजय शंकरलाई पनि भारतीय टोलीमा राखिएको छ । सम्भवत उनले चौथो नम्बरमा ब्याटिङ गर्नेछन् । १५ सदस्यीय भारतीय टोलीमा यही स्थानमा एउटा खाडल देखिएको छ । भारतीय टोली ः विराट कोहली (कप्तान), रोहित शर्मा, शिखर धवन, केएल राहुल, विजय शंकर, महेन्द्रसिंह धोनी, केदार जाधव, दिनेश कार्तिक, युजभेन्द्र चाहल, कुलदीप यादव, भुवनेश्वर कुमार, जस्पित बुमराह, हार्दिक पाण्ड्ये, रवीन्द्र जडेजा, मोहम्मद सामी ।"
उड्स फेरि च्याम्पियन,"अगस्टा (अमेरिका) टाइगर उड्सले काण्ड र चोटबाट करिअर समाप्तिको चुनौतीबाट पुनरागमन गर्दै आइतबार १५ औं मेजर उपाधि जितेका छन् । यो उनको ८३ औं मास्टर्स उपाधि हो ।यी ४३ वर्षीय अमेरिकी सुपरस्टारले ११ वर्षको उपाधि खडेरी त्दोडै मुख्य प्रतियोगिता (मेजर) को उपाधि जितेका हुन् । उनलाई मेरुदण्डमा समस्या भएपछि सन् २०१७ मा सामान्य हिँडडुल गर्न पनि गाह्रो भएको थियो । उनले यूएस ओपन २००८ यता पहिलो मेजर उपाधि जितेका हुन् ।७२ होलको प्रतियोगितामा १३ अन्डर २७५ स्कोर गर्दै च्याम्पियन भएका उनले २० लाख ७० हजार अमेरिकी डलर हात पारे । उनले अन्तिम दिन दुई अन्डर ७० खेलेका थिए । एक स्ट्रोक अन्तरमा दोस्रो स्थानमा तीन अमेरिकी रहे । त्यसमा तीनपल्टका मेजर विजेता ब्रुक्स कोएप्का, विश्व नम्बर २ डस्टिन जोन्सन र जेन्डर स्कफेल रहे ।"

शीर्षक,विवरण
टुटललाई कर ३५ करोड,"यी दुई कम्पनीबारे सेवा सञ्चालन, कर छली तथा नियमनको विषयलाई लिएर पछिल्लो समय चर्चा छ । पुस अन्तिम साता टुटल र पठाओजस्ता कम्पनीमा दर्ता भई यात्रु बोकेका मोटरसाइकललाई ट्राफिक प्रहरीले अवैध भन्दै पक्राउ गरेको थियो । त्यस क्रममा नयाँ व्यववसाय गर्नेलाई सरकारले निरुत्साहित गर्न खोजेको भन्दै आलोचना भएको थियो । रातो नम्बरप्लेटमा यात्रु बोक्न नपाइने भन्दै ट्याक्सी व्यवसायीले समेत विरोध जनाउँदै आएका छन् । दुवै कम्पनीमा चालकमाथि प्रहरीको पक्राउ गर्ने क्रम प्रधानमन्त्री केपी शर्मा ओलीको निर्देशनपछि रोकिएको थियो ।"
आयोगको अधिकार खुम्च्याइँदै,"यो प्रावधानले आयोग महान्यायाधिवक्ताले अरनखटन गर्ने निकायका रूपमा रहने बुझाइ आयोग पदाधिकारीको छ ।महान्यायाधिवक्ताले यो पुगेन ऊ पुगेन भनेर लेखेर पठाउने, आदेश दिइरहने एउटा सरकारी वकिलको कार्यालयजस्तो आयोगलाई बनाउन खोजिएको छ, आयोगका सदस्य सुदीप पाठकले कान्तिपुरसँग भने । सिधै सम्बन्धित निकायलाई जिम्मेवार बनाउन सक्ने हालको व्यवस्थाभन्दा पछि हट्ने गरी विधेयक आएको उनले बताए । आयोग अझ स्वायत्त र स्वतन्त्र बनाउनुपर्ने र त्यसम्बन्धी प्रावधान विधेयकको प्रस्तावनामै राख्नुपर्ने सुझाव दिइरहेका बेलामा सरकारले त्यसलाई बेवास्ता गरी झन् पछि हट्ने खालको प्रावधान ल्याएको आयोगको ठम्याइ छ । आयोगले प्रस्तावनामै स्वतन्त्र र स्वायत्त निकाय हुनेछ भन्ने प्रावधान राख्नुपर्ने माग गरेको छ । आयोगले विधेयकमा राख्नुपर्ने प्रावधान सरकारलाई यसअघि नै सुझाएको थियो । प्रस्तावनामा स्वतन्त्र र स्वायत्त निकाय भन्ने शब्द परेको छैन । विधेयकले आर्थिक स्वायत्ततामा पनि बन्देज लगाउन खोजेको भन्दै आयोगले आपत्ति जनाएको छ । सरकारले दिने बजेटबाहेक आयोगले कुनै पनि कार्यक्रम सञ्चालन गर्नका लागि यसअघि अरू निकायबाट सहयोग लिन सक्थ्यो । सहयोग लिने निर्णयपछि आयोगले अर्थ मन्त्रालयलाई जानकारी गराउँथ्यो । प्रस्तावित विधेयकले सरकारभन्दा बाहिर निकायबाट कुनै पनि सहयोग लिनुअघि सरकारलाई जानकारी गराउनुपर्ने प्रावधान राखेको छ । अर्थ मन्त्रालयको अनुमति लिई छुट्टै वित्तीय स्रोत जुटाउन सक्नेछ भन्ने प्रावधान विधेयकमा छ । आयोगले सरकारले दिने बजेटलाई आर्थिक नियमभित्रै बसेर खर्च गर्छ । तर कुनै काममा बजेट पुगेन भने दातृ निकायसँग समन्वय गरेर काम गरिन्थ्यो र सरकारलाई जानकारी गराइन्थ्यो । पहिला नै सहमति लिनुपर्ने प्रावधानले आयोगको आर्थिक स्वायत्तता कटौती गर्छ, सदस्य पाठकले भने । आयोगलाई आर्थिक रूपमा स्वतन्त्र हुन नदिईकन सरकारको एउटा अंगका रूपमा मात्र राख्न खोजिएको बुझाइ आयोग पदाधिकारीको छ । आयोगका कार्यालयहरू झन् बढी विस्तार गर्नुपर्नेमा संगठन तथा व्यवस्थापन सर्वेक्षण का नाममा घटाउने कोसिस गरिएको आयोगले जनाएको छ । मानव अधिकारको पहुँच जिल्ला र प्रदेश तहमा विस्तार हुनुपर्नेमा खुम्च्याउन खोजिँदै छ । यसले न्यायको खोजी गर्नेहरूलाई झन् समस्यामा पार्छ, सदस्य पाठकले भने । विधेयक तयार गर्ने निकाय प्रधानमन्त्री तथा मन्त्रिपरिषद् कार्यालयले भने व्यापक छलफलपछि आयोगलाई अझ समृद्ध बनाउने गरी विधेयक ल्याएको दाबी गरेको छ । आयोगले सरकारलाई दिने सबै निर्देशन कार्यान्वयन गर्ने नगर्ने, मुद्दा चलाउने नचलाउनेबारे निर्णय गर्ने अहिले पनि महान्यायाधिवक्ताले नै हो । कुनै पनि सिफारिस त्यहाँ पठाउँदा आयोगको अधिकार कटौती हुँदैन, प्रधानमन्त्री कार्यालयका मानव अधिकार हेर्ने सहसचिव कौशलचन्द्र सुवेदीले भने । आयोगले गर्ने सिफारिसहरू प्रभावकारी रूपमा कार्यान्वयन होओस् र सरकारी वकिलले चलाउने मुद्दाहरू बलियो बनुन् भनेर यस्ता प्रावधान राखिएको उनको दाबी छ । कुनै प्रावधान संविधानसँग बाझिए स्वतः खारेज हुने भएकाले यसलाई धेरै शंकाको दृष्टिले हेर्न नहुने उनले बताए ।संविधानसँग कुनै प्रावधान बाझिए त्यो स्वतः खारेज हुन्छ । संसद्ले पनि यो विषयलाई हेर्ला, सहसचिव सुवेदीले भने, आयोगले यसमा धेरै चिन्ता गर्नुपर्दैन । आयोगले सिधै दातृ निकायबाट सहयोग लिन सक्ने प्रावधान हेरफेरमा पनि उनले बचाउ गरे । कुनै पनि निकायमा आउने विदेशी सहयोग पारदर्शी हुन्छ । त्यो निकायलाई विदेशी सहयोगबिनै अन्य स्रोतबाट चलाउन सकिन्छ कि सरकारले आफैं स्रोत व्यवस्थापन गरिदिन पनि सक्छ भनेर पहिले नै अर्थ मन्त्रालयमा जानकारी गराउने व्यवस्था गरिएको हो । यसले आयोगको स्वायत्ततामा फरक पार्दैन । दातृ निकायबाट आउने रकमलाई झन् व्यवस्थित र पारदर्शी बनाउँछ, उनले भने ।"
बान्नी चौरमा चैतली,"दुवै काँकरलाई हातैहातको सहारामा एकसाथ ठड्याएर नाप्ने (काँकर सप्याउने) काम भयो । काँकर सप्याएपछि दुवै टोली एकैसाथ मिसिएर बान्नी मस्टा मन्दिर नजिक पुर्याउनै लाग्दा बोहरा गाउँको टोली अर्को काँकर बोकेर त्यहीं आइपुग्यो । बाजागाजासहित आएका ३ गाउँको टोली मिसिँदा बान्नी मस्टा मन्दिर परिसर गुञ्जयमान भयो । सबै मिलेर काँकर मन्दिरमा चढाएपछि देउडाको झक्काझक्की (दोहोरी) सुरु भयो । यो हो, सुदूरपश्चिमको प्रसिद्ध मेला बान्नी चैतली को रमाइलो माहोल । दुई साताअघि सुरु भएको चैतली मेला हेर्न हजारौं श्रद्धालु तथा दर्शनार्थीले यति बेला छबिस पाथीभेराको बान्नी चौर भरिभराउ भएको छ । जिल्लाभित्र र बाहिरबाट आएका दर्शनार्थी बान्नीको काँकर र बान्नी मस्टाको दर्शन गर्दै देउडामा रमाइरहेका छन् । पश्चिम नेपालकै विशिष्ट परम्परा बोकेको यस मेलामा स्थानीय वेशभूषा र कला संस्कृतिको अवलोकन गर्न विभिन्न जिल्लाका बासिन्दा चैतली पुगेका छन् । परापूर्वकालमा महिषासुर दानवले बान्नी मस्टा देवतासँग युद्ध गरी मस्टालाई पासोमा पारेको र उक्त मस्टा दानवको पासोबाट मुक्त गर्नका लागि सुर्मा देवी प्रकट भई महिषासुरको वध गरेको खुसियालीमा बान्नीकी चैतली मेला लाग्ने गरेको जनविश्वास छ । चैत औँसीको दिन सुरु हुने यो मेला चैत शुक्ल पूर्णिमासम्म लाग्ने गर्छ । मेला सुरु भएपछि प्रत्येक रात मन्दिरमा बाजा बजाउने र मस्टाका करियाहरू चोखोनितो भएर व्रत बस्ने गरेको पुजारी देवीराज पण्डितले बताए । सुर्मा देवीले भाला प्रहार गरी दानवको वध गरेको प्रतीकका रूपमा चैत औंसीका दिन काटेको काँकर (लिंगो) लाई चैत शुक्ल त्रयोदशीका दिन तोलेनी भन्ने खेतमा हिँडाउने गरिन्छ । झन्डै ३० मिटर लामो काँकरलाई मानिसले समाएर ५ सय मिटर जति हिँडाउने चलन छ । यसरी हिँडाएर ल्याएको काँकरलाई बान्नी मस्टाको मन्दिरमा चढाएपछि राक्षसको टाउकोको भकुन्डो बनाएर सुर्माले खेलेको सम्झनामा तल्लो छबिस र मल्लो छबिसका बासिन्दाबीच भकुन्डो खेल्ने प्रचलन पनि छ । ३ वटै काँकर बान्नी मस्टा मन्दिरमा नचढाएसम्म कुनै गाउँमा मान्छेको मृत्यु भए पनि लास नउठाउने यहाँको चलन छ । पुजारी पण्डितका अनुसार चैतली मेलाको अवधिमा जिल्ला तथा देशबाहिर रहेका सबै मानिस घर आउनुपर्ने नियम नै छ । काँकर हिँडाएको र भकुन्डो खेलेको हेर्न बझाङ जिल्लालगायत सुदूरपश्चिमका विभिन्न जिल्लाबाट हजारौं मानिस साविक कँडेल गाविसको बान्नी चौर आइपुग्छन् । राक्षसको वध गरिसकेपछि सुर्मा देवीले पेटको छाला निकालेर दमाहा बनाएको र हातका औँलाको नगरा (गजा) बनाई विजय उत्सव मनाएको किंवदन्ती छ, पुजारी पण्डितले भने, यही सम्झनामा विभिन्न गाउँका दाइना (दमाहा) जुधाउने गरेको दृश्य यो मेलाको अर्को आकर्षण हो । काठमाडौंका चिन्तन राजभण्डारी पहिलोपटक चैतली मेला देखेर छक्क परे । त्यति ठूलो रूखलाई मान्छेले समातेर हिँडाएको आजसम्म देखेको थिइनँ, उनले भने, असाध्यै रमाइलो पनि लाग्यो, डर पनि लाग्यो । बझाङको परम्परागत वेशभूषा पनि अद्वितीय रहेको उनले दाबी गरे । पूर्णिमाको दिनसम्म चल्ने यो मेलाको अवसर पारेर गाउँपालिकाले देउडालगायत विभिन्न सांस्कृतिक प्रतियोगिता तथा खेलकुदसमेत गरेको छ । यस्ता कार्यक्रमले खेल क्षेत्रको विकास र स्थानीय संस्कृति प्रवर्द्धनमा पनि सहयोग पुगेको मेला क्षेत्रका वडा अध्यक्ष विकास अयडीले बताए । उनले मेलाको विशिष्टतालाई देशविदेशमा प्रचारप्रसार गरेर पर्यटनको केन्द्र बनाउन गाउँपालिकाले काम गरिरहेको जनाए । चैतली मेलामा देखिएका मानिसको उल्लासपूर्ण सहभागिताले यहाँको संस्कृति प्रवर्द्धन हुने र पर्यटकको आगमन बढ्ने आशा बढेको गाउँपालिका अध्यक्ष अक्कल धामीले बताए । यस वर्ष ५० हजारभन्दा बढी दर्शनार्थीले चैतली मेला हेर्ने अनुमान रहेको उनले बताए ।"
भारतमा भीषण हावाहुरी,"नयाँदिल्ली भारतका विभिन्न राज्यमा आएको भीषण आँधी र चट्याङले बुधबार कम्तीमा ७८ जनाको मृत्यु भएको छ । सबैभन्दा बढी राजस्थान र उत्तर प्रदेश प्रभावित भएका छन् । स्थानीय सञ्चार माध्यमका अनुसार राजस्थानमा चट्याङले चार बालबालिकासहित ११ को ज्यान गएको छ । भारतको गुजरात र अहमदावाद राजकोट, पटनालगायत अन्य कैयौं जिल्ला आँधीबाट प्रभावित छन् । भारतको मौसम तथा जलवायु विभागले बिहीबार देशका अधिकांश भागमा भारी वर्षा हुने अनुमान गरेको छ । भारतका मध्यक्षेक्रमा धूलोसहितको शत्तिशाली हावाहुरी र भारी वर्षाले तरकारी र गहुँ खेतीमा क्षति पुगेको छ । मध्य प्रदेश र राजस्थानका विभिन्न भागमा भएको जनधनको क्षतिप्रति भारतीय प्रधानमन्क्री नरेन्द्र मोदीले दुःख व्यत्त गरेका छन् । ज्यान गुमाएका व्यक्तिका परिवारलाई राहतस्वरूप २ लाख र घाइतेलाई ५० हजार भारु तत्काल दिने घोषणा गरेका छन् ।गत वर्षको वैशाख २० मा पनि यस्तै शक्तिशाली हावाहुरीले राजस्थान र उत्तरप्रदेशमा सय जनाभन्दा बढीले ज्यान गुमाएका थिए ।"
प्रकाशक श्रेष्ठको निधन,"काठमाडौं (कास) नेपाल समाचारपत्र दैनिकका प्रकाशक तथा प्रधानसम्पादक पुष्करलाल श्रेष्ठको बुधबार निधन भएको छ । मिडिया सोसाइटीका पूर्वअध्यक्ष श्रेष्ठको थापाथलीस्थित नर्भिक अस्पतालमा उपचार क्रममा निधन भएको हो । नेपाली मिडियामा निजी क्षेत्रको लगानी र विस्तारमा महत्त्वपूर्ण भूमिका खेलेका श्रेष्ठले ०४० सालमा सिने मासिक कामना सुरु गर्दै कामना न्युज पब्लिकेसन्स प्रालि स्थापना गरेका थिए । पछि सन्ध्याकालीन महानगर दैनिक निकालेका श्रेष्ठकै प्रकाशन र सम्पादकीय नेतृत्वमा ०५१ मा आजको समाचारपत्र दैनिक सुरु भएको थियो, जुन अहिलेको नेपाल समाचारपत्र हो । उनी ब्याडमिन्टन र फुटबल खेलाडी पनि थिए । साढे पाँच महिनाअघि नाकको शल्यक्रिया गरेका ६० वर्षे श्रेष्ठको पछि मिर्गौलाको पनि शल्यक्रिया भएपछि स्वास्थ्यमा समस्या देखिन थालेको थियो । नर्भिक अस्पतालमा केही दिन उपचार क्रममा जीबीएस भाइरसको संक्रमण भएको आशंकामा भारतको मेदान्त अस्पताल पनि लगिएको थियो । श्रेष्ठको बुधबारै पशुपति आर्यघाटमा अन्तिम संस्कार गरिएको थियो । उनका श्रीमती र तीन छोरा छन् ।"
रकम फुत्काउन किर्ते उपभोक्ता समिति,"पूर्वसांसदको संलग्नता प्रहरी स्रोतका अनुसार पूर्वसांसद बीपी यादव र राजपाका केन्द्रीय सदस्य हरिनारायण मण्डलको समेत उक्त कार्यमा संलग्नता छ । स्थानीय बासिन्दाले खोजी गरेपछि प्रहरीले ठेकेदार दिलीप दासलाई सोधपुछका लागि बोलाएको थियो । उनले आफूलाई यादव र मण्डलले काममा लगाएको र बाँकी काम उनीहरूले नै गरेको बताएको स्रोतको भनाइ छ । यादव पहिलो संविधानसभा निर्वाचनमा तत्कालीन मधेसी जनअधिकार फोरम नेपालबाट समानुपातिक सभासद भएका थिए । अहिले राजपा नेपालका केन्द्रीय सदस्य छन् । ठेकेदार दासले कान्तिपुरसँग पनि पूर्वसांसद यादवले नै काममा लगाएको बताए । रकम उठेपछि भुक्तानी दिन्छु भनेका थिए, मैले उनकै भनाइमा काम सुरु गरेँ, को उपभोक्ता त्यो मलाई थाहा भएन, उनले भने ।जिल्ला प्रहरी प्रमुख एसपी राजेन्द्र विष्टले उक्त प्रकरणमा जिल्ला प्रशासनबाट छानबिनका लागि निर्देशन आएको बताए । पूर्वसांसद यादवसहित केही व्यक्तिलाई सोधपुछ गरेका छौं, सूक्ष्म तरिकाले अनुसन्धान भइरहेको छ, पूरा भएपछि थप कुरा खुल्नेछ, उनले भने ।यादवले भने उक्त प्रकरणमा आफ्नो संलग्नता अस्वीकार गरेका छन् । मेरो संलग्नता छैन, कसैले निराधार आरोप लगाएका छन्, उनले भने ।"
शुल्क वृद्धि फिर्ता लिन माग,"(काठमाडौं)  अभिभावक महासंघले नयाँ शैक्षिक सत्र सुरु भएसँगै निजी विद्यालयहरूले आफूखुसी बढाएको शुल्क फिर्ता लिन माग गरेको छ । महासंघका तर्फबाट संयोजक सुवास भण्डारी र सहसंयोजक कोषबहादुर जीसीले बुधबार विज्ञप्ति जारी गर्दै शुल्क वृद्धिको निर्णय फिर्ता लिन माग गरेका हुन् । ऐननियमले व्यवस्था गरेको मापदण्डको सीमालाई ठाडै हस्तक्षेप गरी खासगरी काठमाडौं उपत्यकाभित्रका केही निजी विद्यालयले आफूखुसी शुल्क निर्धारण गरेका छन्, विज्ञप्तिमा छ, वार्षिक शुल्कको नाममा एक लाख पचास हजार रुपैयाँभन्दा बढी र आईबी वा प्रोग्रेसिभ मोडेलको नाममा अत्यधिक मासिक शुल्क लिने काम भइरहेको छ । काठमाडौं महानगरपालिका शिक्षा विभागले अभिभावक महासंघ र संस्थागत विद्यालय संघलाई कुनै जानकारी नदिई मौजुदा शुल्कमा ४० प्रतिशतसम्म वृद्धि गरेको प्रतिसमेत महासंघले आपत्ति जनाएको छ । अधिकांश निजी विद्यालयले विद्यालय पोसाक, पाठ्यपुस्तक, स्टेसनरीलगायत अन्य शैक्षिक सामग्री सम्बन्धित विद्यालयबाटै बिक्रीवितरण गर्ने वा आफूले तोकेको स्थानबाट खरिद गर्नुपर्ने बाध्यता सिर्जना गरेको विज्ञप्तिमा उल्लेख छ । यस्ता गतिविधि यथाशीघ्र रोकथाम गरी कानुनको दायरामा ल्याउन सरकार, स्थानीय निकाय तथा सम्बद्ध सरोकारवालाको ध्यानाकर्षण गराउँछौं, विज्ञप्तिमा छ ।"
दरौंदी फर्काएरै दोहन,"(गोरखा)  दरौंदी नदीमा जिल्ला समन्वय समितिकै निर्देशनमा मापदण्ड मिचेर उत्खनन भइरहेको छ । क्रसर सञ्चालकहरूले खोलाको धार फर्काएर जेसीबीमार्फत ढुंगागिट्टी संकलन गरिरहेका छन् । क्रसर सञ्चालक र निर्माण व्यवसायीको दबाबमा जिससले चुमनुब्री गाउँपालिकाबाहेक १० स्थानीय तहलाई चैत २५ मा मेसिनमार्फत नै उत्खनन गर्न दिन पत्र पठाएको थियो । आईई प्रतिवेदनमा खोलाको धार परिवर्तन गर्न र मेसिनमार्फत उत्खनन गर्न नपाइने उल्लेख छ । खोला फर्काउने त सामान्य भयो, हामी लोकलले एउटा ढुंगा घर लान्छु भन्दा पनि पाइन छाड्यो, सिरानचोक४ चोरकाटेका धनबहादुर कुमालले भने, बिहान ६ देखि राति ९ बजेसम्मै जेसीबी र टिपर यत्तिकै हुन्, मनलाग्दी उत्खननले खेतमा पानी लाग्न छाडेको छ । सोमबार मात्र ३० भन्दा बढी जेसीबी र सयवटा टिपर दरौंदीमा थिए । हामी साना मान्छेको कुरा कसैले सुन्दैन, बल्लबल्ल बाँध बाँधेर खेतमा पानी लग्यो, खोला खोतलेर अर्को वर्ष उस्तै हुन्छ, सुशीला कुमालले भनिन्, पोहोर पनि पानी नपाएर धान राम्रो फलेन । पालुङटार नगरपालिका१ खोप्लाङ, गोरखा नगरपालिका१० छेवेटार र सिरानचोक गाउँपालिका४ छोप्राक क्षेत्रमा आठ दिनयता उत्खनन तीव्र रहेको स्थानीयले बताए । नियमनकारी निकायकै संरक्षणमा अवैध उत्खननले प्रश्रय पाएको भन्दै उनीहरू आक्रोशित छन् । स्थानीय तहका जनप्रतिनिधिले नै आईई प्रतिवेदन बेवास्ता गर्दै मेसिनमार्फत नदीजन्य पदार्थ उत्खननका लागि दबाब दिँदै आएका थिए । मेसिन प्रयोगमा कडाइ गरिएपछि उनीहरूले प्रतिवेदन परिवर्तनसम्मकै प्रयास गरेका थिए । स्थानीय तह आफैंले बनाएको आईईमा उल्लिखित हाते औजारको साटो मेसिन पनि प्रयोग गर्न पाउने गरी प्रतिवेदन बनाउन छलफल चलाएका थिए, पछि आफैं ब्याक भए, स्रोतले भन्यो । अवैध उत्खनन बढेको गुनासोपछि डेढ महिनाअघि प्रदेशको सचिवस्तरीय अनुगमन समिति र स्थानीय प्रशासनले लगातार उक्त क्षेत्रको निरीक्षण गरेका थिए । मेसिन प्रयोगमा रोक पनि लगाइयो । तर व्यवसायीले हाते औजार प्रयोगमा आनाकानी गर्दै मेसिनबाटै उत्खनन गर्न दबाब सिर्जना गरे । डेढ महिनासम्म हाते औजारबाट ढुंगागिट्टी निकालेको भए सम्झौतामा उल्लेख भएअनुसारकै परिमाणमा झिक्न सकिन्थ्यो, एक सरोकारवाला कार्यालयका कर्मचारीले भने, तर निर्माण सामग्री अभाव देखाएर मेसिन प्रयोगमै जोड दिँदा समस्या सिर्जना भयो । चैत २५ गते अवैध र मापदण्ड फूरा नगरेका तीन क्रसर सञ्चालकले निर्माण सामग्री बित्रीवितरण रोक्ने धम्कीपूर्ण निर्णय गरे । उनीहरूको आशय निर्माण सामग्री अभाव भएकाले मेसिनबाटै झिक्न दिनुपर्ने भन्ने थियो । डेढ महिनादेखि त्यसका लागि चलखेलमा लागेका क्रसर व्यवसायी सफल पनि भए । भूकम्पपछिको पुनर्निर्माण तथा विकास निर्माणमा ठूलो परिमाणमा नदीजन्य पदार्थ आवश्यक परेको भन्दै व्यवसायीले दबाब दिइरहेपछि जिससले मेसिनबाटै उत्खनन गर्न अनुमति दिएको हो । एकैचोटि ठूलो परिमाणमा निर्माण सामग्री माग भएकाले मेसिन प्रयोग गर्न भनिएको जिसस प्रमुख अशोक गुरुङले बताए । प्राकृतिक स्रोतको संरक्षण गर्ने हाम्रो दायित्व हो, उनले भने, तर हाते औजारबाट मात्र आवश्यक परिमाण उत्खनन गर्न सम्भव भएन । चैत २५ देखि वैशाख १५ सम्मलाई मेसिन खुला गरिएको उनको भनाइ छ । चेनवाला एस्काभेटरबाहेकका मेसिनबाट निश्चित परिमाणमा उत्खनन गर्न भनिएको छ । पाँच हजार घनमिटरसम्मका लागि १० दिन, पाँच हजारदेखि १० हजार घनमिटरसम्मका लागि १५ दिन र १० हजारदेखि माथिको परिमाणको घाटगद्दीका लागि २० दिनको समयावधि तोकिएको छ । प्रदेशको उद्योग, पर्यटन, वन तथा वातावरण मन्त्रालयले साउन १ बाट लागू हुने गरी निर्माण सामग्री ऊत्खनन, संकलन, क्रसिङ र बित्रीवितरण तथा क्रसर उद्योग व्यवस्थित बनाउन कार्यविधि बनाएको छ । त्यसमा पनि आईई प्रतिवेदनमा उल्लेख भएबमोजिमका औजार मात्र प्रयोग गर्न भनिएको छ । स्थानीय तहको आईई प्रतिवेदनमा पनि आपतकालीन अवस्थामा अनुगमन तथा मूल्यांकन समितिको सिफारिसमा मात्र मेसिन प्रयोग गर्न सकिने उल्लेख छ । जिससले नदीजन्य पदार्थ अभावमा विकासका काम अलपत्र परेको, वर्षामा सामग्री संकलन र भण्डारण गर्न समस्या हुने तथा छोटो समयमा ठूलो परिमाणमा उत्खनन गर्नुपर्ने भएकाले मेसिन प्रयोग गर्न दिइएको जनाएको छ । चेनवाला एस्काभेटर प्रयोग भएको पाए कारबाही गर्छौं, जिसस प्रमुख गुरुङले भने, हामीले तोकेको समयावधिपछि मेसिन प्रयोग नगर्न पत्रमै भनेका छौँ । उनका अनुसार स्थानीय तहलाई ठेक्का लागेका प्रत्येक घाटबाट उत्खनन गरिएको र गर्न बाँकी परिमाणको यकिन विवरण तयार पारी जिससमा पठाउन भनिएको छ । प्राविधिकमार्फत तोकिएको परिमाणमा उत्खनन पूरा भएपछि घाट बन्द गर्न अनुरोध गरिएको छ, उनले भने ।"
सञ्जेललाई अख्तियारको पत्र,"काठमाडौं (कास) अख्तियार दुरुपयोग अनुसन्धान आयोगले श्रम कार्यालय विराटनगरका प्रमुख उपसचिव प्रेम सञ्जेलमाथि छानबिन अघि बढाएको छ । अनियमितताविरुद्ध कडा रूपमा प्रस्तुत हुँदै आएका सञ्जेलले भ्रष्टाचार गरेको आशंका गर्दै अख्तियारले तीन दिनभित्र उपस्थित हुन मंगलबार पत्र काटेको छ । निर्वाचन कार्यालय विराटनगरको प्रमुख हुँदा सञ्जेलले निर्वाचन आयोगको निर्णय र नियमविपरीत आफू कार्यालयमा हाजिर नभए पनि फागुन १७ देखि चैत २३ सम्म प्रोत्साहन भत्ता, खाना र खाजा भत्ता लिएकाले छानबिनका लागि बोलाइएको अख्तियारको पत्रमा उल्लेख छ ।"
उत्तरगंगा ८२८ मेगावाट,"पानी कालीगण्डकीमा खसालिनेउत्तरगंगा आयोजनाबाट विद्युत् उत्पादन भएपछि पानी कर्णालीतिर छाड्ने कि कालीगण्डकीतर्फ भन्ने विवादसमेत समाधान भएको छ । सत्तारूढ नेकपाका नेताहरूबीच उत्तरगंगाको पानी कर्णाली र कालीगण्डकी कता छाड्ने भन्ने विवाद थियो । पूर्वऊर्जामन्त्री जनार्दन शर्मासहितका नेकपाका कर्णाली प्रदेशका नेताहरू विद्युत् उत्पादनपछि निक्लिएको पानी कर्णालीतर्फ नै फर्काउनुपर्ने अडानमा थिए भने नेकपाका महासचिव विष्णु पौडेलललगायतका नेता उत्तरगंगाको पानी कालीगण्डकीतर्फ नै छाड्नुपर्ने अडानमा थिए ।ऊर्जामन्त्री वर्षमान पुनको पहलमा नेकपाका नेताहरूबीच उत्तरगंगाबाट विद्युत् निकालेपछि पानी कालीगण्डकीको सहायक नदी निसी खोलामा खसाल्ने सहमति बनेको छ । सहमतिसँगै कम्पनीले कालीगण्डकीतर्फ पानी खसाल्ने गरी उत्तरगंगा आयोजना अघि बढाउने बाटो खुलेको छ । उत्तरगंगा पावर कम्पनीले परामर्शदाता छनोटका लागि आहान गरेको आशयपत्रमा कालीगण्डकीतर्फको निसी खोलामा पानी खसाल्ने गरी आयोजनाको डीपीआर तयार गर्ने उल्लेख छ । उत्तरगंगा भेरी कर्णालीको सहायक नदी हो । ऊर्जा मन्त्रालयले भेरी कर्णालीमा १२८ मेगावाटको डाँडागाउँखलंगा, ४४० मेगावाटको भेरी१ चिनियाँ कम्पनी गेजुवालाई र ३०० मेगावाटको भेरी४ आयोजनाको भेरी इनर्जीलाई सम्भाव्यता अध्ययनको लाइसेन्स दिएको छ । कालीगण्डकीमा पानी खसाल्ने गरी उत्तरगंगा आयोजना बनेपछि भेरी कर्णालीको पानीमा परिमाण र त्यहाँ बन्ने आयोजनाको विद्युत् उत्पादन क्षमतासमेत घट्नेछ ।कति घट्छ भन्ने यकिन थप अध्ययनपछि मात्र हुने कम्पनी स्रोतले दिएको छ । उत्तरगंगाको पानी कालीगण्डकीमा थपिएपछि निर्माण भइसकेका र हुने क्रममा रहेका कालीगण्डकीतर्फका आयोजनाको विद्युत् उत्पादन क्षमता भने बढ्ने भएको छ ।उत्तरगंगा आयोजना काठमाडौंबाट ३ सय ९८ किमि दूरीमा पर्छ । सम्भाव्यता अध्ययन प्रतिवेदनअनुसार उत्तरगंगा आयोजनाको बाँध बाग्लुङको गावागाउँमा बनाइनेछ । पावरहाउस१ हिलेचौर र पावरहाउस२ सम्जाखर्कमा बनाउने प्रस्ताव गरिएको छ । आयोजना बनाउन मध्य पहाडी लोकमार्गबाट ४८ किलोमिटर नयाँ सडक बनाउनुपर्ने र २७ किलोमिटर खण्ड स्तरोन्नति गर्नुपर्नेसमेत अध्ययन प्रतिवेदनमा छ । कम्पनीले आयोजनाको वातावरणीय प्रभाव मूल्यांकन (ईआईए) प्रतिवेदन तयार गरी स्वीकृतिका लागि वन तथा वातावरण मन्त्रालयमा पेस गरिसकेको छ ।"
संक्रमणकालीन न्यायिक प्रक्रिया त्रुटिपूर्ण,"काठमाडौं (कास) राष्ट्रसंघका स्पेसल र्यापोर्टर (विशेष दूत) हरूले सरकारलाई पत्र लेख्दै नेपालको संक्रमणकालीन न्यायिक प्रक्रिया त्रुटिपूर्ण भएको औंल्याएका छन् । राष्ट्रसंघको मानव अधिकारअन्तर्गत विभिन्न विषयगत समितिका ५ जना विशेष दूतले संयुक्त पत्र लेखेका हुन् । गत साता जेनेभास्थित नेपालको राष्ट्रसंघीय स्थायी नियोगमा परराष्ट्रमन्त्री प्रदीप ज्ञवालीका नाममा बुझाइएको पक्रमा संत्रमणकालीन न्याय अन्तर्राष्ट्रिय सिद्धान्तका आधारमा पीडितलाई मान्य हुने गरी अघि बढाउन अपिल गरिएको छ । सत्यनिरूपण तथा मेलमिलाप आयोग र बेपत्ता फारिएका व्यक्तिहरूको छानबिन आयोगका आयुत्तको नियुक्तिमा भएको सुरुवाती प्रक्रिया नै त्रुटिपूर्ण भएको भन्दै बलपूर्वक बेपत्ता पारिएकाहरूको कार्यसमितिका प्रमुख विशेष दूत बर्नाड डुहाइम, गैरन्यायिक हत्यासम्बन्धी विशेष दूत अग्नेस कालामार्ड, यातना तथा अन्य क्रूर, अमानवीय वा अपमानजनक व्यवहार वा दण्डसम्बन्धी विशेष दूत निल्स मेल्जर र सत्य, न्याय, परिपूरण र फेरि नदोहोरिने प्रतिबद्धतासम्बन्धी विशेष दूत फावियल साल्भिवली र महिलाविरुद्धको हिंसा, यसका कारण र परिणामसम्बन्धी विषयका विशेष दूत दुब्राव्का साइमोनोभिकले उक्त पत्र लेखेका हुन् । दुवै आयोग गठन भएको चार वर्ष पुगिसक्दा पनि पीडितले कुनै न्याय नपाएको पृष्ठभूमिमा सरकारले सुरु गरेको यी दुई संक्रमणकालीन न्यायिक संयन्त्रको पुनर्गठन पारदर्शी नभएकामा उनीहरूले सरकारको ध्यानाकर्षण गराएका छन् । चैत मसान्तदेखि पदाधिकारीविहीन भएका दुवै आयोगमा अध्यक्षसहित पाँचफाँच आयुक्त नियुत्तिका लागि पूर्वप्रधानन्यायाधीश ओमप्रकाश मिश्र संयोजकत्वको सिफारिस समितिको गठनप्रति पत्रमा प्रश्न उठाइएको छ । समिति गठनमा पारदर्शिता नअपनाइएको र यसका सदस्यहरू दलीय स्वार्थका कारण स्वतन्त्र हैसियतका नझएकाले आयुक्त नियुत्तिमा प्रत्यक्ष असर देखिने भन्दै आफूहरूले यसबारे चासो राख्नुपरेको विशेष दूतले उल्लेख गरेका छन् । सरकारले सत्यनिरूपण तथा मेलमिलाप ऐन २०७१ संशोधनमा चासो नदेखाएकामा पनि उनीहरूले चासो प्रकट गरेका छन् । सर्वोच्च अदालतले चार वर्षअघि नै सरकारका नाममा आदेश जारी गर्दै अन्तर्राष्ट्रिय मानव अधिकार कानुनको सिद्धान्तविपरीत नहुने गरी ऐन संशोधन गर्न भनेको थियो । यसअनुसार हत्या, अपहरण, बलात्कार, यातनालगायत गम्भीर मानव अधिकार उल्लंघनका घटनामा संलग्न दोषीलाई कुनै हालतमा पनि आममाफी दिन नपाइने प्रावधान ऐनमा राख्नुपर्नेछ ।"
'कुर्सीमा बस्नयोग्य मान्छे मात्र पठाउनुस्',"'अरू योग्यता पनि पुग्दैन'संविधानको धारा १२९ मा १५ वर्ष निरन्तर न्याय वा कानुन क्षेत्रमा काम गरी ख्याति कमाएको, न्यायसेवाको राजपत्रांकित प्रथम (सहसचिव) वा त्यसभन्दा माथिल्लो पदमा १२ वर्ष काम गरेको व्यक्ति सर्वोच्चका लागि योग्य हुने व्यवस्था छ । यी दुवै योग्यता शर्माका हकमा पूरा हुँदैन । उजुरीमा कुनै पनि दृष्टिकोणले शर्माको योग्यता नपुग्ने उल्लेख छ । तत्कालीन पुनरावेदन अदालतमा तोकिएको अवधि नपुगेको व्यक्तिलाई संविधानले सर्वोच्चको न्यायाधीशमा योग्य नमानेको दाबी गरिएको छ । आफ्नो नियुक्ति स्वीकार गरेको र अतिरित्त न्यायाधीश बनेर काम गरेकाले शर्मा पुनरावेदन अदालतको अतिरिक्त न्यायाधीशका लागि मात्रै योग्य रहेको दाबी उजुरीमा छ । उनी पदमै निरन्तर काम गरेको भए अहिले पनि सर्वोच्चका लागि योग्य नहुने दाबीसमेत थापा र राजवंशीले गरेका छन् ।"
प्रमुख निर्वाचन आयुक्तमा थपलिया अनुमोदित,"प्रधानमन्त्रीसँग छलफल गर्ने निर्णयकाठमाडौं (रासस) समितिले संवैधानिक परिषद्बाट भएका सिफारिसका सम्बन्धमा प्रधानमन्त्रीसँग छलफल गर्ने निर्णय गरेको छ । संवैधानिक निकायका पदाधिकारी नियुक्तिका लागि भएका सिफारिस परिपक्वता, योग्यता र निष्ठाका आधारमा भएको नपाइएकाले प्रधानमन्त्रीसँग छलफल गर्ने निर्णय भएको समिति सभापति लक्ष्मणलाल कर्णले बताए । समितिले संवैधानिक आयोगका पदाधिकारी नियुक्ति र पदपूर्तिसम्बन्धी व्यवस्था कार्यान्वयन गर्न पनि परिषद्को ध्यानाकर्षण गराउने निर्णय गरेको छ । आगामी दिनमा आयोगमा रिक्त पदमा संवैधानिक व्यवस्थाअनुसार पदपूर्ति गर्ने विषय पालना होस्, बुधबार समिति बैठकपछि सभापति कर्णले भने ।"
विभागमा पनि साठीचालीस,"काठमाडौं (कास) कांग्रेसले केन्द्रीय कार्यसम्पादन समितिपछि विभागसमेत साठी र चालिस प्रतिशतको भागबन्डाका आधारमा गठन गर्ने तयारी गरेको छ ।सभापति शेरबहादुर देउवाले आन्तरिक शक्ति सन्तुलन मिलाउन २८ मध्ये वरिष्ठ नेता रामचन्द्र पौडेल पक्षलाई ११ वटा विभाग दिने प्रस्ताव गरेका छन् । पौडेल पक्षसँग सहमति जुटाउन देउवाले उपसभापति विमलेन्द्र निधिलाई जिम्मा दिएका छन् । पार्टीभित्र तेस्रो समूहको नेतृत्व गरेका पूर्वमहामन्त्री कृष्णप्रसाद सिटौलालाई भने आफ्नो हिस्साबाटै समेट्ने देउवाको तयारी छ । केन्द्रीय कार्यसम्पादन समितिमा ६०४० भागबन्डा भएपछि सिटौलालाई कसले समेट्ने भन्ने विवाद थियो ।दुवै पक्षले एकअर्कालाई देखाएपछि देउवा र पौडेल दुवैसँग सिटौला असन्तुष्ट छन् । उनको असन्तुष्टिपछि देउवाले केन्द्रीय कार्यसम्पादन समितिमा आफ्नै कोटाबाट समेट्ने जनाएका थिए । केन्द्रीय कार्यसम्पादन समिति र विभागसँगै गठन गर्ने तयारी भइरहेको छ, देउवानिकट एक केन्द्रीय सदस्यले भने, पौडेल पक्षसँग सहमति जुट्नासाथ विभाग गठन हुन्छ । महत्त्वपूर्ण विभागको बाँडफाँटमा भने सहमति भएको छैन । विधानमा संगठन, अन्तर्राष्ट्रिय सम्बन्ध, संवैधानिक कानुन तथा संसदीय मामिला, संघीय मामिला तथा स्थानीय तह, सूचना सञ्चार तथा प्रचार, पेसागत तथा बुद्धिजीवी, भाषा, साहित्य, कला तथा संस्कृति, शिक्षा विज्ञान तथा प्रविधि विभाग छन् ।त्यस्तै गैरसरकारी संस्था तथा सामाजिक सेवा, अनुगमन, मूल्यांकन तथा अभिलेख, उद्योग तथा वाणिज्य, पर्यटन, कृषि तथा भूमिसुधार, युवा तथा खेलकुद, प्राकृतिक स्रोत, जल तथा ऊर्जा, शान्ति, सुरक्षा तथा प्रशासन, श्रमिक तथा ट्रेड युनियन, जनसम्पर्क समन्वय, वैदेशिक रोजगार तथा आप्रवासन, द्वन्द्व व्यवस्थापन तथा मेलमिलाप, स्वास्थ्य, वन, वातावरण तथा विपद् व्यवस्थापनलगायत छन् ।"
प्रयोगविहीन स्वास्थ्य उपकरण,"(काठमाडौं)  सरकारी अस्पतालका नयाँ उपकरण प्रयोगबिनै थन्किएका छन् । पुरानो उपकरणका भरमा चलेका सरकारी अस्पतलमा करोडौं मूल्य पर्ने नयाँ उपकरण प्रयोगविहीन बनेका छन् । हालै प्रकाशित महालेखा परीक्षकको प्रतिवेदनमा देशभरका १२ अस्पतालमा यस्ता उपकरण थन्किएको उल्लेख छ । राजधानीको वीर अस्पताल, टेकुस्थित सरुवारोग अस्पताल, भक्तपुर अस्पताल, सहिद धर्मभक्त प्रत्यारोपण केन्द्र र देशका अन्य जिल्लास्तरीय, अञ्चल, क्षेत्रीय, उपक्षेत्रीय र प्रतिष्ठानमा यस्ता उपकरण थन्किएका छन् । महँगो लगानीमा भित्रिएका यस्ता उपकरण प्रयोगमा नआउँदा यसले स्वास्थ्य सेवा प्रवाहमा असर पुर्याएको छ ।वीर अस्पतालमा क्यान्सर रोगको उपचारका लागि भित्रिएको अत्याधुनिक टोमोथेरापी उपकरण प्रयोगमा छैन । यस ४७ करोड ९० लाख रुपैयाँमा खरिद गरिएको उपकरण प्रयोगमा आउन नसक्दा बिरामी अन्य अस्पतालमा रिफर भएर उपचार लिन बाध्य छन् । वार्षिक १५ देखि २० हजार क्यान्सर बिरामी आउने वीर अस्पतालमा बिरामी रेडियोथेरापी लिनबाट वञ्चित भइरहेका छन् । उपकरण चलाउने दक्ष जनशक्ति अभावका कारण अस्पतालमा महँगो उपकरण थन्किएका छन् । एक वर्षदेखि आईसीयू कक्षमा प्रयोग हुने भेन्टिलेटर सञ्चालनमा छैन । अस्पतालका निर्देशक डा केदार सेञ्चुरी थन्किएको उपकरणबारे आफूलाई जानकारी नभएको बताउँछन् । उनी भन्छन्, म भर्खरै नेतृत्वमा आएको छु । यसबारे बुझेर उपकरण सक्दो चाँडो सञ्चालनमा ल्याउन पहल गर्छु । भक्तपुर अस्पतालको जेनेरेटर अस्पताल परिसरमा अलपत्र छ । दुई वर्ष पहिले दस हजार तिरेर खरिद गरिएको यो उपकरण प्रयोगमा आउन सकेको छैन । अस्पतालकी मेडिकल सुपरिडेन्टेड यो उपकरण मर्मत गर्दा पनि नभएपछि चलाउन नसकिएको बताउँछिन् । उनी भन्छिन्, सामान नयाँ हुँदै बिग्रियो, बनाउन खोज्दा बनेन । अर्को नयाँ किनेर काम चलाइरहेका छौं । कीर्तिपुरस्थित राष्ट्रिय आयुर्वेद अनुसन्धान तथा तालिम केन्द्रमा पनि एक्सरे र अल्ट्रासाउन्ड उपकरण उपयोगमा छैन । चीन सरकारको सहयोगमा भित्रिएको यो उपकरण प्रयोगमा नआउँदा बिरामीले बाहिरबाट सेवा लिनुपर्ने अवस्था छ । भक्तपुरस्थित सहिद धर्मभक्त प्रत्यारोपण केन्द्रमा बिजुलीको ट्रान्सफर्मर प्रयोगमा छैन । ठाउँ अभावका कारण ट्रान्सफर्मर चलाउन नसकिएको केन्द्रका निर्देशक डा पुकारचन्द्र श्रेष्ठ बताउँछन् । उनी भन्छन्, ठूलो ट्रान्सफर्मर राख्ने ठाउँ नहुँदा सानो उपकरणले काम चलाएका छौं । ठाउँ साँघुरो भएकै कारण अन्य सेवा पनि प्रभावित भइरहेको छ । महाराजगन्जस्थित कान्ति बाल अस्पतालमा ४ करोड ५४ लाख रुपैयाँको सीटी स्क्यान मेसिन बिग्रिरहन्छ भने डिजिटल एक्सरे प्रयोगमा छैन । यो उपकरण पटकपटक बिग्रने समस्याका कारण मासिक करिब २ हजार बिरामी बाहिर रिफर भएर उपचार लिन्छन् । अस्पतालका प्रशासकीय अधिकृत गंगाराम गिरीका अनुसार उपकरण पुरानो भएकाले कहिलेकाहीँ सेवा ठप्प हुनेगरी बिग्रिन्छ ।पाटन स्वास्थ्य विज्ञान प्रतिष्ठानमा २ वटा हेमोडाइलासिस उपकरण भण्डारमा थन्किएका छन् । फोहोर प्रशोधनका लागि चाहिने अटोक्लेभ मेसिन गुणस्तरहीन भएको भन्दै अस्पतालले थन्काएको छ । अस्पतालका निर्देशक डा विष्णुप्रसाद शर्माका अनुसार थन्किएका उपकरण वैकल्पिक प्रयोगका लागि हुन् । उनी भन्छन्, चलेका उपकरण बिग्रिँदा सेवा प्रभावित नहोस् भनेर २ वटा हेमोडायलासिस प्रयोग नगरी राखेको हो । अटोक्लेभ मेसिनको पनि विकल्प छ । प्रतिवेदनअनुसार पोखरा स्वास्थ्य विज्ञान प्रतिष्ठानमा एक वर्षदेखि सीटी स्क्यान उपकरण बिग्रिएको छ । उपकरण अभावका कारण बिरामी अन्यत्र रिफर हुने गरेका छन् । यो अस्पतालमा १ लाख ६२ हजारमा खरिद गरिएको एमआरआई उपकरण पनि प्रयोगमा छैन । धौलागिरी अञ्चल अस्पतालमा २ वटा हेमोडाइलोसिस मेसिन थन्किएका छन् । यस्तै, ३६ लाख ९७ हजार मूल्यका हेमोडाइलेसिस मेसिन सञ्चालनमा छैनन् ।"
२ करोडको पीसीआर मेसिन थन्कियो,"(काठमाडौं)  शुक्रराज ट्रपिकल तथा सरुवा रोग अस्पतालमा २ करोडभन्दा बढी मूल्य पर्ने रियल टाइम पोलिमर चेन रियाक्सन (पीसीआर) मेसिन १६ महिनादेखि थन्किएको छ । विदेशी दाताले टेकु अस्पताललाई दिएको यो मेसिनको वैज्ञानिक अनुसन्धानसँगै मेडिकल डायग्नोसिसमा विशेष भूमिका हुन्छ । यो मेसिन सरुवा रोग अस्पतालमा हुनैपर्ने हो, धेरै समयको कुराइ, प्रयासपछि ग्लोबल फन्डअन्तर्गत मेसिन आए पनि थन्किएको छ, टेकु अस्पतालका एक चिकित्सकले भने, शतप्रतिशत रोग किटान र निदान गर्न पीसीआरले धेरै सघाउँछ ।डेग, जिका, चिकनगुनियालगायत रोग पहिचान गर्ने किटमा धेरैपटक फल्स पोजेटिभ देखाउँदा पीसीआरको सहायताले किटान गर्ने गरिन्छ । प्रयोगशाला भवनमा थन्किएर रहेको यो मेसिनलाई प्रयोगमा ल्याउन सम्बद्ध निकायलाई आग्रह गरिए पनि बेवास्ता भएको अस्पतालका चिकित्सकले बताए । अत्यधिक विश्वसनीयतासहित रोग पहिचान गर्न विदेशी दाताले पीसीआर दिएका हुन् तर यसको फाइदा उठाउन सकेका छैनौं, एक कर्मचारीले भने, मेसिन सञ्चालन नगर्ने प्रक्रियामा मन्त्रालय बढी दोषी छ ।यो मेसिनबाट परीक्षण संसारमै सबैभन्दा उच्च प्रविधि हो । र्यापिड, एलाइजा किटहरूमा कहिलेकहिले फल्स पोजिटिभ आउन सक्छ, टेकु अस्पतालका एक अर्का चिकित्सकले भने, पीसीआरले भाइरसको लोड पनि हेर्न सक्छ । इन्फ्लुएन्जा पत्ता लगाएर रिपोर्ट दिन्छ । शतप्रतिशत निश्चित हुन यसको उपयोग गर्ने हो । टेकु अस्पतालका निर्देशक डा वासुदेव पाण्डेले पीसीआरका लागि प्रयोगशालामा चाहिने फ्रिजर, टेबल, कुर्सी, रिएजेन्टहरू नभएको बताए । ग्लोबल फन्डले सपोर्ट गरे पनि हामीले अझै यसको महत्त्व बुझेका छैनौं, उनले भने । पीसीआर सञ्चालनका लागि केही कर्मचारी आवश्यक रहेको र यसबारे स्वास्थ्य मन्त्रालयलाई आग्रह गरेको उनले दाबी गरे । विशेषज्ञहरूका अनुसार पीसीआर डीएनए प्रवर्द्धन प्रविधि हो । यसको माध्यमले कुनै जिनको डीएनएको लाखौं प्रति केही समयमै संश्लेषित गरिन्छ ।"
संघीय कानुन बाझिने गरी ऐन,"सचेतकको सुविधा खोसियोप्रदेश ३ सरकारले ऐनमा व्यवस्था भएको सचेतकको सुविधा संशोधनमार्फत खोसेको छ । सुविधामा एकरुपता ल्याउन भन्दै संशोधन दर्ता गराएको सरकारले यसअघि पारित यातायात, इन्धन, चालकलगायत सुविधा खोसेको हो । प्रदेश राजपत्रमा प्रकाशित भइसके पनि सत्ता पक्ष र प्रतिपक्षका सचेतकले सुविधा अझै पाएका थिएनन् । यसअघि पारित विधेयकमा गाडी सुविधा नहुने पदाधिकारीलाई इन्धनबापत् मासिक पारिश्रमिक बराबरको रकम दिने उल्लेख छ ।अब सभामुख, उपसभामुख, विपक्षी दलको नेता, सत्ता पक्षको मुख्य सचेतक, विपक्षी दलको प्रमुख सचेतक र समिति सभापति गरी १० जनालाई सवारीसाधन, इन्धन, मोविल र सवारी चालकको सुविधा हुनेछ । ऐन र नियमावलीमा भएका सुविधा प्रदेश सरकारले संशोधनमार्फत कटौती गरेको र पदाधिकारीबीचमा नै असमान व्यवहार गरेको भन्दै प्रतिपक्षी कांग्रेस सांसदले विधेयकमा संशोधन हालेका थिए । प्रदेश सरकारले पदाधिकारीमध्ये विपक्षीतर्फका प्रमुख सचेतक र सचेतकलाई मात्रै गाडी सुविधा नहुने भन्दै संशोधन दर्ता गराएको थियो ।"
ट्रकको ठक्करले मृत्यु,भक्तपुर (कास) भक्तपुर नगरपालिका९ च्याम्हासिंह स्थित ट्रकको ठक्करबाट पैदल यात्रुको मृत्यु भएको छ । प्रहरीका अनुसार मंगलबार साँझ च्याम्हासिंहबाट ब्रह्मायणीतर्फ गइरहेको बा५ख ३८३९ नम्बरको निसान ट्रकले ठक्कर दिँदा रामेछाप सुनपातीका ३५ वर्षीय चन्द्रबहादुर मोक्तानको मृत्यु भएको छ । ठक्करबाट सख्त घाइते मोक्तानको उपचारको क्रममा मध्यपुर अस्पताल थिमिमा मृत्यु भएको भक्तपुर प्रहरी प्रवक्ता डीएसपी रेवतीरमण पोखरेलले बताए । ट्रक र ट्रक चालक सिन्धुपाल्चोक सुनकोसी गाउँपालिका२ घर भई भक्तपुर नगरपालिका१० कमलविनायक बस्ने ३१ वर्षीय राजु नेपालीलाई नियन्त्रणमा लिई कारबाही थालिएको उनले बताए ।
हावाले छाना उडायो,"चितवन (कास) चितवनको पहाडी क्षेत्रमा बुधबारको हावाहुरीले चेपाङ गाउँमा घरका उडाएको छ । राप्ती नगरपालिका १३ स्थित स्यामराङ, वासवाङ र गुम्दीमा घरका छाना उडाएको स्थानीयले बताए । नगरपालिका प्रमुख प्रभा बरालका अनुसार क्षतिको विवरण संकलन गर्न स्थानीय जनप्रतिनिधिलाई खटाइएको छ । कुनै मानवीय क्षति नभएको तर घरका छाना सबैजसो उडाएको गुनासा आएका छन् । म गाउँ बाहिर गएको थिएँ । घटना सुनेर फर्कदै छु, राप्ती १३ का अध्यक्ष सूर्यबहादुर चेपाङ भन्छन्, ठाउँठाउँमा पहिरो गएका कारण गाडी चल्न सम्भव नभएकाले पुग्न भ्याएको छैन । मलाई साथीहरूले टिपाएको विवरणअनुसार ५० घरमा क्षति पुगेको छ । साँझसम्म क्षतिको संख्या अरू बढ्न सक्ने उनले बताए ।"
विश्व सम्पदा जोड्ने गुरुयोजना,"काठमाडौं (कास) काठमाडौं महानगरपालिकाले विश्व सम्पदा सूचीमा रहेका स्वयम्भू र हनुमानढोका दरबार क्षेत्रलाई पदयात्राले जोड्न गुरुयोजना तयार पारेको छ । सम्पदाको प्रवर्द्धन गर्दै आन्तरिक तथा बाह्य पर्यटन प्रवर्द्धन गर्न र स्थानीयको आर्थिक विकासमा टेवा पुर्याउने उद्देश्यले गुरुयोजना तयार पारेको काठमाडौं महानगरपालिका ईश्वरमान डंगोलले बताए । उनले बिहीबार विश्व सम्पदा दिवसको अवसर पारी स्वयम्भूको भुइँखेलदेखि हनुमानढोका दरबारसम्म र्यालीको आयोजना गरेर गुरुयोजना सार्वजनिक गर्ने बताए । पदयात्राले सम्पदाको मूल्यमान्यताबारे जनमानसमा चेतना अभिवृद्धि गर्ने काठमाडौं महानरपालिकाले विश्वास लिएको छ । दुई सम्पदाबीचको दूरी २ हजार २ सय मिटर छ । यसभित्र हनुमानढोका दरबार, स्वयम्भूनाथ मन्दिरसहित विभिन्न कालखण्डमा निर्माण भएका मठमन्दिर, बहाः बही, ढुंगेधारा, पाटी, सत्तलजस्ता करिब २० सम्पदा स्थलको अवलोकन गर्न सकिनेछ । यहाँका मूर्त एवं अमूर्त सम्पदाहरूको पहिचान गर्दै ती सम्पदा चिनाउने विभिन्न संकेत चिह््नहरू राख्ने र त्यस पदयात्रा क्षेत्रमा रहेका घरलाई परम्परागत स्वरूप र शैलीमा निर्माण गर्ने योजना पनि समेटिएको डंगोलले बताए । यहाँको सम्पदाबारे ज्ञान एवं जानकारी दिन आर्ट ग्यालरी, पुस्तकालय र पर्यटन सूचना केन्द्र स्थापना गर्ने कार्यक्रम पनि रहेको महानगरपालिकाले जनाएको छ ।"
सगुन जात्रा मनाइयो,"भक्तपुर (कास) बिस्केट जात्राको आठौं दिन बुधबार भक्तपुरमा स्थानीयले द्यो स्वगं बिएगु पूजा (सगुन जात्रा) मनाए । बिहानैदेखि भक्तपुरका धिमे बाजा, बाँसुरी बाजा र भजन खलःहरूले नगरका शक्तिपीठ तथा देवीदेवताको परिक्रमा गरी सगुन जात्रा मनाएका हुन् । जात्रामा स्थानीय महिला, पुरुष परम्परागत नेवारी पोसाक हाकु, पटासी र दौरा सुरुवालमा सजिएका थिए । देवीदेवतालाई सगुन पूजा गर्न आआफ्ना द्यो छें (देवघर) बाट निकाली चोक तथा डबलीमा राख्ने गरिन्छ । सहभागीले देवीदेवतालाई परिकार चढाउने प्रचलन छ । प्राचीनकालदेखि नै सञ्चालन हुँदै आएको बिस्केट जात्रामा विघ्नबाधा वा केही भूलचुक भए माफ पाउ भन्ने उद्देश्यले द्यो स्वगं बीएगु पूजा गर्ने स्थानीय रामदेवी चवाल बताउँछिन् ।"
शौचालय भवन हस्तान्तरण,"ललितपुर (कास) दक्षिण ललितपुरको देवीडाँडास्थित सेनाको भैरव गणले गोदावरी नगरपालिका७ देवीचौरस्थित भीमसेन आदर्श माध्यमिक विद्यालयमा एककोठे अपांगमैत्रीसहित तीनकोठे शौचालय भवन निर्माण गरेको छ । नवनिर्मित भवन सोमबार गणका प्रमुख सेनानी रणबहादुर खडकाले विद्यालय व्यवस्थापन समितिलाई हस्तान्तरण गरे । विद्यालयमा अध्ययनरत ३ सय विद्यार्थी लाभान्वित भएको खडकाले बताए । समाजका जनहित कार्यमा प्रत्यक्ष संलग्न भई नागरिक र सैनिकबीचको सम्बन्ध सुमधुर बनाउन शौचालय भवन निर्माण गरिदिएका हौं, उनले भने । यसअघि गणले वाग्मती गाउँपालिकास्थित सातकन्या प्रावि, सातकन्या र कोन्ज्योसोम गाउँपालिकाको वनस्पति प्रावि चौघरेमा बालमैत्री शौचालय निर्माण गरी हस्तान्तरण गरिसकेको थियो ।"
चिया मजदुरको ज्याला,"न्यूनतम ज्याला वृद्धि र सामाजिक सुरक्षा ऐन लागू गर्न उद्योगीहरूले आनाकानी गरेपछि पूर्वका चिया मजदुरहरू दुई सातादेखि आन्दोलित छन् । चियाको उत्तम गुणस्तर मानिने पहिलो पत्ती टिप्ने बेलामै उनीहरूले काम ठप्प पारेका हुन् । झापाका धेरै बगानका हरियो पत्ती छिप्पिएर पहेँलिन थालिसके । करोडौं मूल्य खेर गइसक्यो । गत साउन ३१ गते राजपत्रमा प्रकाशित नयाँ तलबमान लागू हुनुपर्ने उनीहरूको माग छ । यसलाई उद्योगीहरूले सरकारसित आफ्ना अन्य माग पूरा गराउने सर्त बनाउन खोज्दा ३५ हजार कामदार मारमा परेका हुन् । यसै पनि सरकारले चिया बगानका कामदारको पारिश्रमिक अरू उद्योग प्रतिष्ठानभन्दा २५५३ प्रतिशत कम निर्धारण गरेको छ । चिया बगानका श्रमिकको महँगी भत्तासहित मासिक तलब १० हजार ७ सय ८१ रुपैयाँ तोकिएको छ भने उद्योग प्रतिष्ठानमा कार्यरत श्रमिकको १३ हजार ४ सय ५० रुपैयाँ । दोहोरो मापदण्डको विभेद भोगेका चिया मजदुरहरूले तोकिएकै सुविधा पनि पाएका छैनन् । जीवनभर बगानमा काम गरेर रित्तै हात निस्कनुपर्ने अवस्थाका मजदुरहरू अन्य क्षेत्रमा जस्तै समान तलब तथा सेवासुविधा चाहन्छन् । सञ्चय कोषको रकम बैंकमा दाखिला गरिनुपर्ने, निःशुल्क शिक्षास्वास्थ्य सुविधा, उपयुक्त बासस्थान र सहुलियत दरमा दैनिक उपभोग्य वस्तुको व्यवस्था हुनुपर्ने । यो न्यूनतम पारिश्रमिक चिया उद्योगीकै सहमतिमै निर्धारण गरिएको हो । श्रमको मूल्य बढ्दा भारतीय चियासँग प्रतिस्पर्धा गर्न नसकिने उद्योगीहरूको बहाना नयाँ होइन । सरकारले ६७ वटा चिया बगानलाई हदबन्दी छुटको सुविधा दिएको छ । चिया प्याकिङ गर्ने मेसिनमा एक प्रतिशत मात्रै भन्सार शुल्क लिन्छ । सवारीसाधनमा ५० प्रतिशत भन्सार छुट दिन्छ । प्रशोधित चियाको कुल निर्यात मूल्यमा पाँच प्रतिशत नगद अनुदान दिन्छ । चिया उद्योग विकासका लागि बेलाबेला बनेका समितिको सुझावका आधारमा सरकारले सेवा तथा सुविधा तोकेको हो । पछिल्लो पटक श्रम, रोजगार तथा सामाजिक सुरक्षा मन्त्रालयका सचिव महेशप्रसाद दाहाल संयोजकत्वमा गठित चिया क्षेत्र अध्ययन उच्चस्तरीय कार्यदल ले चिया बगान तथा कारखानामा काम गर्ने श्रमिकको व्यवसायजन्य स्वास्थ्य तथा सुरक्षाको प्रत्याभूति गराउनुपर्ने सुझाव सरकारलाई दिएको छ ।चिया बगानको काम वैज्ञानिक ढंगले निर्धारण गर्न, चिया श्रमिकलाई सामूहिक बिमाको परिधिभित्र समेट्न सुझाइएको उक्त प्रतिवेदनमा मजदुरहरूलाई चिया बगानमा हुने पर्यटकीय गतिविधिमा प्रत्यक्ष आबद्ध गराई बेमौसममा वैकल्पिक आयआर्जनका अवसर उपलब्ध गराउन पनि भनिएको छ । कार्यदलले उद्योगलाई छुट तथा सहुलियत दिनुपर्ने क्षेत्र छुट्याएको छ । कारखाना र बगानलाई प्रविधिमैत्री बनाउन आयात गरिने मेसिन र औजार मूल्यमा निश्चित प्रतिशत अनुदान दिन सरकारलाई सुझाएको छ । भारतलगायत तेस्रो देशमा चिया निकासीमा पाइने ५ प्रतिशत अनुदान बैंकिङ प्रणालीबाट दिन भनेको छ ।कार्यदलका सुझाव कामदारका हितमा मात्र छैनन्, उद्योगी र उद्योग विकासका पक्षमा छन् । तत्कालका लागि भने मजदुरलाई काममा फर्काउनुको विकल्प छैन । यसका लागि आफूहरूको समेत सहमतिमा निर्धारित न्यूनतम तलबमानअनुसारको सुविधा उद्योगीहरूले प्रदान गर्नैपर्छ । त्यसको प्रत्याभूति दिलाएर मजदुरहरूलाई काममा फर्काउनुपर्छ । श्रमिकको ज्यालासित सरकारले दिने अनुदानलाई जोडेर सौदाबाजी गर्नु न्यायोचित हुँदैन । मजदुरलाई बाँच्न पुग्ने ज्याला दिन इन्कार्ने कुनै बहानाबाजी जायज हुँदैन । मजदुरको पेट भरिए मात्र उत्पादकत्व वृद्धि हुन्छ, उद्योगहरू फस्टाउँछन् र उद्योगीहरूको श्रीवृद्धि हुन्छ । उद्योग विकासलाई सघाउन उद्योगीका अन्य समस्या समाधान गर्न सरकारले तदारुकता देखाउनुपर्ने पाटो त छँदै छ । सम्बन्धित सबै पक्षले उद्योग पनि टिक्ने, मजदुर पनि बाँच्ने वातावरण बनाउनुपर्छ ।"
पूर्वाग्रहले भरिएको लेख,"मंगलबार प्रकाशित देह र राजनीति पढियो । परम्परागत समाजले नै स्त्रीद्वेषी समाजको रचना गरेको सरिता तिवारीले उल्लेख गरेकी छन् । महिलालाई जबर्जस्ती राम्री देखिन शरीरका बाह्य अवयव छटनीकटनी गर्न लगाएर नखरा र उत्तेजनाले पुरुषलाई मोहित पार्ने मनोविज्ञान पैदा गरेको भन्नेजस्ता अनर्गल आक्षेप लगाएर तिवारीले आफ्नो मनभित्रका पुरुष विरोधी भावना अभिव्यक्त गरेकी छिन् । पेटिकोट आन्दोलनका क्षणिक अभियन्ता बनेकाहरूले झैं महिला र पुरुष बीचको घनिष्टता तथा सामाजिक सारथीय अभ्यासलाई चुनौती दिने धुनमा उनले आत्मविरोधी शब्द कोर्ने धृष्टता गरेकी छिन् । उनले लेखाइका क्रममा पुरुष वर्गले महिलालाई मनोविज्ञानरूपी दासत्वमुनि सहिद बनाएको भनी उक्तेजित तर्कका त्रिमपाउडरले लेख सिँगारेकी छिन् । तर नत पुरुषहरूको मात्रै वर्ग कायम गर्न मिल्छ, न महिलाहरूको मात्रै संसार कल्पना गर्न सकिन्छ । के नारी देहको जैविक आवश्यकताको वकालत एकपक्षीय मात्रै हो भन्ने अर्थमा सार पुष्टि गर्न खोजेकी हुन् ? पुरुषविहीन कोरा कल्पनाले संसारको गति शून्य हुन्छ कि हुँदैन ? कि समानताभित्र मात्रै सहअस्तित्व खोज्ने राय दिन खोजेकी हुन् ? पुरुष वर्गलाई होच्याउँदै मिठा र मधुर गालीले खुल्लमखुल्ला अपमानित किन गरेकी भनेर पुरुष वर्गले सोध्ने प्रश्नमाथि उनका उत्तर कस्ता होलान् ? फेरि उनलाई सहनशीला सुशीला र बत्तीस लक्षणा भन्ने शब्दसँग घृणा छ भने कर्कशा, दुच्छर, चण्डाल्नी र शूर्पणखा जस्ता विपरीतार्थी शब्दमा तिनको आत्मरतिको आशक्ति हो ? उनले देह राजनीति लेख कान्तिपुरलाई प्रेषित गर्दै गर्दा छेउमा राखिएको उनको हँसिलो शृङ्गारयुक्त तस्बिरको गेटअपले उनका तमाम भनाइलाई गिज्याउँदैन र ? तसर्थ पूर्वाग्रही नभई लेख्य र कथ्य तस्बिरमा चुलिएको भिन्नतालाई उनले कसरी स्वीकार्लिन् भन्नेमात्रै हो । श्यामसुन्दर कुइकेल, हाँडीगाउँ, काठमाडौं"
चर्चामा आउने दाउ,"प्रधानमन्त्री केपी शर्मा ओलीले पुनः आफू चर्चामा आउने खालका केही योजना प्रस्तुत गरेका छन् । नयाँ वर्षको अवसरमा राष्ट्रका नाममा सम्बोधन गर्दै ओलीले वृद्धभत्ता बढाउने, ७० वर्ष माथिका ज्येष्ठ नागरिकको निःशुल्क स्वास्थ्य बिमा गर्ने, सम्पूर्ण नेपालीका माझ बैंक खाता पुर्याउने महत्त्वाकाङ्क्षी योजना प्रस्तुत गरेका छन् । प्रधानमन्त्री ओलीले यसभन्दा पहिले पनि जति यस्ता खाले योजना प्रस्तुत गरे, ती सबैले आम जनतामा सकारात्मक प्रभाव पार्नसकेको देखिँदैन । स्वास्थ्य बिमाकै कुरा गर्ने हो भने यतिबेला बिभिन्न अस्पतालमा बिमा गरिएका बिरामीको उपचारमा सम्बन्धित अस्पतालका चिकित्सक एवं कर्मचारीहरूले लापरबाही गरिरहेको प्रत्यक्ष भोगिएको छ । सरकारको निर्णय एकातिर र सरकारी कर्मचारीको व्यवहार अर्कोतिर हुँदै आइरहेको छ । यात सरकारले आफ्ना कर्मचारीहरूलाई नियन्त्रणमा राख्न सक्नुपर्यो या कर्मचारीसँगको परामर्शमा मात्रै नीति तथा योजना बनाउने काम गर्नुपर्छ । यो त प्रधानमन्त्रीको चर्चामा आउने दाउमात्रै भएन र ?सुजन देवकोटा, पालुङटार४, गोरखा"
आभार प्रकट,"कान्तिपुर दैनिकले आइतबार वीरगन्जका सिख समुदायले आफ्नो महान पर्व वैशाखी मनाएको समाचारलाई महत्त्वसाथ प्रकाशित गरिदिएकोमा सिख समुदाय आभारी छ । यो समुदायले अझसम्म आफ्नो चाडपर्व, रीतिथिति, संस्कृति जोगाएर राख्ने सक्दो प्रयास गरेको छ । वीरगन्ज मात्र नभई राजधानी लगायत मेचीदेखि महाकालीसम्म यो समुदायको उपस्थिति छ । वैशाखी सिख समुदायको सबैभन्दा ठूलो पर्व हो । गुरुनानक जयन्ती र यो पर्वलाई सिख समुदायले बढी महत्त्वसाथ मनाउने चलन छ । ३२० वर्षअघि दसम पिता श्री गुरु गोविन्द सिंहजी महाराजले वैशाखी पर्वकै दिन सिख समुदाय तथा सिख पन्थलाई नयाँ रूप नयाँ नाम खालसा भनी प्रदान गर्नुभएको थियो । यस कारणले यस दिन र पर्वलाई खालसाको जन्मदिन पनि भन्ने गर्छौं । ५ सय ५० वर्षअघि सिख समुदायका प्रथम गुरु श्री गुरुनानक देवजी महाराजले अवतार लिएको र उनले सिख धर्मको प्रचारप्रसार र एक ओंकारको मूलमन्त्र दिनुभएको थियो । त्यसैगरी सिख धर्मका दसम गुरु श्री गुरु गोविन्द सिंहजी महाराजले पनि यसै दिन ३२० वर्षअघि हिन्दु धर्मको रक्षाका लागि पाँच प्यारे बनाएर त्यसै अनुसार हालको सिख पुरुष तथा महिलाहरू देखिने रूप दिनुभएको थियो । भारतमा मुस्लिम शासकहरू तथा औरंगजेवले हिन्दुहरूमाथि गरेको अत्याचार विरुद्ध लड्न सिख समुदायलाई यो नयाँ रूप दिएपछि त्यसै दिनबाट सिख (खालसा) पन्थको जग बसेको हो । आशा छ, यस लोकप्रिय दैनिकले आउँदा दिनमा मुलुकका बिभिन्न जातजाति, समुदाय र बिभिन्न धर्ममा आस्था राख्नेहरूको समाचारलाई महत्त्व दिनेछ ।सरदार जसपाल सिंह, श्रीपुर, वीरगन्ज"
'विलम्ब शुल्कमा ब्याज लाग्दैन',"२०७६ वैशाख २ गते प्रकाशित मेडिकल कलेजमा ठगी, विलम्ब शुल्कमा चर्को व्याज समाचारप्रति काठमाडौं विश्वविद्यालय, स्कुल अफ मेडिकल साइन्सेज, धुलिखेलको ध्यानाकर्षण भएको छ । यस मेडिकल कलेजमा हालसम्म कुनै पनि विद्यार्थीले शुल्कका कारण परीक्षाबाट वञ्चित हुनुपरेको छैन । इन्टर्नसिपमा फेल गराउने भन्ने सवालै रहँदैन । विलम्ब शुल्कमा व्याज उठाउने गरिएको छैन । विद्यार्थीहरूले समयमा शुल्क नतिरेमा विलम्ब शुल्क लाग्ने प्रावधान छ । तर विलम्ब शुल्कमा व्याज वा अन्य कुनै शुल्क लाग्दैन । अहिले विलम्ब शुल्क, बाँकी शुल्कको एक दिनको ००४१ प्रतिशत वा एक महिनाको १२५ प्रतिशत र एक वर्षको १५ प्रतिशतमात्र बुझाए पुग्छ । कान्तिपुरले सत्य समाचार प्रकाशित गरिदिए यसको गरिमा अझै बढ्ने विश्वास गर्न सकिन्छ । डा रमेश माकजु, एसोसियट डिन, सीपी"
महासचिव जग्गा विवादमा,"नेकपा महासचिव पौडेलको नाममा आएको सरकारी जग्गा कसरी र के कारण उनको नाममा आयो ? के सुशासन यही हो ? भ्रष्टाचारीलाई कारबाही गर्छु भन्दै हिँड्ने प्रधानमन्त्री के गर्दैछन् ? विष्णु पौडेलमाथि किन कारबाही बढेन ? के नेता तथा कार्यकर्तालाई जे गरे पनि कानुन लाग्दैन ? पहिलो पटक प्रधानमन्त्री भएको बेला कमाएको इज्जत यस्ता नेतालाई बर्खास्त नगरे रहला र ? प्रधानमन्त्रीले निम्न काममा ध्यान दिनसके राम्रो हुनेछ ।१ ३३ किलो सुन काण्डका दोषीलाई कारबाही२ निर्मला पन्तका बलात्कारी तथा हत्यारालाई कारबाही३ यातायात क्षेक्रमा सिन्डिकेट लागु गर्नेलाई कारबाही ४वाइड बडी विमान खरिदमा घोटला गर्नेलाई कारबाही५ बालुवाटारको सरकारी जग्गा व्यत्तिको नाममा नामसारी गर्नेलाई कारबाही ।प्रकाश पन्थी, मदाने गापा७, गुल्मी"
उपयुक्त विद्यालय चयन,"प्रत्येक वर्ष नयाँ शैक्षिक सत्र सुरु भएसँगै अभिभावक र विद्यार्थी हतास देखिन्छन् । अपेक्षाकृत नतिजा नआएपछि स्कुल परिवर्तन गर्न लालायित देखिन्छन्, अभिभावक । नयाँ विद्यालयमा पनि समस्या दोहोरिइरहने, महँगा स्कुल चहार्दाचहार्दा कतिपय परिवार आर्थिक संकटमा पर्ने गरेको यथार्थसँग हामी अनभिज्ञ छैनौं । महँगो शुल्क लिने विद्यालयसँग अभिभावक आकर्षित हुने गरेको पाइन्छ । जति महँगा विद्यालय रोजे पनि केटाकेटीमा देखिने मानसिक र शारीरिक समस्या बढिरहेको पाइन्छ । किताबको भारी, गृहकार्यको बोझ, सोचेजस्तो नतिजा नआउँदा अभिभावकको आक्रोश बढेको पाइन्छ । विद्यालय, साथी परिवर्तन भइरहँदा बालबालिका दिग्भ्रमित हुने स्थितिका कारण उनीहरू शिथिल हुँदै जान्छन् । प्रशासक, नेता, पत्रकार, वकिल, सामाजिक अभियन्ता बन्न सफल हुनेहरूमध्ये झन्डै ९० प्रतिशत सामुदायिक विद्यालयबाट उत्तीर्ण हुनेहरू नै छन् । यावत कुराको लेखाजोखा गरेर महँगा स्कुलतर्फ मात्र आकर्षित नहुने, विद्यालय परिवर्तन गरिरहने बानी हटाउने र केटाकेटीमाथि मानसिक, शारीरिक तनाव न्यून गर्नेतर्फ अभिभावकको ध्यान जानु जरुरी छ ।भुवनेश्वर शर्मा, चन्द्रागिरि२, काठमाडौं"
वैदेशिक रोजगारमा शोषण,"स्वदेशमा काम गर्ने अवसर नभएपछि धेरै मानिस वैदेशिक रोजगारै गन्तव्य ठान्छन् । धेरै मानिस वैदेशिक रोजगारमा जाँदा केहीको राम्रो भएको छ भने धेरैको बिजोग पनि भएको छ । वैदेशिक रोजगारसम्बन्धी अज्ञानता र सम्बन्धित देशको भाषा अनि सम्बन्धित काममा दक्ष नहुँदा धेरैले विदेशमा साह्रै दुःख पाएका छन् । कतार, साउदी अरेबिया, इराक, लेबनान, सुडानलगायत खाडी मुलुकमा नेपाली दाजुभाइले दुःख पाउने गरेको समाचारमा सुनिन्छ । कान्तिपुरमा प्रकाशित बसूँ तलब छैन, फर्कूं कागजात छैन पढ्दा झनै कता कता वैदेशिक रोजगारमा जाने अधिकांशको हालत कस्तो होला भन्ने लाग्यो । यिनलाई कहिलेसम्म उद्धार गरी नेपाल फर्काउने वातावरण तय हुन्छ ? कतारको एक बहुराष्ट्रिय कम्पनीमा कार्यरत नेपाली दाजुभाइले उक्त कम्पनीबाट आफ्नो पारिश्रमिक पाएका छैनन्, कसरी पाउने भन्ने पिरलोमा छन् । यस विषयमा सम्बन्धित निकायको ध्यान जाओस् । मानिस जानेर होइन, बाध्यताले गर्दा मात्र विदेशी भूमिमा पसिना बगाउन बाध्य हुन्छ । गोविन्द चापागाईं, कागेश्वोरी, मनोहरा, काठमाडौं"
सबै नेपालीको बैंक खाता कसरी ?,"जोडौं समृद्धिसँग नाता, सबै नेपालीको बैंक खाता नारा झट्ट सुन्दा आकर्षक लाग्छ । यसमा तुकबन्दी (अन्त्यानुप्रास) मिलेकाले । तर योसँग जोडिएको मर्म बेग्लै छ, जसलाई नाराले समाधान गर्न सक्दैन । अहिलेकै परिपाटीमा सबै नेपालीको बैंक खाता हुन सम्भवै छैन । कुनै पनि बैंकले नागरिकता प्रमाणपत्र वा त्यस्तै सरकारी पहिचानपत्र बिना खाता खोल्दैन । के अहिले प्रत्येक बालिग नेपाली नागरिकसँग नागरिकता प्रमाणपत्र छ ? उसले पाउँछ भन्ने ग्यारेन्टी राज्यले दिन सक्छ ? नागरिकता सम्बन्धी जस्तोसुकै नीतिनियम ल्याए पनि पहुँच नहुनेका लागि त्यो प्रमाणपत्र अझै पनि आकाशको फलसरह नै छ । त्यो प्रमाणपत्र नभइकन कुनै पनि नेपालीले केही गर्न पाउँदैन, बैंकमा खाता खोल्नु त धेरै परको कुरा भो । नेपालमा एउटा यस्तो वर्ग छ, जसको समृद्धिसँग कहिल्यै पनि नाता जोडिँदैन । त्यो वर्गको अवस्थामा परिवर्तन ल्याउन अहिलेसम्म कुनै सरकारले इमानदार प्रयास गरेकै छैनन् । प्रत्येक नागरिकको बैंक खाता होस् भन्ने राज्यको आशय नराम्रो होइन, तर त्यसलाई यथार्थको धरातलमा हेरिनुपर्छ । ५ वर्षअघि भारतमा नरेन्द्र मोदी प्रधानमन्त्री भएपछि उनले पनि यो नीति लागू गरे, बढो तामझाम र प्रचारबाजीसाथ । तर भारतका निमुखा जनता जसले आफ्नो पसिनाको ज्यालासमेत न्यायोचित रूपमा पाइरहेका छैनन्, तिनको अवस्था अहिले पनि जस्ताको त्यस्तै छ । नेपालमा पनि त्यही नै हो । फेरि बैंकमा खाता खोल्दैमा विपन्नबाट सम्पन्नमा परिणत होइन्छ भन्ने कुरा पनि भ्रममात्र हो, यथार्थ होइन । नयाँ वर्षको प्रारम्भसँगै चलेको यो नाराले बैंकरहरू भने खुसी हुनु स्वाभाविकै हो । ३० वर्ष खाएको पञ्चायती व्यवस्था हटेको पनि तीस वर्ष हुनलाग्यो, तर त्यो निमुखा वर्ग जहाँको त्यहीं छ । बरु तिनका नाममा राजनीति गर्नेहरू कहाँबाट कहाँ पुगिसके । त्यसैले समृद्धिसँग प्रत्येक नेपालीको भरपर्दो नाता जोड्ने हो भने तुकबन्दी मिलेको नारा होइन, अवस्थामा सकारात्मक परिवर्तन ल्याउने ठोस कार्यक्रम ल्याउनुपर्छ । बैंक खाताभन्दा नागरिकता प्रमाणपत्रमा प्रत्येक बालिग नेपाली नागरिकको सहज पहुँच हुनुपर्छ, तबमात्र उसका लागि सबै बाटा खुल्छन् । विपन्न सधैं विपन्न नै भइरहनुका कारणमध्ये उसको हातमा नागरिकता प्रमाणपत्र नहुनु पनि मूलकारण हो भन्ने तितो यथार्थ राज्यले अझै बुझ्नसकेको देखिँदैन । श्रीरामसिंह बस्नेत, वनस्थली, काठमाडौं"
पूर्ण पाठपछिको लाभकर,सुकदेव भट्टराई खत्रीलेखक पूर्वकार्यवाहक महालेखापरीक्षक हुन् । हाल नागरिक आयोगमा आबद्ध छन् ।
जुन सम्मानले गर्छ अपमान,"पछिल्लो समय नेपालमा लिटरेचर फेस्टिभल, साहित्यकारहरूद्वारा गरिने भ्रमण आदानप्रदान तथा साहित्यकारहरूलाई गरिने सम्मान एवं दिइने पुरस्कार चर्चाका विषय रहिआएका छन् । नेपाली साहित्य र साहित्यकारका लागि यो खुसीको विषय हो । केही समययता नेपाली साहित्यकारलार्ई दिइने पुरस्कार र सम्मानमा लेनदेन, ऐँचोपैँचो एवं सट्टापट्टा रहेको गाइँगुइँ नसुनिएका पनि होइनन् । कतिपय पुरस्कार एवं सम्मान सम्बन्धित साहित्यकारको प्रत्यक्ष एवं अप्रत्यक्ष प्रायोजनमा हुने गरेको यथार्थ पनि नौलो होइन । प्रत्यक्षमा जे भनिए पनि प्रचारप्रसार जेजसरी गरिए पनि यस्ता तथ्य ओपन सिक्रेट नै हुन् । सम्मानको यस्तो आदानप्रदान देशभित्र मात्र नभएर देश बाहिर पनि व्यापक मात्रामा फस्टाइरहेको छ । अन्तर्देशीय यस्ता सम्मानले एकअर्कामा भावनाहरू आदानप्रदान गर्न र एकअर्काको साहित्य बुझ्न महत्त्वपूर्ण भूमिका खेल्छ । यसले नेपाली साहित्यको दायरा पनि विस्तार हुँदै जान्छ । नेपाली साहित्यको अन्तर्राष्ट्रियकरणमा भूमिका खेल्न सक्छ । तर यस्ता सम्मान ग्रहण गर्नुपूर्व सम्बन्धित साहित्यकारहरू स्वयं चनाखो भएर परिवेश एवं वस्तुस्थितिको विश्लेषण गर्नुपर्ने स्थिति छ । सन्दर्भ हो, बिहारको भागलपुरस्थित पिरपैंतीको इशीपुरमा रहेको विक्रमशिला हिन्दी विद्यापीठद्वारा प्रदान गरिने अनेक सम्मानको । यस विद्यापीठले वर्षैपिच्छे थुप्रै नेपाली साहित्यकारलाई बोलाएर विद्यावाचस्पति सारस्वत सम्मानद्वारा विभूषित गर्ने गर्छ । नेपाली साहित्यकारहरूले अन्तर्राष्ट्रिय सम्मान पाउनु निश्चय नै गौरवको कुरो हो । तर यस्तो खाले सम्मानबारे गम्भीर ढङ्गले सोच्नु जरुरी भइसकेको छ ।पहिलो त विद्यावाचस्पति भनेको महाविद्यावारिधि (डीलिट) स्तरको सम्मान हो । यस खाले सम्मान विश्वमै विरलै व्यक्तिलाई दिइन्छ । नेपालका विश्वविद्यालयले यो स्तरको सम्मान अहिलेसम्म सायद कसैलाई पनि दिएका छैनन् । नेपालका विश्वविद्यालयले दिने भनेको विद्यावारिधिस्तरीय सम्मान हो, जुन पनि एकदम थोरैले मात्र प्राप्त गरेका छन् । यस्तो गहन एवं उच्चस्तरीय सम्मान पाउन आफू योग्य छु कि छैन भनेर नेपाली साहित्यकार स्वयंले छातीमा हात राखेर सोच्नुपर्ने बेला आएको छ । विक्रमशिला हिन्दी विद्यापीठले भने प्रत्येक वर्ष लाइन लगाएर यो सम्मान बाँडिरहेको छ । यो विद्यापीठ सरकारी एवं निजी कुनै पनि विश्वविद्यालय तथा विश्वविद्यालय अनुदान आयोगको सूचीमा छैन । विद्यापीठको भवनमा अहिले प्रहरी चौकी छ । विद्यापीठका क्रियाकलाप कागजमा मात्र सीमित छन् । यस विद्यापीठले बाँड्ने प्रमाणपत्रहरू फर्जी भएको तथ्य भारतीय सञ्चार माध्यमले खुलासा गर्दै आएका छन् । त्यसलाई कारबाहीको माग उठ्ने गरिरहेकै छ । यस विद्यापीठद्वारा बाँडिने सम्मान थुप्रै नेपाली साहित्यकारले पाए पनि विद्यापीठद्वारा सञ्चालित भनिएको सामाजिक सञ्जालमा नेपाली साहित्यकारका नाम र फोटा कतै पनि उल्लेख छैन । यहाँनेर प्रश्न उठ्न सक्छ यसरी आफूले प्रदान गरेको सम्मान प्राप्त गर्ने अन्तर्राष्ट्रिय साहित्यकारहरूका बारेमा उल्लेख गर्न विद्यापीठ किन चाहिरहेको छैन ?अर्कातर्फ यो सम्मान पाउन सुदीर्घ हिन्दी सेवा, सारस्वत साधना, कला क्षेत्र में महत्त्वपूर्ण उपलब्धियाँ, शैक्षिक प्रदेयोँ, महनीय शोधकार्य तथा राष्ट्रीयअन्तर्राष्ट्रीय प्रतिष्ठा आदिलाई आधार बनाइएको छ । यो सम्मान प्राप्त गर्ने कति नेपाली साहित्यकारहरू यस मापदण्डभित्र पर्छन्, त्यो स्वयंले विचार गर्नुपर्ने विषय हो ।यस प्रकारका सम्मानरूपी भ्रमपूर्ण क्रियाकलापलाई कलमको खेती गर्नेहरूले बेलैमा पहिचान गर्नु अत्यन्त जरुरी छ । पुरस्कार एवं सम्मानको अभीष्ट लेखकलाई प्रेरणा दिने र उसलाई थप जिम्मेवार बनाउने हो । यस प्रकारको भ्रमपूर्ण एवं गलत सम्मानले सम्बन्धित लेखकलाई यथार्थ नबुझेका आफन्तबाट तत्काल केही थान बधाई र कोठाको भित्तामा सजाउने सम्मानपत्रले क्षणिक रूपमा केही तुष्टि त मिल्ला, तर यस्तो विडम्बनापूर्ण दुष्वृत्तिबाट लेखक वर्ग सतर्क हुन अत्यन्त अपरिहार्य छ ।"
पानी बिन सब सून,"तराईमा नयाँ वर्षको स्वागतार्थ प्रकृति पूजा गरिन्छ । ठाउँ र समुदाय विशेषअनुसार त्यसको शैली फरक देखिए पनि मूल भाव एउटै पाइन्छ । झिसमिसेमै उठेर घरका श्रेष्ठ महिलाहरूले अञ्जुलीमा पानी लिई आफूभन्दा कनिष्ठका टाउकामा हाल्दै शान्तिको कामना गर्छन् । यसलाई जुराउनु भनिन्छ । रूखबिरुवा र बाटाघाटामा पनि पानी छरिन्छ । घरआँगन, टोलछिमेकमा रहेका इनार, पोखरी, चापाकल छेउमा जमेको पानी वा नालाको सरसफाइ गरिन्छ । फागु जस्तै यसमा हिलोपानी खेल्ने चलन छ । मधेसी हार्लिक्स भनिने सातु पनि खाने चलन छ । माटाका भाँडामा बटुवाका लागि पानी राखिन्छ । घरमा पनि त्यसै गरी राख्ने चलन छ ।वास्तवमा यो दिवस मधेसका लागि पानी पर्व हो । पानीसम्बन्धी पुर्ख्यौली ज्ञानलाई सम्झना गर्ने अवसर हो । पानीका मुहानहरूको सरसफाइ गर्ने, हेरचाह गर्ने र त्यसका निम्ति सामूहिक प्रयत्न गर्ने बेला हो । तर समय प्रवाहसँगै परम्परालाई नयाँ अर्थमा पुनःस्थापित गर्न नसक्दा प्रकृति पूजक र जलाशयको स्वच्छताप्रतिको सामूहिक अनुष्ठानको यो पर्व आफ्नो मूल तत्त्वबाट विमुख हुँदै गरेको छ । पानीप्रति फेरिँंदो सामुदायिक दृष्टिकोणलाई पनि यसले उजागर गर्दै गएको छ । प्रत्येक समुदायका अनुभवहरूमा आआफ्नै सूक्षमता र विशेषता हुन्छन् । नयाँ वर्षसँगै पानी पर्वको परम्पराले नयाँ जीवनसँगै पानीको अन्तरसम्बन्धलाई पनि अभिव्यक्त गर्छ । नेपालका विभिन्न भूगोलमा पानी संरक्षणका लागि स्थानीय परम्परा अनुरूप पानीलाई पूजनीय मानिन्छ । यो समानता नेपालको प्रत्येक समुदायमा छ । पानीलाई कुन रूपमा हेर्ने ? अहिले पनि कतिपय ठाउँमा परम्परालाई थेग्न सार्वजनिक पेयजल राखिन्छ । त्योभन्दा पनि अब यसको स्थान बोतलबन्द पानीले लिँंदै गएको छ । पहिले तिर्खा मेट्न प्रकृतिले निःशुल्क उपलब्ध गराइदिएको पानी सकेसम्म अरूका लागि त्यो सहज बनाइदिनुपर्छ भन्ने बुझाइ थियो । अब पानीमा बजार छिर्यो । सुदूर देहातसम्म पनि बोतलबन्द पानीले आफ्नो अवसर हेर्यो । एउटाले पानीलाई प्रकृतिको उपहार त अर्कोले फलिफाप हुने व्यापार ठान्छ । पानीप्रतिको यो सामुदायिक बुझाइमा आउँदै गरेको बदलावले पानीको मुहानको संरक्षण, जलाशयहरूको सरसफाइ र वरिपरिका बोटबिरुवाप्रतिको दायित्वलाई ओझेलमा पार्दै गएको छ । पहिलेपहिले सबैजना मिलेर वर्षको पहिलो दिन पोखरी वा इनार सफा गरिन्थ्यो । तीबाट निस्केको हिलो आआफ्नो खेतबारीमा मलका रूपमा हाल्ने चलन थियो । इनार वा पोखरीमा कसैले फोहोर नफालोस् भनी टोलसमाजले निगरानी गर्थ्यो । पर्वसँग जोडिएका मूलतत्त्व बिर्सिंदै जाँदा अब इनारहरू मासिँदै गए, पोखरीहरू अतिक्रमित हुँदै गए, वरिपरिका ठूला रूखहरू ढालिँदै गए ! अब यिनलाई बचाउने चाहना भए पनि टोलमा इनारै छैन, अनि केको सफाइ गर्ने ? के भयो, के भइरहेछ र किन भइरहेछ भनी केलाउने चासो र धैर्य पनि कमै देखिन्छ । सर्लाहीको दक्षिणपश्चिमी सीमान्त गाउँ बलराको चौरमा एउटा खोला छ, भोरहर । वाग्मतीको बाढीले करिब ६ दशकपहिले भोरहरलाई अस्तित्वमा ल्याइदियो । त्यहीँको चौरबाट निस्किए पनि त्यसमा बाह्रैमास पानी जमेको हुन्थ्यो । पानीका भूर (मुहान) हरू प्रशस्त थिए, जसले कुनै पहाडी नदीले जस्तै पानी जोगाइराख्थे । छेउछाउका गाउँहरूका निम्ति यो सिँचाइको स्रोत पनि थियो । पानी भोरहरबाट खेतमा ल्याउने काम गाउँलेहरूको सहमतिमा हुन्थ्यो । यस क्रममा कसैले सोरसार गर्ने, कसैले चपरी खन्ने, कसैले ढुंगामाटो हाल्ने गर्थे । यसरी धेरै जनाको सहयोगमा भोरहरको पानी खेतखेतमा पुग्ने गर्थ्यो । कुलो सरसफाइको काम चाँडो सक्न पाए रोपाइँ चाँडै सक्न पाइन्थ्यो भन्ने सोचले सामूहिकता ल्याउँथ्यो । अर्थात् पानीले समाजलाई जोडेको थियो । दुर्भाग्यवश, अचेल भोरहर सुक्न थालेको र यसको अस्तित्व हराउन थालेको छ । वाग्मतीमा तटबन्धपछि वर्षेनि आउने बाढी रोकियो, जुन भोरहरमा जल आपूर्तिको स्रोत थियो । यता भूरहरू पनि मासिँदै गए । यस्तै चालाले त भोरहरको नामोनिसान मेटिन्छ ! यहाँ सवाल एउटा भोरहरको होइन । तराईमा अनेक साना खोल्साहरूको अस्तित्व हराउँदै गएको छ । मान्छेहरू धेरै जान्नेसुन्ने भए, यी खोलाहरूको पानी कसलाई चाहिएको छ र मतलब राख्थे !मधेसमा पानीसँगै जोडिएको एउटा भनाइ निकै प्रचलित थियो:रहिमन पानी राखिए, पानी बिन सब सून पानी गए न उबरै, मोती मानुस चून ।अर्थात्, पानीलाई जतन गरौं, पानी मासिए फेरि फर्किंदैन, कष्ट सहनुस्, तर पानी जोगाउनुस् ।नदी, इनार र पोखरीहरू मात्रै मर्दै गएका छैनन्, तराईको पेयजल आपूर्तिमा समेत संकट आउँदै गएको छ । वास्ता कसलाई ? जबकि जललाई तीर्थ बराबर मान्ने यस क्षेत्रको संस्कार थियो । जलले गति दिन्छ भन्ने सामुदायिक बुझाइ थियो । जीवनलाई गति दिने आधारहरूलाई बरबाद पार्दै लगेर हामी कस्तो सामुदायिक जीवन खोजिराखेका छौं भन्ने प्रश्न मुहान सरसफाइसँग जोडिएको मौलिक परम्पराका बेला उठ्नु जायज हुन जान्छ । नदी, पोखरी वा इनारको तात्पर्य केवल पानीको स्रोतका रूपमा थिएन, ती संस्कृतिको धारा पनि थिए । जलाशय किनारको वातावरणमा विशेष आर्द्रता हुन्छ, जसले सामाजिक जीवनलाई अनेक किसिमले प्रभावित गर्छ । तर उपभोक्तावादको यस अराजक दौडमा जलाशयको सांस्कृतिक पक्षलाई चरम उपेक्षा गरिएको छ । जीवनको गीत गाउने जलाशय अहिले आफ्नै लागि जीवन माग्दै छ । अचेल अधिकांश सिँचाइ भूमिगत जलबाट हुने गरेको छ । नदी स्वयं भूमिगत जलका लागि रिचार्ज जोन पनि हो । अतः भूमिगत जललाई जोगाइराख्न पनि नदी र खोलाहरू जीवित रहनु जरुरी छ । जुन समाजमा तिर्खाएकालाई पानी खुवाउनु सबभन्दा ठूलो पुण्य मानिन्थ्यो, त्यहाँ पानीको व्यापारमाथि बहस हुनु सानो विडम्बना होइन । हाम्रो इतिहास पानीको सामुदायिक प्रबन्धका अनुकरणीय उदाहरणहरूले भरिएको छ । पानीको व्यवस्थाको उपक्रम सधैं सार्वजनिक र परजन हिताय रहँदै आएको छ, चाहे शासकहरूको चरित्र जस्तोसुकै रहोस् । इनार वा पोखरी खनाइँदा त्यो त सबैका लागि हुन्थ्यो नि ! यहाँको समाजलाई चलाउने, यहाँका मान्छेले मन पराएका र पचाएका ज्ञान र सीपहरू अहिले किन असान्दर्भिक बनाइँदै छन् ? यसबाट उत्पन्न हुने संकटको सामना गर्न समुदाय तयार छ ? वैशाख सुरु नहुँदै कतिपय सीमान्त क्षेत्रहरूमा समेत चापाकल सुक्न थालेका छन् । वर्षेनि चापाकलको गहिराइ बढाउनुपर्ने बाध्यता आउने गरेको छ । समाज अचेल कैयौं विडम्बनासँग जुझ्ने गरेको छ । संकट चाहे लोकतन्त्रको होओस् वा पर्यावरण वा संस्कृतिको, यी तीनै विषय एकअर्कासँग जोडिएका हुन्छन् भन्ने कुरा हामीले बिर्सियौं । संस्कृति कमजोर भयो भने पर्यावरणमाथि प्रहार हुन्छ र प्रदूषित पर्यावरणले अनेक द्वन्द्व खडा गर्छ । जलाशयहरूले संस्कृतिलाई जन्म दिए र विकसित गरे । यिनै संस्कृतिका सन्तान हामीले जलाशयहरूलाई नष्ट गर्दै गयौं । जलाशय विलुप्त हुँदै गए हाम्रो संस्कृति कसरी जोगिन्छ ? हामीले नदीहरूलाई छेकबार गर्न तटबन्ध लगायौं, नहर निकाल्यौं, तर नदीमा पानी नै नरहे के गर्ने ? तराईमा नदी व्यवस्थापनका नाममा जेजस्ता तटबन्धको मोडल अपनाइएको छ, त्यसबारे फराकिलो विमर्श हुन सकेन भने अहिलेको नाफामुखी राजनीतिले चाँडै तराईलाई पानी संकटको डिलमा पुर्याउँदै छ । पहिले नदीमा प्रचण्ड बाढी आई गाउँघरमा पुग्दा त्यसलाई पूजा गरिन्थ्यो, गंगा मइया तोहे पियरी चढइबो भन्दै । पानीको अभावले जीवनको प्रत्येक पक्षलाई प्रभावित गर्छ । स्वास्थ्य र शिक्षादेखि उद्योगव्यवसाय, ऋणको भुक्तानी, खेतीकिसानी, जीवन शैलीसम्मलाई प्रभावित गर्छ । पानीको अभावका कारण पलायन हुनुपर्ने वा पानीसम्म पहुँचका लागि संघर्ष गर्नुपर्ने दुइटै अवस्था तराईको सम्भावित द्वन्द्वको कारक हो । यसप्रति बहुतहका निर्वाचित जनप्रतिनिधिहरू भने अबुझ बनिरहेका छन् । स्थानीय तहले पहिले पानीको समस्या पहिचान गर्न सक्नुपर्छ । आफ्नो सीमा क्षेत्रका जलाशयबारे तत्काल अभिलेख तयार गर्नुपर्छ । अहिले स्थानीय तहहरू नयाँ आर्थिक वर्षको रूपरेखा तयारीको गृहकार्यमा लागेका छन् । तिनले पानी सम्बन्धी कामलाई प्राथमिकतामा राख्नुपर्छ । खानेपानी र सिँचाइको अवस्था के छ र त्यसमा पछिल्ला वर्षहरूमा के कस्तो बदलाव आएको छ, यसबारे जानकारी संस्थागत रूपमै राख्नुपर्छ । पानी सम्बन्धी समस्याहरू के छन् र त्यसका लागि के गर्न सकिन्छ ? खानेपानीको गुणस्तर कस्तो छ ? त्यसको परीक्षण आवधिक गराइनुपर्छ । पानीको भूमिगत सतह तल खस्किँदै जाँदा र सोही अनुसार चापाकल गहिरिँदै जाँदा पानीको स्वाद र गुण फेरिँदै गएको छ । प्रदेशहरूले आआफ्ना क्षेत्रभित्र पानीको वितरण, संरक्षणको सामर्थ्य स्थानीय तहसँगको समन्वयमा अगाडि बढाएनन् भने पानीलाई लिएर निकट भविष्यमै आन्तरिक खिचलो हुनसक्छ । पानी व्यवस्थापनको गुणात्मकताबारे आपसी सहकार्य गर्न अन्तरप्रदेश संवाद र समन्वय पनि आवश्यक छ ।"
संक्रमणकालीन न्यायमा पटके गल्ती,राजुप्रसाद चापागाईंलेखक एम्नेस्टी इन्टरनेसनलका दक्षिण एसिया अनुसन्धानकर्ता हुन् ।
बतासको रिटमा कारण देखाउ आदेश,"काउन्सिलको गलत सूचनाले मुद्दा ः सीआईबीकाठमाडौं केन्द्रीय अनुसन्धान ब्युरोका डीआईजी नीरज शाहीले प्रेस काउन्सिलबाट प्राप्त गलत सूचनाका कारण पत्रकार अर्जुन गिरी पक्राउ परेको बताएका छन् । शाहीले उजुरीकर्ता वीपेन्द्रराज बतास दुईपटकसम्म सीआईबी आउँदा आफूहरूले उजुरी दर्ता नगरेको र गाली बेइज्जतीको मुद्दा दर्ता गर्न वा पत्रकार महासंघमा जानू भनेर फर्काएको बताए । बतास तेस्रो पटक पत्रकार गिरी सम्पादक रहेको ताण्डव न्युज डटकम प्रेस काउन्सिलमा दर्ता नभएको सूचना लिएर आएपछि हामीले प्रेस काउन्सिलमा बुझ्यौं, उनले भने, प्रेस काउन्सिलले अनलाइन दर्ता नभएको सूचना दिएपछि साइबर क्राइम मुद्दा अगाडि बढायौं । तर पछि काउन्सिलले आफ्नो पहिलो पत्राचार सच्यायो । डीआईजी शाहीले सरकारी वकिलको कार्यालयमार्फत अदालतमा मुद्दा पठाइसकेकाले अदालतबाटै किनारा लाग्ने बताए ।"
मोदीममताबीच'प्रतिष्ठाको लडाइँ,"सीमा बन्दले सास्तीभारतमा जारी लोकसभा निर्वाचनका कारण नेपालभारत सीमा नाका बन्द हुँदा यात्रु तथा पर्यटकलाई सीमा वारपार गर्न सास्ती भएको छ । बिहीबार पश्चिम बंगालको दार्जिलिङ, जलपाइगुडी र रायगन्ज जिल्लामा निर्वाचन हुँदै छ । निर्वाचनका कारण भारतीय सुरक्षा संयन्त्रले मंगलबार बेलुकाबाटै नाका बन्द गराएको थियो । जसका कारण सयौं यात्रु अलपत्र थिए । तर, बुधबार दिउँसोदेखि नेपाल तथा भारतीय सुरक्षाकर्मीबीचको सहकार्यमा यात्रुलाई वारपार गराइएको थियो । भारततिर जाने यात्रुलाई भारतीय मतदाता परिचय पत्रका आधारमा प्रवेश गर्न सीमा सुरक्षा बल सहमत भएको थियो । भारतबाट आउने यात्रुको हकमा भने कुनै कागजात जरुरी नभएको सुरक्षा अधिकारीले जनाए । भारतीय सीमा सुरक्षा बल (एसएसबी) का महानिरीक्षक श्रीकुमार बन्दोपाध्यायले खुला सिमानाका कारण निर्वाचनमा हुन सक्ने अवाञ्छित गतिविधि नियन्त्रणका लागि नाका बन्द गरिएको जनाए । निर्वाचनका दिन बिहानैदेखि यात्रुसहित सवारी आवागमनलाई पूर्णरूपमा निषेध गरिने जनाइएको छ । निर्वाचन सम्पन्न भएपछि शुक्रबार बिहानदेखि नाका खुला गरिनेछ । उनका अनुसार निर्वाचनका सुरक्षाका लागि निर्वाचन हुने तीन जिल्लामा विशेष सुरक्षा योजना लागू गरिएको छ । तीन जिल्लामा करिब विभिन्न ९ कम्पनी सुरक्षाकर्मी परिचालन गरिनेछ । उनले नेपालभारत सीमा सुरक्षित रहेको तर भुटान र बंगलादेशसँगका सीमा क्षेत्रहरू असुरक्षित रहेकाले ती क्षेत्रहरूमा निगरानी बढाइएको जनाए । नाका बन्दका कारण मेची भन्सार र भद्रपुर छोरी भन्सार कार्यालयको आयात निर्यात पनि ठप्प छ । भारत तथा नेपाली बजारहरू पनि प्रायः सुनसान छन् ।"
अस्ट्रेलियामा अदक्षलाई निरुत्साहन,"(अस्ट्रेलिया)  अस्ट्रेलियाले अदक्ष विदेशी आवेदकलाई निरुत्साहित र दक्षलाई प्रोत्साहित गर्न आफ्नो अध्यागमन तथा भिसा नीतिमा परिवर्तन गरेको छ । परिवर्ततित नियममा मुख्य गरेर स्थायी बासिन्दाको अनुमतिपत्र (पीआर) लिनका लागि गरिएको पोइन्ट अंक प्रणालीमा ठूलो फेरबदल गरिएको छ ।लामो समयदेखि अस्ट्रेलियाले यहाँका स्थायी बासिन्दाको अनुमतिपत्र पीआर पाउने प्रक्रियाका लागि अंक प्रणालीलाई अवलम्बन गर्दै आएको छ । नयाँ नीति अस्ट्रेलियामा अदक्ष आवेदकलाई निरुत्साहित र दक्षलाई प्रोत्साहन गर्ने उद्देश्यले ल्याइएको छ । हालै सार्वजनिक गरिएको नयाँ नियममा दक्ष जोडी हुनेले थप अंक पाउने भएका छन् । एकल आवेदन दिने आवेदकलाई समेत नयाँ नियमले फाइदा पुग्ने भएको छ ।सार्वजनिक नियमअनुसार दक्ष जोडी आवेदकलाई स्थायी बासिन्दाको अनुमतिका लागि थप १० अंक दिइने भएको छ, जुन यस पहिले ५ अंक थियो । त्यसैगरी दुर्गममा रहेका भनिएका राज्य तथा सरकारले आवेदकलाई स्पोन्सर गरेको खण्डमा यस पहिले रहेको १० अंकलाई बढाएर १५ अंक पुर्याइएको छ । जोडी नभएका एकल आवेदकले स्थायी बासिन्दाको अनुमतिका लागि आवेदन दिँदा १० अंक दिइनेछ । यो नियम अस्ट्रेलिया सरकारले परिवर्तित नियममा थप गरेको हो । यसैगरी अंग्रेजी विषयमा दक्ष भएको जोडीलाई थप ५ अंक दिइनेछ । अस्ट्रेलियाद्वारा सार्वजनिक गरिएको नीति जनसंख्याको व्यवस्थापनसँग सम्बन्धित रहेको विज्ञहरू बताउँछन् । परामर्शदाता सञ्जीव पाण्डेका अनुसार यहाँको सरकारले माइग्रेसनका लागि तोकिएका पेसामा योग्यता पुग्ने आवेदकले न्यूनतम ६५ अंक र अन्य मापदण्डहरू पुर्याएको खण्डमा मात्र पीआरका लागि एक्सप्रेसन अफ इन्ट्रेस्ट (ईओआई) दर्ता गर्न पाउने प्रावधान छ । पछिल्लो समयमा योग्यता पुगेका आवेदकको संख्या उल्लेख्य रूपमा बढेको र सरकारले आप्रवासीको संख्या बर्सेनि घटाउँदै गएकाले न्यूनतम ६५ अंक भएकालाई आमन्त्रण नदिई त्योभन्दा धेरै अंक भएकाहरू सरकारको प्राथमिकतामा परिरहेका छन् । अहिलेको अवस्थामा एकाउन्टिङको अध्ययन सकेका विद्यार्थीहरूले ८५ अंक र नर्सिङका विद्यार्थीहरूले ७५ अंक ल्याएपछि मात्र आमन्त्रण पाइरहेको अवस्था छ, पाण्डे भन्छन् । अस्ट्रेलियाले आफ्नो आप्रवासी संख्यालाई वार्षिक रूपमा ३० हजारले कम गर्ने घोषणा यस पहिल्यै गरिसकेको छ । पछिल्लो समयमा अस्ट्रेलियामा आप्रवासीका रूपमा आएकाहरूमध्ये करिब ५० प्रतिशत जनसंख्या सिड्नी र मेलबर्नमा बसोबास गरेकाले अस्ट्रेलिया सरकारले दुर्गम भेगमा गएर अध्ययन र बसोबास गर्न प्रेरित गर्ने नियममा जोड दिएको छ ।"
बेखबर सहरमा सिन्थेटिक ट्र्याकको रौनक,"(दाङ)  एथ्लेटिक्सका खेलाडीहरू राजधानीबाहिर पहिलोपल्ट सिन्थेटिक ट्र्याकमा दौडदै छन् । यो अवसर उनीहरूले आठौं राष्ट्रिय खेलकुदमा पाउन लागेका हुन् । तुलसीपुरस्थित बेलझुन्डी रंगशालामा बनेको ट्र्याक सिन्थेटिकको हो । काठमाडौंको दशरथ रंगशालापछि देशकै पहिलो सिन्थेटिक ट्र्याक भएकाले आठौं राष्ट्रियमा भाग लिन आएका कति खेलाडीका लागि यो नौलो हुनेछ । दशरथ रंगशाला पनि विगत केही वर्षदेखि पुनर्निर्माणका क्रममा रहेकाले त्यहाँको ट्र्याक अनुभव नपाएका खेलाडी यहाँ दौडै छन् ।आठौं राष्ट्रिय खेलकुदअन्तर्गत एथ्लेटिक्सको प्रतिस्पर्धा बिहीबार सुरु हुँदै छ । सात प्रदेश, तीन विभागीय टिम (आर्मी, पुलिस र एपीएफ) का गरी झन्डै तीन सय खेलाडी प्रतिस्पर्धी रहने छन् । त्यसमा एनआरएनका १२ खेलाडी थपिन सक्नेछ । पहिलो दिन महिला र पुरुषको १०० मिटर दौड, १० हजार मिटर दौड, ४ गुणा १०० मिटर रिले र सटपुटमा प्रतिस्पर्धा हुनेछ ।ट्र्याक अन्तर्राष्ट्रिय स्तरको बने पनि त्यसले मान्यता भने पाएको छैन । बन्दाबन्दै खेलाउनुपर्ने स्थितिमा ट्र्याक छ । अन्तर्राष्ट्रिय स्तरको हुनका लािग अन्तर्राष्ट्रिय एथ्लेटिक्स महासंघ (आईएएएफ) ले मान्यता दिनुपर्ने हुन्छ । तर स्पर्धा हुने अघिल्लो दिनसम्म तयारीका कामहरू जारी छन् । फिल्डका केही संरचना अझै बनिसकेका छैनन् । लङजम्प, ट्रिपलजम्पका लागि बन्दै छ भने हाइजम्प हुने स्थान अझै बनिसकेको छैन । अहिले भनिएको स्थानमा हाइजम्पका लागि २० मिटर दायरा अपुग छ । दर्शकदीर्घामा एकातर्फ बनेको तीन लेनको सानो प्यारापिटको काम पनि जारी नै छ ।मध्यपश्चिम क्षेत्रीय खेलकुद विकास समितिका उपनिर्देशक तथा एथ्लेटिक्सका मुख्य प्रशिक्षक चन्द्र गुरुङ तालिकाअनुसार खेल्ने दिनसम्म सबै संरचना तयार हुने बताउँछन् । बुधबार बिहान मैदानमा भेटिँदा उनीसहित एथ्लेटिक्स टोली ट्र्याकको लेनमा चुना लगाउन र सटपुटका लागि नापजाँचमा व्यस्त देखिन्थे । उनले भने, हामी अहिले पहिलो दिनको इभेन्टका लागि केन्द्रित छौं । चार दिनसम्म चल्ने भएकाले त्यति बेलासम्म सबै अपडेट गरिसक्छौं ।आठौं राष्ट्रिय खेलकुदको नारा छ आठौं खेलकुद हाम्रो प्रदेशमा, पसिना र पौरख हाम्रो देशमा । नाराअनुसार नै प्रदेश ५ का विभिन्न स्थानमा आठौं राष्ट्रियका खेलहरू छरिएर आयोजना हुँदै छन् । ३५ खेल बाँके, बर्दिया, दाङ, कपिलवस्तु र रुपन्देहीका विभिन्न स्थानमा हुनेछ । ती स्थानमा पनि संरचना नभएकाले स्क्वास र गल्फ भने राजधानीमै आयोजना भएको छ ।तोकिएका खेलस्थलहरू सम्पन्न भई नसकेका कारण खेलतालिका फेरबदल भइरहेको छ । एथ्लेटिक्सकै म्याराथनका लागि रुट तय भइसकेको छैन । तुलसीपुरमै ६ गतेदेखि हुने तालिका रहेको कराँते हलले पूर्णता पाएको छैन । बन्दै छ । बुधबार ट्रसको काम हुँदै छ । म्याट बिछ्याउने र अरु काम बाँकी नै छ । खेलाडीले आफ्नो भेन्युमा आएर तयारी गर्नुपर्ने वातावरण पाउने छैनन् । आएर सिधै प्रतिस्पर्धामा भिड्नुपर्नेछ ।घोराहीमा टेबलटेनिस आफ्नो खेल सकेर फर्किसकेको अवस्था छ । बुधबारै बास्केटबलको महिला र पुरुष दुवैको खेल सकिएको छ । घोराही कभर्डहलमा ब्याडमिन्टन जारी छ भने लहमीमा बुधबार महिला क्रिकेट सुरु भएको छ ।खेलहरू एउटै जिल्लाको पनि फरक स्थानमा हुँदा एकले अर्को खेलका खेलाडीलाई भेट्ने अवस्था कम छ । त्यसले गर्दा खेलाडीहरू आफ्नो खेलको च्याम्पियनसिप खेल्ने आएको महसुस गर्न बाध्य भइरहेका छन् । बृहत् राष्ट्रिय खेलकुदको अवधारणाबाट टाढिँदै छन् । राष्ट्रिय खेलकुदको यहाँ कुनै माहोल छैन । न त खेलाडीले दर्शक पाएका छन्, न सहरमा राष्ट्रिय खेलकुदको चर्चा छ । सहर बेखर छ । एउटै तुल ब्यानर देख्न सकिन्न । जो खेलकुदमा छन्, उनलाई मात्र यसको चटारो भएजस्तो देखिन्छ ।पूर्व खेलाडी तथा पत्रकार लक्ष्मण बस्नेत भन्छन्, राष्ट्रिय खेलकुदजस्तो प्रतियोगिता हुँदा यस्तो अवस्था आउनुहुन्नथ्यो । माहोल नै अर्कै हुनुपर्थ्यो । सबै यसमा संलग्न हुनपर्थ्यो । तर कसैको कसैसँग समन्वय छैन । पहिलो त खेल गराउँछ गराउँदैन भन्ने नै तय थिएन । तय पनि अन्तिम समय भयो । त्यसले गर्दा स्थानीयस्तरमा समन्वय देखिएन । राष्ट्रिय खेलकुद परिषदको कार्यक्रम हो भनेर कति पन्छिए । सरकारले करोडौं खर्च गरेर आफ्नै ठाउँका लागि पूर्वाधार बनाइदिएको छ, त्यसमा बेखबर हुनु राम्रो नभएको होइन तर माहोल त्यस्तो बनिदिएको उनको बुझाइ छ । उनी नगरपालिका, उद्योग वाणिज्य संघ, विद्यालयलगायतका स्थानीय निकायसँग समन्वय भएको भए सुनमा सुगन्ध थपिने विश्वास व्यक्त गर्छन् ।कति खेलका खेलाडीले राष्ट्रिय खेलकुदको उद्घाटन र समापन समारोह हेर्नै पाउन्नन् । आठौं राष्ट्रियमा एथ्लेटिक्सजस्तो फादर अफ स्पोर्टसो रूपमा लिइने खेल ती दुवै समारोह हुने रंगशालाभन्दा बाहिर हुँदै छ । नेपालगन्जमा हुने केही खेलका खेलाडीले उद्घाटन र समापनको त्यो अवसर पाउने छन् ।एथ्लेटिक्सलाई दाङ आइपुगेका एपीएफ टोली बुधबार बिहान ट्र्याकमा भेटिँदा खुसी थियो । खुसी यस अर्थमा कि उनीहरू नेपालगन्जको चर्को गर्मी छल्दै छन् । मुख्य खेलस्थल नेपालगन्जको चर्को गर्मीमा खेल्नुपर्ला भनेर चिन्तित उनीहरू त्योभन्दा अलि फरक भूमिमा खेल्दै छन् । यहाँको मौसम ठिक्कको छ । गर्मी छैन । गर्मी आठौं राष्ट्रियको सबैभन्दा बढी उठान भएको विषय हो । त्यसैले उनीहरूले गर्मी छल्दै छन् । त्यो सँगै नयाँ सिन्थेटिक ट्र्याक पाएका छन् । मंगलबार बेलुका यहाँ आइपुगेका थिए उनीहरू बुधबार बिहान अभ्यास गर्न ट्र्याकमा पुगेका थिए ।एपीएफका एथ्लेटिक्स प्रशिक्षक धनीराम चौधरीले विगतमा भन्दा यसपल्ट एपीएफले राम्रो प्रदर्शन गर्न आशा राखेको बताए । उनले भने, विगतमा भन्दा राम्रो प्रदर्शन गर्ने आस छ । नयाँ केटाहरू छन् । उनीहरूको प्रदर्शन पनि राम्रो छ । पुरानाले पनि प्रदर्शन सुधारेका छन् । मध्यम दूरी र जम्पहरूमा हाम्रो पकड हुन्छ भन्ने आशा छ । उनको भनाइमा अर्का प्रशिक्षक सन्तोष श्रेष्ठ पनि सहमत छन् । दुवै प्रशिक्षक पूर्व राष्ट्रिय खेलाडी हुन् । मध्यम दूरीका पूर्व धावक धनीराम एथ्लेटिक्समा पछिल्लो समय रोलमोडल बनेका अजितकुमार यादवका प्रशिक्षक हुन् । सन्तोष हडर्ल्सका राष्ट्रिय च्याम्पियन हुन् । दुवै भन्छन्, आफूहरूले सक्दो रुपमा खेलाडीलाई तयार गरेका छौं ।अजितले भने आठौं राष्ट्रिय गुमाउने छन् । एसियन जुनियर च्याम्पियनसिपको ३ हजार मिटर दौडका स्वर्णधारी उनी २३ औं एसियन च्याम्पियनसिप खेल्न कतार जाँदै छन् । उनी एपीएफकै खेलाडी हुन् । टोलीलाई अजितको अभाव खडकने प्रशिक्षक चौधरी बताउँछन् । भन्छन्, हामीलाई अजितको अभाव खडकने छ । उनी हाम्रो स्वर्णको सम्भावित खेलाडी हुन् । गेम जुधेकाले हामीले उसलाई गुमाउनुपर्यो । पहिलो त राष्ट्रलाई प्राथमिकता दिनुपर्छ । अजितले १५ सय र ५ हजार मिटरका लागि तयारी गर्दै थिए । इटहरीमा राखेप च्याम्पियनसिपअन्तर्गत भएको ४३ औं राष्ट्रिय एथ्लेटिक्समा यो दुवै इभेन्टमा रजत पदक जितेका थिए । पछिल्लो समय एथ्लेटिक्समा एपीएफ र आर्मीको कडा टक्कर हुँदै आएको छ । इटहरीमा भएको च्याम्पियनसिपमा एपीएफले ७ स्वर्ण, १२ रजत र १३ कास्य पदक जितेको थियो । त्यसमा आर्मी च्याम्पियन भएको हो । ४४ औं राष्ट्रिय संस्करणको रूपमा हुन लागेको आठौं राष्ट्रियको एथ्लेटिक्समा भने एपीएफले २७ खेलाडीलाई प्रतिस्पर्धामा उतार्दै छ ।"
करोडको सिँगार,"(बाँके)  अन्तिममा क्षणमा नेपालगन्ज रंगशालाको मुहार हतारहतार र रातारात फेरिएको छ । बिहीबार राष्ट्रपति विद्यादेवी भण्डारीद्वारा प्रतियोगिताको उद्घाटन हुँदै छ । त्यसैको प्रभावले निर्माणधीन रंगशालालाई बाहिरबाट सजाउने भरपुर प्रयास भएको छ । झन्डै १ करोडको लागतमा मूल समारोहको सजावट गरिएको मूल समारोह उपसमीतिले जनाएको छ । उपसमिति संयोजक विनोद मैनालीका अनुसार हालसम्म ६३ लाख निकासा भइसकेको छ । अरू सबै काम उधारोमा गरेका छौं, उनले भने, कति खर्च लाग्छ त्यो समापनपछि थाहा हुन्छ । परिषद्ले ९० लाख छुट्याएको छ । सातौं राष्ट्रिय खेलकुद प्रतियोगितामा मूल समारोह बनाउँदा १ करोड ७ लाख रुपैयाँ खर्च भएको उनले बताए । यसपटक भने एक करोडभन्दा माथि नबढ्ने गरी खर्च गर्न भनिएको छ । ठ्याक्क यतिमै पुग्छ भन्ने अवस्था छैन, उनले भने । समारोहमा नेपाल पुलिस, सशस्त्र प्रहरी, नेपाल आर्मी, विभिन्न स्कुलका विद्यार्थी र खेलाडीहरूको सहभागिता हुनेछ । जहाँ प्रदेश ५ को संस्कृति झल्कने मौलिक बाजा, नाचगान हुनेछन् । झाँकी, थारू नृत्य, सुदूरपश्चिमको देउडा यहाँको मुख्य आर्कषण कोसेली हुने उनले बताए । बेलुका गरिने कार्यक्रममा लाइटिङको उचित प्रबन्ध गरिएको उपसमितिले जनाएको छ । स्पोट लाइट र सीआरपी लाइट पहिलो पटक समारोहमा प्रयोग हुन लागेको मैनालीले सुनाए । उनका अनुसार सीआरपी लाइटलगायतका सबै सामग्री भारतबाट मगाइएका हुन् । टेन्डर नगरेको हुँदा यसको लागत ५ लाखभित्र हुनुपर्ने उनको अनुमान छ । पारदर्शी नहुनुमा स्थानीयको गुनासो ९ दिनअघिदेखि सुरु भएको प्रतियोगिताले २ दिनयता रौनक पाएको छ । प्रदेश ५ को नेपालगन्ज प्रतियोगिताको मूल स्थल हो । तर, यहाँ प्रचारप्रसारका गतिविधि ढिलो सुरु भएको स्थानीय सरोकार बाला बताउँछन् । उद्घाटनमा मात्रै खेल केन्द्रित भएको उनीहरूको गुनासो छ । नागरिक समाज र मानवअधिकारवादीहरूले रंगशाला निर्माणमा स्थानीय अनविज्ञ भएको दाबी गर्छन् । उनीहरूले यही गुनासोका साथ १२ दिनअघि जिल्ला प्रशासन कार्यालयमा र प्रदेश ५ को राखेप कार्यालयमा समेत ज्ञापनपत्र बुझाएका थिए । स्थानीयले आफ्नो ठाउँमा केकस्ता विकासका काम कति बजेटमा कसरी भइरहेको छ ? भनेर खुला रूपमा बुझ्न पाउनुपर्छ, अधिवक्ता एवं सुशानका लागि नागरिक सञ्जालका अध्यक्ष विश्वजित तिवारीले भने, यसको अहिलेसम्म कुनै सुनुवाइ भएन । राष्ट्रिय गौरवको खेल प्रतियोगिता आफ्नै आँगनमा भइरहेको जानकारी समेत स्थानीयलाई नभएको उनले बताए । फेसबुक र सामाजिक सञ्जालमा सूचना दिँदैमा स्थानीयले जानकारी पाउन सम्भव नरहेको उनको तर्क छ । फेसबुक र अनलाइनमा सूचना दिइएको छ, उनले भने, जुन यहाँका ग्रास लेभलका जनताको पहुँचभन्दा बाहिर छ । प्रचारप्रसार उपसमितिका संयोजक रोहित दाहालले भने ३५ लाख रुपैयाँ मात्रै प्रचारप्रसारलाई छुट्याइएको बताए । रकम अपुग भएकाले बोर्ड, पर्चा र स्वागतद्वार बनाउन विभिन्न संघसंस्थासँग सहयोग मागेको सुनाए । उनले घरदैलो प्रचार सम्भव नभएको बताए । बजेट कम छ, उनले भने, खेलमा रुचि भएकाहरू यत्तिकै पनि आइहाल्छन् । अधिवक्ता बलबहदुर चन्दले खेलकुदको महत्त्व र अर्थ बुझाउन पनि स्थानीयसम्म प्रचार पुर्याउनुपर्ने बताए । झन्डै १ अर्ब लगानीमा खेलकुदको भौतिक संरचना बन्दै छन् । यहाँ परिषद्ले आफ्नै मनोमानी ढंगले काम गरिरहेको उनको आरोप छ । हतारमा काम गर्नु, सूचना बोर्ड नहुनु, कहा कति बजेट खर्च हुँदै र कहिलेसम्म निर्माण सकिन्छ ? यस्ता जानकारी दिएको छैन । यसमा जिल्ला प्रशासन, उपमहानगरपालिका, जिल्ला समन्वय समिति र अख्तियारले समेत चासो दिनुपर्ने कुरा हो । हामीले निवेदन गरेका छौं । कामको पारदर्शिता देखाउनुपर्छ भनेर, उनले भने, दुःखलाग्दो नियमनकारी निकायको खासै चासो देखिँदैन ।"
कबड्डीमा आर्मीलाई स्वर्ण,(बर्दिया)  त्रिभुवन आर्मी क्लबले कबड्डीको स्वर्ण जितेको छ । बुधबार भएको पुरुषतर्फको फाइनलमा आर्मीले प्रदेश ५ लाई पराजित गर्यो । आर्मीले प्रदेश ५ को चुनौतीलाई ४१२१ ले पन्छायो । महिलातर्फ आर्मीले नै नेपाल पुलिस क्लबलाई ३६२१ ले हराई स्वर्ण पदक हात पारेको छ । कास्य पदक पुरुष तर्फ एपीएफले र महिलातर्फ प्रदेश ५ ले जितेको छ । जिल्लाको बासगढी नगरपालिका ४ मगरपुरस्थित सामुदायिक वन फाँटामा निर्माणाधीन कभर्ड हलमा गत चैत २९ गते देखि कबड्डी प्रतियोगिता भएको थियो । प्रतियोगितामा सातै वटा प्रदेश र विभागीय टिमसहित २ सय ४० खेलाडी सहभागी थिए । अखिल नेपाल कबड्डी संघका अध्यक्ष तुलसा थापालगायतले ट्रफी प्रदान गरे । बुद्धिचालमा आर्मीकी सिर्जना लोहनीलाई स्वर्ण पदक ठाकुरद्वारा नगरपालिकाको गैंडा क्याम्प कटेजमा सञ्चालित बुद्धिचाल प्रतियोगितामा महिलातर्फ नेपाली सेनाकी सुजना लोहनी ९ मा ९ अंक ल्याई स्वर्ण पदक जितेकी छन् । आर्मीकै पूर्वच्याम्पियनसिप सिन्दिरा जोशी द्वितीय र प्रदेश १ की कृपा अधिकारी तृतीय भएका छन् । बुद्धिचालतर्फ खुलामा नेपाल प्रहरीका पुरुषोत्तम चौलागाईं पहिलो भए । नेपाल प्रहरीका मनीष हमाल दोस्रो र आर्मीका सुनील महर्जन तृतीय भए । विजयी खेलाडीलाई नेपाल बुद्धिचाल संघका अध्यक्ष एकलाल श्रेष्ठले वितरण गरे ।
आर्मीलाई हकी उपाधि,"पुरुष फुटबल ः प्रदेश ५ र एपीएफ विजयीबाँकेको खजुरास्थित डीगाउँमा भएको पुरुष फुटबलमा प्रदेश ५ र नेपाल एपीएफ क्लब विजयी भएका छन् । घरेलु टोली प्रदेश ५ ले गण्डकी र एपीएफले प्रदेश १ लाई पराजित गरेका हुन् । प्रदेश ५ ले गण्डकी प्रदेशलाई २१ गोलले पराजित गर्यो । खेलमा अग्रता भने गण्डकीले लियो । गण्डकीका टीकाराज गुरुङले २६ मिनेटमा गोल गरेर टिमलाई अग्रता दिलाए । ३६ मिनेटमा विनोद केसीले गोल गर्दै प्रदेश ५ लाई बराबरीमा ल्याए । ७१ मिनेटमा रोशन सेनले गोल गरेपछि प्रदेश ५ ले तीन अंक जोड्यो । एपीएफले प्रदेश १ लाई ६३ गोलले पराजित गरेको हो । एपीएफबाट आशिष लामाले १९ र २८ मिनेट, प्रदीप लामाले ३९ र ५८ मिनेट, बुद्धिमान राईले ५२ मिनेट र सन्तोष श्रेष्ठले ७५ मिनेटमा गोल गरे । १ नम्बर प्रदेशबाट ४ मिनेटमा टिप्सन राई, ६९ मिनेटमा राम तामाङ र ७९ मिनेटमा विदुर रिजालले गोल गरे ।"
पौडी खेलस्थल परिवर्तन हुन सक्ने,"(नेपालगञ्ज)  आठौं राष्ट्रिय खेलकुदका अधिकांश खेल सुरु भइसकेका छन् । खेलतालिकाअनुसार पौडीको स्पर्धा वैशाख ८ देखि सुरु हुनुपर्छ । नेपालगन्ज रंगशालाको छेवैमा रहेको निर्माणाधीन पौडी पोखरीको निर्माण कार्य अहिलेसम्म जारी रहँदा तोकिएको खेलस्थलमा पौडी प्रतिस्पर्धा नहुने सम्भावना प्रबल बनेको छ ।बुधबार साँझसम्म ५० बाई २५ मिटरको पौडी पोखरीको काम जारी नै छ । त्यहाँ अझै कम्तीमा २ दिनको काम बाँकी छ । त्यसपछि १६ लाख लिटर पानीले पोखरी भर्नुपर्नेछ । ८ गते प्रतियोगिता सुरु गर्नका लागि यो सबै काम सम्पन्न हुने सम्भावना ज्यादै न्यून देखिएको छ । दुई वर्षअघि नै ढलान सम्पन्न भएको अन्तर्राष्ट्रिय मापदण्ड भनिएको पौडी पोखरी निर्माण कार्यले तीन सातायता मात्र गति लिएको हो । अहिले पोखरी भित्र टायल हालेर पुटिनले सेट गर्ने काम सकिएको छ । पोखरीको चारैतिर टायल बिछ्याउने, स्टार्टिङ ब्लक राख्ने र पोखरीमा पानी हाल्ने काम बाँकी छ ।परिषद्का इन्जिनियर विश्वामित्र सन्ज्यालले बुधबारसम्म पौडी पोखरी निर्माणको काम सम्पन्न हुने दाबी गरेका थिए । बुधबार साँझबाट पानी राख्ने काम सुरु गर्ने भनिए पनि कामको गतिले निर्धारित लक्ष्य पूरा गर्न सकेको छैन । पोखरीमा दुई सिफ्ट गरी ४० भन्दा बढी मजदुर खटिरहेका छन् । बिहीबार प्रतियोगिताको उद्घाटन राष्ट्रपति विद्यादेवी भण्डारीले गर्ने कार्यक्रम छ । रंगशाला परिसरमा उद्घाटन हुँदै गर्दा छेउमै रहेको पौडी पोखरीमा मजदुरहरू काममै तल्लीन छन् । सिभिल वर्कका कामहरू बिहीबारै सम्पन्न भए पनि सबैभन्दा ठूलो चुनौती भनेको पोखरीमा पानी भरेर स्वच्छ पार्नु हो ।पौडी पोखरी भर्नका लागि १६ लाख लिटर पानी आवश्यक पर्छ । जसमध्ये आधा पानी पोखरीको बोरिङ प्रणालीबाट तान्न सकिन्छ । बोरिङले ८ लाख लिटरभन्दा बढी पानी तान्न नसक्ने बाँके जिल्ला पौडी संघका अध्यक्ष गोवर्धन सिंहले जानकारी दिएका छन् । बाँकी ८ लाख लिटर पानी ३ दिनमा जम्मा गर्नुपर्ने बाध्यता आयोजक राष्ट्रिय खेलकुद परिषद् (राखेप) लाई छ । नेपालगन्ज उपमहानगरपालिकामा एउटा पनि पानीका ट्यांकर छैनन् । नजिकका अन्य सहरबाट ट्यांकरको बन्दोबस्त गरियो भने एकै दिनमा पोखरी भरिनका लागि १० हजार लिटर क्षमताका १० वटा ट्यांकरले ८ टिप पानी ओसारपसार गर्नुपर्छ ।राखेप सदस्यसचिव केशवकुमार विष्टले हतारमै भए पनि राम्रो काम भइरहेको र खेल तालिकाअनुसार निर्धारित समयसम्म सबै खेलस्थल तयार हुने दाबी गरिरहँदा पौडीका लागि भने विकल्प सोच्ने समय आएको नेपाल पौडी संघका एक पदाधिकारी बताउँछन् । गटर लाइन, पोखरीवरपर टायल बिछ्याउने, स्टार्टिङ ब्लक राख्ने लगायतका कामपछि पानी भर्ने काम सुरु हुन्छ । ८ गतेसम्म पोखरी तयार हुने सम्भावना निकै कमजोर देखिएको छ, ती पदाधिकारीले भने, हामीले विकल्प तयार गर्न ढिला भइसकेको छ । नेपालगन्जकै एक निजी होटलमा २५२५ को अन्तर्राष्ट्रियस्तरको पौडी पोखरी छ, त्यहाँ पनि आयोजना गर्न सकिन्छ ।बाँके जिल्ला पौडी संघका अध्यक्ष सिंहले पनि यो या त्यो बहानामा नेपालगन्जबाट पौडी प्रतियोगिता सार्न नपाइने बताए । पोखरीको काम सम्पन्न हुनेनहुनेबारे प्राविधिकहरूले गर्ने अनुमान होला तर त्यही कारणले प्रतियोगिता अन्यत्र सार्ने खेल सुरु हुन्छ भने त्यो नराम्रो हुन्छ, अन्तर्राष्ट्रिय मापदण्डअनुसारकै अरु पनि पौडी पोखरी नेपालगन्जमा छन् । निर्माणाधीन पौडी पोखरीको काम समयमै सम्पन्न नहुने छनक पाएपछि पौडी संघका प्राविधिक र पदाधिकारीले नेपालगन्जमा रहेको होटल सिग्नेटको पौडी पोखरी निरीक्षण गरिसकेका छन् र त्यहाँ प्रतियोगिता आयोजना गर्न सकिने निष्कर्षमा पनि पुगिसकेका छन् ।पौडी संघका एक अधिकारीले हतारमा काम गर्दा कमसल सामग्री प्रयोग गरिएको दाबी गरे । कमसल टायल र पुटिनको प्रयोग गरिएको र पोखरीमा पानी भरिएपछि टायल उप्किने सम्भावना धेरै हुनेसमेत उनले सुनाए । कमजोर सामग्री त प्रयोग भएकै छन्, त्यसबाहेक ५० बाई २५ मिटरको भनिए पनि त्यो पोखरीको चौडाइ ४ इन्च र लम्बाइ ६ इन्च कम छ, ती अधिकारीले भने, भोलि राष्ट्रिय कीर्तिमानको कुराहरू आउँदा यस पोखरीको वास्तविक क्षेत्रफलले अप्ठेरो पर्ने देखिन्छ । राखेपले करिब १६ करोड लागतमा पौडी पोखरी निर्माण सुरु गरेको हो ।"
आज उद्घाटन,"बाँके (कास) अधिकांश खेलहरू चैत अन्तिमदेखि नै सुरु भए पनि आठौं राष्ट्रिय खेलकुदको औपचारिक उद्घाटन बिहीबार साँझ हुनेछ । राष्ट्रिय खेलकुद परिषद् (राखेप) ले प्रतियोगिताको सबै तयारी पूरा भएको र बिहीबार साँझ ६ बजे राष्ट्रपति विद्यादेवी भण्डारीले उद्घाटन गर्ने जानकारी गराएको छ ।बुधबार नेपालगन्जमा आयोजित पत्रकार सम्मेलनमा राखेप सदस्यसचिव केशवकुमार विष्टले देशकै बहुप्रतीक्षित राष्ट्रिय खेलकुदको आठौं संस्करण उद्घाटनका लागि नेपालगन्ज रंगशाला तयार रहेको जानकारी दिए ।११ हजार दर्शक क्षमताको रंगशाला निर्माणको काम बुधबार सम्पन्न भएको छ । बिहीबार साँझ साढे ५ बजेदेखि उद्घाटन कार्यक्रम सुरु हुने पत्रकार सम्मेलनमा जानकारी दिइयो । उद्घाटनमा नेपाली सेना, एपीएफ, नेपाल प्रहरी तथा विद्यालयका बालबालिका तथा सांस्कृतिक समूहबाट झाँकी प्रस्तुत गरिनेछ । गायिका कोमल वलीको विशेष प्रस्तुति रहने बताइएको छ ।बिहीबार नेक्रवित्रम चन्द नेतृत्वको नेकपाले नेपाल बन्दको आहृवान गरेको छ । सुरक्षाका कारण राष्ट्रपति भण्डारी उद्घाटन समारोहमा उपस्थित हुने निश्चितता भइसकेको भने छैन । सदस्यसचिव विष्टले आठौं राष्ट्रिय खेलकुदसँग सरोकार राख्ने व्यक्ति तथा संस्थामा अवरोध नगर्न सम्बन्धित पक्षलाई अनुरोध गरेका छन् ।हामीले कुनै राजनीतिक दलविशेषको प्रचारका लागि आठौं खेलकुद आयोजना गरेका होइनौं । यो त राष्ट्रिय गौरवको आयोजना हो र यसमा अवरोध गर्ने जुनसुकै राजनीतिक पार्टी वा समूहको पनि भलो हुँदैन, उनले भने, बन्दको आहृवान गर्ने पक्षसँग मेरो अनुरोध छ कि आठौंसँग सरोकार भएका सबै कामहरू निर्बाध रूपमा सञ्चालन हुन दिइयोस् ।"
महिला फुटबल सुरु,(कपिलवस्तु)  महिला फुटबल कपिलवस्तुको जितपुरस्थित बुद्ध रंगशालामा बुधबार सुरु भएको छ । पहिलो दिन गण्डकी प्रदेश र नेपाल एपीएफ क्लब फराकिलो अन्तरले विजयी भए । एपीएफले प्रदेश १ लाई ६० गोलले पराजित गर्यौं । सावित्रा भण्डारी एक्लै ४ गोल गरिन् । उनले नै गोलको खाता पाँचौं मिनेटमा खोलिन् । अनिता केसीको पासमा सावित्राले गोल गरेकी थिइन् । २९ औं मिनेटमा सावित्राकै पासमा अम्बिका बस्नेतले गोल गरिन् । तेस्रो गोल ३७ औं मिनेटमा अनिता केसीको पासमा सावित्राले नै गोल गरिन् । रेनुका नगरकोटीको पासमा गोल गर्दै सावित्राले पहिलो हाफमा आफ्नो ह्याट्रिक पूरा गरिन् । ४८ औं मिनेटमा सावित्राले नै गोल गरिन् । उनको यो चौथो गोल थियो । ५२ औं मिनेटमा अनिता केसीले गोल गरिन् । खेलमा एक पक्षीय एपीएफ हाबी भएको थियो । प्लेयर अफ द म्याच सावित्रा भइन् । एपीएफमा ८ राष्ट्रिय खेलाडी रहेका छन् । प्रदेश १ मा यू१४ र १६ का ५ राष्ट्रिय खेलाडी छन् । गण्डकीले कर्णाली प्रदेशसँग सहजै जीत निकाल्ने क्रममा ४० को नतिजा निकाल्यो । सुरुदेखि नै गण्डकीले कर्णालीलाई दबाबमा राखेको थियो । आफैं लिएर गएको बललाई ननिता गुरुङले गोलपोस्ट नजिकैबाट गोल गरिन् । १७ औं मिनेटमा गोल गरेको गण्डकीले २ मिनेटपछि अर्को गोल थप्यो । अस्मिता रणपालले ननिताकै पासमा बल अघि बढाइन् । बायाँ विङ्सबाट हानेको लामो प्रहारले पोस्टको दिशा देखाइन् । ४१ औं मिनेटमा गण्डकीले अर्को गोल थप्यो । उदय थापाको पासमा मनीषा पंगेनीले बललाई पोस्टभित्र छिराइन् । उदय थापाले गोल थपिन् । स्ट्राइकर ननिताको पासमा उनले गोल गरिन । जवाफमा कर्णालीले ४५ पटक पोस्टमा आक्रमण गरे पनि टोलीको केही लागेन । गण्डकी प्रदेशबाट यू१४ र १६ खेलेका राष्ट्रिय खेलाडीको बाहुल्यता थियो । नेपालका तर्फबाट भुटान र बंगलादेश गएर खेलेका ९ खेलाडी थिए । कर्णाली प्रदेशमा यू१४ खेलेका ३ जना राष्ट्रिय खेलाडी थिए ।
गरे यहीँ चल्छ दालभात,"पोखरा (कास) फिल्मले सामाजिक विषयवस्तुको प्रस्तुति मात्र नभई व्यावसायिक सफलता पनि दिनुपर्ने तर्क छ कलाकार हरिवंश आचार्यको । कथाले बोल्ने विषयसँगै मनोरञ्जन र व्यापार पनि फिल्मसित जोडिएर आउने उनको दाबी छ । पोखरा ट्रेड मलको क्युएफएक्स हलमा बुधबार आचार्यले प्रदर्शनको तयारीमा रहेको फिल्म दाल,भात,तरकारी को विषयमा लामै कुरा गरे । हामीले विदेश पनि देखेका छौं, उनले भने, त्यहाँ अवसर पाएकाहरू निकै थोरै छन् । कामको राम्रो अवसर नपाएका धेरै नेपालीको अवस्था नाजुक छ । त्यसैले देशभित्रै पनि गरिखान प्रयास गर्दा जीवन सहज बनाउन सकिन्छ भन्ने सन्देश यसपटक फिल्ममार्फत दिन खोजेका हौं । सन्देश भनेर उपदेश मात्रै दिन आफूहरूले नचाहेको पनि उनले बताए । मनोरञ्जनात्मक त हुनै पर्यो, उनले भने । ठूलो बजेटका विदेशी फिल्मसँग सानो बजेटका नेपाली फिल्मले प्रतिस्पर्धा गर्नुपरेको अवस्था रहेको बताउँदै आफूहरूले हार नमानेको पनि उनले बताए । बितेको वर्ष निकै थोरै नेपाली फिल्मले अपेक्षित व्यापार गरेको अवस्थाभन्दा यो वर्ष निकै भिन्न हुन सक्ने आशा पनि उनले प्रकट गरे । महसञ्चार ४० वर्षदेखि अभिनयको क्षेत्रमा छ, उनले भने, दालभात, तरकारी फिल्म मात्रै नभई नयाँ पुस्तालाई अगाडि आउन स्वामित्व हस्तान्तरणको सुरुवात पनि गरेका छौं । युवा फिल्मकर्मी सुदन केसीले निर्देशन गरेको फिल्म वैशाख २० देखि प्रदर्शनको तयारीमा छ । फिल्मको झापाबाट सुरु भएको प्रचारात्मक यात्रा पोखरा आइपुगेको कलाकार किरण केसीले बताए । कार्यक्रममा कलाकारहरू आँचल शर्मा, जुनु रिजाल र गायक रामचन्द्र काफ्ले लगायतले फिल्मबारे प्रकाश पारेका थिए ।"
लिटिल थिएटर ग्यारेज,"काठमाडौं (कास) बालबालिकाहरू कसरी सोच्छन् ? महसुस गर्छन् ? र एक्ट गर्छन् ? कीर्तिपुरस्थित थिएटर मल पुगेपछि थाहा हुन्छ । यहाँ लिटिल थिएटर ग्यारेज चलिरहेको छ । कोही अभिनय गर्दै भेटिन्छन्, कोही माटाका कलात्मक खेलौना बनाउँदै त कोही चाहिँ चित्रकलामा रमाउँदै । बाल रंगमञ्च सम्बन्धी अन्तर्राष्ट्रिय संगठन (आसितेज) को नेपाल सेन्टरसँग मिलेर थिएटर मल र थिएटर सेन्टर फर चिल्ड्रेन (टीसीसी नेपाल) ले हरेक वर्ष गर्दै आएको अभिनय र कला कार्यशालाको यस वर्ष पाँचौँ संस्करण हो । ग्यारेजमा ३३ जना बालबालिका रमाइरहेका छन् । विभिन्न खेल, अभिनयसाथ उनीहरूको व्यक्तित्व विकास गराउने उद्देश्य रहेको थिएटर मलका केदार श्रेष्ठले जनाए । १५ दिने कार्यशालाको अन्तिम दिन आउँदो शनिबार बालबालिकाले ३ वटा नाट्य प्रस्तुति दिँदै छन् ।"
गाउँपालिका रित्याएर भ्रमणमा,"(रुकुम पश्चिम)  सानीभेरी गाउँपालिका३ की लीला गुरुङ मंगलबार एक नाति र एक नातिनीलाई अपांगता परिचयपत्र बनाउन गाउँपालिकाको कार्यालय पुगिन् । सकिनसकी अपांगता भएका नाति दिवस र अपांगता भएकी नातिनी मनकलालाई बोकेर कार्यालय पुगेकी गुरुङ बेलुका परिचयपत्र नलिएरै फर्किइन् । महिनाको ३ गते अपांगता परिचयपत्र दिने भन्ने थाहा पाएकी थिएँ, सकिनसकी आएँ, गुरुङले भनिन्, कार्यालय आउँदा कोही भेटिनँ र यत्तिकै फर्कनुपर्यो । हरेक महिनाको ३ गते अपांगता परिचयपत्र वितरण गर्ने गाउँपालिकाको निर्णय छ । तर मंगलबार अपांगता भएका व्यक्तिसमेत रित्तो हात घर फर्किए । गाउँपालिका कार्यालय गत चैत ३० गतेेदेखि रित्तै छ । अध्यक्ष, उपाध्यक्ष, प्रमुख प्रशासकीय अधिकृतदेखि गाउँपालिका मातहतका सबै प्रमुखसमेत ५ दिनदेखि कार्यालयमा उपस्थित भएका छैनन् । सरसफाइको अवलोकनका लागि भन्दै गाउँपालिकाका पदाधिकारी र अधिकांश कर्मचारी भ्रमणमा छन् । अध्यक्ष नरबहादुर पुन, उपाध्यक्ष इन्दिरा ओली, प्रमुख प्रशासकीय अधिकृत कुमारी रिमा मल्ल, नायब सुब्बाहरू खिमप्रकाश शाह र मीनाराम केसी, प्राविधिक प्रमुख इन्जिनियर मोहनकुमार ओली, शिक्षा युवा तथा खेलकुद शाखा प्रमुख भूपालसिंह विष्ट, सूचना प्रविधि अधिकृत नवीन चौधरी, सहलेखापाल कविन्द्र पुन, महिला बालबालिका प्रमुख महिला विकास सहायक निरीक्षक लीला शर्मा, सवइन्जिनियर गगनसिंह ओली, १ नम्बर वडा सचिव शारदा चौधरी, कम्प्युटर अपरेटर रूपेश पुन गाउँपालिकामा छैनन् । ७ नम्बरका वडाध्यक्ष कुलबहादुर बुढाथोकी, कार्यपालिका सदस्य वीरसिंह विक, नगर प्रहरी गीता खड्का र बेगमा ओलीसमेत भ्रमणमा जाँदा गाउँपालिका रित्तै छ । ५ दिनदेखि सबै फाँटमा ताला लागेको छ । सेवाग्राहीहरू आउँदै फर्किरहेका छन् । योजना अनुगमन, निरीक्षण तथा भुक्तानीको काम हुने बेला सबै भ्रमण जाँदा धेरै काम रोकिएका छन् । कर्मचारीसमेतलाई बोकेर पदाधिकारी भ्रमण जाँदा समस्या भएको छ, एक सेवाग्राहीले भने, योजना अनुगमन र भुक्तानीको समयमा कार्यालय खाली बनाउँदा सेवाग्राहीले दुःख पाइरहेका छौं । गाउँ कार्यपालिका प्रवक्ता शेरबहादुर खड्काले कार्यपालिकाको निर्णयअनुसार टोली भ्रमणमा गएको बताए । सोमबार बिहान कार्यालय भेटाउने गरी उहाँहरू भ्रमणमा जानुभएको हो, प्रवक्ता खड्काले भने, टाढाको भएर पनि होला आइपुग्नुभएको छैन, आउनुहुन्छ होला । गाउँपालिका अध्यक्षले कार्यवाहक अध्यक्ष कसैलाई नछाडेको र प्रमुख प्रशासकीय अधिकृतले पनि निमित्त प्रमुख कसैलाई नछाडेका प्रवक्ता खड्काले बताए । गाउँपालिकामा पदाधिकारी तथा कर्मचारी नभएको गुनासो आएपछि मंगलबार जिल्ला समन्वय समिति प्रमुख राजकुमार शर्मा र प्रमुख जिल्ला अधिकारी शम्भुप्रसाद रेग्मीले अनुगमनसमेत गरेका छन् । अनुगमनको क्रममा गाउँपालिकामा नगर प्रहरीसहित ६ जना मात्रै कर्मचारी भेटिएको जिल्ला समन्वय समिति प्रमुख राजकुमार शर्माले बताए । उनका अनुसार असिस्टेन्ट सव इन्जिनियर रुद्रगोपाल डाँगी, पोषण सहजकर्ता स्वरस्वती चनारा, नगर प्रहरी बालकृष्ण नकाल, शंकर रोका, जोखबहादुर पुन र कार्यालय सहयोगी शेरबहादुर कामी मात्रै गाउँपालिकामा भेटिएका थिए । उनले गाउँपालिका नै उठेर हिंडेपछि जनताहरू वडा कार्यालयबाटै घर फर्कन बाध्य भएको गुनासो आएको बताए ।प्रमुख जिल्ला अधिकारी शम्भुप्रसाद रेग्मीले गाउँपालिकाको कर्मचारी हाजिरी जफत गरेका छन् । कार्यालयका फाँट बन्द रहेको, प्रायः कर्मचारी नभेटिएको पाइएको प्रजिअ रेग्मीले बताए । कार्यालय छाडेको कुनै प्रमाण छैन, सबै फाँट ताला लाएर सर्वसाधारण सेवाग्राहीलार्ई समस्यामा राखेको पाइयो, प्रजिअ रेग्मीले भने, स्थानीय सरकार उत्तरदायी नभएको जस्तो पाइयो । उनले कर्मचारीलाई स्पष्टीकरण सोधिने बताएका छन् । अनुगमनका क्रममा २०७६ सालको हाजिरी रजिस्टर नभएको र २०७५ को हाजिरी रजिस्टरमा पनि धेरै कर्मचारीले लामो समयदेखि हाजिर नगरेको पाइएको प्रजिअ शर्माले बताए ।"
जेटका उडान बन्द,काठमाडौं (कास) चरम आर्थिक संकट बेहोरिरहेको २५ वर्ष पुरानो भारतीय एयरलाइन्स जेट एयरवेजलाई ऋणदाताले थप रकम उपलब्ध नगराउने जनाएसँगै बुधबार साँझदेखि यसका सबै उडान रोकिएका छन् । रोयटर्सका अनुसार जेटलाई तत्काल उडान सुचारु गर्न आपतकालीन कोषका लागि ४ सय करोड भारु आवश्यक थियो । ऋणदातासँग बुधबार साँझ भएको सञ्चालकहरूको बैठकमा उनीहरूले थप रकम उपलब्ध गराउन इन्कार गरेपछि जेटका सबै उडान बन्द भएका हुन् । १ सय १५ वटासम्म विमान भएको यो कम्पनीसँग बुधबार ५ वटा मात्रै जहाज थिए । कम्पनीले ऋण चुक्ता गर्न नसकेपछि ऋणदाता र लगानीकर्ताले अरु जहाज जफत गरेको भारतीय सञ्चार माध्यमले जनाएका छन् । भारतका ३७ वटा आन्तरिक तथा १९ वटा अन्तर्राष्ट्रिय गन्तव्यमा उडान भर्दै आएको जेटको बुधबार राति अन्तिम उडान भनिएको थियो । यसले विभिन्न वित्तीय निकायलाई ८ हजार करोड (भारु) भन्दा बढी ऋण चुक्ता गर्नुपर्ने देखिन्छ । बधुबारसम्म आपतकालीन कोषका लागि रकम नजुटेपछि बाँकी ५ वटा विमान पनि लगानीकर्ताले जफत गर्न लागेको सञ्चार माध्यमले जनाएका छन् ।
त्रिभुवन विमानस्थलको साढे ३ करोड बाँकी,"जेटले मुम्बई र दिल्लीबाट काठमाडौंका लागि दैनिक ५ वटासम्म उडान गर्थ्यो । सोमबारदेखि यसले काठमाडौंका लागि हुने सबै उडान रोकेको छ । विमानस्थलका महाप्रबन्धक राजकुमार क्षत्रीका अनुसार वैशाख २२ गतेसम्मका लागि यसले उडान रोक्का गरेको सूचना दिएको छ । समस्याग्रस्त एयरलाइन्सले उडान रोक्नुका कारण भने खुलाएको छैन । मुम्बईमा मुख्यालय भएको जेटले त्रिभुवन अन्तर्राष्ट्रिय विमानस्थललाई ल्यान्डिङ, पार्किङलगायत सेवाको साढे ३ करोड हाराहारी बुझाउन बाँकी रहेको महाप्रबन्धक क्षत्रीले बताए । बक्यौता असुल्न पत्राचार भइरहेको छ, उनले भने, विमानस्थलको राजस्व महाशाखाबाट कर्मचारी नै खटाएको छु । सन् २०१८ मा जेट नेपालमा सर्वाधिक यात्रु ल्याउने नेपाल वायुसेवा निगमपछिको दोस्रो विमान कम्पनी हो । यस एयरलाइन्सबाट नेपाल आउनेमा पर्यटकहरू अत्यधिक पर्छन् । यसले चैत २१ गते नेपालमा सबै ट्राभल एजेन्टलाई इमेल गरी टिकट बिक्री नगर्न भनेको थियो । उक्त इमेलमा उडान रोक्नुको कारण भने उल्लेख नगरेको एक ट्राभल एजेन्सीका सञ्चालकले जनाएका छन् । इमेलमा बिक्री भएका टिकटको सबै रकम फिर्ता दिलाउनु भनेको थियो, ती सञ्चालकले भने, टिकट लिइसकेकालाई अर्को विमानमार्फत उडान भनिएको थिएन ।"
धरौटीमा छुटे बलात्कार आरोपी,पोखरा (कास) छिमेकीको घरमा घरेलु कामदार रहेकी १६ वर्षीया किशोरीलाई बलात्कार गरेको आरोपमा पक्राउ परेका पोखरा नगर विकास समिति अध्यक्ष सुन्दरकुमार श्रेष्ठ बुधबार ५ लाख धरौटीमा छुटेका छन् । कास्की जिल्ला अदालतका न्यायाधीश लालकाजी श्रेष्ठको इजलासले उनलाई पछि बुझ्दै जाँदा ठहरेबमोजिम हुने भन्दै धरौटीमा छाड्न आदेश दिएको स्रेस्तेदार लोकनाथ पराजुलीले बताए । तिनै किशोरीलाई यौन दुर्व्यवहार गरेको आरोप लागेका एनआईसी एसिया बैंक पर्स्याङ शाखाका प्रबन्धक सुवास सुवेदी गत शुक्रबारै ३ लाख धरौटीमा रिहा भएका थिए । न्यायाधीश श्रेष्ठकै इजलासले उनलाई धरौटीमा छाडेको हो ।चैत ८ मा पक्राउ गरिएका दुवै जनालाई प्रहरीले गत शुक्रबार कास्की जिल्ला अदालतमा पेस गरेको थियो । श्रेष्ठविरुद्ध बालिका जबर्जस्ती करणी मुद्दा दायर भएको थियो । उनीविरुद्ध मुलुकी अपराध संहिताको २१९ (३) अनुसार १० देखि १२ वर्षसम्म कैद र मनासिवअनुसार क्षतिको मागदाबी गरिएको थियो ।
बेन्चपिच्छे फरक आदेश,मालपोतको पत्र गायबजिल्ला मालपोत कार्यालयले चार अंशियारका बीच ४३ कित्ता जमिनको कित्ताकाट गर्न नसकिने भन्दै थप निर्देशन पाऊँ भनी जिल्ला अदालतलाई पत्र पठाएको थियो । जिल्ला अदालतले पनि मालपोतलाई थप निर्देशन दिन नमिल्ने भएकाले सम्बन्धित कार्यालय वा पदाधिकारीबाटै राय सुझाव वा निर्देशन लिएर के कसो गर्नुपर्ने हो गर्न पत्र पठाएको थियो । तर जिल्ला अदालतबाट पठाएको पत्र गायब पारिएको छ । जिल्ला अदालत र मालपोत कार्यालयको दूरी मुस्किलले दुई सय मिटर छ । पैदल दूरी १० मिनेटको भए पनि मंगलबार अदालतले पठाएको पत्र बुधबार बेलुकासम्म पनि जिल्ला मालपोत कार्यालयमा पुगेको छैन । जिल्ला मालपोत कार्यालयका प्रमुख सूर्यबहादुर थापाले बुधबार बेलुकासम्म पनि आफूले पत्र नपाएको बताए । अदालतले जीवनप्रसाद रिजाल वादी भएको अंश मुद्दामा मेलमिलापको आदेश गर्दै चार अंशियारबीच ४३ कित्ता विभाजन गरी दर्ता गर्न आदेश दिएको थियो ।
१२ जिल्लामा गरिब छुट्याइँदै,"काठमाडौं (कास) सरकारले थप १२ जिल्लामा गरिब घरपरिवार पहिचान गर्ने भएको छ । यसअघि २६ जिल्लामा गरिब परिवार पहिचान गरेर अति, मध्यम र सामान्य गरिबको परिचयपत्र दिने निर्णय भइसकेको छ ।गरिब घरपरिवार सहयोग समन्वय बोर्डको सचिवालय गत साउनमा खारेज भएपछि मन्त्रालय मातहतमा रहेको गरिब परिवार पहिचान तथा मापदण्ड शाखाले थप जिल्लामा यो अभियान अघि बढाउन लागेको हो । यो चरणमा ताप्लेजुङ, धनकुटा, महोत्तरी, काभ्रे, रसुवा, लमजुङ, स्याङ्जा, बाँके, दैलेख, दार्चुला, डडेल्धुरा र म्याग्दी जिल्ला समेटिएका छन् । शाखाका उपसचिव झवीन्द्र पाण्डेका अनुसार थप जिल्लामा गरिबी पहिचान सर्वेक्षण गर्न स्थानीय तहका गाउँपालिका र नगरपालिकालाई जिम्मा दिइनेछ । त्यसका लागि पठाइने रकम फ्रिज नहुने गरी कार्यसञ्चालन खातामा पठाउन पहल सुरु भएको छ । गत वर्ष २६ जिल्लामा सम्पन्न भएको गरिब घरपरिवार सर्वेक्षणमा ३ लाख ९१ हजार ८ सय ३१ व्यक्ति गरिबको सूचीमा परेका थिए । यसमा १ लाख ८८ हजार २ सय २६ जना अति गरिबमा सूचीकृत थिए । गरिबी पहिचान क्रममा उब्जिएको विवादसँगै यो कार्यक्रमको उपादेयता स्पष्ट नभएपछि पहिचान भएकामध्ये १२ प्रतिशतले मात्रै अहिलेसम्म गरिबी परिचयपत्र पाएका छन् । विशेषतः गरिब पहिचान भएपछिको उपलब्धि के हुने भन्नेमा अन्योल कायम छ । अहिलेसम्मको निर्णयमा गरिबी पहिचानमा परेका नागरिकले निःशुल्क स्वास्थ्य बिमा पाउन सक्छन् भने अरू तहतप्कामा कुनै प्रकारको सुविधा र सहुलियत छैन । विगतमा गरिएको गरिबी पहिचानमा बाजुरा जिल्लाका भूतपूर्वमन्त्री जनकराज जोशीसमेत सूचीकृत भएपछि र केही जिल्लाका चर्चित धनीसमेत गरिब पहिचान मा जोडिएपछि यो अभियानको प्रभाव सेलाएको हो ।"
पाठ्यपुस्तक आएन,"मुगु (कास) नयाँ शैक्षिक सत्र सुरु भइसके पनि तीन स्थानीय तहका पाठ्यपुस्तक जिल्ला आइपुगेका छैनन् । व्यवसायीको लापरबाहीका कारण छायानाथ रारा नगरपालिका, सोरु र मुगुमकार्मारोङ गाउँपालिकामा पाठ्यपुस्तक पुग्न नसकेको हो । ती स्थानीय तहमा क्रिशत्ति स्टेसनरी, जयलक्ष्मी पुस्तक पसल र केबी स्टेसनरीले ढुवानीको जिम्मा लिएको शिक्षा विकास तथा समन्वय इकाईले जनाएको छ । नतिजा प्रकाशन भएलगत्तै विद्यार्थी पुस्तक खोज्न गमगढी बजार धाउन थालिसकेका थिए । तर उनीहरू खाली हात फर्किएका छन् । जिल्लामा सधैं समयमा पाठ्यपुस्तक ढुवानी नहुँदा पठनपाठनमा समस्या पर्ने गरेको छ । खत्याड गाउँपालिकाका विद्यालयका लागि बाजुराको धुलाचौरमा पाठ्यपुस्तक पुगेका छन् । विद्यार्थी र शिक्षकले त्यहीं गएर किताब ल्याउने तयारी गरेको खत्याड गाउँपालिकास्थित सर्वोदय मावि सुकाढिकका प्रधानाध्यापक लोकेन्द्रबहादुर कार्कीले बताए । उनका अनुसार खत्याड गाउँपालिकाका लागि रारा स्टेसनरी सेन्टरले कर्णाली करिडोरबाट पाठ्यपुस्तक धुलाचौर पुर्याएको हो । मुगुका लागि किताब ढुवानी गर्न कोही पनि नआएको जनक शिक्षा सामग्री केन्द्रको कर्णाली प्रदेश कार्यालयका धनबहादुर केसीले बताए । उनका अनुसार खत्याड गाउँपालिकाका लागि मात्र किताब ढुवानी भएको छ । केबी स्टेसनरी सेन्टरका प्रोपराइटर केशव चौलागाईंले एकदुई दिनभित्र पाठ्यपुस्तक लिन जाने बताए । जिम्मा लिएका स्टेसनरी पसलले ढुवानीमा लापरबाही गरिरहेको शिक्षा विकास तथा समन्वय इकाई प्रमुख सूर्यबहादुर खत्रीले बताए । उनले पाठ्यपुस्तक छिटो ल्याउन ताकेता गरिरहेको जनाए ।"
गर्मीले ततायो लस्सीको बजार,"(काठमाडौं)  घरका लागि सामान किन्न असन आएका बानियाँटारका रामप्रसाद न्यौपाने (६५) मंगलबार इन्द्रचोकको लस्सी पसलअगाडी भेटिए । लस्सी खानेहरूको भिडमा उनी पनि ठूलो ग्लास लस्सी घटघटी पिउँदै थिए । जिब्रोलाई स्वाद पर्यो, पहिलो पटक लस्सी चाखेका उनले भने, दाम गए नि खाइपर्दो चिज रहेछ । यता आको बेला सधैं खाइन्छ अबदेखि । उनीजस्ता सन्तुष्ट ग्राहककै कारण इन्द्रचोकका लस्सी पसल सधैं व्यस्त हुने गरेका छन् । बिहान ९ देखि साँझ ८ बजेसम्म आकाश भैरव मन्दिर परिसरमा लस्सी खानेहरू ओइरिन्छन् । त्यहाँ सधैं लस्सी मगमगाइरहेको हुन्छ । अहिले तापक्रम बढेसँगै लस्सीको व्यापार थप उकालिएको छ । व्यापारीहरू कसौंडीमा घोलिएको लस्सी डाडुले उघाउँदै प्लास्टिकको ग्लास भर्न व्यस्त हुन्छन् । ग्राहकहरू ठेलमठेल गर्दै लस्सी किन्दै गरेका देखिन्छन् । नयाँ लस्सी पसल थपिएपछि अहिले त्यहाँका व्यापारीमाझ प्रतिस्पर्धासमेत बढेको छ । सबै पसलमा देखिने भीडले त्यहाँको लस्सी कति प्रख्यात छ भन्ने बुझाउँछ । बसेर खाने ठाउँसमेत नभए पनि कसैलाई गुनासो छैन । यो यसरी नै चलेको छ । आकाश भैरवभन्दा अलि पर्तिरको जनकपुर दही लस्सी भण्डारमा पनि लस्सी खानेहरू लाइन लागेका हुन्छन् । वसन्तपुर, न्युरोड, असन पुगेकाहरू प्रायः इन्द्रचोकको लस्सी पिएर फर्किन्छन् । गर्मीमा लस्सीले शीतल गर्छ, मैतीदेवीकी कल्पना क्षत्रीले भनिन्, कोक, चियाकफी खानुभन्दा लस्सी स्वस्थकर पनि छ । भिजन गर्ल्स होस्टलकी सञ्चालक उनी मंगलबार किनमेलका लागि असन छिरेकी रहिछन् । त्यही मौकामा एकएक ग्लास लस्सी पिएको उनले बताइन् । इन्द्रचोकमा सुनीलमान सिंहले दस वर्षअघि पहिलो पटक लस्सी पसल थापेका थिए । उनका अनुसार त्यो बेला लस्सी मात्रै बेच्ने पसल काठमाडौंमा थिएनन् । होटल, रेस्टुरेन्टमा मात्रै लस्सी पाइन्थ्यो तर त्यो खास प्रख्यात थिएन । अहिले लस्सी पसल रहेको ठाउँमा सिंह त्यो बेला चकलेट बेच्थे । व्यापार राम्रो थिएन । रेस्टुरेन्टतिर लस्सी खाएपछि मलाई यो व्यापार चल्छ कि जस्तो लाग्यो, सिंहले भने, सुरुमा त्यति राम्रो भएन तर बिस्तारै व्यापार बढ्यो । अहिले आएर व्यापार यति सप्रिएको छ कि उनी एक्लैले पसल चलाउन नसकेर स्टाफ राखेका छन् । उनले हाल चार जनालाई रोजगार दिएका छन् । तीमध्ये एक जनाको त कामै भीड हटाउने हो । सिंहको मीठो लस्सी पसल मा दिनको करिब तीन सय लिटर दही, ५ किलो काजु र १० किलो किसमिस खपत हुन्छ । एक सानो ग्लास लस्सीलाई ४५ र ठूलोलाई ८० रुपैयाँ तिर्न ग्राहक झिँजो मान्दैनन् । यहाँको लस्सी बाक्लो र स्वादिलो हुन्छ, गौरी गुरुङले भनिन्, स्वादअनुसार पैसा पनि ठिकै लाग्छ । रिचमन्ड इन्टरनेसनल कलेजमा पढ्ने गौरीले पाँच वर्ष अघिदेखि इन्द्रचोकको लस्सी पिउन थालेको बताइन् । स्वाद कहिल्यै नखस्किएकामा उनलाई चित्त बुझेको रहेछ ।सुनील दिनको १२ सय कपसम्म लस्सी बेच्छन् । एक ठूलो ग्लासको ८० रुपैयाँ पर्ने हुँदा उनले दिनमा करिब १ लाख रुपैयाँको लस्सी बेच्ने गरेको देखियो । यो व्यापारले आफूलाई सन्तुष्टि दिएको उनले बताए । उनको पसलमा भीड लागेपछि छेउछाउमा पनि लस्सी दोकान खुल्ने क्रम बढेको छ । इन्द्रचोक चाँडै लस्सी चोक हुन लागेको भन्दै स्थानीयहरू हाँसो गर्छन् । मेरो किराना पसल थियो पहिले, सुनीलकै पसलको आडमा अर्को लस्सी पसल थापेका भरतमान सिंहले भने, अस्ति वैशाख १ गतेदेखि किराना पसल हटाएर लस्सी बेच्न थालेको हुँ । छेउको लस्सी पसलमा अत्यधिक भीड हुने र आफूकहाँ मन्दी भएपछि उनले बाध्य भएर लस्सी बेच्न थालेको सुनाए । भरतमानले १ सय २५ वर्ष पुरानो आफ्नो किराना पसल हटाएर लस्सी बेच्नु पर्ला भनेर सोचेका थिएनन् रे । लस्सीकै माग छ यहाँ, म के गरूँ । उनले भने, बाध्यताले गरेको काम भए पनि लस्सीको व्यापारले म खुसी छु । उनीकहाँ दिनमा १ सय लिटर दहीको ५ सय कपसम्म लस्सी बिक्री हुन्छ । यसरी हेर्दा उनले चार दिनमै करिब डेढ लाख रुपैयाँको लस्सी बेचिसकेका छन् । एक्लैले किराना पसल चलाएका उनले लस्सी बेच्न थालेपछि दुई जना स्टाफसमेत राखेका छन् । इन्द्रचोककै अर्को व्यस्त लस्सी पसल हो, जनकपुर दही लस्सी भण्डार । शिवशंकर प्रसाद साहले नौ वर्षअघि यो पसल खोलेका थिए । सुरुवाती दिनमा उनी २५ रुपैयाँमै ठूलो ग्लास लस्सी बेच्थे । सानालाई १५ रुपैयाँ लिन्थे । महँगी बढेपछि भाउ बढाउँदै लगेको उनले बताए । यसपालि राम्रो व्यापार भइरहेको छैन, साहले भने, पानी परेको पर्यै छ । दिनको २०२५ हजार रुपैयाँको मात्रै लस्सी जान्छ । वैशाखदेखि असोजसम्म लस्सी धेरै बिक्ने गरेको उनले सुनाए । पोहोरतिर यो मौसममा प्रतिदिन ३०३५ हजार रुपैयाँको व्यापार हुने गरेको उनले बताए । हामीले सुरु गर्दा काठमाडौंमा लस्सी पसल थिएनन्, उनले भने, अहिले २३ सय वटा यस्ता पसल छन् । चोकचोकमै लस्सी पसल खुलेपछि ग्राहक बाँडिए । आफैंले दही जमाएर लस्सी बनाउने भएकाले जनकपुर दही लस्सीको स्वाद अरूको भन्दा विशेष रहेको साहको दाबी छ । सुनीलमानले भने डेरीबाट स्पेसल दही लिन्छन् । भरतमानले चाहिँ भक्तपुरको दहीले लस्सी बनाउने गरेको दाबी गरे । दही कस्तो हो, त्यसमै लस्सीको स्वाद भर पर्छ, सुनीलमानले भने, यो फास्ट व्यापार हो । ग्राहक आउँछन्, किन्छन्, खान्छन्, जान्छन् । फटाफट व्यापार हुन्छ । प्रतिस्पर्धा बढेपछि उनले अब पसल दर्ता गरेर लोगो बनाउने अनि लोगो छापिएको ग्लासमा लस्सी बेच्ने योजना बनाएका छन् ।"
निमालाई कान्तिपुरको १ लाख,"(काठमाडौं)  कान्तिपुरको वार्षिक ग्राहक योजनाअन्तर्गत करोडपति सिजन३ को पहिलो साप्ताहिक विजेता निमा राजभण्डारीलाई १ लाख रुपैयाँ हस्तान्तरण गरिएको छ । बुधबार थापाथलीस्थित कान्तिपुर पब्लिकेन्सन्सको कार्यालयमा नेपाल म्यागजिनका सम्पादक बसन्त बस्नेतले राजभण्डारीलाई नगद हस्तान्तरण गरेका थिए । नागार्जुन नगरपालिका सीतापाइला निवासी राजभण्डारीले नगद पुरस्कार जितेकामा खुसी व्यक्त गरिन् । यो रकमको २५ प्रतिशत गोल्फुटारस्थित डिभाइन सर्भिस वृद्धाश्रमलाई प्रदान गर्ने उनले बताइन् । जिन्दगीमा पहिलो पटक मलाई चिठ्ठा परेको हो, उनले भनिन्, अप्रिल पहिलो दिन कान्तिपुरबाट फोन आउँदा कसैले अप्रिल फुल बनाएको हो कि झैं लागेको थियो । दीनदुःखीलाई सहयोग गर्न चाहन्छु । केहीअघि गरिएको लक्की ड्र बाट रसिद नम्बर ४१३०० की उनले उपहार स्वरूप एक लाख रुपैयाँ जितेकी हुन् । उनी इन्टरनेसनल किन्डरगार्डेन प्रिस्कुलकी अवकाशप्राप्त शिक्षिका हुन् । उनले कान्तिपुर स्थापनाकालदेखि नै यसको ग्राहक रहँदै आएको बताइन् । कान्तिपुरका समाचार विश्वसनीय हुन्छन्, उनले भनिन्, गृहिणीका लागि अझ सरल भाषामा स्वास्थ, शिक्षा आदिबारे लेख छापिदिए अझ राम्रो हुने थियो ।हरेक साता आइतबार कान्तिपुर टेलिभिजनको कल कान्तिपुर कार्यक्रममा लक्की ड्र हुने गरेको छ । कान्तिपुर वार्षिक ग्राहक योजनामा कान्तिपुर दैनिक र द काठमाडू पोस्टका वार्षिक ग्राहकले सहभागिता जनाउन पाउनेछन् । लक्की ड्रमार्फत एक जना ग्राहककले बम्पर उपहारका रूपमा एक करोड नगद पाउनेछन् । लक्की ड्र मार्फत मासिक १० लाख रुपैयाँ जित्न सक्नेछन ्। साप्ताहिक लक्की ड्र मा १ लाख रुपैयाँ पाउनेछन् । ग्राहक बन्नसाथ हातहातै पुरस्कार पाउने सुविधासमेत छ ।"
व्यापारिक केन्द्र बन्दै माछाखोला,हीर उप्रेती
चेपाङ मार्ग साँघुरो,"ठोरीकेरुङ जोड्न विकल्प खोजिँदै इन्जिनियर नारायण लामिछानेका अनुसार ठोरीभण्डारामलेखु सडकको चर्चा गरिए पनि अहिले भइरहेको सडक साँघुरो छ । यो राजमार्गबाट चाइना र भारतबाट लामा कन्टेनरहरू ओहोरदोहोर गर्नुपर्ने हुन्छ, उनले भने, कन्टेनरका लागि अहिले भइरहेको सडक साँघुरो हुन्छ, यो मार्गलाई ट्रेड रुट बनाउन खोजिएकाले अहिलेको ट्र्याक फिजिबल नहुन सक्छ । उनका अनुसार हाल सडकमा साना घुम्ती बढी छन् । गति घटाएर चलाउनुपर्ने हुन्छ ।"
जडीबुटी निकासी रोकियो,"(बाँके)  नेपाली जडीबुटी निकासीमा भारतले एकाएक रोक लगाएको छ । वैज्ञानिक नाम फरक परेको भन्दै उसले रोक लगाएको हो । भारत सरकारले क्वारेन्टाइनसम्बन्धी नयाँ नीति लागू गरेपछि यस्तो समस्या आएको जडीबुटी व्यवसायीले बताए । एक महिनायता कुनै पनि जडीबुटी नेपालगन्ज नाकाबाट भारत निर्यात नभएको व्यवसायीको गुनासो छ । भारतका बोटबिरुवा र तिनका अंशको आयातलाई व्यवस्थित गर्न बिरुवा क्वारेन्टाइनसम्बन्धी आदेश२००३ जारी गरिएको थियो । उक्त आदेशको अनुसूची ७ मा सूचीकृत जडीबुटी मात्रै भारतले स्वीकार गर्छ । नीति लागू भएको ६ महिनासम्म भारत सरकारले नाम सूचीकृत गर्न नेपाललाई समय दिएको थियो । समयमै सुनुवाइ नभएपछि अहिले भारतमा नेपालका सबै जडीबुटी निकासीमा रोक लगाइएको छ । गत मंसिरदेखि पषाणवेद, कुरिलो (सतावर), आमला, पदमचाल, चिराइतो, अमलवेद, अतिश, कालादाना र सिकाकाइलगायतका जडीबुटीको निकासीमा रोक लगाइएको हो । नेपाल जडीबुटी व्यवसायी संघले पछिल्लो एक महिनायता नेपाली जडीबुटी भारत निर्यातमा रोक लगाइएको बताएको छ । अहिले नेपालका कुनै पनि जडीबुटी भारतले खरिद गर्दैन, संघका अध्यक्ष एवं प्रदेश ५ का सभासद याकुव अन्सारीले भने, एक महिनादेखि बन्द गरिएको छ । नेपालको पहाडी र हिमाली जिल्लाका झन्डै २५ लाख किसान जडीबुटी व्यापारले धानिएका छन् । भारतले निर्यातमा रोक लगाएपछि यहाँका किसान र व्यवसायीको रोजीरोटीमा समेत समस्या आएको संघका अध्यक्ष अन्सारीले बताए । नेपालगन्जका प्लान्ट क्वारेन्टाइन प्रमुख थमनबहादुर कार्कीका अनुसार भारत जडीबुटी निर्यातको राम्रो गन्तव्य थियो । सयभन्दा बढी जडीबुटी भारतले लिने गर्थ्यो । अहिले नयाँ नीति लागू गरेपछि विभिन्न उपजातका जडीबुटीको माग आउँछ । जुन हामी कहाँ वैज्ञानिक नाम प्रस्ट छैन । यसले गर्दा भारततर्फ जडीबुटी निर्यातमा समस्या देखिएको उनले बताए । नेपाल सरकारले भारत सरकारको जडीबुटी अनुसूचीमा समावेश गर्नका लागि जडीबुटीको अविलम्ब पीआरए गर्नुपर्छ । संघले कृषि तथा वनमन्त्री, वनसचिवलगायत सरोकारवाला निकायमा समस्या राखेको थियो । तर, सबैले आश्वासन मात्रै दिएको याकुवले बताए । नेपालमा वनसम्बन्धी कानुनमा जडीबुटीसम्बन्धी प्रस्ट व्यवस्था नहुँदा अझै पनि किसानले जडीबुटी खेती गर्न नसकेको जडीबुटी समस्या समाधान समितिका संयोजक हाजी मोहम्मद युनुस हलवाईले बताए । जडीबुटी निकासी हुन नसक्दा करिब एक हजार मेट्रिक टन जडीबुटी नेपालगन्जमै थन्किएको व्यवसायीको दाबी छ ।"
सुरक्षा नहुँदा गाउँ गएनन् बैंक,"सुरक्षा अभावमा गाउँपालिका केन्द्र थर्पु भार्ममा दुई करोड ५० लाखमा ६ वटा भवन निर्माण भए पनि महँगो भाडा तिरेर खलंगाबाट सेवा सुचारु गर्नुपरेको अध्यक्ष हरिचन्द्र बस्नेतले बताए । उनका अनुसार प्रहरी चौकी गाउँपालिकाको केन्द्रदेखि करिब चार घण्टाको पैदल दूरीमा छ । सुरक्षा र कर्मचारी अभावले नागरिकको सेवाप्रवाहमा बाधा पुगेको बस्नेतको गुनासो छ । कर्मचारी अभावमा एउटा वडासचिवले चार वडाको काम हेरिरहेको उनले जानकारी दिए । तीन गाउँपालिका र एक नगरपालिकामा बैंक सुरक्षाका लागि गृह मन्त्रालयसँग अस्थायी प्रहरी पोस्ट माग गरेको प्रजिअ बस्नेतको भनाइ छ । पटकपटक ताकेता गर्दा पनि निर्णय हुन नसकेको उनले जनाए । उनका अनुसार कुशे र बारेकोटको केन्द्रमा बैंक सुरक्षाका लागि प्रहरी चौकी स्थापना गर्ने निर्णय अन्तिम चरणमा पुगेको छ । जुनीचाँदेमा केन्द्र विवादका कारण तत्काल प्रहरी चोकी स्थापना हुन कठिन छ, उनले भने, गाउँपालिकालाई प्रहरी चौकीका लागि आवश्यक जग्गा तथा पूर्वाधारको व्यवस्था गर्न अनुरोध गरिएको छ ।"
वैकल्पिक मार्गमा स्थानीयको लगानी,"(पर्वत)  अवरुद्ध भइरहने मध्यपहाडी लोकमार्गको धौलागिरि प्रवेशद्वारदेखि डिमुवासम्मको करिब पाँच किलोमिटरको वैकल्पिक मार्ग स्थानीयले खुलाएका छन् । दैनिकजसो घन्टौं आवागमन अवरुद्ध पारेर सडक चक्ल्याउने काम भइरहेकाले यात्रीले समस्या भोग्न थालेपछि गत माघमा स्थानीयले गाउँपालिकाको सहयोगमा ट्र्याक खोलेका थिए । मोदी २ देउपुरको पातीचौरराहालेटापुगौंडाटिमुरे हुँदै बेतेनीसम्मको करिब ५ किलोमिटर वैकल्पिक ट्र्याक यतिबेला स्थानीयकै श्रमदान र लगानीमा स्तरोन्नति भइरहेको छ । सडकको बेतेनीदेखि डिमुवासम्मको खण्ड सहज हुँदा पनि जोखिमको क्षेत्र हो । २०७२ वैशाख १२ को भूकम्पपछि बेलाबेला सडकमाथिको भीरबाट खस्ने सुक्खा पहिरो र ढुंगाले सवारीलाई यात्रा सहज हुँदैन । पाँच किलोमिटर सडकमाथिको पहरोबाट खस्ने पहिरोबाट यात्रा सहज बनाउन सुरु गरेको पहलमा साथ दिन यहाँका बासिन्दाले मोदी गाउँपालिका, गण्डकी प्रदेश र केन्द्र सरकारसँग आग्रह गरेका छन् ।तत्कालीन सांसद एवं संविधानसभा सदस्य कल्पना चापागाईं, मोदी २ देउपुरका वडाध्यक्ष विकास तिमिल्सिना, मध्यमोदी जलविद्युत् आयोजना, स्थानीय युवा क्लब, सामुदायिक वन र आमा समूहको सहयोगमा ३ वर्षदेखि सुरु गरेको यो सडक गत माघमा ट्र्याक खुलेको हो । सडकको ट्र्याक खुलाउन चापागाईंले ३ वर्षअघि नै सांसद विकास कोषको १० लाख सहयोग गरेकी थिइन् । उक्त रकम अभाव भएपछि गत वर्ष वडाध्यक्ष विकास तिमिल्सिनाले वडा तथा गाउँपालिकाको स्रोतबाट आठ लाख बजेट विनियोजन गरेका थिए ।कडा चट्टान र पहरा फुटाउनुपर्ने भएकाले उक्त रकमसमेत कम भएपछि स्थानीय भटुने सामुदायिक वन उपभोक्ता समूहले डेढ लाख, प्रगतिशील आमा समूहले दुई लाख नगद सहयोग गरेका थिए । देउपुरकै आदर्श युवा क्लबले सडकको डिजाइन खर्च क्लबको आन्तरिक स्रोतबाट जुटाएको सडक निर्माण समितिका अध्यक्ष रघुनाथ चापागाईंले बताए । सडक मर्मतको केही पैसा थियो, वडाध्यक्ष तिमिल्सिनाले भने, यहाँ वैकल्पिक सडक अति आवश्यक देखिएपछि त्यसमै खर्चियौं । देउपुरभरका सडक मर्मतमा आएको बजेट वैकल्पिक मार्गमा खर्चन देउपुर सडक सञ्जाल सुधार समितिका अध्यक्ष खिमबहादुर केसीले समेत सहयोग गरेको उनले बताए । यो वर्ष मात्रै साढे दुई किलोमिटर सडकको पुरानो ट्र्याक मर्मत र नयाँ ट्र्याक सुधारमा करिब १२ लाख खर्च भएको निर्माण समितिका सचिव संगम चापागाईंले जनाए ।वैकल्पिक सडक पातीचौरदेखि राहालेसम्म करिब साढे २ किलोमिटर पुरानै सडक छ । यो सडक देउपुरकै मैदानसम्म कालोपत्रे हुँदै छ । राहालेबाट उत्तरतर्फ मोडिएर अढाई किलोमिटरमा बेतेनी पुगिन्छ । मध्यपहाडी मार्गको मुख्य सडकको पातीचौरदेखि बेतेनीसम्म पुग्ने समयमा वैकल्पिक मार्गबाट समेत पुग्न सकिने सरोकारवालाको दाबी छ । अन्यत्रभन्दा केही भिरालो यो सडकको दुवैतर्फ पक्की नाली र केही फराकिलो बनाउन सके दैनिक सयौं सवारीको याक्रा जोखिममुत्त हुनेछ । अपेक्षित स्तरवृद्धि गर्न स्थानीय तहले चासो देखाएको भए पनि बजेट अभावले काम अघि बढ्न नसकेको वडाध्यक्ष तिमिल्सिनाले बताए ।स्थानीय अगुवा सूर्यप्रसाद शर्माका अनुसार केही समयअघि गाउँपालिकाको एक कार्यक्रममा आएका राष्ट्रिय सभा अध्यक्ष गणेश तिमिल्सिना र संघीय सांसद पदम गिरीले वैकल्पिक सडक कालोपत्रे गर्ने प्रतिबद्धता जनाएका थिए । उहाँहरूले मौखिक प्रतिबद्धता जनाउनुभएको छ, शर्माले भने । सडक बाह्रै महिना सञ्चालन भएमा देउपुरमा उत्पादित करोडौंका सुन्तला, तरकारी, अदुवा, बेसार, कफी तथा दूध र पशुजन्य उत्पादन बजार पठाउनसमेत सहज हुने देउपुरवासीको अपेक्षा छ । यो सडकलाई वैकल्पिक मार्गका रूपमा सञ्चालनमा ल्याउन पर्वत प्रशासन, मध्यपहाडी लोकमार्ग आयोजना र प्रदेश सरकारमा औपचारिक जानकारी गराइसकिएको भटुने सामुदायिक वनका अध्यक्ष प्रतापराज शर्माले बताए । मोदीका अध्यक्ष प्रेम पौडेलले यो सडकलाई प्रयोगमा ल्याउन गाउँपालिकाले भरपुर सहयोग गरेको बताए । हाम्रो मात्रै प्रयासले पिच गर्न सकिन्न, उनले भने, यहाँबाट हुने सहयोगमा कञ्जुस्याइँ गरेकै छैनौं । गाउँपालिकामा हुने सानो बजेट सबैतिर वितरण गर्नुपर्ने बाध्यताले एकै ठाउँमा ठूलो सहयोग गर्न नसकिएको उनले बताए ।"
रूपन्देहीमा बैंक लगानी बढ्यो,"(भैरहवा)  रूपन्देहीमा चालु वर्षको पुस मसान्तसम्म बैंक तथा वित्तीय संस्थामार्फत १ खर्ब ४७ अर्ब ८० करोड रुपैयाँ लगानी भएको छ । त्यसमध्ये उद्योग र पर्यटन क्षेत्रमा लगानी बढी भएको छ । राष्ट्र बैंकले सार्वजनिक गरेको पछिल्लो तथ्यांकअनुसार पुस मसान्तसम्म विभिन्न वित्तीय संस्थाले लगानी गरेका हुन् । गत वर्षको तुलनामा बैंकको यो लगानी २८ दशमलव ५ प्रतिशतले बढी हो । फागुन र चैतमा मात्र झन्डै ८ अर्ब लगानी बढेको राष्ट्र बैंकको अनुमान छ । रूपन्देहीमा निर्माणाधीन पूर्वाधार र लगानीमैत्री वातावरणले वित्तीय लगानी बढेको गोयन्का औद्योगिक समूहका प्रबन्ध निर्देशक अरुणकुमार गोयन्काले बताए । अन्यभन्दा रूपन्देही र आसपासको क्षेत्रमा उद्योगमैत्री वातावरण छ, उनले भने, मधेस आन्दोलन र नाकाबन्दीका बेलामा भैरहवा नाका सर्वाधिक सुरक्षित बनेकाले पनि लगानी बढेको हो । मजदुर तथा श्रमिकका नाममा हुने गरेको राजनीतीकरण र आन्दोलन पनि तुलनात्मक रूपमा यस क्षेत्रमा कम हुने गरेकाले उद्योगमैत्री वातावरण रहेको उनले बताए । रूपन्देहीमा लघु बित्तबाहेक वाणिज्य बैंकका १४४, विकास बैंकका ११३, फाइनान्स कम्पनीका १४ गरी २७१ शाखा छन् । पुस महिनासम्ममा यी बैंक तथा वित्तीय संस्थाको निक्षेप १ खर्ब १७ अर्ब रुपैयाँ छ । बैंक तथा वित्तीय संस्थाको निक्षेपभन्दा लगानी धेरै हुनु लगानीको वातावरण बलियो हुनु हो । यसले रूपन्देहीमा लगानीका लागि बाहिरी पुँजी भित्रिएको संकेत गर्छ । उद्योग, व्यवसाय, कृषि, पर्यटन, शिक्षा, स्वास्थ्यलगायत क्षेत्रमा लगानी बढ्दै गएको छ । ठूला सिमेन्ट, छड, खाद्य, चप्पलजुत्ता, कार्पेट, इँटा, कुखुराको दाना उद्योग पनि यहाँ छन् । पर्यटकीय पाँचतारे होटलमा लगानी थपिँदो छ । राष्ट्र बैंकको तथ्यांकअनुसार उद्योग, कृषि र पर्यटन क्षेत्रमा मात्रै ७८ अर्ब ३ करोड लगानी भएको छ । जसमध्ये उद्योगमा ५७ अर्ब, कृषिमा १४ अर्ब २७ करोड रुपैयाँ लगानी भएको छ । ०७१ मा रूपन्देहीमा निक्षेप ५० अर्ब र लगानी ४९ अर्ब थियो । ०७२ मा निक्षेप ६१ अर्ब र लगानी ६५ अर्ब थियो । ०७३ मा निक्षेप र लगानी क्रमशः ७३ र ९२ अर्ब थियो । ०७२०७३ को नाकाबन्दी र मधेस आन्दोलनपछि निक्षेप र लगानी दुवै बढेर ०७४ मा निक्षेप ८९ अर्ब र लगानी १ खर्ब १२ अर्ब पुगेको थियो । प्रदेश ५ का योजना आयोगका उपाध्यक्ष प्रकाशकुमार श्रेष्ठले सडकको विस्तार र निर्माणाधीन गौतम बुद्ध अन्तर्राष्ट्रिय विमानस्थल आयोजनाले निजी लगानीलाई आकर्षित गरेको बताए । अर्बौं लगानीका आयोजनामा निर्माण सामग्री आवश्यक छ, त्यसैले निर्माण सामग्रीको माग बढ्दो छ, उनले भने, त्यसले रूपन्देहीमा निर्माणका सामग्री उत्पादनमा लगानी बढेको छ ।"
पुलिस र एपीएफ विजयी,"(भैरहवा)  आठौं राष्ट्रिय खेलकुदअन्तर्गत बुधबार भैरहवामा सम्पन्न पुरुषतर्फको क्रिकेटमा नेपाल पुलिस क्लब र नेपाल एपीएफ क्लब विजयी भए । पुलिसले प्रदेश नं ५ लाई ६३ रनले र एपीएफले सुदूरपश्चिम प्रदेशलाई ३ विकेटले पराजित गर्यो । भैरहवास्थित सिद्धार्थ रंगशालामा टस जितेको पुलिसले २० ओभरमा ८ विकेट क्षतिमा १ सय ७१ रन बनायो । सुनील धमलाले २० बलमा १६ रन बनाई विक्रम भुसालको बलमा आउट भए । कुशल भुर्तेलले छ चौका र एक छक्काको मद्दतले ३१ बलमा ५५ रन जोडे । दीपेन्द्रसिंह ऐरीले १ छक्का र १ चौकाको मद्दतले ३८, अमित श्रेष्ठ ११, आरिफ शेखले १६, कप्तान मञ्जित श्रेष्ठ १६ बलमा अविजित २२ रन जोडे । प्रदेश ५ का कृष्ण कार्की, विक्रम भुसाल र सौरभ खनालले २२ विकेट लिए ।प्रदेश ५ ले ६ विकेट गुमाई १ सय ८ रन मात्रै बनाउन सक्यो । सन्दिप सुनारले २ चौकाको मद्दतले १० बलमा ११, सुवेन्दु पाण्डे ४, अनुपम सिंह २ चौका र १ छक्काको मद्दतले ३७, राजवीर सिंह ९, सौरभ खनाल २, सुरज दरै ८ रनमा आउट भए । कृष्ण कार्की १७ र निश्चिल चौधरीले ५ रनमा अविजित रहे । पुलिसका ललित राजवंशीले २ तथा दीपेन्द्र, मञ्जित, आरिफ र कुशलले ११ विकेट लिए । कुशल म्यान अफ दी म्याच भए ।दोस्रो खेलमा टस जितेको सुदूरपश्चिम टिमले १८३ ओभरमा अलआउट हुँदै ८१ रन जोड्यो । खड्ग बोहराले १५ बलमा २२, दीपक बोहरा २७ बलमा १७, अरुण ऐरी १४, लोकेश बम १५, शेर मल्ल १ रनमा आउट भए । शरद भेषावकरले ४ ओभरमा १४ रन दिएर ५ विकेट लिए । भुवन कार्कीले ४ ओभरमा १४ रन दिएर २, वसन्त रेग्मी र पृथु बाँस्कोटाले ११ विकेट लिए । एपीएफले लक्ष्यमा पुग्न १९ ओभर खेल्न पर्यो । अनिलकुमार शाह, महेश अधिकारीको बलमा शून्यमा आउट भए । शरदले २ चौकाको मद्दतले ३० बलमा १८ रन जोडे । प्रदीप ४ रनमै आउट भए । पृथु २१ बलमा ७ रन बनाई आउट भए । भुवन कार्की २२ बलमा १६ रन जोडे । सुमित महर्जनले १६ बलमा अविजित १५ रन बनाए । अमरसिंह रौटेला ६ बलमा ११ रन बनाउँदा शेर मल्लको बलमा एलबीडब्लू आउट भए । आयुषमान बम एक चौका सहित ६ बलमा ११ रन बनाई अविजित रहे । नरेन्द्र साउद शेर मल्लले २२ विकेट लिए ।"
खुला भलिबलमा मणिमुकुन्द पहिलो,"पाल्पा (कास) चन्दा उठाएर खेलाएको भलिबल प्रतियोगितामा रूपन्देहीको मणिमुकुन्द भलिबल क्लब (रातो) पहिलो भएको छ । उसले मंगलबारको फाइनलमा तानसेनस्थित नेपाली सेनाको गोरख दल गणलाई सोझो सेटमा पराजित गर्दै नगद एक लाख पुरस्कार जितेको हो । मणिमुकुन्दले गणलाई २५१४ र २५१७ ले पछि पारेको हो । दोस्रो हुने गोरख दलले नगद ५० हजार पायो । पाल्पा वंशगोपाल कृषि, पर्यटन तथा सांस्कृतिक महोत्सवका अवसरमा प्रतियोगिता अयाोजना गरिएको हो । प्रतियोगितामा तेस्रो भएको आयोजक वंश गोपाल युवा क्लबले रूपन्देहीको मणिमुकुन्द भलिबल क्लब (सेतो) लाई २१ ले पछि पारेको छ । उसले २१२५, २५२२ र २५१८ ले हरायो । तेस्रो हुने आयोजक वंशगोपालले २५ हजार र सान्त्वनामा चित्त बुझाउने मणिमुकुन्द (सेतो) ले १५ हजार नगद पुरस्कार पाए ।"
विभागीय टोलीको विजयी सुरुवात,"(बाँके)  आठौं राष्ट्रिय खेलकुदअन्तर्गत नेपालगन्जको खजुरास्थित केगाउँमा बुधबार सुरु भएको खेल भलिबलको पुरुषतर्फको स्पर्धामा नेपाल पुलिस, त्रिभुवन आर्मी र एपीएफले विजयी सुरुवात गरे । आर्मीले प्रदेश २ लाई २५१५, २५९, र २५९ को सेटमा पराजित गर्यो । अर्को खेलमा भने एपीएपले प्रदेश १ लाई २५ १५, २७ २५ र २५ १५ को सोझो सेटमा पराजित गर्यो । नेपाल पुलिसले घरेलु टोली प्रदेश ५ लाई २५१७, २५२१ र २५१७ को सेटमा हराउँदा गण्डकीले प्रदेश ३ लाई ३०२८, २५१२ र २५१८ को साझो सेटमा पाखा लगायो ।महिलाको नेपाल पुलिस, प्रदेश दुई, प्रदेश पाँच र आर्मीले आआफ्नो खेलमा जित हासिल गरे । नेपाल पुलिसले प्रदेश १ लाई ३० को सोझो सेटमा पराजित गर्यो । कमजोर प्रतिद्वन्द्वीविरुद्ध पुलिसले २५१३, २५११ र २५११ को जित निकालेको हो । गण्डकी प्रदेशले प्रदेश २ माथि पनि ३० कै सहज जित निकाल्यो । गण्डकीले २५६, २५७ र २५९ को सेटमा जित हासिल गरेको हो । घरेलु टोली प्रदेश ५ ले सुदूरपश्चिम प्रदेशविरुद्ध २५२२, २५११ र २५१९ को नतिजामा जित निकाल्दा त्रिभुवन आर्मीले कर्णाली प्रदेशविरुद्ध २५७, २५९ र २५१० को सेटमा विजयी भयो ।फुल कन्ट्याक्ट कराते राष्ट्रिय फुल कन्ट्याक्ट कराते प्रतियोगितामा प्रदेश ४ का रुपक नेपाली र आर्मीकी मञ्जु विकले स्वर्ण जितेका छन् । खुला तौल समूहको पुरुषमा रूपक र महिलामा मञ्जु च्याम्पियन बनेका हुन् ।नेपालगन्जस्थित महेन्द्र बहुमुखी क्याम्पसमा भएको फाइनलमा रूपकले प्रदेश १ का विनोद निरौलाबाट वाकओभर पाए । अघिल्लो खेलमा विनोद घाइते भएकाले वाक ओभर दिएका हुन् । मञ्जुले फाइनलमा प्रदेश १ की सुजाता राईलाई हराइन् । पुरुष ६५ केजीमा प्रदेश ४ का गोविन्द रोकाले प्रदेश ५ का प्रकाश खड्का, ६० केजीमा प्रदेश ३ का सन्तोषकुमार लामाले प्रदेश २ का विश्व लामा, ५५ केजीमा आर्मीका चोपबहादुर बुढाथोकीले प्रदेश ४ का जीवन गुरुङ, ५० केजीमा प्रदेश ५ का रोमन सिञ्जालीले एपीएफका सञ्जय राई र ४५ केजीमा आर्मीका धर्मेन्द्र रामले प्रदेश २ का विशाल कुशवारलाई फाइनलमा पाखा लगाउँदै स्वर्ण जिते । महिला ५५ केजीमा आर्मीकी अनुपमा नेपालीले प्रदेश ४ की प्रिज्मा कुँवर, ५० केजीमा प्रदेश ४ की युनिका शेरचनले आर्मीकी शान्ति थापा मगर र एपीएफकी दीपा शाहीले प्रदेश ४ की सरगम कुमाललाई हराएर स्वर्ण जिते ।"
बास्केटबलमा आर्मी र पुलिसलाई स्वर्ण,"महिला फुटबलमा प्रदेश २ र पुलिसको विजयी सुरुवातबुधबारदेखि घोराहीको भरतपुर मैदानमा सुरु महिला फुटबलमा प्रदेश २ र नेपाल पुलिस क्लबले विजयी सुरुवात गरे । प्रदेश २ ले सुदूरपश्चिमलाई ४० गोलले पराजित गर्यो । प्रदेश २ का खेलाडीहरू निकिता ठोकरले २ तथा रजनी ठोकर र रोशनी लिम्बूले ११ गोल गरे । रजनी ठोकरले पाँचौं मिनेटमै अग्रता दिलाइन् । ३४औं मिनेटमा निकिता ठोकरले दोस्रो गोल गरिन् । दोस्रो हाफको ४२ औं मिनेटमा रोशनी लिम्बू र ४४ औं मिनेटमा निकिता ठोकरले गोल गरिन् । पुलिसले प्रदेश ३ लाई ४० ले पराजित गर्यो । पुलिसबाट अमृता जैसी र निर्मला विकले २२ गोल गरे । ११ गतेसम्म चल्ने प्रतियोगितामा सात प्रदेश र ३ विभागीय गरी दसवटा समूहको सहभागिता रहेको छ ।महिला क्रिकेटमा प्रदेश १ र २ को विजयीलमहीमा बुधबारदेखि सुरु भएको महिला क्रिकेट प्रतियोगितामा प्रदेश नम्बर १ र २ ले विजयी सुरुवात गरे । टस हारेर ब्याटिङ गरेको प्रदेश ५ ले १५२ ओभरमा अलआउट हुँदै ७० रन बनायो । सरस्वती पुनले १८, सरस्वती जीएम र लक्ष्मी चौधरीले समान १५१५ रन जोडे । रश्मी शर्मा चौलागाईंले ३ ओभरमा १ मेडन ओभरसहित १२ रन खर्च गरेर ४ विकेट लिइन् । सवनम राईले ३ ओभर २ बलमा ९ रन खर्चेर ४ विकेट लिइन् । रुविना क्षेत्री र भिग्मा तामाङले ११ विकेट लिए ।प्रदेश १ ले १४५ ओभरमा ३ विकेटको क्षतिमा लक्ष्य पूरा गर्यो । रोमा थापाले ३१ बलमा २३, अप्सरी वेगमले २१ बलमा १५ र काजल श्रेष्ठले १४ बलमा १२ रन जोडे । प्रदेश ५ बाट कप्तान नेरी थापाले ४ ओभरमा ११ रन खर्च गरेर २ विकेट लिइन् । खेलमा प्रदेश १ की रश्मी प्लेयर अफ द म्याच घोषित भइन् । उनले हृयाट्रिक विकेट लिएकी थिइन ।दोस्रो खेलमा प्रदेश २ ले गण्डकी प्रदेशलाई ६२ रनले पराजित गर्यो । टस हारेको प्रदेश नम्बर २ ले २० ओभर खेल्दै ८ विकेटको क्षतिमा १ सय ३५ रन बनायो । कप्तान सरस्वती चौधरीले २६ बलमा ३१, आरती चौधरीले १६ बल खेलेर १७ रन जोडिन् । गण्डकी प्रदेशकी शिला रेग्मी, एलिसा लामिछाने र सामना पुनले समान २२ विकेट लिए । गण्डकीले ८ विकेट गुमाई ३ रन मात्र बनाउन सक्यो । सृष्टि पौडेलले ४२ बलमा सर्वाधिक ३० रन, शिला रेग्मीले १८ बलमा १४ रन जोडिन् । प्रदेश नम्बर २ की सरस्वती चौधरीले ४ ओभरमा १ मेडन ओभर फाल्दै १३ रन खर्चिएर ४ विकेट लिइन् । गोमा आलेले ३ ओभरमा १८ रन खर्चिएर २ विकेट लिइन् । प्रदेश २ की सरस्वती चौधरी वुमन अफ द म्याच घोषित भइन् । बिहीबारको खेल बिहान प्रदेश नम्बर १ र २ बीच तथा दिउँसो एपीएफ र प्रदेश ७ बीच हुने भएको छ । प्रतियोगितामा कर्णाली प्रदेशबाहेक ६ प्रदेश र एक विभागीय टिम एपीएफ गरी ७ टिमले भाग लिएका छन् ।"
उत्कृष्ट रहे बार्सिलोना र आयाक्स,"आयाक्स कप्तान म्याथिज्सले आफ्नो टिमको युरोपेली च्याम्पिन्स लिगको सेमिफाइनल यात्रालाई बयान गर्न आफूसँग शब्द नै नभएको बताए । उनको उत्कृष्ट हेड गोल मद्दतले मंगलबार राति आयाक्सले युभेन्ट्सलाई उसकै घरमा २१ ले हरायो र समग्रमा ३१ को अग्रता लियो । आयाक्सको युवा टिमले यसअघि रियल म्याड्रिडलाई उसैको मैदानमा ४१ ले हराई अन्तिम १६ म पुगेको थियो र टुरिनमा पनि यस्तै सम्झनालायक खेल प्रदर्शन गर्यो ।अब चारपल्टको युरोपेली विजेताले सेमिफाइनलमा म्यानचेस्टर सिटी अथवा टोटनहमको सामना गर्नेछ । आयाक्स आफैं पनि सन् १९९७ यता पहिलोपल्ट च्याम्पियन्स लिगको सेमिफाइनल पुगेको हो । हाम्रो प्रदर्शन कस्तो रह्यो, त्यो म शब्दले बयान गर्न सक्दिनँ, तर यति भन्न सक्छु, हाम्रो प्रदर्शन साधारण भने पक्कै थिएन, १९ वर्षीय खेलाडीले भने । रोनाल्डोको गोलले अग्रता लिएको युभेन्ट्सविरुद्ध डोनी भान डे किले बराबरी गोल फर्काएका थिए ।"
कार्डिफको संघर्ष जारी,ब्राइटन कार्डिफले इंग्लिस प्रिमियर लिगमा आफ्नो चुनौती कायम राख्नका लागि मंगलबार राति ब्राइटनमाथि २० को सनसनीपूर्ण जित निकालेको छ । निल वारनकको टिम त्यस खेलमा पराजित भएको भए टिम रेलिगेसनमा पर्ने निश्चित हुने थियो । तर कार्डिफका लागि प्रत्येक हाफमा नथानिल मेन्डेज लेङ र सिन मोरिसनले गोल गरे । यस जितपछि पुछारबाट तेस्रोमा रहेको कार्डिफले उसको ठीक अगाडि रहेको ब्राइटनसँगको दूरी दुई अंकले छोट्याएको छ । सन् २०१९ मा ब्राइटनले आफ्नो घरेलु मैदानमा दुई गोल मात्र गर्न सकेको छ र यसपल्ट पनि कार्डिफविरुद्ध उसको खेल बिर्सनलायक रह्यो । लगातार चौथो हारले ब्राइटनमाथि रेलिगेसन दबाब बढेको छ । ब्राइटन ३३ अंकसहित १७ औं र कार्डिफ ३१ अंकसहित १८ औं स्थानमा छ । पुछारको दुई टोली रेलिगेसनमा पर्ने प्रावधानमा हडर्सफिल्ड र फुलहमले यसअघि नै प्रिमियर लिगको अस्तित्व गुमाइसकेका छन् । ब्राइटन र कार्डिफ मध्ये एक रेलिगेसनमा पर्ने निश्चितजस्तै छ ।
मनाङको दोस्रो हार,काठमाडौं (कास) मनाङमर्स्याङ्दी क्लबले एएफसी कप २०१९ को दोस्रो खेलमा बुधबार चेन्नाई एफसीविरुद्ध २० को हार बेहोरको छ । मनाङले लगातार दोस्रो हार बेहोरेको हो । सहिद स्मारक ए डिभिजन लिग च्याम्पियन मनाङले इन्डियन सुपरलिग २०१७१८ को विजेता चेन्नाईलाई पहिलो हाफमा गोलरहित रोकेको थियो । अस्ट्रेलियाली क्रिस हर्डले पेनाल्टी क्षेत्र बाहिरैबाट बल प्रहार गर्दै ५१ औं मिनेटमा गोलको खाता खोलेपछि चेन्नाईले घरेलु मैदानमा अग्रता लिएको थियो । ब्राजिलियन डिफेन्डर मेल्सन आल्भेसले ५३ औं मिनेटमा अनिरुद्ध थापको क्रसमा हेडर गोल गर्दै चेन्नाईको अग्रता दोब्बर बनाए ।समूह ई मा रहेको मनाङले सातदोबाटोस्थित एन्फा कम्प्लेक्समा भएको पहिलो खेलमा अबहनी लिमिटेड ढाकाविरुद्ध १० को हार बेहोरेको थियो । होम एन्ड अवे का आधारमा हुने प्रतिस्पर्धामा लगातार दोस्रो हारसँगै मनाङको प्लेअफमा पुग्ने सम्भावना कठिन बनेको छ । अबहनी र आई लिग २०१८ को विजेता मिनेरवा पञ्जाबबीच ढाकामा बुधबारै भएको खेल २२ मा टुंगियो । मनाङ दुईदुई खेलको समाप्तिमा अंकविहीन रहेको समूहको एक्लो टिम बन्यो ।

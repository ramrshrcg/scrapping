शीर्षक,विवरण
प्रधानमन्त्री र प्रधानन्यायाधीश निवासकै जग्गा व्यक्तिका नाममा,बालुवाटारस्थित प्रधानन्यायाधीश निवास परिसर । तस्बिर : केशव थापाकान्तिपुर
"छविराज पन्तसहित १४ जनाको नामै किटेर कारबाही सिफारिस, तर कार्यान्वयन भएन","मालपोत कार्यालय, डिल्लीबजारका कर्मचारीहरूलाई प्रभावमा पारी ललिता निवास क्याम्पभिक्रका साथै अन्य सरकारी जमिन व्यत्तिका नाममा ल्याउन भूमिका निर्वाह गरेका शोभाकान्त ढकाल र अधिवक्ता रामकुमार सुवेदीसमेतको संलग्नता देखिएको उल्लेख गर्दै समितिले तिनलाई कारबाही गर्न सुझाएको छ । यस्ता भूमाफियाले नेपालका अन्य स्थानमा समेत यस किसिमको हर्कत गरेको सम्भावनासमेत रहेकाले समितिको सिफारिस छ, निजहरूका सम्बन्धमा नेपाल प्रहरीको केन्द्रीय अनुसन्धान ब्युरो (सीआईबी) मार्फत अनुसन्धान गर्ने ।समितिले तत्कालीन नेपाल सरकारको २०६७ वैशाख ३१ को निर्णयसँग सम्बन्धित प्रस्ताव गलत मनसायले पेस भएको ठहर गर्दै त्यसैका कारण सार्वजनिक, सरकारी र गुठी जग्गा व्यक्ति विशेषका नाममा दर्ता हुन गएको निष्कर्ष निकालेको छ । उक्त निर्णय मन्त्रिपरिषद्बाटै खारेज गरी जग्गा सरकारकै नाममा ल्याउन सिफारिस गरेको छ । ती निर्णयहरूका लागि प्रस्ताव पेस गर्ने सम्बन्धित मन्त्रालयका तत्कालीन सचिव छविराज पन्तलगायत निर्णयका लागि टिप्पणी पेस गर्ने र राय दिने कर्मचारीहरूले समेत अख्तियार दुरुपयोग जनिने कार्य गरेको देखिएकाले समितिको सिफारिस छ, निजहरू उपरसमेत अख्तियार दुरुपयोग अनुसन्धान आयोगले अनुसन्धान गरी कारबाही गर्ने ।मालपोत कार्यालय, डिल्लीबजारको २०४९ कात्तिक २५ र पुस २३ को मिसिल नं १०२४ र मिसिल नं १०२५ बाट निर्णय गर्ने कार्यमा संलग्न प्रमुख मालपोत अधिकृत कलाधर देउजालगायत फायल पेस गर्ने, राय लेख्ने, मिसिल जिम्मा लिने र ती मिसिल बेपत्ता बनाउने कर्मचारीहरूउपर पनि अख्तियारले अनुसन्धान गरी कारबाही गर्नॅपर्ने निष्कर्षमा समिति पुगेको छ । सरकारी जग्गा व्यक्ति विशेषका नाउँमा दर्ता गर्ने मालपोत कार्यालय, डिल्लीबजारका तत्कालीन प्रमुख मालपोत अधिकृत हरिकृष्ण तिमसिना र सम्बद्ध कर्मचारीमाथि पनि छानबिन गरी अख्तियारले कारबाही गर्नॅपर्ने सिफारिस समितिको छ । सरकारले मालपोत कार्यालय, डिल्लीबजार काठमाडौंको छुट जग्गा दर्ता गर्ने २०६२ जेठ ३ को निर्णयमा संलग्न प्रमुख मालपोत अधिकृत टीकाराम घिमिरे, मालपोत अधिकृत हुपेन्द्रमणि केसी, नापी अधिकृत मोहमद साविर हुसेन, नासु श्रीहरि पुडासैनी र खरिदार श्यामकुमार क्षेत्रीविरुद्ध पनि यस्तै कारबाहीको सिफारिस गरेको छ । भूमिसुधार कार्यालय, काठमाडौंका तत्कालीन प्रमुखले २०६७ असोज २७ मा मोहीहरूको निवेदन वस्तुनिष्ट आधारबिना नै मुल्तबीमा राखिदिने तोक आदेश गर्नु पनि गलत कार्य भएको देखियो, समितिले भनेको छ, सो मुल्तबीमा राख्न निर्णय गर्ने कार्यालय प्रमुखउपर अख्तियारले अनुसन्धान गरी कारबाही गर्ने ।समरजंग कम्पनी कार्यालयका प्रमुखहरू अर्जुनप्रसाद भण्डारी, चिरञ्जीवी अधिकारी, लोकहरि घिमिरे र रमेशकुमार पोखरेलले आफ्नो दायित्व पूरा नगरी सरकारी, सार्वजनिक जग्गाको संरक्षण नगरी, तथ्य र सूचनाको अभिलेख दुरुस्त नराखी, लेखापढी गर्दासमेत तथ्यहरू लुकाई वा गलत तथ्यहरू देखाई भूमाफियाको प्रभावमा परी गलत तरिकाले हिनामिना गर्न सहयोग गरेको र अख्तियार दुरुपयोग हुने कार्य गरेको देखिएकाले उनीहरूलाई पनि अख्तियारले कारबाही गर्नॅपर्ने सिफारिस समितिले गरेको छ । त्यस्तै, गुठी संस्थानका अध्यक्ष र प्रशासकहरूले २०३३ सालदेखि नै संस्थानको उद्देश्यअनुरूप कार्यहरू गर्न नसकेको ठहर गर्दै उनीहरूलाई पनि अख्तियारले कारबाही गर्नॅपर्ने समितिले सिफारिस गरेको छ । आइन्दा यस्तो हुन नदिन देशैभरिको भूमिसम्बन्धी अभिलेख व्यवस्थापनलाई अभियानका रूपमा प्राथमिकताका साथ प्रविधिमा आधारित बनाउने काम अविलम्ब थाल्न सरकारलाई समितिको सुझाव छ । अन्य जग्गा सम्बन्धमा समेत हिनामिना भएको हुन सक्ने देखिएकाले तत्सम्बन्धमा पनि विस्तृत छानबिन हुनुपर्ने देखिन्छ, समितिले भनेको छ । सरकारले अधिग्रहण गरेका जग्गाको मुआब्जा वा क्षतिपूर्ति दिएको कागजातसमेतको अभिलेखलाई कहिल्यै नष्ट नगर्ने वा नधुल्याउने कानुनी व्यवस्था गर्नुपर्ने आवश्यकता पनि समितिले औंल्याएको छ । सरकारले अधिग्रहण गरी लिएका जग्गाहरूको मालपोत कार्यालयहरूले नियतवश लगत कट्टा नगर्ने र लामो समयपछि लगतका आधारमा पुरानो जग्गाधनीलाई उकासी बदनियतपूर्वक पुनः जग्गा दिलाउन प्रयास गरेको देखिएको भन्दै सार्वजनिक जग्गाका सम्बन्धमा देशैभर गम्भीर अनुसन्धान गर्नॅपर्ने समितिको ठहर छ । जग्गासम्बन्धी मुद्दाहरूमा प्रतिवादी बनाइएका कतिपय निकायका प्रमुखहरूले अदालतमा गैरजिम्मेवार तरिकाले प्रतिउत्तर दिने गरेको देखिएको भन्दै यसमाथि भूमिसुधार मन्त्रालयले छानबिन गर्नुपर्ने समितिको ठहर छ ।"
ओलीनेपाल तानातान एकतामा गाँठो,"काठमाडौं  पार्टी एकीकरणबारे प्रधानमन्त्री एवं नेकपा अध्यक्ष केपी शर्मा ओली र अर्का अध्यक्ष पुष्पकमल दाहालबीच भएको अनौपचारिक सहमतिमा माधव नेपाल समूहले कडा आपत्ति जनाएपछि नेकपाको एकता प्रक्रियामा गाँठो परेको छ । जिल्ला कमिटीको नेतृत्व सुम्पने कुरामा पूर्वएमालेभित्रका ओली र नेपाल समूहबीच विवाद चर्केको हो । दुवै अध्यक्षले दिनहुँ कुराकानी गरिरहे पनि सहमति जुट्न सकेको छैन । नेपाल समूहले अहिले प्रस्तावित नाम जस्ताको तस्तै अनुमोदन गर्न खोजिए समानान्तर कमिटी बनाउनेसम्मको चेतावनी दिएपछि अध्यक्ष ओली र दाहाल झस्किएका छन् । मापदण्ड तय गरेर त्यसैका आधारमा व्यक्ति छनोट हुनुपर्ने नेपाल समूहको अडान छ । विगतमा एमालेको कार्यसमिति निर्वाचित भएकाले त्यसैको नेतृत्वलाई मान्यता दिनुपर्ने उक्त पक्षको धारणा हो । अधिवेशनहरूबाट निर्वाचितलाई पाखा लगाउनु हुँदैन । जो वरिष्ठ छ त्यसैलाई राख्दै जानुपर्छ, नेपालनिकट स्थायी समिति सदस्य वेदुराम भुसालले भने, एउटै मापदण्डका आधारमा कमिटीहरू बनाउनुपर्छ । यो अडानलाई ओली समूहले भने नेपाल समूहको गुटगत स्वार्थका रूपमा बुझेको छ । दुवै पार्टीको एकता भएकाले निर्वाचितलाई मात्र नेतृत्व दिनुपर्ने तर्कले सबैलाई समेट्न नसकिने बुझाइ ओली पक्षको छ । नेपाल समूहमा आफ्ना मान्छे मात्र घुसाउने प्रवृत्ति देखिएको ओली पक्षधरको आरोप छ । ओलीसँग निकट मानिने प्रदेश २ का इन्चार्जसमेत रहेका स्थायी समिति सदस्य सत्यनारायण मण्डलले शीर्ष नेताहरूको स्वार्थकै कारण एकता लम्बिएको बताए । यो मान्छे र त्यो मान्छे भन्दै हिँड्नुहुन्छ अनि नेतृत्वलाई दोष दिन खोज्नुहन्छ, यही प्रवृत्तिले एकता हुन सकेको छैन, उनले भने । माओवादी धारका स्थायी समिति सदस्य देवेन्द्र पौडेलले पनि व्यक्ति छनोटमै समस्या परेकाले एकता लम्बिएको बताए । पूर्वमाओवादीमा अहिले पनि अध्यक्ष दाहाल एक ठाउँमा उभिँदा निर्णय हुने अवस्था छ, उनले भने, तर पूर्वएमालेमा केही नेता बसेर मिलाउनुपर्ने देखिन्छ । हाल सतहत्तरै जिल्ला कमिटीमा बस्ने नेताको नाम केन्द्रमा आइसकेको छ । त्यसमा कसलाई नेतृत्व सुम्पने भन्ने नै अहिलेको मुख्य विवाद हो । हामीले नाम पठाएको धेरै भइसक्यो, विवाद नभएका स्थानमा घोषणा गरिदिनुस् भन्दा पनि गर्नुभएको छैन, सुदूरपश्चिम प्रदेशका अध्यक्ष कर्णबहादुर थापाले भने, जसरी पनि गुटबन्दी गर्ने, नेकपालाई अघि बढाउन नचाहने प्रवृत्ति देखिएको छ । उनले पार्टी एकताभित्र समेट्नका लागि एउटै मापदण्डले मात्र नहुने भएकाले विभिन्न विकल्पलाई नेताहरूले स्वीकार्न सक्नुपर्ने बताए । नेकपामा हरेक कमिटी बनाउँदा यस्तै विवाद हुँदै आएको छ । केन्द्रीय कमिटी बनाउदा पूर्वएमाले र पूर्वमाओवादीका कति राख्ने भन्ने विवाद थियो । प्रदेश कमिटी बनाउने बेला पनि त्यस्तै भयो । अहिले जिल्ला नेतृत्वका ला भइरहेको विवादले पार्टी तल्लो तहबाटै शिथिल भएको छ । यी सबै रस्साकसीको पछाडि आगामी महाधिवेशनमा को हावी हुने भन्ने स्वार्थ जोडिएको छ । जेठ ३ मा पार्टी एकीकरण हुँदा दुई वर्षमा महाधिवेशन गर्ने भन्ने सहमति छ । यसैअनुसार अघि बढे अर्को वर्ष महाधिवेशन गर्नुपर्ने हुन्छ । महाधिवेशनको शक्तिसन्तुलन अहिले बन्ने कमिटीहरूमै आधारित हुन्छ ।"
पूर्वसांसद साहले अस्पतालमै छोडिन् शिशु,"काठमाडौं पूर्वसांसद गायत्री साहले डाउन सिन्ड्रोम भएको नवजात शिशुलाई मेडिसिटी अस्पतालमै छाडेकी छन् । उनले मेडिसिटी अस्पताल र त्यहाँका डाक्टरको लापरबाहीले डाउन सिन्ड्रोम भएको आरोप लगाउँदै शिशु घर नलगेकी हुन् । उनले बच्चाको जिम्मा अस्पतालले नै लिनुपर्ने तर्क गर्दै आएकी छन् । प्रसूति प्रक्रियामा संलग्न चिकित्सकले आफ्नो गल्ती नभएको दाबी गर्दै गुनासो भए कानुनी उपचार खोज्न साहलाई आग्रह गरेको छ । साहले मेडिसिटी अस्पतालमा गत फागुन २८ गते भर्ना भएर शल्यक्रियाबाट बच्चा जन्माएकी थिइन् । हाम्रो गल्ती, असावधानीले डाउन सिन्ड्रोम भएको शिशु जन्मिएको होइन, साहको प्रसूतिमा संलग्न डा निरासिंह श्रेष्ठले भनिन्, उहाँलाई गुनासो भए कानुनी प्रक्रियामा जान आग्रह गर्छौं । साहको पहिलो सन्तानसमेत आफ्नै चिकित्सकीय निगरानीमा काठमाडौं मेडिकल कलेज अस्पतालमा जन्मिएको डा साहले बताइन् । दोस्रो भ्रूणको गर्भपात भएपछि तेस्रो गर्भधारण भएको ३ महिना कटाएर चौथो महिनामा आफूसँग जचाउन साह आएको उनले दाबी गरिन् । विश्व स्वास्थ्य संगठनको प्रोटोकलअनुसार सामान्य रूपमा डाउन सिन्ड्रोमको स्क्रिनिङ नगराइने उनले दाबी गरिन् । पूर्वसांसद साहले डा श्रेष्ठको क्लिनिकमा पहिले जचाउने गरेकी थिइन् । मेडिसिटीका महाप्रबन्धक विजय रिमालले शिशुमा डाउन सिन्ड्रोम हुनमा अस्पतालको कुनै दोष नभएको दाबी गरे । यसबारे बुझ्न खोज्दा पूर्वसांसद साह र उनका श्रीमान् राजेश साहसँग सम्पक हुन सकेन । डाउन सिन्ड्रोम एसोसिएसन अफ नेपालका संस्थापक अध्यक्ष रीता पियाका अनुसार विदेशतिर १ हजारमा एउटा बच्चा डाउन सिन्ड्रोम भएको जन्मिन्छन् । हामीकहाँ भने ८ सयमा १ जना डाउन सिन्ड्रोम भएको बच्चा जन्मने गरेको छ । धेरै उमेर भएका आमा वा जोखिम भएकाहरूले गर्भावस्थाको पहिलोदेखि ३ महिनाभित्र डाउन सिन्ड्रोमको विभिन्न परीक्षण गराए पहिचान गर्न सकिने उनले बताइन् । डाउन सिन्ड्रोम भएको बच्चा जन्मिहाले त्यसको उपचार प्रक्रियातर्फ जानुपर्ने जनाउँदै पियाले भनिन्, बच्चैदेखि स्याहार गर्यो भने पढ्न सक्छ, कुनै एउटा क्षेत्रमा अगाडि बढ्न सक्छ ।डाउन सिन्ड्रोम एक आनुवांशिक विकार हो । यो मानसिक र शारीरिक लक्षणको एऊटा समूह हो, जुन एक अतिरिक्त त्रोमोजोमको उपस्थितिले हुन्छ । सामान्यतया गर्भावस्थामा शिशुले आमाबाट २३ र बुबाबाट २३ गरी जम्मा ४६ वटा क्रोमोजोम प्राप्त गर्छ । डाउन सिन्ड्रोम भएको बच्चामा एउटा क्रोमोजोम बढी हुन्छ । डाउन सिन्ड्रोम भएकामा केही शारीरिक र मानसिक विशेषता हुन्छन् । यसको लक्षण हलुकादेखि लिएर गम्भीरसम्म हुन सक्छन् । सामान्यतया सबै उमेरका महिलाद्वारा डाउन सिन्ड्रोम भएको बच्चा जन्मिन सक्छ तर महिलाको आयुमा वृद्घि भएपछि यस्तो बच्चा हुने सम्भावना बढ्छ । डाउन सिन्ड्रोम भएकाहरूमा जन्मदेखि नै मुटुको रोग हुन सक्छ । उनीहरूलाई सुनाइ, आन्द्रा, आँखा, थाइराइड तथा हाडमा समस्या हुन सक्छ । यसको उपचार गर्न सकिँदैन । यो रोगमा बौद्घिक विकलांगताको स्तर परिवर्तित हुन्छ । यो सामान्यतया न्यूनतमबाट मध्यम हुन्छ ।"
चिकित्सकद्वारा आन्दोलन अवज्ञा,"बर्दिया  मुलुकका सरकारी चिकित्सकहरू आकस्मिकबाहेकका सेवा बहिष्कार गर्दै आन्दोलनमा लागिरहेका बेला बर्दियाका चिकित्सकले भने अवज्ञा गरेका छन् । जिल्लाको ५० शय्याको एक मात्र अस्पताल उपचारका लागि आएका बिरामीले भरिभराउ छ । बहिरंग सेवा (ओपीडी) बिहान १० देखि ४ बजेसम्म नियमित सञ्चालन हुँदै आएकामा बिरामीको चाप बढेपछि साँझ ५ बजेसम्म खुला राखिएको छ । राजापुर तथा छिमेकी जिल्लाका बिरामी उपचारका लागि आएको डा नेपोलियन दासले बताए । जिल्ला अस्पतालमा आईसीयू नभएका कारण सेफसिसका एक बिरामीलाई अन्यत्र रिफर गरिएको उनले जनाए । आईसीयू कक्ष भए जटिल बिरामीलाई अन्यत्र पठाउने अवस्था नरहेको चिकित्सक बताउँछन् । बिरामीको अवस्था र चापलाई मध्यनजर राख्दै अस्पताल सञ्चालनमा ल्याएको चिकित्सकले बताए । गर्मीयाम सुरु भएयता ओपीडीमा दैनिक २ सय ५० मौसमी बिरामी आउने गरेको अस्पतालले जनाएको छ । सुत्केरी गराउनेदेखि लिएर ठूलासाना शल्यक्रिया र इमर्जेन्सी सेवासमेत करिब ३० देखि ४० बिरामीको उपचार भइरहेको छ । एक चिकित्सकले बिरामीको अवस्था देखेपछि मनले नमानेर बाध्य भई सबै सेवा सञ्चालन गरेको जनाए । सरकारी चिकित्सक संघको आह्वानमा भएको आन्दोलनको प्रभाव जिल्लामा नपरेकोमा गुलरिया नगरपालिकाका मेयर मुक्तिनाथ यादवले स्वागत गरेका छन् । बिरामीप्रति देखाएको सद्भाव र चिकित्सकको आन्दोलनप्रति सकारात्मक रहेका छौं, उनले भने, मानवतामुखी चिकित्सकले देखाएको सद्भावप्रति खुसी छु ।गर्मी मौसमका कारण भाइरललगायत बिरामीले अस्पताल भरिभराउ छ । गर्मीयाम सुरु भएयता भाइरल ज्वरो, झाडापखालालगायत बिरामी बढेका छन् । जिल्ला अस्पतालका मेडिकल सुपरिटेन्डेन्ट डा सुभाष पाण्डेयले आन्दोलनप्रति ऐक्यबद्धता रहेको बताए । उनले आन्दोलनको अवज्ञा नगरेको तर बिरामीको चापलाई मध्यनजर राखेर सेवा दिएको जनाए । जिल्ला अस्पतालमा १५ चिकित्सकको दरबन्दी भए पनि हाल ४ चिकित्सक कार्यरत छन् । मेसु पाण्डेयले ११ औं तहमा एक जना, नवौं र दसौं तहमा ९ जनामध्ये १ जना र आठौं तहमा ४ मध्ये ३ तीन चिकित्सकले अस्पतालमा सेवा दिइरहेका छन् । डेन्टल चिकित्सक ६ महिनाअघि सरुवा भएकामा रिक्त छ । समायोजन भएपछि बर्दिया अस्पताल चिकित्सकविहीन हुने भएको छ । संघअन्तर्गत राखेर प्रदेश र स्थानीय तहमा परिचालन गर्नुपर्ने मागसहित चिकित्सकहरू शुक्रबारदेखि आन्दोलनमा उत्रिए पनि यसको प्रभाव यहाँ परेको छैन । अध्ययनलगायत वृत्तिविकासको माग चिकित्सकको छ ।"
नागरिकतासम्बन्धी गृहको पत्र कार्यान्वयन नगर : सर्वोच्च,काठमाडौं सर्वोच्च अदालतले जन्मका आधारमा नागरिकता लिएका नागरिकका सन्तानलाई वंशजको नागरिकता दिन गृह मन्त्रालयले गरेको परिपत्र कार्यान्वयन नगर्न अन्तरिम आदेश दिएको छ । सर्वोच्चका न्यायाधीश पुरुषोत्तम भण्डारीको एकल इजलासले गृहको परिपक्र यथास्थितिमा राख्न अन्तरिम आदेश जारी गरेको हो । आदेशमा नागरिकता ऐन संघीय संसद्मा संशोधन त्रममा रहेकाले गृह मन्त्रालयको त्यहीसम्बन्धी पत्र यथास्थितिमा राख्न आदेश भएको जानकारी अदालत स्रोतले दिएको छ । गृह मन्त्रालयले चैत १९ मा ७७ वटै जिल्ला प्रशासन कार्यालयलाई पत्र लेखी जन्मका आधारमा नागरिकता प्राप्त गरेका व्यक्तिका सन्तानलाई कानुनबमोजिम वंशजको नागरिकता दिने निर्णय कार्यान्वयन गर्न निर्देशन जारी गरेको थियो । त्यसअनुसार जिल्ला प्रशासन कार्यालयहरूले जन्मका आधारमा नागरिकता प्राप्त गरेका व्यक्तिका सन्तानलाई नागरिकता वितरण गर्न थालेका थिए । गृह मन्त्रालयको परिपक्र कार्यान्वयन नगर्न अन्तरिम आदेशको माग गर्दै वरिष्ठ अधिवत्ता बालकृष्ण न्यौपानेले सरकारलाई विपक्षी बनाई सर्वोच्चमा रिट दायर गरेका थिए । उक्त रिटमाथि सुनुवाइ गर्दै सर्वोच्चले पत्र यथास्थितिमा राख्न र मुद्दाका पक्षविपक्षलाई वैशाख ३ गते छलफलका लागि बोलाएको छ । न्यौपानेले संघीय संसदमा नागरिकतासम्बन्धी विधेयक छलफलकै क्रममा रहेका बेला गृह मन्त्रालयले एउटा पत्रमार्फत नागरिकता वितरण खुला गरेकाले त्यसलाई रोक्न माग गर्दै रिट दायर गरेका थिए ।
उपचारमा नफर्के कारबाही,"काठमाडौं  चिकित्सकले आन्दोलन जारी राखे कारबाही प्रक्रिया अघि बढाउने चेतावनी सरकारले दिएको छ । स्वास्थ्य तथा जनसंख्या मन्त्रालयले सोमबार विज्ञप्ति जारी गरेर चिकित्सकलाई आन्दोलन फिर्ता नलिए आवश्यक सेवा सञ्चालन ऐन २०१४ र अन्य प्रचलित कानुनअनुसार कारबाही प्रक्रिया अघि बढाउनेबारे सचेत गराएको हो । मन्त्रालयले सरकारी चिकित्सक संघलाई सोमबारकै मितिदेखि आन्दोलन फिर्ता लिन अपिल गर्दै स्वास्थ्य सेवा पाउने नागरिकको अधिकार नै कुण्ठित भएको उल्लेख गरेको छ । आम नेपालीले तिरेको करबाट ठूलो धनराशि खर्च गरेर उत्पादन गरिएका चिकित्सकले नेपाली नागरिकले संविधानतः पाउनुपर्ने स्वास्थ्य सेवा सुचारु गर्नु परम कर्तव्य हो, विज्ञप्तिमा भनिएको छ, संघीयता कार्यान्वयनका सन्दर्भमा सबै चिकित्सकलाई संघअन्तर्गत नै समायोजन गर्न सकिने अवस्था छैन ।यसैबीच, उपप्रधान तथा स्वास्थ्यमन्त्री उपेन्द्र यादवले समेत सरकारले खटाएको ठाउँमा डाक्टरले जानैपर्ने बताएका छन् । सोमबारै नेपाल स्वास्थ्य अनुसन्धान परिषदको कार्यक्रममा उनले नगए सरकारले नियमानुसार व्यवस्थापन गर्न जानेको उल्लेख गरे । मन्त्री यादवले संघीयताको विरोधमा कुनै प्रकारको षडयन्त्र स्वीकार नहुने भन्दै चिकित्सकलाई सेवामा फर्कन आग्रह पनि गरे । समायोजन प्रक्रियामा असन्तुष्टि जनाउँदै चिकित्सकले आकस्मिकबाहेकका सेवा बहिष्कार गरेपछि मुलुकमा दिनहुँ ५० हजारदेखि १ लाख बिरामीले उपचार पाउन सकिरहेका छैनन् । सरकारी चिकित्सक संघका पदाधिकारीले भने सरकारको कदमले मुठभेडको स्थिति निम्त्याएको आरोप लगाएका छन् । सरकारले समस्या समाधान नगरी हामीसँग मुठभेड गर्ने अवस्थामा देखियो, संघका उपाध्यक्ष डानवीन पोखरेलले भने, समस्या समाधान नभए राजीनामा तयार छ, सामूहिक रूपमा बुझाउँछौं । उपप्रधानमन्त्रीले हामीसँग वार्ता गरेर सबै डाक्टरलाई संघअन्तर्गत राखेर प्रदेश र स्थानीय निकायमा परिचालन गर्ने सहमति गरेका हुन्, संघका अध्यक्ष डा दीपेन्द्र पाण्डेले भने, सरकारले कारबाहीस्वरूप निलम्बन, बर्खास्त जेजे गर्नु छ गरोस्, हामी स्वीकार्न तयार छौं । समायोजन प्रक्रियामा प्रशासनिक कर्मचारी र डाक्टर, स्वास्थ्यकर्मी फरक प्रकारको जनशक्ति रहेको कुरा बुझाउने दायित्वबाट मन्त्रालय चुकेको आरोपसमेत सरकारी डाक्टरले लगाएका छन् । कर्णाली र सुदूरपश्चिम प्रदेशमा कर्मचारी समायोजनभन्दा पहिले करिब ५० डाक्टर कार्यरत रहे पनि समायोजनपछि २० जना मात्र रहेको औंल्याउँदै डापोखरेलले भने, प्रशासनिक कार्य र चिकित्सा कार्यलाई एउटै तराजुमा राखेर अवैज्ञानिक समायोजन गरिएपछि डाक्टर सहरकेन्द्रित भए, हाल त्यो क्षेत्र डाक्टरविहीन छ ।"
सडक प्राथमिकतामा : मुख्यमन्त्री,"कान्तिपुर संवाददाता  मुख्यमन्त्री डोरमणि पौडेलले हेटौंडा जोड्ने दुवै सडकको मर्मतसम्भारलाई तीव्रता दिएको बताएका छन् । प्रदेशसभा सदस्यले विशेष समयमा उठाएका प्रश्नको जवाफ दिँदै पौडलले प्रदेश सरकारले सडक मर्मतलाई प्राथमिकता दिएको बताए । फर्पिङकुलेखानी र दक्षिणकाली सिस्नेरी सडक मर्मत भइरहेको छ, उनले भने, दक्षिणकालीसिस्नेरी सडक निर्माण केही ढिलाइ भएको छ, प्रदेश सरकारलाई हस्तान्तरण गरे काम छिटो हुने बताएका छौं ।यसअघिको प्रदेशसभा बैठकको विशेष समयमा बोल्दै प्रदेशसभा सदस्यहरूले हेटौंडा आउने दुवै सडकको दुरावस्थाका कारण जोखिमपूर्ण यात्रा गर्न बाध्य भएको भन्दै मर्मत गर्न सरकारको ध्यानाकर्षण गराएका थिए । सांसदहरूले सडकको अवस्थाप्रति व्यंग्य गर्दै सांसद सहिद भएको हेर्न चाहेको हो ? भन्दै कडा शब्दमा विरोध जनाएका थिए ।मुख्यमन्त्री पौडेलले प्राविधिक कठिनाइका कारण पोस्टबहादुर बोगटी भीमफेदीकुलेखानी सुरुङमार्गको काम अघि बढाउन नसकिएको प्रस्ट पारे ।एउटा निजी कम्पनीले होल्ड गरेको कारण प्रदेश सरकारले काम सुरु गर्न सकेका छैनौं, उनले भने, अर्को वर्ष त्यसको पनि काम सुरु हुन्छ । प्रदेश गौरवको आयोजनाको रूपमा प्रदेश सरकारले सुरुङको कामअघि बढाउने निर्णय गरेको थियो । मुख्यमन्त्री पौडेलले प्रदेश २ को बारा र पर्सामा हुरी प्रभावितलाई प्रदेश ३ सरकारले गरेको सहयोगको चौतर्फी प्रशंसा भएको दाबी गरे । घटनालगत्तै स्वास्थ्यकर्मीसहितको टोली लिएर पुगेको प्रदेश सरकारले स्थायी आवास निर्माणका लागि प्रदेश २ सरकारमार्फत १ करोड सहयोग गरेको थियो ।दफावार छलफलका लागि समितिमा प्रदेशसभाको सोमबारको बैठकले ४ वटा विधेयक दफावार छलफलका लागि समितिमा पठाएको छ । प्रदेश सूचनाको हकसम्बन्धमा व्यवस्था गर्न बनेको विधेयक प्रदेश मामिला समितिमा, कैर तथा गैरकर राजस्वसम्बन्धी ऐन २०७५ लाई संशोधन गर्न बनेको विधेयक अर्थ तथा विकास समितिमा, प्रदेशसभाका पदाधिकारी तथा सदस्यको पारिश्रमिक तथा सुविधासम्बन्धी ऐन २०७५ लाई संशोधन गर्न बनेको विधेयक प्रदेश मामिला समितिमा र प्रदेश बालबालिकाको अधिकारसम्बन्धमा व्यवस्था गर्न बनेको विधेयक शिक्षा, स्वास्थ्य तथा कृषि समितिमा दफावार छलफलको लागि पठाइएको हो । प्रदेशस्तरीय सार्वजनिक लिखत प्रमाणीकरण ऐन २०७४ संशोधन गर्न बनेको विधेयक सर्वसम्मत पारित भएको छ ।सोमबारको बैठकमा प्रादेशिक व्यापार तथा व्यवसायसम्बन्धी विधेयक, प्रदेश कृषि व्यवसाय प्रवर्द्धन सम्बन्धमा व्यवस्था गर्न बनेको विधेयक र प्रदेश बीउबिजनसम्बन्धमा व्यवस्था गर्न बनेको विधेयक प्रस्तुत गरिएको थियो । मंगलबार दिउँसो १ बजेका लागि बोलाइएको बैठकमा ती विधेयकमाथि सैद्धान्तिक छलफल हुनेछ ।"
गाउँमै मनग्गे कमाइ,"सिन्धुपाल्चोक  कक्षा ७ मा पढ्दै गर्दा सिन्धुपाल्चोकको मेलम्ची १, भोटेचौरका देवेन्द्र गुरुङ घरायसी समस्याका कारण होटलमा श्रमिकको रूपमा काम गर्न बाध्य भए । साहूले सेनामा जागिर खुलेको छ भन्ने सुनाएपछि फर्म भरेका उनले दोस्रो प्रयासमा २०५८ सालमा प्युठ पदमा जागिर खाए । सशस्त्र द्वन्द्वको समयमा तत्कालीन विद्रोही माओवादीले बाबु आमालाई धम्की दिएपछि देवेन्द्रले सेनाको जागिर छोडेर घर नै बस्न बाध्य भए । बुबा आमालाई धम्क्याएपछि सेनाको जागिर छोडे, तर दुवै जनाको मृत्यु भयो, देवेन्द्रले भने, हुँदाखाँदाको जागिर छोडेर घरमा नै बस्न बाध्य भएँ ।जागिर छोडेको चार वर्षपछि राम्रो कमाइको आशामा उनी मलेसिया भासिए । ४ वर्ष सुरक्षा गार्डको काम गर्दा पनि राम्रो कमाइ नभएपछि उनी नेपाल फर्किए । नेपाली १५२० हजार रुपैयाँ कमाइ हुन्थ्यो, त्यति मात्रले नपुग्ने भएपछि स्वदेशमा नै केही गरौं भन्ने सोच लिएर नेपाल फर्किएँ, उनले भने । नेपाल आएपछि पशुपालन सुरु गरेका उनले समूहमार्फत किबी खेती सुरु गरेर त्यसको नेतृत्व गरेका छन् । स्थानीय सिन्धु कृषि सुधार बहुउद्देश्यीय सहकारी संस्थाबाट १ लाख ऋण लिएर २ भैंसी, १ गाई पाल्न सुरु गरेका उनको गोठमा अहिले ५ भैंसी र २ वटा गाई छन् । दैनिक ९० देखि १ सय २० लिटरसम्म दूध बेच्ने गरेका छन् । २३ जना सेयर सदस्य रहेको हरियाली कृषक समूह गठन गरेर ३९ रोपनी जग्गामा १७ सय किबीका बिरुवा लगाएका छन् । २ वर्षअघिबाट व्यावसायिक किबी खेती सुरु गरेको उनको फर्म अहिलेसम्म ३७ लाख लगानी भइसकेको छ । उत्पादन दिन अझै ५ वर्ष लाग्ने रहेछ, थांग्रोका लागि अझै लगानी आवश्यक छ, उनले भने, अन्तिमसम्ममा १ करोड लगानी लाग्ने अनुमान गरेका छन्, एउटा बोटमा ५० देखि ६० किलोसम्म फल्छ भन्ने सुनेको छु । किबी महँगो फल मानिन्छ । प्रतिकेजी ३ सयदेखि ८ सयसम्म बिक्री हुन्छ ।किबी खेती विस्तारका लागि पनि सोही सहकारीमार्फत कर्जा लिएका छन् । सहकारीले आँट दियो, ऋणबाट सुरु गरेको व्यवसायबाट पछाडि फर्किनुपरेको छैन, देवेन्द्रले भने, लगन र मिहिनेतका साथ काम गर्यो भने असम्भव रहेनछ, ऋण तिर्दै लगानी थप्दै गएका छौं । कृषि सुधारले ३५ लाख ऋण उपलब्ध गराएको छ । नेपालमा नै केही गरौं भन्ने भावनाले कृषि व्यवसायमा हात हालेको गुरुङले तर्क गरे । विदेशमा गर्ने मिहिनेत नेपालमा नै गर्ने हो भने राम्रो कमाइ गर्न सकिन्छ भन्ने सन्देश पाएको छु, गुरूङले भने । मेलम्ची वडा नं ३ खड्काटोलका पुरुषोतम खतिवडा आर्थिक अवस्था कमजोर भएपछि विदेश भासिए । ४ वर्ष दुबई र ४ वर्ष कतार बसेर आए पनि त्यहाँको कमाइले उनलाई सन्तुष्टि दिएन । विदेशमा धेरै नै दुःख भयो, परिवार छोडेर जानुपर्दाको पीडा अलग्गै थियो, विदेशका सुपर मार्केटमा काम गरेका खतिवडाले भने, आफ्नै व्यवसाय सुरु गरौं भन्ने सोच सधैं हुन्थ्यो, ऋण, सापट गरेर कुखुरापालन सुरु गरेको हुँ ।पुरुषोत्तमले जिन्दगीमा अनेक दुःख कष्ट सहेका छन् । एसएलसी पास गरेपछि उच्च शिक्षाका लागि काठमाडौं छिरेका उनका पढाइ आईए दोस्रो वर्ष नै रोकियो । जीविकोपार्जनका लागि साइकलमा चुरोट बिक्री गर्दै पनि हिँडे । श्रीमती र बालबच्चाको जिम्मेवारी पनि थपिएपछि बिदेसिए । कमाइ घरखर्चमा नै सिद्धिएपछि केही प्रगति गर्न सकेन । पुरानो घरमा छानो र बार्दली हालेको २ वर्षपछि २०७२ सालको महाभूकम्पमा भत्किएपछि उनी टहरामा आइपुगेका छन् । २०७४ कात्तिकमा ५ लाख लगानीमा ३ सय कोइलर जातका कखुरा पाल्न सुरु गरेका उनले व्यवसाय विस्तार गरेका छन् । अहिले उनको अजित कृषि फर्ममा ३ हजार लेयर्स (अन्डा पार्ने) कुखुरा छन् । साढे ४ महिनादेखि अन्डा पार्न सुरु गरेपछि ८० हप्ताको अवधिसम्म अन्डा पार्छ, उनले भने, अहिलेकै क्षमताअनुसार दैनिक १३ बक्सा अण्डा उत्पादन हुन्छ, २६ हजार आम्दानी हुन्छ । हालसम्म ३८ लाख लगानी गरेका उनी खोर विस्तार गर्दै १० हजार कुखुरा अट्ने टहरा निर्माणको तयारीमा छन् ।"
तिब्बत सरकारद्वारा सहयोग,"रसुवा  तिब्बत सरकारले जिल्ला समन्वय समिति रसुवालाई वस्तुगत सहयोग प्रदान गरेको छ । चीन र नेपाल सरकारबीच भएको सम्झौताअनुसार तिब्बतले वस्तुगत सहयोग प्रदान गरेको हो । सन् २०१७ मार्च १७ मा चीन र नेपालबीच वस्तुगत सहायता प्रदान गर्ने विषयमा सम्झौता भएको थियो । चीनसँग सीमा जोडिएका जिल्ला हुम्ला र रसुवामा सहयोग गर्ने सम्झौता भएको थियो । तिब्बत सरकारले उपलब्ध गराएको सामानहरूमा तारजाली, सिमेन्ट, छड, खानेपानी र सिँचाइका पाइप ल्यापटप र जस्तापाता छन् ।५ सय बोरा सिमेन्ट, २ हजार थान तारजाली, विभिन्न साइजका १५ हजार मिटर खानेपानी पाइप, विभिन्न साइजका १४ हजार मिटर सिँचाइ पाइप, ३ हजार पिस जस्तापाता, ४ किसिमको ३३ हजार केजी छड, ३० वटा ल्यापटप र ३० वटा प्रिन्टर सहयोग प्राप्त भएको जिल्ला समन्वय समितिका योजना अधिकृत थानेश्वर भुसालले बताए ।तिब्बत सरकारले प्रदान गर्ने वस्तुगत सहयोग अन्तर्गत जिल्लामा दुईवटा प्रिफ्याब भवन पनि निर्माण हुनेछन् । सिमेन्ट जिल्ला समन्वय समितिमा आइसकेको छ, उनले भने, अरू सामान आउने क्रम जारी छ । उक्त सामानहरूको भन्सार शुल्क छुट गराउने दायित्व नेपाल सरकारको छ । तिब्बत सरकारले केके सामान चाहिन्छ भनेर पहिला पत्र पठाएको थियो । तत्कालीन जिल्ला विकास समितिले आवश्यक सामानको सूची पठाएपछि अहिले सामान आएको समितिले बताएको छ । सामान ल्याउनको लागि ल्हासास्थित महावाणिज्य दूतावासले सहजीकरण गरेको थियो । चीनसँग सीमा जोडिएका जिल्लाहरूलाई सहयोग गर्ने चीन सरकारको नीतिअनुसार तिब्बत सरकारले वस्तुगत सहयोग प्रदान गरेको ल्हासाका लागि नेपाली महावाणिज्यदूत गोविन्दबहादुर कार्कीले बताए ।समितिलाई प्राप्त भएको उक्त सामान पाँचवटै गाँउपालिकासँग समन्वय गरेर माग र आवश्यकताको आधारमा प्रयोग गरिने जिल्ला समन्वय समितिका समन्वय अधिकारी प्रदीप निरौलाले बताए ।"
नगरले सुरु गर्यो रणनीतिक योजना,"रामेछाप  रामेछाप नगरपालिकाले नगरको विकासका लागि रणनीतिक योजनामा जोड दिएको छ । नगरपालिकाले आगामी ५ वर्षका लागि रणनीतिक योजना बनाएर सोहीबमोजिम नगरका विकास निर्माण कार्य अघि बढाउने भएको हो । शनिबार आयोजित पत्रकार भेटघाट कार्यक्रममा नगर प्रमुख नरबहादुर थापामगरले रामेछाप नगरपालिका विभिन्न व्यवधानका बाबजुद नागरिकको अपेक्षाबमोजिम शिक्षा, स्वास्थ्य, खानेपानी, सडक, सिँचाइ, कृषिलगायतका पूर्वाधारको विकासका लागि योजनाबद्ध तरिकाले काम गर्ने जमर्कोमा जुटेको बताए । न्यून आन्तरिक स्रोत र क्षेत्रगत ज्ञान भएका कर्मचारीको अभाव नगरपालिकाको विकासका चुनौती बनेर खडा भएको उनले बताए । केही काम गरौं भन्यो त्यसको बारेमा पूर्ण जानकार कर्मचारीहरू नै छैनन्, मगरले भने । विषयविज्ञ कर्मचारीको अभावमा नगरपालिकाले कृषि, पशु, खानेपानी पूर्वाधारजस्ता विकासका काममा उल्लेख्य गति लिन सकेको छैन ।स्रोत नक्सा र सर्भेक्षणका आधारमा रहेर अल्पकालीन र दीर्घकालीन योजनाको प्रारुप तयार गरेको उक्त नगरपालिकाले बल्ल कामको लय समातेको छ । तर योजना कार्यान्वनय भई नसकेकाले उपलब्धि देखिन अझै कुर्नुपर्ने बाध्यता छ ।नगरपालिकाले आयमूलक कार्यक्रम, पकेट क्षेत्रमा व्यावसायिक खेती र पशुपालन, भालुखोप लगायतका स्थानमा पर्यटक पूर्वाधारको विकास, महत्त्वपूर्ण सडकलाई कालोपत्रे गर्ने विस्तृत योजना प्रतिवेदन तयार पार्नुका साथै पार्क, मठमन्दिर लगायतमा लगानी केन्द्रित गरेको जनाइएको छ ।"
खेलमैदान बनेको पोखरीमा पानी,"भक्तपुर  टोलभरिका इनारको स्रोत बनेको ऐतिहासिक दुईपोखरी (निगुपुखुः) हेर्दा हेर्दै खेलमैदान बनेको थियो । हरियाली तलाउमा पानी सुकी बालुवा बाँकी रहँदा टोलबासी खिन्न थिए । विस्तारै त्यहाँ घाँस पलाई बालबालिकाको खेलमैदान बन्यो । ३ सय वर्ष पुरानो इतिहास बोकेको यो पोखरी पुनर्निर्माणसहित सोमबारबाट पानी भर्न थालिएको छ । मध्यपुरथिमि नगरपालिकाले दुईपोखरीमा पानी भर्ने कार्यको थालनी गरेको हो । नगरप्रमुख मदनसुन्दर श्रेष्ठ, उपप्रमुख अञ्जनादेवी मधिकर्मी, मध्यपुरथिमि४ वडाका वडाध्यक्ष कुमार श्रेष्ठ, निगु पुखुः पुनर्निर्माण तथा गुरुयोजना उपभोक्ता समितिका पदाधिकारीलगायतले नागको पूजा गरी पोखरीमा पानी भरेका छन् । पोखरीमा पानी टिकाइराख्न नागको पूजा गरेर पानी राखेको नगरप्रमुख श्रेष्ठले बताए ।खेलमैदानको रूपमा परिणत दुईपोखरीमा बिस्काः (बिस्केट जात्रा) सम्ममा पानी भरिसक्ने लक्ष्यअनुरूप नगरपालिकाले सोमबारबाट पानी भर्न सुरु गरेको हो । बिस्केट जात्रालगत्तै अर्को पोखरीको पुनर्निर्माण थालिने नगरपालिकाले जनाएको छ । पानी अहिले नेपाल कोरियामैत्री अस्पताल नजिक बोरिङ गरी पानी ल्याइएको हो । पछि आकाशेपानीसमेत जम्मा गरी प्रशोधन गरेर राख्ने तयारी छ । दुईपोखरी संरक्षणको पहिलो चरणमा कालीमाटी बिछ्याएको जनाइएको छ । सुरुमा कालीमाटी १ फिट, ३ इन्च पाँगो माटो र पुनः ६ देखि ८ इन्च कालीमाटी, २ इन्च बालुवा बिछ्याएपछि इँटा सोलिङ गरेर पानी राख्न सुरु गरेको उपभोक्ता समिति संयोजक निरञ्जन श्रेष्ठले बताए । उक्त पोखरी संरक्षण तथा पुनर्निर्माण गर्न नगरपालिकाले चालु आर्थिक वर्ष ०७५७६ मा ५० लाख रुपैयाँ बजेट विनियोजन गरेको जनाएको छ । हालसम्म करिब ६० लाख रुपैयाँ बजेट खर्च भइसकेको समितिले जनाएको छ ।आकाशेपानी संकलन गरेर प्रशोधन गरेपछि मध्यपुरथिमि४ स्थित ऐतिहासिक दुईपोखरीमा पानी भर्ने प्रस्तावअनुरूप गत मंसिरबाट पुनर्निर्माण सुरु भएको उपभोक्ता समितिकी सचिव सरू (अंगुर) श्रेष्ठले बताइन् । मध्यपुरथिमि इनाय टोलको राजगणेशदेखि दिगुभैरव भैरव मन्दिरसम्मको पानी संकलन गर्ने र संकलित पानी दुई स्थानमा प्रशोधन गरेपछि मात्र पोखरीमा खसाल्ने योजना रहेको उनी बताउँछिन् । दुईपोखरी संरक्षण पुनर्निर्माणका लागि नगरपालिकाले करिब १५ करोडको लागत इस्टमेट तयार गरेको छ । तीन वर्षमा पुनर्निर्माण सक्ने गरी पैदलमार्ग निर्माण, ८ वटा फल्चा (पाटी) निर्माण गर्नुका साथै नगरको मुख्य सांस्कृतिक केन्द्रको रूपमा दुईपोखरी क्षेत्रलाई व्यवस्थित गर्ने लक्ष्य लिएको नगरप्रमुख श्रेष्ठले बताए । हाल पोखरीवरिपरि ६ वटा फल्चा अवस्थित छ । करिब ३ सय वर्ष पहिले गंगा महारानीले दुईपोखरी स्थापना गरी मध्यपुरथिमिबासीलाई पानीको स्रोत दिएको भन्ने कथन छ । कुनै भवितव्य होस् अथवा सिँचाइ, जुनसुकै प्रयोजनका लागि पोखरीकै पानी प्रयोग गर्ने चलन थियो । बढ्दो सहरीकरण तथा पानीका वैकल्पिक स्रोत प्रयोग हुन थालेपछि पोखरी संरक्षणमा ध्यान जान छाडेको समितिका कोषाध्यक्ष विद्याराम श्रेष्ठ बताउँछन् । दुईपोखरीमा बोडेको कमलपोखरी र याता पोखरीबाट पानी ल्याउने गरिन्थ्यो । बढ्दो जनघनत्व र सहरीकरणका कारण पोखरीसम्म ल्याउने पानी बीचबाटोमै टुटेपछि पोखरीमा पानी सुकेको हो । २०१५ सालमा राजा महेन्द्र भक्तपुर आउँदा दुईपोखरीको पानी हटाएर मैदान बनाई राजालाई स्वागत गरेदेखि नै पोखरीको पानी सुक्न थालेको कोषाध्यक्ष श्रेष्ठको भनाइ छ । बेलाबेलामा पोखरी संरक्षण गर्ने प्रयास गरे पनि पोखरीको संरक्षण हुन सकेको थिएन । ०६५ मा नगरपालिकाले १० लाखको लगानीमा बार लगाएर संरक्षण प्रयास गरे पनि सफल हुन सकेन । मध्यपुरबासीले दुईपोखरी सुधार समिति नै गठन गरी पटकपटक संरक्षण प्रयास गर्दै आएको छ । मध्यपुरथिमी बालुवाको थुम्कोका रूपमा पनि चिनिन्छ । बालुवा भएको ठाउँमा पानी जोगाउन मुस्किल हुने स्थानीय बताउँछन् । पोखरीमा पानी बचाउन पहिलेकै मुहान पत्ता लगाउनुपर्ने र नरपालिकाले पोखरीको पूर्ण संरक्षण गर्न एकमुष्ट रकम छुट्ट्याउन आवश्यक रहेको स्थानीयको सुझाव छ । मध्यपुरथिमी४ याता क्षेत्रमा करिब २० वटा इनार छन् । एक जमानामा इनारहरूको मुख्य स्रोत पनि दुईपोखरी भएको स्थानीय एवं दुईपोखरी अनुगमन समिति संयोजक बालकृष्ण पात्य श्रेष्ठले बताउँछन् । पोखरीमा पानी सुक्न थालेपछि इनारमा पनि पानी सुक्दै गएको छ । नगरपालिकाले दुईपोखरी क्षेत्रलाई सांस्कृतिक क्षेत्रको रूपमा विकास गर्ने र नगरको प्राचीन एवं ऐतिहासिक संस्कृतिको प्रदर्शन स्थल निर्माण गर्ने लक्ष्य लिएको नगरप्रमुख श्रेष्ठ बताउँछन् ।"
मेलम्चीको पाइपले ढुंगेधारा सुके,"ललितपुर  मेलम्ची खानेपानी आयोजनाको नयाँ पाइपलाइन राख्न जथाभावी खन्दा परम्परागत ढुंगेधारा सुक्दै गएका छन् । ललितपुरको पाटन सहरवरपरका धाराहरू गोसाइँकुण्ड, आल्को र मिसाहिटी पूर्णरूपमा सुकिसकेका छन् । यहाँ दैनिक खाने पानीको जो गर्नै हम्मे हम्मे भएको छ । स्थानीयहरू आफ्नो दैनिकी पानी भर्नमै ज्यादा खर्च हुन थालेको बताउँछन् । आयोजनाको काम गर्दा मनपरी रूपमा परम्परागत मुहानवरिपरि खनेकोले मुहान सुकेका हुन्, ललितपुर महानगरपालीका वडा नं ११ का वडा अध्यक्षा इन्द्रमान महर्जनले भने, चौध महिनादेखि वडाका केही टोलमा पानी आएको छैन । आयोजनाले जनतालाई धेरै आशा देखायो तर उपलब्धि छैन । अध्यक्ष महर्जनका अनुसार पाटन सहरमा सुक्न बाँकी एउटै ढुंगेधारो वासाहिटी मा चाहिँ तिरतिरे पानी झरिरहेको छ । यसै धारामा पानी भर्न सारा टोलबासी झुम्मिएर घण्टौं लाइन बसेर खाने पानी जो गर्नुपरेको उनले बताए । एका बिहान उठ्नेबित्तिकै धारामा पालो कुर्न जानुपर्ने बाध्यता छ, कुम्भेश्वरकी स्थानीय अनु शाक्यले भनिन् । पानी भर्नकै लागि यसरी कुर्न पर्दा अरू काम गर्न समय नै नपुगेको पनि स्थानीयको गुनासो छ । बिहानभरि बसेर एक गाग्री पानी मात्र भर्न पाइन्छ, अनु भन्छिन्, समयमा बच्चाबच्ची स्कुल पठाउन, खाना बनाउन र अफिस जान सकिँदैन । धारामा पानी सुकेपछि कुम्भेश्वरकै स्थानीय इन्द्र बहादुर नापितलाई पनि यही समस्यमले सताइरहेको छ । ५५ वर्षको उमेरमा आएर पानी भर्न लाइन बस्नुपरेको छ पानीका लागि, नापितले भने । दुई तीन वर्षदेखि यो समस्याले च्याप्दै ल्याएको पनि उनले बताए । उपभोक्ताले खाने पानीको सहज आपूर्तिका लागि स्थानीय सरकारलाई पटकपटक भने पनि त्यसको कुनै सुनुवाइ भने भएको छैन । यो टोलमा खाने पानीको समस्या जटिल बनेको छ, ललितपुर महानगरपालिका वडा नःं ११ का वडा सदस्य कृष्ण महर्जन भन्छन्, सहज आपूर्तिका लागि के गर्न सकिन्छ भनेर हामी सोच्दै छौं । उनका अनुसार पुलचोक खानेपानी कार्यालयसँग छलफल गरी समाधानका उपायहरू खोज्ने तयारीमा वडा लागिसकेको छ । त्यति मात्र नभई आयोजनाको काम गर्दा गावहाल टोलमा आउने पानीको लाइन काट्दा तीन हप्तादेखि पानी किनेर खानुपरेको स्थानीयबासीको गुनासो छ । तीन हप्तादेखि पाइपलाइन काटिएपछि पानी किनेर खाने गरेको छु, गावहाल निवासी सुनिल अमात्यले भने, टोलमा जान्ने बुझ्ने को पाइपलाइन जोडिदिने तर सोझा निमुखाको नजोडी त्यतिकै पुरिदने गरेका छन् । जोडिहाले पनि पाइप, युनियनजस्ता समान किन्न लगाउने गरेको उनले बताए । मेलम्ची आयोजनाले काटिएका पाइपलाइनलाई पुनः नजोडेर त्यतिकै पुर्ने गरेको पनि स्थानीयको गुनासो छ । प्रशिक्षार्थी"
बिरामी अस्पतालको पेटीमै,"काठमाडौं  राजधानीको ट्रमा सेन्टरमा उपचारत ७० वर्षीया सेती पौडेल सोमबार बिहान शल्यक्रियाका लागि तयार भइन् । एक दिन अगाडिदेखि भोकै बसिन्, शल्यक्रियाका सबै सामान किनेर तयार गरिन् । बिहान १० बजेसम्म उनले चिकित्सक पर्खिइन् । शल्यक्रियाका लागि चिकित्सक किन आएनन् उनले बुझेकी छैनन् । नौ दिनअघि भान्सामा चिप्लेर लडेकी उनको दायाँ खुट्टा भाँचिएको छ । तर उनको शल्यक्रिया हुन सकेको छैन । दैलेखका ७५ वर्षीय कबला पाण्डेको पनि सोमबार शल्यक्रिया रोकियो । उनको एक वर्षअघि लडेर कम्मरमुनिको हड्डी भाँचिएको थियो । भाँचिएको हड्डीमा राखिएको स्टिल फेर्नका लागि उनी एक सातादेखि ट्रमा सेन्टरमा भर्ना भए । अस्पताल बस्दाबस्दै खर्च बढिसक्यो । डाक्टर कहिले आउँछन् भन्ने टुंगो छैन रे । घर जाऊँ कि अस्पताल बसौं, उनले दुःख व्यक्त गरे । ढाडको उपचारका लागि लमजुङदेखि आएका ४० वर्षीय शिव श्रेष्ठ त्यसै फर्किए । तीन दिन भयो अस्पताल धाउन थालेको, जहिले आए पनि टिकट काट्न मिल्दैन भन्छन्, उनले भने । उनी अस्पतालनजिकको होटलमा बसेर अस्पताल खुल्ने प्रतीक्षा गरिरहेका छन् ।सरकारी चिकित्सकले चार दिनदेखि आन्दोलन स्वरूप आकस्मिकबाहेक सबै उपचार सेवा बहिस्कार गरेपछि राजधानीमा अस्पतालमा बिरामी अलपत्र परिरहेका छन् । अस्पताल किन बन्द भयो, डाक्टर किन आउँदैनन्, बिरामीको यस्ता प्रश्नको उत्तर दिदाँदिँदै ट्रमा सेन्टरमा खटिएका सुरक्षा गार्ड दिपेश महताराले घाँटी सुकिसकेको बताए । उनले भने, उपचार गर्न डाक्टर आउँदैनन्, बिरामी पक्षले गालीचाहिँ हामीलाई गर्छन् । दैनिक करिब तीन सय बिरामी आउने सय ट्रमा सेन्टरमा २५ वटा ठूला शल्यक्रिया हुन्छ । चिकित्सकले उपचार नगर्ने निर्णय गरेपछि तीन दिनदेखि यो अस्फतालमा बिरामीको शल्यक्रिया रोकिएको छ । आकस्मिक शल्यत्रिया भने भइरहेको अस्पतालका निर्देशक डा प्रमोद यादवले बताए । फलोअपमा पनि आकस्मिक अवस्थामा आएका बिरामीलाई अस्पतालले टिकट नै नकाटी भए पनि आकस्मिक कक्षबाट उपचार गरेर पठाएको । आकस्मिक अवस्थाका बिरामी मात्रै बस्ने कक्षमा ओपीडीका बिरामी पनि थपिएपछि आकस्मिक कक्ष खचाखच देखिएको थियो । ट्रमा सेन्टरमा अधिकांश चिकित्सक सरकारी सेवाकै छन् । डायादवले झने, शल्यक्रिया हुन नसक्दा बिरामी हामीसँग रिसाइरहेका छन्, दैनिक २५ बिरामीका दरले शल्यत्रिया रोकिँदा पछि कामको चाप थामिनक्नु हुन्छ । शल्यक्रिया हुन नसक्दा टाढाका बिरामी बढी प्रभावित भइरहेका छन् । अस्पताल बसाई लम्बिएको र खर्च बढेकोमा उनीहरू चिन्तित छन् ।ओपीडी ाहेक सबै सेवा ठप्प भएपछि बिरामीको सबैभन्दा ठूलो भीड लाग्ने वीर अस्पतालमा सोमबार एउटा पनि टिकट काटिएन । ओपीडीमा दैनिक दुई हजारको हाराहारीमा बिरामी आउने यो अस्पताल सोमबार सुनसान देखियो । टाढाबाट आएका केही बिरामी अस्पताल पेटीमै सुतेर चिकित्सक पर्खिरहेका भेटिए । अस्पतालमा कार्यरत एक सय १२ सरकारी चिकित्सक नआएपछि बिरामी उपचारबिनै फर्किए । दैनिक ३५ वटा ठूला शल्यक्रिया हुने यो अस्पतालमा सोमबार एउटै शल्यक्रिया भएन । शल्यक्रिया गर्न तयार पारिएका बिरामीले चिकित्सक पर्खिएरै दिन बिताउन बाध्य भए । टाढाबाट आएका बिरामी अस्पताल प्रशासनसँग आक्रोशित भए, झगडा गरे । अस्पतालका निर्देशक डा केदार सेञ्चुरीले भने, बिरामी जति इमर्जेन्सी वार्डमा थुप्रिएका छन्, त्यहाँबाट पनि बिरामीले पूरा उपचार पाउने व्यवस्था हुन सक्दैन । अस्पतालका सेवा प्रभावित भएपछि दैनिक १० लाखको आर्थिक घाटा भइरहेको उनले बताए ।सरकारी चिकित्सकको आन्दोलनका कारण सोमबार राजधानीका अन्य ठूला अस्पताल प्रसूति गृह, कान्ति बालअस्पताल र सरुवारोग अस्पतालका सेवा पनि प्रभावित भए । आफूलाई संघअन्तर्गत राखेर प्रदेश र स्थानीय तहमा परिचालन गर्नुपर्ने मुख्य मागसहित सरकारी चिकित्सकहरू चार दिनदेखि अनिश्चितकालीन सेवा बहिस्कारको आन्दोलनमा उत्रिएका छन् । संघ अन्तर्गत नराख्दा अध्ययनलगायतका वृत्ति विकास रोकिने सरकारी चिकित्सक संघ (गोदान) का अध्यक्ष डा दीपेन्द्र पाण्डेले बताए ।"
पब्जी ले बढाउँदै मानसिक समस्या,"बालबालिका र किशोरकिशोरीमाझ लोकप्रिय खेल पब्जीले मानसिक समस्या निम्त्याएको भन्दै यसलाई तत्काल बन्द गर्नुपर्ने सुझाव विज्ञहरूले दिएका छन् । यो खेलले हिंसाप्रति उनीहरूको लगाब बढेको मनोचिकित्सकहरू बताउँछन् । खेलाडीहरूको अज्ञात युद्धस्थल अर्थात् प्लेयर्स अननोन बेटल ग्राउन्ड (पब्जी) अति खेल्ने बालबालिकामा मानसिक असन्तुलनसमेत देखिएकाले यसलाई उनीहरूको पहुँचबाट टाढा राख्नुपर्ने निष्कर्षमा मनोविद्हरू पुगेका हुन् । पब्जी खेलमा हिंसा हुने भएकाले खेल्नेहरूमा बिस्तारै हिंस्रक व्यवहार देखिन थाल्छ, युवा मनोपरामर्शदाता सुनिल अधिकारी भन्छन्, त्यसको प्रभाव बढ्दै गएर धेरै बालबालिका र किशोरको मानसिक सन्तुलन नै खलबलिएको छ ।हिंसालाई प्रोत्साहन गर्ने खेल पब्जीले एउटा पुस्ता नै बिगार्ने संकेत देखिएको भन्दै उनले थपे, सरकारले तत्काल यसलाई प्रतिबन्ध लगाउनुपर्छ । पब्जी भनेको दुई विपरीत समूहका लडाकुहरू कुनै अज्ञातस्थलमा हातहतियारबाट सुसज्जित भई एकले अर्कालाई सक्दो घातक हतियार प्रहार गरी मार्ने काममा अघि बढ्ने खेल हो । २०१७ मा दक्षिण कोरियाको ब्लु होल भन्ने कम्पनीले सार्वजनिक गरेको अनलाइन खेल पब्जीमा एकै पटक ६ जनासम्मले काल्पनिक युद्ध गर्न सक्छन् । मनोविद्हरूका अनुसार अर्को पक्षलाई जति मार्यो उति खेलाडीको प्रगति हुने यो खेलमा घण्टौंघण्टा बिताएका बच्चाहरू वास्तविक जीवनमा पनि मार्ने र जित्ने भावनाले उत्प्रेरित हुने गर्छन् । बाल मनोविद् वासु आचार्यका अनुसार अधिकांश बालबालिकाहरू अहिले पब्जीका अम्मली भएका छन् । पब्जीले मानसिक असन्तुलनको अवस्थामा पुगेका बालकहरू उनकोमा दिनहुँ उपचार गराइमाग्न आउँछन् । तिनैमध्येका हुन्, धरानका एक दसवर्षे बालक । जागिरे दम्पतीका सन्तान उनलाई पब्जीको यस्तो लत लाग्यो कि, कक्षामै बस्न नसक्ने भए । पब्जीमा उनी यति डुबिसकेका थिए कि हातमा मोबाइल नहुँदा छटपटाहट भएर शौच आउलाजस्तो भावले उनलाई बिरामीजस्तो बनाउँथ्यो, आचार्य भन्छन्, मोबाइल दिएपछि भने उनी फेरि दुरुस्त भएजस्ता हुन्थे । धरानदेखि काठमाडौं आइरहन ती बालकका परिवारलाई व्यावहारिक नभएकाले अनलाइनबाटै मनोविद् आचार्यले मनोपरामर्श गरिरहेका छन् । पब्जीले बिगारेका बच्चाहरूको यस्ता थुप्रै उदाहरणहरू डा आचार्यसँग छ । सात कक्षामा पढ्ने एक बच्चाले आफ्नै बाआमालाई नै थुक्ने र लात्तले हान्ने व्यवहार देखाएपछि उपचारका लागि उनकोमा ल्याए । संसारभरिकै बालबालिकाका माझ छिट्नै नै लोकप्रिय भएको पब्जीले यस्तै विकारहरू धेरै ठाउँमा देखाउन थालेपछि यसलाई प्रतिबन्ध लगाउने क्रम पनि सुरु भएको छ । जस्तो कि, पछिल्लो समय भारतको गुजरात राज्यले यसलाई खेल्न प्रतिबन्ध मात्र लगाएन, खेल्नेहरूलाई पनि पक्राउ गर्यो । नेपालमा पनि त्यो गर्नुपर्छ किनभने यसले बालबालिकाको सिर्जनात्मक क्षमता पूर्णरूपमा मारिदिने गरेको छ, आचार्य भन्छन् । विश्व स्वास्थ्य संगठनले गत वर्ष यस्ता खालको लक्षणलाई मानसिक असन्तुलन भनेर प्रमाणितसमते गरिसकेको छ । प्रशिक्षार्थी"
संस्कृति अतिक्रमणप्रति चिन्ता,"ललितपुर नेवार समुदायको परम्परा, रीतिथिति, चाडपर्व, पेसागत विविधताले सम्पन्न भए तापनि आर्थिकस्तर, चेतनास्तर अभिवृद्धि गर्ने सवालमा पछाडि नै रहेको वक्ताहरूले औंल्याएका छन् । ताम्रकार समाजको २३औं भेलामा उपस्थित वक्ताहरूले यस्तो बताएका हुन् । ताम्रकार समाजका अध्यक्ष रवीन्द्रराज ताम्रकारले नेवार समुदायको मौलिक संस्कृति, रहनसहन, भाषाशैलीमा विस्तारै लोप हुँदै गइरहेको बताए । यस्तो हुनुमा राज्य र अरू समुदायलाई दोष दिएर मात्र हुँदैन, उनले भने, नेवारहरू आफैं सचेत हुन जरुरी छ । नेवाः देय् दबूका अध्यक्ष नरेश ताम्रकारले राजनैतिक चेतनाको कमीले नेवार समुदाय अगाडि बढ्न नसकेको बताए । अब पनि लाचार, कमजोर हुने हो भने कहिल्यै माथि उठ्न सकिँदैन, उनले भने, नेवारहरू एकता, पहिचान, मौलिकता, स्वाभिमानका विषयमा एकढिक्का भएर अगाडि बढ्नुको विकल्प छैन ।"
चिकित्सकका मागको उपचार,"विपन्न, निमुखा र असहायहरू सरकारी अस्पतालमा उपचार गराउँछन् । तिनै अस्पतालमा शुक्रबारदेखि आकस्मिकबाहेकका सबै सेवा ठप्प छन् । समायोजन प्रक्रियाप्रति असन्तुष्ट चिकित्सकको आन्दोलनबाट दसौँ हजारले उपचार पाएका छैनन् । नियमित शल्यक्रियाको मिति तोकिएर अस्पतालको शय्यामा पुगेका पनि घर फर्किन बाध्य भएका छन् । सरकारले आठौँ, नवौँ र दसौं तहका चिकित्सकको समायोजन सकेको मात्र के थियो, यही आन्दोलनका कारण एघारौं तहको रोकिएको छ । स्वास्थ्य संरचना प्रदेश र स्थानीय तहअन्तर्गत रहने, त्यहाँ काम गर्ने चिकित्सक कता रहने भन्ने प्रश्न सुल्झिएको छैन । चिकित्सकलाई निजामती कर्मचारीजस्तै साधारण सेवा ठानेर समायोजन गरियो । चिकित्सक एउटा प्रदेशबाट अर्कोमा सरुवा हुन नपाउने भए । प्रदेश र स्थानीय तहबाट संघमा सर्न नपाउने भए । उनीहरूको वृत्तिविकास, अध्ययन र अवसरमा असर पुग्ने भयो । संविधानअनुसार आधारभूत स्वास्थ्य र सरसफाइ स्थानीय तहको अधिकार हो, स्वास्थ्य सेवा प्रदेशको । स्वास्थ्य नीति, स्वास्थ्य सेवा, स्वास्थ्य मापदण्ड, गुणस्तर र अनुगमन, राष्ट्रिय र विशिष्ट सेवा प्रदायक अस्पताल, परम्परागत उपचार सेवा र सरुवा रोग नियन्त्रण संघको अधिकार हो । यसैअनुसार संरचना प्रदेश र स्थानीय तहमा हस्तान्तरण भएका छन् । सामुदायिक स्वास्थ्य संस्था, स्वास्थ्यचौकी र प्राथिमक स्वास्थ्य केन्द्र (प्राथमिक अस्पताल) स्थानीय सरकारलाई जिम्मा दिइएको छ । जिल्ला अस्पताल, गाउँमा भएका १५ शय्यामाथिका अस्पताल, अञ्चल अस्पताल, उपक्षेत्रीयक्षेत्रीय अस्पताल प्रदेशलाई हस्तान्तरण गरिएको छ । विशिष्ट सेवा दिने १३ वटा अस्पताल मात्र संघमा छन् । संघीय निजामती सेवा विधेयकले केही माग त समेट्न खोजेको छ । जहाँसुकै पदस्थापन भएको चिकित्सक पनि संघको पदमा बढुवामा सहभागी हुन पाउने व्यवस्था छ । अध्ययन अधिकार दिइएको छ । अरू सेवाका लागि अन्तरसेवा प्रतियोगिता १० प्रतिशतमा सीमित गरिए पनि चिकित्सकका लागि शतप्रतिशत खुला छ । उनीहरूलाई दुई वर्ष सेवा गरेपछि एमडी पढ्न पाउने सुविधा छ । दुर्गम बस्दा नम्बर पाउँछन् । त्यसपछि तीन वर्ष पढ्छन् । एकाध महिनामा पदोन्नति भएपछि माथिल्ला अस्पतालमा सरुवा पदस्थापन हुन सक्छ । चिकित्सकीय पेसा विशिष्ट प्रकारको सेवा हो । उनीहरूले योग्यता, क्षमता र विशेषज्ञताका आधारमा काम गर्नुपर्छ । अरू सेवामा जस्तो जहाँ खटायो, त्यहीँ जाने भन्ने हुँदैन । ज्ञानसीप उपयोग हुने ठाउँमा मात्र उनीहरूको पदस्थापन हुनुपर्छ । उपलब्ध स्रोतसाधन, रोगको स्थिति र जनसांख्यिक अवस्था हेरिनुपर्छ । स्थानीय र प्रदेश तहमा जाँदा गैरचिकित्सकीय पेसाका कनिष्ठअन्तर्गत काम गर्नुपर्ने अवस्थाबाट उनीहरूले अपमानित महसुस गरेका छन् । तल्ला दुई तहमा गएकाहरूको वृत्तिविकास, तालिम र अध्ययन प्रभावित हुने देखिएको छ । बढुवा भएर मात्र भन्दा पनि क्षमता विकासकै लागि पनि सबै तहमा सरुवाको अवसर खुला राखिनुपर्छ ।पहिले पहिले चिकित्सक दुर्गममा जान मान्दैनथे । एमडीएमएस पढ्न दुर्गममा बसेकाले अवसर पाउने व्यवस्था भएपछि अवस्था बदलियो । त्यस्तै व्यवस्था कायम गरी संघमै राखेर सबैतिर खटाउने प्रबन्ध मिलाइनुपर्छ । उनीहरूले आत्मसम्मानपूर्वक काम गर्न पाऊन्, बिरामी हेरून्, अध्ययनअनुसन्धान पनि गरून् । सबै चिकित्सकको वृत्तिविकास संघले हेर्न सक्छ, उसैले प्रदेशमा पठाउँछ । प्रदेशले आफूअन्तर्गतका संस्थामा राख्न सक्छ, स्थानीय निकायमा खटाउन पनि । उनीहरूको वृत्तिविकासको बाटो खोलेर समाधान हुन सक्छ । ऐनमा मिलान हुँदै गर्ला, चिकित्सकका सरोकारप्रति सकारात्मक छौँ भनेर सरकारले ढाडस दिन सक्नुपर्छ । प्रभावित बिरामी र हतोत्साही चिकित्सक दुवैको अभिभावक सरकार हो । चिकित्सकले पनि आन्दोलनको तरिका बदल्नुपर्छ । आफ्नो हकहितका सवालमा बिरामीको स्वास्थ्यमा सम्झौता गर्नु हुँदैन । उनीहरूका मनमा ठेस लागेका ठाउँ खोजेर उपचार गर्नुपर्छ । आन्दोलन त उनीहरूले अविलम्ब त्याग्नुपर्छ ।"
दलाल पुँजीवाद कहाँ पुग्यो ?,"निस भाषाको कम्प्राडोरबाट अन्य भाषा हुँदै नेपालीमा अनुदित भएकाले पनि हुनसक्छ, राजनीतिमा युवा अवस्थामै समाहित हुनेमध्ये धेरै नेपालीले पहिले दलाल पुँजीवादको विरोध गर्न सिके । धेरैपछि मात्र यसको केही अर्थ बुझ्न थालेका हुन् । दलाल पुँजीवादको विरोध गरेरै राजनीति थालेकाहरूको अहिलेको सन्दर्भमा दलाल पुँजीवादसँगकै नातासम्बन्ध देख्दा उक्त अवधारणाको मर्म सम्बन्धित पात्रहरूले अहिले राम्रैसँग बुझेको प्रतीत हुन्छ । हुन त गोर्खा भर्ती बन्द गर्नुपर्ने कुरा, भारतसँगका असमान सन्धि खारेज गरिनुपर्ने कुरा अहिले कहाँ पुगेका छन् भनी तिनको हालको ठेगाना पत्ता लगाइयो भने दलाल पुँजीवाद पनि त्यतै कतै भेटिन सक्छ ।निकट इतिहासका आन्दोलनका मूल अवधारणा अहिले राजनीतिक क्रान्ति पूरा भएको अवस्थामा आइपुग्दा कता के गरेर दिन बिताइरहेका होलान् भन्ने विषय अहिले राज्यको चरित्रसँग सोझै जोडिएको छ । सर्वोच्चमा फलानोको सट्टा किन फलानो न्यायाधीशमा सिफारिस भयो ? फलानोको सट्टा किन फलानो राजदूतमा नियुक्त भयो ? जस्ता खुद्रा प्रश्नको जवाफ खोज्नुभन्दा सोझै दलाल पुँजीवादको अहिलेको ठेगाना खोज्यो भने धेरै प्रश्नको उत्तर त्यतै मिल्न सक्छ ।जब राजनीतिकै दलालीकरण भएको छ भने दलाल पुँजीवादको अहिलेको बास तिनै दलमा छ, जसले यसको विरोध गरेर राजनीतिक आन्दोलन गरेका थिए । अहिले कुनै कुरा यस्तो भएको छ भन्नुभन्दा त्यो कुरा किन त्यस्तो भयो वा त्यस्तो किन हुन्छ भन्ने प्रश्नको उत्तर बढी महत्त्वपूर्ण हुन्छ । यसको उत्तर भने त्यति सजिलो छैन ।सन् २००२ को अर्थशास्त्रका नोबेल विजेता ड्यानियल काह्नेम्यानको केही वर्षअघि प्रकाशित थिङकिङ, फास्ट एन्ड स्लो पुस्तक पछिल्लो समयको चर्चित मध्येको हो । उक्त पुस्तकमा मान्छेको कुनै पनि कुरा सोच्ने र निर्णयमा पुग्ने प्रक्रियाबारे रोचक व्याख्या छ । उनको एउटा प्रमुख सार के छ भने हामीले आजभन्दा वर्षौं अघिको कुनै घटनाबारे अहिले पनि सजीव रूपमा सम्झिरहेका हुन सक्छौं । जे कुरालाई हामीले प्रस्ट सम्झेको ठानिरहेका छौं, वास्तवमा त्यतिखेर भएको कुरा र अहिले सम्झेको कुरा निकै फरक हुनसक्छ । एउटा घटना भएको ५ वर्षपछि कुरा गर्दा त्यसबारे एउटा चित्र हुन्छ, हाम्रो दिमागमा । हामीले लगातार त्यो चित्र पछिल्लो मनस्थिति अनुसार फेर्दै जान्छौं । हाम्रो मनलाई लाग्छ, खासमा भएको त्यही नै थियो, जुन अहिले हामीले सम्झेका छौं । तर खासमा त्यो घटना अर्कै प्रकृतिको हुनसक्छ, जतिबेला त्यो भएको थियो । हाम्रो सोचाइ र वास्तविकतामा फरक किन पर्न सक्छ भने हाम्रो दिमागमा मूलतः दुइटा प्रणालीले काम गरिरहेका हुन्छन् । पहिलो प्रणालीले कुनै कुरा जस्तो छ, त्यही इम्प्रेसन दोस्रो प्रणालीमा पुर्याउँछ । दोस्रो प्रणालीले सामान्य अवस्थामा जस्तो इन्पुट पायो, त्यसकै आधारमा अन्तिम धारणा बनाउँछ । व्यावहारिक आवश्यकताका आधारमा दोस्रो प्रणालीले पहिलो प्रणालीले दिएको इन्पुट वा इम्प्रेसनलाई आफ्नो सुविधा अनुकूल व्याख्या गर्छ । र भन्ठान्छ, भएको यस्तो हो ।उदाहरणका लागि कुनै काम विशेषका लागि एकजना नयाँ मानिससँग भेट भयो । त्यो मान्छे असल लाग्यो कि खराब भनी पहिलो प्रणालीले एउटा इम्प्रेसन पठाउँछ, दोस्रो प्रणालीलाई । दोस्रोले आवश्यकता अनुसार निर्णय गर्न सक्छ, त्यो इम्प्रेसनको आधारमा । आफूले मानेको मान्छेले गरेको कुनै नराम्रो कुरा राम्रो लाग्न सक्छ । आफूले हेपेको मान्छेले गरेको कुनै राम्रै कुरा पनि दोस्रो प्रणालीले नराम्रो भनेर विश्लेषण गरिदिन सक्छ । अर्थात् जेलाई हामीले प्रस्ट रूपमा आफ्नै अनुभव वा स्मृति भन्छौं, ती लगातार बन्दैभत्कने कुरा हुन् ।काह्नेम्यानको प्रसंग ल्याउनुको कारण दलाल पुँजीवाद अहिले कहाँ पुगेको छ भनी जाँच्न हो । दलाल पुँजीवादको विरोध गर्दै राजनीति थालेकाहरूमध्ये धेरै अहिले आफै त्यही दलालीमा फँसेको कुरा उनीहरूलाई बाहिरबाट हेर्नेले प्रस्ट देख्छन् । तर उनीहरू स्वयम् त्यो सपाट तथ्यलाई देख्दैनन् । किन देख्दैनन् त ? किनकि मान्छेले जे कुरालाई तथ्य ठान्छ, त्यसले आफूले आफैलाई व्याख्या गर्दैन । व्याख्या अरुले गर्ने हो । तसर्थ उनीहरूलाई अहिले दलाली, दलालीजस्तै लाग्दैन । र यो कुरा कुनै व्यंग्यभावमा भनिएको होइन । यो समाज विज्ञान र मनोविज्ञानका सिद्धान्तमा स्थापित कुरा हो ।त्यतिखेर पनि वस्तुगत यथार्थ अहिलेकै जस्तै थियो होला । उदाहरणका लागि गोर्खा भर्ती बन्द हुनुपर्ने कुरा होस् वा भारतसँगको असमान सन्धि खारेज गर्ने मुद्दाको लागि आफू जेल जान तयार रहेको कुरा नै किन नहोस् । त्यो यथार्थ त्यही नै छ । तर आफ्नो दिमागको पहिलो प्रणालीले पठाएको इन्पुटलाई अब दोस्रो प्रणालीले अहिलेको मनस्थिति अनुसार छुट्टै व्याख्या गर्छ । अब त्यो विषयका लागि संघर्ष गर्नुपर्ने जस्तो लाग्दैन । अब लाग्न सक्छ, ठूलो देशले सानोलाई हेपिहाल्छ नि, यो नै यथार्थ हो । नेपाल आफू धनी भयो भने यस्ता कुरा आफै हट्छन् भन्ने व्याख्यातिर अहिलेको दोस्रो प्रणाली लाग्छ ।दलाल पुँजीवाद भनेको के हो वा के थियो भने स्थानीय वा स्वदेशी व्यक्ति र व्यापारीहरू आफैले केही उत्पादनशील वा सिर्जनशील कार्य नगरी केवल विदेशका ठूला पुँजीपतिका स्थानीय एजेन्ट भएर काम गर्ने अवस्था । औपनिवेशिक समयमा विदेशी शक्तिलाई काम गर्न सजिलो हुन्थ्यो, स्थानीय दलाललाई हातमा लिएर । त्यस्ता स्थानीय दलाल जो आफै पुँजीवादी नभएर केवल विदेशी पुँजीपतिका दलाल हुन्थे र तिनको बफादारी पनि देशभित्र नभएर बाहिरकासँग हुने नै भयो । आफैले उद्योग र उत्पादन नगरेपछि देशको कच्चा पदार्थ बाहिर जाने नै भयो । रोजगारीको सिर्जना पनि नहुने भयो । त्यस्तो स्थितिले गर्दा देशभिक्रका ती सीमित व्यत्ति धनी भए । देशले उँभो लाग्न पाउने भएन भन्ने कुरा दलाल पुँजीवादको अन्त्य गरिनुपर्छ भन्ने तर्कभित्र पर्छ जो स्वतः राम्रो कुरा भइहाल्यो ।आजको नेपालमा जहाँ लोकतान्क्रिक त्रान्ति पूरा भएको र वाम क्रान्ति बिसाइएको वा लोकतन्त्रमै मिसाइएको अवस्था छ । यो दलाल पुँजीवादको अन्त्यतर्फ लागेको छ त ? व्यापार घाटाका आँकडा सुन्दा त्यो हरेक वर्ष झन् विकराल बन्दै गएको सबैले पढेकै छौं । देशभित्र स्वदेशी उद्योग कलकारखाना आफै कति बढ्दै गएका छन्, त्यो पनि झन् निराशाजनक रहेको जगजाहेर छ । हुँदाहुँदा तिनै विदेशका ठूला पुँजीपतिहरू नेपाल आइदिएर यहाँ लगानी गरिदिए हुन्थ्यो भनी बिन्तीभाउ गर्दा पनि कति आउलान्नआउलान्, त्यसै आस गरेर बस्नुपरेको छ । तसर्थ यो सबै पृष्ठभूमि र अहिलेको अवस्था बीचको मूल प्रश्न के हो भने आखिर को थिए त विगतका दशकहरूमा नेपालका ती सबै पुँजीवादका दलालहरू ? र अहिलेको नेपालमा ती दलाल पुँजीवादीहरू कहाँ कोसँग के गर्दैछन् ? आजकलको नेपालमा दलाल पुँजीवाद मुर्दावाद भन्ने नारा धेरै लाग्दैनन् । त्यसको अर्थ अब यहाँ दलाल पुँजीवाद सकिएर पुरै स्वदेशी उत्पादनशील पुँजीवादी वर्गको स्थापना भएको हो कि त्यो पुरानो दलाल पुँजीवादले केवल ठेगाना बदलेको हो ?मानिसको स्मृतिले कसरी काम गर्छ र एकै प्रकारका डाटालाई परिस्थिति अनुसार उसले कसरी फरक व्याख्या गर्छ भन्ने समाज विज्ञानको सिद्धान्तको आलोकमा हेर्दा तिनै व्यक्ति जो अरुसँग हुँदा दलाल थिए, तिनै अहिले देशले खोजेजस्ता पुँजीवादी भएका छन् । किनकि ती अब आफ्ना भए । आफ्नो पनि कहिल्यै नराम्रो हुनसक्छ र ?समानुपातिक कोटामा आजकल सांसद को हुन्छन् ? चुनावताका टिकट प्राप्त गर्न सक्षम कसलाई ठानिन्छ ? देशभरिका नाफामूलक निजी विद्यालय, कलेज, अस्पताल आदिमा देखिने र नदेखिने दुबै खालको हिस्सेदारी सबैभन्दा बढी राजनीतिक दलका नेताको नभए कसको छ ? नाम चलेका व्यापारिक नेटवर्क, नयाँ खुल्ने होटल र रिसोर्टमा नदेखिने सेयर लगानी अहिले राजनीतिक वर्ग बाहेक कसको बढी छ ? अहिलेका सत्ताधारी हुन् कि विपक्षी प्रायःजसो प्रभावशाली नेताका सबैभन्दा आफ्ना मान्छे दलाल पुँजीपति नभए अरु को छन् ? अनि ती जो पहिले अरु थिए, अब अहिले आफै भइसके भने दलाल पुँजीवादी भनेर पहिले के बुझिएको थियो र अहिले कसलाई बुझ्ने ?यसलाई अब यसरी बिट मारौं । नेपालमा जे भएको छ, त्यो संसारमा पहिलोपटक भएको होइन । राजनीतिक संघर्षकालका वैचारिक दृष्टिकोण र शब्दका परिभाषा संघर्षका पात्रहरू सत्तामा गएपछि संसारमा धेरैतिर फेरिएका छन् । सिद्धान्तका रंगहरू बदलिएका छन् । बदलिइरहनेछन् । लोकतन्त्रका लागि लडेका, जेलदेखि यातना सहेका पात्रहरू सत्तामा पुगेपछि सबैले राम्रो गरेका भए हामी बाँचेको संसार अहिलेभन्दा अर्कै हुने थियो । त्यसैले लोकतन्त्रलाई एउटा प्रक्रिया भनिएको हो । लोकतन्त्रमा आलोचनात्मक चेत हरदम रहिरहनुपर्छ । लोकतन्त्र भनेको केवल दलहरूमात्र होइनन् । केवल पाँच वर्षको एउटा निर्वाचनमात्र होइन । प्रत्येक दिनको नागरिकको निगरानी र आलोचनात्मक चेतले सुधार्दै लग्ने प्रणाली हो । र नागरिक समाजकै काम पनि राजनीतिक अधिकारका मुद्दामा सडकमा आउने मात्र नभई दैनन्दिन हिसाबमै जनताका सवालका लागि दलाल पुँजीवादीमाथि पहरेदारी गर्ने हो ।"
हरेक दिन जोगी तलब,"मेरो एकजना साथीले घरपाइ मिलेको ४० हजारको जागिर छाड्दैछ । किन यति राम्रो घरपाइ मिलेको जागिर छाडेर विदेश जानलागेको भन्दा ह्या एक पैसा बचाउन सकिएन, यहाँ बसेर के गर्नु ? जहिले तलब थाप्यो, नपुगे पेस्की थाप्यो, जस्ताको तस्तै । बरु ३५ सै हजारको जागिर भए नि विदेश गएर ६ वर्ष दुःख गरेँ भने फर्किंदा २० लाख बोकेर आउँदाको शान तँलाई के थाहा भन्दैछ । उता कल्याणकुमार गुरुङ हरेक हप्ता तलब थाप्ने कानुन हुनुपर्यो भन्नुहुन्छ । तपाई हाम्रै आँखा अगाडि हाम्रै समाजका ती पात्रहरूलाई सम्झौं त । तलब थापेको हप्तादिन घर नजाने कति छन् ? तलब थापेको भोलिपल्ट काममा नजाने मजदुर कति छन् ? हरेक साता तलब दिने कानुनी व्यवस्था भएमा मानिसमा बढीभन्दा बढी सिमान्त उपयोगिताको नियम अनुसार खर्च गर्नसक्ने क्षमताको विकास हुन्छ रे । दिनभरि काम गरेर बेलुका ज्याला लिनेहरूको क्षमताको विकास कति भएको छ, हेर्नुभएको छ ? कि सरले तलब र ज्यालामा फरक देख्नुभएको हो ? दिनमा १ हजार खाने ज्याला होला र महिनाको आन्तिम दिन बेलुका मोबाइलमा डिएर फलाना, एनपीआर ३०००००० ह्याज बिन डिपोजिट इन योर एकाउन्ट भनेर म्यासेज आउनेको सामाजिक प्रतिष्ठामा फरक देख्नु नै तपाईहाम्रो गलत मानसिकता हो । तलब आएपछि त तिर्छ भनेर विश्वास गरेको साहुले पनि विश्वास गर्न छाड्छ । वर्षमा १२ दिन बाहिर बस्ने जँड्याहा हरेक साता तलबले वर्षमा ५२ दिन समयमा घर पुग्दैन । र लगानीको वातावरण बनाउन सक्ने तलब थाप्नेहरूलाई त तलब कुर्नै पर्दैन, बोनसले पुगिहाल्छ । मोती भुजेल, पोखरा"
भाजपालाई सजिलो छैन,"चैत २४ गते प्रकाशित कृष्ण खनालको भारतमा चुनाव मञ्चन सान्दर्भिक लाग्यो । राहुल गान्धीको चुनावी गतिविधि हेर्दा सन् २०१४ को चुनावमा जस्ता केटाकेटी छैनन् भन्ने लाग्छ । राजीव गान्धीको हत्यापछि सोनिया गान्धी निस्क्रिय भइन् । सबैले भन्दै थिए नेहरू, गान्धी परिवारबाट अब राजनीति सकियो । राजनीतिक महत्त्वाकांक्षा बडो प्रबल कुरा हो । त्यसलाई कुनै पनि मानिसले पाउँदा छाड्दैनन् । सोनिया गान्धी आइन् र नभन्दै भारतीय कांग्रेसलाई फेरि कव्जा गरिन् । उनले विस्तारै आफ्नो कदम बढाइन् । मौका देखेर नै उनले राहुल गान्धीलाई पनि मैदानमा उतारिन् । एक कार्यकालपछि अहिले राहुल पनि परिपक्व भइसकेका छन् । त्यसपछि उनले प्रियंकालाई पनि ल्याइन् । यी सब हुनु नै थियो । भयो । जहाँसम्म परिवारवादको कुरा छ, त्यो भारतमा छ्यापछ्याप्ती छ । मतदाताले त्यसमा बढी ध्यान दिँदैनन् । यसपालिको चुनाव भाजपालाई फलामको चिउरा सावित हुनेछ । उसले २०१४ मा जस्तो बहुमत पाउने छैन । डा शिवशंकर यादव, छपकैया, वीरगन्ज"
युवा पुस्तामा नेपाल मोह,"केही वर्षअघि नेपालका विभिन्न ठाउँ घुमेर फर्कने क्रममा एकजना जापानी पर्यटकले नेपालभित्र पाइलापाइलामा आनन्द छ, कहीं कतै रोमाञ्चक परिदृश्यको कमी छैन, अकुत धन कमाउन सक्ने मुलुक किन यति निरीह र गरिब भएको होला ! भनी आश्चर्य प्रकट गरेका थिए । जापानका नागरिकजस्तै अन्य विकसित देशका पर्यटकहरू पनि नेपालको सुन्दरताबारे प्रशंसा गरेर थाकेको पाइँदैन । पछिल्लो समय युवा पुस्ताले देखाएको नेपाल मोह पनि उत्तिकै प्रशंसनीय बन्न पुगेको छ । हिमाली जिल्लाहरूमा अवस्थित तीर्थस्थलदेखि अरु अनगिन्ती ठाउँमा युवायुवतीको आकर्षण थपिँदा नयाँ ठाउँको पहिचान क्रमिक रूपमा बढ्न थालेको छ । यसै सन्दर्भमा आरके अदीप्त गिरीको पाँचपोखरी अघिल्तिर कोसेलीमा प्रकाशित यात्रा स्मरणभित्र रोमाञ्चक स्थानको परिचय पाउन सकिन्छ । काठमाडौंबाट ३ घन्टामा पुग्न सकिने पाँचपोखरीका विशेषता अनगिन्ती छन् । इन्द्रावती नदीको मुहानबाट चिनिएको सो स्थान प्रकृतिको उद्गमस्थल बन्नुका साथै यसले धार्मिक, भौगोलिक र सांस्कृतिक पहिचान पनि बढाउँदै आएको छ । भुवनेश्वर शर्मा, चन्द्रागिरि२, काठमाडौं"
फेटामा कस्तो आवास ?,"सरकारले हावाहुरी प्रभावित घरपरिवारलाई बनाइदिने घर कस्तो हुने ? परिवार संख्या अनुसार हुने वा उनीहरूको घरको डिजाइनमा उनीहरूको सहभागिता हुनेनहुने ? जस्ता विषयले त्यसको प्रभावकारिता हुनेछ । सबै घरपरिवार आर्थिक रूपले कमजोर नहुन सक्छ । सबैलाई एकै किसिमको घर आवश्यक नहुन सक्छ । फेरि यो गाउँ हो । किसानको घरको आवश्यकता फरक हुनसक्छ । त्यसकारण व्यापक छलफल गरी हप्तादिनमा टुंगोमा पुग्न प्रदेश सरकार र स्थानीय सरकारलाई जिम्मेवारी दिनु वेश हुन्छ । ध्वस्त भएको ठाउँमा सरकारलाई नमुमा ग्रामीण सहर बनाइने अवसर छ । अनि जहाँ दुईचार घरमात्र घरपरिवार भत्केका छन् भने उनीहरू समुदायमा अस्थायी बसोबास गर्न सकिन्छ । स्थानीय सरकारलाई जिम्मेवार बनाउन प्रयास गर्नु केन्द्र सरकारको दायित्व हो । सङ्घीयताको मर्म पनि । प्राविधिक र अन्य सहयोगका लागि भूकम्प पुनर्निर्माण प्राधिकरणलाई जिम्मेवारी दिन सकिन्छ । सरकारले ऋण, व्याज आनुदान, शैक्षिक सहयोग, कृृषिका लागि नगद अनुदानजस्ता अवसर दिनु उपयुक्त हुनसक्छ । सरकारले बनाइदिएको घरमा सबै बस्छन् ? विगतको अनुभवबाट पाठ सिक्नु पर्दैन ? यो काम चुनौतीपूर्ण छ । केही समय लाग्छ । जनतालाई प्रस्ट भन्न सक्नुपर्छ । देवीप्रसाद दाहाल, सुनसरी"
डाक्टरसित वार्ता गर,"१ लाखले पाएन उपचार समाचार पढ्दा दुःख लग्यो । बिरामी पर्नु कसैको पनि रहर होइन र बिरामी भएर काठमाडौं आउनु बाध्यता हो । बिरामी जोकोही पनि हुन सक्छन् । सरकारी अस्पतालमा कार्यरत डाक्टरहरू आफ्ना माग राखेर आन्दोलनमा छन् । सरोकारवाला निकायका व्यक्तिहरू डाक्टरहरूले बिरामीलाई दुःख दिन पाइन्न भन्दै भाषण गर्दै हिँड्छन् । सञ्चार माध्यमले प्रमुखतासाथ समाचार दिइरहेका छन् । सबैले बिरामीको मनोभावनामा खेलिरहनुभन्दा समाधानको बाटो खोज्नुपर्छ । प्रत्येक नेपालीले सोच्नुपर्छ, डाक्टरहरूका माग जायज छन् या छैनन् ? यदि जायज माग हुन् भने सरकारले सम्बोधन गरेर उनीहरूलाई काममा फर्काउनुपर्यो । हैन भने डाक्टरहरू राजीनामा दिन तयार छन् । जायज हैन भने सरकारले कारबाही गरोस् । विश्वभरिको मान्यता झनेको चिकित्सकहरूलाई बिना छेकबार काम गर्न दिनु हो । डा मान केसी"
भुमरी पनि अवसर,"परोपकारी अवतारमा प्रचण्डयस अर्थमा सत्तासीन पार्टी नेकपा डबलका कोपाइलट पुष्पकमल दाहाल प्रचण्डले उद्योगमन्त्री मातृका यादव र प्रभु साहजस्ता मधेसी नेतासँगै चामलको बोरा समात्दै गरेको दृश्यमा खासै टिठलाग्दोपना देखिँदैन । मृतकलाई ३ लाख बाँड्ने वचन दिने क्रममा आफ्नै खल्तीबाट पैसा बाँड्न खोजेको आभाष दिलाउने भाषा प्रयोग गरेका प्रचण्डले फेटामा भुमरी पीडितलाई राहत बाँड्ने क्रममा समातेको चामलको बोरा र समात्ने हातले खासमा परोपकारवाद र लोकप्रियतावादतिर संकेत गरेका छन् । सबै गरिब जनता, त्यसमा पनि महिला, मधेसी, दलित, जनजातिको मुक्तिको सपना बाँडेर जनयुद्धको अगुवाइ गरेका प्रचण्ड पनि अब मुक्तिकामीको रूपमा होइन, परोपकारी अवतारमा अवतरण गरेका छन् । चुनावका बेला हजारहजारको नोट र सारी बाँड्ने पुराना नेताहरूकै शैलीमा मधेसका पनि अति विपन्न र अधिकांश दलितलाई चामल बाँड्ने परोपकारिताले धेरै गरे प्रचण्डलाई पनि खान पुगोस्, दिन पुगोस् भन्ने विवेकशील साझा पार्टीका संयोजक रवीन्द्र मिश्रको परोपकारवादसम्म मात्रै पुर्याउने हो । यस्तो परोपकारवादले कोही माग्ने, कोही दिने असमान सामाजिक संरचनालाई नै भरथेग गर्छ, कोही संरक्षक त कोही संरक्षितको सम्बन्ध (प्याट्रोन क्लाइन्ट रिलेसनसिप वा विष्टअछूत सम्बन्ध) लाई नै पोस्छ । लोकतान्त्रिक राजनीतिभन्दा वंशानुगत र लोकप्रियतावादी राजनीति गर्नेहरूका लागि एउटा सजिलो माध्यम हो परोपकारवाद । अंग्रेजीमा झन्डैझन्डै झुक्किने खालका दुई शब्द छन् ह्युमनिस्ट (मानववादी) र ह्युमनिटेरियन (परोपकारवादी) । चिन्तक पाउलो फ्रेरेका अनुसार मानववादले उत्पीडनको संसारलाई अनावृत्त गर्दै सामूहिक आचरणद्वारा त्यसको रूपान्तरणमाथि जोड दिन्छ, अनि उत्पीडितमात्रै होइन, उत्फीडकलाई मुक्त गर्ने स्थायी मुत्तिको प्रक्रिया अंँगाल्छ । परोपकारवादले चाहिँ उत्पीडकहरूका अहंवादी हितहरूबाट थालनी गर्छ, जुन अहंवाद आफू पितातुल्य भएको मिथ्या उदारवादको खास्टोले छोपिएको हुन्छ । यसले उत्पीडितहरूलाई परोपकार गरिने वस्तु बनाइदिन्छ, अनि उत्पीडनकारी संरचना, सम्बन्ध र संस्कृतिलाई कायम राख्छ । यसले पीडितहरूलाई उत्पीडितहरूलाई जहिले पनि कुवामा खसेको निरूपाय मान्छे वा आगलागीमा परेको असहाय व्यक्तिको रूपमा बुझ्छ । र उनीहरूलाई उद्धार गर्न कोही न कोही चामत्कारिक नेता वा उदात्त तानाशाह वा एलिट क्लास (अभिजात वर्ग) को बौद्धिक अगुवाको अवतरण जरुरी हुन्छ । यसरी यदा यदा हि धर्मस्यको गीताशैलीमा भगवान्को एक रूप प्रकट हुन्छ । फेटाबासीले गरिब र दलितसँगै उत्पीडितलाई बेसी सिकार गर्ने प्रकोपको दुष्प्रभावबाट मुक्त हुन कुनै अवतारको आस गरिरहेका छैनन् । बरु अनेक पीडा र अव्यवस्थासँग संघर्ष गर्दै सोधिरहेका छन् हाम्रा दुःखसुखमा सहकार्य गर्ने र हाम्रा विपत्को दुरुफयोग नगर्नर् ेकुनै दल, कुनै नेताकार्यकर्ता, कुनै जनआन्दोलन छन् कि छैनन् ?"
बेहाल गरिबका अस्पताल,"निर्वाध स्वास्थ्यसेवाको सुनिश्चितताबिना सुख, समृद्धि फगत नारामै सीमित हुन्छ । स्वास्थ्यसेवा सुनिश्चितताको पहिलो सर्त हो सार्वजनिक स्वास्थ्यसेवा सुधार । बिडम्बना, स्वास्थ्यसेवा प्रवाहमा सबैभन्दा महत्त्वपूर्ण मानिने चिकित्सकहरू पटकपटक बन्दहडतालमा उत्रिरहनु विडम्बना बनेको छ । चिकित्सा सेवाको निरन्तरतामा नै आफ्नो अभिष्ट र स्वार्थ निहित रहेका चिकित्सकहरू किन सेवा बन्द गरेर हडतालमा उत्रिन बाध्य छन् ? कारण नखोतली चिकित्सकहरूलाई मात्रै हडतालकर्ताको रूपमा चितृत गर्ने या उनीहरूको मागप्रति बेवास्ता गर्दा चिकित्सकप्रति मात्रै होइन, जनताको स्वास्थ्यप्रति बेवास्ता गरेको ठहर्छ । अरुले झैं सडकमा उधुम मच्चाएर सरकारलाई आफ्ना माग सम्बोधन गराउन चिकित्सकहरूका निम्ति सम्भव छैन । अन्य उपायद्वारा आफ्ना मागमाथि सुनुवाइ नभएपछि चिकित्सकहरू हडतालमा उत्रिन बाध्य भएका हुन् । बन्दहडतालमा उत्रिँदा पर्नगएको पीडाप्रति चिकित्सकहरू संवेदनशील छन् र हुनु पनि पर्छ । बिरामी र चिकित्सक एकअर्काका परिपूरक हुन् । आफूले खुट्टा टेक्न नपर्ने भएकाले होला, सार्वजनिक चिकित्सा क्षेत्रप्रति मुलुकका जिम्मेवारहरूमा गम्भीरता देखिन्न । सार्वजनिक चिकित्साको सवालमा घोषणापत्रमार्फत गरेका प्रतिबद्धता र सरकारी चिकित्सकका प्रतिनिधिहरू समक्ष गरेको वचनबद्धता कार्यान्वयनप्रति बेवास्ता गर्दा सरकारप्रति विश्वास घटेको छ ।हडतालको क्रममा सबैभन्दा बढी प्रभावित हुने सार्वजनिक अस्पतालहरूमा उपचारार्थ आउनेमध्ये धेरैजसो गरिब बिरामी हुन्छन् । सामान्य आर्थिक अवस्था भएका र पहुँच पुर्याउन नसक्ने बिरामीहरू नै उपचारको क्रममा सबैभन्दा बढी शोषित हुने गर्छन्, ठगिन पुग्छन् । सकिनसकी ऋणधन गरी उपचारार्थ आउने बिरामीलाई पटकपटकका हडतालले परेको मर्काप्रति के राज्यका सम्बन्धित पक्ष जिम्मेवार हुनुपर्दैन ? के यो गैरजिम्मेवारपूर्ण प्रवृत्ति निहित स्वार्थका खातिर सार्वजनिक चिकित्सा सेवालाई धराशायी बनाउनेतर्फ त उद्यत छैन ?समायोजनका सवालमा पैदा भएको समस्या समाधान गर्नुको सट्टा तिललाई पहाड बनाइएको छ । समायोजनका क्रममा सरकारी चिकित्सकहरूले उठाएका सवालप्रति सैद्धान्तिक सहमति प्रकट गरिसकेको अवस्थामा ऐनकानुन नै बाधक हो भने बहुमत प्राप्त स्थिर सरकारको नेतृत्वले लिखित प्रतिबद्धता जनाउन सक्छ । चिकित्सकहरूको समायोजनमा चिकित्सा क्षेत्रका विश्वब्यापी मान्यता या विशिष्टतालाई मध्यनजर गरी आवश्यक परे ऐन संशोधन प्रक्रियाको थालनी गर्नुपर्ने हुन्छ ।कार्यरत जम्मा चिकित्सकको १० प्रतिशत अर्थात १ हजार ४ सय चिकित्सक सरकारी सेवामा कार्यरत छन् । सहरी क्षेत्रलाई छुट्याएर हेर्दा त जनता र चिकित्सक बीचको अनुपात निकै ठूलो छ ।चिकित्सकहरूले आफ्नानिम्ति छुट्टै ऐन माग गर्दै आएका हुन् । तर गैरचिकित्सकलाई पनि समेटी २०५२ सालमा स्वास्थ्यसेवा ऐन पारित भएको थियो । ऐन अनुसार उच्च अध्ययन र एक तह पदोन्नतिका निम्ति दुर्गममा जानुपर्ने अनिवार्य प्रावधान छ । एमबीबीएस उत्तीर्ण मेअहरू दुर्गममा जान हानथाप गरेकाले अति दुर्गमका प्रास्वा केन्द्रहरू पनि चिकित्सकविहीन बन्न परेन । त्यो स्तरीय र सहज विशेषज्ञ सेवामा अभिवृद्धि हुन भने सकेन । ऐनमा पटकपटक संशोधन गर्दा पनि चिकित्सकहरू उत्साहित हुन सकेनन् । चिकित्सा सेवाको स्तरीयता सुधार हुन सकेन । जनशक्ति, उपकरण, सुविधा एवं सुरक्षाको अभावका कारण सार्वजनिक अस्पतालहरूमा विशेषज्ञ सेवा उपलब्ध हुन कठिन हुँदै गयो । केन्द्रीयदेखि मोफसलका विशेषज्ञ स्तरका अस्पतालहरूमा प्रदानित शल्यक्रिया सहितका विशेषज्ञ सेवाको मात्रात्मक एवं गुणात्मक सुधार गर्न आवश्यक छ । सेवा र प्राज्ञिक कार्य सम्पादित हुनुपर्ने वीर, शिक्षण, कान्ति, प्रसूति गृह लगायतका केन्द्रीय एवं पूर्ण सरकारी दायित्वका मोफसलका समेत केन्द्रीय अस्पतालहरूबाट प्रदानित विशिष्ट चिकित्सा सेवाको परिमाण उदेकलाग्दो छ । वीरभन्दा करिब ७ गुणा बढी शैया भएको भारतको एम्सले गतसाल १ लाख ९० हजार जनाको शल्यक्रिया गर्दा वीर, शिक्षणजस्ता केन्द्रीय जनरल अस्पतालहरूले वार्षिक १० हजार जनाको पनि शल्यक्रिया नगर्नु दुर्भाग्य हो । वीर जस्ता सयौं विशेषज्ञ रहेको अस्पतालभन्दा अतिरिक्त समयमा काम गर्ने चिकित्सकबाटै निजी अस्पतालमा कैयौं गुणा बढी शल्यक्रिया हुने गरेको छ । राजधानीका ठूला कर्पोरेट महँंगा अस्पतालहरूमा वीर, शिक्षण लगायतका अस्पतालका विशेषज्ञहरूले नै अतिरिक्त सेवा दिइरहेको यथार्थ कसैबाट छिपेको छैन । चिकित्सा सेवामा संलग्न रहनुपर्ने चिकित्सक परिचालनमा पटक्कै विवेक पुर्याइन्न, न्याय गरिन्न र सहभागिता या समावेशिता अपनाइन्न । यो सवालमा जिम्मेवार निर्णयकर्तामा संवेदनशीलता प्रतीत हुन्न । उच्च तहमा आसिन हुनपुगे पनि चिकित्सकहरूले अन्य सेवामा जस्तो बौद्धिक या मानसिकमात्रै होइन, शारीरिक रूपमा पनि उत्तिकै खट्नुपर्ने हुन्छ । चिकित्सकीय पेसा या सेवालाई पनि अन्य प्रशासनिक क्षेत्रमा जस्तैगरी समायोजन गर्नेहरूले चिकित्सकहरूको पदस्थापनामा जनसांख्यिकीय, भौगोलिक अवस्थिति, सेवाको उपलब्धता, औचित्य, आवश्यकता, सेवा पहुंँचजस्ता महत्त्वपूर्ण सवाल नजरअन्दाज गर्नु गैरजिम्मेवारीको पराकाष्ठा हो ।निष्पक्ष र वैज्ञानिक पद्धतिबाट दीर्घकालीन रूपमै सरकारी चिकित्सकहरूले उठाएका सवाल सम्बोधन गर्नुपर्छ । सरकारी या सार्वजनिक अस्पतालहरूबाट आकस्मिक, निशुल्क, बिमादेखि सशुल्क सेवा प्रवाहित गर्न उचित सुविधा, सहुलियत र हैसियत प्रदान गरी पूर्णकालीन उत्प्रेरित चिकित्सकहरूलाई एक व्यक्ति एक संस्थाको अवधारणा अनुरुप परिचालन गर्नुपर्ने हुन्छ । यो व्यवस्था नगरी सरकारी अस्पतालहरूमा स्वास्थ्य बिमाको उपचार सेवा प्रदान गर्न सकिन्न ।हामीकहाँ अमेरिका, भारतमा जस्ता नाफारहित च्यारिटी अस्पतालहरू खोलिएका छैनन् । बरु अनिश्चितताका कारण कसरी छिटो लगानी उठाउने भन्ने मानसिकता छ । विशेषज्ञ चिकित्सकहरूलाई बढीभन्दा बढी कारोबार गरिदिन दबाब दिइएको गुनासो सुनिन्छ । शुल्कका दृष्टिले निजी अस्पतालभन्दा किफायती हुनुपर्ने निजी मेडिकल कलेजहरूबाट प्रदानित चिकित्सा सेवाको परिमाण न्यून छ । शुल्क पनि प्रभावकारी रूपमा नियमित हुनसकेको छैन ।निजी क्षेत्रमा पनि चिकित्सकलाई परीक्षण शुल्क कम दिने बरु बढीभन्दा बढी आर्थिक आर्जन गर्न लगाएर मुनाफाको रूपमा थप आर्थिक सुविधा दिने प्रवृत्तिबाट सर्वसाधारण नै पीडित हुने गरेका छन् । ८० प्रतिशत चिकित्सक र सेवा ओगटेको निजी क्षेत्रलाई पनि सहजीकरण गरी सेवामुखी बनाउन र नियमन गर्न आवश्यक छ । बिमा अनिवार्य बनाई कमाइको आधारमा प्रिमियम तिर्ने प्रगतिशील प्रणालीको अवलम्बन गर्न आवश्यक छ । यसलाई पनि ऐनकानुन बनाएर सुधार्नुपर्छ । उच्च चिकित्सा शिक्षासेवा र अनुसन्धानलाई संघीय सरकार मातहतमा राखी निजी समेतलाई समेटेर आवश्यकता अनुसार हरेक भौगोलिक क्षेत्रमा काम गर्न बाध्य हुनेगरी सरकारी चिकित्सकहरूको परिचालन गर्न छुट्टै कानुनी प्रावधान आवश्यक छ । यो प्रावधानमा चिकित्सकहरूलाई संघ मातहत राखी संघ एवं प्रदेशमा आवश्यकता अनुसार खटाउने र परिचालन गर्नसक्ने अधिकार प्रदेशमा प्रत्यायोजन गर्नु उचित हुन्छ ।लेखक नेपाल मेडिकल काउन्सिलका सदस्य हुन् ।"
बच्चा र बच्चीमा विभेदैविभेद,"नाम चलेको र राम्रो मानिएको काठमाडौंको एक निजी विद्यालयमा केही हप्ताअघि म शैक्षिक प्रदर्शनी अवलोकन गर्न गएकी थिएँ । आधारभूत तहका विद्यार्थीले आफै बनाएका सामग्रीको प्रदर्शनी कार्यक्रम थियो । मूलद्वारदेखि प्रदर्शनी कक्षमा पुगुन्जेल स्वागतका लागि ठाउँठाउँमा छात्रा उभिएका थिए । विद्यालयका विभिन्न कक्षाकोठामा विद्यार्थीहरू आफूले तयार पारेका सामग्री प्रदर्शन गर्दै थिए । पेसा, व्यवसाय र प्रविधि विषय अन्तर्गत बनाइएका सजावटका सामग्री रहेको स्टलमा छात्रा जानकारी दिँदै थिइन् ।स्टेम (साइन्स, टेक्नोलोजी, इन्जिनियरिङ र म्याथम्याटिक्स) सँग सम्बन्धित स्टलका विभिन्न सामग्री तथा डिजाइन छात्रहरूले तयार पारेका थिए । उनीहरू नै व्यख्यासहित प्रस्तुत गर्दै थिए । ३४ जनाको समूह बनाइएको थियो । सबै छात्र थिए । आआफ्नो भागमा परेको जानकारी पालैसँग प्रस्तुति गर्दैथे । समूहलाई नेतृत्व गर्ने, समूहमा काम गर्ने, दर्शकका अगाडि आफ्ना सामग्री प्रस्तुत गर्ने यस्तो अवसरले विद्यार्थीमा सञ्चार र नेतृत्व सीप विकास हुन्छ । आत्मविश्वास बढ्दै जान्छ । स्वागत, सत्कार र सजावटमा बसेका छात्राहरूको तुलनामा यस्तो सीप छात्रहरूले नै बढी सिक्ने भए । क्रियाकलाप र सहभागिताका हिसाबले मलाई त्यस्तो लाग्यो ।मन खिन्न थियो । कहलिएको स्कुलमा स्टेमको प्रदर्शनीमा छात्राको सहभागिता थिएन । आधारभूत तहमै यस्तो स्थिति भएकाले होला, माथिल्ला कक्षामा हुने विभिन्न प्रतियोगिता तथा कार्यक्रममा स्टेममा छात्राको उपस्थिति देख्न पाइँदैन । सरस्वती निकेतन माध्यमिक विद्यालय, काठमाडौंकी प्राचार्य रविना महर्जनलाई पनि यस्ता खाले दृश्यले निकै चोट पुर्याएको छ । उनी आफै विज्ञान विषयकी शिक्षक हुन् । कक्षा ८ र ९ का छात्राहरू लिएर उनी अन्तर्राष्ट्रिय नारी दिवसमा आयोजित एक कार्यक्रममा गएकी थिइन् । त्यहाँ अरु विद्यालयका छात्राहरू पनि थिए । छात्राहरूलाई इन्जिनियर, डाक्टर र एस्ट्रोनट अर्थात अन्तरिक्ष यात्रीको चित्र बनाउन लगाइएको थियो । धेरैजसोले पुरुष पात्रको चित्र बनाएका थिए । यो दृश्यले उनलाई साह्रै बिझायो र उनले आफैलाई सोधिन्, उनीहरू पनि डाक्टर, इन्जिनियर वा अन्तरिक्ष यात्री बन्न सक्छन् भनेर किन उनीहरूले आफूलाई त्यहाँ देख्न सकेनन् ? कोर्स सक्न बढी र उनीहरूमा आत्मविश्वास जगाउन र प्रेरित गर्न शिक्षकले कम समय दियौं कि भन्ने प्राचार्य महर्जनलाई लागेको छ । परिवारमा, समाजमा रोलमोडल नभएर वा नदेखेर विद्यालयमा छात्राहरूलाई उत्प्रेरित गर्ने वातावरण नभएर वा शिक्षकहरू नै यस्ता विषयमा अनभिज्ञ भएर पनि यसो भएको हुनसक्छ । यस विषयसँग सम्बन्धित शिक्षक कम भएर पनि हुनसक्छ । युनेस्कोको एक प्रतिवेदन अनुसार नेपालमा १० वटा गणित विषयका कक्षा अवलोकन गर्दा १० मध्ये ९ जना पुरुष शिक्षक थिए । विज्ञानका कक्षामा १० जनामा ८ जना पुरुष शिक्षक थिए ।अर्को एक प्रतिवेदनको अनुभव पनि समेट्दैछु । रिर्पोटिङका क्रममा म ललितपुरको एक विद्यालय पुगेकी थिएँ । पहिलो पटक कपाल काट्ने संस्कार गर्न बाँकी रहेकाले कक्षा २ का एक विद्यार्थीको कपाल लामो थियो । उनकी आमाले चुल्ठो बनाइदिएकी थिइन् । साथीहरूले केटीजस्तो भनेर जिस्काउँदा उनलाई निकै रिस उठ्दो रहेछ । उनले मसँग त्यस्तो गुनासो गरिरहँदा शिक्षकले केटाहरूको कपाल पनि लामो हुन्छ, यो असामान्य होइन भनेर कसैको उदाहरण दिएनन् । प्रयास गरेनन् । केही समय उनीहरूसँग मनपर्ने रंगबारे कुरा भयो । धेरै छात्रालाई राम्रो लाग्ने रंग गुलाफी अर्थात पिंक । तर छात्रहरूलाई पटक्कै मन नपर्ने रंग पो रहेछ यो । उनीहरूको सोचाइमा यो केटीको कलर रे । आखिर ठूलाले भनेको सुनेर नै उनीहरूले सिकेका हुन् । रातो गलबन्दी लाउने, गुलाफी सर्ट लाउने केही पुरुष साथीलाई सम्झेँ । उनीहरूलाई यो कक्षामा ल्याउन पाए त उनीहरूको सोच बद्लिन्थ्यो जस्तो लाग्यो । रंग मात्र कहाँ हो र ? खेलको रोजाइ पनि फरकफरक । छात्रालाई पुतली, डोरी खेल्न मनपर्ने । छात्रको रोजाइ फुटबल । उनीहरूका लागि डोरी त केटीहरूको पो गेम हो रे । डोरी खेल्नु सबैका लागि राम्रो शारीरिक अभ्यास हो भनेर बुझाउनसकेको खोइ त ? केटी वा केटाहरूको रोजाइ या क्षमताका विषय फरकफरक हुनु सामान्य र स्वाभाविक मानिन्छन्, कतिपय विद्यालयमा । कक्षाकोठामा । उनीहरूको रुचि नै यस्तै छ, हामीले के गर्ने ? हामीले फरक व्यवहार गरेको छैन भन्छन्, कतिपय शिक्षक । आफ्नो भोगाइ वा हुर्काइकै कारण वा पर्याप्त जानकारी नपाएर पनि यसो भएको हुनसक्छ । कति किताबमा पनि यस्तै विभेदपूर्ण चित्र र प्रसंग भेटिन्छन् । घरको काम आमाले अनि अफिसको काम बाबाले गरेको । डाक्टरको चित्र पुरुषको । नर्सको चित्र महिलाको । साना बालबालिकालाई कतिपय कथा सुनाउँदा केटी राम्री अनि राजकुमारले उनलाई मनपराएको बचाएको अर्थात केटा शक्तिशाली केटीचाहिँं कमजोरजस्तो सोच विकसित हुनसक्ने खाले कथा सुनाइन्छ । विभिन्न उदाहरण दिएर किताबमा भएका यस्ता कुरालाई शिक्षकले सच्याइदिएर बुझाइदिए उनीहरूको सोच र सिकाइ फरक हुन्छ ।हामी अभिभावक खासै सचेत हुनसकेका छैनौं । विद्यालय जानुअघि नै हामीले अन्जानमा केटाकेटीमा यस्ता सोच बनाइदिइसकेका हुन्छौं, जुन सजिलै बदल्न गाह्रो हुन्छ वा समय लाग्छ । जस्तो खेलौना छान्दा छोरालाई गाडी, हेलिकप्टर, फुटबल अनि छोरीलाई पुतली, भाँडाकुटी, रिङ । यसको छाप स्कुलमा गएपछि उनीहरूले छान्ने खेलमा देख्न सकिन्छ । छोरीलाई पनि हेलिकप्टर दिएर हेरौं न । खेल र मनोरञ्जनका लागि बनाइएका रक क्लाइम्बिङ गर्न लगौं न । विकल्प दिएर हेरौं । महिलाले प्लेन उडाएको सुनाऔं । देखाऔं । यसो नगर्दा नै आफ्नै केटाकेटीले हामीलाई पत्याउँदैनन् । एक छिमेकी सधैं स्कुटर लिएर कक्षा ६ मा पढ्ने उनको छोरोलाई लिन स्कुल जान्थिन् । एकदिन ठूलो पल्सर बाइक लिएर गइन् । छोरो चढ्न माने पो । फेरि घर फर्केर स्कुटी नै लिएर जानुपर्यो ।यस्तै छोरा मान्छे सितिमिती रुनु हुँदैन, बहादुर हुनुपर्छ, रोयो भने कमजोर हुन्छ भनेर सानैदेखि छोरालाई भनिन्छ । सिकाइन्छ । त्यसैले ठूलो हुँदै जाँदा जति नै उकुसमुकुस भए पनि उनीहरू दुःख, तनाव लुकाउन खोज्छन् । प्रियजन बित्दासमेत आँसु रोक्न खोज्छन् । जबकि अध्ययनबाट प्रमाणित भइसकेको छ दुःख पर्दा जब रोइन्छ, उदासी तनाव कम हुन्छ । सामाजिक मूल्यमान्यताका कारण छोरा मान्छेको भूमिका यस्तो हुनुपर्छ, अनि छोरीको त्यस्तो हुनुपर्छ भन्ने लैंगिक भेदभाव हुने खालका सोच सानैमा स्थापित भयो भने बालबालिका हुर्कंदै जाँदा आफ्नो व्यवहार त्यसै अनुरुप देखाउन थाल्छन् । यसले गर्दा पढाइको विषय छनोटदेखि पेसा, व्यवसाय रोजाइ र अवसरसम्ममा असर परिरहेको हुन्छ ।सबै बालबालिकामा क्षमता हुन्छ । अनुकूल वातावरण पाए उनीहरूले आफ्नो क्षमता देखाउन सक्छन् । केटा वा केटी भएकाले उनीहरूले यो गर्नुपर्छ वा त्यो गर्नु हुँदैन भनी उनीहरूको रुचि र क्षमतालाई सीमित पार्न हुँदैन । हामीले आफ्नो सोच र व्यवहार बदल्दै बालबालिकालाई सानैदेखि लैंगिक भेदभावरहित व्यवहार गर्नुपर्छ । जहाँ लैंगिक समता हुन्छ, त्यहाँ हिंसाको सम्भावना कम हुन्छ । परिवार सुन्दर र समाज स्वस्थ बन्छ ।"
प्रतिबन्ध नहटाएसम्म वार्ता हुँदैन : चन्द समूह,"काठमाडौं  नेक्रवित्रम चन्द नेतृत्वको नेकपा आफ्ना नेताकार्यकर्ताको रिहाइ र पार्टीमाथिको प्रतिबन्ध नहटाएसम्म सरकारसँग वार्ता नगर्ने मनस्थितिमा देखिएको छ । प्रतिबन्ध लगाएदेखि ५ सयभन्दा बढी नेता तथा कार्यकर्ता पक्राउ परिसकेको भन्दै उसले वार्तामा बस्ने कुनै सम्भावना नभएको एक पोलिटब्युरो सदस्यले जानकारी दिए । चैतभित्र कार्यकर्ताको रिहाइ र प्रतिबन्ध हटाउनुपर्ने उक्त पार्टीको माग छ । महासचिवज्यूले विज्ञप्ति जारी गरेर स्पष्ट पारिसक्नुभएको छ, ती सदस्यले कान्तिपुरसँग भने, पार्टीको अन्तिम लाइन त्यही हो, नेताकार्यकर्ता पक्रेर वार्तामा आऊ भन्नु कत्तिको जायज हो, सत्तापक्ष आफैंले थाहा पाउने कुरा हो, प्रधानमन्त्रीले वार्तामा ल्याउन यस्तो गरिएको भन्नुभएको छ, जे मन लाग्छ गरे हुन्छ । शान्तिपूर्ण आन्दोलनमा रहेको पार्टीलाई जबर्जस्ती प्रतिबन्ध लगाउन खोजिएको उनले आरोप लगाए । महासचिव चन्दले चैत ११ मा विज्ञप्ति जारी गर्दै चैत अन्तिमसम्ममा प्रतिबन्ध नहटाए वा शान्तिपूर्ण आन्दोलन गर्न नदिए आमहडतालमा उत्रिने चेतावनी दिएका थिए । सरकार यही तरिकाले अघि बढे पार्टीले नयाँ रणनीति तय गर्छ, त्यो विज्ञप्तिमा हामीले स्पष्ट पारिसकेको छौं, उनले भने, यो सब सरकारको रबैयामा भर पर्छ, जनताले दुःख पाउँछन् भन्नेमा हामी पनि सचेत छौं तर वार्ताको हल्ला दिएर हामीलाई सिध्याउँछौं भन्नु भ्रम हो । केही दिनमै पार्टीको नयाँ रणनीति सार्वजनिक गरिने उनले बताए । नेता तथा कार्यकर्ता पक्रेर जेल भर्छु भनेर सरकारले भूल गरिराखेको उनको आरोप छ । न्यायालयसमेत प्रभावमा पारेर बन्दीप्रत्यक्षीकरण मुद्दालाई लम्ब्याउने काम भइराखेको ती सदस्यले आरोप लगाए । उनले भने, रिहाइ भएका कार्यकर्तामाथि पनि एकपछि अर्को मुद्दा लगाउँदै अदालतको परिसरबाटै पक्रेर जेल हाल्ने अनि वार्तामा आऊ भनेर हल्ला गर्ने ? यो कदापि स्वीकार हुँदैन । वार्ताको नौटंकी रचेर आफूहरूलाई कमजोर बनाउन खोजेको उनले आरोप लगाए । सरकार पक्षबाट औपचारिक रूपमा वार्ता लागि कुनै पनि प्रस्ताव नआएको उनले बताए । राजनीतिक दलसँग राजनीतिक व्यवहार गरेर मात्र समस्या समाधान हुने उनको भनाइ छ । आइतबार महासचिव चन्दले पुनः विज्ञप्ति जारी गर्दै बन्द, कोणसभाजस्ता थप संघर्षका कार्यक्रम घोषणा गरेका छन् । वैशाख ६ गतेदेखि प्रधानमन्त्री केपी ओली सहभागी हुने देशका विभिन्न भागका कार्यक्रममा बन्दको आयोजना गरी सामाजिक दलालहरूलाई प्रतिबन्धित गर्नेछ विज्ञप्तिमा उल्लेख छ । पछिल्लो पटक रौतहटको गौरमा बसेको पार्टीको स्थायी कमिटी बैठकले केही रणनीति परिवर्तन गरेको छ । तर, ती रणनीति गोप्य राखिएका छन् ।"
ब्रेक फेल हुँदा जिप र बस पल्टिए,"काठमाडौं धरान र अर्घाखाँचीमा सोमबार ब्रेक फेल भएर सवारी दुर्घटना हुँदा ७ जनाको मृत्यु भएको छ । ४७ जना घाइते भएका छन् । धनकुटाको छनम्बर बुधबारेबाट धरानतर्फ आइरहेको ना६ख २७१३ नम्बरको बस धरान १३, जिरोपोइन्ट चोकमा पल्टिँदा ४ जना र अर्घाखाँचीको चुत्राबेंसीबाट प्यूठानको बरौलातर्फ जाँदै गरेको लु१ज १२२९ नम्बरको जिप लात्तेबाँझमा सडकबाट खस्दा ३ जनाको ज्यान गएको हो । अर्घाखाँची संवाददाताका अनुसार जिप भूमिकास्थान नगरपालिका८, नुवाकोटको लात्तेबाँझ उकालोमा ब्रेक फेल भएर सडकबाट खसेको थियो । घटनामा प्यूठान ऐरावती गाउँपालिका२ का धनबहादुर राना, मनिका आचार्य र सन्धिखर्क नगरपालिका१२ का प्रिन्स श्रेष्ठको मृत्यु भएको छ । श्रेष्ठको उपचारक्रममा सन्धिखर्क अस्पतालमा निधन भएको प्रहरी निरीक्षक गम्भीरजंग थापाले बताए । श्रेष्ठकी आमा विश्वमाया पनि गम्भीर घाइते छन् । १४ सिटको जिपमा १८ यात्रु सवार थिए । जिप चालक भूमिकास्थान नगरपालिका५ का श्याम जिसी पनि घाइते छन् । घटनाबारे अनुसन्धान भइरहेको प्रहरीले जनाएको छ । आठ जनाको सन्धिखर्क अस्पतालमा उपचार हुन नसकेपछि थप उपचारका लागि लुम्बिनी अञ्चल अस्पताल बुटवल रिफर गरिएको छ । सुनसरी संवाददाताका अनुसार बस पल्टिँदा मोरङको केराबारी४ की यमकुमारी मगर र उनकी आठ महिने छोरी देविका, धनकुटा चौबीसे१, डाँडाबजारका दलबहादुर मगर र चालक धरान८, चेम्जोङपथका चक्रबहादुर गुरुङको मृत्यु भएको हो ।घाइतेमध्ये ७ वर्षीया भूमिका लिम्बूलाई बीपी कोइराला स्वास्थ्य विज्ञान प्रतिष्ठानको बाल सघन उपचार कक्षमा भर्ना गरिएको छ । गम्भीर घाइते हंसमाया मगरलाई सघन उपचार कक्षमा भर्ना गरिएको छ । नाम नखुलेका अन्य तीन जना गम्भीर घाइते छन् । उनीहरू सबैको आकस्मिक कक्षमा उपचार भइरहेको छ । अधिकांशको टाउकामा चोट लागेको छ । धेरैको हातखुट्टा भाँचिएको छ ।बस पल्टिएपछि कतिपय यात्रु उछिट्टिएर अगाडिको झ्यालबाट निस्केका थिए । केही च्यापिएका थिए । घाइतेलाई तत्कालै स्थानीय समुदाय र प्रहरीले उद्धार गरी बीपी कोइराला स्वास्थ्य विज्ञान प्रतिष्ठान पुर्याएका थिए । जिरोपोइन्टबाट करिब एक किलोमिटर दूरीको पेट्रोल पम्पनजिकैबाट अनियन्त्रित भएको बस केही ओरालो भएकाले जिरोप्वाइन्ट चोकस्थित आधा काटिएको रूख, बिजुलीको पोल र सँगै राखिएको फुटबलको कंक्रिट स्तम्भमा बजारिएर पल्टिएको थियो ।डीएसपी सुमन तिम्सिनाले ब्रेक फेल भएर बस दुर्घटना भएको हुन सक्ने बताए । चालकले बस नियन्त्रण गर्दै यात्रु जोगाउन खोज्दाखोज्दै पल्टिएको देखिन्छ । बसमा कति यात्रु थिए भन्ने यकिन छैन । दुर्घटनामा पर्ने अधिकांश धनकुटा चौबिसे गाउँपालिका, छनम्बर बुधबारे र धरानका यात्रु छन् । बसमा ८ जनाभन्दा बढी बालबालिका थिए ।मलेसियामा २ नेपालीको मृत्यु काठमाडौं मलेसियाको राजधानी क्वालालम्पुर विमानस्थल नजिकै आइतबार राति ११ः३० बजे बस दुर्घटना हुँदा दुई नेपालीको ज्यान गएको छ । ९ जनाको अस्पतालमा उपचार भइरहेको छ । नेपाली दूतवासका अनुसार नेपाली कामदार बोकेको बस दुर्घटना हुँदा रामु चौधरी र जगरनाथसिंह दनुवारको घटनास्थलमै ज्यान गएको हो । केशव थापाको अवस्था गम्भीर छ । उनलाई सीसीयू कक्षमा राखिएको छ । घाइतेहरूको पान्टिङ, सेराङ र पुत्राजय अस्पतालमा उपचार भइरहेको छ । कम्पनीको वासस्थानबाट ड्युटीमा जाने बेला बस दुर्घटना भएको हो । तीव्र गतिमा रहेको बस सडकको ढलमा खसेको थियो । ती कामदारलाई मोतीहार काया मक्स कम्पनीले क्लालालम्पुर विमानस्थलको मास कार्गो कम्पनीमा आपूर्ति गर्दै आएको थियो ।"
ड्राइभरले जोगाउन खोजेका थिए,"बिहान करिब ६ बजेतिर छनम्बर बुधबारेबाट बस हिँडेको थियो । म पाँचथरको मिक्लाजुङ दुर्दिम्बाबाट आएर बस चढेको हुँ । पछाडिको सिटमा थिएँ । भेडेटारदेखि धरानको शिवधारानजिकैको पेट्रोल पम्प आइपुगेपछि बस अनियन्त्रित भएको थियो । अलिअलि ओरालो सडकमा बसको गति बढिरहेको थियो । बसले सडकको दायाँबायाँका सिमेन्टका स्तम्भ, सूचना बोर्ड भत्काउँदै हुइँकिन थालेपछि म आत्तिएँ । लामो यात्रा गरेकाले अधिकांश यात्रु निदाएका थिए । ड्राइभरले जोगाउन खोजेका थिए, सकेनन् । पेट्रोल पम्पबाट बस तीव्र गतिमा हुइँकिएपछि यात्रुहरू होहल्ला गर्न थालेका थिए । जिरोपोइन्टको घुम्ती काटेपछि पश्चिमतिर रहेको फुटबलको कंक्रिट स्तम्भलाई हान्यो । त्यसपछि सँगै रहेको आधा ठुटे बनाइएको रूख र बिजुलीको पोलमा बजारिएर पल्टियो । बस बजारिँदा यात्रुहरू तलमाथि भयौं । सिसाले जताततै काट्यो । सिट र अरू यात्रुले थिचिएको अवस्था म पछाडिको फुटेको झ्यालबाट निस्केँ । बाहिरी चोट छैन तर जीउ दुखेको छ ।बीपी कोइराला स्वास्थ्य विज्ञान प्रतिष्ठान धरानमा उपचार गराइरहेका जिरोपोइन्ट बस दुर्घटनाका घाइते मुसाहाङसँगको कुराकानीमा आधारित"
सिटौलालाई कसले समेट्ने ?,"काठमाडौं  कांग्रेस सभापति शेरबहादुर देउवाले पार्टीका विभाग र केन्द्रीय कार्यसम्पादन समिति गठनबारे छलफल गर्न सोमबार बोलाएको बैठकमा पूर्वमहामन्त्री कृष्णप्रसाद सिटौला उपस्थित भएनन् । गत शुक्रबार केन्द्रीय कार्यसम्पादन समितिमा संस्थापन र वरिष्ठ नेता रामचन्द्र पौडेल पक्षबीच भागबन्डा गर्दा आफूलाई अपमान गरिएको भन्दै सिटौला आक्रोशित बनेका छन् । केन्द्रीय कार्यसम्पादन समितिमा संस्थापन पक्षले ६० र पौडेल पक्षले ४० प्रतिशत लिने अनौपचारिक सहमति बनेको थियो । सिटौलाको स्थान कहाँ भन्नेबारे दुवै पक्षले एकअर्कालाई देखाएपछि सिटौला रिसाएर बैठकबाट निस्केका थिए । आफ्नो अस्तित्व र स्थानमाथि प्रश्न उठाएर अपमान गरिएको उनको ठम्याइ छ । सभापति देउवाले २९ सदस्यीय समितिमा दुई पक्षबीच ६० र ४० को भागबन्डा लगाएपछि सिटौलालाई कसले समेट्ने भन्ने विवाद उठेको थियो । पौडेलले आफूलाई ४० प्रतिशत दिँदा सिटौलालाई ६० प्रतिशत हिस्सा लिने पक्षले समेट्नुपर्ने भनेका थिए । सुरुमा देउवाले सिटौला आफ्नो पक्षमा नभएको भन्दै ४० ले समेट्नुपर्ने बताएका थिए । पौडेलले त्यसका लागि बराबरी भागबन्डा हुनुपर्ने बताएपछि देउवाले उनलाई आफ्नै कोटामा समेट्ने बताएका थिए । सिटौला संस्थापन पक्षमै रहेका बेला ६० प्रतिशतको कुरा हो । त्यहाँबाट अलग भइसकेपछि दुवै पक्षबीच शक्ति बराबरीको स्थिति हो, कांग्रेस केन्द्रीय सदस्य रामशरण महतले भने, उहाँ (सिटौला) संस्थापन छाडेर यता (संस्थापनइतर) आएपछि बराबरी हैसियतमा पावर सेयरिङ हुनुपर्छ ।महतले केन्द्रीय कार्यसम्पादन समितिमा भने भागबन्डा गर्न नहुने बताए । वरिष्ठ नेताहरू सहभागी हुने समितिमा भागबन्डा गर्दा कनिष्ठ पनि पर्न सक्ने र त्यसले पार्टीभित्र असन्तोष बढाउने उनको तर्क छ । औचित्य र वरिष्ठताका आधारमा सम्पादन समिति गठन गर्नुपर्छ, भागबन्डाका आधारमा होइन, उनले भने ।सभापति देउवाले सोमबार बोलाएको बैठकको मुख्य एजेन्डा भने पार्टीका २८ विभाग गठनको प्रसंग थियो तर सिटौला बैठकमै गएनन् । सभापति देउवाले टेलिफोनबाट बोलाउँदा उनले आउन नसक्ने जानकारी दिएका थिए ।केन्द्रीय कार्यसम्पादन समिति गठनमै असन्तुष्टि बढेपछि बैठकले विभाग गठनबारे कुनै ठोस निर्णय लिन सकेन । विभाग पनि भागबन्डाकै आधारमा गठन गर्नेबारे छलफल भएको थियो । देउवा र पौडेलले आफनो अस्तित्व र स्थानमाथि प्रश्न उठाउन थालेपछि बैठकमा बस्नुको औचित्य नभएको सिटौलाको तर्क छ । कसैको अस्तित्व समाप्त पारेर बजारका खसीबोकाजस्तो भाउ गर्न मिल्दैन, पार्टीमा कोही मालिक र दास छैनन्, दुवै नेताप्रति आक्रोशित सिटौलाले भने, म देउवा र पौडेल कुनैतिर पनि छैन, मेरो आफ्नै स्थान छ । १३ औं महाधिवेशनदेखि पार्टीभित्र सिटौला समूहको जन्म भएको हो । देउवा र पौडेलसँगै उनी पनि सभापतिका प्रतिस्पर्धी थिए । पहिलो चरणमा कसैले पनि ५१ प्रतिशत मत ल्याउन सकेनन् । बढी मत ल्याउने देउवा र पौडेलबीचको प्रतिस्पर्धामा सिटौला निर्णायक बने । सिटौलाकै साथले देउवा सभापति निर्वाचित भए । त्यस घटनादेखि पौडेल र सिटौलाबीच दूरी बढेको थियो ।देउवासँगको मतान्तर भने गत वर्षको निर्वाचनदेखिको हो । आफूलाई जानकारीसम्म नदिई समानुपातिक सूचीमा राखेको भन्दै उनी देउवासँग असन्तुष्ट बनेका थिए । तीनै तहका निर्वाचनमा उम्मदेवार चयनदेखि देउवाको काम गर्ने शैलीबाट असन्तुष्ट रहेका उनी निर्वाचनपछि भने संस्थापन पक्षबाट अलग्गिए । देउवालाई छाडेपछि पौडेलसँगको निकटता बढदै गएको थियो । पौडेलजीले ठिकै भन्नुभयो, म उहाँको पक्षमा छैन, देउवातिर पनि छैन, सिटौलाले पौडेलप्रति संकेत गर्दै कान्तिपुरसँग भने, बाहिर भागबन्डा गर्न हुन्न भन्ने, भित्रभित्र भागबन्डा खोज्ने ? पार्टीलाई छिन्नभिन्न बनाउने काममा देउवा र पौडेल दुवै संलग्न छन् । पार्टीभित्र योगदान र क्षमताको कदर होइन, अन्ध समर्थक जमात खडा गर्न लागेको भन्दै उनले दुवै नेताप्रति आक्रोश पोखे । प्रवक्ता विश्वप्रकाश शर्माले सोमबारको बैठकमा सिटौलाको अनुपस्थिति असन्तुष्टिको कारण नभएर स्वास्थ्यका कारण रहेको दाबी गरे । बैठकमा ९० प्रतिशत विभाग गठन र १० प्रतिशत कार्यसम्पादन समितिबारे छलफल भयो, उनले भने, सभापतिले आज पनि सिटौलालाई मेरै पक्षबाट समितिमा राख्ने जानकारी गराउनुभएको छ ।"
राहतमा जनप्रतिनिधिकै झमेला,"हर्दिया, बारा (कास) सुवर्ण गाउँपालिका४, हर्दियाकी ६५ वर्षीया सबरियादेवी रामलाई गाउँमा राहत बाँड्ने टोली आएको देख्दा दिक्दार लाग्न थालेको छ । टाठाबाठाले मात्रै राहत हात पारिरहेको उनको गुनासो छ ।हावाहुरीले घरबास उठाए पनि आफूहरूले राहत नपाएको उनले बताइन् । उनका अनुसार पक्की घर भएका र कुनै क्षति नभएकाले राहत लिइरहेका छन् । राहत लिएर दुईवटा टोली आएका छन् तर हामीले केही पाउने होइन, उनले भने, धनीमानी, ठूलाबडा र बलियाबाङ्गाले मात्रै लैजान्छन् । राहतका लागि हामी लडाइँ गर्न सक्दैनौं ।उनको गाउँमा शनिबार दिउँसो राहत लिएर निजगढ नगरपालिका र पोखराबाट आएको होटल व्यवसायीको टोली पुगेको थियो । दुवै टोलीलाई राहत बाँड्न मुस्किल पर्यो । उनीहरूलाई स्थानीय जनप्रतिनिधिले समन्वय गरेका थिए । जनप्रतिनिधिले गलत तथ्यांक तयार पारेर राहत बाँड्न आउनेलाई झुक्याएको पीडितको आरोप छ । घर क्षति नभएका व्यक्तिहरूले राहत लैजान थालेपछि स्थानीयबीच विवाद चर्किएको थियो । केही पीडित दाताले घरघरै गएर आफैं राहत बाँड्नुपर्ने बताइरहेका थिए भने केहीले जनप्रतिनिधिले तयार पारेको सूचीका आधारमा राहत बाँड्न दबाब दिँदै थिए । ७० वर्षीया देवकली देवी भन्दै थिइन्, हाम्रो भाग्यमा छ भने राहत हाम्रो हातमा पर्छ, छैन भने फेरि पनि ठूलाबडाले नै लैजाने होला नि । पर्साबाराका हावाहुरीपीडितलाई राहत दिने टोली अझै प्रभावित गाउँमा पुगिरहेकै छन् । हर्दियामै खटिएका नेपाल प्रहरीका अधिकारीले जनप्रतिनिधिले वास्तविक तथ्यांक नबनाइदिँदा समस्या बढेको बताए । राहत वितरणमा सहजीकरण गरिरहेका वीरगन्जका सामाजिक अभियन्ता प्रकाश थारूले हर्दियामा राहत बाँड्न हम्मे परेको बताए ।"
चौपायालाई किनेको पानी,"ओखलढुंगा मानेभन्ज्याङ गाउँपालिका ५ का घमण्डबहादुर पुलामीले तीनवटा भैंसी, एउटा सुँगुर र १० बाख्रा पालेका छन् । यी बस्तुलाई खुवाउने पानी नभएपछि उनले केही समययता लिटरको हिसाबले पानी किनेर खुवाउने गरेका छन् ।फारु गरेर खुवाउँदा दिनको सय लिटरले पुर्याउँछु, पुलामीले भने, मान्छेले पिउने त कुरै छाडौँ । बस्तुभाउलाई नि किनेर पानी खुवाउनुपरेको छ । केही दिनअघि मात्र गाउँपालिकाकै एक कर्मचारी शनिबार पारेर दूधकोसी नुहाउन जाँदा बाटामै दुर्घटनामा परिन् । स्कुटर दुर्घटनामा परे पनि धन्न सामान्य चोट मात्र लाग्यो । गाउँपालिकाको केन्द्र रहेको मानेभन्ज्याङमा पानीको हाहाकार छ । नुहाउन, लुगा धुन गाडी चढेर १५ किलोमिटर टाढा दूधकोसी नदी पुग्नुपर्छ । पिउनलाई त किन्नुपर्छ, नुहाउने, लुगा धुने त कुरै छोडौँ । स्थानीय भावना राईले भनिन्, भाडामा बस्ने त प्रायः सबैले सातामा आफ्नै गाउँ गएर लुगा धुने, नुहाउने गर्छन् ।पिउने पानी पनि ट्यांकीमा भरेर ट्याक्टरमा ल्याइन्छ । केही महिनाअघिसम्म एउटा मात्र ट्याक्टरले पानी बोक्दा दुई रुपैयाँ लिटरसम्म तिरेर स्थानीयले किन्थे । अहिले दुईवटा ट्याक्टर भएपछि १ रुपैयाँ लिटरमै पाइन्छ । स्रोतकै अभावले मानेभन्ज्याङमा पिउने पानी अभाव भएको हो । साबिकको मुहानबाट आउने पानी प्रतिधारा एक दिनमा २० लिटर आउन धौधौ छ । गाउँपालिका केन्द्रमा करिब २ सय घरधुरी छन् । एक घर बराबर सय लिटर पानी चाहिन्छ । धेरैजसो होटल र पसल भएकाले पनि पानी खपत गाउँमा भन्दा बढी हुन्छ । अघिल्ला चुनावमा पनि दलका उम्मेदवारले पानीको व्यवस्था गरिदिने भन्दै भोट मागेका थिए । जनप्रतिनिधि आइसकेपछि पनि यसबारे गम्भीर नभएको गुनासो सर्वसाधारणको छ । खडेरीका बेला कम्तीमा एक ट्यांकर पानी वितरण गर्न सके ठूलो राहत हुने थियो, होटल व्यवसायी मनकुमार राईले भने ।"
वन्यजन्तुको पछिपछि,"काठमाडौं  बाघ गर्जिरहेको छ, मयूर नाचिरहेको, चराहरू उडिरहेका छन्, एकसिंगे गैंडा मस्तसँग पानीमा पस्दै छ । साँच्चिकै हैन, तस्बिरमा । राजधानीको भृकुटी मण्डपस्थित पर्यटन बोर्डमा जारी वाइल्ड लाइफ फोटो प्रदर्शनी मा राखिएका तस्बिरहरू भने साँच्चिकै जस्ता छन् । यी तस्बिर खिचेका हुन् चितवनका वाइल्ड लाइफ फोटोग्राफर सागर गिरीले । उनले वाइल्ड लाइफ फोटोग्राफी गर्न थालेको धेरै भएको छैन । आधा दशककै बीचमा उनले चितवन राष्ट्रिय निकुञ्ज, बर्दिया राष्ट्रिय निकुञ्ज, शुक्लाफाँटा राष्ट्रिय निकुञ्जलगायत तराई विभिन्न भूभागमा पुगेर अनगिन्ती तस्बिर खिच्न भ्याएका छन् । तीमध्ये एक सिंगेगैंडा, हात्ती, पातेबाघ, चितुवा, भालु, कृष्णसार, बाह्रसिंहे, गौरलगायतका जंगली जनावरसँगै मयूर, सारस, डार्टर, पोन्ड हेरोनलगायतका पक्षीहरूको ३८ थान तस्बिर यति बेला प्रदर्शनीमा हेर्न सकिन्छ । नेपालको तराई भूभागमा पाइने जंगली जनावर एवं पक्षीहरूलाई विश्वमाझ चिनाउने उनको खास ध्येय हो । यसमा उनको आफ्नै धारणा पनि छ । फोटो र भिडियोहरूमा देखिने जनावर भन्नेबित्तिकै अफ्रिकाका जंगलको हो भन्ने नेपालीकै बुझाइ छ, उनले भने, हाम्रै मुलुकमा पनि सुन्दर वन्यजन्तु छन् भन्ने देखाउन चाहना पूरा गर्न वन्यजन्तु फोटोग्राफी रोजेको हुँ । नेपालको पर्यटन भन्नेबित्तिकै सामान्यतः हिमाली पर्यटन बुझिने अवस्था रहेकोमा त्यसलाई विविधीकरण गर्न पनि आफूले तराई क्षेत्र रोजेको उनले बताए । उनले खिचेका तस्बिरहरू निकै कलात्मक छन् । कलात्मक फ्रेमिङमा वन्यजन्तुको चाल पकडन उनी सफल छन् । प्रदर्शनी अवलोकन गर्न पुगेका फोटो पत्रकार मीनरत्न बज्राचार्यले सागरले खिचेका तस्बिरहरू अन्तर्राष्ट्रिय स्तरको भएको दाबी गरे । जनावर एवं पक्षीहरूको चाललाई राम्रोसँग खिचेका छन्, उनले भने, यसले उनको फोटोग्राफी क्षमता त देखाउँछ नै, उनका तस्बिरहरूले नेपाललाई विश्वमाझ चिनाउन पनि मद्दत पुर्याउँछ । तस्बिर नियाल्दै गर्ने क्रममै भेटिए, रत्नराज्य लक्ष्मी क्याम्पसका फोटो पत्रकारिता अध्यापक नरेश श्रेष्ठ । उनले पनि सागरको फोटोग्राफी कम्पोजिसन सिर्जनात्मक र माझिएको भन्दै प्रशंसा गरे । सागरको फोटो हेरेपछि फोटो खिचेकै स्थानमा गएर ती जनावर एवं पक्षीहरू हेर्न मन लाग्छ, उनले भने । पर्यटन बोर्ड र भिजिट नेपाल टान्टी टान्टीले प्रदर्शनी गरेको हो । बोर्डका प्रमुख कार्यकारी निर्देशक दीपकराज जोशीले फोटो प्रदर्शनीले नेपालको जैविक विविधतालाई चिनाउँदै पर्यटन प्रवर्द्धनमा टेवा पुग्ने बताए । जैविक सम्पदाबारे विश्वले थाहा पाउन यस्ता तस्बिरहरूले सघाउँछन्, उनले भने । प्रदर्शनी चैत २८ गतेसम्म जारी रहनेछ ।"
दिनहुँ नयाँ लुगा किन्न पैसा छैन,"फिल्म, मोडलिङ क्षेत्रमा ग्ल्यामर बढी बिक्छ । खासगरी महिला कलाकारको हकमा त यो बाध्यकारी नै भइसक्यो । कुन कलाकार कस्तो फेसनसहित कार्यक्रममा उपस्थित थियो भन्ने कुराले नै समाचारको ठूलो हिस्सा ओगट्ने गर्छ । सेलिब्रेटीलाई दिनहुँ फरकफरक फेसनसहित देख्न पाउनु र त्यसलाई फलो गर्नु फ्यानहरूका लागि त खुसीकै कुरा होला । तर दैनिक महँगा र भिन्न पोसाकमा आफूलाई प्रस्तुत गराउनु सेलिब्रेटीका लागि कति कठिन पर्दो होला ? यस्तै अप्ठ्यारोमा परेकी छन्, बलिउडमा भर्खरभर्खर प्रवेश गरेकी जान्हवी कपुरले पनि । गतवर्ष धडक बाट डेब्यु गरेकी २१ वर्षीया कपुरलाई बलिउडमा फेसनिस्टाका रूपमा चिन्न थालिएको छ । तर पछिल्लो समय भने श्रीदेवीकी छोरी जान्हवी पोसाक दोहोर्याएर लगाएको विषयमा सामाजिक सञ्जालमा ट्रोलको सिकार भएकी छन् । तर उनले हालैको एक अन्तरवार्तामा आफ्नो फेसनलाई लिएर मजाक उडाउनेलाई कडा जवाफ पनि फर्काएकी छन् ।मैले त्यति धेरै पैसा पनि कमाएको छैन जसले गर्दा दिनहुँ नयाँनयाँ फेसन गरेर हिँड्न सकूँ, जान्हवीले यस्ता अनावश्यक ट्रोलले आफूलाई कुनै असर नगर्ने जिकिर गर्दै भनेकी छन्, यदि मेरो कामलाई लिएर आलोचना भएको हुँदो हो त, मलाई फरक पर्थ्यो होला । तर बाहिरी आवरणमा म कस्तो देखिन्छु भन्ने मेरो चासोको विषय पनि हैन । बेलाबेलामा विभिन्न युवकसँग नाम जोडेरसमेत चर्चामा आइरहने जान्हवी यति बेला भने नयाँ फिल्म कारगिल गर्ल को सुटिङमा व्यस्त छिन् । जुन फिल्म सन् १९९९ को कारगिल युद्धमा घाइते सैनिकलाई सुरक्षित उद्धार गरेर बहादुरी कमाएकी इन्डियन एयर फोर्सकी पाइलट गुन्जन सक्सेनाको जीवनीमा आधारित भनिएको छ । वर्षको अन्त्यमा उनी करण जोहरको निर्देशन रहने फिल्म तख्त मा रनवीर सिंह, बिक्की कौशल, करिना कपुर, आलिया भट्ट, भूमि पेडनाकर र अनील कपुरसहितको जम्बो टोलीमा सुटिङमा हुनेछिन् ।"
क्याप्टेन लाई बेलायतमा रेड कार्पेट,"लन्डन  पहिला म हिरोइनका लागि फाइट गर्थें अहिले देशका लागि, तालीको गडगडाहटसँगै उनी थप्छन्, हुन त म क्रिस्टियानो रोनाल्डो पनि हैन, र मेस्सी पनि । केवल चलचित्रमार्फत खेल क्षेत्रको संघर्ष र यसमा देखिएका विकृति विसंगति अन्त्यका लागि प्रयत्न गरेको हुँ । सप्ताहन्त प्रिन्सेस हल अल्डरसटमा अभिनेता बाबु भुवन केसीले बनाएको फिल्म क्याप्टेन को रेड कार्पेट प्रिमियर सोमा आकर्षण बने वर्तमान पुस्ताका चर्चित नायक अनमोल केसी । साथमा थिए, अभिनेता तथा निर्माता भुवन केसी । यति टाढा आएर पनि तपाईंहरूले देखाउनुभएको माया र साथले खुसी छु, लजालु स्वभावमा स्टेजमा भन्दै थिए अनमोल । पूर्वक्याप्टेन हरि खड्कासँग तीन महिना प्रशिक्षण लिएर क्याप्टेन को अभिनय थालेको अनुभव पनि सुनाए अनमोलले । सो सुरु हुनुअघि प्रमुख अतिथि राजदूत दुर्गाबहादुर सुवेदीले अनमोललाई नेपाली फिल्मकै क्याप्टेनका रूपमा उदाएको कलाकारका रूपमा चित्रण गरे । एउटा अग्लो, सग्लो र उज्ज्वल नक्षत्रको रूपमा स्थापित अभिनेता भुवन र अनमोल हामीमाझ हुनु गौरवको विषय हो, राजदूतले भुवनअनमोलको प्रशंसामा केही समय खर्चिए ।त्यसो त यहाँका नेपाली फिल्मप्रेमी दर्शक बाबुछोरा हल प्रवेश गर्नेबित्तिकै झन्डै दस मिनेट उनीहरूसँग सेल्फी लिन तँछाडमछाड गरे । सोपछि पनि उनीहरू दर्शकको घेराउमा परे । सपन इन्टरटेन्मेन्ट लिमिटेड यूकेका निर्देशक सपन राईले क्याप्टेन सो आयोजना गरेका हुन् । बेलायतवासी नेपालीलाई गुणस्तरीय फिल्म देखाउने आफ्नो उद्देश्य रहेको जनाउँदै उनले बेलायतका अन्य सहरमा पनि उक्त सिनेमा देखाइने जनाए । करिब अढाइ वर्ष अघि पनि भुवन केसी आफू निर्देशित पहिलो फिल्म ड्रिम्स को रेड कार्पेट प्रिमियर सोका लागि छोरा अनमोलका साथ बेलायत आएका थिए । क्याप्टेन ले नेपालमा पनि राम्रो चर्चा बटुलेको थियो । उक्त फिल्म प्रधानमन्त्री केपी ओलीले समेत सपरिवार कमलपोखरीस्थित सिटी सेन्टरमा गएर हेरेका थिए ।"
महिलामाथि पुरुष चेतको व्यंग्य,"बंगलादेशमा महिलालाई राम्री देखिनुपर्ने दबाबलाई विषय बनाएर २९ वर्षीया फोटोग्राफर हबिबा नवरोजले विभिन्न तस्बिरहरू खिचिन् । यति बेला तिनै तस्बिर प्रदर्शनीका कारण हबिबा चर्चामा छिन् । उनी भन्छिन्, महिला हुनुको नाता, राम्री देखिनुपर्ने आमधारणाका कारण हामीमा ठूलो दबाब परेको छ । र, सुन्दरता हासिल गर्ने चक्करमा हामी महिलाले आफ्नो व्यक्तित्व नै गुमाएका छौं । यहाँसम्म कि हामी स्वयंसँग पनि अपरिचित भइरहेका छौं र हाम्रो पहिचान गुमाइरहेका छौं । हबिबाका तस्बिरमा राम्री देखिन गरिने बाहिरी सजावटलाई व्यंग्य गरिएका छन् । पोट्रेट शैलीमा खिचिएका उनका सबै तस्बिरमा महिलाको अनुहार रंग र चमकले छोपिएका छन् । आफ्ना तस्बिरको अर्थ लगाउँदै हबिबा भन्छिन्, बाहिरबाट अरूले हेर्दा त महिला अत्यन्तै राम्रा देखिन्छन् र त्यसको मेकअपका लागि पनि उनीहरूले निकै मिहिनेत गरेका हुन्छन् । तर सँगसँगै उनीहरूले आफ्नो आत्मविश्वास पनि गुमाइरहेका हुन्छन् । उनी अरूलाई खुसी बनाउन र राम्रो देखाउनका लागि बंगलादेशी महिलाले कति धेरै सम्झौता गर्नुपर्छ भन्ने बुझाउन चाहेको बताउँछिन् । यी फोटोग्राफरले आफैंमा घटित नमीठो अनुभवबाट नै यस्तो आइडिया आएको खुलाइन् ।जब म युनिभर्सिटीबाट ग्र्याजुएट भएँ, मान्छेहरू मबाट धेरै आशा राख्न थालेका थिए । मलाई बिहे गर्नुपर्ने थियो, आमा बन्नु थियो, राम्रो तलबवाला जागिर पाउनु थियो । यी कुरा मैले मेरै संगीहरूमा घटिरहने भएकोले थाहा पाइसकेकी थिएँ । खासमा युवतीहरूले आफू के चाहन्छन् भन्ने नै भुल्नुपर्ने बाध्यता आइपर्छ, हबिबाले फोटोग्राफर भएर पहिलो वर्ष नै थाहा पाइन्, जति नै मिहिनेत गरे पनि यो काफी छैन । उनी थप्छिन्, यदि तपाईं महिला हुनुहुन्छ र आफूलाई केही बनेर सावित गर्न खोज्दै हुनुहुन्छ भने तपाईंले पुरुषको भन्दा दोब्बर मिहिनेत गर्नुपर्ने हुन्छ । उनले आफू आफैंबाट टाढिएको महसुस गरेपछि स्वयंलाई खुसी राख्ने र इमानदार रहने कोसिसमा लागेको बताइन् । त्यसपछि उनले विगत ६ वर्षदेखि कन्सिल्ड शीर्षकमा तस्बिरहरू खिच्न थालिन् । महिलालाई सौन्दर्यसाधनको नजरले हेर्ने दृष्टिकोण हटाउन र उनीहरूको अभिलाषालाई नकार्ने तरिकाको रूपमा मैले यो काम थालेँ । सन् २०१६ मा उनले पहिलो पटक ढाकामा आफ्ना तस्बिरको प्रदर्शनी गरेकी थिइन् । जहाँ महिलाले हबिबाको दिन चाहेको सन्देश सजिलै बुझे पनि पुरुषलाई बुझ्न केही कठिनाइ परेको जनाउँदै उनले भनिन्, महिलाहरू सबै यस्तै अनुभवबाट गुज्रिएको हुनाले बुझ्न गाह्रो भएन । तर पुरुषलाई यस्तो समस्या बेहोर्नु नै नपर्ने भएकोले सजिलै नबुझ्नु स्वाभाविक पनि हो । त्यसो त बंगलादेशमा महिला फोटोग्राफर हुनु पनि चुनौती रहेको बताउँदै हबिबाले भनिन्, यो पनि एउटा समस्या हो । तर अब सबै बदलिँदै गइरहेको छ ।"
अस्ट्रेलियामा नेपालीपन,"अस्ट्रेलिया  आधुनिक डिजाइनसहितको गुन्यूचोली र फरिया । नेपाली नृत्य । हातमा डम्फु । प्रत्येक वर्ष हुने दक्षिण एसियाली राष्ट्रहरूको सांस्कृतिक महोत्सवमा नेपालीहरूले यसरी सहभागिता जनाए । अस्ट्रेलियामा रहेका दक्षिण एसियाली राष्ट्रहरूको कलासंस्कृति, भाषा र परम्परालाई एकै स्थानमा ल्याउने उद्देश्यका हुँदै आएको दक्षिण एसियाली बहुसांस्कृतिक महोत्सव (समासा) मा यस पटक नेपालीपनको भिन्न दृश्य देखियो । नेपालीहरूले आफ्नो राष्ट्रिय पोसाकसहित आधा दर्जन नृत्य तथा गीत प्रस्तुत गरेका थिए । प्रस्तुति नभएकाहरू पनि राष्ट्रिय पोसाकमा सजिएका देखिन्थे । महोत्सवमा भारत, पाकिस्तान, भुटान, अफगानिस्तान, बंगलादेश, माल्दिभ्स र श्रीलंकाको पनि सहभागिता थियो । हरेकले आआफ्नो मुलुकको कलासंस्कृति तथा परम्परा झल्किने झाँकी र प्रस्तुतिहरू दिएका थिए । दक्षिण एसियाली बहुसांस्कृतिक समाज दक्षिण अस्ट्रेलियाले गरेको महोत्सवमा अस्ट्रेलियाका केन्द्रीय व्यापार, पर्यटन र लगानी मन्त्री साइमन बिर्मिङ्गमका साथै केन्द्रीय तथा राज्यस्तरका नेताहरूले बहुसांस्कृतिक प्रस्तुतिको प्रशंसा गरे । मन्त्री बिर्मिङ्गमले दक्षिण एसियाली मुलुकका नागरिक कलासंस्कृतिमा धनी भएको बताउँदै अस्ट्रेलियालाई अझ बहुसांस्कृतिक देश बनाउन मद्दत पुर्याएको बताए । कार्यक्रममा दक्षिण एसियाली मुलुकहरूबाट आएर अस्ट्रेलियामा बसोबास गर्ने नागरिकका बीचमा आपसी सम्बन्ध र कलासंस्कृति आदानप्रदान गर्न यस्ता महोत्सवले सघाउने आयोजक समूहका नवीन पन्तले बताए ।"
महेशका कथा,"काठमाडौं (कास) महेश थापाद्वारा लिखित कथासंग्रह मरिचिका सार्वजनिक भएको छ । सामान्य रूपमा चल्ने एक हातको दुई औंलाको सहायताले थापा व्यंग्यात्मक रूपमा कलम चलाउँदै आएका छन् । पुस्तक सार्वजिनक गर्दै प्रधानमन्त्री केपी ओलीले शारीरिक रूपमा अशक्त लेखकले साहित्यमा ठूलो योगदान पुर्याएको भन्दै प्रशंसा गरे । महेशजीबाट धेरैले प्रेरणा लिन सकिन्छ । उनले देशलाई गर्न सक्ने योगदान लेखेर मात्र हो, प्रधानमन्त्री निवास बालुवाटारमा शनिबार भएको कार्यक्रममा लेखकको प्रशंसा गर्दै ओलीले भने, अरू सशक्त अवस्थामा रहेकाहरूले उनको प्रेरणाबाट पनि देशलाई धेरै योगदान गर्न सक्नुपर्छ ।कार्यक्रममा साहित्यकारहरू माया ठकुरी, सरोज धिताल र अभय श्रेष्ठले पुस्तकमाथि समीक्षा गरे । यस्तै लेखकीय मन्तव्य लेखकलाई बोल्न कठिनाइ हुने भएकाले उनको पत्नी निशा शर्माले पढेर सुनाएकी थिइन् । यस अघि लेखक थापाको आत्मकथा अल्पबिराम र व्यंग्यात्मक पुस्तक नमोःनम आएका थिए ।"
शिवको आँसुको अर्थ २,काठमाडौं नेपाली आधुनिक सुगम संगीतका गायक शिव परियारले नयाँ गीत मेरो भागको खुसी तिमीलाई मिलोस् लिएर आएका छन् । उक्त गीतलाई गायक परियारले आँसुको अर्थ २ का रूपमा युट्युबमार्फत सार्वजनिक गरेका हुन् । यसअघि उनैले गाएको गीत आँसुको अर्थ युट्युबमा १ करोड १६ लाखभन्दा बढी पटक हेरिसकिएको छ ।पहिलो गीतलाई दर्शकले अत्यधिक रुचाइदिएपछि त्यसैको दोस्रो भागका रूपमा मेरो भागको खुसी लिएर आएको गायक परियारले बताए । दुवै गीतलाई सञ्चारकर्मी रवि अधिकारीले लेखेका हुन् भने संगीत संयोजन उदयराज पौडेलले गरेका हुन् । आँसुको अर्थ २ को नयाँ गीतको भिडियोमा नायक सन्नी सिंह र नायिका ज्योत्सना योगीले अभिनय गरेका छन् भने यसको निर्देशन निकेश खडकाले गरेका हुन् । उक्त म्युजिक भिडियोलाई गायक परियारले आफ्नै युट्युब च्यानलमार्फत सार्वजनिक गरेका हुन् । यस गीतलाई गायकले आफ्नो एघारौं सांगीतिक संग्रह शिवालय मा समावेश गर्ने जनाएका छन् ।
दार्जिलिङ फकाउँदै भाजपा,"नयाँदिल्ली  सत्तारूढ दल भारतीय जनता पार्टी (भाजपा) ले आगामी शासनकालका लाागि सुशासन, राष्ट्रिय सुरक्षा र समृद्धिको प्रतिबद्धतासहितको चुनावी घोषणा पत्र जारी गरेको छ । नयाँदिल्लीस्थित पार्टी मुख्यालयमा सोमबार आयोजित कार्यक्रम प्रधानमन्त्री नरेन्द्र मोदी, पार्टी अध्यक्ष अमित शाह, वरिष्ठ नेता तथा गृहमन्त्री राजनाथ सिंहलगायतले अप्रिल ११ देखि सुरु हुने १७ औं लोकसभा चुनावका लागि घोषणापत्र जारी गरेका हुन् । भाजपाले दार्जिलिङ र सिक्किम क्षेत्रका नेपालीभाषी भारतीयलाई आफ्नो पक्षमा ल्याउन फेरि एक पटक भारतीय गोर्खाअन्तर्गतका ११ जातिलाई जनजातिको मान्यता दिलाउने घोषणा गरेको छ । भाजपाले सन् २०१४ को चुनावमा पनि यस्तै प्रतिबद्धता जनाएको थियो । र, त्यही प्रतिबद्धताकै आधारमा सन् २०१४ को चुनावमा दार्जिलिङको एक मात्र लोकसभा सिटका लागि गोर्खा मुक्ति मोर्चा (गोमुमो) लगायतका संगठनले भाजपालाई समर्थन गरेका थिए । उक्त सिटमा भाजपा एसएस अहलुलिबालिया निर्वाचित भएका थिए । तर, पाँच वर्षभित्र पनि आफ्नै नेतृत्वको सरकारले भुजेल, गुरुङ, मगर, नेवार, जोगी, खस, राई, सुनार, थामी, यखा (देवान) र धिमाल गरी ११ जातिलाई जनजातिको मान्यता दिनेसम्बन्धी विधेयक लोकसभामा नलगेको भन्दै दार्जिलिङमा भाजपाको चर्को विरोध हुँदै आएको छ । गोमुमो लगायतका संगठनले त भाजपामाथि दार्जिलिङलाई धोखा दिएको आरोपसमेत लगाएको छ । उक्त विरोधका कारण यस पटकको चुनावमा दार्जिलिङबाट जित हात पार्न भाजपालाई कठिन हुने चर्चा हुँदै आएको थियो । त्यही विरोधलाई साम्य पार्ने रणनीतिअनुरूप भाजपाले आफ्नो घोषणापत्रमा ११ वटा जातिलाई जनजातिको मान्यता दिलाउने प्रतिबद्धता जनाएको सहजै बुझ्न सकिन्छ । राजनीतिक विश्लेषकहरूले अहलुलियाको स्थानमा राजुसिंह विष्टलाई उम्मेदार बनाउने भाजपाको निर्णयलाई पनि दार्जिलिङलाई फकाउने रणनीतिका रूपमा अर्थ्याएका छन् । त्यसैगरी सिक्किम विधानसभामा लिम्बू र तामाङ जातिको आरक्षणप्रति पनि प्रतिबद्धता व्यक्त गरेको छ । साथै दार्जिलिङ पहाड, सिलगुढी र डुबर्स क्षेत्रको मागको स्थायी राजनीतिक समाधान खोज्नका लागि त्यसतर्फ काम गर्न पनि प्रतिबद्ध रहेको समेत भाजपाले घोषणापत्रमा उल्लेख गरेको छ । भाजपाले संकल्पित भारत, सशक्त भारत नारा दिइएको घोषणा पत्रमार्फत आगामी पाँच वर्ष राष्ट्रिय सुरक्षाको विषयमा बढी ध्यान दिने संकेत पनि दिएको छ । घोषणापत्रमा सन् २०३० भित्र भारतलाई विश्वको तेस्रो ठूलो अर्थतन्त्र बनाउने दाबीसमेत गरिएको छ । त्यसका लागि भारतीय अर्थतन्त्रको आकार सन् २०२५ भित्र ५० खर्ब डलर र सन् २०३२ भित्र १०० खर्ब डलर पुर्याउने भाजपा प्रतिबद्धता छ । त्यसैगरी आगामी पाँच वर्षभित्र भारतलाई विश्व बैंकको डुइङ बिजनेस सूचकांकमा शीर्ष पचासभित्र पुर्याउने दाबीसमेत गरिएको छ । पार्टीले राष्ट्रिय सुरक्षा र आतंकवादका विषयमा कुनै सम्झौता नगर्ने तथा सुरक्षासम्बन्धी नीति राष्ट्रिय सुरक्षाले मात्र निर्देशित हुने प्रस्ट पारेको छ । राष्ट्रिय सुरक्षालाई प्राथमिकतामा राख्दै सैन्य शक्तिलाई थप आधुनिकीकरण गर्ने तथा रक्षा क्षेत्रलाई आत्मनिर्भर बनाउने जनाइएको छ । विदेशी नागरिकको गैरकानुनी प्रवेशमा रोक लगाउने, सीमा सुरक्षालाई सुदृढ पार्ने योजनासमेत पार्टीले अघि सारेको छ । पूर्वोत्तर राज्यहरूमा भइरहेको गैरकानुनी प्रवासनलाई रोक्न सीमा तारबार लगाउने घोषणासमेत गरिएको छ । त्यसैगरी छिमेकी मुलुकसँगका मानिस र वस्तुको आवागमनलाई सहज बनाउन सन् २०२४ भित्र सीमामा थप १४ वटा एकीकृत जाँच चौकी निर्माण गर्ने प्रतिबद्धतासमेत व्यक्त गरिएको छ । त्यसपछि नेपाल, बंगलादेश र भुटासँग हुने सबै व्यापार तिनै चौकीबाट हुनेसमेत भाजपाले घोषणा गरेको छ । हिन्दु मतदातालाई आफ्नो पक्षमा ल्याउन भाजपाले अयोध्यामा राममन्दिर निर्माणलाई पुनः एकपटक चुनावी मुद्दा बनाउने निर्णय गरेको छ । पार्टीद्वारा जारी घोषणापत्रमा राममन्दिर चाँडै निर्माणका लागि सम्भव भएसम्मका विकल्प तीव्र पार्ने प्रतिबद्धता व्यक्त गर्नुले उसले यसलाई फेरि एक पटक चुनावी मुद्दा बनाउने प्रस्ट भएको छ । भाजपाले सन् २०१४ मा पनि राममन्दिर निर्माणलाई चुनावको प्रमुख मुद्दा बनाएको थियो । भाजपाले खानेपानी र सिँचाइजस्ता समस्यालाई सम्बोधन गर्न नदी जोड परियोजनाको कार्यान्वयनलाई विशेष प्राथमिकतामा राख्ने जनाएको छ । सँगै पाँच वर्षभित्र प्रत्येक घरधुरीमा खानेपानीको पहुँच पुर्याउन नल से जल नामको विशेष कार्यक्रम लागू गर्ने प्रतिबद्धतासमेत जनाइएको छ । घोषणापक्र सार्वजनिक गर्ने कार्यत्रममा प्रधानमन्त्री नरेन्द्र मोदीले घरघरमा स्वच्छ पानी पुर्याउनेलगायतका उद्देश्य हासिल गर्न बेग्लै जलशक्ति मन्त्रालय गठन गर्ने घोषणासमेत गरेका छन् । विकास, समृद्धि, शान्ति र सुरक्षाका लागि मित्र राष्ट्र र छिमेकीसँग सहकार्य गरिने पनि घोषणापत्रमा जनाइएको छ । छिमेकी पहिले नीतिको मर्मअनुसार बिमस्टेकजस्ता साझा मञ्चलाई छिमेकी राष्ट्रहरूसँगको क्षेत्रीय समन्वय र आर्थिक सहकार्यका लागि उपयोग गरिने पनि उल्लेख छ । पार्टीले भारत स्वतन्त्र भएको ७५ वर्ष पुगेको भन्दै त्यसैअनुसार ७५ वटा वाचासमेत गरेको छ । जसअन्तर्गत सबै घरमा बिजुली पुर्याउने, तीन तलाकविरुद्ध कानुन निर्माण गर्ने, सन् २०२२ भित्र गंगालाई सफा पार्ने, सन् २०२२ भित्र किसानको आम्दानीलाई दोब्बर बनाउने, शतप्रतिशत खोपको व्यवस्था गर्ने, बढीमा पाँच किलोमिटरभित्र बैंकको पहुँच पुर्याउने, राष्ट्रिय राजमार्गलाई दुई गुणा विस्तार गर्ने, सबै घरमा स्वच्छ पानीको व्यवस्था गर्नेलगायत छन् । त्यसका साथै सबै परिवारलाई पक्की घर, बढीभन्दा बढी घरधुरीमा ग्यास पकाउने ग्यासको पाइपलाइन विस्तार, ७५ नयाँ मेडिकल कलेज खोल्ने प्रतिबद्धतासमेत भाजपाले सोमबार जारी घोषणापत्रमा गरेको छ । त्यसका साथै पार्टीले विगत पाँच वर्षमा उल्लेख्य काम भएको दाबीसमेत गरेको छ । पार्टी अध्यक्ष अमित शाहले पछिल्लो पाँच वर्षमा आधारभूत सुविधा जनतासमक्ष पुर्याउन सफल हुनुका साथै अर्थतन्त्रलाई सही दिशा दिन र मुलुकको सुरक्षा सुनिश्चित गर्न पनि सफल भएको समेत दाबी गरेका छन् । प्रधानमन्त्री मोदीले आतंकवादको स्रोतमा प्रहार गर्दै कुनै पनि मुलुकको सीमा क्षेत्रमा खेलवाड गर्नु हुँदैन भन्ने सन्देश विश्वव्यापी रूपमा प्रवाह भएको छ, घोषणापक्र सार्वजनिक गर्ने कार्यत्रममा बोल्दै अध्यक्ष शाहले भने । विपक्षी भारतीय राष्ट्रिय कंग्रेसले भने भाजपाको घोषणापत्रलाई झूटको पुलिन्दा को संज्ञा दिएको छ । कंग्रेसले भाजपामाथि विगतमा जनताप्रति गरेको वाचा बिर्सेको आरोपसमेत लगाएको छ । १५ लाख खातामा जम्मा हुने, २ करोड रोजगारीजस्ता भाजपाले गरेको प्रतिबद्धता देशले बिर्सेको छैन, यस पटक त रोजगारीको उल्लेखसमेत छैन, घोषणपत्र झूटको पुलिन्दाबाहेक केही छैन, कंग्रेस प्रवक्ता रन्दीप सुरजेवालाले भनेका छन् ।"
लिबियामा सेना र विद्रोहीबीच भिडन्त,"त्रिपोली लिबियाको राजधानी त्रिपोलीमा भएको सरकारी सेना र विद्रोहीबीचको भिडन्तमा कम्तीमा ३२ जनाको ज्यान गएको छ । त्रिपोली कब्जा गर्न हिँडेका खलिफा हफ्तार नेतृत्वको लिबियन नेसनल आर्मी र सरकारी सेनाबीच देशको दक्षिणी भेगका ३ स्थानमा भिडन्त भइरहेको छ । भिडन्तमा ५० भन्दा बढी घाइते छन् । हफ्तार पक्षले त्रिपोलीस्थित अन्तर्राष्ट्रिय विमानस्थल कब्जामा लिएको दाबी गरेको छ । अधिकारीका अनुसार सोमबार युद्धक विमानले आक्रमण गरेपछि विमानस्थल बन्द गरिएको छ । आक्रमणको कुनै पनि पक्षले जिम्मेवारी लिएको छैन् । राष्ट्रसंघको समर्थन रहेको सरकारका प्रधानमन्त्री फाएज अलसर्राजले जर्नेल हफ्तारले कु प्रयास गरेको आरोप लगाए । सर्राजले आफ्नो सरकार शान्तिका लागि अग्रसर भइरहेका बेला षड्यन्त्र भएको जनाए । उनले जर्नेल हफ्तारविरुद्ध कडा प्रतिरोध गरिने चेतावनी दिए । आइतबार पनि त्रिपोली नजिकै सरकारी सेना र हफ्तार समर्थित विद्रोहीबीच भिडन्त भएको थियो । त्रिपोली राष्ट्रसंघ तथा अन्तर्राष्ट्रिय समुदायको समर्थन रहेको सरकारको आधार क्षेत्र हो । स्वास्थ्यमन्त्री अहमिद ओमारका अनुसार भिडन्तमा हफ्तार समर्थित १४ लडाकु मारिएका छन् । संयुक्तराष्ट्र संघ र अमेरिकाले दुवै पक्षलाई तत्काल युद्धविराम गर्न आग्रह गरे पनि भिडन्तहरू जारी छन् । अमेरिकी विदेशमन्त्री माइक पोम्पियोले लिबिया घटनाप्रति चासो व्यक्त गर्दै लिबिया समस्या राजनीतिक वार्तामार्फत समाधान गर्नुपर्ने बताए । उनले भनेका छन्, लिबिया द्वन्द्वको सैनिक समाधान छैन । राष्ट्रसंघीय महासचिव एन्टोनियो गुटेरेसले गन शुक्रबार शान्ति स्थापनका लागि हफ्तारलाई भेटेका थिए । तर वार्तामा सहमति हुन नसकेपछि हफ्तारले आफूप्रति बफादार लडाकुलाई त्रिपोली कब्जा गर्न आदेश दिएका हुन् । यद्यपि, उनको सेनाको क्षमता कति छ भन्ने प्रस्ट छैन । भेटवार्तापछि महासचिव गुटेरेसले दुई पक्षबीचको सम्भावित भिडन्त रोक्न कुनै उपाय निस्कनेमा आफू आशावादी भएको बताएका थिए । उनले जस्तोसुकै परिस्थितिमा पनि राष्ट्रसंघ तथा आफू लिबियाली जनाताको पक्षमा रहने प्रतिबद्धता जनाएका थिए । सन् २०११ अपदस्थ नेता मौमार गद्दाफीको हत्या गरिएपछि लिबियामा हिंसा जारी छ । विभिन्न सशस्क्र समूहबीच शत्ति हत्याउने र तेलका कुवामा वर्चस्व कायम गर्न बारम्बार भिडन्त हुने गरेका छन् ।लिबियामा जारी द्वन्द्वको शान्तिपूर्ण समाधानका निम्ति भइरहेका अन्तर्राष्ट्रिय कूटनीतिक प्रयास विफल हुँदै आएका छन् । रूस, फ्रान्स तथा बेलायतले युद्धरत पक्षलाई हतियार बिसाउन आग्रह गरेका आएका छन् । यो लिबियाका लागि निकै संवेदनशील समय हो । लिबियाको समस्याको सैनिक समाधान छैन्, ती देशद्वारा संयुक्त रूपमा जारी वक्तव्यमा उल्लेख छ ।को हुन् हफ्तार ? विद्रोहीको नेतृत्व गरेका हफ्तार लिबियाली सेनाका पूर्व जर्नेल हुन् । उनले स्न १९६९ मा इद्रिस प्रथमलाई अपदस्थ गरी गद्दाफीलाई सत्तासीन गराउन सहयोग गरेका थिए । इद्रिस सन् २०५१ देखि १९६९ सम्म लिबियाको राजा भएका थिए । तर केही समयपछि गद्दाफीसँग सम्बन्ध बिग्रिएपछि हफ्तार अमेरिका गए । सन् २०११ मा गद्दाफीविरुद्ध आवाज उठाएपछि सिरिया पुगे र विद्रोही नेता बने । गत वर्षको डिसेम्बरमा लिबियाका अन्तर्राष्ट्रिय मान्यता प्राप्त प्रधानमन्क्री सेराजलाई एक सम्मेलनका त्रममा भेटे पनि आधिकारिक रूपमा वार्ता गर्न अस्वीकार गर्दै आएका छन् । अन्तर्राष्ट्रिय समुदायको चासोबीच हफ्तारलाई रूस, इजिप्ट र संयुक्त अरब इमिरेट्सले सैनिक समर्थन गर्दै आएका छन् । गत साता साउदी अरबको भ्रमण गरेका हफ्तारले राजा सलमान र राजकुमार मोहम्मद बिन सलमानसँग भेटवार्ता गरेका थिए ।"
लन्डनमा नेपाली पाठशाला,"लन्डन  घरमा आमाबाबु नेपालीमै कुराकानी गर्थे । तर, बेलायतमै जन्मे हुर्केको छोरा अंग्रेजीमात्र बोल्ने । बाबु आमाले नेपालीमा केही सोधे थोरै अंश बुझेर जवाफ फर्काउने तर अंग्रेजीमा । यसको मतलव नेपाली अलि अलि बुझेपनि लेखाइ पटक्कै थिएन । सटनस्थित रवीन हुड प्राइमरी स्कुलमा इयर वानमा अध्ययनरत ६ वर्षीय साकार गुरुङ अचेल क, ख देखि ज्ञ सम्म राम्ररी लेख्न र पढ्न सक्छन् । सेप्टेम्बरयताआफ्नो नाम लेख्ने, पढ्ने र अरुको पनि लेख्न सक्ने अवस्थामा पुगेका छन् साकार । अचेल उसलाई नेपाली बोल्न, लेख्न रुची बढेको छ, साकारका बाबुले एक सांझ भने, बेलायतमै जन्मिएपछि अंग्रेजी त सिकाउनै परेन । त्यसकारण हाम्रो जोड नेपाली सिकाउनतिर छ । नेपाली भाषा नै नरहे हाम्रो पहिचान पनि गुम्ने चिन्ता यहाँ बढेको छ । रिजरोड सटनमा अवस्थित प्रारम्भ पाठशाला साकार जस्ता बेलायतमै जन्मिएर हुर्कंदै गरेका बालबालिकालाई नेपाली भाषा, संस्कृति सिकाउन अग्रसर छ यतिखेर । अर्ली इयर्स एजुकेशन सोसाइटी यूके (आइज यूके) अन्तर्गतको प्रारम्भ पाठशाला सुरुमा दस जना जति बालबालिका राखेर दुई वर्षअघि सुरु भएको थियो । अहिले उक्त पाठशालामा ४ देखि १२ वर्षका २८ नेपाली बालबालिका छन् । धेरै विद्यार्थीको चाहना भए पनि जनशक्ति अभावले लिन नसकिएको पाठशालाको गुनासो छ । प्रत्येक आइतबार बिहान ११ देखि साढे १२ बजेसम्म नेपाली विषयको पढाइ हुन्छ । त्यहां सिकाउने विधि अचम्मको छ । बालबालिकाले क, ख, ग, घ घोकेर होइन । बरु नाचेर, हाउभाउबाट नेपाली भाषाको मात्रा सिक्छन् । बन्सी नामक सफ्टवेयरबाट अडियो, भिडियो सिकाइन्छ । विद्यार्थीले नै पाठ्यक्रम तयार गर्छन् । सुनाइ, बोलाइ, पढाइ र लेखाइ चारवटैमा परीक्षा लिने गरिन्छ, पाठशालाका प्रमुख शिक्षक एवं आइज यूके अध्यक्ष पूर्णकुमार श्रेष्ठ भन्छन्, ती बालबालिका नेपालीमा लेख्छन्, कविता पढ्न लेख्न सक्छन् । भाषा सिक्नबाहेक राष्ट्रिय गान, देउसी भैलो, दसैंतिहारजस्ता चाडपर्व, सरस्वती पूजा सामूहिक रूपमा मनाउँछौं हामी । नेपालको विकास समस्या, विदेशबाट मातृभूमिलाई कसरी सहयोग गर्न सकिन्छ ? हाम्रो गौरवशाली इतिहास के छ ? स्थानीय समुदायमा कसरी समाहित हुन सक्छौं ? जस्ता कुरा पनि सिकाइन्छ । प्रारम्भ पाठशालामा ६ सहायक शिक्षकसमेत छन् । ५ कक्षासम्म पढाएर विद्यार्थीलाई पूर्ण बनाउने सोच रहेको श्रेष्ठ बताउँछन् । अहिले कक्षा एकदेखि तीनसम्म पढाइन्छ र आठदेखि १६ हप्ताको कोर्स छ । विगत तीन दशकदेखि शिक्षण पेसामा आवद्ध श्रेष्ठ नेपाल छँदा नेपाल इंग्लिस ल्यांग्वेज टिचर्स एसोसिएसन (नेल्टा) का सचिव थिए । प्राइमरी शिक्षक, हेड टिचर, शिक्षकलाई तालिम दिलाउँदै विगत ११ वर्षदेखि बेलायतमा रहेर पनि उनी शिक्षणमै रमाएका छन् । भोलुन्टरी सर्भिस ओभरसिस (भीएसओ) इन्टरनेसनलको सल्लाहकार हैसियतमा बेलायत आएका हुन् उनी । आइज यूकेले बालबालिकालाई नेपाली भाषा, संस्कृति र स्वास्थ्यमा पनि जोड दिएको छ । प्रत्येक विकेन्ड विद्यार्थी र अभिभावक गरी करिब २० जना पार्क रनमा सहभागी भइरहेका छन् । लन्डन बरो अफ सटन काउन्सिलले पनि नेपाली समुदायलाई विशेष महत्त्वका साथ हेरेको छ । काउन्सिलले पहिलो पटक आगामी १४ अप्रिलमा नेपाली नयाँ वर्ष कार्यक्रम मनाउने तयारी गरेको छ । उक्त अवसरमा नेपाली समुदायका ९० जनालाई निमन्त्रणा दिइएको स्थानीय समाजका अभियन्ता सूर्य गुरुङले जनाए । कन्जरभेटिभका तर्फबाट काउन्सिलर परम नन्धाले गत २८ जनवरीमा काउन्सिल बैठकसमक्ष प्रमुख धर्महरूका मुख्य चाडपर्व मनाइनुपर्ने प्रस्ताव राखेपछि काउन्सिलले यसलाई पारित गरेको थियो । चाडपर्वले नै समुदायलाई एकै ठाउँमा ल्याउने गर्छ, काउन्सिल लिडर काउन्सिलर रुथ डोम्बेले भनिन् ।"
भारतले आक्रमण तयारी गर्दै छ,"इस्लामाबाद पाकिस्तानले आफूमाथि भारतले अप्रिल महिनामा सैन्य आक्रमण गर्ने योजना बनाइरहेको विश्वसनीय सूचना पाएको दाबी गरेको छ । पाकिस्तानी भनाइलाई भारतले युद्ध उन्माद भनेर खारेज गरेको छ । पाकिस्तानी विदेशमन्त्री शाह मेहमुद कुरेसीले भारतीय योजनाबारे आफूहरूसँग गोप्य सूचना भएको दाबी गरेपछि भारतको उक्त प्रतिक्रिया आएको हो । गत फेब्रुअरीमा भारत प्रशासित कश्मीरको पुलवामामा ४६ अर्धसैनिकको ज्यान जाने गरी भएको एक आत्मघाती आक्रमणपछि दुई देशबीच जारी तनाव थप चर्केको छ । पुलवामामा आक्रमणको जिम्ममा पाकिस्तानी आतंककारी समूह जैसएमोहम्मद लिएको थियो । उक्त समूहलाई पाकिस्तानले संरक्षण दिँंदै आएको भारतीय दाबी छ । त्यसको प्रतिक्रिया स्वरूप भारतले पाकिस्तानी भूमिमा हवाई आक्रमणसमेत गरेको थियो । तर त्यसलगत्तै पाकिस्तानले भारतीय लडाकु विमानलाई गोली हानी आफ्नो भूमिमा खसालेर पाइलटलाई नियन्त्रणमा लिएको थियो । तर पाकिस्तानी प्रधानमन्त्री इमरान खानले आफू दुई देशबीच तनाव बढाउने पक्षमा नरहेको भन्दै बिनासर्त रिहा गरिदिए । उक्त घटनापछि केही शान्त दुई देशबीच फेरि तनाव चर्कने लक्षण देखिएको छ । केही दिनअघि पाकिस्तानी प्रधानमन्त्री इमरान खानले एक पत्रिकासँगको अन्तरवार्तामा भारत युद्धको मानसिकताबाट ग्रसित भएको आरोप लगाएका थिए । उनले निर्वाचनको समय भएकाले भारतले केही गर्न सक्ने आशंका गरेका थिए । तर पाकिस्तानी विदेशमन्त्री कुरेसीले आफूहरूसँग भारतले गर्न लागेको आक्रमणबारे सूचना भएको बताएका हुन् । उनले भने, पाकिस्तानविरुद्ध अर्को आक्रमणको सम्भावना छ र त्यो अप्रिल १६ र २० तारिखबीच हुन सक्छ । भारतीय प्रतिक्रिया भारतीय विदेश मन्त्रालयका प्रवक्ता रवीश कुमारले यस क्षेत्रमा युद्ध उन्माद फैलाउने उद्देश्यका साथ पाकिस्तानी भनाइ सार्वजनिक भएको प्रक्रिया दिएका छन् । उनले कश्मीरमा गरिएको आक्रमणको दायित्वबाट पाकिस्तान उम्कन नपाउने बताए । भारतमा यही महिना हुने निर्वाचनमा जनमत बढाउन भारतीय प्रधानमन्त्री नरेन्द्र मोदीले पाकिस्तानसँगको तनावलाई हतियार बनाएको विपक्षीको आरोप छ ।एजेन्सी"
धावनमार्ग सुधारलाई गिट्टी रोकियो,"निर्माण प्रारम्भ भएकै दिन आयोजित कार्यक्रममा आयोजना प्रमुख बाबुराम पौडेलले पर्यटन राज्यमन्त्री धनबहादुर बुढा र पर्यटन सचिव मोहनकृष्ण सापकोटालाई निर्माण सामग्री आयात मुख्य चुनौती रहेको सुनाएका थिए । क्रसरको गिट्टी उत्पादन तथा ढुवानी मुख्य चुनौतीका रूपमा देखापरेको छ, उनले मन्तव्यमा भनेका थिए, दोस्रो चुनौती यस वर्षको मौसम (वर्षा) रहेको छ । आशा गरौं, मौसमले हामीलाई साथ दिनेछ । प्राधिकरणले स्थानीय सहमत नै नभएको यो विषयमा सरकारले नै चासो दिनुपर्ने बताएको छ । गत वर्ष प्राधिकरणले पशुपतिको माटोको विवादकै कारण एसियाली विकास बैंकको ३ अर्ब रुपैयाँ ऋण अनुदानको विमानस्थल बिस्तार परियोजनाको सम्झौता रद्द गरेको थियो । स्पेनिस कम्पनीसँग ठेक्का विवाद अझै टुंगिएको छैन ।"
व्यापारीले झुक्याए,"काठमाडौं  प्रधानमन्त्री केपी शर्मा ओलीले चिनी व्यापारीले सरकारलाई झुक्याएर ठगी गरेको बताएका छन् । स्वदेशी चिनी उद्योग प्रवर्द्धनको नाममा उनैको जोडबलले वार्षिक १ लाख मेट्रिक टनभन्दा बढी चिनी आयात गर्न नपाइने निर्णय गरिदिएको करिब ८ महिनापछि ओलीले असन्तुष्टि पोखेका हुन् । नेपाल उद्योग परिसंघको साधारणसभामा चिनी उद्योगीहरूको प्रसंग उप्काउँदै उनले भने, उहाँहरूले अर्को साल पनि चिनी बेचिनसक्ने गरी चिनी स्टक भयो, पाकिस्तानको आयात रोकिदिनुपर्यो भन्नुभयो । होला त नि भनेर मैले आयात रोकिदिएँ । भोलिपल्टदेखि बजारमा चिनी छैन ।प्रधानमन्त्री ओलीका अनुसार व्यवसायीले थन्किएको चिनी बजार मूल्यभन्दा कममा बेच्न बाध्य भएको उनलाई बताएका थिए । बजार मूल्य ६३ रुपैयाँ भए पनि ५३५४ रुपैयाँमा बेचिरहेको भन्दै आयात रोकिदिन व्यवसायीले आग्रह गरेको उनले खुलासा गरे । पछि त उहाँहरूले ८५ रुपैयाँमा बेच्न थाल्नुभयो, उनले भने, त्यो पनि नपाएर १ सय ५ रुपैयाँमा किन्न बाध्य बनाए । गएको दसैंअघिको कुरा निकालेर उनले यस्ता ठगी क्रियाकलाप बन्द गर्न आदेश दिएका थिए । यस्तो व्यापार व्यापार होइन, उनले भने, सच्चा व्यापारलाई सरकारको पूर्ण सहयोग छ । आयात बढी भएको र स्वदेशी उद्योगले उत्पादन गरेको चिनी बिक्री नभएको भन्दै यहाँका उद्योगीले आयात रोकिदिन लबिइङ गरेका थिए । प्रधानमन्त्रीले उद्योगीको गुनासोपछि ठाडो आदेश दिई अर्थ तथा उद्योग बाणिज्य तथा आपूर्तिमन्त्रीलाई परिमाणात्मक बन्देजको निर्णय प्रक्रिया अघि बढाउन आदेश दिएका थिए । प्रधानमन्त्रीको आदेश अनुसार मन्त्री मातृका यादबले परिमाणत्मक बन्देजको प्रस्ताव मन्त्रिपरिषद्मा पेस गरे ।स्वदेशी उद्योगलाई संरक्षणका नाममा भदौ ३१ को मन्त्रिपरिषद् बैठकले वार्षिक एक लाख मेट्रिक टन मात्रै चिनी आयात गर्न पाउने निर्णय भयो । निर्णय लगत्तै यहाँका उद्योगी व्यवसायीले ह्वात्तै मूल्य बढाए । गत वैशाखजेठमा प्रतिकिलो ६३ रुपैयाँ पर्ने चिनी अहिले ८५ रुपैयाँभन्दा बढी पर्छ । यसबारे गत असोज १४ गते लेखा समितिले छलफल सुरु गरेको थियो । छलफलमा सांसदहरूले चिनीको परिमाणात्मक बन्देज लगाउने निर्णयमा सरकारी अधिकारीहरूले १ अर्ब ६९ करोड रुपैयाँको आर्थिक चलखेल भएको आरोप लगाएका थिए । यसबारे अध्ययन गर्न पूर्वमन्त्री लेखराज भट्टको संयोजकत्वमा अध्ययन गर्न उपसमिति गठन भयो । उपसमिति गठन गर्नेदेखि प्रतिवेदन बुझाउने काम जुन गतिमा भयो, त्यही गतिमा कार्यान्वयन भने भएन । चाडबाड सकिएपछि चिनीको परिमाणात्मक बन्देजमा आर्थिक चलखेल भएको भन्दै अख्तियार दुरुपयोग अनुसन्धान आयोगलाई छानबिन गर्न निर्देशनसमेत दिएको थियो । चिनीबारे धेरै बैठक भए पनि मूल्य भने घटेको छैन । हाल स्वदेशी उद्योगीले महँगोमा चिनी बिक्री गरिरहेका छन् ।"
ब्याज अनुदानमा ८८ करोड,"गत माघदेखि किसानले १० प्रतिशत ब्याजदरमा यस्तो कर्जा पाएका छैनन् । राष्ट्र बैंकले पुरानो परिपत्र परिमार्जन गरी उक्त कर्जाको ब्याजदर पनि सम्बन्धित बैंकको आधार ब्याजदर (बेस रेट) का आधारमा निर्धारण हुने व्यवस्था गरेपछि किसानलाई धेरै ब्याज तिर्नुपरेको हो । हाल बैंक तथा वित्तीय संस्थाले आधार ब्याजदरमा ५ प्रतिशत थप गरी ब्याजदर निर्धारण गर्दै आएका छन् । यसरी आउने ब्याजदरमा सरकारले ५ प्रतिशत अनुदान दिन्छ भने बाँकी किसान आफैंले तिर्नुपर्छ । यसकारण बजारको ब्याजदर बढेअनुसार सहुलियत कृषि कर्जाको ब्याज पनि धेरै हुने गरेको छ । यस्तो कर्जामा लिइने ब्याजमा अन्य निकायलाई दिनुपर्ने बिमा शुल्क, कर्जा सूचनासम्बन्धी शुल्कजस्ता बाहेक अन्य कुनै प्रकारको शुल्क लिन नफाइने व्यवस्था राष्ट्र बैंकले गरेको छ । रोजगारीका लागि युवा जनशक्ति बाहिरिने त्रम बढेपछि त्यसलाई रोक्न सरकारले यस्तो कार्यक्रम ल्याएको थियो । चालु आवको पहिलो ७ महिनामा बैंक तथा वित्तीय संस्थाले कृषि क्षेत्रमा मात्र थप ४८ अर्ब ८५ करोड रुपैयाँ कर्जा विस्तार गरेका छन् । गत आवको सोही अवधिको तुलनामा यस्तो कर्जा करिब ३६ प्रतिशतले बढेको हो ।"
तीन वर्ष ६५ आर्थिक वृद्धि,"श्रीलंकाको कुल गार्हस्थ्य उत्पादन ३५ प्रतिशतले उक्लिने देखिन्छ । सेवा क्षेत्रको विकास र पूर्वाधार क्षेत्रमा स्थिर लगानीका कारण विकासको गति देखिन्छ, विज्ञप्तिमा भनिएको छ ।अफगानिस्तानमा ३ प्रतिशत सुधार हुने उल्लेख गरेको छ । राजनीतिक स्थायित्व, सुरक्षित वातावरण र अनावृष्टिको अवस्था अन्त्य हुनाले यहाँको अर्थतन्त्रले आत्मबल पाउनेछ, विज्ञप्तिमा भनिएको छ । बंगलादेशको ७३ प्रतिशत पुग्ने पूर्वानुमान छ । भुटानको ५४ प्रतिशतमै अडिग रहने उल्लेख छ । पर्यटन र खुद्रा व्यापारले यहाँको अर्थतन्त्रलाई आड दिनेछ, विज्ञप्तिमा भनिएको छ । सहज मुद्रा नीतिका कारण भारतको आर्थिक वृद्धि ७५ प्रतिशतमा हुने उल्लेख छ । माल्दिभ्सको ५७ प्रतिशतमा वृद्धि हुने विश्व बैंकले देखाएको छ ।"
अर्थतन्त्रमा संरचनात्मक अवरोध,"काठमाडौं  अर्थतन्त्रमा देखिएको आशाजनक परिस्थितिले निजी क्षेत्र उत्साहित भए पनि संरचनात्मक समस्याका कारण चुनौती कायमै रहेको नेपाल उद्योग परिसंघका अध्यक्ष हरिभक्त शर्माले बताएका छन् । उनले अपेक्षित रूपमा आर्थिक वृद्धिदर हुन नसकेको, वित्तीय घाटा बढेको, स्थानीय तहमा कृषिजन्य तथा अन्य उद्योगव्यवसाय सञ्चालनमा प्रक्रियागत समस्याहरू रहेको भन्दै सरकारको ध्यानाकर्षण गराए । सोमबार परिसंघको १६ औं वार्षिक साधारणसभामा प्रधानमन्त्री केपी शर्मा ओली, अर्थमन्त्री युवराज खतिवडा र उद्योग क्षेत्रका प्रतिनिधिहरूमाझ अध्यक्ष शर्माले कानुनी सुधार समृद्धिको आधार शीर्षकमा अभिव्यक्ति दिएका थिए । औद्योगिक व्यवसाय, बैंकिङ, निर्माण र पूर्वाधार क्षेत्रमा सुधारका प्रयास र नीति नियमको समसामयिक सुधार गरेर सरकारले सकारात्मक वातावरण सिर्जना गर्न खोजेको छ, उनले भने, यस्तो हुँदा नेपालमा पर्यटनलगायत क्षेत्रमा ठूलो लगानी आकर्षित हुने सम्भावना बढेको छ । सभाको उद्घाटन गरेका प्रधानमन्त्री ओलीले उद्योगव्यवसायीले भनेजस्तै वातावरण निर्माण गर्न सरकार गम्भीर रहेको बताए । उनले समस्या छ भनेर अमूर्त कुरा नगर्न आग्रह गर्दै उद्योगीले कुनकुन ठाउँमा कस्तो समस्या छ ? कुन नियमको कुन बुँदा संशोधन गर्नुपर्ने हो ? त्यो खुलाउन सुझाव दिए । हामी अब असन्तुष्टिप्रधान समाजमा छैनौं, उनले भने, समास्याको समाधान दिन सक्ने समाजमा छौं । उनले व्यवसायीलाई पारदर्शी भएर ढुक्कसाथ काम गर्न सल्लाह दिए ।समारोहमा अर्थमन्त्री खतिवडाले निजी क्षेत्रका सबै छाता संगठन एक भइदिए राम्रो हुने बताए । नेपाल उद्योग वाणिज्य महासंघ, परिसंघ र चेम्बर अफ कमर्ससहित निजी क्षेत्रका छाता संगठन फरकफरक छन् । अर्थमन्त्री खतिवडाले सरकारलाई तत्कालीन रूपमा पूर्वाधारको आवश्यकता रहेको र यसमा निजी क्षेत्रको लगानी चाहिएको भनाइ राखे । विशेषतः सहरी पूर्वाधार विकास क्षेत्रमा सार्वजनिकनिजी साझेदारीमा धेरै काम गर्नु छ, उनले भने, त्यसका लागि सार्वजनिकनिजी साझेदारी नियमावली छिट्टै ल्याउँछौं । कानुन निर्माण, नियामवालीहरू बनाउने कुरामा परिसंघले प्रस्ताव तयार पारेको रहेछ, त्यसले हाम्रो शासकीय सुधारलाई अघि बढाउन मद्दत गर्नेछ ।खतिवडाका अनुसार सरकारले देखेको विकासको सपनाको पाँचवर्षे कार्ययोजना साकार पार्न सडक र विद्युतमा मात्रै ५०६० खर्ब रुपैयाँ चाहिन्छ । विकासका काममा निजी क्षेत्रसँग सहकार्य गर्न चाहेको कुरा लगानी सम्मेलनले नै प्रस्ट पारेको भन्दै मन्त्री खतिवडाले स्थानीय उद्योगलाई सरकारले संरक्षण गर्ने बताए । हाम्रो संरक्षणभित्र स्वदेशी उद्योगबीच प्रतिस्पर्धाको वातावरण बनोस् भन्ने हामी चाहन्छौं, खतिवडाले यसो भनिरहँदा प्रधानमन्त्री ओलीले थपेका थिए, बाह्य लगानी आकर्षण गर्न हामी देउरालीपिच्छे पाती राख्दै हिँडिरहेका छौं भने यहाँका उद्योगलाई थिचौंला त ?परिसंघका पूर्वअध्यक्ष अध्यक्ष विनोद चौधरीले राजनीतिको केन्द्रमा आर्थिक विकासको एजेन्डा हुनुलाई शुभसंकेत मान्नुपर्ने धारणा राखे । उनले २०४८ यता विभिन्न क्षेत्रमा विकास भए पनि देशको भौतिक पूर्वाधार अगाडि बढ्नुको साटो भत्किँदै गएको बताए । हामीकहाँ अहिले नीति होइन, नैतिकताको अभाव छ, उनले भने, स्रोत होइन, स्रोत परिचालनको अभाव छ । काम गरे पनि हुने, नगरे पनि हुने वातावरणको अन्त्य गर्नुपर्छ । सरकारले लिएका विकास लक्ष्यको कुरा गर्दै उनले महत्त्वाकांक्षी हुनैपर्ने बताए ।"
सैनिकका छोराछोरीलाई शैक्षिक कर्जा,काठमाडौं सैनिक सन्तति प्राविधिक शिक्षण सहुलियत कर्जा आइतबारबाट कार्यान्वयनमा आएको छ । सैनिक कल्याणकारी कोष र प्रभु बैंकका बीच सम्पन्न सम्झौताअनुसार सैनिकका छोराछोरीले अब शैक्षिक सहुलियत कर्जा पाउनेछन । सैनिक जंगी अड्डामा आयोजित एक कार्यक्रममा प्रधान सेनापति पूर्णचन्द्र थापा र प्रभु बैंकका प्रमुख कार्यकारी अधिकृत अशोक शेरचनले सैनिक सन्ततिलाई प्रभु बैंकद्वारा स्वीकृत प्राविधिक शिक्षण सहुलियत कर्जाको चेक संयुक्त रूपमा हस्तान्तरण गरे । कोषको सिफारिसमा बहालवाला तथा अवकाशप्राप्त सकल दर्जाका सैनिकका छोराछोरीहरूले स्वदेश तथा विदेशमा प्राविधिक विषय अध्ययनका लागि शैक्षिक कर्जा सुविधा पाउने बैंकका प्रमुख कार्यकारी अधिकृत अशोक शेरचनले बताए ।
हुवावे पी ३० सिरिज नेपालमा,"काठमाडौं हुवावेको पी ३० सिरिज अन्तर्गतका स्मार्टफोनहरू २९ चैतबाट बजारमा आउने भएका छन् । उक्त सिरिजका हुवावे पी ३०, हुवावे पी ३० प्रो र हुवावे पी ३० लाइटको २९ गतेबाट बिक्री खुला गरिएको हो । पी ३० सिरिजका स्मार्टफोनहरू शून्य ब्याजदरमा खरिद गर्न कम्पनीले विभिन्न बैंकसँग सहकार्य गरेको जनाएको छ ।"
कुमारीस्पार्क सम्झौता,काठमाडौं ग्राहकहरूलाई स्वदेशमै गुणस्तरीय स्वास्थोपचारमा सहुलियत दिन कुमारी बैंक र स्पार्क हेल्थ होम प्रालिबीच स्वास्थ्य सेवामा छुट सम्झौता भएको छ । कुमारी बैंकका नायब प्रमुख कार्यकारी अधिकृत राजीव गिरी र स्पार्क हेल्थ होमका प्रबन्धक निर्देशक हरिशरण रिजालले हस्ताक्षर गरेको सम्झौतापत्रमा स्पार्कका विभिन्न स्वास्थोपचार सेवा शुल्कमा बैंकका डेबिट तथा क्रेडिट कार्डबाहकलेे १० प्रतिशत सम्मको छुट प्राप्त गर्न सक्नेछन् । बैंकका ग्राहकहरूले डेबिटक्रेडिट कार्डको प्रयोग गरी भारतको नयाँ दिल्लीस्थित मेदान्त अस्पतालसहित मुलुककै विभिन्न स्वास्थ्य सेवाप्रदायकहरूमा छुट प्राप्त गर्न सक्ने बैंकले जारी गरेको विज्ञप्तिमा उल्लेख छ ।
हावाहुरी प्रभावितलाई सहयोग,"काठमाडौं सिमरास्थित सूर्य नेपाल प्रालि र सनराइज बैंकले हावाहुरी प्रभावित परिवारलाई राहत सामग्री उपलब्ध गराएको छ । सूर्य नेपालले १४ लाखभन्दा बढीको राहत सहयोग गरेको जनाएको छ । परवानीपुर गाउँपालिकाको चैनपुर, परसौनीको खुटवापरसौनी, फेटाको भलुहीभरवलिया, सुवर्णको परशुरामपुर र हर्दियामा हावाहुरी प्रभावितको घरदैलोमै पुगेर राहत वितरण गरेको हो । सात सयभन्दा बढीलाई त्रिपाल, म्याट र खाद्य सामग्री वितरण गरिएको सूर्य नेपालले जनाएको छ । यस्तै सनराइज बैंकले १७ चैतमा बारा र पर्सामा आएको विनाशकारी हुरीका कारण प्रभावित २ सय परिवारहरूलाई राहत सामग्री सहयोग गरेको छ । हर्दिया र पर्शुराम गाउँका प्रभावित परिवारलाई भाँडाकुँडा, टर्चलाइट, साबुन, तेल, टुथपेस्ट, टुथब्रसलगायत राहत सामग्री उपलब्ध गराएको थियो ।"
तनहुँ र कास्कीमा सिद्धार्थका शाखा,काठमाडौं सिद्घार्थ बैंकले सोमबार तनहुँको दुलेगौंडा र कास्कीको लेखनाथमा दुईवटा शाखा कार्यालय सञ्चालनमा ल्याएको छ । दुलेगौंडा शाखाको गण्डकी प्रदेशका सांसद आशा कोइराला र लेखनाथ शाखाको उद्घाटन गण्डकी प्रदेशका आर्थिक मामिला तथा योजनामन्त्री किरण गुरुङले गरे ।
रेमिट्याप मोबाइल वालेट,"काठमाडौं (कास) सोमबारबाट रेमिट्याप मोबाइल वालेट सेवा सुरु भएको छ । माछापुच्छ्र्रे बैंक, टाइम्स रेमिट र एएमभी टेल कम्पनीका बीच रेमिट्याप मोबाइल वालेट सेवा सञ्चालनसम्बन्धी त्रिपक्षीय सम्झौतापछि सेवा सुरु गरिएको हो । यो सेवाको प्रयोग गरी छिटो, सस्तो र सहज तरिकाले रेमिट्यान्स पठाउन सकिने बैंकले जानकारी दिएको छ । बैंकका प्रमुख कार्यकारी अधिकृत सुमन शर्माले रेमिट्याप वालेटबाट विदेशमा रहेका नेपालीहरू बढी लाभान्वित हुने बताए ।"
आधा आयोजनाले कामै गरेनन्,"काठमाडौ  विदेशी सहायतामा सञ्चालित कृषिका आधाभन्दा बढी आयोजनाको प्रगति निराशाजनक रहेको सरकारी तथ्यांकले देखाएको छ । कृषि तथा पशुपन्छी विकास मन्त्रालयका अनुसार वैदेशिक सहायताबाट १३ आयोजनाहरू सञ्चालनमा छन् । तीमध्ये ८ महिनाको वित्तीय प्रगतिको आधारमा ७ वटा रातो सूचीमा परेका छन् । न्यून प्रगति भएका आयोजनालाई मन्त्रालयले रातो सूचीमा राख्ने गरेको छ ।धेरै आयोजनाहरूको प्रगति निराशाजनक छ । प्रस्तुत गर्न पनि अप्ठ्यारो लागेको छ, मन्त्रालयका सूचना अधिकारीसमेत रहेका प्रस्तुतकर्ता विनोद भट्टराईले भने । मन्त्रालयका वैदेशिक सहयोगमा सञ्चालित आयोजनाको कुल पुँजीगत खर्च ९ प्रतिशत मात्रै भएको छ । मन्त्रालयका अनुसार बहुपक्षीय आयोजनाअन्तर्गत विश्व बैंकको सहयोगमा व्यावसायिक कृषि तथा व्यापार आयोजना, लाइभस्टक सेक्टर इनोभेसन आयोजना, एकीकृत जलस्रोत व्यवस्थापन आयोजना, रानी जमरा कुलरिया सिंचाइ आयोजना, जलवायु प्रकोप समुत्थान निर्माण आयोजना, खाद्य तथा पोषण सुरक्षा सुधार आयोजना सञ्चालनमा छन् । एसियाली विकास बैंकको सहयोगमा साना तथा मझौला कृषक आयस्तर वृद्धि आयोजना, समुदाय व्यवस्थित सिञ्चित कृषि क्षेत्र आयोजना र मूल्य शृंखला विकाससम्बन्धी आयोजना तयारी हुँदै छ । आइफाडको सहयोगमा किसानका लागि अन्नत बीऊबिजन कार्यक्रम, कृषि क्षेत्र विकास कार्यत्रम सञ्चालनमा छन् । रातो किताबमा आएका द्विपक्षीय आयोजनाहरू नेपाल कृषि बजार विकास कार्यक्रम र नेपाल कृषि सेवा विकास कार्यक्रम छन् । यी निकायको प्रगति सन्तोषजनक छैन । जानकारका अनुसार कार्यान्वयन निकायमा परिवारवाद, राजनीतिक दबाब, माथिल्लो निकाय वा उच्च कर्मचारीको दबाबका कारण परियोजनाले प्रतिफल दिएको छैन । सेवाग्राहीहरूमा पनि काम गर्ने र प्रतिस्पर्धात्मक क्षमता बढाउनेभन्दा भनसुनमा बढी जोड दिने प्रवृत्तिले समस्या भएको हो । ८ महिनाको प्रगति विवरणअनुसार रानी जमरा कुलरिया सिंचाइ आयोजनाको प्रगति २८२५ प्रतिशत मात्रै छ । रानी जमराले केरा खेतीलाई केन्द्रित गरेको छ । जलवायु प्रकोप समुत्थान निर्माण आयोजनाको प्रगति ४५ प्रतिशत छ । खाद्य तथा पोषण सुरक्षा सुधार आयोजनाको प्रगति शून्य छ । यो आयोजनामा केही सुधार नै छैन । अवस्था पूरै भयावह छ, भट्टराईले भने । आयोजनाका तर्फबाट बोल्दै प्रतिनिधिले कर्मचारी व्यवस्थापनको समस्याले केही अप्ठ्यारो परेको बताए । कृषि सचिव युवकध्वज जीसीले पनि कर्मचारी खटाउन नसक्दा प्रगति हुन नसकेको स्वीकार गरे । यो योजनाको हकमा ४ महिनाकै प्रगति हो । कर्मचारीको अझै टुंगो लागेको छैन, उनले भने, कर्मचारी खटाउन सकेका छेनौं । कर्मचारी टुंगो लागेपछि तीव्र गतिमा काम हुन्छ । किसानका लागि उन्नत बीउबिजन कार्यक्रममा भने केही सुधार भएको जनाइएको छ । यो आयोजनामा ३३प्रतिशत प्रगति भएको उल्लेख छ । लाइभस्टक सेक्टर इनोभेसन आयोजनाको प्रगति पनि १२ प्रतिशत माक्रै छ । यस आयोजनाअन्तर्गत रहेका निर्माण काम रोकिएको छ । कृषि क्षेत्र विकास कार्यात्रमअन्तर्गत १६ प्रतिशत मात्रै प्रगति छ । मन्त्रालयका अनुसार हाल खर्च तथा शोधभर्ना ज्यादै ढिलाइ हुने गरेको छ । सञ्चालित आयोजनाहरूको उपलब्धि मूल्यांकन नगरी पटकपटक मोडालिटीमा परिवर्तन गर्दा नयाँ आयोजनाहरूले गति लिन कठिनाइ परेको हो । आयोजनाहरूको बजेट तर्जुमा गर्दा प्रोजेक्ट एग्रिमेन्ट, लागतको सूक्ष्म अध्ययन नगरी प्रस्ताव गर्दा स्रोतान्तर, कार्यक्रम संशोधनमा बढी समय खर्चनुपरेको छ, उनले भने ।"
डेडिकेटेड लाइनकोनयाँ महसुल तयारी,"काठमाडौं  लोडसेडिङ अन्त्य भइसकेकाले अब डेडिकेटेड र ट्रंकलाइन विद्युत् सेवाका लागि नयाँ महसुल दर तोकिने विद्युत् प्राधिकरणका कार्यकारी निर्देशक कुलमान घिसिङले बताएका छन् । डेडिकेटेड फिडर वा ट्रंकलाइनबाट विद्युत् सेवा महसुलसम्बन्धी विषयमा जानकारी दिन सोमबार पत्रकार सम्मेलन गरी नयाँ दर तोक्न सकिने बताउँदै हालसम्मको महसुल मिनाहा भने गर्न नसक्ने जनाए । लोडसेडिङ अन्त्य भएकाले डेडिकेटेड एवं ट्रंकलाइनबाट विद्युत् सेवा लिने औद्योगिक, व्यापारिक तथा गैरव्यापारिक ग्राहकका लागि नयाँ महसुल दर तय गरी सम्बन्धित निकायको स्वीकृतिमा लागू गरिनेछ, उनले भने ।त्यस्तो शुल्क प्राधिकरणले प्रस्ताव गरी विद्युत् नियमन आयोगले निर्णय गर्नुपर्ने हुन्छ । यसअघि विद्युत् महसुल निर्धारण आयोगले महसुलको निर्णय गर्थ्यो । विद्युत् नियमन आयोग ऐन यसै वर्ष जारी भएपछि महसुल निर्धारण आयोग विघटन भइसकेको छ । नियमन आयोगमा पदाधिकारी नियुक्त हुन सकेका छैनन् । आयोगको नेतृत्वको विषयमा ऊर्जामन्त्री वर्षमान पुन र प्रधानमन्त्री केपी शर्मा ओलीबीच मत नमिल्दा गठन हुन सकेको छैन । आयोग गठन नहुँदा हाल उद्योगी र प्राधिकरणबीच डेडिकेटेड र ट्रंकलाइन विद्युत् महसुलबारेको विवाद अन्त्य हुन सकेको छैन ।उद्योगी र प्राधिकरणबीच विवाद झन् चर्कंदै गएको छ । प्राधिकरणका कार्यकारी निर्देशक घिसिङले नियमअनुसार नै शुल्क असुलीका लागि बिलिङ गरिएको बताए । प्राधिकरणको विद्युत् प्रणालीमा निरन्तर विद्युत् आपूर्ति हुने डेडिकेटेड फिडर र ट्रंकलाइन (एक सबस्टेसनबाट अर्को सबस्टेसन जोड्ने लाइन) बाट विद्युत् आपूर्ति लिने औद्योगिक, व्यापारिक र गैरव्यापारिक वर्गका ग्राहक छन्, पत्रकार सम्मेलनमा उनले भने ।डेडिकेटेड फिडर र ट्रंकलाइनबाट सप्लाई लिइरहेका ग्राहकहरूको संख्या २०७५ असार मसान्तसम्म क्रमशः २ सय ३१ र ६७ गरी जम्मा २ सय ९८ रहेको उनले बताए । त्यसमध्ये १ सय ८४ ग्राहकलाई प्रिमियमसहितको विद्युत् महसुल दर लागू गरिएको छ । डेडिकेटेड एवं ट्रंकलाइनबाट विद्युत् सेवा प्रयोग गरिरहेका सरकारी अस्पताल, सामुदायिक खानेपानी र सिंचाइ वर्गका ग्राहकको संख्या ५० छ, उनले भने, बाँकीको हकमा बिलिङ भइरहेको छ । डेडिकेटेड र ट्रंकलाइन जडान गरेकाहरूका लागि करिब ५ अर्ब रुपैयाँको बिलिङ भएको थियो । यसमध्ये करिब ४५ करोड रुपैयाँ उठ्न बाँकी छ ।उठ्न बाँकी रकमको बिल पठाउँदा उद्योगीव्यापारीले लोडसेडिङको समयमा डेडिकेटेड फिडर जडान गरे पनि विद्युत् प्रयोग गर्न नपाएको भन्दै नतिर्ने अडान लिंदै आएका छन् । केही उद्योगी अतिरिक्त शुल्कसहितको महसुल बिलिङ भएपछि पुनरावेदनका लागि उच्च र सर्वोच्च अदालतमा गएका छन् । उनीहरूको मुद्दा अदालतहरूमा विचाराधीन छ । हामीले नै भनेर डेडिकेटेड फिडरको व्यवस्था भएको हो । अतिरिक्त शुल्क तिर्न तयार भएका पनि हौं, डेडिकेटेड फिडरका ग्राहक तथा नेपाल उद्योग वाणिज्य महासंघका पूर्वअध्यक्ष पशुपति मुरारकाले भने, तर लोडसेडिङभन्दा बढी समय हामीले विद्युत् चलाउन पाएनौं । लोडसेडिङकै तालिकाअनुसार प्रयोग गरेको विद्युत्को शुल्क किन तिर्ने भन्ने हाम्रो अडान हो ।डेडिकेटेड र ट्रंकलाइन विद्युत् प्रयोग गर्नेहरूसँग सम्झौता हुने गरेको तर प्राधिकरणले सम्झौता नगरेकाहरूलाई पनि बिल काटेको मुरारकाले बताए । वैशाख १ देखि लोडसेडिङ अन्त्य भइसकेको छ । त्यसपछि पनि अतिरिक्त शुल्क किन तिर्ने ? मुरारकाले भने, शुल्कबारे निर्णय गर्ने अधिकार आयोगलाई छ भनेर प्राधिकरण भन्छ । उसको तर्क जायज पनि छ तर निकाय जुनसुकै होस्, हामीलाई राज्यले दुःख दियो ।प्राधिकरणको नियत राम्रो हुँदाहुँदै पनि धेरै उद्योगलाई समस्या परेको उनले बताए । प्राधिकरणका कार्यकारी घिसिङका अनुसार केही औद्योगिक तथा व्यापारिक ग्राहकहरूले प्रिमियम शुल्क नलगाउन प्राधिकरणमा लिखित तथा मौखिक गुनासो दर्ता गरेका छन् । घिसिङले सबैलाई नियमअनुसार नै बिलिङको काम गरेको बताए । उनका अनुसार २०७२ असार १२ गतेबाट डेडिकेटेड फिडरबाट विद्युत् आपूर्ति लिने ग्राहकहरूलाई प्रिमियम शुल्कसहितको नयाँ महसुल दर स्वीकृत भएको थियो । २०७२ भदौको मिटर रिडिङदेखि लागू गर्ने गरी आन्तरिक पत्राचार भएको छ । उक्त महसुल दर विद्युत् महसुल निर्धारण आयोगको २०७२ पुस २९ गतेको १०३ औं र २०७२ माघ १० गतेको १०४ औं बैठकबाट प्राधिकरणबाट निर्णय भएकै मितिदेखि लागू गर्ने गरी स्वीकृत भएको हो, उनले भने । उक्त निर्णयबमोजिम प्राधिकरण सञ्चालक समितिले विद्युत् महसुल संकलन विनियमावली २०७३ स्वीकृत गरी लागू गरेको उनले जनाए । विनियमावलीमा डेडिकेटेड फिडर तथा ट्रंकलाइनबाट विद्युत् आपूर्ति लिने औद्योगिक, व्यापारिक र गैरव्यापारिक वर्गका ग्राहकहरूका लागि २०७३ भदौ महिनाको रिडिङदेखि लागू हुने गरी प्रिमियम शुल्कसहितको विशेष महसुल दरको व्यवस्था गरिएको बताए । विनियमावलीले डेडिकेटेड ग्राहकहरूबाट मासिक सेवा शुल्क, डिमान्ड शुल्क र इनर्जी शुल्क बुझाउनुपर्ने व्यवस्था गरेकाले ग्राहकलाई महसुल तिर्न पत्राचार गरिएको बताए ।"
अवैध कारोबार नियन्त्रण भएन,"भैरहवा  खुला सिमानाको फाइदा उठाउँदै भारतबाट भइरहेको चोरी पैठारीले सीमावर्ती क्षेत्रको उद्योग व्यवसायनै चौपट भएको भन्दै प्रदेश ५ का व्यवसायीले दुखेसो गरेका छन् । यस्तो पैठारीमा कडाइ गर्न र पेसेवर क्यारिअर (भन्सार छलेर सामान भित्र्याउने) लाई नियन्त्रणको माग गरेका छन् । नेपालगन्ज उद्योग वाणिज्य संघका अध्यक्ष नन्दलाल वैश्यले सिमानामा कडाइ नगरिएकाले चोरी पैठारी बढेको बताए । भन्सार छलेर भित्र्याइएका सामानले स्वदेशी व्यवसाय धाराशयी बनेको उनको भनाइ छ । खुला सिमानाको फाइदा उठाउँदै भन्सार छलेर सामान ओसार्ने गरिएको छ, अर्थमन्त्री युवराज खतिवडा सहभागी प्रदेशस्तरीय छलफलमा उनले भने, यस्तो अवस्थामा व्यवसाय कसरी चल्छ ? सीमा क्षेक्रमा सुरक्षाकर्मी र अन्य जनशत्ति पर्याप्त नभएको उनले बताए । त्यहाँ तैनाथ प्रहरी र भन्सार कर्मचारीले मात्र यस्तो कारोबार नियन्त्रण गर्न सम्भव छैन, उनले भने । कार्यक्रमका अन्य सहभागीले पनि कडा चेकजाँच गरेर सामान भित्र्याउन रोक लगाउन माग गरे । कपडा व्यवसायी समिति बुटवलका अध्यक्ष क्रिवित्रम श्रेष्ठले भारत जाने यात्रुलाई सिमानामा भारतीय सुरक्षाकर्मीले कडा जाँच गर्ने बताए । सीसीटीभी क्यामेराबाट निगरानी गर्छन् । गाडी सिमानामा रोकेर चालक र यात्रुलाई ओरालेर मात्र प्रवेश गर्न दिन्छन् । यही सुरक्षा प्रक्रिया नेपालतर्फ अपनाउने हो भने सिमानाबाट हुने अवैध कारोबार धेरै नियन्त्रण हुन्छ, उनले भने । अहिले घरायसी प्रयोजन भनेपछि जति सामान ल्याउन पनि छुट दिने गरिएको छ । अर्कोतर्फ पेसेवर भरियाले खेपका खेप सामान ओसार्ने गरेको उनले बताए । सीमापारि सामान खरिद गर्ने प्रवृत्तिले ५० प्रतिशत थान कपडाको होलसेल कारोबारमा कमी आएको दाबी गरे । व्यवसायीका अनुसार कपडा, हार्डवेयरका सामान, खाद्यान्न, बिजुलीका केबल, बल्भ लगायतका सामान बिना भन्सार भित्रिने गरेका छन् ।"
हुरी प्रभावित क्षेत्रमा झाडापखाला,"फेटा बारा  हुरी प्रभावित क्षेत्रका बासिन्दामा झाडापखालाको समस्या देखिएको छ । फेटा गाउँपालिकाको वडा १ भलुही र भरबलिया वडा ३ को गछिया टोल र वडा ६ को पुरैनिया गाउँमा झाडापखालाका बिरामी धेरै छन् । सुवर्ण गाउँपालिकाको वडा ४ हर्दिया, वडा ५ र ८ को प्रशुरामपुरमा बिरामी फाट्टफुट्ट देखिएका छन् । झाडापखालाबाट महिला र बालबालिका बढी प्रभावित छन् । गत साताको शक्तिशाली हुरीबाट भएको मानवीय र धनसम्पत्ति क्षतिको पीडा सामान्य हुन नपाउँदै झाडापखाला फैलिएपछि स्थानीय बासिन्दा आत्तिएका छन् । हुरीबाट घाइते भएकाको उपचारका लागि भरबलिया सञ्चालित एउटै स्वास्थ्य शिविरमा पखालाले सताइएका १२ जनाको उपचार भइरहेको अनमी संगम द्ववेदीले जानकारी दिइन् । बिरामीलाई स्वास्थ्यकर्मीहरूले निगरानीमा राखेर उपचार गरिरहेका छन् । सुक्खा खानेकुरा खाएँ, त्यसैले पखाला भएजस्तो छ, फेटा६, पुरैनियाकी आमना खातुनले भनिन् । उनलाई सलाइन पानी दिएर उपचार गरिएको छ । फेटा गाउँपालिकाभरि ५ वटा स्वास्थ्य शिविर राखिएका छन् । प्रभावित ठाउँमा सचेतनाका लागि माइकिङ गरिएको छ । फेटा गाउँपालिकाअन्तर्गत स्वास्थ्य फाँटका सहसंयोजक स्वास्थ्य सहायक कुरान अलीले ३० जनाभन्दा बढी बिरामीलाई उच्च निगरानीमा राखेर उपचार गरिरहेको जानकारी दिए । बिरामीलाई पटकपटक फलोअप गरिरहेका छौं, उनले भने, धूलोधूवाँले कतिपय बालबालिका र वृद्धवृद्धामा श्वासप्रश्वासको समस्या देखिएको छ । १० वर्षमुनिका बालबालिकालाई झाडापखालाले बढी सताएको स्वास्थ्यकर्मीहरू बताउँछन् । पशु स्वास्थ्य फाँटका अनुसार हावाहुरीबाट गाउँपालिकामा सयभन्दा बढी चौपाया मरेका थिए । तिनीहरूको सही व्यवस्थापन नभएकाले पनि महामारी फैलिने जोखिम उच्च छ । यस्तै, हुरी प्रभावित क्षेत्रमा चर्पी अभावले खुला ठाउँमा दिसापिसाब भइरहेको छ । खुला ठाउँमै मानिसले खाना खाइरहेका छन्, घटनास्थलमा हजारौं मानिसको आहोरदोहोर हुने गरेकाले प्रदूषण त्यत्तिकै बढेको छ, सहसंयोजक अलीले भने ।अलमल्ल हुरीपीडितफेटा पुरैनियाका ५१ वर्षीय फैजुल हक ठकुराईको दिनचर्या सातादेखि फेरिएको छ । उनी बिहान उठेदेखि कोही सरकारी कर्मचारी हावाहुरी पीडितको नाम टिप्न आए कि, राहत बाँड्न आए कि भनेर चियोचर्चो गरिराख्छन् । साताअघिसम्म उनी गाउँका भैंसी खरिद गरी प्रत्येक सोमबार बाराको जितपुरमा लाग्ने पशु बजारमा बेच्न जान्थे । उनी आइतबार नै भैंसी लिएर पैदलै जितपुरतर्फ लम्किन्थे । चैत १७ गते आइतबार साँझ करिब साढे ७ बजे विनाशकारी हुरीले उनको भर भत्काइरहँदा उनी जितपुर पुग्ने आधा बाटो तय गरिसकेका थिए । त्यस राति हरपुरमा नास्ता खाने क्रममा थिएँ, मोबाइलमा गाउँको खबर आयो । त्यहाँबाट प्रहरीको गाडीमा गाउँसम्म आएँ । हुरीले घर भत्काउँदा च्यापिएर श्रीमती मुस्तिकमा खातुन र बुहारी बिबिया खातुनको मृत्यु भयो । दुई वर्ष सात महिना साउदीमा कडा मिहिनेत गरी कमाएको पैसाबाट उनले करिब चार लाख पचास हजार रुपैयाँ खर्च गरी उक्त घर बनाएका थिए । त्यो घरबाहेक उनको एक धुर जमिन छैन ।फैजुलका एक मात्र छोरा रइस आलम ११ महिना अगाडि मात्र वैदेशिक रोजगारका लागि मलेसिया पुगेका थिए । परिवारको दर्दनाक घटना सुनेर उनी गत बुधबार गाउँ फर्किएका छन् । छोरा र मेरो परिवार नै बर्बाद भयो, अल्लाह (भगवान्) ले चाहेको भइहाल्यो, मनको तकलिफ (पीडा) विस्तारै हट्ला, फैजुलले भने, घर छिट्टै बनोस् । पुरैनियाकै ६२ वर्षीय इजहार मियाँ पनि दिनभरि टोलाएर बस्छन् । पक्की घर भत्किएर उनका श्रीमती, बुहारी र दुई नातिनीको मृत्यु भएको छ । चैत १७ को हावाहुरीले बढी प्रभावित बनेको पुरैनिया, भलुही र भरबलियाका पीडितले सरकारबाट हालसम्म त्रिपाल मात्र पाएका छन् । गैरसरकारी संस्थाहरूले राहत उपलब्ध गराएका छन् । त्रिपाल दिए पनि भुइँमा ओछ्याउने केही छैन, भरबलियाका विजय पटेलले भने, हावाहुरीले सबै उडायो ।सरकारले उपलब्ध गराइदिएको टेन्टले घाम पानी छेकेको छ । चामल र दाल पाए पनि भाँडाकुँडा नहुँदा पकाउने समस्या छ । केही गैरसरकारी संस्थाले भाँडाकुँडा वितरण गर्न थालेका छन् । हावाहुरी आएको ९ दिन बितिसक्दा पनि प्रभावित क्षेत्रको जनजीवन सामान्य बन्न सकेको छैन । खेतमा मसुरो र गहुँ बाली भित्र्याउने समय भइसक्यो, भरबलियाका वीरेन्द्रप्रसाद साहले भने, घर पुनर्निर्माण र पीडितलाई काममा फर्काउने वातावरण सरकारले तयार गरिदिनुपर्छ । बाराका प्रमुख जिल्ला अधिकारी राजेश पौडेलले सरकारले हावाहुरी प्रभावितको घर निर्माणको जिम्मा सेनालाई दिएपछि काम अगाडि बढेको बताए । यसका लागि प्रदेश २ का सचिवको संयोजकत्वमा समितिसमेत बनेको छ । सेनाको टोलीले सोमबार अपराह्न प्रभावित क्षेत्रको हवाई अनुगमन गरेको थियो ।"
पीडितलाई परिचयपत्र,"बारा फेटा गाउँपालिकाले हुरीपीडितलाई परिचयपत्र लागू गरेको छ । राहत दुरुपयोग भइरहेको गुनासो आएपछि पालिका बैठकले परिचयपक्र लागू गर्ने निर्णय गर्दै शुत्रबार वितरण सुरु गरेको हो । फेटा ७, गम्हरिया, वडा ६ को पुरैनिया, वडा ३ को गछिया टोल, वडा १ को भलुही र भरबलियामा ६ सयलाई परिचयपत्र दिइएको गाउँपालिका अध्यक्ष अमिरीलाल प्रसादले बताए ।फेटा १ को भलुही र भरबलिया गाउँमा शनिबार परिचयपत्र बाँडिएको उनले जनाए । गैरपीडितले राहत लिने गरेको र भद्रगोल भएकालाई व्यवस्थित गर्न कुन स्तरको क्षति भएको हो, त्यहीअनुसार परिचयमै खुलाएर पहिचान गर्न लागिएको छ, उनले भने ।यसैबीच राहत भद्रगोल भएपछि त्यसलाई व्यवस्थित गर्न विपद् व्यवस्थापन समितिले वितरणमा एकद्वार प्रणाली लागू गरेको जिल्ला प्रशासनका सूचना अधिकारी प्रशासकीय अधिकृत मुरारी कार्कीले बताए । पालिकाले भौतिक क्षतिको तथ्यांक अझै संकलन गर्न सकेको छैन । यता जिल्ला विपद् व्यवस्थापन समितिले प्रारम्भिक चरणमा संकलन गरेको तथ्यांकअनुसार १ हजार ८ सय ५५ घरमा हुरीले क्षति पुर्याएको छ । जसमा ९ सय ४० घर पूर्णरूपमा ध्वस्त भएको छ । ९ सय ५५ घरमा आंशिक क्षति पुगेको छ ।"
८७ करोडका आयोजना अलपत्र,"बुटवल  एसियाली विकास बैंक (एडीबी) ले लगानी फिर्ता गरेपछि यहाँ सुरु ८७ करोड रुपैयाँ लगानीका तीन आयोजना अलपत्र छन् । सन् २०१० मा सुरु आयोजना २०१५ डिसेम्बरभित्र सक्नुपर्ने सम्झौता थियो । पटकपटक म्याद थप गर्दासमेत अधुरै रहे । सन् २०१८ डिसेम्बरसम्म म्याद थपिएको थियो । काम गर्ने अवस्था नरहेको भन्दै एडीबीले लगानी फिर्ता गरेपछि आयोजना अलपत्र परेका हुन् । यहाँ ३७ करोड रुपैयाँको फोहोर प्रशोधन केन्द्र, २७ करोडको अटोभिलेज पूर्वाधार र २२ करोडको भूमिगत खानेपानी आयोजना थिए । तिनमा एडीबीको ५० प्रतिशत अनुदान, नगर विकास कोषको ३५ प्रतिशत ऋण र बुटवल उपमहानगरपालिकाको १५ प्रतिशत लगानी रहने सम्झौता थियो । खानेपानी उपभोक्ता समिति अध्यक्ष नारायणबाबु बस्नेतले स्थानीयस्तरबाट काम गर्ने प्रयास भइरहेका बेला उपभोक्तालाई जानकारी नगराएर एडीबी फर्किएको बताए ।उपमहानगरपालिकाले चासो नदिनु, गलत डिजाइन, राजनीतिक खिचातानी र स्थानीयबीच जसअपजस लिने विवादले नौ वर्षसम्म काम सुरु नभएपछि एडीबीले हात झिकेको थियो । अधिकांश काम नक्सांकन र प्रारम्भिक प्रक्रियामा सीमित छन् । खानेपानी आयोजनाको ट्यांकी निर्माण भएको छ । पाइप बिछ्याउन सुरु हुँदै थियो । फोहोर प्रशोधन केन्द्र निर्माण ठेक्का प्रक्रियापछि अड्किएको छ । अटो भिलेज पूर्वाधार निर्माणका लागि ठेक्का प्रक्रिया नै बाँकी छ । बुटवल उपमहानगर प्रमुख शिवराज सुवेदीले जनप्रतिनिधिविहीन अवस्थामा गलत डिजाइन र प्रक्रिया भताभुंग हुँदा एडीबीलाई रोक्न नसकिएको बताए । विकासमा सामूहिकको साटो आफ्नोमात्र हित खोज्ने र आपसी मनमुटावलाई योजनामा पुर्याउँदा सुरुदेखि समस्या रहेछ, उनले भने, हामी चुनिएर आएपछि पनि त्यो समस्या सुल्झाउन सकिएन ।मझौला सहर एकीकृत सहरी वातावरणीय सुधार आयोजनामार्फत एडीबीले २०१० अक्टोबर २६ मा आयोजना सञ्चालनका लागि सम्झौता गरेको थियो । सार्वजनिकनिजी साझेदारी कार्यक्रमअन्तर्गत आयोजना सुरुमै विवादित बनेका थिए । स्थानीयको राय, सुझावबिना लागू गरिएको भन्दै उपभोक्ता समिति गठन प्रक्रियामै विवाद भयो । विवादले चार वर्षसम्म एडीबीले ऋण सम्झौता गरेको थिएन । उपमहानगरले केही उपभोक्तालाई सहमतिमा ल्याएपछि सन् २०१४ को नोभेम्बरमा ऋण सम्झौता गर्यो । बुटवल ७ र ८ मा खानेपानी पुर्याउन भूमिगत खानेपानी आयोजना सुरु गरिएको थियो । त्यसको बोरिङ निर्माणमा ललितपुरको सुमेकचन्द्रा वसन्त जेभीसँग २० करोड ३२ लाख ९७ हजार रुपैयाँमा सम्झौता भयो । बोरिङबाट पानी आएन । त्यसपछि दोस्रो डिजाइनअनुसार पानी निकाल्न स्थान खोजी भइरहेको थियो । यस अवधिमा रामनगरमा चार लाख लिटर क्षमताको ओभरहेड कंक्रिट ट्यांकी निर्माण भएको छ । बिछ्याउन पाइपसमेत खरिद गरिएको छ । पाइपको गुणस्तर कम भएको भन्दै उपभोक्ताले प्रश्न गरे । यूपीभीसीको सट्टा एचडीपी (कालो पाइप) राख्न माग गरे । आयोजनाले पाइप फेर्न नमान्ने र उपभोक्ताले कमसल पाइप राख्न नमानेपछि विवाद चर्कियो । त्यसपछि एडीबीले हात झिकेको हो । फोहोर प्रशोधन केन्द्रका लागि बुटवल९ स्थित शिवनगर सामुदायिक वनको करिब ५ हेक्टर क्षेत्रफल जग्गा छनोट गरिएको थियो । ३७ करोड रुपैयाँ लगानी अनुमान थियो । यसको वातावरणीय प्रभाव मूल्यांकन पारित नहुँदा लम्बियो । उपमहानगरले वनको जग्गाको सट्टा पाल्पाको तेल्घा गाविसमा ९५ रोपनी जग्गा किनेर वृक्षरोपण गर्यो । त्यसपछि बस्ती नजिकमा प्रशोधन केन्द्र राख्न नदिने भन्दै छिमेकी देवदह नगरपालिकाको चरंगेवासी विरोधमा उत्रिए । त्यसले आयोजना अगाडि बढेन । सन् २०१४ डिसेम्बरमा जेडआईईसीपप्पु जेभीसँग निर्माण सम्झौता भएको थियो । कम्पनीले कामै नगरी २ करोड २१ लाख रुपैयाँ पेस्की लगेको छ । काम नभएपछि पेस्की रकम फिर्ता मागियो । उसले रकम फिर्ताको साटो मुद्दा दायर गर्यो । केही व्यवसायी जग्गाको स्वामित्व माग गर्दै आन्दोलनमा उत्रिएपछि उजिरसिंह अटोभिलेजमा पूर्वाधार विकास र सुधार योजना अगाडि बढेन । नगरभरि छरिएर रहेका ग्यारेज र अटो व्यवसायीलाई एकै थलोमा व्यवस्थित तरिकाले राख्ने उद्देश्यले बुटवल१, मैनाबगरमा १४ बिघा क्षेत्रफलमा अटो भिलेज पूर्वाधार, सञ्चालन तथा व्यवस्थापन परियोजना सुरु हुँदै थियो । सुरुवातमा व्यवसायीबाट ५५ हजार सेयर उठाउने र पब्लिक लिमिटेड दर्ता गर्ने सहमति थियो । व्यवसायीका तर्फबाट १ सय ४१ जनाले कम्पनीमा दर्ता हुन आवेदन दिएका थिए । बुटवल अटो इन्जिनियर एसोसिएसनका पूर्वअध्यक्ष विश्वराज गैरेले आयोजना व्यवसायीलाई ऋण बोकाउने र बेमतलब खर्च गर्ने खालको भएकाले फिर्ता गए पनि फरक नपरेको बताए । आयोजना व्यवस्थापक शिखर लामा तामाङले तिनै आयोजनामा फरकफरक समस्या देखिएकाले सबै असफल भएको बताए । अनुदानमा सञ्चालन हुने आयोजनामा स्थानीयको विरोध भए काम नगर्ने एडीबीको नीति भएकाले फिर्ता भएको उनले बताए ।"
प्रदेश ३ लाई उपाधि,काठमाडौं यू१६ राष्ट्रिय स्कुल क्रिकेट प्रतियोगितामा प्रदेश ३ टिम च्याम्पयन बनेको छ । कीर्तिपुरस्थित त्रिवि मैदानमा प्रदेश ३ ले सोमबार फाइनलमा प्रदेश ५ लाई ३३ रनले हरायो । टस जितेको प्रदेश ३ ले अभिषेक उपाध्यायको अर्धशतक र प्रशान्त महतको उल्लेखनीय योगदानमा ३० ओभरमा ५ विकेट गुमाई १ सय ६२ रन बनायो । जवाफमा प्रदेश ५ ले ३० ओभरमा ८ विकेट गुमाई १ सय ३९ रनमात्र बनाउन सक्यो । विजेताका खेलाडीले एक लाख ५० हजार रुपैयाँबराबरको क्रिकेट किट हात पारे । उपविजेता प्रदेश ५ ले ७५ हजारबराबरको क्रिकेट किट पायो । उत्कृष्ट खेलाडी प्रदेश ५ का विशालविक्रम केसी घोषित भए । उत्कृष्ट ब्याट्सम्यान प्रदेश ३ का आइस भट्टराई र उत्कृष्ट बलर प्रदेश ५ का रमेश कुर्मी घोषित भए । प्रदेश ४ का अर्जुन कुमालले इमर्जिङ प्लेयरको उपाधि हात पारे । फाइनलमा प्रदेश ५ ले ३१ रनमै तीन विकेट गुमाइसकेको थियो । विशालले आकर्षक इनिङ्स खेल्दै अमर मिश्रसँग चौथो विकेटमा ६१ रनको साझेदारी गरेर टिमलाई खेलमा फर्काए । कृश कार्कीको बलमा विशाल आउट भएपछि प्रदेश ५ को इनिङ्स लगभग सकिएको थियो । विशालले ४६ बलमा ६ चौका प्रहार गर्दै ४४ र अमरले २९ रन बनाउने क्रममा दुई चौका र एक छक्का प्रहार गरे । उनले ४४ बल खेलेका थिए । प्रदेश ३ का विवेक दराई र दीपक बोहोराले २२ तथा सक्रिय कार्की र तिलक भण्डारीले ११ विकेट लिए । यसअघि समान सुरुवात रहेको प्रदेश ३ ले पहिलो तीन विकेट ३७ रनमै गुमाएको थियो । अभिषेकले चौथो विकेटमा कप्तान दीपकसँग ५८ रनको साझेदारी गर्दै टिम सम्हाले । दुई चौका प्रहार गरेका अभिषेकले ७१ बलमा ५६ रन बनाए । दीपक र प्रशान्तले पाँचौं विकेटमा ५५ रनको महत्त्वपूर्ण साझेदारी गरे । प्रशान्तले ३२ बलमा १ चौका र १ छक्का प्रहार गर्दै अविजित ३४ रन बनाए । दीपकले ३९ बलमा ४ चौका प्रहार गर्दै ३० रन जोडे । रमेश र सुरज खड्काले २२ विकेट लिए । युवा तथा खेलकुद मन्त्रालयले आयोजना गरेको प्रतियोगिता अप्रिल १८ देखि २९ सम्म थाइल्यान्डको च्याङमाईमा हुने एसीसी यू१६ इस्टर्न रिजन प्रतियोगिताको छनोटका रूपमा रहेको थियो । नेपाली टोलीको प्रशिक्षकका रूमा वसन्त शाही ठकुरी र मन्जुर आलम खान छन् ।
श्रवणलाई स्वर्ण,"काठमाडौं (कास) प्रथम मेयर कप सिन क्योकोसन कराँतेमा श्रवण प्रजाले स्वर्ण जितेका छन् । पुरुष ४५ केजी तौलमा प्रजाले स्वर्ण जितेका हुन् । यसमा निरुतम प्रजाले रजत र निकेश स्याङतानले कांस्य जिते ।नेपाल सिन क्योकोसिन कराते डो संघ चाल्नाखेलको आयोजनामा भएको प्रतियोगिताको ५० केजीमा जुगलीकुमार दास, सागर यादव र मिलन घिमिरे पहिलो, दोस्रो र तेस्रो भए । ५५ केजीमा दिसान तामाङ पहिलो, मीनबहादुर मगर र निरोज श्रेष्ठ दोस्रो र तेस्रो भए । खुला तौलमा विष्णुबहादुर सार्कीले स्वर्ण जिते । प्रविण गुरुङले रजत र राजु महर्जनले कांस्य जितेका छन् । महिला ५० केजीमा मीरा गुरुङ, गोमा तामाङ र पूजा कुमारी तथा खुला तौल समूहमा सारिका घोताङ, राज कुमारी र सविना चालिसेले क्रमशः स्वर्ण, रजत र कांस्य जिते । स्वयम्भू डोजो टिम च्याम्पियन बन्यो । आयोजक चाल्नाखेल डोजो दोस्रो र वीरगन्ज डोजो तेस्रो भए ।"
वाटफोर्ड फाइनलमा,"लन्डन दोस्रो हाफमा मैदानमा प्रवेश गरेका स्पेनी गेरार्ड डेलोफेउले आकर्षक रूपमा दुई गोल गरेपछि वाटफोर्डले दुई गोलले पछाडि परेको स्थिति उल्टाएर आइतबार उल्भसलाई ३२ ले पराजित गर्दै एफए कपको फाइनल यात्रा तय गरेको छ ।डेलोफेउले अन्त्यतिर जादुयी प्रदर्शन गर्नुअघि जाभी गार्सियाको टिम वेम्बलीमा २० ले पछाडि छँदा कमजोर र बाहिरिन लागेजस्तो देखिएको थियो । कप्तान ट्रोय डिनीले अन्तिम क्षणमा पेनाल्टीमार्फत गोल गर्दै निर्धारित समय बराबरीमा टुंग्याएका थिए ।यसअघि पहिलो हाफमा म्याट डोहर्टी र दोस्रो हाफमा राउल जिमिनेजले गोल गर्दै उल्भसलाई सन् १९६० यता पहिलोपल्ट एफए कप फाइनलमा पुर्याउने बाटोतर्फ अग्रसर गरेका थिए । पेनाल्टी गोलपछि पनि तुरुन्तै अतिरिक्त समयमा उल्भस सन्तुलित देखिएको थियो । वाटफोर्डको शारीरिक खेलले प्रतिस्पर्धालाई मोडिदियो ।डेलोफेउले बल अघि बढाउँदै जोन रुडीलाई पार गरेर कठिन कोणबाट १०४ औं मिनेटमा उत्कृष्ट गोल गरेपछि वाटफोर्डले खेलमा पहिलोपल्ट अग्रता लियो । जब सबथोक गुमायौं तब टिमले आफ्नो चरिक्र देखायो । हाम्रो व्यत्तित्व देखायो । हाम्रो चाहना देखायो । अन्त्यसम्मै आफूमा विश्वास गर्यो । त्यसैले हामीले जित्न सक्यौं, वाटफोर्डका प्रशिक्षक गार्सियाले भने, खेल सुरु गर्दा डेलोफेउ रिसाएका थिए । रिसाएकैले उनले अवस्था परिवर्तन गर्नसके । म यस्तै व्यवहार खेलाडीमा हेर्न चाहन्छु ।वाटफोर्ड र उल्भस प्रिमियर लिगमा ठूला ६ टिम नजिक रहनेमा प्रतिस्पर्धा गरिरहेका छन् । आइतबार दुवै टिम उपाधि जित्ने दुर्लभ अवसरतर्फ केन्द्रित भएका थिए । सुरुमा दुवै टिम लय समात्न संघर्षरत थिए । अर्को महिना हुने फाइनलमा वाटफोर्डले म्यानचेस्टर सिटीको सामना गर्नेछ । सिटी चार उपाधि जित्ने अभियानमा छ ।"
राष्ट्रिय विद्यालय भलिबल जेठमा,"काठमाडौं प्रथम अन्तर्राष्ट्रिय स्कुलकलेज राष्ट्रिय भलिबल प्रतियोगिता जेठ १५ देखि २१ सम्म हुने भएको छ । एन्जल हर्ट स्कुलको मुख्य प्रायोजनमा एन्जल्स स्पोर्टस एकेडेमीले आयोजना गर्ने राष्ट्रिय प्रतियोगितामा देशका ८० देखि १ सय विद्यालयका टोलीको सहभागिता रहनेछ । प्रतियोगिताका खेल एन्जल्स स्पोर्टस एकेडेमी एन्ड रिक्रिएसन सेन्टरको कोर्ट मनमैजु तथा नयाँ बसपार्कस्थित ढोरपाटन भलिबल प्रशिक्षण केन्द्रको कोर्टमा हुनेछ । सहभागी टोलीले लिगकम नकआउटका आधारमा प्रतिस्पर्धा गर्ने सोमबार राजधानीमा आयोजित पत्रकार सम्मेलनमा जानकारी दिइयो । विद्यालयस्तरबाटै राष्ट्रिय खेल भलिबलको विकास गर्ने उद्देश्यले आयोजना गर्न लागिएको प्रतियोगिताको व्यवस्थापन ढोरपाटन भलिबल प्रशिक्षण केन्द्रले गर्नेछ । प्रतियोगिताका लागि १८ लाख बजेट अनुमान गरिएको छ । प्रतियोगितामा १२ कक्षा अध्ययनरत तथा गत वर्ष १२ कक्षा पास गरेका विद्यार्थी खेलाडी सहभागी हुन पाउने व्यवस्था गरिएको छ ।विजेताले १ लाख रुपैयाँ पुरस्कार पाउनेछन् । उपविजेताले ५० हजार, तेस्रो हुनेले २५ हजार र चौथो हुनेले १५ हजार पुरस्कार पाउनेछन् । उत्कृष्ट खेलाडीले एक थान मोटरसाइकल पुरस्कार पाउनेछन् । विधागत उत्कृष्ट स्पाइकर, लिफ्टर, सर्भर, क्विकर, ब्लकर, डिफेन्स र प्रशिक्षकले जनही ५ हजार रुपैयाँ पुरस्कार पाउनेछन् ।"
एथलेटिक्सको चुनाव सर्वसम्मत शाह दोस्रोपल्ट निर्वाचित,"काठमाडौं  निर्धारित समयभन्दा १ वर्ष ढिला गरी चितवनमा आइतबार सम्पन्न नेपाल एथलेटिक्स संघको चुनावी साधारणसभाबाट राजीवविक्रम शाह पुनः सर्वसम्मत निर्वाचित भएका छन् । दोस्रो कार्यकालका लागि उनीसहित १० सदस्य पनि सर्वसम्मत बने ।एथलेटिक्स संघको ४ वर्षे कार्यकाल गत वैशाखमै सकिएको हो । जिल्ला निर्वाचन सम्पन्न भए पनि केन्द्रीय निर्वाचनमा ढिलाइ भइरहेको थियो । साउनमा निर्वाचन गर्ने तयारी थियो, तर १८ औं एसियाली खेलकुद नजिक आइरहेकाले राष्ट्रिय खेलकुद परिषद (राखेप) ले एसियाडपछि चुनाव गर्न भने पनि ८ महिनासम्म स्वीकृति नदिएको अध्यक्ष शाह बताउँछन् । चैत २२ मा राखेपले स्वीकृति दिएपछि चुनाव सम्पन्न भएको हो । राखेपका उपाध्यक्ष पिताम्बर तिम्सिना, अन्तर्राष्ट्रिय एथलेटिक्स महासंघका प्रतिनिधि, एसियाली एथलेटिक्स संघका सदस्य तथा पाकिस्तान एथलेटिक्स संघका अध्यक्ष मोहम्मद अक्रम साइको रोहबरमा नयाँ कार्यसमिति चयन गरिएको हो । सर्वसम्मत चयन सदस्यमा सुदूरपश्चिम प्रदेशबाट तेजेन्द्र थापा र दिलबहादुर बम, कर्णाली प्रदेशबाट जनक रावल, प्रदेश ५बाट मोहन घले, गण्डकी प्रदेशबाट गजे गुरुङ, प्रदेश ३ बाट धनवीर चौधरी र दीपक रानाभाट, प्रदेश २ बाट शैलेन्द्र पाण्डे र प्रदेश १ बाट जितेन्द्र चौधरी र कुमार श्रेष्ठ छन् । एथलेटिक्स संघको विधानअनुसार १७ सदस्यीय कार्यसमिति हुनेछ । त्यसमा अध्यक्ष र १० सदस्य निर्वाचनमार्फत चुनिने छ । बाँकी ५ अध्यक्षले मनोनयन गर्नेछन् भने एक जना खेलकुद परिषदको प्रतिनिधि हुनेछ । उपाध्यक्ष, महासचिव, कोषाध्यक्ष लगायतका पदाधिकारीको मनोनयन अध्यक्षको प्रस्तावमा कार्यसमितिले गर्ने प्रावधान छ । अध्यक्षले मनोनयन गर्नेमध्ये कम्तीमा तीन महिला हुनुपर्नेछ ।नवनिर्वाचित अध्यक्ष शाहले पहिलो कार्यकाल सिक्ने चरणमै सकिएको र अब काम गरेर देखाउने समय आएको बताए । यसअघिको कार्यकाल सिकाइको चरण थियो, तर हामीले कामै नगरी बसेको भन्ने चाहिँ होइन । सुरुआती दुई वर्ष संविधान निर्माणको प्रक्रियामा अल्झिएँ, संविधानसभा पूर्व सदस्यसमेत रहेका अध्यक्ष शाहले थपे, गत एक वर्ष संघको चुनावका लागि धेरै हण्डर खाएँ, अबको मेरो कार्यकाल पूर्णतः एथलेटिक्स विकासमा समर्पित हुनेछ । विरोधका केही स्वरहरूले मलाई अझै राम्रो काम गर्न प्रेरित गरिरहेको छ ।चारवर्षे कार्यकालका लागि केके योजना छन् त ? अध्यक्ष शाहले राष्ट्रिय टोलीका खेलाडीको सुविधा बढाउने, खेलाडीको बीमा व्यवस्था गर्ने, नियमित प्रशिक्षण व्यवस्था गर्ने, प्रशिक्षक, प्राविधिक जनशक्ति र प्रशासनिक मान्नेलाई आआफ्नो जिम्मेवारीमा चुस्त बनाउने, हाइअल्टिच्युड ट्रेनिङ सेन्टर स्थापनाका लागि वैदेशिक सहयोगको पहल गर्नेलगायत योजना अघि सारे ।संघका ३६ एथलेटिक्स प्रशिक्षकमध्ये हरि रोकायसहित केहीले मात्र खेलाडी उत्पादन गरिरहेका छन् । बाँकी सबै गफ चुटेर बसेका छन् । उनीहरूले सुरुमा आफ्नै स्तरोन्नति गर्नुपर्यो र खेलाडी उत्पादनमा लाग्नुपर्यो, उनले भने, यस खेलमा लागेकाहरूलाई उनीहरूकै क्षमता र दक्षताका आधारमा जिम्मेवारी दिइनेछ, यसले नतिजामा निपूणता ल्याउँछ ।अन्तर्राष्ट्रिय एथलेटिक्स महासंघसँग ट्र्याक सहयोगबारे छलफल भए पनि जग्गा नहुँदा समस्या भएको अध्यक्ष शाहले बताए । महासंघको नियमअनुसार आफ्नै जग्गा भएको वा कम्तीमा ३० देखि ५० वर्षसम्म भाडामा लिइएको जग्गामा मात्र ट्र्याक सहयोग हुनेछ । यसका लागि म प्रयासरत छु, उनले भने, समस्या के भयो भने जहाँ सुविधा छ त्यहाँ जग्गा छैन । जहाँ जग्गा छ त्यहाँ सुविधा कम छ । योजनावद्ध विकास गर्ने हो भने नेपालको हाइअल्टिच्युडलाई अन्तर्राष्ट्रिय एथलेटिक्स हवका रूपमा उपयोग गर्न सकिन्छ । चार वर्षमा मेरो प्रयास त्यसैमा केन्द्रित रहन्छ ।संघको चुनाव कानुनसम्मत : राखेपसर्वसम्मत कार्यसमिति चयन गरिएको भने पनि एथलेटिक्स संघको चुनाव विवादरहित हुन सकेन । संघको संगठन विस्तार भएका ३९ मध्ये ३ जिल्लाको विवाद समाधान नगरी केन्द्रीय चुनाव गरेको आरोप अध्यक्ष शाहलाई छ । मुख्यगरी संघका पूर्व महासचिव सुनील राजवंशी, केन्द्रीय चुनावका लागि गोरखा जिल्लाको प्रतिनिधि दाबी गरेका पूर्व अध्यक्ष रघुराज वन्तलगायतले चुनावको विरोध गरिरहेका छन् ।तर अध्यक्ष शाहले भने विधानसम्मत रूपमा र विवाद समाधान गरेरै निर्वाचन सम्पन्न गरेको दाबी गरे । उनले भने, बाँके, पर्सा र गोरखा जिल्लामा विवाद देखिएकाले साउनमा हुनुपर्ने चुनाव अहिलेसम्म धकेलिएको हो । बाँकेमा राखेपमा उजुरी गर्ने मान्छे नै अध्यक्षमा निर्वाचित भए (अहिलेका प्रमुख प्रशिक्षक विक्रम थापा), पर्साको उजुरी फिर्ता भइसक्यो, गोरखामा जिल्ला खेलकुद विकास समितिले हस्तक्षेप गरेपछि हामीले मान्यता दिएनौं । बाँकीमा समस्या नै थिएन ।अध्यक्ष शाहका अनुसार चुनाव सम्पन्न गर्नुपर्ने अन्तिम समयसीमा नै यही थियो । अहिले चुनाव हुन नसकेको भए विश्व एथलेटिक्स महासंघबाट नेपाल कारबाहीमा पर्ने सम्भावना अधिक थियो । महासंघले खेलकुद मन्त्रालयलाई सम्बोधन गरेर त्यही आशयको चिठी पठाएपछि परिषदले चैत २२ गते चुनावका लागि स्वीकृति दिएको हो । राष्ट्रिय खेलकुद परिषद्का उपाध्यक्ष तथा संघको विवाद समाधानका लागि मन्त्रालयबाट गठित समितिका संयोजक पिताम्बर तिम्सिनाले एथलेटिक्स संघको निर्वाचन विधानसम्मत सम्पन्न भएको र विवाद पनि समाधान भएको दाबी गरेका छन् । ८ महिनासम्म परिषद्ले स्वीकृति नदिएकोबारे मैले खोजिनँ, अघिल्ला विवावहरू खोतल्ने हो भने खेलकुद चल्दैन । एकताबद्ध भएर अघि बढ्न अधिकतम सहमतिमा निर्वाचन सम्पन्न गराएका छौं, तिम्सिनाले भने, एथलेटिक्स संघको विवादबारे राखेपमा लिखित रूपमा कुनै उजुरी आएको पाइनँ । मौखिक रुपमा आएको रहेछ, केही कानूनी अड्चन तथा विवाद बाँकी छन् भने छानबिन गरेर सल्टाउने प्रयास हुनेछ । विवादका नाममा खेल र खेलाडीलाई यथास्थितिमा राख्नु त पाइएन नि ?विधानअनुसार सार्वजनिक सूचना जारी नगरिएको आरोपबारे अध्यक्ष शाहले भने, मैले कानूनी परामर्श लिएरै चुनाव सम्पन्न गरेको हो । हामीले साउनमै चुनाव गर्न २१ दिने सार्वजनिक सूचना निकालिसकेका थियौं, यो चुनावभन्दा १२ दिनअघि पनि सार्वजनिक सूचना निकालेकै थियौं ।"
प्रक्रियासंगत हुनुपर्छ,"एथलेटिक्स संघका अध्यक्ष शाहको एकल कार्यशैली गत कार्यकालमै देखिएको हो । त्यसैकारण एथलेटिक्सका लागि जीवन दिएको मलाई महासचिव पदबाट राजीनामा दिन बाध्य पारियो । यस निर्वाचन विधानअनुसार भयो कि भएन भन्नेमा हाम्रो चासो हो ।वास्तवमा भन्ने हो भने अहिलेसम्म यो विवाद एथलेटिक्स संघ र राखेपबीचको थियो । एकाएक राखेपले स्वीकृति दिएको सुन्दा अचम्म लागेको छ । विवादकै कारण राखेपले ८ महिनासम्म चुनाव हुन दिएन । तर एकाएक चुनावको २ दिनअघि कसरी स्वीकृति पायो ? राखेपको भूमिका नै शंकास्पद देखियो । जिल्लाको विवाद समाधान भएको जानकारी मलाई छैन । साधारणसभाका लागि न्युनतम २१ दिने सार्वजनिक सूचना जारी गरेको पनि थाहा भएन ।हामीले संगठित रूपमा विरोध गरिरहेका छैनौं । एथलेटिक्समा लागेका असन्तुष्ट व्यक्तिहरूले आफ्नो स्तरबाट विरोध गरिरहेको हो । हामी पनि एथलेटिक्स संघ अन्तर्राष्ट्रिय रूपमा निलम्बनमा परेको हेर्न चाहँदैनौं । त्यसले खेलाडीहरू नै मारमा पर्ने हुन् । तर राष्ट्रिय प्रतियोगिता आयोजना, अन्तर्राष्ट्रिय सहभागिता, खेलाडीको प्रशिक्षण तथा सुविधामा संघ चुप लागेर बस्छ भने हामी चुप लागेर बस्न सक्दैनौं । केही समयअघि मात्रै पनि हङकङमा जुनियर एथलेटिक्स च्याम्पियनसिपमा खेलाडी सहभागिताका लागि संघले चासो नदिएको सबैलाई जगजाहेर छ । मैले नै प्रयास गरेर अन्तिम समयमा दर्ता पाएकै कारण अजितकुमार यादवले स्वर्ण पदक नै जित्न सफल भए ।"
बेलबारी र बिर्तामोड विजयी,"सुनसरी  इटहरीमा जारी मेयर कप क्रिकेटअन्तर्गत सोमबार बेलबारी नगरपालिका र बिर्तामोड नगरपालिका विजयी भएका छन् । इटहरी ९ स्थित क्रिकेट मैदानमा बेलबारीले पथरीशनिश्चरे नगरपालिकालाई ६२ रनले पराजित गरेको छ । टस जितेर ब्याटिङ गरेको बेलबारीले निर्धारित १८ ओभरमा ७ विकेट गुमाउँदै १ सय ७२ रनको योगफल खडा गरेको थियो । बेलबारीका आशिष झाले ४७, विकास दासले ३६ र अमित यादवले २७ रनको योगदान दिए । पथरीशनिश्चरेका राज राईले २ विकेट र निकेश खत्री र रावण राईले ११ विकेट लिए । जवाफमा १ सय ७३ रनको लक्ष्य पछ्याएको पथरीले निर्धारित १८ ओभरमा ४ विकेट गुमाउँदै १ सय १० रनमात्र बनाउन सक्यो । आकाश खत्रीले अविजित ५० रन बनाए पनि हार टार्न सकेनन् । केलिन राईले २० रन जोड्का अन्य खेलाडीले दोहोरो रनको स्कोर जोड्न सकेनन् । बेलबारीका म्यान अफ द म्याच विकास दास, एलन राई र अमित भगतले ११ विकेट लिए । दोस्रो खेलमा बिर्तामोडले इनरुवा नगरपालिकालाई ८ विकेटले पराजित गरेको छ । टस जितेर ब्याटिड गरेको इनरुवाले १९ ओभरमा सबै विकेट गुमाएर ९१ रन बनायो । जवाफमा ९२ रनको लक्ष्य बिर्तामोडले ८ ओभरमा २ विकेट गुमाएर पूरा गर्यो । मंगलबार सेमिफाइनल हुनेछ । इटहरी र बेलबारी तथा बिर्तामोड र विराटनगरबीच खेल हुनेछ । इटहरी उपमहानगरपालिकाको संयोजनमा सुरु प्रतियोगतामा प्रदेश १ का ८ टिम सहभागी छन् ।"
सञ्जय र लालकुमार प्रो कबड्डीमा,काठमाडौं बेङलोरु बुल्सले भारतको प्रो कबड्डी सिजन ७ का लागि नेपाली खेलाडीद्वय सञ्जय श्रेष्ठ र लालकुमार यादवलाई लिएको छ । मुम्बईमा सोमबार भएको अक्सनको पहिलो दिनबाट बुल्सले सन्जयलाई फिर्ता ल्याउन सफल भएको हो । सञ्जयलाई बुल्सले १० लाख भारुमा लिएको हो । धनुषा महेन्द्रनगरका यी खेलाडीले आफूलाई बुल्सले लिएको फेसबुकबाट थाहा पाएको जनाए । आठौं राष्ट्रिय खेलकुदअन्तर्गत बर्दियामा हुने कबड्डीको तयारीका लागि प्रदेश २ बाट खेल्न वीरगन्जमा क्याम्पमा रहेका सञ्जयले प्रो कबड्डीमा पहिलो पटक खेल्न पाउने आशा लिए । गत वर्ष सञ्जय र लालकुमार यादव दुवै पुनेरु पल्टनमा थिए । दुवैलाई एक सिजनका लागि ८ लाख भारु पारिश्रमिक दिएको थियो । सिराहाका लालकुमार त्रिभुवन आर्मी क्लबका रेडर हुन् । उनको पारिश्रमिकबारे नखुले पनि १० लाख नै हुनसक्ने सन्जयले जनाए । दुवै सी श्रेणीमा रहेका थिए । त्यसको अक्सनमा भाउ न्युनतम १० लाख भारु हुन्छ । सञ्जय प्रो कबड्डीमा २०१६ र २०१७ को चौथो र पाँचौं सिजन बुल्समै थिए । उनले चौथो सिजन ५ र दोस्रो सिजनमा ८ लाख भारु पारिश्रमिक पाएका थिए । त्यसपछि उनी पुनेरु पल्टन लागेका थिए । पहिलो तीन सिजन उनी बलिउड अभिनेता अभिषेक बच्चनको जयपुरमा थिए । पहिलो सिजनको अक्सनमा २ लाख भारुमा भाउ लागेका सञ्जयलाई त्यसपछि २ लाख ५० हजार भारु पारिश्रमिक दिइएको थियो । प्रो कबड्डीको सातै सिजन टिमसँग रहन लागे पनि सञ्जयसहित कुनै पनि नेपाली खेलाडीले मैदानभित्र छिर्न पाएका छैनन् । सञ्जयले कान्तिपुरसँग यसपल्ट आफूले धेरै आशा गरेको जनाए । दुई दिने अक्सनमा ४ सय ४१ खेलाडी आफ्नो भाउको प्रतीक्षामा छन् । त्यसमा १३ देशका ५३ विदेशी खेलाडी छन् ।
ट्रायथलन पनि पोखरामा,"लेखनाथ  पूर्वाधार अभावकै कारण आठौं राष्ट्रिय खेलकुदअन्तर्गत प्याराग्लाइडिङसँगै ट्रायथलन प्रतियोगिता पनि पोखरामा हुने भएको छ । प्रदेश ५ को नेपालगन्जमा ट्रायथलनका लागि आवश्यक पूर्वाधार नहुँदा दुई खेल गण्डकीले आयोजना गर्ने अवसर पाएको हो । प्याराग्लाइडिङ र ट्रायथलनले गण्डकी प्रदेशलाई पनि आठौं राष्ट्रिय खेलकुदको आयोजकमा उभ्याएको छ । नेपाल ट्रायथलन संघका अध्यक्ष नीलेन्द्रराज श्रेष्ठका अनुसार प्रतियोगिता चैत ३० मा हुनेछ । प्रदेश ५ को परेवा तालमा ट्रायथलन गर्ने संघको योजना थियो । उक्त स्थल धार्मिकलगायत अन्य विविध कारणले उपयुक्त नभएकाले पोखरा सारिएको उनले बताए । नेपालगन्जमा हुन नसकेपछि काठमाडौंमा गर्ने भनिएको थियो, उनले भने, पूर्वाधार हेर्दा पोखरा नै उत्कृष्ट स्थल रहेकाले चयन गर्यौं । ट्रायथलनका लागि १५ सय मिटरको पौडी पोखरी आवश्यक हुन्छ, जुन फेवातालमा सम्भव छ ।प्रतियोगिता गर्न चार प्रदेशका खेलाडी दर्ता हुनुपर्छ । यद्यपि समयमा नै खेलाडीले आफ्नो प्रदेशबाट दर्ता नगरेका कारण खुला प्रतिस्पर्धा गराउने आयोजकको तयारी छ । ट्रायथलनमा सोझै खेल्ने अवसर भएकाले पनि खेलाडीको संख्या बढ्नसक्ने जनाइएको छ । हालसम्म नेपाली सेनाबाट १२, एपीएफ क्लबबाट १४, प्रदेश ३ बाट ७, गण्डकी प्रदेशबाट ५, प्रदेश ५ बाट ६, प्रदेश ६ बाट १, जाजरकोटबाट १ र रुकुम बाट २ खेलाडीको सहभागिता निश्चित भइसकेको छ । जसमध्ये १७ महिला खेलाडी छन् ।एसिया कप पनि पोखरामैहरेक वर्ष पोखरामा हुँदै आएको एसियन ट्रायथलन च्याम्पियनसिपलाई अन्तर्राष्ट्रिय ट्रायथलन महासंघले मान्यता प्रदान गरेको छ । अब उक्त प्रतियोगिता पनि एसिया कपका रूपमा सञ्चालन हुनेछ । २०७६ वैशाख १४ मा दक्षिण एसियामा नै पहिलोपल्ट ट्रायथलनको एसिया कप पोखरामा आयोजना हुनेछ ।पोखरामा एसिया कपसहित साउथ एसियन ट्रायथलन च्याम्पियनसिप पनि सँगै हुनेछ । साउथ एसियन ट्रायथलन च्याम्पियनसिप हुन लागेको यो सातौंपल्ट हो । एसिया कपका लागि एसियाबाट मात्रै नभई विश्वभरका ट्रायथलन खेलाडी पोखरा आउने अध्यक्ष श्रेष्ठले बताए । चैत ३० मा हुने राष्ट्रिय खेलकुदबाट समेत उक्त प्रतियोगिताका लागि नेपाली खेलाडीको छनोट गरिनेछ ।प्रतियोगितामा ट्रायथलन, दुवाथलन र मिक्स टिम रिले गरी तीन इभेन्ट हुनेछ । ट्रायथलनअन्तर्गत स्प्रिन्टमा २० किलोमिटर साइक्लिङ, ७५० मिटर पौडी र ५ किलोमिटरको दौड हुनेछ । दुवाथलन स्प्रिन्टमा ५ किलोमिटर दौड, २० किलोमिटर साइक्लिङ र २५ किलोमिटरको दौड हुनेछ । मिक्स डबल्समा २२ महिला र २२ पुरुषको टिमले प्रतिस्पर्धा गर्नेछ । आयोजकले प्रतियोगिताका लागि गौरीघाटदेखि मुस्ताङचोकसम्मको स्थललाई तोकेको छ ।"
मोरङ विजयी,ताप्लेजुङ पाँचथर सदरमुकाम फिदिममा जारी तेस्रो पाँचथर गोल्डकप फुटबल प्रतियोगिताअन्तर्गत सोमबार डीएफसी मोरङ विजयी भएको छ । मोरङले आयोजक पाँचथर फुटबल क्लबलाई ३० ले हराएको हो । मोरङका अरमान भिदुमले दुई गोल गरे । हेमन्त थापा मगरले एक गोल गरे । मंगलबार दोस्रो सेमिफाइनलमा झापा र दार्जिलिङबीच प्रतिस्पर्धा हुनेछ ।
मिस्टर फिटनेस अन्तिम साता,"काठमाडौं मिस्टर फिटनेस फर्स्ट तथा मेन्स स्पोर्ट्स फिजिक च्याम्पियनसिपको पाँचौं संस्करण चैत ३० मा हुने भएको छ । आयोजक फिटनेस फर्स्ट क्लबको आयोजनामा हुने एकदिने प्रतियोगिता क्लबस्तरीय हो ।फिटनेसतर्फ ५ तौल समूहमा प्रतिस्पर्धा हुने र स्पोर्ट्स फिजिकको दुई विधा समावेश गरिएको छ । ४५ भन्दा बढी खेलाडीको सहभागिता रहने आयोजकले जनाएको छ । प्रतियोगितामा आठौं राष्ट्रिय खेलकुदको तयारीमा रहेका खेलाडीले भाग लिने छैनन् । आठौं राष्ट्रियको शारीरिक सुगठन बुटवलमा वैशाख ६ हुनेछ । सबै तौल समूहका स्वर्ण, रजत र कांस्य विजेताले क्रमशः १०, ५ र ३ हजार रुपैयाँ पुरस्कार पाउनेछन् । समूहका स्वर्ण विजेताबीच ओभरअलमा प्रतिस्पर्धा हुनेछ । विजेताले मिस्टर फिटनेस फर्स्टको उपाधिसहित ५० हजार रुपैयाँ पाउनेअध्यक्ष राजकुमार कुँवरले जनाए । गोर्खा टीडले मुख्य प्रायोजन गर्ने प्रतियोगिताको फिजिकतर्फ १ सय ६५ सेमिमुनि र १ सय ६५ सेमि माथि प्रतिस्पर्धा हुनेछ । यसका विजेताले १५ हजार पुरस्कार पाउनेछन् । प्रतियोगिताका स्वर्ण विजेताले वैशाख २० र २१ मा हुने मिस्टर हिमालय शारीरिक सुगठनमा प्रतिस्पर्धा गर्नेछन् ।"

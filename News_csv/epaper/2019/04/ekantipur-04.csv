शीर्षक,विवरण
प्रेस पासमा अंकुश,"महासंघका अर्का पूर्वअध्यक्ष धर्मेन्द्र झाले पनि व्यवस्थित गर्ने नाममा पत्रकारहरूले रिपोर्टिङ नै गर्न नपाउने अवस्था सिर्जना हुनु सरासर गलत भएको बताए । हामी राज्यको कानुन मान्छौं, पासलाई व्यवस्थित गर्न सहयोग पनि गर्छौं । तर विभिन्न बाधा तेर्स्याएर प्रेस पास नै रोक्नुचाहिँ प्रेस स्वतन्त्रताविरोधी कदम हो, झाले भने । न्यूनतम पारिश्रमिक दिनका लागि सञ्चार प्रतिष्ठानलाई बाध्य पार्ने अरू नै तरिका हुन सक्ने उनले बताए । सञ्चारमाध्यमले पाउनुपर्ने सेवासुविधामा बरु सरकारले विचार गर्न सक्छ तर पत्रकारहरूलाई कार्ड रोक्न मिल्दैन, झाले भने ।"
"बोल्ने धेरै, राहत थोरै","हुरी प्रभावित ठाउँका विद्यालय चार दिनयता बन्द छन् । हुरीअघिदेखि जारी वार्षिक परीक्षा रोकिएको छ । राहत सामग्री स्टोर गर्ने र हुरीले घरबारविहीन भएकाको ओत लाग्ने उपयुक्त ठाउँ विद्यालय नै भएको छ । हुरीले प्रभावित झन्डै दुई हजार परिवारका सयौं बालबालिकाको घर भत्किएकाले कापी, किताब, कलम, खेलकुदलगायत सामग्री हराएका छन् । सुत्केरीको समस्या कान्तिपुरमा छापिएपछि नेपाल प्रहरी श्रीमती संघकी अध्यक्ष प्रमिला खनालले हुरीको चपेटामा परेकी यहाँकी दुई सुत्केरीलाई राहत सहयोग गरेकी छन् । फेटा गाउँपालिका ६, पुरैनियाकी १६ दिनकी सुत्केरी रेक्मा खातुन र अर्की ६ दिनकी सुत्केरी अमेरु नेशालाई कपडा, शिशुलाई खुवाइने दूधलगायत सामग्री दिएर राहत सहयोग गरेकी हुन्् ।"
जन्मसिद्धका सन्तानलाई 'वंशज',"नयाँ संविधानले बाटो खुलाए पनि त्यसअनुसारको व्यवस्था नागरिकता ऐनमा नभएको भन्दै प्रमुख जिल्ला अधिकारीहरूले नागरिकता दिएका छैनन् । संविधानअनुसार जन्मका आधारमा नागरिकता पाएकाका सन्तानले वंशजको नागरिकता पाउने व्यवस्थासहितको नागरिकता संशोधन विधेयक गृहले गत साउन महिनामै संसद्मा पेस गरे पनि संसदीय समितिमा छलफलकै क्रममा छ । प्रदेश २ का आन्तरिक मामिला तथा कानुनमन्त्री ज्ञानेन्द्र यादवले नेपाली बुबाआमाका सन्तान अनागरिक भइरहने ठूलो पीडाबाट गुज्रिरहेको बताए । समस्या समाधानतर्फ गृह मन्त्रालयबाट चालिएको कदम सकारात्मक छ । त्यसको सहज कार्यान्वयनको अपेक्षा छ, उनले भने ।"
स्वतः चुनिने व्यवस्था नहटाए विशेष महाधिवेशन,"गलत कामविरुद्ध मेचीमहाकाली अभियानकांग्रेसका जिल्ला सभापतिहरूले सरकारका गलत कामकारबाहीविरुद्ध मेचीमहाकाली जागरण अभियान सुरु गर्ने भएका छन् । सभापतिहरूको बुधबार राजधानीमा भएको भेलाले अभियानबारे निर्णय गरेको र यो चाँडै सुरु हुने नुवाकोट जिल्ला सभापति जगदीशनरसिंह केसीले बताए । सरकार प्रतिपक्षलाई निषेध गरेर अधिनायकवादी शैलीमा अघि बढेको छ, उनले भने, त्यसविरुद्ध देशव्यापी जागरण अभियान सुरु गर्ने निर्णय गरेका छौं । जिल्ला सभापतिहरूले हावाहुरीले तराईका बारा र पर्सालगायतका जिल्लामा पुर्याएको धनजनको क्षतिप्रति दुःख प्रकट गर्दै राहत अभियान लिएर जाने निर्णय गरेको छ ।"
पार्टी कमजोर बनाउन भेला,"हेटौंडा (कास) नेपाली कांग्रेस मकवानपुरका सभापति इन्द्रबहादुर बानियाँले काठमाडौंमा पार्टी जिल्ला सभापतिहरूको अनौपचारिक छलफल चलाएर पार्टी र लोकतन्त्रलाई कमजोर बनाउन खोजेको आरोप लगाएका छन् । सभापति बानियाँले बुधबार हेटौंडामा पत्रकार सम्मेलन गर्दै हावाहुरी प्रभावितको राहतबारे बेवास्ता गरेर जिल्ला सभापतिहरूले गुट र उपगुटको चलखेलमा काठमाडौंमा भेला डाकेको टिप्पणी गरे । मुलुक विपत्तिमा परेका बेला राहतबारे सोच्ने कि गुटगत भेला गर्ने ? उनले भने, केही सभापतिहरूको यस्तो गतिविधिले पार्टी र देशलाई कमजोर बनाउने तत्त्वलाई मद्दत पुग्छ, उनले भने । प्रदेश ३ का कांग्रेस संसदीय दलका नेतासमेत रहेका बानियाँले पार्टीको विधानविपरीत अनौपचारिक छलफल भइरहेको बताए । विधानमा अल्पमत र बहुमतको कुरा गर्ने, नियमावली, अनुशासन कमिटी सर्वसम्मत गर्ने, अहिले जिल्ला पार्टी सभापतिलाई मेरो र तेरो भनेर जुधाउने ? बानियाँले भने ।"
मिडियामा हस्तक्षेप किन ?,"दाङ (कास) नेपाली कांग्रेसका सभापति शेरबहादुर देउवाले सरकारले मिडियामाथि हस्तक्षेप गरिरहेको बताएका छन् । प्रेस युनियनले बुधबार लमहीमा गरेको पत्रकार भेटघाटमा उनले सरकार निरंकुश हुँदै गएको टिप्पणी गरे । कसैले लुटको गीत गाउँदा पनि सरकार रोक लगाउँछ । गल्ती नभए किन डराउनु ? सबैलाई प्रतिबन्ध लगाएर हुन्छ ? उनले भने । सभापति देउवाले सरकारले देशमा बढेको हिंसा, बलात्कार र अराजकता नियन्त्रण लगायतका काम सरकारले प्रभावकारी रूपमा गर्न नसकेको आरोप लगाए । सीके राउतसँगको सहमति र नेक्रवित्रम चन्द समूहको गतिविधि प्रतिबन्ध लगाउने विषयमा सरकारले आफूसँग सल्लाह नगरेको उनले बताए । प्रतिपक्षी दलसँग सल्लाह नगरी सरकारले एकलौटी निर्णय गरिरहेको छ, उनले भने । चन्द समूहसँग वार्ता गरेरै समस्या समाधान गर्नुपर्ने उनले बताए । कांग्रेसले प्रतिपक्षीको भूमिका निर्वाह गर्न नसकेको भन्ने प्रश्नमा देउवाले सरकारका गलत क्रियाकलापको शालीन तरिकाले विरोध गरिरहेको बताए । हामीले सडक अवरुद्ध गरेका छैनौं, रेलिङ भाँचेका छैनौं, कतै आगो लगाएका छैनौं, उनले भने, सभ्य तरिकाले सरकारलाई सचेत पार्ने काम गरिरहेका छौं । हामीले भन्ने हो भनेकै छौं, काम गर्ने त सरकारले हो । भर्खरै काठमाडौंमा लगानी सम्मेलन सम्पन्न भए पनि देशमा लगानीको वातावरण नभएको उनले बताए । उनले उचित वातावरण नभई लगानी भिक्रिन नसक्ने धारणा व्यत्त गरे । लगानी गर्नेले पनि कहाँ कस्तो वातावरण छ, नाफा घाटा के छ सबै हेर्छ, उनले भने ।"
सांसदलाई एक करोडको योजना,"प्रदेश नीति तथा योजना आयोगका उपाध्यक्ष खिमलाल देवकोटाले अर्बका योजना बाँड्न लागिएको पुष्टि गरे । त्यसलाई व्यवस्थित गर्न खोजेका छौं, उनले भने, बजेटको स्रोतको सुनिश्चितता हुने गरी कार्यविधि बनाउँछौं । उनले मन्त्रिपरिषद्बाट कार्यविधि स्वीकृत भएपछि ती योजना कार्यान्वयन हुने तर्क गरे ।"
विमान पुगेपछि चहलपहल,"वायुसेवा कम्पनीहरूले रामेछाप विमानस्थलबाट ३ महिनासम्म लुक्ला केन्द्रित उडानको तालिका सार्वजनिक गरेपछि विमानस्थल आसपास यात्रुहरूलाई सेवा दिनका लागि अस्थायी प्रकृतिका होटल रेस्टुराँहरू खुलेका छन् । चिया, चिसो पेयपदार्थ, खाजानास्ता र खानाको प्रबन्धसहितका ती होटल रेस्टुराँले पर्यटकलाई सेवा दिइरहेका छन् । रामेछापबाट लुक्लातर्फ केही व्यावसायिक सामग्रीहरूको कार्गोसमेत जान थालेकोले जिल्लाका व्यवसायीहरू उत्साहित भएको रामेछाप उद्योग वाणिज्य संघका कोषाध्यक्ष पवन कठायतले बताए । यसैबीच लुक्लाका लागि व्यावसायिक उडान गर्न रामेछाप केन्द्रित वायु सेवा कम्पनीलाई रामेछापबाट काठमाडौंका लागि सातामा एउटा उडान राख्न प्रमुख जिल्ला अधिकारी कृष्णप्रसाद शर्माले आग्रह गरेका छन् । उनका अनुसार केही दिनअघि कार्यालय प्रमुखहरूको बैठकबाट रामेछाप विमानस्थलबाट काठमाडौंका लागि उडान राख्न माग गर्ने निर्णय भएको थियो । निर्णयबमोजिम पर्यटन, संस्कृति तथा नागरिक उडड्यन मन्त्रालय र नागरिक उडड्यन प्राधिकरणमा उडानका लागि पत्राचार भइसकेको शर्माले बताए । रामेछाप विमानस्थल प्रयोग गरेर दैनिक ५० भन्दा बढी उडान र अवतरण गरे पनि काठमाडौंका लागि यात्रु सेवा नदिएकोमा स्थानीय वायु कम्पनीसँग रुष्ट छन् ।"
झारा टार्ने गोष्ठी,"कार्यत्रममा महानगरले आर्थिक वर्ष २०७६७७ का लागि अनुमानित बजेट सिलिङ समयै वडामा पठाउन सकेन । यसले जनताको घरदैलोमा पुगेर प्रभावकारी ढंगबाट योजना संकलन गर्न नसकिने गुनासो छ । सांसद पम्फा भुसालले कार्यक्रममा चालू आर्थिक वर्षको कार्य प्रगतिबारेमा जानकारी नगराएको बताइन् । ४ अर्ब बजेट पारित गरेको कामको प्रगति हेर्न चाहन्छौं, उनले भनिन्, यो कठिनाइ पत्ता लगाई समाधानका उपाय अपनाएर अगाडि बढ्नुपर्ने बेला हो । गत वर्ष बजेट बनाउन ढिला भएको भन्दै उनले यस वर्ष यस्तो नहुनेमा विश्वास व्यक्त गरिन् । महानगरमा गाभिएका हरिसिद्धि, सुनाकोठी, बुङमती र खोकनाको पनि अरू वडामा जस्तै ढल, सडक, खानेपानी समस्या समाधान गर्न बजेटको व्यवस्था गर्न जरुरी छ, उनले भनिन्, विद्यालयमा पर्याप्त शिक्षक छैनन् । यससम्बन्धी पनि महानगरले ध्यान दिनु जरुरी छ । गत वर्ष महानगरका जनप्रतिनिधि र कर्मचारी बजेट बनाउन छोडेर विदेश भ्रमणमा निस्केका थिए ।"
सिसडोलवासीसँग वार्ता मिलेन,सिसडोलमा दुर्घटना भएको यो पहिलो घटना होइन । पटकपटक दुर्घटना भई मानिसको मृत्यु भइसकेको छ । ल्यान्डफिड जाँदै गरेको गाडीको ठक्करबाट स्थानीय ४५ वर्षीय पदमबहादुर बलामीको घटनास्थानमै मृत्यु भएको थियो । यसअघि ल्यान्डफिल्ड साइट सिसडोल ओभरलोडले पर्खाल भत्किएपछि समस्या आएको थियो । महानगरपालिकाले सिसडोलमा २०६२ देखि फोहोर फाल्दै आएको छ । तीन वर्षका लागि भनिएको साइट १३ वर्ष चलाइसकेको छ ।
न्यायालयमै अन्याय,"केही वर्षपहिले पुनरावेदनका न्यायाधीशमा पनि दरखास्त नै मागिएको थियो । त्यसलाई फेरि सुचारु गरिनुपर्छ । दरखास्त हाल्न नचाहने, अदालतलाई आवश्यक भएका व्यक्तिलाई भित्र्याउन केही पद राखिनुपर्छ । नेतृत्वले राम्रा व्यक्तिलाई अनुरोधै गरेर न्यायालयमा भित्र्याउनुपर्छ । मुलुकलाई दलीय होइन, लोकतान्त्रिक राज्य बनाउन प्रमुख दलका नेतृत्वले यस्तो इच्छाशक्ति देखाउनै पर्छ । न्यायालय सुधार्ने प्रण गर्नै पर्छ ।"
रमितेहरूदेखि सावधान,"पीडितहरू छट्पटाइरहँदा कतिपयका लागि विपत्ति स्वार्थसिद्ध गर्ने उपयुक्त अवसर बनेको छ । प्रभावित क्षेत्रमा रमितेहरूको रमिता लागिरहेको छ । कोही भिडियो बनाउने, कोही सेल्फी खिच्ने, कोही पीडितलाई राहतभन्दा पनि आफ्नै प्रचारप्रसारमा व्यस्त छन् । नेताहरूको लस्कर, राहतको नाममा संघसंस्थाको लर्को बारामा अहिले देखिने प्रमुख दृश्य हुन् । प्रशासनले विकृतिलाई रोकी वास्तविक र सबै पीडितले राहत र क्षतिपूर्ति पाउनेगरी काम गरोस् । राजेन्द्र आचार्य, निजगढ९, बाराबारा र पर्सामा जिल्लामा आएको विनाशकारी चक्रवात र असिना पानीले जनधनको धेरै क्षति भयो । सबैतिरबाट यथाशक्य आर्थिक सहयोग जुट्ने क्रम जारी छ । अन्य प्रदेश सरकार र केन्द्रीय सरकारले पनि आवश्यक तदारुकता देखाइरहेकै छन् । विनाशकारी अवस्थाको पूर्वानुमान संयन्त्रको व्यवस्था गर्न नसक्नु र विनाशको भयावह अवस्थापछि पनि तत्काल आवश्यक प्राथमिक बन्दोबस्त गर्न नसक्नु सरकारी कमजोरी हो । यो कमजोरीपन हरेकजसो घटनापछि उठ्छ । त्यसै हराएर जान्छ । पर्याप्त तालिम र आवश्यक प्राविधिक तयारीको साथमा सुरक्षा संयन्क्रलाई २४ घन्टा त्रियाशील राख्नु जरुरी छ । सबैतिरबाट जुटेको घोषित सहयोगलाई एकद्वार प्रणालीबाट तुरुन्तै पीडित समक्ष पुर्याउन जरुरी छ । उद्धार कोषमा रकम जम्मा हुने अनि पीडितले थप पीडा पाइरहने अवस्थाबाट मुक्त हुनुपर्छ । विनाशकारी घटनापछि हुने उच्चस्तरीय भ्रमण भने सर्वथा अनावश्यक हुन्छन् । यस्ता भ्रमणले राज्यको व्ययभार अनावश्यक बढाएको त हुन्छ नै, प्रायः नकारात्मक जनभावना पनि उब्जाएको पाइन्छ । उद्धार कार्यमा संलग्न सुरक्षाकर्मी भ्रमणको व्यवस्थापनमा जुट्नुपर्दा समस्या उत्पन्न हुने गरेका छन् । प्रधानमन्त्री, मन्त्री तथा उच्चपदस्थ कर्मचारीहरूबाट हुने हेलिकप्टरबाट अवलोकनको कुनै अर्थ छैन । बरु त्यस बापतको खर्च सिधा पीडितलाई पुर्याउने प्रयत्न गर्नुपर्छ । शिवप्रसाद घिमिरे, गौशाला, काठमाडौंचक्रवातले २७ जनाको मृत्यु भयो । झन्डै ६०० भन्दा बढी सर्वसाधारण घाइते भए । ठूला रुख र बिजुलीका पोलहरू ढल्दा र कच्ची छाप्राहरू भत्किँदा धेरै धनजनको क्षति हुनपुग्यो । हजारौं मानिस विस्थापित भएका छन् । मौसम पूर्वअनुमान शाखालाई सरकारले उपकरणधरि उपलब्ध गराउनसकेको छैन । यो त चैतको घटना हो । अझै तराई लगायत पहाडी भेगमा केही समयपछि बाढीपहिरो र डुबानले फेरि सङ्कट ननिम्त्याउला भन्न सकिन्न । मौसम अनुमान एवं सूचना दिने प्रविधिजन्य मेसिन वा उपकरण खरिद गर्न नसक्ने सरकारले कसरी विपद् सामना गर्ने ? चक्रवातका कारण भएको दुःखद घटनामा घाइते र मृतक परिवारको उद्धार राहत वितरण एवं औषधीउपचारमा राज्यले विशेष ध्यान दिनुपर्ने हो । मन्त्री, सांसद र जनप्रतिनिधिहरूले तदारुकतासाथ दायित्व निर्वाह गर्नुपर्ने हो । तर कतिपय सामाजिक सञ्जालमा सस्तो लोकप्रियताका लागिमात्र राहत र उद्धारको नाममा फोटो खिच्ने र सामाजिक सञ्जालमा पोष्ट गरी प्रचार गर्नेमात्र काम भएको छ । बारा, पर्साको भवितव्यपछिको दृश्य हेर्दा बलियो र मजबुत सरकार नभएको पुष्टि हुन्छ । यस प्रकारका विपद्लाई सही ढङ्गले समाधान गर्ने नीति, योजना र प्रभावकारी कार्यान्वयन गर्ने तत्परता कहिले देखाउलान् ? दुर्गा बराइली, निलकण्ठ९, धादिङ"
भ्रमको भुमरी,"अहिलेको सरकार बुलेटबाट नभई व्यालेटबाट आएको हुनाले उत्तर कोरियाजस्तो पक्कै हुँदैन । न श्री ३ हुनसक्छ, न श्री ५ । श्री ६ को त कुरै छाडौं । शर्माजी, तपाई के कुरामा प्रस्ट हुनुहोस् भने जनता कुनै पार्टी विशेषका कार्यकर्ता होइनन् । राम्रो र नराम्रो छुट्याएर मत दिन जान्ने भइसकेका छन् । विश्व कहाँ पुगिसक्यो ? तपाईहामी बल्लबल्ल हुनलागेको राजनीतिक स्थायित्व, विकास र समृद्धिको मार्गमा शब्दकोश पल्टाएर प्रत्येक शब्दका अर्थ खोज्न थाल्छौं, अनि अमर्यादित भई संसद भवनमा ढुंगा हान्ने प्रवृत्तिलाई भुल्नसकेका छैनौं । न आफू राम्रो काम गर्छौं, न अरुलाई गर्न दिन्छौं । जुन पार्टी या व्यक्ति सत्तामा होस्, हाम्रो चाहना भनेको विकास र समृद्धि हो । सरकार सुखी नेपाली र समृद्ध नेपालको नारालाई कागजमा मात्र सीमित पारी अधिनायकवादतर्फ उन्मुख हुन खोज्यो र विकासको काममा सिन्को भाँचेन भने ढुक्क भएर बस्नुहोस्, अर्कोपटक तपाईंको पालो । तर धैर्यको बाँधलाई ती शब्दकोशका जालोले फुटाउने कोसिस गर्दै जनतालाई भ्रमको भुमरीमा नअलमल्याउनुहोस् । खिमराज गिरी, लमजुङ"
वर्ग जन्माउने शिक्षा,"नयाँ शैक्षिक सत्रमा हामी प्रवेश गरिरहेका छौं । हाम्रो शिक्षा प्रणाली र त्यसले सिर्जना गरेका बेथिति विश्वमा नै लाजमर्दो छ । दुई खाले शिक्षाले समाजलाई हुनेखाने र हुँदाखाने वर्गमा विभाजन गरेको छ । शिक्षा उत्पादनमुखी नभएर सैद्धान्तिक र कोरामात्रै छ । कुल गार्हस्थ्य उत्पादनको धेरै प्रतिशत रकम शिक्षामा लगानी भएको छ । लगानी अनुसारको प्रतिफल छैन । शिक्षकको वृत्ति विकासमा ठूलो लगानी हुँदै आएको छ । समय सापेक्ष शिक्षा विकास गर्न प्रविधि पनि भित्र्याइएको छ । अहिले शैक्षिक सत्रको सुरुवातसँगै विद्यार्थी तानातान गर्ने होडबाजी चलिरहेको छ । सरकारी लगानीका विद्यालयमा विद्यार्थी टिकाउनै मुस्किल छ । निजी स्कुलमा विद्यार्थीको किनबेच हुने गरेको तथ्य बेलाबेला समाचार बन्ने गर्छन् । विभिन्न बहानामा हुने शुल्क असुलीले सानो कक्षादेखि उच्च शिक्षासम्म ठगी धन्दामा रूपान्तर भैरहेको छ । हाम्रो संविधानले आधारभूत तहसम्मको शिक्षा अनिवार्य र माध्यमिक तहसम्मको शिक्षा निःशुल्क पाउने हक हुनेछ भनेको छ । तर खोइ ? भोला दुलाल, टोखा नपा१, काठमाडौं"
पीडितको चीत्कार सुन,"के भएर यस्तो उल्का हुरीबतास आयो ?छिनको छिनमा सिंगो बस्ती उजाडै पो भयोनेताहरूको ठूलो लर्को घटनास्थल पुग्योआकाश घुम्यो हेलिकप्टर तल धुलो उड्योहल्लाखल्ला निकै भयो काम भएनगर्नैपर्ने के हो, त्यसमा ध्यानै गएननेताहरूले भोटको खेतीमात्रै नगरपीडितका चित्कार सुन्न ढिला नगर । कृष्ण कुम्पुरे, धादिङ"
न्यायाधीश नियुक्तिमा भागबन्डा !,"न्यायपालिका, व्यवस्थापिका, कार्यपालिका एकअर्काका परिपूरक हुन् । यसलाई स्वतन्त्र नै छाड्नुपर्छ । यसको दायराभन्दा माथि गएर कसैले हस्तक्षेप गर्न मिल्दैन । सबैका आ आफ्ना कार्यक्षेत्र छन् । त्यही अनुसार चल्नुपर्छ । न्यायालय स्वतन्त्र हुनुपर्छ । अनि मात्र न्याय निष्पक्ष हुन्छ । न्यायालयमा राजनीतिक भागबन्डा भएपछि त्यसले दिने न्याय पनि स्वतन्त्र हुन सक्दैन । न्यायाधीश नियुक्तिका लागि गरिएको सिफारिसमा वरिष्ठ अधिवक्ताहरूले नै विरोध गरेका छन् । सम्मानित पद विवादित बन्नु राम्रो होइन । विधि, प्रक्रिया, नीतिनियम अनुसार न्यायाधीश सिफारिस गर्ने परिपाटी आवश्यक छ । राम्राले भन्दा पनि हाम्राले अवसर पाएका छन्, न्यायाधीशमा । भन्ने बेलामा न्यायालय भन्ने नियुक्तिचाहिँ राजनीतिक भागबन्डाको आधारमा गर्ने ? कसरी न्यायालय भयो ? प्रजातन्त्रलाई बलियो बनाउन न्यायालय स्वतन्त्र छाड्नुपर्छ । कमजोर न्यायाधीश भयो भने प्रधान न्यायाधीश कस्तो आउलान् ? सोचौं त । न्यायाधीश नै सक्षम छैनन् भने तिनले दिने न्याय कसरी ठिक होला ? जेमा पनि जहिले पनि सधैं राजनीति गर्नु हुँदैन । न्यायालयको गरिमा बचाउन राजनीतिक स्वार्थभन्दा माथि उठेर सोच्नुपर्छ । पुरुषोत्तम घिमिरे, जोरपाटी, काठमाडौं"
जनमत संग्रह चाहिँदैन,"के गणतन्त्र, धर्मनिरपेक्षता, समावेशीकरण, संघीयतामा विश्वास गर्ने दलहरूले प्रचण्ड बहुमत ल्याएका होइनन् ? हिन्दु राष्ट्र घोषणा गर्ने दलले त पहिले पाएको मत पनि थाम्न नसकेको उदाहरण छँदै छ । झापाको एउटा सिट कमल थापाको राप्रपाले नेकपाको समर्थनमा जितेको हो । त्यसमा नेकपा पनि सैद्धान्तिक हिसाबले चुकेको हो । आफ्नो दल र संविधानको सैद्धान्तिक पक्षलाई बेवास्ता गरी सानो स्वार्थका लागि समर्थन गर्दा आखिर सबै एकै ड्याङका मुला त रहेछन् भन्ने जनमानसमा परिहाल्छ । लोकतन्त्र संस्कार र नियममा चल्ने व्यवस्था हो । यसलाई हाँक्ने प्रमुख दलहरूको चरित्र पनि लोकतान्त्रिक नै हुनुपर्छ ।"
विद्यालयमै टिकाउन पाए !,"समस्या विकराल छ । विद्यालयमा भर्ना सँगसँगै विद्यार्थी टिकाउ अभियान पनि चलाउनुपर्ने देखिन्छ । दिवा खाजा, तेल वितरण, छाक्रावृत्तिको कार्यत्रमले मात्र यसले निकास पाउँदैन । यसका लागि समस्याको जरासम्मै पुग्नु आवश्यक छ । गाउँगाउँमा खेतीपातीलाई आधुनिक प्रविधियुक्त बनाउनसके केटाकेटी नियमित विद्यालय जान पाउँछन् । यौन शिक्षा दिएर बालविवाहलाई हतोत्साहित गर्नुपर्छ । मातृभाषामा शिक्षा, अभिभावक सचेतना कार्यक्रम चलाएर पनि यो समस्याबाट उन्मुक्ति पाउन सकिन्छ ।"
बाराविपद्का आयाम,"विपद् व्यवस्थापनको सवालमा पहाड र मधेसको कित्ताकाट हुनु हुँदैन । मुलुकको जुनसुकै भूगोलमा भएपनि प्रादेशिक सरकारहरूले भविष्यमा विपद्को असर कसरी कम गर्ने, तिनको सामना कसरी गर्ने, आफ्नो प्रदेशका बासिन्दामा त्यसको तयारी र क्षमता बढाउन के काम गर्नुपर्छ भन्नेजस्ता प्रश्नको जवाफ नखोजी संघीय सरकारको मुखताक्नु हुन्न । विडम्बना, अहिले पनि विपद् व्यवस्थापन सम्बन्धी संस्थाहरू संघीय सरकारकै मातहतमा छन् । आउँदा दिनमा हुनसक्ने आगलागी, बाढी, खडेरी, डुबान, कटान, चट्याङजस्ता विपद्का निम्ति उद्धार र राहतका रणनीति र आधारभूत व्यवस्थापन तयार राख्नुपर्छ । संघप्रदेशसम्बन्धमा आधारभूत असामञ्जस्य रहुन्जेल विपद् व्यवस्थापन चुस्तदुरुस्त बन्न सक्दैन ।"
गौंडो बिराएको नवोन्मेष,"अर्को भन्नैपर्ने कुरा, भिन्नाभिन्नै देशको संस्कृति भिन्नाभिन्नै रहने र कुनै अमुक राज्यले खाद्यको परिभाषामै सांस्कृतिक रूपमा स्वीकार्य पदार्थमात्र समेट्नु अदूरदर्शिता मात्र हैन, वैचारिक दिवालियापन समेतको झझल्को गराउँछ । ऐन जस्तो अति संवेदनशील दस्तावेजमा खानाको अर्थको समेत अनर्थ लाग्ने गरी आउनु शुभलक्षण होइन । यसले मुलुकभित्रका ऐन बनाउने समिति र अन्य जिम्मेवार निकाय सल्लाह दिने विषयविज्ञहरूको हेलचेक्र्याइँका कारण कसरी चिप्लिरहेछन् भन्ने प्रस्ट पारेको छ ।लेखक खाद्य वैज्ञानिक हुन् ।"
"कतै फालाफाल, कतै पुगेन","अति प्रभावित बाराको फेटा, पुरैनिया, भलुही भरबलियालगायत गाउँमा हुरीले स्थानीयको १ सय ५० बढी चापाकल उखेलेकाले खानेपानीदेखि दैनिक उपभोगका लागि चाहिने पानीको समेत अभाव भएको छ । दाताले खाद्यान्न, त्रिपाल र लत्ताकपडा मात्र नभई पीडितको चापाकल मर्मत गर्ने, उनीहरूलाई साबुन, टुथपेस्ट आदिसमेत उपलब्ध गराउन सके ठूलो राहत हुन्थ्यो, राहत वितरणमा जुटेका जनकपुरका सरोज रायले भने, यसका लागि ठूलो बजेट चाहिँदैन, मन भए पुग्छ । वितरण प्रक्रिया हचुवा र अव्यवस्थित ढंगबाट भइरहेकाले केही पीडितले राहत नपाएको र केही गाउँका पीडितले आवश्यकताभन्दा बढी पाएको उनले बताए । उनका अनुसार कलैयापूर्वका गाउँमा करिब ४ सय ५० पीडित परिवार अझै राहतबाट वञ्चित रहेको र खुला आकाशमुनि रात बिताइरहेका छन् । बाराको कलैयाभन्दा वर तथा कलैयावीरगन्ज सडकभन्दा दक्षिणतर्फ रहेका भलुही, फेटा, पुरैनियामा राहत ओइरिएको छ, उनले भने, कलैयादेखि पूर्व तेलगाई, बेनौली पचरौता, हर्दिया प्रशुरामपुर आदि गाउँमा बुधबारसम्म पर्याप्त राहत पुगेको छैन । स्वास्थ्योपचारका लागि समेत कुनै टोली नपुगेको उनले जानकारी दिए ।"
हुरी पीडितलाई मनोवैज्ञानिक परामर्श,"उनले सरकारले तुरुन्त मन मस्तिष्कमा परेको नकारात्मक प्रभाव हटाउन काउन्सिलिङलगायत उपचार सुरु गर्नुपर्ने बताए । घर भत्केर खुला आकाशमुनि घाम, पानी सहँदै, लामखुट्टे र सर्पको त्रास लिएर सुत्न बाध्य भएकाका लागि सरकारले हाल अस्थायीसँगै स्थायी बसोबासको समेत व्यवस्था मिलाउनुपर्ने आवश्यकता रहेको केसीले बताए । दिनहुँ कमाएर आफू र परिवारलाई खुवाउनेलाई हामीले ३ महिना आराम गर्न भनेका छौं, डा झाले भने, कतिको घर भत्किएकाले अझै अस्पतालबाट डिस्चार्ज गरेका छैनौं, अन्नपात नष्ट भएको छ, उनीहरूले के खाने ? हुरी प्रभावित क्षेत्रमा खटिएका स्थानीय स्वास्थ्यकर्मीमा समेत हाल उत्तेजना, झोंक, रिस, चिढिने आदि समस्या देखिन थालेको डा झाले बताए ।"
बालबालिका बढी जोखिममा,सहसचिव घिमिरेले भनेजस्तै बारामा भएको पछिल्लो विपत्तिमा मृत्यु हुनेमध्ये ११ महिला थिए । विपद् व्यवस्थापन महाशाखाबाट प्राप्त २०७३ यताका तीनवर्षे तथ्यांकलाई केलाउँदा सबैभन्दा धेरै पहिरोमा परी बालबालिकाको मृत्यु भएको देखिन्छ । तीन वर्षमा पहिरोमा परी १ सय १४ बालबालिकाको मृत्यु भएको देखिन्छ भने चट्याङका कारण ६५ बालबालिकाको ज्यान गएको छ । त्यस्तै आगलागीमा परी ५७ बालबालिकाले ज्यान गुमाएका छन् । जबकि तीन वर्षमा हावाहुरीका कारण ४ बालबालिकाले मात्रै ज्यान गुमाएको देखिन्छ ।
थप २ को मृत्यु,"बारा (कास) भीषण हुरीको चपेटामा परी घाइते भएका थप दुई जनाको मृत्यु भएको छ । बाराको फेटा गाउँपालिका६, पुरैनियाका छोरा फैयाजको मंगलबार वीरगन्जस्थित मेडिकल कलेजमा र सुवर्ण गाउँपालिका४, हर्दियाकी प्रभादेवी यादवको बुधबार मृत्यु भएको हो । हर्दिया प्राथमिक स्वास्थ्य केन्द्रमा उपचारपछि घर फर्केको भोलिपल्ट (बुधबार) यादवको मृत्यु भएको गाउँपालिकाका अध्यक्ष महेन्द्र यादवले बताए । योसँगै दुवै जिल्लामा गरी मृत्यु हुनेको संख्या २९ पुगेको छ । बारामा २८ र पर्सामा १ जनाको मृत्यु भएको जिल्ला प्रशासन कार्यालयले जनाएको छ । यसैबीच राष्ट्रिय जनता पार्टीले हुरीमा ज्यान गुमाएका परिवारलाई जनही ११ हजार उपलब्ध गराएको छ । भौतिक योजना विकासमन्त्री जितेन्द्र सोनलले उक्त रकम बुधबार परिवारलाई प्रदान गरेका हुन् ।"
मिस नेपालको ट्रेनिङ सेसन,"उनीहरूको लागि ओरिन्टेसन सेसन सञ्चालन गरी एकहप्ते बेसिक ग्रुमिङ सेसन पनि सञ्चालन गरिसकेको आयोजकले जनाएको छ । सेसन सञ्चालन गर्न प्रमुख कोरयोग्राफर रचना गुरुङ शर्मालाई मिस नेपाल २०१३ इशानी श्रेष्ठले सहयोग गरेकी थिइन् । फोटोग्राफर राजभाइ सुवालले क्यामेरा पोज, श्रद्धा मास्केले हेयर एन्ड मेकअप र राजेश घिमिरेले हेयरडुको बारेमा प्रशिक्षण दिएका थिए ।"
प्रिन्ट मेकिङको जादू,"कलाकार सुषमा शाक्यले पुरातात्त्विक महत्त्वका सम्पदालाई प्रस्तुत गरेकी छन् । विनाशकारी भूकम्पका कारण भग्नावशेष भएका सम्पदा र चाहना हुँदाहुँदै पनि पहिलेकै कला झल्किने गरी बनाउन नसकिएको तीतो यथार्थलाई आफ्नो चित्रमा देखाएको उनले बताइन् । कलाकार कवि राज लामाले भने धार्मिक मान्यतालाई देखाएका छन् । प्रदर्शनीमा विधाता केसी, विपना महर्जन, वीरेन्द्र प्रताप सिंह, जेनी घले, कृष्णमाया सुवाल, कृष्ण राउत, मञ्जु स्याउला, रुकुमणि श्रेष्ठ, सम्झना राजभण्डारी, संगीता घिमिरे, सन्तोष सिग्देल, सौरगंगा दर्शनधारी, सुजिता महर्जन, टीकादत्त दाहाल, उमेश शाह, सुवास तामाङलगायतले आआफ्नो कौशललाई प्रिन्ट मेकिङमार्फत व्यक्त गरेका छन् । अतिथि कलाकारको रूपमा गोपाल कलाप्रेमी श्रेष्ठ, जीवन राजोपाध्याय, कृष्णदेवी महर्जन, किशोर नकर्मी, लक्ष्मण भुजेल, लोक चित्रकार, प्रदीप बज्राचार्य, प्रमिला बज्राचार्य, प्रितम देउस्कर, पृथ्वी श्रेष्ठ, पाउल कोली, रोशन मिश्र, एससी सुमन र शरद रञ्जितका चित्रकलाहरू पनि ग्यालरीमा हेर्न सकिन्छ । प्रदर्शनी वैशाख ११ गतेसम्म चल्नेछ । प्रशिक्षार्थी"
फिल्मकर्मी फिल्मबाटै प्रभावित हुने हो,"एउटा युवक सानो बच्चीको फोटो बोकेर कसैको खोजीमा निस्किएको कथामा आधारित लभ स्टेसन मा प्रदीप खड्का मुख्य भूमिकामा छन् । लभ स्टेसन नामक एक लाउन्ज बारमा गाउने सानोतिनो गायकको भूमिकामा रहेका उनको जोडीका रूपमा जसिता गुरुङ छिन् । धनी परिवारकी रानीको भूमिकामा रहेकी जसिताले भने फिल्म आमा र छोरीको कहानी पनि भएको सुनाइन् । जीवनमा साँचो माया नपाएकी रानी फिल्ममा मनको राजाको खोजीमा रहेको उल्लेख गर्दै जसिताले भनिन्, साथीहरूसँग रमाइलो गर्ने र बोलिरहने खालकी केटी हो रानी । मनको राजाको खोजीमा छे । त्यसैले त पहिले फिल्मको नाम पनि मनको राजा राखिने कुरा थियो । फिल्मलाई उज्ज्वल घिमिरेले निर्देशन गरेका हुन् भने पटकथा सुवाससिंह बस्न्यातले तयार पारेका हुन् । काफिया फिल्मसो ब्यानरमा निर्मित फिल्मको प्रस्तुतकर्ता गोविन्द शाही रहेका छन् भने काफिया शाही (कृषु) र कविरविक्रम शाही निर्माताको रूपमा छन् । फिल्ममा प्रदीप र जसितासहित रमेश बुढाथोकी, शिरु विष्ट, रवि डंगोल, प्रिया रिजाल, प्रकाश शाह, कालु राना, दिनेश काफ्ले, रश्मी पाण्डेलगायतको अभिनय रहेको छ ।"
गर्बुजाको मोडिएको बाटो,"काठमाडौंमा पनि जीवन धान्ने जागिरको खोजीमा हीलचेयर घिसार्दै हरेक गल्ली चहारे, अपांगतासम्बन्धी संघसंस्था धाए । यस क्रममा उनी कैयौं ठूला भनिने मानिसले होच्याए, अपमान गरे । तैपनि हरेश खाएनन् । अन्ततः सेन्ट जेभियर सोसल सर्भिसको आश्रय पाए । अनि रेडियो धाउँदै गायक बन्ने धोको सपना पूरा गरे । समय क्रममा उनी देशका स्थापित लोकगायक भए । मौलिक सालैजो भाकालाई सबैका सामु परिचय गराए । उनै लोकगायक खड्ग गर्बुजाको जीवन संघर्ष समेटिएको पुस्तक मोडिएको बाटो माथि बुधबार राजधानीमा अन्तरक्रिया गरियो । प्रकाशक घोस्ट राइटिङ नेपालले आयोजना गरेको कार्यक्रममा सहभागीले पुस्तक अपांगता भएका मात्रै नभई सांग व्यक्तिका लागि पनि प्रेरणास्रोत हुने उल्लेख गरे । लेखक गर्बुजाले पुस्तकमा साधारण मान्छेको ठूलो व्यथा रहेको भन्दै त्यसमा अहिलेसम्मको जीवन समेटेको बताए ।"
पौड्यालको कविताकृति,"काठमाडौं (कास) आख्यानमा कलम चलाउँदै आएका स्रष्टा महेश पौड्यालको कविताकृति शून्य प्रहरको साक्षी राजधानीमा सार्वजनिक भएको छ । प्रदर्शनीमार्गस्थित नेपाल पुलिस क्लबको भवनमा जारी पुस्तक मेलामा कविहरू श्यामल, मोमिला, नवराज लम्साल र एलबी क्षेत्रीले कृति लोकार्पण गरे । कवि श्यामलले महेशका कवितामा नेपाली सुगन्धको यथार्थता पाइने बताए । मोमिलाले महेशका कविता ऋचाजस्ता लाग्ने बताइन् । छोटा आकारमा कवितामा पूर्वीय दर्शन र मानवतावादी सोच समेट्न सक्ने पौड्याल कथ्य र शैली दुवैमा अब्बल रहेको उनको दाबी थियो । कार्यक्रममा गायक सुरेश लामाले दुइटा गीत प्रस्तुत गरेका थिए । पौड्यालको कृतित्व र व्यक्तित्वमाथि समालोचक महेश क्षितिजले प्रकाश पारेका थिए । यसअघि पौड्यालको उपन्यास तादी किनारको गीत, कथासंग्रह त्यसपछि फुलेन गोदावरी तथा आधा दर्जन बालसाहित्यका कृति प्रकाशित छन् ।"
बेलायतले थप समय माग्ने,बिनासम्झौता बाहिरिने अवस्था आए पनि ईयूले बेलायतसँग १० बिलियन युरो माग्ने भएको छ । बेलायतले ईयूलाई सन् २०१९ का लागि कुल बजेट योगदान स्वरूप १७४९ बिलियन युरो तिर्नुपर्नेमा बेलायतले अहिलेसम्म ७२ बिलियन युरो मात्र तिरेको छ । बक्यौता रकम ईयूले तत्काल खोजेको समाचारमा उल्लेख छ । सन् २०१६ जुनमा बेलायती जनताले ईयूबाट अलग्गिने पक्षमा बढी मत दिएयता सुरु भएको ब्रेक्जिट प्रक्रिया अझै अन्योलमा छ । प्रधानमन्त्री मेले गत नोभेम्बर २०१८ मा ईयूसँग गरेको सम्झौता बेलायती संसदले तेस्रो पटक अस्वीकृत गरिसकेको छ भने यसले संसद् नै विभाजित हुन पुगेको छ ।
एनआरसीले गोर्खालाई असर गर्दैन,"अघिल्लो निर्वाचनताका गोर्खाल्यान्ड आन्दोलन चर्किरहेको थियो । दार्जिलिङका नेपालीभाषीको समर्थन बटुल्न उनले गोर्खाको सपना मेरो पनि सपना भन्दै गोर्खाल्यान्डप्रति सहानुभूति व्यक्त गरेका थिए । यस पटक भने उनले गोखाल्यान्डको नामै लिन चाहेनन् । उनले दार्जिलिङ र जलपाइगुडीका चिया श्रमिकको हकअधिकारका लागि आफू प्रतिबद्ध रहेको जिकिर गरे । गोर्खा, चिया श्रमिकहरूको पक्षमा काम गर्न खोज्यो भने दिदीले बाटो छेकिहाल्छिन्, उनले बंगालकी मुख्यमन्त्री बनर्जीप्र्रति व्यंग्य गर्दै भने, दिदी पश्चिम बंगालको विकासकी स्पिड ब्रेकर हुन् । दार्जिलिङमा आउँदो १८ अप्रिलमा चुनाव हुँदै छ । दार्जिलिङका उम्मेदवार राजु विष्टको पक्षमा मोदीले मत पनि मागे । राजुलाई आफूले दुई दशकदेखि चिन्दै आएको उनले बताए । राजु मणिपुरी नेपालीभाषी हुन् । उनी दुई दशकदेखि भाजपाको मातृ संगठन आरएसएसमा आबद्ध थिए । पेसाले उनी व्यवसायी हुन् ।"
ब्रुनाईमा नयाँ इस्लामिक कानुन,"संयुक्त राष्ट्रसंघले यो कानुनलाई त्रूर, अमानवीय र अपमानजनक भनेको छ । ह्युमन राइटस् वाचका एसिया उपनिर्देशक फिल रबर्टसनले पनि ब्रुनाईको नयाँ कानुन भयावह र मध्ययुगीन भन्दै २१ औं शताब्दीमा यस्तो खालको बर्बर कानुनको कुनै स्थान नरहेको बताए । यस्तै, अमेरिका, फ्रान्स र अस्ट्रेलियाले पनि यसको विरोध गरेका छन् ।"
रजाक अदालतमा उपस्थित,अदालतमा महान्यायाधिवक्ता टम्मी थोमसले आफ्नो कार्यकालमा रजाकले असीमित शक्तिको प्रयोग गरेको बताए । प्रधानमन्क्री रहँदा रजाक अर्थमन्त्रीसमेत थिए । दुवै शत्तिशाली पदमा रहेर रजाकले देशको राजनीतिक तथा आर्थिक शक्तिमाथि नियन्त्रण गरेको थोमसले बताए । तर रजाकले भने आफूमाथि लागेको अभियोग अस्वीकार गर्दै आएका छन् । अर्थतन्त्रमा सुधार गर्ने नारासहित रजाक सन् २००९ मा मलेसियाका प्रधानमन्त्री भएका थिए ।
अस्ट्रेलियामा कडा नियम,"यसैगरी, अस्ट्रेलियाली प्रधानमन्त्री मरिसनले चाँडै हुन लागेको विकसित मुलकुहरूको संगठन जी२० मा पनि यसबारेमा विस्तृत छलफल गर्ने सञ्चारमाध्यमले उल्लेख गरेका छन् । मरिसनले जी२० का अध्यक्ष तथा जापानी प्रधानमन्त्री सिन्जो अबेलाई सामाजिक सञ्जाललाई जिम्मेवार बनाउने एजेन्डालाई उच्च प्राथमिकतामा राख्न आग्रह गर्दै पत्रसमेत लेखेका जनाइएको छ ।"
सेतो चामलले कर्णालीवासी परनिर्भर,"कर्णाली प्रदेश सरकारले यस वर्षमात्र साबिक कर्णाली अञ्चलका ५ जिल्लामा ५ करोड बढीका सिँचाइ योजना तय गरेको छ । राष्ट्रिय योजना आयोगका सदस्य मीनबहादुर शाही कर्णालीको समृद्धिका लागि कृषि, पर्यटन, जलविद्युत्मा पर्याप्त लगानी गर्ने काम भइरहेको बताउँछन् । केही दिनअघि सुर्खेतको एक कार्यक्रममा कर्णाली प्रदेशका मुख्यमन्त्री महेन्द्रबहादुर शाहीले खाद्यान्न अभाव टार्न गाउँमा कोदो, फापर, आलु लगाउनुपर्ने बताएका थिए । सेतो चामलको भर नपरौं, जहाँ जे फल्छ, त्यही अनाज लगाऔं, उनको भनाइ थियो, विकासे चामलको आदत हटाउनुपर्यो ।"
मकै खच्चडलाई,"घट्ट पिस्न टाढा जानुपर्ने र पहिलेको तुलनामा गाईभैंसी घट्न गई गोरस (दूध, दही, मही) पनि नहुने भएकाले स्थानीयले मकैको रोटी खान छाडेका छन् । कालिकोटबाट मात्र प्रत्येक वर्ष खच्चडका लागि दानाका रूपमा ५ सय क्विन्टल मकै जुम्ला, मुगु जाने गरेको खाद्य संस्थानको अनुमान छ । खाँडाचक्रमात्र होइन, मकै खेती बढी हुने कालिकोटको कोटवाडा, कुमालगाउँ, रुप्सा, माल्कोटे, रकु, मुम्रालगायत ठाउँका कृषकले पनि उत्पादन गरेको मकै सस्तोमा खच्चडलाई खुवाउन बेचेर तराईबाट आयातित चामल खरिद गरेर भात खान्छन् । मुगुसम्म सडक पुगेकाले मुगुका ग्रामीण भेक र हुम्लामा सामान ढुवानी गर्ने खच्चडलाई पोसिलो, आडिलो दानाका रूपमा मकै खुवाउने गरिएको छ । खाद्य आनीबानीमा सुधार गर्न सके चामलको भात खाने प्रवृत्तिमा कमी आउने कर्णाली खाद्य सरोकार समूहका संयोजक मायाराम महतारा बताउँछन् ।"
२८ वर्षमा ७ पटक फुट्यो राप्रपा,"२०५४ मा पार्टी विभाजन भएपछि चन्दको नेतृत्वमा राजेश्वर देवकोटा, पद्मसुन्दर लावतीसहित राप्रपा राष्ट्रवादी गठन भयो । २०५६ मा राप्रपाले ११ सिट जित्यो भने, राष्ट्रवादीले कुनै सिट जितेन । त्यसपछि राप्रपा एकता गर्दा थापा र चन्द एक ठाउँमा उभिए भने देवकोटाले राष्ट्रवादी पार्टीकै नेतृत्व गरे । २०५९ को शाही कुपछि लोकेन्द्रबहादुर चन्द प्रधानमन्त्री भए । प्रधानमन्त्री छँदै पोखरामा राप्रपाको तेस्रो महाधिवेशन भयो । पशुपतिशमशेर राणा अध्यक्षमा निर्वाचित भए । महाधिवेशनपछि तत्कालीन राजा ज्ञानेन्द्र शाहले सूर्यबहादुर थापालाई प्रधानमन्क्रीमा नियुत्त गरे । जसमा लोहनी अर्थ र कमल थापा गृहमन्त्री थिए । २०६१ मा सूर्यबहादुर थापाले राजीनामा दिएपछि राजाको कदमलाई हेर्ने दृष्टिकोणमा राप्रपाभित्र मतभेद देखियो । थापा प्रधानमन्त्री भएकै अवस्थामा राणा राजाको कदमविरुद्ध सडकमै ओर्लिए । थापा प्रधानमन्त्रीबाट हटेपछि उनीलगायतका नेताहरूले बृहत् राजनीतिक सम्मेलन आयोजना समिति गठन गरेर छुट्टै कार्यालय खोले । राप्रपाभित्र विद्रोह भन्दै अर्कै झन्डासमेत बनाए । २०६१ माघ १९ को कदमपछि सूर्यबहादुर थापासँग सैद्धान्तिक अस्पष्टता भन्दै कमल थापा राप्रपामै फर्किए र महामन्त्री भए । पछि कमल थापाले राप्रपा विभाजन गरी आफ्नै नेतृत्वमा राप्रपा नेपाल गठन गरे । २०६३ वैशाख ११ गते प्रतिनिधिसभा पुनःस्थापनापछि जनआन्दोलनका दोषी भन्दै कमल थापालाई ३ महिना थुनियो । शर्मा पार्टी अध्यक्ष भए । संविधानसभामा थापा नेतृत्वको राप्रपा नेपालले ४ सिट प्राप्त गर्यो । निर्वाचनमा भाग नलिएको भए पार्टी अप्रजातान्क्रिक शत्तिका रूपमा दर्ज हुन्थ्यो, राप्रपा प्रचारप्रसार विभाग प्रमुख मोहन श्रेष्ठले भने, निर्वाचनमा सहभागिता पार्टीको राम्रो सुझबुझ थियो । दोस्रो संविधानमा राप्रपा नेपालले २४ र राप्रपाले १२ सिट पाए । त्यसपछि राप्रपा र सूर्यबहादुर थापा नेतृत्वको जनशक्ति पार्टी एकता भई राप्रपा गठन भयो ।"
न्यायाधीशहरू काठमाडौंमा,"काठमाडौं (कास) न्यायाधीशहरूको तेस्रो राष्ट्रिय सम्मेलन बुधबार राजधानीमा सुरु भएको छ । राष्ट्रपति विद्यादेवी भण्डारीले सम्मेलन उद्घाटन गर्दै राज्यका निकायहरूलाई विवादमा पार्ने काम कसैले पनि गर्न नहुने सुझाव दिइन् । प्रधानन्यायाधीश चोलेन्द्रशमशेर जबराले न्यायपालिकाप्रति जनआस्था बढाउन आफू प्रतिबद्ध भएको बताए । उनले संघीयता र मुलुकी संहिता कार्यान्वयनलगायतका विषय चुनौती रहेको उल्लेख गर्दै सम्मेलनले त्यसबारे खाका बनाउने बताए । सर्वोच्च अदालतका वरिष्ठतम न्यायाधीश दीपककुमार कार्कीका अनुसार सम्मेलनमा मुलुकी संहिता, न्यायपालिकाको जनआस्था, न्यायाधीशहरूको आचारसंहिता पञ्चवर्षीय योजनालगायतका विषयमा छलफल हुने बताए । न्यायपालिकाको स्वतन्त्रता, न्यायिक सुशासन हाम्रो प्रतिबद्धता भन्ने नाराका साथ आयोजित सम्मेलनमा देशभरका जिल्ला, उच्च र विशेष अदालतका न्यायाधीश सहभागी छन् । सम्मेलनले शुक्रबार काठमाडौं घोषणापत्र जारी गर्नेछ ।"
१ सय ७० यात्रु ८ घण्टा विमानभित्रै,"यसैबीच पर्यटन मन्त्रालयले घटनाको ५ दिनभित्र छानबिन गर्न सहसचिव बुद्धिसागर लामिछानेको संयोजकत्वमा चार सदस्यीय समिति बनाएको छ । मन्त्रालयका प्रवक्ता घनश्याम उपाध्यायका अनुसार समितिलाई निगमको विमान ढिला उड्नुका कारण, दोषी पत्ता लगाउनुपर्नेलगायत जिम्मेवारी दिइएको छ । समितिमा गृह मन्त्रालयतर्फबाट प्रहरी वरिष्ठ उपरीक्षकसहित निगमका निर्देशक राजेश श्रेष्ठ र प्राधिकरणका प्रबन्धक विक्रम गौतम सदस्यसचिव छन् ।"
आर्थिक वृद्धि ६२ प्रतिशत : एडीबी,"बढ्दो व्यापार तथा चालु खाता घाटासँगै नेपालले बाह्य क्षेत्रको अस्थिरताको बढ्दो जोखिमको सामना गर्नुपरेको एडीबीको ठहर छ । आव २०७५७६ को माघसम्मको तथ्यांकले चालु खाता घाटा १५ बिलियन अमेरिकी डलर पुगेको देखाउँछ जबकि अघिल्लो वर्षको सोही अवधिको चालु खाता घाटा १४ बिलियन अमेरिकी डलर थियो, विज्ञप्तिमा छ, विप्रेषण आम्दानीको राम्रो वृद्धि र पेट्रोलियम पदार्थको मूल्य स्थिर रहे पनिपुँजीगत र उपभोग्य वस्तु तथा सेवाको आयात बढ्नाले अघिल्लो वर्षको कुल गार्हस्थ उत्पादनको ८२ प्रतिशतबाट बढेर २०७५७६ मा चालु खाता घाटा ९३ प्रतिशतले बढ्ने अनुमान गरिएको छ ।"
अधिकांश सूचक दोब्बर वृद्धिको लक्ष्य,"नेपाली कांग्रेस संसदीय दलका उपनेता विजयकुमार गच्छदारले कार्यान्वयनयोग्य योजना बनाउन सुझाव दिए । हाम्रा योजना राम्रा हुँदैनन् । राम्रा योजना कार्यान्वयन हुँदैनन्, उनले भने, अब मुलुकले आर्थिक विकासको अपेक्षा गरेको छ । विकासको कार्यभार सम्हाल्ने गरी योजना बनाउनुपर्छ । योजनाको मस्यौदामाथि छ विषयगत क्षेत्रमा छलफल भएको थियो । उक्त छलफलका सुझाव समेटेर यसै महिना उक्त योजना पास गर्ने तयारी आयोगले गरिरहेको छ ।"
सुधीर बस्नेत पक्राउ,(काठमाडौं)  ओरियन्टल सहकारीका सञ्चालक सुधीर बस्नेत पक्राउ परेका छन् । उनलाई काठमाडौं भीमसेनगोलाबाट पक्राउ गरिएको प्रहरी परिसर काठमाडौंले जनाएको छ । समस्याग्रस्त सहकारीहरूको छानबिन समितिले दिएको प्रतिवेदनका आधारमा उनी पक्राउ परेको प्रहरीले जनाएको छ । बस्नेतमाथि बचतकर्ताको १४ करोडभन्दा धेरै रकम हिनामिना गरेको आरोप छ । परिसरका डीएसपी होविन्द्र बोगटीका अनुसार उनीमाथि संगठित अपराध र ठगी मुद्दा चलाइनेछ । समितिले बस्नेतको सम्पत्ति नियन्त्रण गरी लिलाम फ्रक्रियाबाट बित्री गर्न सुझाव दिएको छ ।
राजविराजमा विमान सेवा बन्द,संसदीय समितिका सभापति श्रीवास्तवले बुद्ध एयरले उडान भर्ने इच्छा देखाए पनि रिफ्युलिङको समस्याका कारण सेवा थप नगरेको बुझिएको बताए ।
महाकाली तटबन्धलाई बजेट माग,"थप बजेटलाई लक्षित गरी आयोजनाले दुइटा टेन्डर प्रक्रिया अघि बढाएको जनाएको छ । खलंगाको घाटबजार क्षेत्रमा लिंक सडक जोड्ने संरचना बनाउन नयाँ ठेक्का खोलिने आयोजना कार्यालयले जनाएको छ । नमस्कारदेखि लास्कु खोलासम्मको नदी किनार क्षेत्रमा लिंक सडक जोड्ने गरी प्याकेज नम्बर १८ को ठेक्का खोलिएको छ । यसका लागि १३ करोड ८९ लाख बजेट आवश्यक पर्ने अनुमान गरिएको आयोजना प्रमुख बरालले बताए । यस्तै आयोजनाले तपोवन धार्मिक क्षेत्र, श्रीबगड र कलौनमा पक्की संरचना निर्माणका लागि प्याकेज नम्बर १९ को ठेक्का खोलेको छ । यो प्याकेजका लागि १७ करोड १७ लाखको लागत अनुमान रहेको आयोजनाले जनाएको छ । महाकाली नदी नियन्त्रण आयोजनाको गुरुयोजना संशोधन गरिएपछि व्यास गाउँपालिकादेखि लेकम गाउँपालिकाको लालीसम्मको क्षेत्रमा ग्याबियन तारजालीको संरचना निर्माणको प्रस्ताव गरिएको छ । प्याकेज नम्बर २० को डिजाइन भइरहेको आयोजना प्रमुख बरालले बताए ।"
राहुघाट र प्राधिकरणबीच पीपीए,ऋणको सर्तअनुसार नै प्राधिकरणले २०६७ कात्तिकमा दुई वर्षमा निर्माण सम्पन्न गर्नेगरी भारतीय कम्पनी आईभीआरसीएल इन्फ्रास्ट्रक्चर प्रोजेक्ट्स इन्डिया लिमिटेडसँग ठेक्का सम्झौता गरेको थियो ।
हावाहुरी पीडितलाई सहयोग,"सामाजिक उक्तर दायित्व कार्यत्रमअन्तर्गत ४९० पीडित परिवारका लागि ५ लाख बराबरको खाद्यान्न सहयोग गरेको बैंकले जनाएको छ ।यस्तै मुक्तिनाथ विकास बैंकले पनि हावाहुरी प्रभावित बाराको परवानीपुर गाउँपालिका ४ रामटोल दलित बस्तीका पीडितलाई सहयोग गरेको छ । १४५ घरधुरीका पीडितलाइ एक सय थान झुल, म्याट्रेस र टेन्ट सहयोग गरेको हो ।यसैगरी ढुवानी व्यवसायी संघहरूको बैठकले विभिन्न संघसंस्थाहरूले बारापर्सामा प्रदान गर्ने राहत सामग्री काठमाडौंबाट निःशुल्क रूपमा ढुवानी गरिने जनाएको छ । संघका अध्यक्ष श्यामकुमार डंगोलको अध्यक्षतामा बसेको बैठकले उक्त निर्णय गरेको हो ।"
ज्योतिअजोड सम्झौता,काठमाडौं (कास) ज्योति विकास बैंक लिमिटेड र अजोड इन्स्योरेन्स लिमिटेडले बिमा सेवामा सहकार्य गर्ने भएका छन् । बैंकका तर्फबाट प्रमुख कार्यकारी अधिकृत मनोजकुमार ज्ञवाली र अजोड इन्स्योरेन्सका प्रमुख कार्यकारी अधिकृत कुमारबहादुर खत्रीले बिमा सेवासम्बन्धी सम्झौतामा हस्ताक्षर गरेका छन् । सम्झौताअनुसार बैंकका कर्पोरेट तथा विभिन्न शाखा कार्यालयबाट ग्राहकहरूले अजोड इन्स्योरेन्स लिमिटेडले प्रदान गर्ने निर्जीवन बिमासम्बन्धी सेवा सुविधा प्राप्त गर्नेछन् ।
मेघामहालक्ष्मी सम्झौता,काठमाडौं (कास) मेगा बैंक नेपाल लिमिटेड र महालक्ष्मी लाइफ इन्स्योरेन्स लिमिटेडबीच बिमा व्यवसाय विस्तार गर्ने बैंकास्योरेन्स सम्झौता भएको छ । बैंककी सहायक नायब प्रमुख कार्यकारी अधिकृत रविना देशराज श्रेष्ठ र महालक्ष्मी लाइफ इन्स्योरेन्सका नायब प्रमुख कार्यकारी अधिकृत कमल पन्थीले सम्झौतापत्रमा हस्ताक्षर गरे । सहमतिसँगै मेगा बैंकका ग्राहकहरूले महालक्ष्मी लाइफ इन्स्योरेन्सले प्रदान गर्ने जीवन बिमासम्बन्धी सम्पूर्ण सेवा तथा सुविधाहरू अब मेगा बैंकका शाखाबाट लिन सक्ने जनाइएको छ ।
मेलम्चीमा सिटिजन लाइफ,काठमाडौं (कास) सिटिजन लाइफ इन्स्योरेन्स कम्पनी लिमिटेडले सिन्धुपाल्चोकको मेलम्चीमा ६३ औं शाखा सञ्चालन गरेको छ । सिटिजनका प्रमुख कार्यकारी अधिकृत पोषकराज पौडेलले नयाँ शाखाको उद्घाटन गरे । स्थानीयलाई बिमा योजनाबारे जानकारी प्रदान गर्न तथा सहज तरिकाले बिमा शुल्क भुक्तानी गर्नका नयाँ शाखा खोलिएको जनाएको छ ।
ग्लोबलको शाखारहित बैंकिङ सेवा,"काठमाडौं (कास) ग्लोबल आईएमई बैंकले विभिन्न जिल्लामा थप ५ वटा शाखारहित बैंकिङ सेवा सञ्चालनमा ल्याएको छ । रोल्पाको परिवर्तन गाउँपालिका ३ इरिबाङ, थबाङ गाउँपालिका २ ठूलोगाउँ, इलामको सूर्योदय नगरपालिका १४ कट्टसे, सप्तरीको डाक्नेश्वरी नगरपालिका ९ पत्थरगाडा र पाँचथरको हिली गाउँपालिका २ सिंगापुरमा सेवा सुरु गरेको जनाएको छ ।"
एनआईसीका १५ चामत्कारिक बचत योजना,"यी सबै निक्षेप योजनाहरूमा ग्राहकले १५ लाखसम्मको दुर्घटना बिमा र १५ लाखसम्मको १८ घातक रोगहरूको बिमा तथा १ लाख ५० हजारसम्मको औषधि उपचार बिमा सुविधा प्राप्त गर्ने बैंकले जनाएको छ । यो चमत्कारिक बचत निक्षेप खाताहरू बैंकको मुलुकभरीका २८१ वटै शाखा कार्यालयहरू, अनलाइनबाट ग्राहकहरूले खोल्न सक्नुहुनेछ, बिज्ञप्तीमा भनिएको छ ।"
सप्रेको गहुँ खेतमै नष्ट,"घाइते चौपायाको उपचार तथा मरेका चौपायालाई पुर्न पशु स्वास्थ्यकर्मीको टोली प्रभावित क्षेत्रमा खटिएको सूचना अधिकृत धनसुन्दरप्रसाद साहले बताए । पशु सेवा विभाग पशु सेवा निर्देशनालयबाट आधा दर्जन चिकित्सकको टोलीसमेत प्रभावित क्षेत्रमा आएर घाइते चौपायाको उपचार गरिरहेको उनले बताए । कृषि ज्ञान केन्द्र बाराले प्रभावित क्षेत्रमा भएको क्षतिको प्रारम्भिक तथ्यांक संकलन गरेको छ । जसअनुसार सबै प्रभावित क्षेत्रमा गरी १५ सय ५ बिघा खेतमा लगाएको बालीनाली पूर्ण रूपले नष्ट भएका छन् । गहुँ, मुसुरो, तरकारी बाली आदिमा क्षति भएको छ । यसबाहेक आँप, लिची, कटहर आदि फलफूलमा पनि क्षति पुगेको छ ।"
पीपीएमै माथिल्लो कर्णाली,"यी अवरोध पार गर्दै आएको आयोजना पछिल्लो समय नीतिगत तथा वित्तीय संकटबाट गुज्रिरहेको छ । यसले आयोजना निर्माणलाई निकै पछाडि धकेलेको जीएमआरका कर्मचारी बताउँछन् । नेपाल सरकार र जीएमआरबीच भएको सम्झौतामा जीएमआरले २७ महिनामा डीपीआर सम्पन्न गर्ने र डीपीआर सकिएको ५४ महिनामा निर्माण सम्पन्न गर्ने उल्लेख छ । सरासर काम भइदिइएको भए त माथिल्लो कर्णालीबाट उहिल्यै बत्ती बलिसक्थ्यो, माथिल्लो कर्णाली सरोकार समितिका अध्यक्ष भक्तबहादुर थापा भन्छन्, सधैं केही न केही व्यवधान आइरहे, यस्तो तालले कहिले बत्ती बल्ने हो खै ? सन् २०११ को प्रतिवेदनअनुसार माथिल्लो कर्णाली निर्माणका लागि १ खर्ब १६ अर्ब लगानी लाग्ने अनुमान गरिएको छ । परियोजनाबाट नेपालले २७ प्रतिशत निःशुल्क हिस्सा (सेयर) र १२ प्रतिशत निःशुल्क ऊर्जा पाउनेछ । पीपीए र वित्तीय व्यवस्थापन भई निर्माण अनुमति पाएमा पाँच वर्षभित्र आयोजनाबाट विद्युत् उत्पादन सुरु हुने जीएमआरको भनाइ छ ।"
रसायनको ट्रकमा अवैध कपडा,"सम्बद्ध स्रोतका अनुसार पछिल्लो समयमा अवैध कारोबारीले वीरगन्जबाट ढुवानी हुने सिमेन्ट, इँटा, खाद्यान्न, केमिकललगायतका वस्तुसँगै कपडा पनि लोड गरेर काठमाडौं र नारायणघाटलगायत सहरमा पठाउने गरेका छन् । जानकीटोला, मिर्जा, भिस्वा, पिडारी, अमरपट्टी, बन्जारीलगायत नाकाबाट अवैध कारोबारीले सुरक्षाकर्मीको मिलेमतोमा निर्वाध कपडा भित्र्याउने गरेको स्रोतको दाबी छ । ट्रकको अगाडि र पछाडि बिलमा उल्लेखित सामान लोड हुन्छ, स्रोत भन्छ, बीच भागमा कपडाको पोका राखिन्छ । पछिल्लो समय तस्करी नियन्त्रणमा प्रहरीका माथिल्ला हाकिम ले कडाइ गरे पनि ग्रामीण भेगमा खटिएका प्रहरीले अवैध कारोबारीसँग मिलेमतो गर्ने गरेको पाइएको छ । भारतसँग सीमा जोडिएका नाकामा सशस्त्र र नेपाल प्रहरीका करिब चार दर्जन युनिट छन् । अवैध कारोबार भने नियन्त्रण हुन सकेको छैन ।"
"नाला भत्कियो, प्लास्टर उप्कियो",कटहरी गाउँपालिका १ स्थित ४५ बिघा जग्गामा प्लेटफर्म निर्माणका लागि सरकारले किसानहरूको जग्गा अधिग्रहण गर्ने निर्णय गरेको थियो । उक्त जग्गामध्ये १२ बिघाको मुआब्जा कम भएको भन्दै किसानहरू आन्दोलनरत छन् ।
लक्ष्यभन्दा बढी कर संकलन,"औषधि व्यवसायी, फेन्सी, शृंगारलगायतका व्यवसायीलाई करबारे प्रशिक्षण गराउँदा कार्यालय पुगेर तिर्ने बानी विकास भइसकेको छ । यसअघि पोखरा पुगेर तिर्नुपर्ने कर यहीँ तिर्न पाएपछि सजिलो भएको छ, बाणिज्य संघका अध्यक्ष युवराज राजभण्डारीले भने, अझै कर्मचारीले दिने झन्झट हटाउनुपर्छ ।"
विवादले मध्य भोटेकोसी ठप्प,जिल्लाकै सबैभन्दा धेरै उत्पादन क्षमता भएको आयोजनाको ३ नम्बरको सुरुङ केही समयअघि ब्रेकथ्रु भएको थियो । सुरुको काम भने करिब ५६ प्रतिशत सकिएको छ । मुख्य सुरुङ ७ हजार १ सय मिटर रहेकामा ४ हजार ४२ मिटर सकिएको छ ।
दक्षिण एसियाका अडिटर काठमाडौंमा,"काठमाडौं (कास) दक्षिण एसियाली लेखा व्यवसायीहरूको छाता संगठन (साफा) को अन्तर्राष्ट्रिय सम्मेलन बिहीबारदेखि काठमाडौंमा सुरु हुने भएको छ । आर्थिक विकासका लागि व्यावसायिक वातावरण विषयमा गर्न थालिएको सम्मेलनमा विभिन्न संस्थाका प्रमुख कार्यकारी अधिकृत, प्रमुख वित्त अधिकृत, लेखा व्यवसायी तथा परामर्शदाताहरूको उपस्थिति रहने आयोजक नेपाल चार्टर एकाउन्टेनको संस्था (आइक्यान) ले जनाएको छ । बिहीबार विश्व बैंक र डीएआईडीको कार्यपत्र प्रस्तुति रहने सम्मेलनमा २५० जना राष्ट्रिय तथा अन्तर्राष्ट्रिय लेखा व्यवसायीहरूको उपस्थिति रहने आइक्यानद्वारा जारी प्रेस विज्ञप्तिमा उल्लेख छ ।"
सन्दीप र रसिदको मेल,अघिल्लो वर्ष सन्दीपलाई अन्तिम तीन खेलमा मात्र मौका दिएको दिल्लीले यो सिजनमा दोस्रो खेलदेखि नै मैदानमा उतारेको छ । त्यसले टिमको उनीप्रतिको भरोसा र विश्वास गत वर्षभन्दा थप बढेको देखिन्छ । सँगै उनको हालसम्मको प्रदर्शन पनि उत्कृष्ट छ । त्यस हिसाबले पनि बिहीबार गृहमैदानमा हुने हैदराबादविरुद्धको म्याचमा सन्दीपले अवसर पाउने सम्भावना नकार्न सकिँदैन । त्यसो भयो भने सन्दीप र रसिदको बलिङको फिर्की निकै नै रोमान्चक हुने निश्चित छ ।
महिला टिम पराजित,थिन्गी तुनले दोस्रो हाफमा उत्कृष्ट खेल देखाउँदै निर्णायक भूमिका निर्वाह गरिन् । उनले ५० औं मिनेटमा पेनाल्टीमार्फत गोल गर्दै घरेलु टिमलाई २१ ले अघि बढाइन् । इन्ज्युरी टाइममा गोलकिपर एन्जिला तुम्बापो सुब्बालाई छक्याउँदै गोल गर्दै तुनले ९० औं मिनेटमा म्यानमारको जित पक्का गरेकी थिइन् ।गत नोभेम्बरमा भएको पहिलो चरणको छनोटमा पनि नेपाल र म्यानमार भिडेका थिए । यांगुनमा भएको उक्त खेल ११ मा सकिएको थियो । फेब्रुअरीमा भारतको भुवनेश्वरमा भएको हिरो वुमेन्स गोल्डकपको भेटमा भने म्यानमारले समूह चरणमा ३० र फाइनलमा ३१ को जित निकालेको थियो ।समूह ए को अर्को खेलमा साफ च्याम्पियन भारतले इन्डोनेसियालाई २१ ले हरायो । नेपालले दोस्रो खेलमा शनिबार भारतको सामना गर्नेछ । यी दुईले फागुन ८ मा विराटनगरमा सम्पन्न साफ वुमेन्स च्याम्पियनसिपको उपाधिका लागि पनि प्रतिस्पर्धा गरेका थिए । त्यसमा भारतले ३१ को सफलता हात पारेको थियो ।
अजितलाई नगरपरिक्रमा,"त्यो दौड मेरो जीवनमा एथलेटिक्सको प्रतियोगितात्मक सुरुआत हो, अजितले कान्तिपुरसित भने, अहिले एसियालीस्तरमा स्वर्ण पदक जित्दा सपनाजस्तै लागेको छ । ०७१ सालको सडक दौड प्रतियोगितापछि ०७३ सालमा राष्ट्रपति कपमा कीर्तिमान बनाएपछि अजित एथलेटिक्समै आफ्नो भविष्य रहेछ भन्दै हौसिएको बताउँछन् । विभिन्न प्रतियोगितामा भाग लिँदै जित्दै गएँ र हौसिँदै गएँ, अजितले भने, देशलाई एथलेटिक्समा अझै उचाइमा पुरयाउने मेरो लक्ष्य छ । स्वर्णधारी अजितलाई प्रदेश २ सरकारले ५ लाख र सप्तरीको तिलाठी कोईलाडी गाउँपालिकाले ५१ हजारसहित सम्मान गर्ने घोषणा गरिसकेको छ । यसैबीच अजितको घर रहेको राजविराज नगरपालिका १२ ले पनि मंगलबारै उनलाई सम्मान गरेको छ ।"
थ्रीस्टारविरुद्ध आर्मीको जित,सुम्निमा चाम्लिङ(प्रशिक्षार्थी)
भलिबलको साथ रिगल इंक,काठमाडौं (कास) वैशाखमा हुने पाँचौं केएनपी राष्ट्रिय महिला भलिबल प्रतियोगितालाई द रिगल इंकले साथ दिने भएको छ । स्पर्धा वैशाख १४ देखि १७ सम्म जावलाखेल भलिबल प्रशिक्षण केन्द्रमा हुनेछ । द रिगल इंकका निर्देशक आशुतोष अग्रवाल र आयोजक शेरबहादुर खड्का स्मृति प्रतिष्ठानकी उपाध्यक्ष सीता खड्काबीच प्रायोजन सम्झौता भएको छ । सम्झौताअनुसार रिगलले उपाधि विजेता टोलीलाई ४ लाख ५६ हजारबराबरको १६ जोर सुटपिस उपलब्ध गराउने छ । रिगलका निर्देशकले राष्ट्रिय खेल भलिबलसँग जोडिन पाउँदा आफ्नो संस्था गौरवान्वित भएको बताए ।
गोजुरियोमा टिम च्याम्पियन,"काठमाडौं (कास) नेपाली खेलाडीले जीबीएचएस कप दक्षिण एसियाली आमन्त्रण गोजुरियो कराँतेको टिम च्याम्पियन ट्रफी जितेका छन् । गुहेश्वरी आमाविले आयोजना गरेको प्रतियोगितामा नेपाली खेलाडीले २० स्वर्ण, २० रजत र १७ कांस्य जित्दै उपाधि जिते । भारतले १५ स्वर्ण, १३ रजत र १४ कांस्य तथा बंगलादेशले ३ स्वर्ण, ५ रजत र ४ कांस्य पदक जित्दै दोस्रो र तेस्रो स्थान हासिल गरे ।"
फिनिसिङमा चुक्यो मनाङ,"अबहानीका गोलकर्ता साईघानीले टर्फ मैदानमा खेल्न केही कठिन भएको बताए । उनी महत्त्वपूर्ण ३ अंक हासिल भएकोमा भने सन्तुष्ट देखिए । मनाङका कप्तान विराज महर्जनले एक साताको तयारीका बाबजुद उत्कृष्ट प्रदर्शन गर्न सकेको सुनाए । उनीहरूले पाएको अवसरमा गोल गरे, हामीले त्यस्तै अवसर पाउँदा सकेनौं, उनले भने ।समूह ई मा मनाङ र अबहानीसहित भारतका मिनरेवा पन्जाब र चेन्नाई एफसी छन् । मनाङले आफ्नो दोस्रो खेल अप्रिल १७ मा चेन्नाईविरुद्ध उसकै मैदान एरिना रंगशाला अहमदाबादमा खेल्नेछ । यस समूहको शीर्ष एक टोलीले इन्टर जोनल प्लेअफ सेमिफाइनलमा स्थान बनाउने छ ।"
सिन्धुपाल्चोक युथ विजयी,"तोप २१ ग्रुप चौताराद्वारा आयोजित प्रतियोगितामा ए डिभिजनसहित १२ टिम सहभागी हुनेछन् । विजेताले ५ लाख ५० हजार र उपविजेताले २ लाख ५ हजार रुपैयाँ पुरस्कार पाउनेछन् । त्रिभुवन आर्मी, एपीएफ, आरसीटी र श्री भगवती युवा टोखाले भाग लिने तोप २१ का अध्यक्ष अशोक कार्कीले बताए । बिहीबार जिल्ला फुटबल संघ सिन्धुपाल्चोक र सामाजिक विकास क्लब तथा मध्यपुर युथ र जिल्ला फुटबल काभ्रबीच प्रतिस्पर्धा हुनेछन् । आठदिने प्रतियोगिताको उद्घाटन प्रदेश ३ का सामाजिक विकासमन्त्री युवराज दुलालले गरे ।"
मध्यपुरमा शारीरिक सुगठन हुने,"प्रत्येक तौलमा ५५ खेलाडी ओभरअललाई छनोट हुनेछन् । प्रथम, द्वितीय, तृतीय, चौथो हुनेले क्रमशः २५ हजार, २० हजार, १५ हजार र १० हजार रुपैयाँ पुरस्कार प्रदान पाउने छन् । संयोजक संजय श्रेष्ठले प्रतियोगितामा करिब ६ लाख ९० हजार रुपैयाँ खर्च हुने बताए । त्यसमा नगरपालिकाले ५ लाख रुपैयाँ सहयोग गर्ने बताउँदै नगरप्रमुख मदनसुन्दर श्रेष्ठले खेलकुद विकास तथा प्रवर्द्धनका लागि नगर जहिल्यै सकारात्मक रहेको बताए ।"
बेङ्लोरको लगातार चौथो हार,"जयपुर लेग स्पिनर श्रेयस गोपालको उत्कृष्ट प्रदर्शन मदतमा राजस्थान रोयल्सले इन्डियन प्रिमियर लिग (आईपीएल) मा मंगलबार राति पहिलो जित हात पारेको छ । उसले रोयल च्यालेन्जर्स बेङ्लोरलाई ७ विकेटले हरायो । बेङ्लोरको भने लगातार चौथो हार हो । पहिले ब्याटिङ गरेको बेङ्लोरले पार्थिव पटेलको ६७ रन मदतमा ४ विकेट गुमाई १ सय ५८ रनमात्र बनाउन सक्यो । जवाफमा राजस्थानले ३ विकेटमा सजिलै १ सय ६४ रन जोड्यो । टोलीका लागि जोस बटलरले सर्वाधिक ५९ रन बनाए ।श्रेयसले १२ रनमा ३ विकेट लिए । उनले विराट कोहली, एबी डी भिलियर्स र सिमरन हेटम्येरलाई आफ्नो सिकार बनाए ।"
बार्सिलोनाको बराबरी,इटालीमिलान उदीयमान किशोर खेलाडी मोइस केन मंगलबार राति फेरि एकपल्ट रंगभेदी दुर्व्यवहारको सिकार भए । उनकै गोल मदतमा युभेन्ट्सले इटालियन सिरी ए मा मंगलबार राति काग्लियारीलाई २० ले हराएको थियो । जितपछि युभेन्ट्स लगातार आठौं लिग उपाधितर्फ उन्मुख भएको छ । इटालीका १९ वर्षीय केनले चौथो खेलमा व्यक्तिगत चौथो गोल गरे । यसअघि लियोनार्दो बानुचीले गोलको खाता खोलेका थिए ।
ब्लुबर्ड च्याम्पियन,"जवाफमा ब्लुबर्डले १९१ ओभरमा ५ विकेट गुमाएर १ सय ३७ रन बनाएर लक्ष्य पूरा गरेको थियो । विपिन आचार्यले ३४, दुर्गेश थापाले २३ र गौरव कटुवालले २१ रन बनाए । ब्रम्हास्मीका विशाल पौडेलले २ विकेट लिए । ब्लुबर्डका गौरव कटुवाल म्यान अफ द म्याच घोषित भए ।विजेतलाई राष्ट्रिय क्रिकेट टोलीका प्रमुख प्रशिक्षक जगत टमाटाले पुरस्कृत गरे । ब्लुबर्डले १ लाख र ब्रम्हास्मीले ५० हजार रुपैयाँ पुरस्कार पाए । म्यान अफ द सिरिज ब्रम्हास्मीका विशाल पौडेल घोषित भए भने बेस्ट बलर हाइटहाउसका आरियो पौडेल र बेस्ट ब्याट्सम्यान ब्लुबर्डका दुर्गेश थापा चुनिए । प्रतियोगिता नेक्सस क्रिकेट एकेडेमीले आयोजना गरेको हो ।"
फुलहम रेलिगेसनमा,पछिल्ला ४ खेलमा म्यानचेस्टरको यो तेस्रो हार हो । यसले नर्वेली व्यवस्थापक सोल्सायरमाथि दबाब सिर्जना भएको छ । स्कट म्याकटोनीले क्लबका लागि गरेको पहिलो गोल मदतले म्यानचेस्टरले अग्रता लिएको थियो । डिएगो जोटाले उल्भसका लागि बराबरी गोल फर्काए । योङ ५७ औं मिनेटमा दोस्रो पहेँलो कार्ड खाएर मैदान छाड्न बाध्य भए । यो नै खेलको निर्णायक मोड रह्यो । त्यसपछि म्यानचेस्टरले उल्भसको दबाब झेल्न सकेन ।
तीन टिम विजयी,"हटियाले कैलाशलाई २५६, २५२०, हेटौंडा१२ पदमपोखरीले हेटौंडा४ हुप्रचौरलाई २५१६, २५१८ र बज्रबाराहीले विनयबाबु खेलकुद प्रतिष्ठान पालुङलाई २५२०, २७२५ को सेटमा हराए । दस टोलीको सहभागितामा चैत २३ सम्म चल्ने प्रतियोगिता लिगकम नकआउटका आधारमा भएको थियो । विजेताले ५० हजार र उपविजेताले ३० हजार रुपैयाँ प्राप्त गर्नेछन् । स्पर्धाको मुख्य प्रायोजन स्वर्ण भण्डारले गरेको छ ।"

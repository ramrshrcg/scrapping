शीर्षक,विवरण
उठ्यो बारपाक,"भौगोलिक हिसाबले विकटमा रहेको मञ्जुश्री मावि काशीगाउँ र बुद्घ मावि सिर्दिबासको भवन निर्माणको विषयमा छलफल आचार्यको भनाइ छ । संसारी महेन्द्र मावि गाँखु, सिद्घार्थ मावि सौरपानी, अलैचे मावि आरुचनौटे र सूर्योदय मावि गुम्दाको भवन एडीबीको ऋण सहयोगमा बन्दै छ । डीपीआर बनिसक्यो, यो आवमा टेन्डर प्रक्रिया सकेर निर्माण थाल्छौं, आचार्यले भने । चीन सरकारले जिम्मा लिएको सिञ्जाली मावि ताक्लुङको निर्माणकार्य पनि अनिश्चित छ । यहाँ निर्माणाधीन र कामै नथालिएका विद्यालयका विद्यार्थी अस्थायी सिकाइ केन्द्रमा अध्ययन गर्दै आएका छन् । टहरोमुनि बस्दा जाडोमा शीत चुहिने र गर्मीमा जस्ता तातेर बस्न नसकिने विद्यार्थीको गुनासो छ । अझै यहाँका १ सय २५ विद्यालयमा ४ सय ११ कक्षाकोठा निर्माण गर्नुपर्ने देखिएको एकाइले जनाएको छ ।"
भूमिहीनले बनाउन सकेनन्,"लाभग्राही सूचीमा नाम भए पनि जग्गा अभावमा यहाँका १ सय ८० पीडितले घर निर्माण सुरु गरेका छैनन् । पालुङटार नगरपालिकाका ७४, गोरखा नगरपालिकाका ४४, सिरानचोकका ११ र आरुघाटका ६ भूमिहीन पीडितको तथ्यांक प्राप्त भएको एकाइले जनाएको छ । अन्य स्थानीय तहमा भूमिहीन भूकम्पपीडित भए खोज्न स्थानीय तहलाई भनिएको छ । निवेदन दिएकामध्ये ४७ जना भूमिहीन प्रमाणित भएका छन्, अरूको निर्णय प्रक्रियामा छ, आचार्यले भने । भूमिहीनलाई जग्गा खरिदका लागि सरकारले बढीमा २ लाखसम्म उपलब्ध गराउने भनिएको छ ।"
शिक्षक नियुक्ति केन्द्रबाटै,"शिक्षा सचिव खगराज बरालले इकाईहरूलाई परिपत्र गरे पनि विद्यालय व्यवस्थापन समितिले करार शिक्षक नियुक्त गर्ने बताए । नयाँ ऐन नआएकाले पुरानै व्यवस्थाअनुसार करारमा शिक्षक राख्न लागिएको हो, उनले भने, हस्तक्षेप गरेको छैन, तलैबाट शिक्षक नियुक्त हुने हुन् । आन्तरिक प्रतिस्पर्धामा आयोगले लिएको परीक्षामा सफल भएका शिक्षकहरूलाई इकाईहरूले विद्यालयमा पदस्थापन गरिरहेका छन् । आयोगले १४ हजार २ सय ७१ शिक्षकलाई स्थायी पदका लागि सिफारिस गरेको थियो । २३ हजार शिक्षक आन्तरिक प्रतिस्पर्धामा सहभागी थिए । परीक्षामा असफल भएका र सहभागी नभएका अस्थायी शिक्षकलाई मापदण्डअनुसार सुविधा दिएर बिदाइ गर्ने तयारी छ । यस्ता शिक्षकको तथ्यांक संकलन भइरहेको छ । बिदाइ हुने अस्थायी शिक्षकहरूलाई ५ अर्ब २५ करोड सुविधा रकम उपलब्ध गराउन लागिएको छ । उक्त रकमले अपुग भए आन्तरिक स्रोतबाट भए पनि यसै आर्थिक वर्षभित्र सुविधासहित बिदा गरिने मन्त्रालयले जनाएको छ । आयोगले गराएको खुल्ला प्रतिस्पर्धाको नतिजा आएलगत्तै करार शिक्षक स्वतः विद्यालयबाट बिदा हुने भनिएको छ ।"
चिसो खोज्दै भमरा,"वन तथा वातावरण मन्त्रालयका प्रवक्ता सहसचिव सिन्धुप्रसाद ढुंगाना जलवायु परिवर्तनको असर भोगेको बारे अन्तर्राष्ट्रिय फोरमहरूमा नेपालले आवाज उठाउने गरे पनि जीवजन्तु र समग्र पारिस्थितिकीय प्रणालीमा कस्तो असर परेको छ भनेर अध्ययन गर्न सरकार चुकेको स्विकार्छन् । वैज्ञानिक अनुसन्धानमा हामीले ध्यान नदिएकै हौं, ढुंगानाले भने, अनुसन्धान नगरी अन्तर्राष्ट्रिय समुदायमा प्रस्तुत हुँदा हाम्रो आवाज कमजोर हुन्छ ।"
शब्दकोशकार वसन्तकुमार रहेनन्,"काठमाडौं (कास) नेपाली शब्दसागर शब्दकोशका सर्जक एवं साहित्यसाधक वसन्तकुमार शर्म्मा नेपालको ९१ वर्षको उमेरमा शनिबार निधन भएको छ । केही समययता छातीमा संक्रमण भएपछि घरैमा उपचार तथा आराम गरिरहेका नेपाल एकैसाथ नेपाली, हिन्दी, नेवारी र संस्कृत भाषाका जानकार थिए । नेपाली भाषा प्रकाशिनी समिति र भाषानुवाद परिषद्मा काम गरेका नेपालको लघुनाटक युगको वारिस पहिलो कृतिका रूपमा २००८ सालमा प्रकाशित भएको थियो । नेपालले अंग्रेजी, नेपाली, संस्कृतका शब्दकोशमा नयाँ शब्द प्रविष्ट गराउनुका साथै अनुवाद साहित्यमा उल्लेख्य योगदान पुर्याएका छन् । नेपाली शब्दसागर को परिमार्जित कोशमा १ लाख ४१ हजार मूल नेपाली शब्द समेटिएको छ । नेपालका कथा, निबन्ध, बालकथा, खण्डकाव्य, नाटक, कोश, अनुवाद गरी ५ दर्जनभन्दा बढी कृति प्रकाशित छन् । नेपालका श्रीमती, चार छोरा र तीन छोरी छन् ।"
चन्द समूहका ३ नेता पक्राउ,"सल्यान (कास) नेक्रवित्रम चन्द नेतृत्वको नेकपाका केन्द्रीय सदस्य चूडामणि ओली र चन्द्रबहादुर खड्का पक्राउ परेका छन् । उनीहरूसँगै रोल्पाका नेता लालबहादुर ओलीलाई पनि प्रहरीले पक्राउ गरेको छ । दाङको तुलसीपुर उपमहानगरपालिका३, राम्रीबाट शुक्रबार साँझ उनीहरूलाई पक्राउ गरिएको सल्यान प्रहरी कार्यालयले जानकारी दिएको छ । प्रहरीले उनीहरू चढेको स्कार्पियोसमेत नियन्त्रणमा लिएको जनाएको छ । तीनै जनालाई इलाका प्रहरी कार्यालय, तुलसीपुरमा राखिएको छ ।"
ट्युबमै महाकाली वारपार,यसअघिको संयुक्त अनुगमनमा भारतीय पक्षले भारतपट्टि बाटो र सुरक्षा पोस्ट निर्माण भएपछि मात्र पुल सञ्चालन हुने जनाएको छ । भारतले सुरक्षा पोस्ट र बाटो निर्माण नभईकन पुल सञ्चालनमा ल्याउन नमानेपछि नेपालतर्फ बाटो बनाइएको वडाध्यक्ष जोशीले बताए । २ सय मिटर लामो पुल निर्माणका लागि ०७३ असोजमा १ करोड ३२ लाखमा सम्झौता भएको थियो । स्वदेशको बाटो निर्माण सामग्री पुर्याउन सडक पहुँच नहुँदा भारतीय मार्ग प्रयोग गर्नुपरेकाले तोकिएको समयमा बनाउन नसकिएको निर्माण कम्पनीले जनाएको छ ।
प्रजिअमाथि नियन्त्रण खोज्दै प्रदेश,"संविधानको धारा २६८ (२) मा प्रदेश प्रहरीले सम्पादन गर्ने कार्यको सञ्चालन, सुपरीवेक्षण र समन्वय संघीय कानुनअनुसार हुने भनेकाले प्रदेश प्रहरी गठनका लागि प्रदेश सरकारहरू संघीय कानुनको प्रतीक्षामा छन् । प्रदेश २ सरकारले गत पुस १५ मै प्रदेश प्रहरी गठनसम्बन्धी ऐन ल्याइसके पनि संघीय कानुन नआएका कारण त्यसको कार्यान्वयन गर्न सकेको छैन । अन्य प्रदेश पनि प्रदेश प्रहरी गठनसम्बन्धी विधेयकको मस्यौदा तयार पारेर पर्खिरहेका छन् । आगामी संसदको अधिवेशन बजेट केन्द्रित हुने भएकाले संघीय कानुन आउन अझै ढिला हुने निश्चित छ । कानुन निर्माणमा भइरहेको ढिलाइ त समस्या छँदै छ, त्योभन्दा पनि ठूलो समस्या संघ सरकारका मन्त्री तथा उच्च अधिकारीको व्यवहारमा छ, मन्त्री यादवले भने, जिल्लास्थित कतिपय प्रजिअ र प्रहरी प्रमुखले प्रदेशसँग समन्वय गरेर काम गर्न खोज्दा माथिबाट आउने निर्देशनका कारण हिचकिचाउँछन् ।"
'पत्रकारलाई दुःख दिन ऐन दुरुपयोग',"मिडिया कानुनका जानकार अधिवक्ता बाबुराम अर्यालले प्रस्तावित नयाँ ऐनमा प्रेसलाई तर्साउने, प्रेसमाथि दुरुपयोग हुन सक्ने अनेकौं दफा रहेको बताए । उनले प्रेस जगत् विद्युतीय कारोबार ऐनको दुईवटा दफाको पछि नभई नयाँ कानुनमा त्यस्ता प्रावधान नदोहोरिऊन् भन्नेतर्फ लाग्नुपर्ने बताए । समाचारको विषयवस्तुलाई क्रिमिनल ल बाट नभई सिभिल ल बाट हेर्ने व्यवस्था हुनुपर्ने उनको भनाइ छ । प्रहरी प्रशासनिक औजार हो । प्रेस तथा अभिव्यक्ति स्वतन्त्रताको मर्म नबुझीकन प्रहरीको प्रयोग गरिएका कारण पत्रकार पक्राउ परेका हुन्, उनले भने, कन्टेन्टलाई सम्बोधन गर्ने कानुनको प्रकृतिमै समस्या भयो । कन्टेन्टबाट समस्या परेका व्यक्ति प्रहरी भएको ठाउँमा होइन कि सिधा अदालत जाने प्रावधान हुनुपर्छ ।"
सरकार सर्वसत्तावादतर्फ : राजपा,राप्रपाले बनायो कार्यदलहिन्दुराष्ट्र पुनःस्थापना माग्दै आन्दोलनरत राष्ट्रिय प्रजातन्त्र पार्टीले दोस्रो चरणको कार्यक्रम तय गर्न कार्यदल गठन गरेको छ । पार्टीको शनिबार बसेको बैठकले वरिष्ठ उपाध्यक्ष बुद्धिमान तामाङ नेतृत्वको कार्यदललाई उक्त जिम्मेवारी दिएको छ । राप्रपाले पहिलो चरणको संघर्षको कार्यक्रममा सरकारले प्रशासनिक हस्तक्षेप र धरपकड गरेको भन्दै भर्त्सनासमेत गरेको छ ।
'युवामा मिर्गौला समस्या',सम्मेलनका अध्यक्ष एवं प्रत्यारोपण केन्द्रका कार्यकारी निर्देशक डा पुकार चन्द श्रेष्ठले नेपालमा बर्सेनि करिब ३ हजार जनाको मिर्गौला फेल भइरहेको र त्यसमध्ये करिब ९० प्रतिशत केही महिनामै मृत्युको मुखमा पर्ने गरेको जानकारी दिए ।
'डी प्लस' को रजिस्ट्रेसन रोकिने,"डी प्लस विद्यार्थीको रजिस्ट्रेसन गर्नेमा उपकुलपति, रजिस्ट्रार, सम्बन्धित डिनले मौखिक आश्वासन दिएको उनको दाबी छ । लिखित नगर्नु कलेजको कमजोरी भयो, उनी भन्छन्, यस्तो निर्णयले विद्यार्थीको भविष्य डामाडोल हुन्छ, सम्बन्धित कलेज ध्वस्त हुन्छन् । विद्यार्थी विदेश पलायन हुने क्रम बढ्छ ।"
कांग्रेसमा ६०४० 'संस्थागत',"देउवा यतिबेला केन्द्रीय कार्यसम्पादन समिति र विभाग गठनको तयारीमा छन् । नेविसंघको तदर्थ समिति बनाउने र तरुण दललाई पूर्णता दिनसमेत खोजिरहेका छन् । हामी भन्छौं, पार्टीको आन्तरिक सन्तुलन मिलाउँदा पनि पृष्ठभूमि, सान्दर्भिकता र उपयुक्तता हेरेर होस्, अनुशासन समितिमा बस्ने मानिस न्यायिक प्रतिनिधित्व गर्न सक्ने सिनियर रहनुपर्छ भन्ने हो, नेता महत भन्छन्, भागबन्डाको नाममा आफ्नै हात माथि पार्ने मात्रै गर्न खोज्दा व्यवस्थापन कमजोर हुन्छ । संगठन पनि अघि बढ्न सक्दैन । देउवानिकट घिमिरे थप्छन्, हाम्रो चाहना भागबन्डालाई अनन्तकालसम्म लैजान हुन्न । यसले पार्टीलाई दुर्घटनमा पुर्याउँछ तर चिन्ताको विषय भविष्यमा पनि अन्त्य हुने छाँट देखिन्न ।"
कान्ति लोकपथ सञ्चालन हुँदै,"मकवानपुरको सिमात, ललितपुरको काल्चे, झाँक्रीडाँडालगायत क्षेत्रका सडकलाई फराकिलो बनाउने कार्य भइरहेको छ । कान्ति लोकपथको अरू भाग चौडा बनाउने, नाली बनाउने पिच गर्ने कार्यहरू तीव्रगतिमा भइरहेका छन । उक्त मार्ग निर्माण भएपछि हेटौंडाबाट मुग्लिन हुँदै काठमाडौं आउने र्२ सय २६ र पालुङ हुँदै आउने एक सय ३६ किमि सडकको विकल्प तयार हुनेछ । यो मार्ग बनेपछि काठमाडौंसम्म ठूला सवारीले सहज रूपमा आवागमन गर्न सक्नेछन् । कान्ति लोकपथमा स्तरीय मानिने अस्फाल्ट पिच को प्रयोग गरिएको छ । हेटौंडातर्फको कान्ति लोकपथको प्रस्थान बिन्दु बुद्धचोक हो भने काठमाडौंतर्फको प्रस्थान बिन्दु ललितपुरको सातदोबाटो हो । यो लोकपथको निर्माण गर्न चालु आवमा ६० करोड रुपैयाँ विनियोजित गरेको थियो । हेटौंडाको बुद्धचोकदेखि ललितपुरको सातदोबाटोसम्म ९० किमि लम्बाइको रहेको यस मार्गमा साढे आठ मिटर चौडा बनाएको छ । दुई लेनमा गाडी चल्ने गरी सात मिटरमा कालोपत्रे गरिएको छ । कान्ति लोकपथको ट्रयाक २०१३ सालमा खुलेको थियो । सुरुमा एक लेनको यो सडकमा ०१६ सालदेखि गाडी चल्न थालेका थिए । तर, ललितपुर र मकवानपुरको सीमास्थित वाग्मती नदीमा पुल नबनेको र सडकको दुरावस्थाका कारण सवारी चलाउन अयोग्य रहँदै आएको थियो । ६ दशकपछि मात्र उक्त सडक सरकारी प्राथमिकतामा परेको हो ।"
भोगचलन नगरेको जग्गाको कर,"हालै जारी भएको स्थानीय सरकार सञ्चालन ऐन २०७४ को दफा ११ (घ) स्थानीय कर, सेवा शुल्क तथा दस्तुर शीर्षकमा संघीय तथा प्रदेशको कानुन को अधीनमा रही सम्पत्तिको कर, घरवाहलदेखि मनोरञ्ज करसम्मको नीति, कानुन, मापदण्ड कार्यान्वयन र नियम गर्ने प्रावधान छ । सोही ऐनको अनुसूची ३ को ११ मा स्थानीय सडक, ग्रामीण तथा कृषि, सडकपुल झोलुंगे पुल, पुलेसा, सिँचाइलगायतका नियम भनिए पनि सडकमा परेको जग्गाको मालपोत कर कट्टीको बारे ऐन मौन छ । सडकमा परिणत भइसकेको जग्गाको पनि कर तिर्नुपरेको समस्या यथावत रहेको बताउँदै तीन नगरदेखि नौ गाउँपालिकाका जनप्रतिनिधिले यसका लागि लाग्ने प्रतिबद्धता जनाएका छन् । यो समय सामायिक समस्या पहिलेदेखि हो, यसबारे बुझेर पहल कदमी लिनेछौं, गाउँपालिका महासंघका अध्यक्ष एवं जुगल गाउँपालिकाका प्रमुख रहेका होमनारायण श्रेष्ठले भने । बाह्रबिसे नगरपालिकाका मेयर निमफुन्जो शेर्पाले समस्या समाधानमा लाग्ने बताए ।"
बसको ठक्करबाट मृत्यु,धादिङ (कास) धादिङबाट काठमाडौं जाँदै गरेको बा४ख ८६६७ नम्बरको वसको ठक्करवाट एक पैदल यात्रुको मृत्यु भएको छ । नीलकण्ठ नगरपालिका ससाह चोकमा बसको ठक्करवाट करिब ५० वर्षिय ज्ञानबहादुर दाहालको घटनास्थलमै मृत्यू भएको प्रहरीले जनाएको छ । प्रहरीले बस र ३३ वर्षीय चालक गणेश श्रेष्ठलाई नियन्त्रणमा लिई अनुसन्धान गरिरहेको जनाएको छ ।
स्वास्थ्य शिविर,"काभ्रे (कास) स्थापना दिवसको अवसरमा नेपाल विद्यार्थी संघले निशुल्क स्वास्थ्य शिविर गरेको छ । बनेपा हेल्थ केयरको प्राविधिक सहयोगमा भएको शिविरमा ३ सय ७६ ले सेवा लिएको नेविसंघ काभ्रेका नृपेश बादेले बताए । मधुमेह, पिसाव, जनरल वडी चेकअप, डेन्टललगायतको जाँच गरिएको थियो ।"
क्यान्सरपीडितलाई सहयोग,"काठमाडौं (कास) रमाइलो छत्रछायामुनि क्लब धुलिखेलले ब्लड क्यान्सरपीडित एक ६ वर्षीया बालिकालाई १ लाख आर्थिक सहयोग गरेको छ । स्थानीय खावाकी क्यान्सरपीडित परिधी गिरीको उपचारका लागि उनकी बाबु नकुल गिरीलाई उक्त रकम हस्तान्तरण गरिएको हो । क्लबका अध्यक्ष श्रयस बेन्जुका अनुसार उनको उपचार राजधानीस्थित कान्ति बाल अस्पतालमा भइरहेको छ । विभिन्न संघसंस्था, विदेशमा रहेका शुभचिन्तक र सरकारी कर्मचारीबाट संकलित रकम हस्तान्तरण गरिएको हो ।"
भैरवी र देवीघाटको जात्रा,"शनिबार राति भैरवीदेवीको रथसहित धामी फर्किएर भैरवी मन्दिरमुनि रहेको धरमपानीमा बस्छन् । आइतबार सरकारी तवरबाट सलामी दिएपछि बाजागाजासहित रथ लिएर नुवाकोट डाँडामा रहेको भैरवी मन्दिरमा राजप्रतिनिधि शाहीले सिन्दुर छर्केर धामीलाई हालेपछि सिन्दुरेजात्रा गर्ने चलन छ । यहाँका देवीको जात्रामा राजाको प्रतिनिधिको रूपमा पृथ्वीनारायण शाहले राजप्रतिनिधि राखेका थिए । जात्रामा नुवाकोटका विभिन्न ठाउँ, काठमाडौं, धादिङ, काभ्रे, सिन्धुपाल्चोक, स्याङ्जा, हेटौंडा, चित्तवन, पोखरा र भारतबाट समेत भक्तजन देवीघाट आएका छन् ।"
जातीय विभेदविरुद्ध पैदल यात्रा,चैत ३ गते सुदूरपश्चिमको चाँदनी दोधाराबाट उनीहरूको यात्रा सुरु भएको हो । यात्रा सुरु गरेको ३३ औं दिनमा उनीहरू चितवन आइपुगेका छन् । हिँड्दाहिँड्दा खुट्टामा उठेका फोका गर्मी बढ्दै गर्दा पाकेका छन् । बेलाबेला खुट्टाका फोकाबाट सिरिन्जले पानी तान्नुपर्ने अवस्थासमेत आएको छ । टोलीले चितवन आइपुग्दासम्म ९ लाख १३ हजार ७ सय ८३ पाइला चालेको छ ।
जात्रालाई बजेट रोक्का,"ललितपुर महानगर २१ वडाध्यक्ष रवीन्द्र महर्जनले गुठीयारले रकम निकासा गर्न पत्र दर्ता नगरेकाले रकम उपलब्ध नगराएको दाबी गरे । खोकनाका सांस्कृतिक बाजा, जात्रा पर्व संरक्षण प्रवर्द्धन गर्न ११ लाख बजेट परेको छ, उनले भने, अन्य गुठीलाई भन्दा रुद्रायणीलाई प्राथमिकतामा राखेका छौं । गुठीमा ४६ सदस्य छन् । प्रत्येकको काम बाँडफाँड गरिएको छ । १६ जना खिं, झ्याली, ताः र पोंगा बाजा बजाउने, चिलाग समाउने २, गोंगु मकः (मकल) समाउने, चिच्या (कुक म्यान) ५, सुवा (वेयटर) ६ छन् । रुद्रायणी, भैरव, कुमारी, गणेश, कुमार, शक्तिकुमार, ब्रम्हा, विष्णु, महादेव, इन्द्रायणी, बाराही, महालक्ष्मी, हनुमान र द्यःबु गरेर १४ जनाले देवगणको भूमिका खेल्छन् । नाचमा सहभागी हुन एक महिना अघिदेखि अभ्यास गर्नुपर्ने चलन छ । यसमा हुने खर्च पनि गुठीयार आफैंले बेहोर्दै आएका छन् । नाचका लागि आवश्यक बलि ६ राँगा, ९ बोका, २ हाँस, थम्बा, माछा चाहिन्छ । अहिले ऋण सापटी लिएर खरिद गरेको बलिको पैसा तिर्न नसकेर गुठीयार चिन्तित छन् ।"
धाः बाजा महोत्सव,"धाः बाजा इतिहास ईसापूर्व १ हजार वर्षपछिको ४ सय ३० देखि प्रादुर्भाव भएको नृतक शास्त्रीयहरूको भनाइ रहेको छ । यो बाजाले अब आउने पुस्तालाई दिशा निर्देशन गराउन प्रदर्शन गरिएको उनले बताए । तान्त्रिक पद्धतिअनुसार बजाइने धाः बाजा गाईजात्रा, लाखे जस्ता संस्कृतिमा प्रयोग गरिन्छ । लौकिक शास्त्रीय पद्धतिअनुसार बजाइने यो बाजा नेपालबाहेक अन्य कहीँ छैन । महोत्सवमा संस्कृतिविद् सत्यमोहन जोशीद्वारा लिखित कीर्तिपुर नगरपालिकाको सांस्कृतिक ऐतिहासिक सम्पदा नामक पुस्तक विमोचन गरिएको थियो । कीर्तिपुर नगरपालिका २ का अध्यक्ष रमेशमान डंगोलका अनुसार उपत्यकाभित्र लोप हुँदै गएका सांस्कृतिक सम्पदालाई जगेर्नाका लागि महोत्सव गरिएको हो । संस्कृतिको महत्त्व झल्काउन यस्ता महोत्सवले सहयोग पुर्याउनेछ, उनले भने, प्रदर्शनले पर्यटनका सम्भावना बढाउन सहयोग पुर्याएको छ । (प्रशिक्षार्थी)"
पाटीलाई सहयोग जुट्दै,"ललितपुर महानगरका मेयर चिरीबाबु महर्जनले पर्यटक आकर्षित गर्न यहाँका सम्पदा, कला संस्कृति संरक्षणका लागि विशेष कार्यक्रम ल्याउने बताए । ऐतिहासिक महत्त्वको खोकना पर्यटकीय दृष्टिले धेरै सम्भावना बोकेको सहर हो, उनले भने, खोकना पुनर्निर्माणमा सनराइज बैंकले सामाजिक उत्तरदायित्वअन्तर्गत सुरु गरेको काममा निरन्तरता दिन अनुरोध छ । ललितपुर महानगर२१ वडाध्यक्ष रवीन्द्र महर्जनले क्षतिग्रस्त सम्पदा मौलिक शैलीमा पुनर्निर्माण गर्नु चुनौतीपूर्ण भएको बताए ।"
जेब्राक्रसमा असुरक्षा,सीमा तामाङ(प्रशिक्षार्थी)
कहाँ दिने किताब ?,"किताब थुपार्दैमा राम्रो पुस्तकालय बन्दैन । त्यो नै उत्कृष्ट पुस्तकालय हो जसले पुस्तौं पुस्तादेखिको ज्ञान नयाँ पुस्तालाई प्रसार गर्न सफल हुन्छ । पुस्तकालय खोल्नु मात्रैभन्दा पनि उपयोगी पुस्तकहरू संकलन गर्नु, तिनको सही व्यवस्थापन गर्नु र बढीभन्दा बढी पाठकसम्म पुर्याउनु ज्यादा चुनौतीपूर्ण छ । यिनै चुनौती पार गर्नुमै पुस्तकालयको सार्थकता छ । यसमा तीनै तहका सरकार, विश्वविद्यालय, विद्यालय र सबै प्राज्ञिक निकायको ध्यान पुग्नु जरुरी छ ।"
प्रधानमन्त्री र विपक्षी 'नन्दीभृङ्गी',"यो पृष्ठभूमिमा कांग्रेसको जागरण कार्यक्रमलाई हेर्दा कार्यकर्ताको आन्तरिक खपतका लागि केही इभेन्ट बन्लान्, भाषण र संवादका केही प्लेटफर्म उपलब्ध होलान्, पार्टीको आन्तरिक जीवनमा यसको केही न केही भूमिका हुने नै छ तर यत्तिकैमा कांग्रेसको संगठन सुदृढ हुन्छ, नयाँ सन्देश सञ्चार हुन्छ र पार्टीले नयाँ गति लिन्छ भनेर विश्वास गर्ने ठाउँ भने कमै छ । सबै एकै ठाउँमा भेला हुँदैमा एकता हुने पनि होइन । यसका केही प्रक्रिया छन् । असहमति र असन्तुष्टि एकताका बाधक होइनन् । पार्टीभित्र गुटउपगुट पनि हुन्छन् । यो विश्वव्यापी चलन हो । कांग्रेस वा नेपालको कुनै अर्को पार्टी यसमा अपवाद हुने पनि होइन । आन्तरिक लोकतन्त्रको मूल्य र मान्यतामा एकता खोज्नुपर्छ, व्यक्ति वा परिवारको आडभरोसामा होइन ।"
विज्ञान र प्रविधि पनि विभेदकारी,"छोरीहरू पनि छोराहरूभन्दा कम हुँदैनन् । उनीहरूले पनि महत्त्वपूर्ण जिम्मेवारी निर्वाह गर्न सक्छन् भन्ने धारणा विकास हुनु जरुरी छ अनि मात्र बालिका शिक्षाको विकास र क्षमता वृद्धि हुन्छ । बालिका बेचबिखन, बालविवाह र यौनिक हिंसा रोकिन सक्छ । अशिक्षा र अज्ञानताकै कारण बालिकाहरू बेचिएका छन्, यौन हिंसाको सिकार भएका छन्, नारकीय जीवन बिताउन विवश पारिएका छन् । तिनलाई राम्रो शिक्षादीक्षा दिने हो भने यसखाले ट्र्यापमा फस्ने सम्भावना रोकिन सक्छ ।"
बढ्दो भ्रष्टाचार,"पछिल्लो समय भ्रष्टाचार शृंखला बढेको छ । सरकारको त्यस्तो कुनै निकाय छैन, जहाँ भ्रष्टाचार हुँदैन । दुई तिहाइ मतको सरकार गठनसँगै आम मानिसमा आशा चुलिएको छ । सरकारले भ्रष्टाचार अन्त्यसँगै समृद्धिको ढोका खोल्नेछ भन्ने आशामा धेरै थिए । सरकार गठनपश्चात् भ्रष्टाचारका ठूलठूला काण्ड बाहिर आउन थाले । जनसरोकारसँग जोडिएका मालपोत, विद्युत् प्राधिकरण, नगरपालिका, खाद्य तथा गुणस्तर, प्रहरी प्रशासनलगायत धेरै संस्थामा खुलमखुला भ्रष्टाचार भइरहेका छन् तर मन्त्री, प्रधामनमन्त्री भाषण, वक्तव्य र गालीगलौजमा मात्रै सीमित छन् । भ्रष्टाचार सिंहदरबारदेखि झाँगिएर स्थानीय तहसम्म पुग्यो । सरकारको यही रवैयाले भ्रष्टाचार झनै बढ्नेछ ।रामकृष्ण बराल, जोरपाटी२, काठमाडौं"
आदित्यपथमा हेलिएको आदर्श,"हिजोआज पुष्पकमल दाहाल प्रचण्ड निकै कमजोर भएका छन् । कुनै समय आफ्नो नाम, काम, आदर्श र सिद्धान्तका कारण शिखरमा रहेका प्रचण्ड अहिले आफ्नो साथी, सिद्धान्त, पार्टी, आदर्शलाई तिलाञ्जली दिँदै अन्य पार्टी र पथसँग विलय हुँदै छन् । त्यसैको पछिल्लो उदाहरण हो गुगल ब्वाईले बनाएको आदित्य ज्योतिपथमा आफ्नो प्रचण्डपथ विलय गराउनु । प्रचण्डपथले कुनै चमत्कार गर्न नसकेपछि त्यो पथ नै परित्याग गरी चमत्कार हुने आसमा आदित्यपथमा जानु प्रचण्डको रहर होइन, बाध्यता हो । गत साता प्रचण्ड, ओली र देउवा तीनै जना आदित्यपथको अनुग्रहण गर्न बालक आदित्यको चरणकमल छुन गौरीघाट पुगेका थिए । ज्योतिषीमा विश्वास गर्ने, बालुवाटार प्रवेश गर्दा कालो बोको चढाउने शेरबहादुर देउवा आदित्यकहाँ जानु कुनै अनौठो कुरा होइन तर कुनै समय धर्मलाई अफिम मान्ने प्रचण्ड, ओलीजस्ता कमनिस्ट हौं भन्नेहरू नै धर्मका आडमा उचाइमा पुर्याइएका बालक आदित्यको गोडा ढोग्न पुग्छन् भने त्यो जस्तो विडम्बना अरू के होला ? ओलीप्रचण्डको सोच नै गलत छ । यो पथभ्रष्ट चाल हो । माओवादीलाई एमालेमा अनि प्रचण्डपथलाई आदित्यपथमा विलय गराउनु प्रचण्डको ठूलो असफलता हो । प्रचण्डको यस्तै चालले न आज माओवादी पार्टी छ न उनका समकक्षी नेताहरू नै उनीसँग छन् । प्रचण्डपथका सर्जक मोहन किरण वैद्य आज प्रचण्डसँग छैनन् । बाबुराम भट्टराई, सीपी गजुरेल, गोपाल किराती, नेक्रवित्रम चन्दहरू पनि उनलाई छाडेर गइसके । अब आफ्ना चमत्कारका दिनहरू सकिएको महसुस गरी चमत्कार गर्ने एक अबोध बालकको पछि लागेका छन् । प्रचण्ड, ओलीहरूले आफूलाई वैतरणी पार गराउने जिम्मा एक बालकको काँधमा छोड्नु नै उनीहरूको राजनीतिक अवसान हो । पढ्नेलेख्ने उमेरका एक अबोध बालकलाई चामत्कारिक बालक बनाएर धर्मको व्यापार गर्न उपेन्द्र महतोहरूलाई सुहाए पनि प्रचण्ड, ओलीहरूलाई पटक्कै सुहाउँदैन ।गोपाल देवकोटा, गोकर्णेश्वर८, काठमाडौं"
"जस्तो नेता, उस्तै देश","वैशाख ६ गते प्रकाशित श्रीकृष्ण अनिरुद्ध गौतमले अनुहार नेताको, छवि देशको मा यथा राजा तथा प्रजा जस्तो सत्यको राम्ररी विवेचना गरेका छन् । संस्कृतिका महान् पुरुषहरूको उदाहरण दिएर कुरा प्रस्ट पारेका छन् । चाणक्य आफ्नो घरको दियोको तेल पनि राज्यबाट लिँदैनथे । हाम्रो देशमा करोडौंको बिजुली शासनमा बसेकाहरूका लागि त्यसै बाँडिन्छ । कन्फ्युसियस सन्त नै थिए । त्यस्ता साधु नेता हामीले कहाँ पाउने ? महात्मा गान्धी लंगौटी लगाएर हिँडे । तब न उनले कहिल्यै सूर्यास्त नहुने देशलाई झुकाए । गौतम बुद्धको सम्पूर्ण सन्देशको सार यही हो कि आफ्नो ज्योति आफैं बन्नुपर्छ । श्रीकृष्णले भनेका थिए यदि मैले आफ्नो आचरण सुधारिनँ भने म सम्पूर्ण जगत्को पतनको कारण बन्छु । जगत्ले मेरै अनुसरण गर्छ भन्ने श्रीकृष्णमा थियो । हाम्रा नेतामा पनि यस्तै आचरणको अपेक्षा गर्नु जनताको दोष होइन तर हाम्रा नेता यी कुरा नै बुझिरहेका छैनन् । डा शिवशंकर यादव, छपकैया, वीरगन्ज"
धन्न छापिएछ समाचार,"देशकै ठूलो भेरीबबई डाइभर्सन आयोजनाको १२ किमि लामो सुरुङको ब्रेक थ्रु (छिचोल्ने काम) वैशाख ३ गते सम्पन्न भयो । यो काम सम्पन्न हुँदा राष्ट्र नै हर्षित भयो तर यति महत्त्वपूर्ण काम हुँदा पनि कान्तिपुरलाई किन हर्ष लागेन ? यससम्बन्धी समाचारले कान्तिपुरको प्रथम पृष्ठमा त स्थान पाएन नै, दोस्रो र तेस्रोमा पनि पाएन । हुँदाहुँदा यस्तो महत्त्वपूर्ण समाचार कहाँ छ भनेर पत्रिकाका हरेक पाना पल्टाउँदै र खोज्दै जानुपर्ने भयो । धन्न, उक्त समाचार लगभग पत्रिकाको अन्त्यतिर अर्थ वाणिज्य पानामा छापिएको रहेछ ।तीर्थ भट्टराई, रामप्रसाद राई गापा, भोजपुर"
आठ आनामा बेचिएको इमान,"हामीकहाँ भने उल्टो उर्वर धानखेत राजनीतिक पार्टीहरूकै संरक्षणमा प्लटिङमा परिणत हुन थाले । जग्गा जोड्ने नशाले गर्दा राज्यको सम्पत्ति हुनुपर्ने जमिन व्यक्तिले थुपार्ने प्रवृत्ति मौलाउन थाल्यो । वीर अस्पतालको सयौं रोपनी जग्गा व्यक्तिहरूले हडपेका छन् । अस्पताल खुम्चिएर बस्न बाध्य छ । भरतपुर अस्पतालको जग्गाबारे पनि समाचार सम्प्रेषण भइरहेकै छन् । सरकारी अस्पताल, कलेज, विद्यालयका जग्गा पनि संरक्षण हुन सकेका छैनन् । तिनको सदुपयोग हुन सकेको छैन । सायद राजधानीको मुटुमै रहेका सरकारी कलेजहरूको जमिन सदुपयोग हुनसके विद्यार्थी हकहितमा लगाउन सकिन्थ्यो । यिनै क्रम, उपक्रममा बालुवाटरस्थित प्रधानमन्त्री निवासको जग्गा प्रकरण बल्झिएको छ । सवाल त्यो मात्रै होइन, सवाल मुलुककै जमिनको हो । राज्यले अब प्रत्येक इन्च जमिनको स्पस्ट रेकर्ड राखी सदुपयोग गर्नुपर्ने हुन्छ ।डा ढुण्डिराज पौडेल, वीर अस्पताल, काठमाडौंबालुवाटारको जग्गाबारे छानबिन होस् भनी नेकपाका महासचिव विष्णु पौडेलले जारी गरेको विज्ञप्तिबारे समाचार पढ्ने अवसर मिल्यो । उनले जग्गा बिक्रीकर्ता उमा ढकाल र माधवी सुवेदीबाट आफ्ना छोरा नवीन पौडेलका नाममा लिखत पास गरी एकसट्ठी सालमा लिएको दाबी गरेका रहेछन् । अहिले निकै गरमागरम बहस चलेर पार्टीभित्र र बाहिर समेत चर्चाले शिखर छोएको बालुवाटार जग्गा प्रकरण कतै सेरोफेरो जम्मै मेरो भन्दै मनी, मसल र मास्टर प्लानको मनस्थितिबाट सिर्जित घटना त होइन ? कम्युनिस्ट पार्टीका नेताले यति महँगो आनाको करोडौं पर्ने जग्गा कसरी जोड्न भ्याए होलान् ?सत्यतथ्य केलाउन विलम्ब गर्नु हुँदैन ।श्यामसुन्दर कुइँकेल, हाँडीगाउँ, काठमाडौं"
वर्ग निर्माणको नेपाली मौलिकता,"यसप्रकार नेपालमा शोषक र शोषित वर्गहरूको निर्माणको ऐतिहासिक आधारभूत सिलसिलासँगै केही अपवाद र विशिष्ट सन्दर्भहरूको समेत विवेचनापछि प्रश्न उठ्छ अब चाहिँ वर्ग निर्माणको कस्तो भविष्य घटित होला त ? नयाँ संविधानमा आधारित पुँजीवादी संसदीय व्यवस्थाले जात व्यवस्था नै उन्मूलन गर्न सक्छ ? के घिटीघिटी हुँदै सुरु भएको संघीयताले क्षेत्रीय उत्पीडनको मुद्दालाई साम्य पार्दै छ ? अनि जनजातिमाथिको जातीय उत्पीडनको सन्दर्भ अब असान्दर्भिक विगत भइसकेको हो ? हिजोदेखि जात, क्षेत्र र जातिको मुद्दा अन्तिममा गुजुल्टिएका थिए वर्ग निर्माणमा पुगेर तर के अबको वर्गीय समाजचाहिँ जात, क्षेत्र र जातीय उत्पीडनबाट पृथक् रहनेछ ? यी प्रश्नको गहिराइतिर प्रवेशले नै सम्भवतः आगामी नेपाली राजनीतिको जरोकिलो ठम्याउन सम्भव हुनेछ ।"
काम छोडी तामझाम,"एसमोग्लु र रबिन्सनले लामो अनुसन्धानपछि ह्वाई नेसन्स फेल शीर्षक किताब लेखे । उनीहरूको निष्कर्ष थियो जहाँ संस्था बन्छ, पद्धतिले काम गर्छ, संस्था प्रधान र व्यक्ति गौण हुन्छ, त्यो देश सफल हुन्छ । जहाँ व्यक्ति केन्द्रमा आउँछ, संस्था ओझेलमा पर्छ, त्यहाँ स्वार्थ हुन्छ र त्यो देश असफल हुन्छ । अल्पविकसित र विकासोन्मुख देशको मुख्य समस्या यही हो । त्यस्तै शिक्षामा पनि संस्था बलियो बनाउन सके यी सबै समस्या समाधान हुन्छन् । एक जनाले सय जना विद्यार्थीको जिम्मा लिएर स्कुल पुर्याए पनि स्कुलले पहल नगरे त्यो टिक्दैन । जब स्कुल भरपर्दो र पद्धतिले चल्ने, नैतिकताले बाँधिएको, मानवीयताले ओतप्रोत, जिम्मेवारी र जवाफदेहिताले भरिपूर्ण भएर स्वचालित हुन्छ, त्यहाँ विद्यार्थी स्वतः जान्छन्, टिक्छन् र सिक्छन् पनि । त्यसैले सबै मिलेर विद्यालयलाई विद्यालयजस्तै बनाऔँ, हरेक दिन सिकाइ अभियान चलाऔँ ।"
कावासोतीमा एकीकृत कार्यालय शिलान्यास,"एकाम्बरेश्वरमा पूजाप्रधानमन्त्री केपी शर्मा ओलीले दुम्कौलीस्थित शाश्वतधाम पुगेर त्यहाँ रहेको एकाम्बरेश्वर मन्दिरमा पूजाअर्चना गरेका छन् । शनिबार दिउँसो हेलिकप्टरमा आएका ओलीले धार्मिक संग्रहालयसमेत अवलोकन गरे । उद्योगपति विनोद चौधरीले १४ वर्ष लगाएर दक्षिण भारतीय खजुराव शैलीमा निर्माण गरेको शाश्वतधामले धार्मिक पर्यटन, सामाजिक एकता र सहिष्णुतामा टेवा पुर्याएको उनले बताए । मन्दिरमा प्रधानमन्त्रीले सवा घण्टा बिताएका थिए । त्यस अवसरमा ओलीले चौधरी फाउन्डेसनद्वारा सञ्चालित कृत्रिम हातखुट्टा जडान स्थायी केन्द्रको समेत उद्घाटन गरे ।"
आगलागीमा बालकको मृत्यु,"बागलुङ (कास) गोठमा भएको आगलागीमा परेर शनिबार बिहान निसीखोला गाउँपालिका२, छरछरेमा ३ वर्षीय बालकको मृत्यु भएको छ । विमल सुनारका छोरा विशालको जलेर मृत्यु भएको हो । बालबालिका मात्र भित्र रहेको अवस्थामा गोठमा अचानक आगो लागेको वडाध्यक्ष कुवीर विकले जनाए । आगो निभाउन गाउँले जुट्दा बालकको मृत्यु भइसकेको थियो । घटनास्थलमा अनुसन्धानका लागि झिवाखोलास्थित इलाका प्रहरी कार्यालयको टोली पुगेको छ ।"
प्रतिष्ठानको कार्यकारी निर्देशकमा श्रेष्ठ,काठमाडौं (कास) सशस्त्र प्रहरीका पूर्वअतिरिक्त महानिरीक्षक राजेश श्रेष्ठ परराष्ट्र मामिला अध्ययन प्रतिष्ठानका कार्यकारी निर्देशक नियुक्त भएका छन् । परराष्ट्र मन्त्रालयमातहत रहेको प्रतिष्ठानमा पहिलोपटक खुला प्रतिस्पर्धाबाट कार्यकारी निर्देशक नियुक्त गरिएको हो । नेपाली सेनाका पूर्वउपरथीद्वय जगदीशचन्द्र पोखरेल र देवेन्द्रबहादुर मेधासीसमेत प्रतिस्पर्धामा थिए । कूटनीतिक महत्त्व देखाउन नसके पनि प्रतिष्ठानलाई थिंक ट्यांक का रूपमा चिनिने गरिएको छ ।
एपीएफमाथि आर्मीको सानदार जित,पुलिसको विजय यात्रा जारीदाङ (कास) नेपाल पुलिस क्लबले सुदूरपश्चिम प्रदेशलाई ७० गोलले पराजित गरेको छ । घोराहीको भरतपुर मैदानमा पुलिसकी निरु थापा र जर्सी निर्मला बिकले ह्याट्रिक गरिन् । निरुले अघिल्लो दिन प्रदेश ५ सँग पनि ह्याट्रिक गरेकी थिइन् । उनले ४२ औं तथा दोस्रो हाफको ८ र ४२ औं मिनेटमा गोल गरेकी थिइन् । निर्मलाले पहिलो हाफको २० तथा दोस्रो हाफको १६ र ४९ औं मिनेटमा गोल गरिन् । रञ्जिता गुरुङले ३९ औं मिनेटमा एक गोल गरिन् ।प्रदेश ३ ले प्रदेश ५ लाई ३० गोलले पराजित गर्यो । प्रदेश ३ बाट पहिलो हाफको ३५ औं र दोस्रो हाफको ७ औ मिनेटमा मनीषा मगरले तथा पार्वती घलेले दोस्रो हाफको १७ औं मिनेटमा गोल गरिन् ।
समानता उस्तै,"स्वर्ण विजेता चन्चलाले भनिन्, अझै योभन्दा राम्रो गर्छु भन्ने थियो । पहिलो अप्रेसन गरेकाले हल्का समस्या आएकाले त्यति खट्न सकिरहेकी छैन । समग्रमा तयारी राम्रो नै थियो । एनआरएनबाट विमला आउँछ रे भनेपछि झन् आफू थप मिहिनेत गर्न बाध्य भएको उनले सुनाइन । भनिन्, विमला आउँछे भनेपछि मैले थप मिहिनेत गरेँ । काभ्रे पाँचखालमा छँदा आफ्नै बुबा झटकबहादुर दनुवारको प्रशिक्षणमा हुर्केकी चञ्चला विभागमा आबद्ध भएको दशक भइसक्यो । भन्छिन्, साग खेलकुदको पदक जित्ने धोको छ । इन्चोन एसियाड खेल्न नपाए पनि चञ्चलाले गत भदौमा सम्पन्न इन्डोनेसिया एसियाड भने खेलेकी हुन् । जहाँ उनले उत्तर कोरियाली खेलाडीविरुद्ध राम्रो प्रदर्शन गरेकी थिइन् ।पहिलो दिनै भएको कराँतको टिम काताको स्वर्ण भने महिलामा पुलिस र पुरुषमा आर्मीले जितेका छन् । महिला टिम कातमा आर्मीले रजत तथा प्रदेश १ र प्रदेश ४ ले कांस्य पदक जितेका छन् । पुरुष टिम काताको रजत पुलिसले जित्यो । प्रदेश ६ र ७ ले कांस्य पदकमा चित्त बुझाए ।"
दीपेश र रसिलाले रचे नयाँ इतिहास,"आर्मीकी रसिलाले आफ्नै क्लबकी नङ्सल तामाङलाई १९२१, २११४ र २४२२ ले पराजित गर्दै आफूलाई राष्ट्रिय च्याम्पियन स्थापित गरिन् । १४ वर्षीया रसिलाले नयाँ इतिहास रचिन् । कक्षा ४ पढदै गर्दा ब्याडमिन्टनको र्याकेट समातेकी उनी अहिले कक्षा ९ मा अध्ययनरत छिन् । ब्याडमिन्टनको इतिहासमा राष्ट्रिय च्याम्पियन बन्ने उनी अहिलेसम्मकै कान्छी खेलाडी रहेको नेपाल ब्याडमिन्टन संघका अध्यक्ष रामजीबहादुर श्रेष्ठले जानकारी दिए ।"
आशिष र सरस्वती हाबी,"हाइजम्पका लागि ट्र्याकभित्रको दायरा अपुग भएका कारण चौरमा खेलाइएको थियो । २० मिटरको दायरा चाहिनेमा त्यति अपुग भएपछि चौरमा खेलाइएको मुख्य प्रशिक्षक चन्द्र गुरुङले बताए । उनले आफूहरूले भन्दाभन्दै पनि ठेकेदारले नबनाइदिएको गुनासो सुनाए । दिनको अन्तिम इभेन्ट डिस्कस थ्रोको स्वर्ण पदक आर्मीका चित्रबहादुर ओलीले जितेका छन् । उनले ३८०२ मिटर थ्रो गर्दै स्वर्ण हत्याए । पुलिसका पुष्कल खडकाले ३३५० मिटरबाट रजत जिते । पुष्कलले सटपुटमा पनि रजत पदक नै जितेका थिए । प्रदेश १ का रञ्जिल श्रेष्ठ कांस्य पदकको हकदार बने । उनले ३२६५ मिटर डिस्कस फालेका थिए । आइतबार महिला र पुरुषतर्फ ४०० मिटर, ५००० हजार, हडर्ल्स, ट्रिपलजम्प र रिलेका इभेन्ट आयोजना हुनेछ ।"
पुलिस सेमिफाइनलमा,"अर्को खेलमा सुदूरपश्चिमले पहिला ब्याटिङ गर्दै २० ओभरमा ५ विकेट खर्चेर १ सय ६ रन बनायो । खड्ग बोहराले पाँच चौकाको मद्दतले ६१ बलमा ४८, शेर मल्लले एक चौका र एक छक्कासहित अविजित ३७, अरुण ऐरले ६, लोकेश बमले ३, सन्जु दमाइले २ र दीपक बोहराले १ रन बनाए । पुलिसका ललितसिंह भण्डारी, राम नरेश गिरी र आरिफ शेखले ११ विकेट लिए । पुलिसले १७३ ओभरमा लक्ष्य पार गर्यो । सुनील धमलाले ४२ बलमा २ चौकासहित ३२, अमित श्रेष्ठले ३ चौकासहित ३२ बलमा ३५ र आरिफले २ चौका र एक छक्कासहित १५ रन बनाए । नरेन्द्र साउद र शेर मल्लले २२ तथा महेश अधिकारीले १ विकेट लिए । पुलिसका अमित म्यान अफ द म्याच भए ।"
सेपाकताक्रोको दुवै स्वर्ण आर्मीलाई,"बर्दिया (कास) त्रिभुवन आर्मी क्लबले गुलरियामा शनिबार भएको लिग कम नक आउट सेपाकताक्रो खेलमा महिला तथा पुरुषतर्फ स्वर्ण पदक जितेका छन् । पहिलो चरणमा लिक कम नट आउटअन्तर्गत रेगु इभेन्टमा आर्मी र गण्डकी प्रदेशबीच भएको थियो । बेस्ट अफ थ्रीमा आर्मीले गण्डकी प्रदेशलाई २३२५, २१४ र २११६ ले पराजित गरी स्वर्ण पदक जितेको हो । प्रदेशले सुदूरपश्चिमलाई २११३ र २११० ले पराजित गरी कांस्य पदक जितेको छ । महिलातर्फ आर्मीले प्रदेश ३ लाई २११५ र २११० ले हराई स्वर्ण पदक जित्यो । प्रदेश ३ ले सुदूरपश्चिमलाई २११३ र २११० ले पराजय गरी कांस्य पदक पायो ।"
कमललाई तीन स्वर्ण,"पुम्सेमा पुलिसले ४ स्वर्ण र १ रजत पदक हात पारेको छ । पुरुष एकलमा कमल श्रेष्ठ, महिला एकलमा पार्वती गुरुंग, जोडीमा कमल र पार्वतीले र कमल श्रेष्ठ, जित बहादुर बोटे र प्रेम बहादुर लिम्बु सम्मिलित खेलाडीले टिमतर्फ स्वर्ण जितेका हुन् । महिलातर्फको टिम इभेन्टमा पार्वती गुरुङ, मीरा राना र निर्मला विकको समूहले रजत पदक जितेका छन् । पुम्सेको महिलातर्फको टिम इभेन्टमा प्रदेश १ ले स्वर्ण पदक जितेको छ । पुरुषतर्फ ५८ केजीमुनि तौल समूहमा आर्मीका ज्ञानेन्द्र हमाल र महिलातर्फको ५३ केजीमुनि तौल समूहमा पुलिसकी निमा गुरुङले स्वर्ण पदक जिते ।"
पुलिसको फितलो प्रदर्शन,"रूपन्देही (कास) त्रिभुवन आर्मी क्लबले आठौं राष्ट्रिय फुटबल प्रतियोगितामा दोस्रो जित हासिल गरेको छ । शनिबार आर्मीले कर्णाली प्रदेशलाई ७० ले पराजित गर्यो । एन्फा टेक्निकल खेल मैदानमा आर्मीका विवेक बस्नेतले १२, २१, ५६ औं मिनेटमा गोल गर्दै ह्याट्रिक गरे । टेक बुढाथोकीले २९ र ४३ औं मिनेटमा तथा ६२ र ७६ औं मिनेटमा सुमन अर्यालले गोल गरे । पुलिसले भने दोस्रो खेलमा प्रदेश २ सँग फितलो प्रदर्शन गर्दै २२ को बराबरीमा रोकियो । २९ औं मिनेटमा पुलिसका सुमन लामाले गोल गरे । ३७ औं मिनेटमा प्रदेश २ का नीरबहादुर आलेले गोल फर्काउँदै बराबरीमा ल्याए ।"
म्यानचेस्टर सिटी फेरि अगाडि,दोस्रो हाफमा ब्रुन चोटका कारण मैदान छाड्न बाध्य रह्यो र यसले व्यवस्थापक पेप ग्वार्डिओलाई तनाव हुनेछ । सिटीले यस जितपछि दोस्रो स्थानमा रहेको लिभरपुलमाथि एक अंकको अग्रता खोलेको छ । लिभरपुलले आइतबारको खेलमा रेलिगेसनबाट बच्न संघर्षरत कार्डिफको सामना गर्नेछ ।
म्यानमारमाथि नेपालको सजिलो जित,नेपाली बलरमध्ये कप्तान विशालविक्रम केसी सर्वाधिक प्रभावशाली रहे । उनले ५ ओभरमा २१ रन मात्र खर्चेर ४ विकेट लिए । नेपालको फिल्डिङ पनि अब्बल दर्जाको रह्यो र म्यानमारका चार ब्याट्सम्यान रनआउट भए । नेपालले अब अर्को खेलमा मलेसियाको सामना गर्नेछ । नेपालको समूहमा थाइल्यान्ड पनि रहेको छ ।
स्मिथले जिताए राजस्थानलाई,उनलाई मोइन अलिले पनि राम्रो साथ दिए । इंग्लिस अलराउन्डरले ६६ रन बनाए । जवाफमा कोलकाताले ५ विकेट गुमाएर २ सय ३ रन मात्र बनाउन सक्यो । प्रतियोगितामा बेंग्लोरको यो दोस्रो जित मात्र हो र ४ अंकमा टिम लिग तालिकाको पुछारमा रहेका छ । कोलकाताको पनि स्थिति पनि खराब भएको छ र टिम पुछारबाट तेस्रोमा छ ।
ब्रुसन कपको उपाधि हेपी क्लबलाई,"५५ पेनाल्टी बराबर भएपछि पुनः ११ जना हान्नुपरेको थियो । उपाधिसँगै हेपीले नगद ५० हजार र उपविजेता रामपुरले ३० हजार नगद पायो । युथ युनियन क्लब, तानसेनले आयोजना गरेको खेलमा १७ टिमको सहभागिता थियो । विजेता, उपविजेता खेलाडीलाई युथ युनियनका अध्यक्ष अच्युत खनाल, जिल्ला फुटबल संघका अध्यक्ष मनोहर थापा, उपाध्यक्ष राजेश्वर उदय, श्रेष्ठ निर्माण सेवाका प्रोपाइटर सुजन श्रेष्ठलगायतले नगद, प्रमाणपत्र, टफी प्रदान गरे । हेपीका सोजित गुरुङ म्याद अफ द फाइनल भए । उत्कृष्ट खेलाडी रामपुरका विशाल मल्ल, उत्कृष्ट रक्षक हेपीका दीपु थापा, उत्कृष्ट स्ट्राइकर हेपीकै मन्दीप थापा भए । त्यस्तै युथ युनियनका मनोज गाहा उदाउँदो खेलाडी भए भने उत्कृष्ट गोलकिपर रामपुरका रूपेश हमाल भए । सर्वाधिक गोलकर्ता पनि रामपुरकै विपिन सेन ठकुरी ठहरिए ।"
गरिबका सबै कार्यक्रममा अनियमितता,"विभिन्न मन्त्रालय मातहत सञ्चालन झएका गरिबी निवारणसँग सम्बन्धित कार्यक्रमबीच समन्वय, कार्यत्रम सञ्चालनलाई प्रगति मान्नु भन्दा पनि जनताको जीवनस्तरमा सुधार ल्याउने गरी एकीकृत रूपमा कार्यक्रम सञ्चालन गर्नुपर्ने प्रतिवेदनमा उल्लेख छ । कार्यक्रममा दोहोरोपन हटाऊन कार्यक्रमहरूबीच समन्वय र सहकार्य, गरिब लक्षित कार्यत्रमबाट गैरगरिब लाभान्वित नहुने गरी कार्यक्रम सञ्चालन गर्नुपर्ने उल्लेख छ ।"
७ अर्बको अर्को कार्यक्रम सुरु,"मन्क्री खनालले कार्यत्रम पारदर्शी रूपमा कार्यान्वयनमा ल्याउनुपर्ने बताए । दातृ निकायको सहयोगमा सञ्चालनमा रहेका आयोजनाको अवस्था सन्तोषजनक देखिएको छैन, उनले भने, दातृ निकायबाट प्राप्त भएको रकमलाई किसानको पक्षमा पूर्ण रूपमा सदुपयोग गर्नुपर्छ । यो कार्यक्रम आगामी ६ वर्ष सम्म सञ्चालन हुनेछ ।"
चीन छोड्दै अमेजन,ईकमर्समा मन्दीजेफ बेजोसले स्थापना गरेको विश्वकै ठूलो अनलाइन खुद्रा पसलको यो कदमका पछाडि अर्को पनि कारण छ । चीनमा ईकमर्स क्षेत्रमा मन्दी छाएका बेला अमेजन त्यहाँबाट निस्किन लाग्दै छ । गत जनवरीमा मात्रै अलिबाबाले सन् २०१६ यताकै सर्वाधिक सुस्त चौमासिक आम्दानीबारे जानकारी दिएको थियो । जेडी डटकमले कर्मचारी संख्या घटाएर आफ्नो व्यापार वातावरण परिवर्तन गर्न खोज्दै छ । अमेजनझैं अन्य पश्चिमा रिटेलर ईकमर्स संस्थाको फिर्तीले पनि चीनमा यो क्षेत्र सुस्ताउन थालेको बताइन्छ । सन् २०१६ मा वालमार्ट इंक आफ्नो चिनियाँ अनलाइन सपिङ प्लेटफर्म जेडी डटकमलाई बेचेर हिँडेको थियो । अमेजनले सन् २००४ मा ७५ अर्ब डलर तिरेर चिनियाँ अनलाइन सपिङ बेबसाइट जोयो डटकम खरिद गरेको थियो । जोयोलाई नै रिब्रान्डिङ गरेर उसले सन् २०११ मा अमेजन चाइन सुरु गरेको हो ।टमलको प्रभुत्व देखिने भएपछि अमेजनले सन्् २०१५ अलिबाबाकै साइटमा अमेजनले आफ्नो अनलाइन स्टोर सुरु गर्यो । अन्य देशमा अमेजन बृहत् रूपमा विस्तार भइरहेको छ ।
रत्नमा लगानी गर्न विदेशी चासो,"दार्चुला, जाजरकोट, मनाङ, धादिङ, सिन्धुपाल्चोक, लाङटाङ, संखुवासभा, ताप्लेजुङ, पाँचथर, इलामलगायत स्थानमा रत्न तथा पत्थरको सम्भावना छ । यी क्षेत्रमा रत्न तथा पत्थर अर्बौं डलरको बजार छ, अध्यक्ष महर्जनले भने, एक्स्पोबाट बहुमूल्य तथा अर्धबहुमूल्य रत्न पत्थर, स्वदेशी कच्चा पदार्थको अन्वेषण, उत्खनन, प्रशोधन र प्रयोगको सम्भावनालाई स्पष्ट पारी आन्तरिक तथा बाह्य प्रविधि एवं पुँजीलाई आकर्षित गर्छौं । विभागका अनुसार २०६५६६ सम्ममा २४ वटा खानी सञ्चालनमा थिए । कच्चा पदार्थ पनि सिधै निर्यात हुन्थ्यो ।"
मौरी पाल्छन् कुस्ती खेलाडी,"तराईमा लिची, आँप, जामुन, तोरी, सिसम र टिक मौरी चर्ने प्रमुख स्रोत हुन् । कतिपयले चुरे क्षेत्रमा लगेर पनि चराउने गरेका छन् । मौरीले मह उत्पादन गरेर आम्दानी मात्रै दिँदैन । कुनै बेला त्यसलाई पाल्नुपर्ने पनि हुन्छ । प्रायः असारदेखि असोजसम्म मौरीलाई त्यसैले उत्पादन गरेको मह खुवाएर जोगाउनुपर्ने उनले बताए ।"
खरायोले दिलायो आम्दानी,बिनु तिम्सिना(प्रशिक्षार्थी)
ककनीमा जापानी च्याउ,"केही गर्छु भन्ने जोस जाँगर भएका किसानलाई सक्दो सहयोग प्रदान गरिएको तरकारी जोनका कार्यालय प्रमुख डा कमलराज गैरेले बताए । उक्त च्याउखेती जिल्लाको पञ्चकन्या गाउँपालिकामा पनि थालिएको छ । १८ वर्ष अघि तामाङको बारीमा ४० भारी मकै फल्थ्यो । ज्याला मजदुरी गर्न सहर पसेका थिए । तैपनि जहान पाल्न धौधौ थियो । अहिले ६ जनाको परिवार च्याउखेती र फलफूल खेतीले पालिएको छ । उनले यही ठाउँमा पैसाको बोट देखिएको बताए । मकै र कोदोले ३४ महिना मात्रै खान पुग्थ्यो । सीप र मेहनत भए गाउँमै पैसा रहेछ, उनले भने ।"
वाणिज्य बैंकको मात्रै पौने ३ अर्बको कारोबार,यो साता सिनर्जी फाइनान्स कम्पनीको हकप्रद र नेपाल इन्भेस्टमेन्ट बैंकको हकप्रद सेयर सूचीकृत भए । यस साता नेपाल स्टक एक्सचेन्जको कारोबार कक्ष नियमित कारोबारका लागि चार दिन खुला रह्यो। विगतमा जस्तै यो साता पनि ऋणपत्रतर्फ संस्थागत तथा सरकारी ऋणपत्रको कारोबार भएन ।
आरुघाट मुआब्जा निर्धारणमा सकस,"जिल्ला मुआब्जा निर्धारण समितिले भने उक्त क्षेत्रको मुआब्जा निर्धारण अन्तिम चरणमा पुगेको दाबी गरेको छ । स्थानीय, राजनीतिक दल, संघीय र प्रदेशका सांसद, स्थानीय तहका जनप्रतिनिधिसँग सुझाव लिने काम भएको मुआब्जा निर्धारण समितिका संयोजक एवं प्रमुख जिल्ला अधिकारी गजेन्द्र श्रेष्ठले बताए । राष्ट्रिय गौरवको आयोजनालाई अनिर्णयको बन्दी बनाएर राख्दैनौं, उनले भने, मुआब्जा निर्धारण नयाँ वर्षको पहिलो महिनाभिक्रै हुन्छ । मुआब्जा निर्धारणका लागि स्थानीयसँगको अन्तरत्रिया, प्राविधिक जाँच, अन्य आयोजनाको स्थलगत अध्ययनलगायतको काम भएको उनले बताए । अन्य प्रोजेक्टहरूले कसरी मुआब्जा वितरण गरे भन्ने पनि अध्ययन पनि गर्यौं, उनले भने । अपेक्षाअनुसार नभए पनि जनतालाई अन्यायमा नपर्ने तवरले मुआब्जा निर्धारण हुने उनले बताए ।"
पहिलो सिमएसईई विद्यार्थीलाई,"काठमाडौं (कास) एनसेलले एसईई दिएर बसेका विद्यार्थीलाई लक्षित गर्दै पहिलो सिम अफर ल्याएको छ । पहिलो सिमको मूल्य एक रुपैयाँ कायम गरिएको छ । सिममा दिन र रातका डाटा प्याकहरू, प्रत्येक पटकको रिचार्जमा एसएमएस र डाटा बोनस तथा माई फाइभ समाविष्ट छन् । पहिलो सिम अफर शुक्रबारदेखि लागू गरिएको छ । सिम प्राप्त गर्न विद्यार्थीले एसईईको प्रवेशपत्र र अभिभावकको नागरिकताको प्रतिलिपिलगायत कागजात पेस गनुपर्ने एनसेलले जनाएको छ ।"
बजारमा 'जल पाइप्स एन्ड फिटिङ्स',काठमाडौं (कास) महालक्ष्मी वायर्स एन्ड केबल्सले नयाँ उत्पादन जल पाइप्स एन्ड फिटिङ्स बजारमा ल्याएको छ । शनिबार नक्सालको एक होटलमा उत्पादन सार्वजनिक गरियो । यो उत्पादन अरिहान्त समूहको व्यापारिक इकाई हो । कार्यक्रममा अरिहान्त समूहका कार्यकारी निर्देशक गिरिस जैन र जल पाइप्स एन्ड फिटिङ्सकी ब्रान्ड एम्बास्डर मनीषा कोइरालालगायतको उपस्थिति थियो ।
मेगा क्यापिटलको उद्घाटन,काठमाडौं (कास) मेगा बैंकको पूर्ण स्वामित्वमा रहेको मेगा क्यापिटल मार्केटस् लिमिटेडले औपचारिक रूफमा शुक्रबारदेखि काम सुरु गरेको छ । राजधानीमा आयोजित कार्यत्रममा नेपाल धितोपत्र बोर्डका अध्यक्ष डा रेवतबहादुर कार्की र मेगा बैंकका अध्यक्ष भोजबहादुर शाहले संयुक्त रूपमा उद्घाटन गरे ।
"स्वर्ण, संन्यास अनि बिहे","खेल जीवनको सुखद अन्त्यका लागि तारालाई राम्रो अवसर छ । १३औं दक्षिण एसियाली खेलकुदपछि संन्यास लिने घोषणा गरेकी छन् । स्वर्ण उनले लक्ष्य हो । मेरो पहिलो लक्ष्य सागमा स्वर्ण, त्यसपछि संन्यास अनि बिहे, ताराले सुनाइन् । २०६० देखि नेपाल पुलिस क्लबबाट खेलिरहेकी ताराको पेन्सन हुन ९ महिना बाँकी छ । पुलिस छाड्ने कि फरक भूमिकामा त्यहीँ रहने भन्नेबारे उनले निर्णय गरिसकेकी छैनन् । भारत्तोलनमा मात्र होइन अन्य खेल गतिविधि पनि अहिले धेरै बढेको छ । खेलाडीलाई खेलेर बाँच्ने परिस्थिति आउन लागेको छ । खेलाडीका रूपमा नभए पनि म भारत्तोलनबाट कहिल्यै टाढा हुन सक्दिनँ, अनि नेपाल पुलिसबाट पनि । म अहिले जे छु त्यो नेपाल पुलिसकै कारण छु, उनले भनिन् ।"
मुख्यमन्त्री र मन्त्रीले चासो दिएनन्,बिनु तिम्सिना(प्रशिक्षार्थी)
भारतीय प्रधान न्यायाधीशमाथि यौन दुर्व्यवहार आरोप,"गोगोईको यात्राभारतको पूर्वोत्तर राज्यबाट प्रधान न्यायाधीश बन्ने गोगोई पहिलो व्यक्ति हुन् । उनी भारतको ४६ औं प्रमुख न्यायाधीशका रूपमा कार्यरत छन् । उनको कार्यकाल १७ नोभेम्बर २०१९ सम्म रहेको छ । १८ नोभेम्बर १९५४ मा जन्मेका गोगोईले सन १९७८ मा कानुनी सेवाका लागि आफ्नो नाम दर्ता गराएका थिए । उनी गुवाहाटी उच्च अदालतमा संवैधानिक र कम्पनी विषयमा बहसहरू गरेका थिए । २८ फेब्रुअरी २००१ मा गुवाहाटी उच्च अदालतले उनलाई स्थायी न्यायाधीशमा नियुक्त गरेको थियो । ९ सेप्टेम्बर २०१० मा उनलाई पन्जाब र हरियाणा उच्च अदालतमा सरुवा गरिएको थियो । उनलाई १२ फेब्रुअरी २०११ मा पन्जाब र हरियाणा उच्च अदालतको मुख्य न्यायाधीश नियुक्त गरियो । २३ अप्रिल २०१२ मा सर्वोच्च अदालतको न्यायाधीशमा उनी नियुक्त भएका थिए । पछि ३ अक्टोबर २०१८ मा उनी भारतको सर्वोच्च अदालतका प्रधान न्यायाधीश बने । उनले असमको राष्ट्रिय नागरिक रजिस्टार, सांसद तथा विद्यालयकहरूका लागि विशेष सुनुवाइका लागि विशेष अदालतहरू गठन, राजीव गान्धी हत्याकाण्डका अभियुक्तहरूलाई आजीवन कराबासको सजायमा कमी, लोकपालको नियुक्तिसहितका विभिन्न विषयहरूमा महत्त्वपूर्ण फैसला आफ्नो कार्यकालमा दिइसकेका छन् ।"
इजिप्टमा संविधान संशोधनबारे जनमतसंग्रह,संसद्ले पारित गरेको संविधान संशोधनसम्बन्धी प्रस्तावलाई जनमतसंग्रहमार्फत अनुमोदन गर्नुपर्ने संवैधानिक व्यवस्था छ । वर्तमान संवैधानिक व्यवस्थाअनुसार सन् २०१८ मा निर्वाचित राष्ट्रपति फताहको कार्यकाल निर्वाचित भएको मितिबाट ६ वर्षमा सकिनेछ । सभामुख अलि अब्देल आलले संविधान संशोधनको पक्षमा ५३१ तथा विपक्षमा २२ मत परेको जनाए ।
"अमेरिकामा आँधी, ४ को मृत्यु","वासिङ्टन अमेरिकाको मिसिसिपी र अलाबामा आँधीले चार जनाको ज्यान लिएको छ । धेरै घाइते भएको अन्तर्राष्ट्रिय सञ्चारमाध्यमहरूले जनाएका छन् । मिसिसिपी राज्यको लिन्कन काउन्टीमा बिहीबार एउटा रूखले किचेर ६३ वर्षीय एक पुरुषको मृत्यु भएको छ । अन्य दुईको मृत्यु गाडी चलाइरहेका बेला भएको छ । अलाबामा राज्यको पेल नगरमा ४२ वर्षीया महिलाको घुम्ती निवासमा रूखले थिचेर मृत्यु भएको छ । आँधीले अमेरिकाको दक्षिणी राज्यहरू अलाबामा, मिसिसिपी, लुजियाना र टेक्सासमा धेरै क्षति पुर्याएको छ । बिहीबारको उक्त आँधीका कारण मिसिसिपी राज्यमा १ लाखभन्दा बढी मानिस विद्युत् सेवाबाट वञ्चित भएका छन् ।"
मेक्सिकोमा अन्धाधुन्ध गोली प्रहार,मेक्सिको मेक्सिकोको पूर्वी राज्य भेराक्रुजको एक पार्टीमा अपरिचित बन्दुकधारी समूहले अन्धाधुन्ध गोली प्रहार गरेको छ । घटनामा कम्तीमा १३ जनाको मृत्यु भएको छ । पारिवारिक जमघटमा बन्धुकधारी समूहले गोली चलाएको सुरक्षा अधिकारीहरूले जनाएका छन् । मेक्सिकोमा सामान्यतः लागूपदार्थका तस्करहरूबीच गोली हानाहानको घटना हुने गर्छ । मेक्सिकोका तत्कालीन राष्ट्रपति फेलिपे काल्डेरोनले लागूपदार्थका तस्करविरुद्ध सन् २००६ देखि आक्रामक कारबाही थालेयता तीन लाखभन्दा बढी व्यक्तिको मृत्यु भइसकेको छ ।
अघि बढ्यो फिल्म नीति,"त्यस्तै, चलचित्र क्षेत्रको प्रवर्द्धनका लागि विदेशी लगानी आकर्षित गर्ने, गुणस्तरीय चलचित्र निर्माणलाई प्रोत्साहित गर्दै आयत प्रतिस्थान र निर्यात प्रवर्द्धन गर्ने, लघु चलचित्र, डकुमेन्ट्री (गैरआख्यान) र प्रयोगात्मक फिल्मलाई प्रोत्साहन, चलचित्र लगानी कोषको निर्माण, चलचित्र अध्ययन अनुसन्धान केन्द्रको स्थापनाजस्ता पक्ष पनि नीतिले समेटेको छ । नीति कार्यान्वयन भए नेपाली फिल्म उद्योगको आफ्नो मौलिक चरित्र निर्माण हुने मात्र नभई राष्ट्रिय लगानीसमेत सुरक्षित हुने चलचित्र विकास बोर्डका अध्यक्ष भट्टराईले दाबी गरे । ऐन बनेर आएपछि पूर्ण रूपमै कार्यान्वयनको चरण सुरु हुन्छ, उनले भने । ऐन बनेरै आए पनि राष्ट्रिय चलचित्र नीतिको पूर्ण कार्यान्वयनमा भने केही चुनौती आउन सक्ने नीति मस्यौदा समितिका संयोजकसमेत रहेका यादव खरेल बताए । विदेशी फिल्मबाट मुनाफा गर्ने वितरक र प्रदर्शक असहयोगी बन्न सक्छन्, उनले भने, अर्को चाहिँ फिल्ममार्फत सांस्कृतिक उपनिवेश कायम गर्न चाहने छिमेकबाट राजनीतिक दबाब आउन सक्छ ।"
मनीषको नाम गिनिज बुकमा,"गिनिज बुक वर्ल्ड रेकर्डमा नाम लेखाउन सफल भएको छु, मनीष श्रेष्ठले भने, सुरक्षित यात्रा गर्न सफल भए त्यसैमा खुसी छु । कार्यक्रममा ललितपुर महानगरपालिकाका मेयर चिरीबाबु महर्जन, सभासद उमेश राईले बधाई तथा शुभकामना दिए ।"
मञ्चमा तीन स्रष्टा,"शिरीषले तीन दर्जन गजल सुनाए । उनका अधिकांश गजलमा देशको राजनीतिक अवस्था बिग्रेकोमा चिन्ता झल्केको थियो । उनले दुई तिहाइको सरकारभन्दा दलाल र भ्रष्टहरू बलियो भएको व्यंग्य कसे । त्यस्तै घायलले आधा दर्जन कवितामार्फत समाजको चित्रण गरे । उनले पैसाको आसमा बिदेसिएका युवाको बाकसमा आउने लासले दिने पीडासहितका रचना वाचन गरे । शर्माले पनि तीन दर्जन मुक्तकमार्फत समाजको चित्रण गरेका थिए । उनले विदेशी हस्तक्षेपले देश विकास हुन नसकेको तथ्य रचनामार्फत प्रस्तुत गरेका थिए । सोही मञ्चमा उभिएर धौलागिरिका पाका साहित्यकारहरू प्रेम छोटा, काजी रोशन, इन्द्रकुमार विकल्प, इन्द्रमान खत्री, राजेन्द्र पहाडी, राम थापा लगायतले पनि रचना वाचन गरे । फुर्सदको दिनलाई रचना र गीत संगीतमार्फत समाज सुधारको चेतना भर्ने काममा लगाउन पाएकोमा खुसी लागेको साहित्यकार सिर्जना कार्कीले बताइन् ।"
"चीनमा जम्दै, भारतीय फिल्म","म यस्ता पृथक विषयवस्तु भएका फिल्म खेलेरै दर्शकको मन जित्दै च्याम्पियन बन्न चाहन्छु, अभिनेता खुरानाले बक्सअफिसबाट पाएको सफलताले आफूलाई थप जिम्मेवार बनाएको बताए । उनका यस वर्ष दुई फिल्म ड्रिमगर्ल र आर्टिकल १५ रिलिज हुनेछन् ।"
मञ्जुललाई पारिजात स्मृति,हेटौंडा (कास) जनवादी गायक तथा साहित्यकार मञ्जुललाई पारिजात स्मृति पुरस्कारबाट सम्मानित गरिएको छ । साहित्य संगम मकवानपुरले हरेक दुई वर्षमा प्रदान गर्ने पुरस्कारबाट शनिबार हेटौंडामा १० हजार रुपैयाँसहित मञ्जुल सम्मानित भए । साहित्यकार पारिजातको २६औं स्मृति दिवसका अवसरमा हेटौंडा १० स्थित पारिजातको सालिक राखिएको स्थानमा कार्यक्रम आयोजना गरेर मञ्जुललाई साहित्यकार तुलसी थापाले सम्मानपत्रसहित पुरस्कार प्रदान गरे । आदर्श टोल विकास संस्थाले उक्त पुरस्कार रकमको व्यवस्था गर्दै आएको छ ।
पुतलीको बिहे,प्रायः बन्दीपुरेहरू भक्तपुरबाट बसाइँसराइ गरी आएको मानिन्छ । भक्तपुरमा मनाइने प्रसिद्व बिस्काः जात्रा यहाँ पनि मनाइन्छ । सोही दिन पुतलीको पनि बिहे गर्ने परम्परा छ । तनहुँको सदरमुकाम कुनै बेला बन्दीपुर थियो । पछि दमौलीलाई बनाएपछि बन्दीपुरका स्थानीय कोही चितवन कोही राजधानीलगायत ठाउँमा बसाइँ सरे । यो पर्व मनाउन भनेर बसाइँसराइ गएकाहरू पनि आउने गरेको स्थानीय छाया श्रेष्ठले बताइन् ।
छुट्टीमा लनटेनिस,"प्रशिक्षण दिन काठमाडौंबाट राष्ट्रिय लनटेनिसका प्रशिक्षक जितेन्द्र परियार आएका थिए । उनले निकै चाख लाग्नेगरी खेलका नियम र कलाबारे सिकाए । बालबालिकाले पनि निकै चाख दिएर सिके । प्रशिक्षक परियारले यहाँका बालबालिकामा लनटेनिसप्रति धेरै रुचि र खुबी देखेको बताए । अभ्यास गर्दै गए राष्ट्रिय खेलाडी बन्न सक्छन्, उनले भने । तर त्यसका लागि पढाइ छोड्नु हुँदैन । पढाइका बेला गृहकार्य सकेपछि केही समय मात्र खेल्न उनले सुझाव दिए । बुटवलका साना साथीले यसअघि पनि राष्ट्रिय खेलमा सहभागी भएका छन् । गत वर्ष ८ वर्षमुनिकोमा राष्ट्रिय लन टेनिसमा ब्रिजेस अर्याल च्याम्पियन भएका थिए । यमन राना सेकेन्ड र योगेश ज्ञवाली थर्ड भएका थिए । १० वर्षमुनिकोमा रितेश ज्ञवाली थर्ड भएका थिए ।शब्दतस्बिर ः अमृता अनमोल"
चराका कथा,"चराहरूको घुमघाममा चरिकोटका चराले काठमाडौं उपत्यकाको भ्रमण गरेको वर्णन छ । ती चराले रानीवनको कागसँगै काठमाडौंको पशुपति, स्वयम्भू, हनुमानढोका दरबार, पाटनको चिडियाखाना र कृष्णमन्दिर अनि भक्तपुर घुम्दाको अनुभव त्यसमा छ । वातावरणलाई स्वच्छ, सफा र सुन्दर राख्नुपर्ने र सम्पदाको संरक्षण गर्नुपर्ने शिक्षा यसले दिन खोजेको छ । रत्न प्रजापतीका कथालाई परिचय पब्लिकेसनले बजारमा ल्याएको हो ।"
नयाँ वर्ष,इन्द्रकुमार श्रेष्ठकाठमाडौं
घडी,"कला कोइराला, कक्षा८बालज्योति कम्युनिटी एकेडेमी, स्याङ्जा"
अजङ्गको बाइक,श्यामकृष्ण खुलिमुली

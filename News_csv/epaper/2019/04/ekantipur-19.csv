शीर्षक,विवरण
पहुँचवालाका आफन्त नियमविपरीत सरुवा,"महानगरपालिकाको राजस्व शाखामा उनलाई जिम्मेवारी पनि सुम्पिएको थियो तर दुई साता पनि कार्यालयमा उपस्थित नभई उनी काठमाडौं फर्किहालिन् । सुजनजस्तै उनी पनि काज सरुवा मिलाएर बाबु नै कार्यरत रहेको अख्तियारमा आइपुगेकी छन् । अख्तियार स्रोतका अुनसार यी दुवैलाई ठाडो काज सरुवा गराउन अख्तियारकै माथिल्लो तहका कर्मचारीले शक्ति र पद दुरुपयोग गरेका थिए । युवा तथा खेलकुद मन्त्रालयका सचिव देवकोटाकी पत्नी उपसचिव दिलकुमारी देवकोटाको समायोजन इलाममा भएको छ । इलामको देउमाई नगरपालिकामा शिक्षा शाखा हेर्ने गरी उनको समायोजन भएको देखिन्छ । जिल्ला शिक्षा एकाइ, इलामका प्रमुख होमनाथ भण्डारीका अनुसार समायोजन भएको करिब डेढ महिना भए पनि उनी अहिलेसम्म इलाम पुगेकी छैनन् । उहाँ हाम्रो सम्पर्कमा आउनुभएको छैन, उनले भने । कर्मचारी समायोजन ऐनमा २१ दिनभित्र खटाइएका स्थानमा हाजिर नहुने कर्मचारीलाई स्पष्टीकरणको अवसर दिएर अवकाश दिन सकिने व्यवस्था छ । स्रोतका अनुसार सचिव देवकोटाले भने पत्नीलाई संघमै राख्न सम्बन्धित निकायहरूमा दबाब दिइरहेका छन् । पत्नीलाई काठमाडौंमै राख्न सचिवको दौडधुप चलिरहेको छ, स्रोतले भन्यो, चाँजोपाँजो मिलिसक्यो जस्तो लाग्छ । कर्मचारी समायोजन ऐनमा प्रदेश वा स्थानीय तहको सेवामा कर्मचारी समायोजन गर्दा सम्भव भएसम्म पतीपत्नीलाई एकै जिल्लामा पर्ने गरी समायोजन गरिने व्यवस्था छ । देवकोटाका हकमा यो व्यवस्था आकर्षित हुँदैन । सचिव देवकोटा संघ (केन्द्र) अन्तर्गत नेपाल सरकारमा समायोजन भएका कर्मचारी हुन् भने उनकी पत्नी दिलकुमारी स्थानीय तहमा समायोजन भएकी हुन् । फरक फरक तहमा समायोजन भए पति पत्नीलाई एकै ठाउँमा राख्ने व्यवस्था छैन । शिक्षा मन्त्रालयका सचिव बरालका भाइ बाबुराम बराल पनि कर्मचारी समायोजनमा परेर रौतहटको गरुडा नगरपालिका खटिएका थिए । सचिव बराल यतिबेला जसरी पनि भाइलाई लमजुङमा काज सरुवा गराउन दौडधुप गरिरहेका छन् । सामान्य प्रशासन मन्त्रालयका एक कर्मचारीले भने, उहाँको दौडधुपले काम गरिसकेको बुझिन्छ । अधिकृत हुँदा लमजुङस्थित जिल्ला शिक्षा कार्यालयमा रहेका बाबुराम पुनः त्यहीँ सरुवा हुन सचिव दाजुको सहारा लिन पुगेका हुन् । समायोजनमा परेर प्रदेश र स्थानीय तहमा पुगेका अरू कर्मचारी पनि पहिले काम गरेकै कार्यालय वा संघअन्तर्गत कार्यालयमा काज सरुवाका लागि दौडधुप गरिरहेका छन् । संघीय मामिला तथा सामान्य प्रशासन मन्त्रालयका निमित्त सचिव सुरेश अधिकारीका अनुसार संघमा समायोजन भएर प्रदेश वा स्थानीय तहमा खटिएको कर्मचारीलाई कर्मचारी अभावको अवस्थामा अरू प्रदेश वा स्थानीय तहमा काजमा खटाउन सकिए पनि संघमै फिर्ता ल्याउन मिल्दैन । त्यसो गर्नु गैरकानुनी हुन्छ, अधिकारीले कान्तिपुरसित भने । सचिव अधिकारीले मन्त्रालयले कसैको पनि काज सरुवाको अनुमति नदिएको बताए । सेवा सञ्चालन गर्ने मन्त्रालयहरूले त्यस्तो सरुवा गरिरहेको भए हामीलाई जानकारी भएन, उनले भने, हामीकहाँ त्यस्तो दबाब आएको छैन र त्यस्तो सरुवा हामी गर्न पनि सक्दैनौं । कर्मचारी समायोजनसबन्धी ऐनमा समायोजनमा चित्त नबुझे गुनासो दर्ता गर्न सकिने व्यवस्था छ । त्यसअनुसार सामान्य प्रशासन मन्त्रालयले गुनासो व्यवस्थापन समिति बनाएको छ । सहसचिव रूपनारायण भट्टराई गुनासो सुन्ने अधिकारी तोकिएका छन् । करिब १८ हजारभन्दा बढी कर्मचारीले मन्त्रालयमा समायोजन सच्याउन माग गर्दै निवेदन दर्ता गराएका छन् । मन्त्रालयले बिहीबारसम्म गुनासो दर्ता गर्ने समय दिएको थियो । ती निवेदनबारे समितिले छलफल गर्ने मन्त्रालयले जनाएको छ । चित्त नबुझे गुनासो गर्न सक्ने व्यवस्था भए पनि त्यो गुनासोबारे निर्णय नहुँदासम्म समयोजन गरेर पठाएकै ठाउँमा हाजिर हुन अनिवार्य छ । समायोजन कति ? संघमा स्वीकृत भएको ४८ हजार ४ सय ९ दरबन्दीमा ३९ हजार ९ सय ६०, प्रदेशमा स्वीकृत भएको २२ हजार २ सय ९७ दरबन्दीमा १३ हजार ८ सय १ र स्थानीय तहमा स्वीकृत भएको ६६ हजार ९ सय ८ दरबन्दीमा निजामती सेवाबाट ३१ हजार ७ सय १० जना कर्मचारी समायोजन भएका छन् ।साबिकका जिविसका १ हजार २ सय ४१, अन्य सेवाका ३ सय १६ गरी १२ हजार ९७ जना पनि स्थानीय तहमै समायोजन भएका छन् । स्थानीय सरकार सञ्चालन ऐनको दफा ८७ मा भएको व्यवस्थाअनुसार करिब ७ हजार ६ सय ५० समेत गरी स्थानीय तहहरूमा खटिने कर्मचारीको संख्या कुल ५१ हजार ४ सय ५७ जना पुगेको छ । २ हजार ४ सय ४३ जना फाजिलमा समायोजन भएका छन् । फाजिलमा परेका कर्मचारीलाई सेवा सञ्चालन गर्ने निकायहरूले अध्ययन गरी प्रदेश वा स्थानीय तहमा समायोजन गर्न सकिने व्यवस्था कर्मचारी समायोजन ऐनको दफा ७ उपदफा (३) मा छ ।"
प्रदेश २ ले ल्यायो सीडीओको अधिकार खोस्ने विधेयक,"गोली हान्नेदेखि कर्फ्युसम्मको अधिकारप्रदेश प्रशासन अधिकारीलाई प्रदेश सरकारले काबुबाहिरको स्थितिलाई नियन्त्रणमा लिन निषेधाज्ञा, कर्फ्यु र गोली चलाउन निर्देशन दिनेसम्मको अधिकार सुम्पेको छ । सभा, जुलुस वा भीडले हिंसात्मक वा ध्वंसात्मक गतिविधि गरे रोक लगाउने र नमाने पहिला अश्रुग्यास, पानीको फोहोरा, त्यसपछि लाठीचार्ज र अन्त्यमा गोली प्रहारसम्मको निर्देशन दिन मिल्ने अधिकार प्रशासकसँग रहनेछ । शान्तिसुरक्षा कायम गर्न प्रदेश प्रहरी कार्यालयलाई प्रदेश प्रशासन अधिकारीको प्रत्यक्ष नियन्त्रण र निर्देशनमा राखिएको छ । शान्तिसुरक्षा कायम गर्दा भएगरेका कामकारबाही आन्तरिक मामिला मन्त्रालयलाई तुरुन्तै दिनुपर्ने र मन्त्रालयको निर्देशन पालना गर्नुपर्ने प्रशासकको कर्तव्य तोकिएको छ । यस्तै, दुई वा दुईभन्दा बढी जिल्लामा गम्भीर अशान्ति भएको वा सम्भावना रहे हिंसा रोक्न वा अशान्ति हुन नदिन प्रदेश प्रहरीको क्षमताले नभ्याए मात्रै संघीय सुरक्षा निकायको मद्दत लिन पाइन्छ । हुलदंगा वा अशान्ति भए वा हुने पर्याप्त आधार भए प्रदेश प्रशासन अधिकारीले क्षेत्र र समय तोकेर ५ जनाभन्दा बढी मानिस जम्मा हुन नपाउने निषेधाज्ञा आदेश जारी गर्न पाउँछन् । त्यसका अतिरिक्त कर्फ्यु लगाउने, दंगाग्रस्त क्षेत्र घोषणा गर्ने र काबुबाहिर गए घुँडामुनि गोली प्रहारको निर्देशन दिने अधिकार तोकिएको छ ।"
सामुदायिकमा गाभिए निजी स्कुल,"गाउँपालिकामा ३७ सामुदायिक र ५ निजी बोर्डिङ थिए । पूर्वखोला बोर्डिङको ६ रोपनी जग्गाको १ करोड ६० लाख बराबर मूल्यांकन गरिएको छ । निजी विद्यालयको सम्पत्ति विभिन्न तीन समूहमा मूल्यांकन गरिएको हो । गाभिएका निजी विद्यालयको जग्गा, फर्निचर र भवनको आर्थिक वर्ष ०७६७७ भित्र मूल्यांकनअनुसार क्षतिपूर्ति दिइनेछ ।स्थानीय स्रोतबाट तलब भत्ता खाने शिक्षककर्मचारीको सेवासुविधासम्बन्धी छुट्टै कानुन बनाउने तयारी गाउँपालिकाको छ । आगामी वर्ष विद्यालय सहयोग शुल्क पनि क्षमता भएका अभिभावकबाट मात्र लिइनेछ । संघ, प्रदेश र गाउँपालिकाको सहयोगमा निजी स्कुललाई दिनुपर्ने रकम फिर्ता गर्ने योजना बनेको छ, उनले भने, १२ वर्षभित्र सबै विद्यालयमा १ देखि १२ कक्षासम्म अंग्रेजी माध्यममा पढाइ गर्दै शैक्षिक गुणस्तर वृद्धि गर्ने योजनाको सुरुवात यसै वर्षबाट भएको छ । निजी विद्यालयले लिँदै आएको शैक्षिक शुल्क भने यस वर्षलाई साबिक बमोजिम लिने योजना बनेको छ । प्रतिवेदनअनुसार यसै वर्षदेखि सबै विद्यालयले अंग्रेजी माध्यमबाट पठनपाठन सुरु गर्नेछन् । गुल्मीको गुल्मीदरबार गाउँपालिकाले यस वर्ष एउटा माध्यमिक तहको बोर्डिङ स्कुललाई सरकारीमा गाभेको छ । गौरीशंकर इङलिस बोर्डिङ स्कुल दरबार देवीस्थानलाई सामुदायिकतर्फको ईश्वरी माविमा गाभिएको हो । गाउँपालिका अध्यक्ष अशोककुमार थापाका अनुसार यसलाई पहिलो अभ्यासका रूपमा लिइएको छ । पहिलो वर्षको अभ्यास हेरेर आगामी वर्ष बाँकी निजी विद्यालयलाई पनि नजिकको सामुदायिकमा गाभिनेछ, उनले भने ।गाउँपालिकाले दरबार देवीस्थान, ठूलापोखराको रेसुंगा इङलिस बोर्डिङ र वीरवासको ग्रिनवर्ड इङलिस बोर्डिङलाई पनि सामुदायिकमा गाभ्न छलफल सुरु गरेको छ । बाँकी तीनवटा बोर्डिङ कक्षा ५ सम्म रहेको र उनीहरूका विषयमा पनि निर्णय लिइने उनले बताए । गाउँपालिकाले अघिल्लो वर्ष एकीकृत शिक्षा र पढाइको गुणस्तरका लागि अध्ययन टोली बनाएको थियो । सोही टोलीको प्रतिवेदनअनुसार अघिल्लो वर्ष विद्यार्थी कम भएका सामुदायिक विद्यालयमा कक्षा घटाइएको थियो । विभिन्न विद्यालयमा १२ वटा दरबन्दीसमेत गाउँपालिकाले सहयोग गरेको छ । विद्यालयबीचको सहमतिमा मात्र गाभिएको हो, अध्यक्ष थापाले भने, आगामी दिनमा गाउँपालिकाभित्र एउटै प्रकृतिको शिक्षा दिने विद्यालय राख्ने हाम्रो मुख्य उद्देश्य हो ।वडाध्यक्ष हीराबहादुर खत्रीका अनुसार शिक्षक र भौतिक सम्पत्तिका विषयमा पनि अहिलेसम्म प्रस्ट निर्णय भइसकेको छैन । गाउँपालिकाले कम्तीमा १ करोड ५० लाख अहिले गाभिएको विद्यालयलाई दिनुपर्ने उनले बताए । अन्य विद्यालयले पनि यस विषयमा छलफल अघि बढाएका छन्, वडाध्यक्ष खत्रीले भने । गाउँपालिकामा ४१ विद्यालय छन् । तीमध्ये ६ वटा निजी छन् ।"
राजपा नेता यादव र मण्डल पक्राउ,डीईलाई तीनघन्टे म्यादयसैबीच किर्ते उपभोक्ता समितिसँग योजना सम्झौता गर्ने पूर्वाधार विकास डिभिजन कार्यालय सिरहाका प्रमुख डीई राजकुमार गोइतलाई प्रदेशको भौतिक पूर्वाधार विकास मन्त्रालयले बोलाएको छ । किर्ते प्रकरण सार्वजनिक भएपछि सोधपुछ गर्न मन्त्रालयले बिहीबार उनलाई बोलाएको हो । उनलाई तीन घण्टाभित्र मन्त्रालयमा उपस्थित हुन निर्देशन दिइएको मन्त्रालय स्रोतले जानकारी दिएको छ । प्रदेश २ को भौतिक पूर्वाधार विकास मन्त्रालयका सचिव पुष्करनाथ घिमिरेले केही योजनाका विषयमा जानकारी लिन डीई गोइतलाई मन्त्रालयमा बोलाइएको बताए ।
प्रावधानविपरीत अर्को बजेट,"किर्ते उपभोक्ता समिति प्रकरणमा आरोपित यादव र मण्डललाई प्रदेश २ को भौतिक पूर्वाधार विकास मन्त्रालयले प्रावधानविपरीत २५ लाख रुपैयाँको अर्को बजेट दिएको खुलेको छ । नेपाल र भारतबीचको बहुचर्चित कोसी सम्झौताविपरीत यादव र मण्डलमार्फत मन्त्रालयले कोसी पश्चिमी नहरअन्तर्गत सप्तरीको विष्णुपुर चोकदेखि कनकटाफकिराकुडनमाराजगढको नहर चोकसम्म नहरमा ग्राभेल हाल्न २५ लाख रुपैयाँ बजेट दिइएको हो । कोसी सम्झौताअनुसार कोसीको मुख्य संरचनामा भारतीय कोसी योजनाले बजेट विनियोजन गरी निर्माण कार्य गर्न पाउने प्रावधान छ । कोसीका संरचनामा नेपाल सरकारले बजेट लगाउन पाउँदैन । लगाउनै परे कोसी योजनाको पूर्वसहमति चाहिन्छ । योजनाको पूर्वसहमतिबिनै मन्त्रालयले यादव र मण्डलमार्फत नहरको सडकमा ग्राभेल हाल्न २५ लाख रुपैयाँ बजेट विनियोजन गरेको थियो । उक्त कार्यका लागि मण्डल आफैं उपभोक्ता समिति अध्यक्ष भएका छन् । स्रोतका अनुसार गोप्य रूपमा उपभोक्ता समिति गठन गरी काम सुरु गरिएको थियो । २१ सय मिटर नहरको सडकमा ग्राभेल हाल्नका लागि काम पनि सुरु भइसकेको थियो । प्रमुख जिल्ला अधिकारी सुरेन्द्र पौडेलको निर्देशनमा उक्त योजनाको काम अहिले रोकिएको छ । प्रजिअ पौडेलले उक्त कार्य कोसी सम्झौताविपरीत देखिएकाले रोक्न निर्देशन दिएको बताए । स्रोतका अनुसार प्रदेश २ का भौतिक पूर्वाधार विकासमन्त्री जितेन्द्र सोनलसित राम्रो सम्बन्ध बनाएका यादव र मण्डललाई लाभ हुने किसिमले प्रावधानविपरीत बजेट विनियोजन गरिएको हो । मन्त्री सोनलले कसैलाई लाभ पुग्ने गरी बजेट विनियोजन नगरिएको दाबी गरे । कान्तिपुरसँग टेलिफोनमा उनले भने, प्रदेशसभाका सांसदको सिफारिसमा बजेट विनियोजन हुन्छ, कुनै व्यक्तिलाई लाभ दिने उद्देश्यले बजेट विनियोजन हुँदैन । पूर्वाधार विकास डिभिजन कार्यालय सिरहाका प्रमुख डीई राजकुमार गोइतले प्रदेश सरकारको रातो किताबमा उक्त योजना रहेको बताए । उनले कोसी नहरको संरचनामा नेपाल सरकार वा प्रदेश सरकारले बजेट विनियोजन गर्नुअगाडि कोसी योजनासित सहमति लिनुपर्ने विषयबारे आफूलाई जानकारी नभएको बताए ।"
हिरासतमा बालकको मृत्यु,"(बिर्तामोड)  इलाका प्रहरी कार्यालय बिर्तामोडको हिरासतमा रहेका एक बालकको शंकास्पद मृत्युलाई मृतकका परिवारले हत्या भएको दाबी गरेका छन् । मोबाइल चोरीको आरोपमा गत चैत २९ गते पक्राउ परेका मेचीनगर ६ काँकडभिट्टाका १५ वर्षीय किरण कार्कीढोली (दर्जी) लाई प्रहरीले म्याद नथपी हिरासतमा राखेको थियो । गैरकानुनी ढंगबाट थुनामा राखेर मृत्यु हुनु गम्भीर कुरा हो, राष्ट्रिय मानव अधिकार आयोग विराटनगरका प्रमुख मोहनदेव जोशीले भने, यस विषयमा हाम्रो पनि ध्यानाकर्षण भएको छ । गत वैशाख १ गते राति हिरासतभित्रै उनको शंकास्पद मृत्यु भएको थियो । प्रहरीले किरण हिरासतको बाथरुममा झुन्डिएको जनाएको छ । किरणका बुबा रमेश कार्कीडोलीले मृत्यु झुन्डिएर नभएर प्रहरीको चरम यातनाबाट भएको दाबी गरे । शरीरमा नीलडाम र चोट छन्, उनले भने, प्रहरीले छोरो पक्राउ परेको विषयमा हामीलाई जानकारी पनि गराएको थिएन । उनका अनुसार इलाका प्रहरी कार्यालय काँकडभिट्टाका प्रहरी हेम बस्नेतले तपाईंलाई इलाकामा बोलाएको छ, हिँड्नुस् भनेका थिए । के भएछ भनेर हस्याङफस्याङ गर्दै कार्यालय पुगेपछि छोराको मृत्युको खबर सुनाइएको थियो । प्रहरीसँगै उनी मेची अञ्चल अस्पताल भद्रपुर गए, जहाँ छोराको पोस्टमार्टम भइसकेको थियो । परिवारलाई जानकारी नै नदिई प्रहरीले सुटुक्क मृतकलाई पोस्टमार्टमका लागि भद्रपुर लगेको थियो । घटना जतिसक्दो ढाकछोप गर्न डीएसपी सुवास खडकाले कार्यालयका प्रहरीलाई निर्देशन दिएका थिए । स्रोतका अनुसार प्रहरीले घटनास्थलको सम्पूर्ण प्रमाण नष्ट गरेको छ । सीसीटीभी पनि हटाएको छ । मानव अधिकार सञ्जाल तथा शान्ति कार्य समूह (प्याग) झापाका अध्यक्ष तथा अधिवक्ता अर्जुन बस्नेतले गैरकानुनी हिरासतमा बालकको मृत्यु हुनु गम्भीर अपराध भएको बताए । उनका अनुसार बालबालिकालाई हिरासतमा राख्दा जिल्ला अदालतका न्यायाधीशलाई मौखिक जानकारीसम्म गराउनुपर्ने व्यवस्था छ । तर, प्रहरीले म्यादसमेत नथपी बालकलाई हिरासतमा राखेको देखिन्छ । गैरकानुनी हिरासतमा बालकले आत्महत्या गर्नु पनि प्रहरीको गल्ती हुन्छ, बस्नेतले भने, हत्या नै भएको हो भने झन् ठूलो गल्ती हो ।मृतकको पोस्टमार्टम रिपोर्टलाई पनि गोप्य राखिएको छ । अञ्चल अस्पतालका चिकित्सक शिशिर सिवाकोटीले पोस्टमार्टम गरेका हुन् । मृतकका बुबा रमेशका अनुसार प्रहरीले छोरा बाथरुममा झुन्डिएर मर्यो भन्दै जबर्जस्ती शव बुझाएको थियो । लामो प्रयासपछि सम्पर्कमा आएका डीएसपी खडका पहिला त बोल्न चाहेनन् । घटनाबारे अनभिज्ञता प्रकट गरे । पछि उनले बालकले हिरासतमा आत्महत्या गरेको दाबी गरे । तर मृतक परिवार उनको भनाइ मान्न तयार छैन । आत्महत्या गरेको मान्छेको घाँटीमा कुनै चोटपटक या दाग देखिँदैन, मृतकका भिनाजु सुरेश दर्जीले भने, जीउभरि चोटैचोट थियो । उनका अनुसार मृतकसँगै हिरासत परेको इलामका एक बालकले प्रहरीको कुटाइबाट किरणको मृत्यु भएको बताएका थिए । ती बालकलाई प्रहरीले घटना गोप्य राख्न भन्दै २ गते बिहानै छाडेको थियो ।"
प्रस्तावित पाँचै न्यायाधीश अनुमोदित,"काठमाडौं (कास) संसदीय सुनुवाइ समितिले सर्वोच्च अदालतको न्यायाधीशमा प्रस्तावित पाँचै जनालाई बिहीबार अनुमोदन गरेको छ । न्यायाधीश हुने योग्यता नपुगेको र राजनीतिक भागबन्डामा सिफारिस गरिएको भन्दै न्यायपरिषदको आलोचना भए पनि समितिले सिफारिस भएका व्यक्तिको योग्यता पुगेको ठहर गर्दै अनुमोदन गरेको हो ।सिफारिस भएका पाँचै जना प्रकाश ढुंगाना, सुस्मलता माथेमा, कुमार रेग्मी, हरि फुयाल र मनोजकुमार शर्माको बिहीबारै सुनुवाइ भएको थियो । पाँचमध्ये सबैभन्दा गम्भीर उजुरी मनोजकुमार शर्माविरुद्ध थियो । वरिष्ठ अधिवक्ता शम्भु थापा र पूर्ण राजवंशीले शर्माले १५ वर्ष वकालत र उच्च अदालतमा न्यायाधीशका रूपमा काम गरेको पाँच वर्ष नपुगेकाले उनको योग्यता नपुग्ने दाबीसहित उजुरी गरेका थिए । त्यही उजुरीलाई आधार मानेर समितिका सदस्यहरूले शर्मासँग प्रश्न गरेका थिए ।सुनुवाइ क्रममा न्यायालय सुधारका कुनै योजना प्रस्तुत गर्न नसकेका उनले दुई पृष्ठको आधारपत्र पेस गरेका थिए । उनको प्रस्तुतिलाई सांसदहरूले फितलो भन्दै रुचाएका थिएनन् । शर्माले आफूले २०५२ सालदेखि वकालत गरेकाले अहिले १८ वर्ष पुग्ने उल्लेख गर्दै १५ वर्षको प्रावधान आफूमा नलाग्ने दाबी गरे । यही प्रावधानलाई आधार बनाएर अयोग्य भन्न नमिल्ने उनले बताए ।शर्माका विषयमा समितिमा बोल्ने सांसदहरू कसैले पनि सन्तुष्टि जनाएका थिएनन् । सुनुवाइ सकेपछि बसेको समिति बैठकमा भने उनीहरूले शर्मा कमजोर व्यक्ति भए पनि न्यायपरिषदको निर्णयलाई स्विकार्ने सहमति गरेका थिए । पाँचै न्यायाधीशलाई सांसदले अदालतमा हुने बेन्च फिक्सिङ र बेन्च सपिङको विकृतिबारे प्रश्न सोधेका थिए । त्यस्तै न्यायाधीशहरूले संसदीय सुनुवाइको व्यवस्था हटाउन माग गरिरहेकाले त्यो सही कि गलत भन्ने प्रश्न राखेका थिए । बेन्च सपिङ र फिक्सिङका विषयमा प्रस्तावित न्यायाधीशहरूले खासै व्याख्या गरेनन् । न्यायालयभित्रका विकृति रोक्न भूमिका खेल्ने कुरा मात्र गरे ।"
सचिव बढुवासरुवा,"काठमाडौं (कास) सरकारले सचिव सरुवा, केही सहसचिवलाई बढुवा र पदस्थापन गरेको छ । सहसचिव हरिप्रसाद बस्याललाई बढुवा गरी गण्डकी प्रदेशको मुख्यमन्त्री कार्यालयमा प्रमुख सचिवका रूपमा पदस्थापन गरिएको छ । सचिव केवल भण्डारीलाई कर्णाली प्रदेशको मुख्यमन्त्री कार्यालयको प्रमुख सचिवमा, स्वास्थ्य मन्त्रालयका चन्द्र घिमिरेलाई महिला बालबालिका तथा ज्येष्ठ नागरिक मन्त्रालय र कर्णालीको मुख्यमन्त्री कार्यालयका प्रमुख सचिव रामप्रसाद थपलियालाई स्वास्थ्य मन्त्रालयमा सरुवा गरिएको छ । प्रदेश १ का मुख्यमन्त्री कार्यालयका प्रमुख सचिव केदार न्यौपानेलाई काठमाडौं महानगरको प्रमुख प्रशासकीय अधिकृत बनाइएको छ । उनको ठाउँमा संघीय मामिलाका सहसचिव सुरेश अधिकारीलाई कामु जिम्मेवारी दिइएको छ । काठमाडौं महानगरका प्रमुख प्रशासकीय अधिकृत यादव कोइरालालाई संघीय मामिला मन्क्रालय, अतिरित्त समूहमा रहेका हरि पौडेललाई प्रधानमन्त्री कार्यालय र राष्ट्रिय महिला आयोगका अनिलकुमार ठाकुरलाई प्रधानमन्त्री कार्यालयमा लगिएको छ ।"
'डी प्लस' भर्नाले परीक्षा प्रभावित,"(लेखनाथ)  राष्ट्रिय परीक्षा बोर्डका अनुसार परीक्षामा ३० देखि ४० प्रतिशत मात्र ल्याउने विद्यार्थी डी प्लस ग्रेडमा पर्छन् । पोखरा विश्वविद्यालयको अहिलेको मूल्यांकन ठ्याक्कै त्यस्तै छ । परीक्षा सरेको सर्यै छ । विद्यार्थी आन्दोलन चलेको चल्यै छ । सम्बन्धनप्राप्त कलेजको मनमौजीले विश्वविद्यालयकै शैक्षिक स्तर खस्कँदो छ । विश्वविद्यालयले आज शुक्रबारबाट चारवटै संकायको परीक्षा तोकेको थियो तर केन्द्रीय कार्यालयमा विद्यार्थीको तालाबन्दीले परीक्षा हुने निश्चित छैन । व्यवस्थापन संकायको स्नातकमा डी प्लस ल्याएका विद्यार्थीको रजिस्ट्रेसन रोक्न माग गर्दै तीन विद्यार्थी संगठनले तालाबन्दी गरेका हुन् । मंगलबारदेखि पोखराको ढुंगेपाटनस्थित केन्द्रीय कार्यालयमा उपकुलपति, रजिस्ट्रार र परीक्षा नियन्त्रकको कार्यकक्ष बन्द छ । उपकुलपति चिरञ्जीवी शर्मा र रजिस्ट्रार गोविन्द शर्मा सम्पर्कमै छैनन् । विश्वविद्यालयले चालू शैक्षिक सत्रमा तीनपल्ट परीक्षा मिति हेरफेर गरिसकेको छ । फागुन ३०, चैत १५ हुँदै पछिल्लोपल्ट वैशाख ६ लाई तोकिएको हो । गत वर्ष जेठ १८ मा बसेको विश्वविद्यालय प्राज्ञिक परिषद् बैठकले स्नातक तहमा भर्ना हुन पाउने योग्यतासम्बन्धी सूचना जारी गर्यो । जसमा व्यवस्थापन संकायमा भर्ना हुन कक्षा ११ र १२ मा न्यूनतम ग्रेड सी ल्याउनुपर्ने उल्लेख थियो । अक्षरांकन पद्धतिअनुसार प्रत्येक विषयमा ग्रेड सी नै ल्याउनुपर्छ । विश्वविद्यालयले आंगिक कलेजमा त्यसरी नै भर्ना गर्यो । सम्बन्धनप्राप्त कलेजले भने मापदण्डलाई आफूखुसी व्याख्या गर्दै समग्रमा सी ग्रेड ल्याएकालाई भर्ना गरे । विश्वविद्यालयबाट ४२ कलेजले सम्बन्धन लिएका छन् । तीमध्ये ३८ कलेजमा ३ सय ४४ विद्यार्थी मापदण्डविपरीत भर्ना गरिए । पुस ५ मा रजिस्ट्रेसनको अन्तिम म्याद थियो । परीक्षा नियन्त्रण कार्यालयले व्यवस्थापन संकायको पहिलो सेमेस्टरका विद्यार्थीको फर्म रुजु गर्दा ३ सय ४४ मापदण्डविपरीत भेटिए । उनीहरूको समग्र ग्रेड सी भए पनि केही विषयमा डी प्लस भेटियो । कार्यालयले माघ ११ मा ती कलेजलाई विद्यार्थीको रजिस्ट्रेसन गर्न नसकिने पत्र पठायो । विश्वविद्यालयको त्यस्तो पत्रपछि कलेज सञ्चालकहरू शिक्षा मन्त्रालय पुगे । विद्यार्थीको रजिस्ट्रेसन गर्नुपर्ने माग राखी माघ २४ मा पोखरा विश्वविद्यालय सम्बन्धन प्राप्त कलेजहरूको संस्था ओपेनका तर्फबाट शिक्षा मन्त्रालयलाई ज्ञापनपत्र बुझाए । मन्त्रालयले विश्वविद्यालयलाई फागुन १ मा प्राविधिकबाहेक अन्य विषयमा डी प्लस ग्रेडका विद्यार्थी भर्ना गर्न सकिने आशयको पत्र पठायो । विश्वविद्यालयले भने प्राज्ञिक परिषदको निर्णयबाहिर नजाने अडान लियो । ओपेनले विश्वविद्यालयविरुद्ध सर्वोच्चमा मुद्दासमेत दायर गर्यो । छलफलबाट अगाडि बढ्ने सहमतिपछि मुद्दा फिर्ता लिइयो ।शैक्षिक क्यालेन्डरअनुसार फागुन ३० बाट विश्वविद्यालयको परीक्षा सुरु हुनुपर्थ्यो । डी प्लस काण्डले निर्धारित समयमा परीक्षा सुरु हुन सकेन । परीक्षा चैत १५ मा सर्यो । चैत १३ मा बसेको प्राज्ञिक परिषद्को ७३ औं बैठकले डी प्लस बारे कुनै निर्णय लिन सकेन । प्राध्यापक संघ, स्वतन्त्र विद्यार्थी युनियनले कुनै पनि हालतमा डी प्लस पास गर्न नहुने राय व्यक्त गरे । ओपेनको लिखित आग्रहपछि चैत १५ को परीक्षा वैशाख ६ लाई तोकियो । व्यवस्थापन संकाय स्नातक पहिलो सेमेस्टरको परीक्षा जेठ २ मा हुने भयो । त्यसबीच चैत २० मा विश्वविद्यालयको १६ औं दीक्षान्त समारोह भयो । त्यतिखेर बसेको परिषदको ७४ औं बैठकको एजेन्डामै डी प्लस परेन । दीक्षान्त समारोहमा उपस्थित सहकुलपति एवं शिक्षामन्त्री गिरिराजमणि पोखरेलसमक्ष विश्वविद्यालय पदाधिकारी, प्राध्यापक, विद्यार्थीले समस्या समाधान गर्न माग गरे । मन्त्रालयले विश्वविद्यालय अनुदान आयोगका सदस्यसचिव देवराज अधिकारी संयोजक र मन्त्रालयका सहसचिव हरि लम्साल र अनुदान आयोगका अधिकृत देवेन्द्र रावल सदस्य रहेको छानबिन समिति गठन गर्यो । समितिले प्राज्ञिक परिषदको चैत २९ मा भएको ७५ औं बैठकमा आफ्नो प्रतिवेदन बुझायो । जसमा विद्यार्थीको भविष्य जोडिएकाले एकपल्टलाई सम्बोधन गर्नुपर्ने आशयको प्रस्ताव गरिएको थियो । प्राज्ञिक परिषद्ले उक्त बैठकमा पनि कुनै निर्णय गरेन । विश्वविद्यालयले चारवटै संकायमा १३ सय विद्यार्थीलाई छात्रवृत्तिमा पढाउँछ । तीमध्ये झन्डै ६ सय व्यवस्थापन संकायमा छन् । छात्रवृत्तिमा पहिला सामुदायिक विद्यालयबाट एसईई उत्तीर्ण गरेकालाई मौका दिइन्छ । सामुदायिकका विद्यार्थी नपुगे निजी विद्यालयबाट एसईई उत्तीर्णले छात्रवृत्ति पाउँछन् । परीक्षा नियन्त्रक भरतराम ढुंगानाका अनुसार समग्रमा सी ग्रेड ल्याए पनि केही विषयमा डी प्लस ल्याएका विद्यार्थी छात्रवृत्ति परीक्षाबाट वञ्चित थिए । तिनमा सामुदायिककै धेरै थिए । ६ सयमध्ये निजी विद्यालयबाट एसईई उत्तीर्ण झन्डै १ सय ५० विद्यार्थीले छात्रवृत्तिमा अध्ययन गर्ने मौका पाए । अहिले डी प्लस को रजिस्ट्रेसन लिँदा पहिला छात्रवृत्तिमा वञ्चित भएका विद्यार्थी आन्दोलित हुन सक्ने परीक्षा नियन्त्रक ढुंगाना बताउँछन् । कलेजले विद्यार्थी थुपार्न जानाजान भर्ना लिएका हुन्, उनी भन्छन् । विश्वविद्यालयले एउटा निर्णय लिएर परीक्षा सहज रूपमा हुने वातावरण मिलाउनुपर्ने उनी जनाउँछन् । भन्छन्, विश्वविद्यालय सभा बसेर ठोस निर्णय गर्नुपर्छ, ३० हजार विद्यार्थीको भविष्यमा खेलबाड गर्नु हुँदैन ।यो विषय सम्बन्धित कलेजले नै सुल्झाउनुपर्ने बताउँछन्, पोखरा विश्वविद्यालय प्राध्यापक संघका सभापति हेमराज पाण्डे । यो वा त्यो बहानामा डी प्लस विद्यार्थीलाई रजिस्ट्रेसन गर्नु हुँदैन, उनी भन्छन् । नीतिविपरीत काम गर्ने कलेजलाई कारबाही गर्नुपर्ने पक्षमा छन्, स्ववियु सचिव सुरज परियार । विश्वविद्यालयले डी प्लसलाई लिने हो भने पहिले नै बैठक राखेर बाटो खुलाउनुपर्थ्यो, उनी भन्छन्, अब डी प्लस पारित गर्नु भनेको गरिबका छोराछोरीलाई छात्रवृत्तिबाट वञ्चित गरेर निजी कलेज पोस्ने दाउ हो । विश्वविद्यालयका एक कर्मचारीका अनुसार एक विद्यार्थीबाट कलेजले स्नातक तहमा ५ लाख रुपैयाँसम्म लिन्छन् । त्यसो हुँदा ३ सय ४४ विद्यार्थीबाट १७ करोड रुपैयाँ उठ्छ । विद्यार्थीको रजिस्ट्रेसन गराउन विश्वविद्यालय पदाधिकारी र कलेजबीच आर्थिक चलखेल हुन सक्ने उनी बताउँछन् । डी प्लस पास गर्न केही विद्यार्थी नेतालाई समेत कलेजले आर्थिक प्रलोभन देखाइसकेका छन्, उनले भने ।स्ववियु सदस्य नरेश खनाल कतिपय नेताका छोराछोरी नै डी प्लस ल्याउनेमा पर्ने दाबी गर्छन् । हामी कुनै पनि हालतमा डी प्लस पारित हुन दिन्नौं, उनी भन्छन्, पैसाका लागि ३० हजार विद्यार्थीको भविष्यमाथि खेलबाड गर्ने अधिकार कसैलाई छैन । नेविसंघ समन्वय समिति सचिव विकास रानाभाटले पैसाको चलखेलमा मापदण्डविपरीत विद्यार्थी भर्ना गर्ने षड्यन्त्र भइरहेको आरोप लगाए । डी प्लस विद्यार्थी भित्र्याएर विश्वविद्यालयले गुणस्तर बेच्दैछ, उनी भन्छन्, यस्तै भयो भने पीयूको नाम लिएर कसरी मार्केटमा बिक्ने ? प्राज्ञिक परिषद्ले दबाब र प्रभावमा निर्णय गर्न नहुने बताउँछन्, अखिल (क्रान्तिकारी) का विनायक तिमिल्सिना । कलेजले भने विश्वविद्यालयले जारी गरेको सूचनाअनुसारै विद्यार्थी भर्ना गरेको दाबी गरेका छन् । विश्वविद्यालयले तय गरेको मापदण्ड स्पष्ट नहुँदा कुनै विषयमा डी प्लस ल्याउने विद्यार्थीलाई पनि कलेजले भर्ना लिएको ओपेनका महासचिव नरबहादुर विष्ट बताउँछन् । विश्वविद्यालयको मापदण्ड न्यायोचित छैन, अंकन पद्धतिमा उत्तीर्ण मात्र भएका विद्यार्थीलाई भर्ना गर्ने, अक्षरांकन पद्धतिमा न्यूनतम सी ग्रेड तोक्नु उपयुक्त हुँदैन, उनले भने । सबैभन्दा धेरै काठमाडौंको एपेक्स र क्वेस्ट इन्टरनेसनल कलेजले २२२२ विद्यार्थी मापदण्डविपरीत विद्यार्थी भर्ना गरेका छन् ।"
उपसचिव सञ्जेलमाथि अख्तियार आतंक,"मुख थुन्ने चेष्टा भ्रष्टाचार र बेथितिका विषयवस्तुमाथि चर्को र आलोचनात्मक रूपमा बोल्ने सञ्जेलले कतिपय अवस्थामा प्रधानमन्त्री, मन्त्रीहरू र निजामती सेवाका उच्चपदस्थ अधिकारीहरूको खुला आलोचना गरेका छन् । उनले पछिल्लो समय श्रममन्त्री गोकर्ण विष्ट र सचिव महेश दाहालको समेत आलोचना गरेका थिए । भवन निर्माणमा भएको अनियमिततालगायत विषयमा अख्तियारमा आफैंले चिठी लेखेर सूचना दिने गरेका उनले कार्यालयमा समेत भ्रष्टाचार विरोधी नारा र विषय टाँस्दै आएका थिए । अख्तियारकै प्रमुख आयुक्तका लागि संवैधानिक परिषद्को सचिवालयमा निवेदन दिने लगायत कामका कारण उनीबाट केही उच्चपदस्थ अधिकारीहरू आतंकित थिए । अख्तियार स्रोतले भन्यो, पछिल्लो चिठी त्यसैको असर हो ।"
भ्रष्टाचारी ठहरिए टुँडिखेलमा झुन्डिन्छु,मोरङ (कास) श्रम तथा रोजगार कार्यालय विराटनगरका वरिष्ठ श्रम अधिकृत प्रेमप्रसाद सञ्जेलले भ्रष्टाचारी ठहर भए टुँडिखेलमा झुन्डिने बताएका छन् । भ्रष्टाचारविरुद्ध कडा रूपमा प्रस्तुत हुँदै आएका सञ्जेललाई अख्तियार दुरुपयोग अनुसन्धान आयोगले वैशाख ३ गते तीन दिनको म्याद दिएर बयानका लागि पत्र काटेपछि उनले बिहीबार पत्रकारसँग कुरा गर्दै यस्तो बताएका हुन् । २०७३ साल फागुन १७ गतेदेखि २०७३ साल चैत २३ गतेसम्म कार्यालयमा हाजिर नभएको समयको प्रोत्साहन भत्ता तथा खाना र खाजा भत्ता लिई भ्रष्टाचार गरेको भन्ने उजुरीका आधारमा अख्तियारले सञ्जेललाई पत्र काटेको हो । तत्कालीन क्षेत्रीय निर्वाचन कार्यालय विराटनगरका प्रमुख सञ्जेललाई उद्योग मन्त्रालय सरुवा गरेपछि उनले कानुनविपरीत सरुवा बदरको माग गर्दै सर्वोच्च अदालतमा रिट दिएका थिए । सर्वोच्चको आदेशपछि उनी पुनः निर्वाचन कार्यालयमा फर्केका थिए । हाजिर गर्नबाट वञ्चित गरिएको र सर्वोच्च अदालतले गैरकानुनी सरुवा बदर गरेकाले आफूले लिएको भत्ता कानुनसम्मत भएको उनको तर्क छ ।
रित्तिँदै नमुना बस्ती,हरिहरसिंह राठौर
पहिरोमुनि बास,"(लिस्तीकोट, सिन्धुपाल्चोक)  कालो बादल, चट्याङको ठूलो आवाजसँगै एक्कासि असिना पानी दर्कियो । छम् अर्थात् ध्यानपूजामा व्यस्त लिस्तीकोट पाउँ गुम्बाबासीमा एकै पटक भागभाग मच्चियो । बस्तीको माथिल्लो नोकाङ डाँडाको छेउको माटो झर्न थालेपछि भोटेकोसी गाउँपालिका१ लिस्तीकोट पाउँगुम्बाका कामी शेर्पा आत्तिँदै निर्माणाधीन घरको माथिल्लो तल्लामा उक्लिए । पहिरो ओइरिएलाजस्तो लाग्छ, त्यसैको त्रासले दिनरात चैन छैन, शेर्पाले भने । रातभर उज्यालो बालेर पहिरो हेर्दै बस्ने शेर्पाले अन्योलबीच पुनर्निर्माणमा जुटेको सुनाए । सरकारले छिटो घर बना भन्छ, जे भए पनि होस् भनेर घर बनाइयो, अहिले पहिरोमुनि घर बनाइरहेछु अब जाने पनि कहाँ ?, उनले भने । छिमेकीसँग सय कडा २४ प्रतिशत ब्याजमा चार लाख ऋण लिएर घर बनाइरहेका शेर्पा परिवार राति निदाउन सकेको छैन । भूकम्पले एकै पटक लिस्तीकोटको पाउँगुम्बा, गुम्बाडाँडा, गुम्बाटोल, सिल्दुङ, दथाली, गेञ्जुङको एक हजार एक सय ५२ घर ध्वस्त बनायो । ज्यान बचाउन भागाभाग गर्दा आफ्नै घरमा पुरिएर ६१ जनाले ज्यान गुमाए । तीबाहेक दाउरा काट्न गएका दुई जना पहिरोले थिचिए, दर्जनौं घाइते भए । बिहेघरमा छोरीको दुई घण्टापछि मात्रै उद्धार गरेको सम्झँदा लिस्तीकोट दथालीकी ६७ वर्षीया छिङडोमा लामा भावुक देखिइन् । घर बनाउन सरकारले त्यसबेला पनि केही सहयोग नगरेको सुनाउँदै अहिले पनि अन्योलमा पारेको उनले आरोप लगाइन् । अब नबसेर कहाँ जाने, सरकारले पहिरोमुनिको बस्तीलाई आँखा चिम्लेर बसेको हो ?, उनले प्रश्न गरिन् । केही समयअघि विदेशी भूभर्गविद् र इन्जिनियरले अनुगमन गरी बस्ती जोखिमपूर्ण भएको दाबी गरेका थिए । सरकारले यहाँको जस्तै हिमाली वातावरणमा सारे स्थानीय जान तयार छन् । अहिले पाउँगुम्बा ६३ परिवारको बासै उठ्ने अवस्था छ, कहाँ जाने समस्या छ, वडाध्यक्ष शेर्पाले भने । लिस्तीकोट, मार्मिङ, झिर्पू, तातोपानी, दुगुनाका बाह्रबिसे नगरको सिर्गाचेका हजारौं परिवार अझै पहिरोमुनि बस्न बाध्य छन् । जिल्लाभरका नौ सय १३ जना विस्थापित रहेको र दुई सय ३२ परिवारको लागि विभिन्न स्थानमा जग्गा खरिद प्रक्रिया भइसकेको उनको भनाइ छ । लिस्तीकोटजस्तै विभिन्न स्थानका एक सय ५४ परिवारले पहिरोमुनि घर बनाइसकेका छन् ।"
पुँजीगत खर्च नभएकोमा सांसदको चिन्ता,"दुई विधेयक पारितप्रदेशसभाको बिहीबारको बैठकले दुई विधेयक पारित गरेको छ । प्रदेशसभामा नै पहिलो पटक प्रस्तावको विपक्षमा मतदान भएपछि प्रदेश सहकारी सम्बन्धमा व्यवस्था गर्न बनेको विधेयक बहुमतले पारित भयो । सहकारी विधेयकमा सांसद रमेश पौडेल र विराजभक्त श्रेष्ठले विपक्षमा मत जनाएका थिए । शिक्षा, स्वास्थ्य तथा कृषि समितिको प्रतिवेदनसहितको विधेयकमाथि छलफलमा सहभागी हुँदै सांसद पौडेलले प्रदेशसभा नियमावलीको दफा ९९ मा सरकारलाई आर्थिक भार पर्ने विषयमा पटके र सालवसाली खर्चको अनुमानित विवरण विधेयकमा संलग्न गर्नु तर्क गर्दै विधेयकमा उक्त विषय नसमेटिएको धारणा राखे । जवाफमा भूमि व्यवस्था, कृषि तथा सहकारी मन्त्री दावा दोर्जे लामाले उक्त विषयको सम्बोधन गर्न जरुरी नभएको भन्दै विधेयक पारित गर्न आग्रह गरेपछि पौडेल र श्रेष्ठले विपक्षमा मतदान गरेका थिए । प्रदेशसभाका पदाधिकारी र सदस्यहरूको पारिश्रमिक तथा सेवासुविधा सम्बन्धमा व्यवस्था गर्न बनेको विधेयक, २०७५ माथि संशोधन गर्न बनेको विधेयक सर्वसम्मतले पारित भयो ।"
छोराछोरी नपढाउनेलाई सेवासुविधा रोकिने,"हेटौंडा (कास) छोराछोरी स्कुल भर्ना नगर्ने अभिभावकलाई राक्सिराङ गाउँपालिकाले सेवासुविधाबाट वञ्चित गर्ने भएको छ । गाउँपालिकाको गाउँ शिक्षा समिति बैठकले यस्तो निर्णय गरेको हो । विपन्नताका कारण पढ्न नपाएकाहरूलाई विद्यालय पोसाकसहितका सामग्री उपलब्ध गराएर निःशुल्क पढाउने बैठकको निर्णय छ । चेपाङ बाहुल्य उक्त क्षेत्रका बालबालिका गरिबीकै कारण विद्यालय भर्ना हुँदैनन् । गरिबीका कारणले छोराछोरी पढाउन नसकेको जानकारी दिए गाउँपालिकाले नै भर्ना गरेर पढाइदिने गाउँपालिका अध्यक्ष राजकुमार मल्लले बताए । आफैं जागरुक भएर नपढाउने र आर्थिक अभावले नसकेका भए पनि गाउँपालिकालाई जानकारी नगराउनेलाई चाहिँ सेवासुविधावाट वञ्चित गर्नेछौ, उनले भने । राक्सिराङले यस शैक्षिक सत्रमा गाउँपालिकाभित्रका पढ्ने उमेरका बालबालिकालाई स्कुल भर्ना गराउने अभियान चलाउने निर्णय गरेको छ । विद्यार्थी भर्नाका लागि गाउँपालिकाले विपन्न चेपाङ, तामाङ सारा, शिक्षा दिने राक्सिराङको अभिभारा भन्ने मूल नारा तय गरेको छ । गाउँपालिकाले विभिन्न विद्यालय क्षेत्रमा भर्ना अभियान सञ्चालन गर्ने निर्णयसमेत गरेको छ । उक्त गाउँपालिकामा साक्षारत दर अत्यन्त कमजोर छ । २६ हजार १ सय ९२ जनसंख्या रहेको गाउँपालिकामा ३५ प्रतिशत जनसंख्या मात्र साक्षार छन । चेपाङहरूको अवस्था अझै कमजोर छ । गाउँपालिकाले चेपाङ समुदायको समग्र हित गर्ने उद्देश्यले चेपाङ विकास समन्वय समिति गठन गरेको छ । विगतमा चेपाङ विकास समिति गठन गरिएको थियो । मुलुक संघीयतामा प्रवेश गरेपछि उक्त समिति विघटन गरिएको थियो । समिति विघटनसँगै चेपाङ समुदायको विकास र उत्थान अवरुद्ध भएको अवस्थामा नयाँ समिति गठन गरिएको अध्यक्ष मल्लले बताए । समितिमा ९ वटा वडाका ९ जना र गाउँपालिकाबाट मनोनीत चार गरी १३ जना सदस्य छन् । समितिमार्फत चेपाङ क्षेत्रमा गाउँपालिकाले काम गर्ने नीति छ । गाउँपालिकाले चालु आवका निम्ति उक्त समितिलाई १० लाख रुपैयाँ विनियोजन गरेको छ । साविकका सरिखेत, राक्सिराङ, खैराङ र काँकडा गाविस समेटेर बनाइएको उक्त गाउँपालिका जिल्लाकै अत्यन्त दुर्गम र पिछडिएको भित्र पर्छ ।"
दुर्घटनामा एकको मृत्यु,भक्तपुर (कास) सूर्यविनायक९ नलिन्चोकमा बस र टिपर ठोक्किँदा एक जनाको मृत्यु भएको छ । बसका सहचालक सिन्धुपाल्चोकका ३२ वर्षीय रमेश भण्डारीको मृत्यु भएको हो । प्रहरीका अनुसार बुधबार राति काठमाडौंबाट बनेपातर्फ जाँदै गरेको बा३ख १७८४ नम्बरको भाडाको बस र विपरीत दिशाबाट आइरहेको बा४ख ४८१५ नम्बरको टिपर जुधेका थिए । घटनामा बस चालक तथा टिपरका चालक र सहचालक गरी तीन जना घाइते भएका छन् । उनीहरूलाई मध्यपुर अस्पताल लगिएकोमा बस चालकलाई थप उपचारका लागि ललितपुरस्थित मेडिसिटी अस्पताल रिफर गरिएको डीएसपी रेवतीरमण पोखरेलले बताए ।
प्रदेश ३ को लगानी सम्मेलन,"चितवन (कास) प्रदेश ३ सरकारको प्रदेश नीति तथा योजना आयोगले विकास र सम्वृद्धिमा निजी क्षेत्रको भूमिका फ्रवर्द्धन गर्न शुक्रबारबाट दुईदिने अन्तरत्रिया कार्यक्रम गर्ने भएको छ । सत्तारूढ नेकपाका अध्यक्ष पुष्पकमल दाहालले उद्घाटन गर्ने कार्यक्रमलाई लगानी सम्मेलनका रूपमा चर्चा गरिएको छ । प्रदेश नीति तथा योजना आयोगका उपाध्यक्ष खिमलाल देवकोटाका अनुसार कार्यक्रममा प्रदेशमन्त्री, सभामुख, उपसभामुख, विषयगत समितिका सभापतिहरू, प्रदेश सांसद, प्रमुख सचिव, सचिव, अर्थविद्, नेपाल उद्योग वाणिज्य महासंघ, उद्योग परिसंघ र चेम्बर अफ कमर्सका अध्यक्ष कार्यक्रममा सहभागी हुनेछन् । त्यसैगरी जिल्लाका उद्योगी व्यवसायी र लगानीकर्तासमेत २४० जनाले कार्यक्रममा भाग लिने उनले बताए । उपाध्यक्ष देवकोटाका अनुसार आयोगले पहिलो आवधिक योजनाको आधारपत्र तयार गरेको छ । आउँदो आवदेखि सुरु हुने आधारपत्रले ११२ प्रतिशत वार्षिक आर्थिक वृद्धि गर्ने र प्रतिव्यक्ति आय ४ लाख ५ हजार रुपैयाँ पुर्याउने लक्ष्य लिएको छ । योजना अवधिका लागि ३२ खर्ब ३७ अर्ब रुपैयाँ स्थिर लगानी आवश्यक पर्ने उपाध्यक्ष देवकोटाले जानकारी दिए । यसमध्ये ६२ प्रतिशत लगानी निजी क्षेत्रबाट हुने अनुमान रहेको उनले बताए । दुई दिनको कार्यक्रम यही सम्भावनालाई कार्यान्वयनमा ल्याउने उपायहरूको खोजी गर्न राखिएको हो देवकोटाले भने ।"
दुई गाडीमा आगजनी,हेटौंडा (कास) त्रिभुवन राजपथका दुई स्थानमा अज्ञात व्यक्तिले बुधबार राति दुइटा गाडीमा आगजनी गरेका छन् । भीमफेदी गाउँपालिका ९ गोलमोडमा हेटौंडाबाट पालुङतर्फ जाँदै गरेको ना४ख ७९६० नम्बरको मिनी ट्रकलाई पाँच जनाको समूहले पेट्रोल छर्किएर आगजनी गरेको जिल्ला प्रहरी फ्रवक्ता सागरवित्रम राणाले बताए । थाहा नगरपालिका४ सीमभन्ज्याङमा पालुङबाट हेटौंडातर्फ आउँदै गरेको ना२ख ९०९४ नम्बरको कुखुरा बोक्ने बोलेरो गाडीमा पनि आगजनी भएको छ । तीन जनाले पेट्रोल छर्केर आगो लगाई भागेको प्रहरीले जनायो । दुइटै गाडीको अगाडिको भागमा क्षति पुगेको छ । आगजनीमा नेक्रवित्रम चन्द समूहको संलग्नता रहेको प्रहरीको अनुमान छ ।
५ लाखमा ८ शौचालय,"ललितपुर (कास) काठमाडौं महानगर १३ स्थित जनप्रभात माविमा आठवटा शौचालय निर्माण गरिएका छन् । ५ लाख रुपैयाँ लागतका यी शौचालय खानेपानी तथा ढल व्यवस्थापन विभागको समन्वय, भारतको कोवास्ट्रो कम्पनीको प्राविधिक सहयोग र गुठीको सहकार्यमा बनेका हुन् । विद्यालय व्यवस्थापन समिति अध्यक्ष रमेश डंगोलले सुविधासम्पन्न शौचालय निर्माणले पठनपाठनमा सहयोग मिल्ने विश्वास व्यक्त गरे । प्रधानाध्यापक शतेन्द्रलाल कर्णले शौचालय सफासुग्घर राखिने बताए । नवनिर्मित शौचालयमा पर्याप्त पानी, छात्राका लागि महिनाबारीमा प्याड राख्न डस्टबिन व्यवस्था गरिएको विद्यालयले जनाएको छ ।"
त्रिविको परीक्षामा त्रुटि,"४० पूर्णांकमा ४२त्रिवि परीक्षा नियन्त्रण कार्यालयले विद्यार्थीलाई दिएको प्रमाणपत्र दिँदा समेत गम्भीर त्रुटि भएको पाइएको छ । ४० पूर्णांकको परीक्षामा विद्यार्थीलाई ४२ अंक दिएको भेटिएको हो, जसमा पास अंक १६ छ । कार्यालयले त्रिचन्द्र कलेजको विज्ञान प्रविधि संकायमा अध्ययनरत विद्यार्थीलाई जिओलजी विषयको प्रयोगात्मक परीक्षामा पूर्णांकभन्दा पनि बढी नम्बर दिएको हो । उनी ४ वर्षे स्नातक तह पहिलो वर्षका विद्यार्थी हुन् । कार्यालयले भने प्राविधिक त्रुटिका कारण समस्या भएको जनाएको छ । पुनर्योगमा समेत कार्यालयले लापरबाही गरेको भेटिएको छ । सोही संकायको फिजिक्स विषयको पुनर्योग गर्दा ३ पटकसम्म फरकफरक ग्रेड दिइएको छ । पहिलो पटक ग्रेडसिटमा ३ ग्रेड दिइएको थियो । लगातार दुई पटक पुनर्योग गर्दा क्रमशः ३३ र ४ ग्रेड दिइएको हो ।"
तेमाल जात्रालाई डम्फु गीत,"(काठमाडौं)  हरेक वर्ष राजधानीको बौद्ध र स्वयम्भूको लाग्ने तेमाल जात्राको विशेषता हो फापरे हृवाई । जात्रा या मेला पर्वमा तामाङ समुदायले डम्फुबिना नै गाउने यो खुल्ला प्रेमगीत हो । बिहीबार बौद्ध महाचैत्य परिसरमा भने भिन्न दृश्य देखिए । राजधानी आसपासका गाउँबाट मानिस डम्फु बोकेरै आएका थिए । उनीहरूले डम्फुमै प्रेमगीत गाए । तामाङ संस्कारमा डम्फुरे गीत र फापरे गीतबीच ठूलो भिन्नता छ, बौद्धनाथ क्षेत्र विकास समितिका अध्यक्ष चन्द्रमान लामाले भने, डम्फुरे गीत संस्कारसँग सम्बन्धित हुन्छ भने फापरे गीत प्रेमसँग । पहिले पहिले बिनाडम्फु फापरे गीत गाएको देखेको हुँ, केही वर्षयता जात्रामा डम्फु पनि देखिन थालेको छ । उनले यसो भन्दै गर्दा बौद्धनाथ वरिपरि लामा गुरु लस्करै भुइँमा बसेर पूजा गर्दै थिए । वर्षभरि दिवंगत प्रियजन र पितृको सम्झनामा बत्ती बाल्दै पूजा गर्ने र फापरे गीत गाएर रमाउने यो पर्वमा राजधानी आसपासका जिल्लाबाट तामाङहरू ओइरिन्छन् । चैत्रशुक्ल चतुर्दशीका दिन बौद्ध र पूर्णिमाको दिन स्वयम्भूमा मनाइने यो जात्रामा युवायुवतीहरूचाहिँ चैत्य परिक्रमा गर्दै मन पराएका बीच फापरे गीत मार्फत जुहारी खेल्छन् । गीतबाटै ठेगाना सोध्नेदेखि प्रेमप्रस्ताव राख्नेसम्म हुन्छ । मन पराएमा रातभर जागा बसेरै गीत गाउँछन्, संस्कृतिविद् एवं लेखक रवीन्द्र ग्याबा तामाङले भने, भोलिपल्ट सडकैसडक गीत गाउँदै स्वयम्भू पुग्छन् । यस्तै भिन्न दृश्य डम्फुरेको थियो । फापरे गीतलाई डम्फुको ताल दिनेमध्येमा थिए काभ्रेका पेमा लामा । उनका अनुसार डम्फु गीत पनि पछिल्लो समय जात्राहरूमा चल्न थालेको छ । भिन्नभिन्न ठेगानाबाट जात्रामा आएकाहरूबीच आपसी संवाद र चिनाजानीको आधार नै फापरे हृवाई हो । पहिले पहिले सञ्चारका माध्यम थिएन, वर्षमा एक पटक जात्रामै भेट हुन्थ्यो, काभ्रे तेमालका मानबहादुर दोङले भने, दिनरात गीत गाएर अर्को वर्ष भेट्ने वाचा हुन्थ्यो । वर्षभरि कुरेर जात्रामै भेट्न प्रेमीहरू आउँथे । तामाङ समुदायमा विवाह र व्रतबन्धको बेला डम्फु बजाउँदै पृथ्वीको उत्पत्तिदेखि मानव सृृष्टि, आदिमानवबीचको प्रेम सम्बन्ध हुँदै तामाङ भाषा, संस्कार, परम्परा गीतबाटै बताउने प्रचलन छ । फापरे गीतमा ख्यालठट्टा र जिस्काजिस्की चल्छ, उनले भने, तर डम्फु गीतमा यस्तो हुँदैन । यसमा त एक समूहले अर्को समूहलाई नातागोता, थर, संस्कार र उत्पत्तिबारे सोधिन्छ र अर्को समूहले आफ्नो संस्कार, कुलबारे उत्तर दिन्छ ।"
निर्माणाधीन पुलको नक्सा नै गलत,माया श्रेष्ठ प्रशिक्षार्थी
महान्यायाधिवक्तामातहत मानव अधिकार,"संविधानले मानव अधिकार संरक्षण र संवर्द्धन गर्दै विधिको शासन कायम राख्ने भनेको, भन्नाका लागि मात्र पक्कै होइन । त्यसकै लागि राष्ट्रिय मानव अधिकार आयोगलाई विशिष्ट किसिमको संवैधानिक अंग मानिएको छ । संविधानको धारा २९३ अनुसार संसदीय समितिले समेत आयोगलाई प्रश्न गर्न सक्दैन । धारा २४९ ले पनि मानव अधिकार आयोगलाई कुनै व्यक्तिलाई उपस्थित गराई बयान लिन, बकपत्र गराउन, प्रमाण बुझ्न, दशी प्रमाण दाखिला गर्न लगाउन अदालत बराबरको अधिकार दिएको छ । यही हैसियत अधिकारमाथि सरकारको बक्रदृष्टि परेजस्तो छ । सरकारले संवैधानिक व्यवस्था र मर्मको प्रतिकूल हुने गरी आयोग ऐन संशोधन गर्न बनाइएको विधेयक संसद्मा पठाइएको छ । आयोगले कुनै व्यक्ति वा संस्थाविरुद्ध मुद्दा चलाउनुपर्ने देखिए सम्बन्धित घटनाको अनुसन्धान प्रतिवेदन र मुद्दा चलाउन आवश्यक पर्ने पर्याप्त प्रमाणसहित महान्यायाधिवक्तासमक्ष सिफारिस गर्नुपर्ने प्रावधान राखिएको छ । प्रस्तावित व्यवस्थाले आयोगको भूमिका र प्रभावकारिता दुवै खुम्च्याउनेछ । आयोग स्वयंले पनि आफ्नो स्वायत्तता र स्वतन्त्रतामा आँच आउने भन्दै प्रधानमन्त्री तथा मन्त्रिपरिषद् कार्यालयलाई दोहोर्याएर पत्र पठाइसकेको छ । प्रस्तावित प्रावधानले आयोगको हैसियत महान्यायाधिवक्ता कार्यालयको भन्दा तल देखाउन खोजेको छ । आयोगको अनुसन्धान, सिफारिस र आदेशलाई महान्यायाधिवक्ताको निर्देशनमा सीमित गर्न चाहेको छ । यस्तो व्यवस्थाले आयोगका सिफारिस कार्यान्वयनमा शंका उत्पन्न गर्छ । कतिपय अवस्थामा सोझै स्वार्थ बाझिन सक्छ । यसले आयोगलाई सामर्थ्यविहीन बनाउँछ । एउटा सामान्य पैरवी संस्थामा खुम्च्याउँछ । पहिले पनि प्रमाण नपुगेका मुद्दा महान्यायाधिवक्ता कार्यालयमा थन्किने गरेका थिए । त्यसलाई चिर्न र सिफारिस कार्यान्वयन बढाउन यस्तो प्रावधान राखिएको सरकारी तर्क छ । आयोगको सिफारिस कार्यान्वयन दर वृद्धि गर्न सरकारी इच्छाशक्ति पो बढाउनुपर्छ । यस्तो प्रावधानले आयोगलाई मानव अधिकारका मुद्दामा प्रारम्भिक काम गर्ने निकाय जस्तो मात्र मानेको देखिन्छ । उस्तै संवैधानिक निकाय अख्तियार दुरुपयोग अनुसन्धान आयोग आफैंले मुद्दा चलाउँछ । त्यस्तै, मानव अधिकार आयोगलाई पनि महान्यायाधिवक्तालाई मुद्दा चलाउन सिफारिस गरिरहने दरकार छैन । मानव अधिकार आयोग महान्यायाधिवक्ता कार्यालयमातहत प्रकारान्तरले पार्ने हो भने त्यो अर्को सरकारी वकिल कार्यालय हुन जानेछ । आयोगप्रति सरकारी वितृष्णा नयाँ होइन । दुई दशकअघि आयोग गठनमै विलम्ब गरिएको थियो । २०५३ पुस २४ गते संसद्ले मानव अधिकार आयोग ऐन बनाए पनि २०५७ जेठमा मात्र यसको गठन भयो । त्यो पनि सरोकारवालाको तीव्र दबाबमा । पेरिस सिद्धान्तमा आधारित आयोगलाई अन्तरिम संविधान २०६३ ले संवैधानिक आयोग बनायो । संविधानसभाद्वारा जारी संविधानले पनि यही हैसियत प्रदान गरेको छ । न्यायपूर्ण समाजका लागि आयोगको भूमिका बढाउनुपर्ने बेला सरकारले भने निरीह बनाउन चाहेको देखिन्छ ।सरोकारवालाको चिन्ता अर्को पनि छ विधेयकमा प्रस्तावित कार्यालय तथा व्यवस्थापन सर्वेक्षण ले आयोगका कार्यालय र जनशक्तिलाई खुम्च्याउन सक्नेछ । कुन कार्यालयका लागि कति जनशक्ति चाहिन्छ भन्ने निचोडमा पुग्न यस्तो सर्वेक्षण चाहिन्छ नै । त्यसो गर्दा कुन सोचका लागि आयोग चाहिएको हो भन्ने भुल्नु हुँदैन । मानव अधिकार उल्लंघनका घटनामा आयोगको दृष्टि पुग्न जरुरी हुन्छ । त्यसका लागि उसका कार्यालय र जनशक्ति सातवटै प्रदेशमा जरुरी छ । आयोगले सरकारबाहेकको सहयोग कसरी लिने भन्नेमा बहसको खाँचो छ । घटनाको स्वतन्त्र अनुसन्धानका लागि आयोगलाई सरकारी मात्र होइन, अन्य प्रभावबाट पनि मुक्त राख्न जरुरी छ ।आयोग स्वतन्त्र र स्वायत्त राख्नुपर्ने पीडितलाई न्याय दिलाउन हो । त्यसको प्रत्याभूति सरकारले गर्नुपर्छ । सम्बन्धित निकायलाई सिधै जिम्मेवार बनाउन सक्ने हालको व्यवस्थामा सम्झौता गर्न मिल्दैन । आयोगलाई संकुचित पार्नु मानव अधिकारप्रति प्रतिबद्धता कम गर्नु हो, नागरिक अधिकारहरूप्रति सरकारको उदासीनता उजागर गर्नु हो ।"
"अनुहार नेताको, छवि देशको","कुनै पनि देशको समकालिक सामाजिक मानक त्यो समाजको समकालीन राजनीति हो । राजनीति भन्नासाथै राजनीतिज्ञहरूको अनुहार अगाडि आउँछ । तिनैलाई हेरेर देशका बारेमा धारणा बन्छ । नेपालका बारेमा पनि तत्काल धारणा बनाउँदा यसका प्राकृतिक स्रोतसाधन र सौन्दर्य, इतिहास र विभूतिहरू, विद्वानविदुषीहरूका तुलनामा राजनीतिज्ञहरूकै अनुहार हावी हुन्छ । कतिपय यस भनाइसँग असहमत हुन सक्छन् । तर हुन्छ, यस्तै । तिनैका आचरण, व्यवहारका वरिपरि देशका वर्तमानको तस्बिर बन्छ । सम्भावना छछैन, त्यो देखिन्छ । समृद्धिका लागि लगानी, लगानी भन्छन् नि, लगानीका लागि पत्यारलाग्दा नेता हुनुपर्छ, मुखले मात्र होइन, कामले । किनभने नेताको अनुहार नै देशको छवि हो, नेताके बोली नै देशको बोली हो ।माथिल्लो श्रेणीमा बसेका नेता कस्ता छन्, देश त्यस्तै छ भन्ने बुझिन्छ । जस्तै केपी शर्मा ओली, पुष्पकमल दाहाल, शेरबहादुर देउवाकै परिवृत्तमा राजनीति घुमिरहँदा देश, समाजले उनीहरूकै आचरण र चरित्र अवलम्बन गरिरहेको हुन्छ । देशमा उनीहरूकै छवि प्रतिविम्बित हुन्छ । जानेरनजानेर, चाहेरनचाहेर देशवासीले उनीहरूलाई नै पछ्याइरहेका हुन्छन् । पछ्याउँछन् । राजनीतिको अग्रपंक्तिको आचरण, व्यवहार कति महत्त्वपूर्ण हुन्छ, यो इतिहाससिद्ध छ । चाणक्यको दृष्टान्त दिऊँ, करिब २२ सय वर्ष पहिलाको । धननन्दको शासन रहुन्जेल, मगधको उन्नति, खुसहाली सम्भव छैन भन्ने उनको निष्कर्ष थियो । यहाँ पनि राजावंशीय शासन रहेसम्म देश उन्नत हुन सक्दैन भन्ने निष्कर्षमै पुगेका कारण गणतन्त्रको स्थापना भएको हो । गणतन्त्रको स्थापना हुनु, तर शासकीय आचरण उस्तै ? चीनका महान दार्शनिक, चिन्तक कन्फ्युसियसले भनेका थिए, शासकको व्यक्तित्व जस्तो छ, राष्ट्र त्यस्तै बन्छ । शासकले सही आचरण गरे, राष्ट्रले स्वतः सोझो मार्ग अवलम्बन गर्छ । देश बनाउन शासकले आफ्नो आचरणबाट प्रारम्भ गर्नुपर्छ । अरूलाई सच्याएर गर्छु होइन, आफू सच्चिएर । आचरणमा प्रमुख हुन्छ, आर्थिक आचरण । राज्यको सम्पत्तिमा किफायत, फजुल खर्च बन्द । राष्ट्रधनमाथि लुट बन्द । तब बन्छ, देश समृद्ध । म सहन्नँ भ्रष्टाचार भनेर भाषणले गर्दा भ्रष्टाचार बन्द हुने भए, उहिल्यै गिरिजाप्रसाद कोइरालाले धेरैपटक यस्ता भाषण गरिसकेका थिए । भाषणले नै भ्रष्टाचार बन्द गर्ने उद्यम नेकपाकै अर्का अध्यक्ष पुष्पकमल अर्थात् प्रचण्डले समेत धेरैपटक गरिसकेका छन् । भ्रष्टाचार नै प्रगतिको सबैभन्दा ठूलो बाधक हो भनेर के देउवाले भनेका छैनन् र ! प्रधानमन्त्री भएसाथै भाषणले भ्रष्टाचारविरुद्ध बिगुल फुक्न कोही पछि परेका छैनन् । अर्थात् भ्रम नपरोस्, भ्रष्टाचारविरुद्ध युद्धको उद्घोष गर्ने ओली पहिलो प्रधानमन्त्री होइनन् ।कन्फ्युसियसभन्दा करिब पच्चीस सय वर्षपूर्व कुरुक्षेत्रमा अर्जुनसँग संवाद गरिरहँदा महाभारतका महानायक योगेश्वर श्रीकृष्णको त्यस्तै उक्ति थियो । लोकले आफैं बाटो पहिल्याउँदैन, अग्रपंक्तिलाई पछ्याउँछ । भनिन्छ नि, यथा राजा तथा प्रजा । यहाँ राजा भनेर कुनै मुकुटधारी गजक्क लच्किँदै हिँंड्ने वंशसत्तामा आधारित प्रथाको प्रतिनिधि पात्र अर्थात् मध्ययुगीन नमुनालाई नबुझौं । राज्य प्रमुखलाई बुझौं । जो राज्य प्रमुख हो, उही राजन हो । जसलाई राज्यसत्ता सञ्चालन गर्ने जिम्मा लगाइएको छ, उसैलाई बुझौं । आजका मितिमा ती पात्र ओली हुन् र प्रत्यक्षअप्रत्यक्ष रूपमा उनकै आचरणलाई देशैले पछ्याइरहेको छ । जस्तो कि जब उनी अशोभनीय बोल्छन्, प्रमुख प्रतिपक्ष नेपाली कांग्रेसका नेताहरू उनकै बोली पछ्याउँदै घोचपेच गर्ने फ्रतिक्रिया दिन्छन् । हरेक त्रियाको फ्रतिक्रिया हुन्छ र त्रिया जस्तो हुन्छ, प्रतिक्रिया त्यस सुहाउँदो नै हुन्छ । यो विज्ञानसिद्ध सत्य हो । केही दिनपूर्व एउटा समाचार आयो, भोजभतेरमा मात्र ११ अर्ब खर्च । त्यसको सामाजिक सञ्जालमा कसैले प्रतिक्रिया लेख्यो, हो त मन्त्रीहरू त्यतिकै रातापिरा भएका होइनन् । दोहोरोतेहोरो इन्धन खर्च लिने मन्त्री, उपत्यकामा घर भईभई घरभाडा लिने सांसद, राष्ट्रपतिलाई डेढ अर्बको हेलिकप्टर, १८ करोडका गाडी, प्रदेश र स्थानीय तहमा भइरहेको राष्ट्रधनको दुरुपयोगबारे औंला उठे, प्रश्न गरिए, तर कुनै प्रश्नको तर्कसंगत उत्तर आएन । उल्टै बरु गणतन्त्र, लोकतन्त्रलाई बदनाम गर्न खोजिएको भनियो । के जनताले राज्य खर्चबारे हिसाब खोज्नु बदनाम गर्नु हो ? विचलनमाथि प्रश्न उठ्दा त्यसलाई जायज सिद्ध गर्न जब मान्यवरबाटै कुतर्क गरिन्छ, विचलन नै प्रथा बन्न जान्छ र जहाँ विचलन नै प्रथा हुन्छ, त्यो राष्ट्रको नियति दुर्भाग्यपूर्ण बन्न जान्छ । आफूसित शब्द भण्डार छ, जति पनि उपदेश दिन सक्छु र अरूले त्यो मान्नुपर्छ भन्ने ठान्नु सभ्य, शालीन आचरण होइन । अरूलाई जोताएर आफू गफिन्छु, सुत्छु र मस्त सपना देख्छु होइन, आफैं लागिपरेर सपना साकार पार्ने हो । सपना देख्ने बेलामा देख्नुपर्छ, सपनैमात्र देखिबस्ने होइन । सपना साकार पार्न काम आफूबाट प्रारम्भ गर्नुपर्छ । काम प्रारम्भ गर्ने भनेको सर्वप्रथम आफ्ना विचलन सच्याउने र त्यसपछि मन्त्रीहरूमाथि लगाम लगाउने हो । शासनतन्त्रका यावत् अंगलाई जनमुखी बनाउने र जनताबाट आउने प्रतिक्रियालाई सुनेर जनताको मुख बन्द गर्ने होइन, सहानुभूतिपूर्वक सुन्ने र सम्बोधन गर्ने हो ।भारतीय स्वतन्त्रता आन्दोलनका अग्रनायक महात्मा गान्धीले पनि कन्फ्युसियसले जस्तै सुधार आफैंबाट प्रारम्भ गर्नुपर्छ भनेर सुझाएका थिए । सुझाएका मात्र होइन, उनले हरेक सुधारको प्रयोगशाला आफ्नै व्यक्तित्वलाई बनाएका थिए । मानिस कमजोरीसहित नै हुन्छ र ती कमजोरीलाई जित्न सकिन्छ भन्ने उनको मान्यता थियो । नेपालमा जन्मेका गौतम बुद्धले भनेका थिए, आफैं आफ्नो ज्योति बन्नुपर्छ । गौतम बुद्ध नेपालमा जन्मेकोमा गर्व गर्न त्यति बेला सुहाउँछ, जब उनका उपदेश अनुकूलको व्यवहार गरिन्छ । आफ्नै तपोबल, आफ्नै एकनिष्ठ साधनाले आफ्ना इन्द्रियहरूलाई जित्न सकिन्छ भन्ने उनको निष्कर्ष थियो । जब मानिसले आफूले आफैंलाई जित्छ, उसका सामु जित्नुपर्ने अरू कोही हुँदैन । यस्ता अग्रनायक दृष्टान्त बन्छन् । जस्तै कि, दक्षिण अफ्रिकाका नेल्सन मन्डेला दृष्टान्त बनेका थिए । पद्धति बनाएर मात्र हुँदैन, बसाउनुपर्छ । पद्धतिलाई जीवन दर्शन बनाउनुपर्छ । त्यसका लागि नेतृत्व समर्पित हुनुपर्छ । ओलीबाट यदि त्यस्तै आशा गरिएको थियो अथवा गरिन्छ भने के त्यो गलत हो ? के यस्तो कामना गर्ने विरुद्ध प्याच्च मुख फर्काउन सुहाउँछ ?हो पनि, राजनीतिको अग्रपंक्ति त्यसमा पनि शासक, जो राष्ट्रकै अग्रपंक्ति हो, सही भए संयन्त्र सोही अनुसारका बन्छन् । बन्न करै लाग्छ । सहयोगी त्यस्तै रोजिन्छन् । भनिन्छ नि, आफू जस्तो छ, त्यस्तै सहयोगी रोजिन्छ । शान्त, शालीन मानिसलाई शान्त शालीन नै मन पर्छ, मुखालेलाई मुखाले साथी नै मन पर्छ । आर्थिक अनुशासनमा बस्ने नेतृत्वका सामु घुस्याहाहरू त्यसै पनि छेउ पर्न सक्दैनन् । भ्रष्टहरू थर्कमान हुन्छन् । आजको नेपालमा यो कुरा धेरैलाई पत्यार लाग्दैन । किनभने त्यस्ता उदाहरणीय शासकको दर्शन गर्नबाट देश सर्वथा वञ्चित छ । ओलीसँग दुईतिहाइ बहुमत छ । यो दुईतिहाइका बलमा उनले आदर्श शासनको नजिर स्थापित गर्न सक्छन् । ओलीले आदर्श शासनको नजिर स्थापित गरून् भनेर कामना गरिनु के गलत हो ? रचनात्मक सहयोग चाहने शासकले अर्कालाई होच्याएर बोल्नु हुँदैन । प्रधानमन्त्री जस्तो सम्मानित पदमा बसेको मानिसले व्यंग्य हानेर तृप्ति लिने होइन । यो तरिका शोभनीय होइन । किनभने यसबारे मनोवैज्ञानिक तथ्य बडो रोचक छ । यस्तो किसिमको बोलीवचन, व्यवहार भनेको अरू तल, आफू माथि छु भन्ने देखाउन खोजिएको हो । अरू निम्न आफू श्रेष्ठ छु भन्न खोजिएको हो । यसलाई आफ्नो दमित आकांक्षा अनायास निस्किएको रूपमा लिइन्छ । प्रकारान्तरमा यो कुण्ठाको अभिव्यक्ति हो । कतिपय अवस्थामा आफ्ना असमर्थताहरूलाई ढाकछोप गर्न पनि मानिस ठूलो पल्टिने गर्छन् । देखिरहेकै छौं, मन्त्री र तिनका सहयोगीसमर्थकहरू स्वयंलाई विशिष्ट ठान्दै आँखा नचाइरहेका हुन्छन् । अरूले सलाम ठोकून्, नमस्कार आओस् भनेर कतै अन्तै हेरेजस्तो गरिरहेका देखिन्छन् । चिनेजानेकै मानिसलाई पनि नचिने जस्तो गरेर हेर्छन् । उभ्याइ नै फरक, हिँडाइ र बोलाइ नै फरक बनाउन खोजिरहेका हुन्छन् । अर्थात् कस्ता अप्राकृतिक, रोबोटजस्ता लाग्छन् । मान्यता छ, राजनीति भनेको बोलेर गरिने काम हो अर्थात् बोलीमात्र रहने होइन, बोल्ने त्यो मात्र जो हुनसक्छ । नेताहरू आफैं कोदालो बोकेर बारी खन्न जाँदैनन् । जस्तै कि नेता भन्छ, बारी खन्दै छु । कार्यकर्ताले खन्छन्, तर खनेको श्रेयचाहिँ नेतालाई जान्छ । जस्तै कांग्रेसका प्रवक्ता बोलिरहँदा उनका मुखबाट सभापति शेरबहादुर देउवाको जस्तो उच्चारण नआए पनि परन्तुमा सभापतिकै ध्वनिका रूपमा लिइन्छ । कांग्रेसका कार्यकर्ताहरूलाई देउवाकै छविमा देखिन्छ । कार्यकर्ताले उपद्रो गरे अपजस नेतालाई जान्छ । मन्त्रीहरूको तितो बोलीवचन ओलीकै प्रतिध्वनि मानिन्छ । नेकपाका कार्यकर्ताको आचरण राम्रो भए, श्रेय नेतालाई जान्छ । नराम्रो भए, दोष नेताकै ठहरिन्छ र त्यहीं देश कस्तो छ भन्ने छवि देखिन्छ ।"
सकसपूर्ण सार्वजनिक यात्रा,"सुखी नेपालीको नारा सफल बनाउन शिक्षा, स्वास्थ्यजस्तै सार्वजनिक यातायातको सुव्यवस्था पनि अपरिहार्य छ । बढ्दो ट्राफिकका दृष्टिले सार्वजनिक सवारी साधनहरूको उपयोगिता प्रस्ट छ । काठमाडौं उपत्यका भौगोलिक एवं जनसांख्यिक दृष्टिले विश्वमै सवारी चाप उच्च रहनेमा पर्छ । आवास गृह निर्माण गर्दा आवश्यक सडक निर्माण र निकासमा ध्यान पुर्याइएको छैन । २०७२ को भूकम्पको त्रासदी उपत्यकावासी र सरकारको विस्मृतिमा ओझेल भैसकेको प्रतीत हुन्छ । साँघुरा सडक र होचा, उभिन नमिल्ने थोक्रा माइत्रोबस र बसको याक्रा जति कठिन र दुरुह छ, त्यति नै सवारी चालक र सहायकहरूको व्यवहार घिनलाग्दो हुन्छ । शत्तिशाली एवं पहुँचमा पुगेकाहरूको सिन्डिकेटमा चलाइएका सार्वजनिक साधनहरूमा यात्रीहरूप्रति गरिने दुर्व्यवहार, ठेलाइ र पेलाइले पैसा तिरेर पनि सकसपूर्ण यात्रा गर्न बाध्य बनाइन्छ ।वृद्धवृद्धा, बालक, अपांगहरूको त विजोगै हुन्छ । सिन्डिकेटको मर्कामा सबैभन्दा बढी बिहान कार्यालयमा पुग्नुपर्नेहरू परेका हुन्छन् । सोही समयमा झनै धेरै सुचारु हुनुपर्ने सार्वजनिक सवारी साधन भाडामा लगाउने र कोचाकोच गरी चलाएर ठूलो रकम असुल्ने प्रवृत्ति ब्याप्त छ । कच्ची सडकमा गाडी चलाउँदा धुलो उड्नु स्वाभाविक छ । तर सडकको पिचमा सवारी साधन चलाउन छाडेर किनारामा उछिनपाछिन या ओभरटेक गरी किनारामा गाडी कुदाएर धुलो उडाएर जनताको स्वास्थ्यमा आघात पुर्याउने प्रवृत्तिमाथि पनि कारबाही हुनसकेको छैन । डा ढुण्डीराज पौडेल, वीर अस्पताल, काठमाडौं"
अंकुश लगाउने मनसाय,"संसदमा राष्ट्रिय मानव अधिकार आयोगको अधिकार संकुचन हुनेगरी विधेयक दर्ता प्रक्रिया बढाउन लागेपछि सरकारको आलोचना सुरु भएको छ । यसले सरकार र संवैधानिक निकायका रूपमा सम्मान र जिम्मेवारी पाएको राष्ट्रिय मानव अधिकार आयोगबीच दूरी चुलिन सक्छ । संसदमा औपचारिकताका लागिमात्रै बहसबाजी हुने र अन्ततः दर्ताका लागि बढेका विधेयकका कतिपय प्रावधानप्रति आयोगको पूर्ण आपत्ति रहेको व्यहोरा कान्तिपुरमा छ्रलफलका लागि तयार गरी दर्ताको तयारी भएको भन्ने समाचार सबै पाठकले पढ्नुभयो नै होला । मूलतः संवैधानिक आयोगको रूपमा रहनुपर्ने मानव अधिकार आयोगलाई महान्यायाधिवक्ता मातहतको हैसियतको कार्यालयजस्तै हैसियतमा राख्ने नियत बुझेर आयोगले आपत्ति दर्शाएको हुनुपर्छ । मानव अधिकार उल्लंघनका घटनामा आयोगले छानबिन गरी आवश्यक कारबाहीका लागि सरकारलाई सिफारिस गर्ने व्यवस्था हुँदै आएको भए पनि अहिले स्थलगत प्रतिवेदन तयार पार्न होस् वा मुद्दा लगाई कारबाही गर्न किन नहोस्, महान्यायाधिवक्ताको कार्यालयले अह्रनखटन गर्ने र सो बमोजिम आयोगले गरिदिनुपर्नेर् व्यवस्था विधेयकमा गरिनु दुःखद पक्ष हो । पारदर्शी बनाउने बहानामा सरकारले मानव अधिकार आयोगलाई कुनै पनि खालको अंकुश लगाउन मिल्दैन । त्यसो गरियो भने आयोगको औचित्य नै समाप्त हुनेछ । श्यामसुन्दर कुइँकेल, हाँडीगाउँ, काठमाडौं"
"बन्द, हडतालमात्र कति ?","बन्द केका लागि ? बम विस्फोट गराएर सर्वसाधारणलाई त्रसित पार्नु ठिक होइन । माओवादीले गरेको बन्दको प्रभाव स्कुल तथा कलेजमा प्रतक्ष्य परेको छ । नागरिक स्वतन्त्रताका लागि आन्दोलन गरेँ भन्ने अनि तिनै नागरिकलाई दुःख दिएर गरेको के गर्न खोजेको ? सर्वसाधारणलाई त्रसित पारेर बन्द, हडतालद्वारा आपनो माग पूरा गर्छु भनी सोच्नु गलत हो । अहिलेसम्मको बन्दको असर सर्वसाधारणलाई नै पर्ने हो । राज्यलाई घाटा हुने हो । सक्छौ भने सिंहदरबारभित्र नेताहरूलाई छिर्न नदेऊ, बन्द गर । सर्वसाधारणलाई सास्ती दिएर केको राजनीति गर्छौ ? राजनीतिमा असहमति हुनसक्छ । असहमति छ भन्दैमा हिंसात्मक आन्दोलनमा उत्रने काम ठिक होइन । विप्लव माओवादीले आह्वान गरेको बिहीबारको नेपाल बन्दका कारण कलेज, स्कुल खुल्न सकेनन् । बीबीएस, बीबीएको परीक्षा सञ्चालन भइरहेको छ । बन्दका कारण विद्यार्थीलाई परीक्षा दिन जान सास्ती भयो । आन्दोलनको नाममा हिंसा, हत्या, चन्दा असुलीजस्ता गैरकानुनी काम भइरहेका छन् । यो ठिक होइन । सरकार र विद्रोही पक्षले वार्ताद्वारा समस्या समाधानको बाटो अनुशरण गर्नुपर्छ । पुरुषोत्तम घिमिरे, जोरपाटी, काठमाडौं"
कर्मचारी सरुवामा बेथिति,"कर्मचारी कमसेकम २ वर्षसम्म एउटै कार्यालयमा बस्न पाए भने तिनले कार्यालयको कामबारे राम्रोसँंग बुझ्ने मौका पाउँंछन् । आफूले सोचे अनुसार कार्य गर्न सक्छन् । साधारणतया कर्मचारीलाई सुगम र दुर्गममा २२ वर्ष राख्ने नीति बनाएको त्यही कारणले हो । तर एउटा मन्त्रालयमा एक वर्ष भित्रमा ३ देखि ६ जनासम्म सचिव आउनेजाने भएपछि ती सचिवले के बुझ्ने अनि कसरी काम गर्ने ? भ्रष्टाचार र बेरुजु बढ्नुमा यो पनि महत्त्वपूर्ण कारण हो । एउटा मन्त्रालयको प्रमुखलाई राम्रोसँंग बुझ्न पनि नदिइकन सरुवा गर्ने सोच कसरी मन्त्रिपरिषदले गरिरहेको छ ? राष्ट्रलाई लाभ पुर्याउनेभन्दा मन्त्रीलाई लाभ गराइदिने सचिव खोज्ने प्रवृत्ति रोकियोस् । सचिवको छिटोछिटो सरुवाले भ्रष्ट र रैथाने कर्मचारीलाई मात्र फाइदा पुगिरहेको हुन्छ । लेखामा काम गर्ने, सरुवा गर्ने फाँटमा बस्ने, प्रशासन या अदालतमा बसेर मुद्दा फाँट हेर्नेहरूले फाइदा लिएर भ्रष्टाचार गरिरहेका हुन्छन् । केही समय पहिला बिभिन्न कार्यालयका सुब्बाले करोडौं कमाएर अख्तियारको फन्दामा पर्नुले यसको पुष्टि हुन्छ । यसतर्फ प्रधानमन्त्री कार्यालयको ध्यान पुग्नुपर्छ ।दुई तिहाइको स्थायी सरकारले किन कर्मचारीलाई भने अस्थायी बनाएर राष्ट्रलाई बेथितिमा पुर्याइरहेका छन् ? लाभका कार्यालय र पदमा बस्नेले वर्षौंदेखि हाकिमहरूको छिटोछिटो सरुवाबाट फाइदा लिइरहेका हुन्छन् । इमानदार कर्मचारी दुर्गमतर्फ दौडिरहेका हुन्छन् । जसका छोराछोरी सरकारी स्कुलमा पढ्न बाध्य छन् । सरकारले यसतर्फ राम्रोसँंग छानबिन गरी थिति बसाल्नुपर्छ । अन्यथा जतिसुकै भ्रष्टाचार र बेरुजु बढे पनि यो रोकिँदैन । बढिरहन्छ । पूर्ण ओली, चावहिल, काठमाडौं"
जोखिममा आदिवासी बस्ती,"धेरै समयदेखि आफ्नै बनिबुतो गरी प्राकृतिक स्रोतहरूसित एकाकार हुँदै जीवन निर्वाह गर्ने समुदाय नै आदिवासी हुन् । तिनीहरू आआफ्ना संस्कृति धानेर बसिरहेका हुन्छन् । उनीहरूको जीवनस्तर त्यति उकासिएको पाइँदैन । शिक्षा, स्वास्थ्य र रोजगारका दृष्टिले यो समुदाय लगभग पिछडिएकै छन् । जोखिममा पनि छन् । काठमाडौं उपत्यका आसपास बसोबास गर्नेहरू भनौं वा काँठक्षेत्रका रैथाने तामाङ, बाहुन, क्षत्री र दलितहरूको अवस्था संकटमा छ । उनीहरूले सदियौंदेखि भोगचलन गर्दै आएको प्राकृतिक स्रोत तथा सार्वजनिक सम्पत्ति दोहनले गर्दा आदिवासीहरूको उठिबास हुने अवस्था सिर्जना भएको छ । विकास निर्माणका नाममा स्थानीय अवस्थितिलाई नजरअन्दाज गरेर केही मुट्ठीभर मानिसका इच्छा बमोजिम काम हुँदै आएका छन् । पानीका मुहान, धारा, कुवा, चौतारो, सार्वजनिक स्थल, राजकुलो, गुठी जग्गा, चिहान, धार्मिक एवं संस्कृतिक महत्त्वका ठाउँ भूमाफियाको कब्जामा परिरहेको छ । विकास निर्माण गर्दा वातावरण प्रभाव मूल्यांकन नगरिकन जथाभावी सडक बनाउने कार्य न जनताको हितमा छ, न त्यसको दीर्घकालीन उपयोग हुने अवस्था छ । खोलाबाट जथाभावी बालुवा, गिट्टी र ढुङ्गा उत्खननले भयावह स्थिति ननिम्त्याउला भन्न सकिन्न । भूमिको चक्लाबन्दी र खण्डीकरणले उत्पादकत्व ह्रास भएको छ । काठमाडौं वरिपरिका भीरपाखा, वनजंगल, कुलो, पैनी सबै तहसनहस हुँदै छन् । यसको जोखिममा आदिवासीहरू परेका छन् । तिनको बाँच्न पाउने अधिकार सुनिश्चित गर्न जरुरी छ । अन्यथा समाजमा विद्रोह नहोला भन्न सकिन्न । भोला दुलाल, टोखा१, काठमाडौं"
भ्रम फैलाउने ज्योतिषीहरू,"कोहीकोही ज्योतिषी घटना भइसकेपछि जनमानसमा थप आतंक सिर्जना गर्ने र दिग्भ्रमित पार्ने भविष्यवाणी गर्न उद्यत छन् । पेसागत मर्यादा भुलेर चर्चामा आउनकै लागि कोहीकोही ज्योतिषी मनलाग्दी भविष्यवाणी गर्न तँछाडमछाड गरिरहेका छन् । तिनीहरूले किटानीसाथ भविष्यवाणी गर्न र मिलाउन सक्थे भने विपत्तिमा परी कसैले पनि ज्यान गुमाउनुपर्ने थिएन । ज्योतिष विज्ञान संसारकै उत्कृष्ट हो । तर नेपालका कोहीकोही ज्योतिषीले ज्योतिष विज्ञानको मर्ममै प्रहार गरिरहेका छन् । नयाँ वर्ष २०७६ मा हामी प्रवेश गरेका मात्र छौं । यो वर्ष पनि कोहीकोही ज्योतिषीले सकारात्मकभन्दा नकारात्मक भविष्यवाणी गरिरहेका समाचार रेडियो, टेलिभिजन, अनलाइन मिडिया र सबै सामाजिक सञ्जालमा छ्यापछ्याप्ती सुन्न, हेर्न र पढ्न पाइन्छ । कसैकसैले त २०७६ सालभित्र राजतन्त्र फर्किन्छसम्म भनी किटानीसाथ भ्रमपूर्ण भविष्यवाणी गरिरहेका छन् । ज्योतिषीहरूको काम समाजमा भाँडभैलो मच्चाउने, सामाजिक मेलमिलापमा टुटफुट ल्याउने जस्ता सन्देश प्रवाह गरी दिग्भ्रमित तुल्याउनु हो ? ज्योतिषीहरूको संगठन के हेरेर बसिरहेको छ ? लोकतन्त्रको नाममा जसले जे गरे पनि, जे बोले पनि छुट हुनुहुँदैन । ज्योतिष विज्ञानमार्फत ज्योतिषीहरूको फलादेशले हरेक नेपाली ऊर्जावान हुन पाऊन् । ज्योतिष विज्ञानको दुरुपयोग गरी कमाइ खाने भाँडो बनाउनेहरूलाई सम्बन्धित निकायले लगाम लगाओस् । पूर्ण थापा, सालु४, मन्थली, रामेछाप"
'हाम्रा नेता भूमिगत शक्तिको इसारामा चल्छन्',सम्पति शुद्धिकरणमा छानबिन वा कारबाही किन नभएको होला ? यस विषयमा अहिले सकारात्मक परिवर्तन आइरहेको छ । यसबारे प्रधानमन्त्रीलाई समेत जानकारी हुनथालेको छ । सर्वोच्च अदालतले एउटा स्रोत नखुलेको मुद्दामा रकम फिर्ता गर्न आदेश दिइसकेको छ । रकम फिर्ता हुन नसके पनि एफएटीएफले यो आदेशलाई अर्थपूर्ण ढंगले हेर्छ । न्यायालयले पनि सही धन हो कि गलत भनेर हेर्न थालेछ भनी सकारात्मक सन्देश जानेछ । त्यो रकम राष्ट्र बैंक वा बैंकहरूले फिर्ता ल्याउनसके भने एफएटीएफको मूल्यांकनमा नम्बर झन् बढी आउँछ । बाहिरको पैसालाई स्वागत गर्नु अगाडि चनाखो हुनैपर्छ । बेवास्ता गरे त्यसले दुष्परिणाम निम्त्याउँछ ।
नेपाली भूउपग्रहको सफल प्रक्षेपण,नेपाल भूउपग्रह प्रक्षेपण गर्ने मुलुकको सूचीमा ः प्रधानमन्त्रीप्रधानमन्त्री केपी शर्मा ओलीले नेपाल भूउपग्रह प्रक्षेपण गर्ने मुलुकहरूको सूचीमा जोडिएको बताएका छन् । ओलीले बिहीबार टवीट गर्दै नेपाल पनि स्याटेलाइट युगमा प्रवेश गरेकामा खुसी व्यक्त गर्दै उक्त कार्यमा संलग्न सबै वैज्ञानिक तथा नास्टसहितका सबै निकायलाई बधाई दिएका छन् । यसैगरी नेपालका लागि अमेरिकी राजदूत र्यान्डी बेरीले पहिलो नेपाली भूउपग्रह अन्तरिक्षमा प्रक्षेपण अमेरिकानेपाल सम्बन्धको अर्को ठूलो उदाहरण भएको बताएका छन् । बिहीबार टवीट गर्दै उनले यो कार्यलाई सफल पार्ने सबै नेपाली र अमेरिकीलाई बधाई दिएका छन् ।
महत्त्वाकांक्षी युवा टिम,"सबन्दा बलियो पक्ष टिमवर्क हो । हामी यू१४ बाटै सँगै खेलिरहेका छौं । कसलाई कसरी बल दिँदा हुन्छ भन्ने थाहा छ, कप्तान सरुले भनिन्, पहिलाभन्दा टिममा धेरै सुधारु भएको छ । डिफेन्स र आक्रमणका गल्ती सच्याउने अवसर पाएका छौं । फिनिसिङ हाम्रो कमजोर पक्ष हो, यसलाई चीनमा हुने तयारीले राम्रो बनाउने आशा छ ।घरेलु प्रतियोगिता प्रधान सेनापति ट्रफीमा गरिएको प्रदर्शनको आधारमा टिममा पहिलो चरणको छनोटमा सहभागी टिममा पाँच खेलाडी परिवर्तन गरिएको छ । प्रीति राई, सविता रानामगर, सलोनी रानामगर, मेनुका आलेमगर, निर्मला उपाध्यायले यू१९ टिममा स्थान बनाए । उनीहरूको आगमन र राष्ट्रिय टिमका ६ खेलाडीको उपस्थितिले नेपाली टिमलाई बलियो बनाएको प्रशक्षिक हरिओम श्रेष्ठको विश्वास छ । उनको टिमले छेन्दुको एक साता बसाइमा यू१५ र यू१८ प्रान्तीय टिमसँग प्रतिस्पर्धा गर्ने अखिल नेपाल फुटबल संघ (एन्फा) ले जनाएको छ । उतैबाट नेपाली टिम मन्डला जानेछ ।नेपाली युवा टिम अक्टोबर, २०१८ मा थिम्पुमा भएको साफ यू१८ वुमेन्स च्याम्पियनसिपमा उपविजेता भएको थियो । त्यही टिमका खेलाडीको बाहुल्य रहेको नेपाली टिम एएफसी यू१९ छनोटको पहिलो चरण पार गरेको एक्लो दक्षिण एसियाली हो । दोस्रो चरणमा अस्ट्रेलिया, उज्वेकिस्तान र म्यान्मारलाई पन्छाएर अघि बढ्न सजिलो भने छैन ।दोस्रो चरणको छनोटको समूह बी मा दक्षिण कोरिया, भियतनाम (आयोजक), इरान र लेबनानले प्रतिस्पर्धा गर्दै छन् । समूहमा शीर्ष दुई स्थानमा रहने चार टिम एएफसी यू१९ वुमेन्स च्याम्पियनसिप २०१९ मा छनोट हुनेछन् । आयोजक थाइल्यान्ड, डिफेन्डिङ च्याम्पियन जापान, पछिल्लोपल्टको उपविजेता उत्तर कोरिया र तेस्रो भएको चीनसँगै छनोट चरण पार गर्ने चार देश गरी कुल ८ टिमले फाइनल चरणमा प्रतिस्पर्धा गर्नेछन् ।"
राष्ट्रपतिद्वारा उद्घाटन,"(बाँके)  घरेलु खेलकुदको सबैभन्दा ठूलो प्रतियोगिता आठौं राष्ट्रिय खेलकुदको बिहीबार औपचारिक उद्घाटन गरिएको छ । नेपालगन्ज रंगशालामा बिहीबार साँझ राष्ट्रपति विद्यादेवी भण्डारीले प्रतियोगिता सुरुवात भएको घोषणा गरिन् । आठौं खेलकुदमा समावेश ३५ मध्ये १४ खेलका स्पर्धा उद्घाटन अघि सकिसकेका छन् ।प्रतियोगिताकै लागि स्तरोन्नति गरी अत्याधुनिक बनाइएको नेपालगन्ज रंगशालाको कमजोर प्रकाशका बीच राष्ट्रपति भण्डारीले सम्बोधनमार्फत खेलकुद सुरु भएको घोषणा गरेकी हुन् । गोधूली साँझमा रंगशालाको चारैतिर बालिएको बत्ती अपर्याप्त बनेको थियो । निर्धारित समयभन्दा १ घण्टा ढिला भएको उद्घाटन समारोहमा सबै ७ प्रदेश, ३ विभागीय र गैरआवासीय नेपाली संघ (एनआरएनए) तथा प्रतियोगिताका अफिसियल टोलीले मार्च पास गरेका थिए । मार्च पासपछि विभिन्न सांस्कृतिक झाँकी प्रस्तुत गरिएको थियो ।युथ ओलम्पियन सोनु भट्टले खेलाडीका तर्फबाट र भारत्तोलनका रेफ्री समसुद्दिन सिद्धिकीले निर्णायकका तर्फबाट शपथ लिएका थिए । उद्घाटन समारोहलाई सम्बोधन गरेका आयोजक प्रदेश नम्बर ५ का मुख्यमन्त्री शंकर पोखरेलले आठौं खेलकुदका लागि निर्माण गरिएका भौतिक संरचना देशका अन्य स्थानमा यस्तै प्रतियोगिता आयोजना गर्नका लागि उदाहरणीय रहने बताए ।आठौं खेलकुद आयोजनाका लागि निर्माण भएको भौतिक संरचना यस क्षेत्रका हरेक जनताको मिहिनेतको परिणाम हो । मलाई विश्वास छ कि वर्तमान पूर्वाधारले यस क्षेत्रको खेलकुद विकासका लागि कोसेढुंगा हुनेछ, उनले भने यस्ता राष्ट्रिय प्रतियोगिता अन्य प्रदेशमा पनि आयोजना गर्नका लागि यहाँको तयारी अनुरकणीय हुनेछ ।राष्ट्रपति भण्डारीले आठौं खेलकुदको आयोजक प्रदेश ५ लाई बधाई तथा शुभकामना दिइन् । लामो तयारी र ठूलो लगानीमार्फत यस प्रदेशमा दोस्रोपल्ट राष्ट्रिय खेलकुद आयोजना भएको छ, राष्ट्रपतिले भनिन्, यस्ता प्रतियोगिता नियमित आयोजना भएको खण्डमा खेलाडीहरूले आफ्नो क्षमता अभिवृद्धि गर्ने अवसर पाउनेछन् ।राष्ट्रपतिको सम्बोधनपछि राष्ट्रियसभा सदस्य, पूर्व एथ्लेटिक्स खेलाडी र गायिका कोमल वलीले आठौं खेलकुदको आधिकारिक गीत प्रस्तुत गरेकी थिइन् । त्यसपछि खेलकुदमन्त्री जगतबहादुर विश्वकर्माले धन्यवाद ज्ञापन गरेका थिए । धन्यवादपछि नेपाली सेना, एपीएफ, नेपाल प्रहरीसहित खेलाडी तथा विद्यार्थीको समूहले विशेष प्रस्तुति दिएका थिए । ओलम्पियन तथा प्रदेश ५ का सांसद सुरेन्द्र हमालले आतिसबाजीका साग उद्घाटन समारोह सम्पन्न हुनुभन्दा पहिला ओलम्पिक दीप प्रज्ज्वलन गरेका थिए । १४ जना ओलम्पियनले सातै प्रदेशमा ओलम्पिक टर्च पुर्याएर बुधबार साँझ नेपालगन्ज ल्याइएको थियो ।राष्ट्रिय खेलकुद परिषद् (राखेप) का सदस्यसचिव केशवकुमार विष्टले आठौं खेलकुद आगामी डिसेम्बर १ देखि १२ सम्म नेपालमै आयोजना हुन लागेको १३ औं दक्षिण एसियाली खेलकुदको तयारीका रुपमा रहेको बताए । राष्ट्रिय खेलकुदले नेपाली खेलकुदमा दिगो पूर्वाधार पनि सकिएको छ । यसले १३ औं साग आयोजनाका लागि हाम्रो तयारीलाई पनि दर्साउँछ । हामीले यस प्रतियोगितालाई १३ औं सागको तयारीका रूपमा पनि लिएका छौं । दक्षिण एसियाली खेलकुदमा हाम्रा खेलाडीले सानदार प्रदर्शन गर्ने अपेक्षामा छौं, सदस्यसचिवले भने । सदस्यसचिवले त्यसो भनिरहँदा आठौं खेलकुदका लागि नेपालगन्जमा निर्माण गरिएका पूर्वाधारका सम्पूर्ण काम भने अझै सकिएका छैनन् । रंगशालामा नवनिर्मित ३ हजार ५ सय दर्शक क्षमताको भीआईपी प्यारापिटको काम सकिएको छैन । रंगशालाको छेवैमा निर्माणाधीन पौडी पोखरीको निर्माणकार्य करिब ८० प्रतिशत पूरा भएको छ । ८ गतेदेखि सुरु हुने पौडीका स्पर्धा यस पोखरीमा आयोजना हुनु असम्भवजस्तै छ । आयोजक राखेप र स्थानीय आयोजक मध्यपश्चिम खेलकुद विकास समितिले भने जसरी पनि यही पोखरीमा पौडीका प्रतियोगिता आयोजना गरिने दाबी गरिरहेको छ ।"
चन्द्रकलाको राष्ट्रिय कीर्तिमान,"कर्णालीलाई पहिलो स्वर्णपुरुष १० हजार मिटरको स्वर्ण कर्णाली प्रदेशका दुर्गा बुढाले जिते । आठौं राष्ट्रियमा कर्णालीले जितेको यो पहिलो स्वर्ण हो । बिहीबार बिहान उनले ३१ मिनेट ०३०६ सेकेन्डमा दौड पूरा गरे । विभागीय टोलीका खेलाडीलाई पछि पार्दै प्रदेश ४ का अनिश थापाले रजत पदक जिते । उनले त्यसका लागि ३१ मिनेट ०९७१ सेकेन्ड लगाए । राष्ट्रिय कीर्तिमानधारी एपीएफका गोपीचन्द्र पार्की भने तेस्रो भए । उनले ३१ मिनेट ५८३ सेकेन्डमा दूरी पार गरेका थिए । यो इभेन्टको राष्ट्रिय कीर्तिमान गोपीचन्द्रकै नाममा छ । उनले ३० मिनेट ३०९९ सेकेन्डको कीर्तिमान सन् २०१४ को इन्चोन एसियाडमा बनाएका थिए । राष्ट्रिय खेलकुदको यस इभेन्टमा १८ जना धावक प्रतिस्पर्धामा थिए ।१० किमि च्याम्पियन जुम्लाका धावक दुर्गाले १५ दिनमा बनेको सिन्थेटिक ट्रयाक र यस मौसममा खेलेर सफलता पाउनु आफ्ना लागि खुसीको पक्ष भएको सुनाए । नेपालगन्जमा भएको भएको भए गाह्रो हुन्थ्यो होला । यहाँ अलि सहज पाएँ । अझै बिहानी समयमा चाँडो भएको भए राम्रो प्रदर्शन गर्न सक्थें होला, वैशाख १ मा धनगढीमा आयोजित हाफ म्याराथन जितेर आएका दुर्गाले भने । पाँचौं राष्ट्रियको १० किमि र ५ किमिमा तेस्रो स्थान हासिल गरेका उनले छैटौं र सातौं संस्करणमा सहभागिता जनाएनन् । त्यसपछि आफू अल्ट्रा दौडतिर लागेको उनले बताए । १० किमिमा तेस्रो भएका गोपीचन्द्रले भने एथलेटिक्सको जुरी कमिटीसमक्ष उजुरी दर्ता गराएका छन् । पहिलो र दोस्रो स्थानमा आएका दुर्गा र अनिशको जिल्ला र क्षेत्रीय छनोटप्रति आशंका जनाउँदै उनले उजुरी दर्ता गराएका हुन् । त्यस्तै १०० मिटरको नतिजाप्रति असन्तुष्टि राख्दै गण्डकी प्रदेशले पनि निवेदन दर्ता गराएको छ ।"
दौडाउने र दौडिने त्यो मूर्खता,"(तुलसीपुर, दाङ)  पहेँलो जर्सी । त्यसमा चेस्ट नम्बर टाँसिएको छ १०१ अनि खुट्टामा गोल्डस्टारको नीलो जुत्ता । आठौं राष्ट्रिय खेलकुदको एथलेटिक्समा बिहीबार महिला १० हजार मिटर दौडेकी सरस्वती कुँवरको छोटो परिचय हो यो ।१० किमि दौड पूरा गर्न रंगशालालाई २५ फन्को मार्नुपर्ने हुन्छ । तर ४ फन्को पनि नसक्दै उनी ट्रयाकमै ढल्न पुगिन् । सरस्वती थकित थिइन् । उनको खुट्टाको मसल्स क्र्याम्प भयो । तत्काल मेडिकल टिम बोलाएर मैदानमै उपचार गराउनुपर्यो । कारण थियो, डायरिया हुँदाहुँदै उनी दौडेकी रहिछन् ।पर्वत पलेवासकी यी धाविकालाई बेलझुण्डीको सिन्थेटिक नै पहिलो ट्रयाक अनुभव थियो । क्षेत्रीयमा ५ किमिभन्दा बढी दौडेको अनुभव थिएन उनीसँग । राष्ट्रिय खेलकुदमा पनि उनी १५ सय र ५ हजार मिटरका लागि नै दौड्न दाङ आइपुगेकी हुन् । उनी गण्डकी प्रदेशको प्रतिनिधित्व गर्दै थिइन् । तर १० हजार मिटर दौडन आएकी सोनिया बडुवालले खेल्न नसक्ने जनाएपछि त्यो प्रदेशबाट दोस्रो खेलाडीको रुपमा सरस्वतीलाई खेलाइएको हो । अर्की धाविका नवलपुरकी दोलमाया महतोले भने पाँचौं स्थानमा रहेर दौड पूरा गरेकी थिइन् ।सरस्वतीको नाम राख्दैमा दुई प्रशिक्षकबीच विवाद आएको रहेछ । उनका पर्वतका प्रशिक्षक जगदीश कुँवर र गण्डकी प्रदेशकी प्रशिक्षक इन्द्र मल्लबीच दोहोरो भनाभन चलेछ । आफूले सरस्वतीले खेल्न सक्दिनन्, नराखौं भन्दा आफ्नो खेलाडी राख्नुपर्छ भन्दै जगदीशले अडान लिएका कारण राखिएको मल्लको दाबी छ । यसमा गण्डकीका अरु खेलाडी पनि सहमत रहे । हामीले पनि सरस्वतीलाई नखेल, सक्दैनौं, ट्रयाकमा गाह्रो हुन्छ भनेका हौं । तर उसले पनि खेल्न सक्छु भनी, सरस्वतीलाई रेखदेख गरिरहेकी धाविका ललिता लामिछानेले भनिन् । जीवनजल पानी बनाएर साथीलाई खान दिँदै उनले सम्झाइरहेकी थिइन् । सफल म्याराथनको ५ किमिमा ह्याट्रिक गरिसकेकी ललिता पनि आठौं राष्ट्रियको १५ सय र ५ हजार मिटर दौडकी प्रतिस्पर्धी हुन् ।प्रशिक्षक जगदीश कुँवर भने खेल्न सक्ने खेलाडी भएकाले आफूले सरस्वतीलाई खेलाउन जोड गरेको बताउँछन् । उनले भने, उसले सामान्य पेट दुख्यो भन्दै थिई, औषधी किनेर खाइछे । हिजो सोध्दा ठिक भयो भनी । त्यही भएर आज खेलाएको हो । उनले आफूहरू आउँदादेखि नै समस्यामा परेको सुनाए । उनले भने, बसमा आएका थियौं । मुग्लिङनारायणगढ सडकखण्डमा गाडी बिग्रेर राति २३ घण्टा बस्नुपर्यो । त्यसले गर्दा खानपानमा समस्या भयो । खेलाडीहरू नै बिरामी परे ।सरस्वती पनि के कम । राष्ट्रिय खेलकुदका लागि क्षेत्रीय छनोट जितेर आएकी खेलाडी । जोश आयो, दौड्न सक्छु जस्तो लाग्यो अनि भन्दिइन्, सक्छु । तर उनलाई थाहा थिएन वा जानकारी गराइएन, डायरिया हुँदा लामो दौड दौड्नु हुँदैन भन्ने । त्यसमाथि गह्रोखाले जुत्तामा । सिन्थेटिक ट्रयाकमा १० किलोमिटर दौड्न त्यो जुत्ता उनका लागि कदापी उपयुक्त थिएन । किनकि त्यो रनिङ सुज होइन । अरु टिमका खेलाडी भने स्पाइकमा दौडिरहेका थिए । हुन त उनीसँग स्पाइक किन्ने सार्मथ्य नहोला । उनका प्रशिक्षक कुँवर त्यसै भन्छन्, हामीले कहाँ रनिङ सुज किनेर खेलाउन सक्छौं त ? खेलाडीको आर्थिक अवस्था पनि हेर्नुपर्यो । (जुत्ता देखाउँदै) यत्तिको त धेरै राम्रो हो । त्यसमाथि परिवारले पनि समर्थन गर्नुपर्यो ।एउटा निश्चित मापदण्ड नरहकाले पनि बृहत राष्ट्रिय खेलकुदजस्तो प्रतियोगितामा यस्ता घटनाहरू भइरहेका छन् । इटहरीमा भएको अघिल्लो संस्करणमा पनि खाली खुट्टामा समेत दौडाइएको थियो । सरस्वतीले लगाएको जुत्ताले ट्रयाकमा दौडन नसकिने धाविका ललिताको पनि बुझाइ छ । रनिङका लागि त हल्का सुज चाहिन्छ । यस्तोल त गाह्रो हुन्छ । सिन्थेटिकमा झनै हुन्न । मैले पनि पहिला पहिला सजिलो होला भन्ठान्थे । ग्राह्रो हुने रहेछ । सुजले पनि धेरै फरक पार्दोरहेछ दौडँदा, गण्डकी प्रदेशमा आयोजना भएका थुप्रै प्रतियोगिताको मध्यम दूरीमा सफलता पाएकी उनले अनुभव सुनाइन् ।उनले सरस्वतीलाई ढाडस दिइन्, नआत्तिऊ, ठीक हुन्छौं । अलि तंग्रिइन् भने मात्र सरस्वतीले ८ गते हुने ५ हजार मिटरमा दौड्ने छिन् । नत्र, उनको राष्ट्रिय खेलकुदमा राम्रो प्रदर्शन गर्न लक्ष्य यसपल्ट थाँती रहनेछ । कक्षा ९ मा अध्ययनरत सरस्वतीको भविष्यको लक्ष्य छ, दौडमा राम्रो प्रदर्शन गर्ने र नेपाली सेनामा जाने ।"
दर्शकबिनाको राष्ट्रिय खेलकुद,"(दाङ)  आठौं राष्ट्रिय खेलकुदअन्तर्गत दाङका विभिन्न ठाउँमा एकैपल्ट धेरै खेल चलिरहेका छन् । राष्ट्रिय खेलाडी र प्रशिक्षकले लमही, घोराही र तुलसीपुरका बिभिन्न होटल भरिभराउ छन् । बजारमा त्यसबारे धेरैलाई थाहा छैन । न बजारमा कतै खेलाडीका लागि स्वागत ब्यानर टाँगिएका छन् । न कतै केही प्रचारप्रसार छ । सबैजसो खेलमा खेलाडी नै दर्शक बन्ने गरेका छन् । एउटा टिमले खेल्दा अर्को टिमले हेरेर खेलको शोभा बढाउने गरिएको छ ।केही दिनअघि टेबलटेनिस र बुधबार बास्केटबलका खेल सम्पन्न भए । घोराही कभर्ड हलमा भएको टेबलटेनिस होस् या घोराही उपमहानगरपालिका १८ सालघारीमा भएको बास्केटबल, दुवै खेलमा दर्शक थिएनन् । अहिले पनि घोराहीको कभर्ड हलमा ब्याडमिन्टन चलिरहेको छ, दर्शक छैनन् । बुधबारदेखि घोराहीमा महिला फुटबल र लमहीमा महिला क्रिकेट सुरु भयो । बिहीबारदेखि बेलझुण्डी रंगशालामा एथलेटिक्स सुरु भएको छ ।महिला फुटबल पनि बेलझुण्डी रंगशालामै हुने भनिए पनि निर्माणमा ढिलाइ भएका कारण सम्भव भएन । घोराहीको भरतपुर चौरमा महिला फुटबलको उद्घाटन गरियो । अन्तिम खेल मात्रै बेलझुण्डीमा खेलाउन सकिनेछ । तोकिएको समयमा रंगशाला नबन्नु, खेलको प्रचारप्रसार नहुनु र दर्शक बढाउन आयोजकले ध्यान नदिनु जस्ता कारणले राष्ट्रिय खेलकुद दर्शकविहीन भएको खेलाडीको गुनासो छ । राष्ट्रिय खेलकुद जिल्लामा हुनु महत्त्वपूर्ण अवसर भए पनि यसको सदुपयोग नभएको खेलाडीको भनाइ छ ।खेलप्रति चासो जगाउन, नयाँ पुस्तालाई खेलमा आकर्षित गर्न, पर्यटन प्रवर्द्धन गर्न र व्यवसायीक चहलपहल बढाउन राष्ट्रिय खेलकुदको ठूलो भूमिका भए पनि त्यसमा चासो नदिएको देखिन्छ । सबैजसो खेल मैदान खालीखाली छन् । कतिपय खेलमा खेलाडीका दर्शक प्रशिक्षक र केही खेलाडी मात्रै हुने गरेका छन् । यसले खेलमा रौनक थप्न सकेको छैन । खेलमा हुटिङ, हौसला र उत्साह देखिदैन । खेलकुद पत्रकार संघका अध्यक्ष लक्ष्मण वस्नेतले भने, राष्ट्रिय खेलकुदबारे धेरैलाई थाहा छैन ।उनले थपे, तयारीबिना खेलकुद हुन्छ । खेल सुरु भएपछि पूर्वाधार निर्माण हुन्छ । खेल भैरहदा रेखा कोर्न तयारी हुन्छ । यसले खेलमा उत्साह ल्याउन सक्दैन । एउटा राष्ट्रिय खेल सकिएपछि अर्को खेलको तयार हुनुपर्नेमा अन्तिम समयमा मात्रै काम गर्ने प्रवृत्ति रहेको उनले बताए । अर्को राष्ट्रिय खेलका लागि अहिलेदेखि नै तयारी हुनुपर्ने हो, तर खेलसँगै तयारी हुन्छ । यसले समयमा प्रचारप्रसार हुन सक्दैन, उनले भने, खेलाडी बाहेक अरूलाई केही मतलब छैन । बाटोबाटोमा ब्यानर, माइकिङ, र्याली, गाउँगाउँमा प्रचारजस्ता कार्यक्रम गर्न सकेको भए दर्शक बढ्न सक्ने उनको बुझाइ छ । प्रचारप्रसार राम्रै भए पनि खेलमा रूचि नभएका कारण दर्शक नआएको जिल्ला खेलकुद विकास समिति अध्यक्ष डिल्ली डाँगीले बताए । दिनदिनै सबै सञ्चारमाध्यममा समाचार आइरहेकै छन् । हामीले पनि प्रचार गरिरहेका छौं तर दर्शक आएनन्, उनले भने, हाम्रो समाजले खेलको महत्त्व बुझ्न सकेन । खेलप्रति चासो भएको देखिएन ।जिल्लामा पहिलो पटक राष्ट्रिय खेलकुद भए पनि आम मानिसलाई यसको महत्त्व थाहा नभएको उनले बताए । खेल खेलेपछि छोराछोरी बिग्रन्छन् भन्ने सोचाइ भएको हाम्रो समाज हो । त्यसको प्रभाव अहिलेसम्म देखिन्छ, उनले भने, यति महत्त्वपूर्ण खेललाई पनि बेवास्ता गर्नु दुःखद हो । खेलमा दर्शक खचाखच भरिनुपर्ने हो । हुटिङ गर्ने, रमाउने चलन देखिएन । पूर्वाधार निर्माणको हतारो र सबै तयारी छोटो समयमा गर्नुपरेकाले केही व्यवस्थापकीय समस्या भए पनि दर्शक नआउनुमा यो कारण जिम्मेवार नरहेको उनले बताए । रंगशाला निर्माणमा निकै हतारो भयो । निर्माण कम्पनीलाई जति तताउँदा पनि सबै काम समयमा सम्पन्न हुन सकेनन्, उनले भने, यसले केही समस्या त भयो । दर्शक घटाउन यसको केही भूमिका छैन । अप्ठेरोका बावजुद पनि खेल तोकिएकै समयमा खेल्ने वातावरण बनाएका छौं । अन्य खेलमा दर्शक नभए पनि फुटबलमा भने बढदै गएको जिल्ला फुटबल संघका अध्यक्ष सुशील श्रेष्ठले दाबी गरे । अन्य खेलमा त प्रायः दर्शक कम नै हुन्छन् । फुटबलमा नै हो बढी दर्शक हुने । प्रचारप्रसारमा कमी भएकाले दर्शकमा केही कमी त छ ।"
खुला आकाशमुनि सेपाकताक्रो,"(बर्दिया)  आठौं राष्ट्रिय खेलुकुद प्रतियोगिताअन्तर्गत सेपाकताक्रो खेलको पूर्वसन्ध्यामा यहाॅ कुनै चहलपहल छैन । खेलाडी र आगुन्तक पाहुनालाई स्वागत गर्न गुलरियामा गेट, व्यानर छ न कुनै किसिमको रौनक । बर्दियाको सदरमुकाम गुलरियाको तुलापुरमा शुक्रबार हुने सेपाताक्रो खेल स्थान अपूर्ण कभर्ड हलभित्र हुँदै छ । निर्माणाधीन कभर्ड हल छानासमेत छैन । यसै कभर्ड हलभित्र खुला आकाशमा खेल सञ्चालन हुने भएको छ । कभर्ड हल निर्माणाधीन अवस्थामा रहेकोले भित्तासमेत पलस्तर भएको छैन । यसै निर्माणाधीन कभर्ड हलभित्र भुईं प्लस्टर गरिएकोले त्यहाँ खेल हुने भएको छ । खेलको तयारीमा जुटेका आयोजक जिल्ला खेलकुद विकास समितिका पदाधिकारी बिहीबार आठौं राष्ट्रिय खेलकुदको उद्घाटनमा नेपालगन्ज गएका छन् । यहाॅको व्यवस्थापन हेर्ने पदाधिकारी बिहान आएका थिए, त्यसपछि आएका छैनन्, कभर्ड हलमा काम गर्दे आएका मजदुरले बताए । व्यवस्थापक नेपालगन्ज गएका कारण बिहीबार दिउँसो कभर्ड हलमा मजदुर मात्रै थिए । जिल्लामा पहिलो पटक हुन लागेको राष्ट्रिय खेलबारे यहाॅ धेरैलाई जानकारी पनि नभएको स्थानीयले गुनासो पोखे । प्रचार प्रसार नभएको कारणले राष्ट्रिय खेलकुद प्रतियोगिताको चहलपहल छैन । सेपाताक्रो खेल्न मुलुकका विभिन्न ठाउॅबाट खेलाडी आउने क्रम जारी रहेको खेलकुद विकास समितिले जनाएको छ । समितिका सचिव महेश चन्दले सेपाताक्रोका लागि ६० जना खेलाडी आउने बताए । खेल्नका लागि पर्याप्त व्यवस्था भएकोले असुविधा नहुने उनले जनाए । गुलरिया र भुरीगाउॅमा एकै पटक आठौं राष्ट्रिय खेलकुद प्रतियोगिताअन्तर्गत सेपाताक्रो र खोखो खेल हुँदै छ । खेलकुद विकास समितिका अध्यक्ष खगेन्द्र खनालले सेपाताक्रो र खोखो खेलको संरचना पूरै तयार भएको दाबी गरे । उनले पाल टाॅगेर व्यवस्थित ढंगले खेल सञ्चालन हुने बताए ।"
कर्णालीमाथि एपीएफको २३ गोल,"नेपाल पुलिसको जितरूपन्देही पुरुष फुटबलको समूह ख का खेलमा नेपाल पुलिस क्लबले बिहीबार सुदूरपश्चिमलाई ३० गोलले पाखा लगायो । कर्णाली प्रदेश र प्रदेश २ बीचको अर्को खेल ४४ गोलको बराबरीमा टुंगियो । देवीनगरस्थित एन्फा एकेडेमी मैदानमा पुलिसको जितमा भरत शाह र रवि पासवानले गोल गरे ।२५ औं मिनेटमा सुदूरपश्चिमका गोलकिपर टिकेन्द्र थापाले पेनाल्टी बक्स बाहिर आएर बल हातले क्लियर गरेपछि रातो कार्ड पाए । उनको ठाउँमा अर्का गोलकिपर अमानत शेख मैदान प्रवेश गरे भने जीवन चौधरीले मैदान छोडे । योसँगै सुदूरपश्चिम १० खेलाडीमा सीमित भयो । ३६ औं मिनेटमा भरले पुलिसको खाता खोले । पुलिसले पहिलो हाफमा आधा दर्जन बढी अवसर चुकाएको थियो । ६० औं मिनेटमा रविले पेनाल्टी बक्स बाहिरबाट गोल गरे । अन्तिम समयमा रक्षक सन्तोष हेमरुनले थप गोल गरे । दोस्रो खेलमा कर्णालीलाई खगेन्द्र खत्रीले छैठौं मिनेटमा अग्रता दिलाए । २६ औं मिनेटमा प्रदेश २ का सुनिल राउत कुर्मीले बराबरी गोल गरे । ३७ औं मिनेटमा कर्णालीका भूपेन्द्र शाहीले गोल गरे पनि यो अग्रता धेरै समय टिक्न सकेन् । ४१ औं मिनेटमा प्रदेश २ का निरबहादुर आलेले गोल गर्दै खेल बराबरीमा ल्याए । कर्णालीका भूपेन्द्र शाहीले ४७ औं मिनेटमा ब्यक्तिगत दोस्रो गोल गरे । ५३ औं मिनेटमा सुरज शाहीले गोल गरे । प्रदेश २ का सुनिलले ५० औं मिनेटमा र गंगाबहादुर आलेले खेलको ६१ औं मिनेटमा गोल गरेर खेल बराबरी गराए । शुक्रबार त्रिभुवन आर्मी क्लब र नेपाल पुलिस क्लब तथा दोस्रो खेल सुदुरपश्चिम प्रदेश र प्रदेश २ बीच हुनेछ । राष्ट्रिय पुरुष फुटबल प्रतियोगितामा सहभागी १० टिममध्ये रुपन्देहीमा समूह ख का ५ टिमका बीचमा लिग चरणका खेल जारी छन् । जसमा सुदुरपश्चिम प्रदेश, प्रदेश २, कर्णाली प्रदेश, नेपाल पुलिस, नेपाल आर्मी छन । समुह ख बाट उत्कृष्ट दुई टिम अन्तिम चारमा प्रवेश गर्ने छन् ।"
सफ्ट टेनिस सुरु,"रूपन्देही (कास) राष्ट्रिय सफ्ट टेनिस खेल बिहीबारदेखि बुटवलमा सुरु भएको छ । देवीनगरस्थित टेनिस कम्प्लेक्समा भएको उद्घाटन खेलको पुरुष एकलतर्फ प्रदेश ५ का अभिषेक अमन झाले गण्डकी प्रदेशका सुरज नगरकोटीलाई ४० को सोझो सेटमा पराजित गरे । प्रदेश १ का अभिषेक कार्कीले प्रदेश १ कै आभाष बुढाथोकीमाथि टाइबेकरमा ७२ को जित निकाले । प्रदेश १ का युकेश योन्जनले गण्डकी प्रदेशका राजकुमार थापालाई ४१, नेपाल पुलिसका सुबोध अधिकारीले प्रदेश ५ का शुभम खनाललाई ४०, प्रदेश ३ का शक्ति शर्माले प्रदेश ७ का विनोद शिरीषलाई ४२, एपीएफका कुमार गिरीले प्रदेश ३ का वृजेश पाण्डेलाई ४०, गण्डकी प्रदेशका सुजन गुरुङले सुदूरपश्चिमाञ्चलका नीरज थापालाई ४१, सुदूरपश्चिमाञ्चलका दिलीप गुप्ताले गण्डकी प्रदेशका आशिष खडकालाई टाइबेकरमा ९७, प्रदेश १ का आशिष बोहराले नेपाल पुलिसका विनोद योगीलाई ४२, एपीएफका उज्वल स्थापितले सुदूरपश्चिमाञ्चलका दीपक झालाई ४२ ले पराजित गरे ।"
एपीएफ र सुदूरपश्चिम विजयी,"भैरहवा (कास) पुरुष क्रिकेटमा भैरहवामा सम्पन्न खेलमा नेपाल एपीएफ क्लब प्रदेश ५ लाई ५ विकेटले र सुदूरपश्चिमले गण्डकी प्रदेशलाई ३१ रनले पराजित गर्यो । प्रदेश ५ ले २० ओभरमा ८ विकेट गुमाई ९० रन बनायो । सुवेन्दु पाण्डे ५, सन्दिप सुनार १ चौका र एक छक्कासहित ३१ बलमा २६, अनुपम सिंह दुई चौकाको मद्दतले २३ बलमा १५, सुरज दराई ११, कृष्ण कार्की ६, सौरभ खनाल शुन्य, सिद्धान्त शाही १४ रनमा आउट भए । विक्रम भुसाल ३ रन र आकाश विष्ट ४ रनमा अविजित रहे । एपीएफका वसन्त रेग्मीले ४ ओभरमा १८ रन दिएर ३, यज्ञमान कुमाल, अविनाश बोहरा, भुवन कार्की र शरद भेषावकरले ११ विकेट लिए । एपीएफले १८२ ओभरमा लक्ष्य पूरा गर्यो । अनिल शाह ३ र शरद २ रनमै आउट भए । शंकर रानाले चार चौकासहित ४४ बलमा अविजित ३२ रन बनाए । प्रदीप ऐरीले एक चौकासहित २० बलमा २३ रन जोडे । सुमित महर्जन ४, भुवन ८ रनमा आउट भए । अमरसिंह रौटेला ७ बलमा ११ रन बनाई अविजित रहे । प्रदेश ५ का विक्रम र सन्दीपले २२ तथा कृष्णले १ विकेट लिए । दोस्रो खेलमा टस जितेको सुदूरपश्चिमले ४ विकेटको क्षतिमा १ सय २२ रन बनायो । खड्ग बोहराले ५ चौकासहित ३० बलमा ३६, सञ्जु दमाई १३ आउट भए । अरुण ऐरी २० बलमा एक छक्कासहित १९ रन बनाई अविजित रहे । लोकेश बमले २० बलमा ३ चौकासहित २१, सुशील खडका ८ र किरण थागुन्ना ११ रनमा आउट भए । गण्डकीका किशोर महतो, विपिन खत्री र विशाल पौडेलले ११ विकेट लिए । गण्डकीले १९१ ओभरमा ९१ रन मा अलआउट भयो । करण केसीले ३१ बलमा ३५ रन बनाए । सुमन घिमिरे ९, अनिल गुरुङ १८ रनमा आउट भए ।"
छनोटमा नेपालको दुर्भाग्य,"(काठमाडौं)  यूएईविरुद्धको खेल वर्षाका कारण दुर्भाग्यपूर्ण रूपमा गुमाएको नेपाल अन्ततः यू१९ विश्वकपमा छनोट हुनबाट वञ्चित भएको छ । नेपालले आफ्नो अन्तिम खेलमा कुवेतलाई बिहीबार ८ विकेटले सजिलै हराए पनि त्यो छनोटका लागि उपलब्ध एक मात्र स्थानका पर्याप्त रहेन् । कुल छ टिम सम्मिलित छनोटमा नेपाल दोस्रो स्थानमा रह्यो ।नेपालले लिग चरणमा बेहोरेको एक मात्र हार यूएईविरुद्ध थियो । यूएई भने सबै खेल जितेर शीर्ष स्थानमा रहँदै यू१९ विश्वकपका लागि टिकट काट्न सफल रहेको हो । यूएईले आफ्नो अन्तिम खेलमा ओमानलाई १० विकेटले पराजित गरेपछि नेपालको जित औपचारिकतामा सीमित भएको हो ।मलेसियाको क्वालालम्पुरमा भएको खेलमा कुवेतले पहिले ब्याटिङ गर्दै ४९४ ओभरमा सबै विकेट गुमाएर १ सय ५७ रन बनायो । त्यसमा नोमन बुड्रोले सर्वाधिक ७० रन बनाए । नेपाली बलरमध्ये रोहित पौडेलले १३ रनमा तीन विकेट लिए । यस्तै रसिद खान, सूर्य तामाङ र कुशल मल्लको नाममा दुई दुई विकेट रह्यो ।नेपालले प्रतिउत्तरमा २८ ओभर मात्र उपयोग गरेर २ विकेटमा १ सय ६० रन बनायो । नेपालका लागि प्रारम्भिक ब्याट्सम्यान जोडी रित गौतम र पवन सर्राफले पहिलो विकेटका लागि ९३ रनको साझेदारी गरे र त्यो नै जितको आधार रह्यो । रितले ६२ र पवनले ५३ रन जोडे । उनीहरू आउट भएयता आसिफ शेखले नटआउट ३३ रन बनाए र टिमलाई जितसम्म पुर्याए ।"
टु स्टारको तयारी तीव्र,"(ललितपुर)  टु स्टार क्लब ठेचोले ललितपुर जिल्लाव्यापी गोदावरी खुला मेयर कप फुटबल प्रतियोगिता आयोजना गर्न तयारी तीव बनाएको छ । उनीहरूे मैदान सफासुग्घर, पाँगो माटो हालेर मर्मत र सहभागीलाई प्रशिक्षण दिन थालेका हुन् । क्लबका अध्यक्ष रवीन्द्र महर्जनले खेल स्वास्थ जीवनका लागि आयोजना गर्न लागेको बताए । मानिस स्वस्थ रहे मात्र मुलुक विकास गर्न सकिन्छ, उनले भने, क्लब २५ औं वर्षमा प्रवेश गरेको उपलक्ष्यमा प्रतियोगिता आयोजना गर्न लागेको हो । ठेचोमा ६ वटा भन्दा बढी स्थानीय क्लब छन् । क्लबले यसअघि २०७१ मा खुला जिल्लाव्यापी भलिबल र २०७० मा टेबुल टेनिस प्रतियोगिता आयोजना गरेको थियो । वैशाख २८ मा हुन गइरहेको प्रतियोगितामा प्रथम हुनेले ५० हजार र द्वितीय हुने २५ हजार रुपैयाँ नगदसहित ट्रफी प्राप्त गर्नेछन् ।"
बार्सिलोना कुर्दै लिभरपुल,"सिटी फेरि निराशम्यानचेस्टर पेप ग्वार्डिओलाले युरोपेली च्याम्पियन्स लिगमा फेरि एकपल्ट बुधबार राति तीतो अनुभव बटल्न बाध्य भएका छन् । उसको म्यानचेस्टर सिटी फेरि प्रतियोगिताबाट अन्तिम आठबाटै बाहिरिएको छ र यसपल्ट उसलाई निराश पार्ने टिम रह्यो, टोटनहम । इतिहादमा भएको दोस्रो लेगको खेल ४३ ले जितेपछि सिटी घर बाहिरको गोलको आधारमा प्रतियोगिताबाट बाहिरएको हो । सिटीको व्यवस्थापक बनेयता ग्वार्डिओलाको टिम लगातार तीन सिजन सेमिफाइनल पुग्न असफल रहेको छ ।२०११ मा ग्वार्डिओलाले बार्सिलोना प्रशिक्षकका रूपमा युरोपेली उपाधि जितेका थिए । त्यसयता त्यही उपाधि फेरि जित्न उनले लामो प्रतीक्षा गरिसकेका छन् । सिटी दुई लेगको खेलपछि ४४ को बराबरीमा रहे पनि त्यो उसलाई अन्तिम चारमा पुर्याउन पर्याप्त रहेन । सिटीले रहिम स्टर्लिङको गोलले अग्रता लिएयता टोटनहमका तर्फबाट दक्षिण कोरियाली खेलाडी हेन सनमिनले लगातार दुई गोल गरे । त्यसपछि सिटीले तीन गोल गरेको थियो ।ती गोल बर्नार्डो सिल्भा, स्टर्लिङ र सर्जियो अगुइरोको नाममा रह्यो । टाइको निर्णायक गोल भने टोटनहमका तर्फबाट फर्नान्डो लोरेन्टेले ७३ औं मिनेटमा गरे । यो निर्णायक गोल भार कारण सम्भव भएको थियो र खेलपछि ग्वार्डिओलाले यो व्यवस्थाको समर्थन पनि गरे । उनले भने, म भार प्रणालीको समर्थनमा छु र यो नै फुटबलको भविष्य हो । उनले आफ्नो टिम फेरि एकपल्ट अन्तिम आठबाट बाहिरिने आफ्नो लागि निकै पीडादायी भएको पनि माने ।उनले भने, हामी सेमिफाइनलको नजिक पुगेर पनि प्रतियोगिता बाहिरियौं, यो निकै पीडादायी छ । तर हामीसँग यसलाई स्विकार्नुबाहेक अर्को विकल्प पनि छैन । टोटनहम व्ययवस्थापक मउरिसयो पोचेटिनो यसअघि भार प्रणालीको विरोधी रहे पनि यसपल्ट भने उनी नरम देखिए । उनले भने, भारको निर्णय आफ्नो पक्षमा भए पनि नभए पनि यसलाई विश्वास भने गर्नुपर्छ । आज जस्तो प्रकारको जित हात प्राप्त भएको छ, त्यसका लागि म निकै खुसी छु र गर्व गर्छु ।"
उपाधिमा वाग्मती र थ्रीस्टारको दाबी,"(सर्लाही)  तेस्रो राजर्षि जनक कप फुटबलको उपाधिलाई शुक्रबार रुस्लान थ्री स्टार क्लब र वाग्मती नगरपालिकाको टिम भिडदै छन् । प्रदेश दुईको सर्वाधिक धनराशि पुरस्कारको प्रतियोगिता जित्ने दुवै टिमको दाबी छ । थ्री स्टारले विभागीय टिम नेपाल एपीएफलाई २० गोलले हराएर उपाधिका लागि दाबेदारी प्रस्तुत गरेको छ । वाग्मतीले भुटानको पारो फुटबल क्लबलाई ३२ गोलको अन्तरले हराउँदै उपाधिका लागि स्थान पक्का गरिसकेको छ । थ्री स्टार ए डिभिजनको टिम हो भने वाग्मतीमा बिमल घर्ती मगरलगायत अन्य विदेशी खेलाडी छन् । वाग्मतीले फाइनलसम्मको यात्रा तय गर्दा पहिलो खेलमा फ्रेन्डस् क्लबलाई १० लाई पन्छाएको थियो । थ्रीस्टारले खेलअवधि भर ६ गोल गरेको छ भने वाग्मतीको ४ गोल मात्र छ । थ्रीस्टारले कुनै गोल खर्चेको छैन । दुवै टोलीका प्रशिक्षक र कप्तानले उपाधि जित्ने रणनीतिका साथ मैदानमा उत्रने बताए । थ्रीस्टारका प्रशिक्षक मेघराज केसीले यो वर्षको पहिलो फुटबल कपको नाम लेखाउने प्रयासमा रहेको बताए । हामी यो वर्षको पहिलो कप भित्र्याउन चाहन्छौं, वाग्मतीले विभिन्न खेलाडी बोलाएर टिम बलियो बनाएको छ, भोलिको खेल उत्कृृष्ट हुन्छ, उनले भने, विपक्षीको बलियो पक्षलाई रोक्ने र कमजोर पक्षलाई चिर्ने काम गरेर भोलि मैदानमा देखाउँछौं । फुटबलमा चुनौती जहिले पनि रहने भन्दै विपक्षीभन्दा बढी मिहिनेत गरेर उपाधि जित्ने प्रयासमा रहेको केसीले बताए । यता वाग्मतीका प्रशिक्षक सुनीलकुमार श्रेष्ठले उपाधिका लागि तयारी राम्रो रहेको बताए । उनले पहिलो खेलमा समस्या देखिए पनि अहिले सुधार हुँदै गएकाले उपाधि हात पार्न सहज हुने बताए । घरेलु मैदान भएकाले पनि दर्शकको साथले हौसला बढाउनेमा उनी विश्वस्त थिए । नेपालका चर्चित खेलाडी उतारेका छौं, घरेलु मैदान भएकाले दर्शकको पनि साथ पाउँछौं, उनले भने, अन्य खेलाडीको पनि अनुभव बढेको छ, यस वर्षको कप हामी जित्न हरेक चुनौतीको सामना गर्न तयार छौं । शुक्रबार वाग्मतीको स्वर्गीय सन्तोष श्रेष्ठ स्मृति खेलमैदानमा हुने फाइनल विजेताले १० लाख र उपविजेताले ५ लाख पाउनेछ । उदयीमान खेलाडी सर्लाहीकै एकजना खेलाडीले यामाहाको मोटरसाइकल प्राप्त गर्नेछन् । यस्तै हरेक विधाका उत्कृष्टलाई जनही २५ हजार रुपैयाँ प्राप्त गर्नेछन् ।"
लगानी प्रस्ताव पेस गर्न समय थप,"काठमाडौं (कास) लगानी सम्मेलनमा सोकेस गरिएका ५० आयोजनामा लगानीका लागि प्रस्ताव पेस गर्ने म्याद थप गरिएको छ । सम्मेलनमा प्रस्तुत गरिएकामध्ये ३३ आयोजनामा मात्रै लगानीका लागि प्रस्ताव पेस भएको लगानी बोर्ड स्रोतले जानकारी दिएको छ । प्रधानमन्त्री केपी शर्मा ओलीको अध्यक्षतामा बिहीबार बसेको बोर्डको बैठकले आयोजनामा लगानी गर्न थप एक महिना म्याद दिने निर्णय गरेको हो । चैत १५ र १६ गते काठमाडौंमा भएको लगानी सम्मेलनलाई आयोजनामा लगानीको प्रस्ताव पेस गर्ने म्याद भोलि शनिबारसम्मका लागि दिइएको थियो । अब लगानीकर्ताले आयोजनाका लागि मे २० तारिखसम्म प्रस्ताव पेस गर्न सक्नेछन् । सम्मेलनमा पेस गरिएका सबै आयोजनामा प्रस्ताव नपरेपछि म्याद थप गरिएको बोर्ड स्रोतले जानकारी दियो ।बैठकले लगानी सम्मेलनको क्रममा परेका प्रस्तावहरूको मूल्यांकनको अनुगमन गर्न प्रधानमन्त्री कार्यालयका सचिवको नेतृत्वमा ५ सदस्यीय समिति गठन गर्ने निर्णय गरेको छ । प्रधानमन्त्री कार्यालयका आर्थिक तथा पूर्वाधार विकास हेर्ने सचिवसहित समितिमा भौतिक पूर्वाधार तथा यातायात मन्त्रालय, ऊर्जा मन्त्रालय, उद्योग, वाणिज्य तथा आपूर्ति मन्क्रालय र लगानी बोर्डका एकएक सहसचिव सदस्य रहनेछन् । समितिलाई लगानी सम्मेलनको त्रममा गरिएका समझदारी तथा संयुक्त लगानी सम्झौताको कार्यान्वयनको विषयमा अनुगमन गर्ने पनि जिम्मेवारी दिइएको छ । सम्मेलनको क्रममा १५ वटा आयोजनामा समझदारी तथा संयुक्त लगानीको सम्झौता भएको थियो ।सम्मेलनका क्रममा ११ वटा आयोजनामा १७ खर्ब लगानी गर्न विदेशी लगानीकर्ताले इच्छा देखाएका थिए । यो अवधिमा विदेशी लगानीकर्ताले ३३ वटा आयोजनामा लगानी गर्न इच्छा राख्दै बोर्डमा आवेदन दिएका छन् ।सम्मेलनमा ४० बढी देशका ५ सय बढी विदेशी पाहुना सहभागी बनेका थिए । सम्मेलनको क्रममा द्विपक्षीय र बहुपक्षीय गरी एक सय बढी बैठकहरू भएका थिए । सम्मेलनमा नेपालका विभिन्न क्षेत्रमा लगानीको अवसरबारे जानकारी दिन एक दर्जन छलफल सत्रहरू राखिएका थिए । सरकारले लगानी सम्मेलनको तयारीस्वरूप नेपालमा विदेशी लगानी भित्र्याउने र कम्पनी दर्ता प्रक्रिया सहज बनाउने उद्देश्यसहित विभिन्न कानुन संशोधन गरेको छ ।"
"अर्ब सकियो, गरिब परिचयपत्र बनेन","(काठमाडौं)  गरिब परिचयपत्रको वितरणको नाममा अर्ब रुपैयाँ हाराहारीमा खर्च भए पनि उनीहरूले परिचयपत्र नपाउँदै कार्यक्रम खारेज हुने भएको छ । सरकारले एक महिनाअघि गरिब परिवार पहिचान तथा परिचयपत्र वितरण निर्देशिका २०७५ जारी गरेपछि २६ जिल्लामा पहिचान गरिएका गरिबले पाएको परिचयपत्र खारेज हुने भएको हो । निर्देशिकामा परिचयपत्रको मान्य अवधि जारी भएको मितिले पाँच वर्षको हुने उल्लेख छ । न्यून आय भएका गरिब परिवार पहिचान कार्यक्रम २०६९ मा सुरु भएको थियो । २०७४ साउनमा मन्त्रिपरिषद्बाट वितरण गर्ने निर्णय भयो, भूमि व्यवस्था सहकारी तथा गरिबी निवारण मन्त्रालयका एक अधिकारीले भने, २०७९ साउनपश्चात २६ जिल्लामा स्वतः खारेज हुन्छ । सरकारले २६ जिल्लामा ३ लाख ९१ हजार ८ सय ३१ गरिब घरपरिवार पहिचान गरेको थियो । जसमध्ये ३८ हजार ३ सय घरपरिवारमा मात्रै परिचयपत्र वितरण भएको छ । गरिबको सूचीमा पूर्वमन्त्री, नेता र उनका नातागोता र उच्च अधिकारीसमेत देखिएपछि अधिकांश जिल्लामा परिचयपत्र वितरण कार्यत्रम स्थगित भएको छ । भूमि व्यवस्था सहकारी तथा गरिबी निवारण मन्त्रालयका अनुसार १० वटा गाउँनगरपालिका र सामाजिक सञ्जाल हेलो सरकारमार्फत दर्जनभन्दा बढी उजुरी परेका छन । उजुरीमा कार्यक्रम पुनः गणनादेखि कार्यक्रम नै खारेजका लागि माग गरिएको छ । विवाद भएपछि अधिकांश ठाउँमा खारेजकै माग छ । विवादित ठाउँमा वितरणको सम्भावना पनि छैन, ती अधिकारीले भने, दुई वर्ष यत्तिकै सकियो । गरिब भएका पनि सबै खारेज हुने देखियो । गरिबको नाममा अर्बौं रुपैयाँ सकिने भए । तत्कालीन बोर्डका निर्देशक एवं हालका केन्द्रीय तथ्यांक विभागका निर्देशक रामहरि गैरेका अनुसार २६ जिल्लामा करिब ६० करोड रुपैयाँ खर्च भएको छ । सबैभन्दा बढी खर्च सर्भेमा भएको थियो । त्यसपश्चात तथ्यांक संकलन र इन्ट्रीमा खर्च भयो । उनले भने, सबै गर्दा करिब ६० करोडको हाराहारीमा खर्च भएको हुन सक्छ । मन्त्रालयका अधिकारीहरूले भने एक अर्ब रुपैयाँभन्दा बढी खर्च भएको दाबी गर्छन् । २६ जिल्लापश्चात तत्कालीन बोर्डले ५१ जिल्लाका लागि करिब ६ अर्ब बजेट प्रस्ताव गरेको थियो, अर्का एक अधिकारीले भने, त्यसको हिसाबमा पनि २६ जिल्लामा एक अर्ब रुपैयाँभन्दा बढी खर्च भएको छ । हाल सरकारले निर्देशिका जारी गरेलगत्तै थप १२ जिल्लामा पहिचान गर्ने तयारी गरेको छ । १२ जिल्लाका लागि ५२ करोड बजेट विनियोजन भएको छ । बाँकी ३९ जिल्लाका लागि २ अर्ब रुपैयाँ प्रस्ताव गरेको छ । यसरी हिसाब गर्दा पनि २६ जिल्लामा एक अर्ब रुपैयाँभन्दा बढी खर्च भएको देखिन्छ, ती अधिकारीले भने, गरिबको नाममा अर्बौं रुपैयाँ स्वाहा हुने देखियो । तत्कालीन बोर्डका कार्यक्रम तथा योजना शाखाका ऋषिराम पोखरेलका अनुसार गरिब पहिचान कार्यक्रम ४ वटा निकायको मातहतमा हुँदा बजेट यकिन हुन सकेन । सुरुमा गरिबी निवारण कोषबाट सञ्चालन भयो । त्यसपश्चात मन्त्रालयकै शीर्षकमा भयो । पछि बोर्ड गठन भयो । बोर्ड २०७५ भदौमा खारेज भयो । पुनः मन्त्रालयकै मातहतमै रहने गरी गरिब पहिचान तथा मापदण्ड शाखाले हेरेको छ, उनले भने, विभिन्न निकायले खर्च गरे । कुल कति खर्च भयो निकाल्नै सकिएन । व्यवस्थापनकै कमजोरी देखियो ।उनका अनुसार परिचयपत्र छापेको भने रकम निकाल्न सकिन्छ । छपाइमा मात्रै करिब एक करोड खर्च भएको छ । प्रशासनिक खर्चसहित एक करोडभन्दा बढी भयो, उनले भने, सर्भे, डाटा इन्ट्रीको छुट्टाछुट्टै बजेट हुन्छ । करिब ५ वर्ष काम भयो । एकिन रकम निकाल्न गाह्रो नै हुन्छ । भूमि व्यवस्था सहकारी तथा गरिबी निवारण मन्त्रालयका प्रवक्ता जनक जोशीले गरिब सबै एकै किसिमको नहुँदा समीक्षा आवश्यक रहेको बताए । उनले त्रुटि सच्याएर लैजाने बताए । गरिब भनिएको परिवार धनी हुन सक्छ । सधैं एकै किसिमको हुँदैन । त्यसैले समीक्षा हुनुपर्छ । मान्य अवधि ५ वर्ष हो । त्यसपश्चात समीक्षा हुन्छ, उनले भने, कतिपयले परिचयपत्र पाएकै छैन । सुविधाका प्याकेजहरू सुरु नै भएको छैन । ५१ जिल्लामा अर्को वर्ष सकिन्छ । त्यसपश्चात पुनः २६ जिल्लामा हुन्छ । गरिब पहिचान र परिचयपत्र वितरण लागू भएका २६ मध्ये ९ जिल्लामा मात्रै केही गरिबले परिचयपत्र पाएका छन् । बाँकी १७ जिल्लामा एक जनाले समेत परिचयपत्र पाउन सकेका छैनन् । मन्त्रालयका उपसचिव अनन्त बस्नेतका अनुसार विगतको निर्देशिका खारेज भएपछि वितरण गर्दा पनि समस्या भएको बताए । विवादित भएकालाई होल्ड गरेर अन्यलाई वितरण गरेको भए सजिलो हुन्थ्यो । विभिन्न कारणले केही गल्ती नै भएको छ, उनले भने, विवाद नआएकालाई वितरण हुनुपर्नेमा त्यो पनि भएन ।गरिबको सूचीमा गर्ने घरपरिवारलाई सरकारले निःशुल्क स्वास्थ्य बिमा, गरिब परिवारको दुई जनालाई छात्रवृत्ति, खाद्यान्नको समस्या भएकालाई केही रकम दिने सरकारी तयारी हो । गरिब परिवारका लागि सीपमूलक तालिम दिई रोजगारी दिनेसम्मको सुविधा प्रस्ताव गरिएको थियो । यी सुविधामध्ये निःशुल्क स्वास्थ्य बिमा कार्यान्वयन भइसकेको छ । यही सुविधा पाउने लोभमा गरिबका नाममा धनी र ठूलाबडाले परिचयपत्र लिएका छन् । अहिले भने गरिबले परिचयपत्र नपाउँदै कार्यक्रम खारेज हुन लागेको हो ।"
विद्युत् नियमन आयोग नबन्दा समस्यै समस्या,"(काठमाडौं)  समग्र विद्युत् क्षेत्रलाई नियमन गर्नका लागि स्थापना गरिएको विद्युत् नियमन आयोगमा पदाधिकारी नियुक्त नहुँदा यसले पूर्णता पाएको छैन । आयोगले पूर्णता नपाएकैले विद्युत् क्षेत्रमा समस्या थुप्रिन थालेका छन् । हाल ट्रंक र डेडिकेटेड लाइनको महसुलको विषयलाई लिएर नेपाल विद्युत् प्राधिकरण र उद्योगीहरूबीच विवाद देखिएको छ । अमेरिकी सरकारले नेपाललाई उपलब्ध गराएको मिलेनियम च्यालेन्ज कर्पअन्तर्गतको ५० अर्ब रुपैयाँ अनुदान परिचालन, निजी क्षेत्रका ऊर्जा उत्पादकहरूसँग विद्युत् खरिद सम्झौता र यस क्षेत्रमा नयाँ लगानीकर्ता भित्र्याउनेलगायतका विषयमा समस्या छन् । ट्रंक र डेडिकेटेड लाइनको विवादमा लोडसेडिङ अन्त्य भएपछि पनि प्राधिकरणले उद्योगलाई दिएको विद्युत्को महसुल चर्को लिन खोजेको उद्योगीको आरोप छ । प्राधिकरणले भने महसुल निर्धारण गर्ने आधिकारिक निकाय नहुँदा पुरानै दरअनुसार महसुल उठाउनुपरेको बताएको छ । उद्योगलाई दिइएको डेडिकेटेड र ट्रंक लाइनको महसुल २०७२ मा तय गरिएको हो । उक्त बेला लोडेसेडिङका कारण उद्योगलाई बढी शुल्क लिएर निरन्तर विद्युत् दिनका लागि शुल्क कायम गरिएको थियो ।प्राधिकरणका प्रबन्ध निर्देशक कुलमान घिसिङ उद्योगीसँग देखिएको महसुल विवाद समाधानका लागि नयाँ महसुल दर निर्धारण गर्ने निकाय नभएको बताए । महसुल दर निर्धारण गर्ने आधिकारिक निकाय नहुँदा पुरानै दरअनुसार महसुल उठाउनुपरेको उनले बताए । लोडसेडिङ अन्त्य भएकाले डेडिकेटेड एवं ट्रंक लाइनबाट विद्युत् सेवा लिने ग्राहकहरूका लागि नयाँ महसुल दर तय गरी सम्बन्धित निकायको स्वीकृतिमा लागू गर्ने योजना छ, उनले भने । विद्युत् नियमन आयोग ऐन संसद्बाट गत वर्ष पारित भएपछि विद्युत् महसुल निर्धारण आयोग खारेज भइसकेको छ । महसुल निर्धारण आयोग खारेज भएको र नयाँ नियमन आयोगले पनि पूर्णता पाइनसकेकाले नयाँ दर निर्धारणका लागि निकाय नभएको प्राधिकरणको भनाइ छ ।सरकारले आयोगका लागि नियमावली पनि मन्त्रिपरिषद्बाट स्वीकृत गराइसकेको छ । ऊर्जा, जलस्रोत तथा सिँचाइ मन्त्रालयले आयोगका लागि सिफारिस समिति गठन गरेर मन्त्रिपरिषद्मा पठाइसकेको भए पनि आयोग पदाधिकारीबारे निर्णय भएको छैन । उक्त प्रस्ताव पुनः मन्त्रालयमै फिर्ता आएको छ । फागुन १ गते मन्त्रालयमा आयोजित पत्रकार सम्मेलनमा ऊर्जामन्त्री वर्षमान पुनले आयोग अध्यक्षसहित पदाधिकारी नियुक्तिका लागि मन्त्रिपरिषद्मा लगिएको प्रस्ताव फिर्ता आएको बताएका थिए । मन्त्रालयले आयोगमा पदाधिकारी नियुक्तिका लागि कात्तिक १४ गते सचिव सञ्जय शर्माको संयोजकत्वमा तीन सदस्यीय समिति गठन गरेको थियो ।विद्युत्विज्ञ मेघबहादुर विश्वकर्मा र सहसचिव तोयानाथ अधिकारी सम्मिलित समितिले ऊर्जा सचिवबाट राजीनामा दिएका अनुपकुमार उपाध्यायको नाम अध्यक्षमा सिफारिस गरेको थियो । आयोग सदस्यमा रामप्रसाद धिताल, रामेश्वर कलवार, रामकृष्ण खतिवडा र भागीरथी भट्टराई ज्ञवालीको नाम सिफारिस भएको थियो । आयोग नबन्दा अमेरिकी सरकारले नेपाललाई उपलब्ध गराएको मिलेनियम च्यालेन्ज कर्पअन्तर्गतको ५० अर्ब रुपैयाँ अनुदान सहायता कार्यान्वयनमा पनि जटिलता उत्पन्न भएको छ । उक्त अनुदान सम्झौतामा आयोग स्थापनाको सर्त पनि उल्लेख गरिएको छ ।एमसीसीमार्फत नेपाललाई उपलब्ध हुने कुल ५० अर्बमध्ये ४० अर्ब रुपैयाँ ऊर्जा क्षेत्रको विकासका लागि खर्च गर्नुपर्ने हुन्छ । प्रसारण लाइन, सबस्टेसन निर्माण, ऊर्जा क्षेत्रका लागि प्राविधिक सहायता र आयोजना व्यवस्थापन क्रियाकलापमा खर्च गर्ने गरी यो रकम विनियोजन गरिएको हो ।सरकारले अमेरिकी सरकारको एमसीसीमार्फत प्राप्त अनुदान कार्यान्वयनका लागि मिलेनियम च्यालेन्ज एकाउन्ट नेपाल (एमसीए) नामक निकाय गठन गरेको छ । नियमन आयोगलाई महसुल निर्धारणसहित विद्युत् खरिद सम्झौता, विद्युत् महसुल दरमा एकाधिकार अन्त्य गर्नेसहित लागत घटाउने र उत्पादकहरूबीच प्रतिस्पर्धाको वातावरण गराउनेसहितको बृहत् दायित्व छ । यसबाहेक विद्युत्का लागि बजार खोज्ने जिम्मेवारी पनि आयोगलाई दिइएको छ । आयोग नबन्द ऊर्जा उत्पादकहरूलाई पनि समस्या परेको स्वतन्त्र ऊर्जा उत्पादकहरूको संस्था (इपान) उपाध्यक्ष कुमार पाण्डे बताउँछन् । आयोग हुँदा र नहुँदा ऊर्जा प्रवर्द्धकलाई धेरै फरक पर्छ, उनी भन्छन्, आयोग भए हामीलाई धेरै सहज हुने थियो ।आयोगको अभावमा अहिले विद्युत् प्राधिकरणले निजी क्षेत्रका ऊर्जा उत्पादकहरूसँग विद्युत् खरिद सम्झौताको दर तय गरिरहेको छ । प्राधिकरण आफैंमा हाम्रो प्रतिस्पर्धी हो, पाण्डे भन्छन्, हामीजस्तै विद्युत् उत्पादन गर्ने निकाय प्राधिकरणले हामीसँग विद्युत् खरिद गर्दा उसैले दर तय गरिरहेको छ । आफैंले विद्युत् उत्पादन गर्ने, आफैंले अन्य आयोजनासँग विद्युत् खरिदका लागि दर तय गर्ने काम गर्दा न्यायोचित नहुने उनको तर्क छ । आयोग गठन भए सरकारी विद्युत् आयोजना र निजी आयोजनालाई समान व्यवहार तय हुने उनको अनुमान छ । विद्युत् खरिद दरसहित प्रसारण लाइन कसले बनाउने, महसुल दर कस्तो हुने विषयमा पनि आयोगले हस्तक्षेप गर्न सक्छ, उनी भन्छन्, यसो भए सबैलाई समान कानुन लागू हुन्छ ।आयोगको अभावमा नेपालको ऊर्जा क्षेत्रमा लगानी गर्ने लगानीकर्ताहरूलाई पनि अप्ठ्यारो पर्ने जानकारहरू बताउँछन् । आयोग आए विद्युत् खरिद दर, ह्वीलिङ चार्जजस्ता विषयहरू प्रस्ट र समान हुन्छ, पाण्डे भन्छन्, यसले विदेशी लगानीकर्तालाई पनि ढुक्कले लगानी गर्ने वातावरण दिन्छ ।जलविद्युत् विकास नीति २०५८ पारित भएसँगै आयोग गठनको चर्चा भए पनि लामो समय मस्यौदाकै चरणमा अडिएको थियो । सरकारले आयोग गठनसम्बन्धी विधेयक २०७३ चैतमा संसद्मा पेस गरेको थियो । विद्युत् क्षेत्रको नियमनका लागि छुट्टै निकाय नभएको थोरै मुलुकमध्येमा नेपाल पर्छ ।"
महसुल बक्यौताको छुट्टाछुट्टै अध्ययन,"काठमाडौं (कास) डेडिकेटेड र ट्रंक लाइनबाट विद्युत् लिएका उद्योगहरूको बक्यौताबारे प्राधिकरणले प्रत्येक उद्योगको छुट्टाछुट्टै अध्ययन गर्ने भएको छ । डेडिकेटेड र ट्रंक लाइनको मापदण्डमा नपरेकाहरूलाई पनि महँगो शुल्कको बिल गएको गुनासो आएपछि प्राधिकरणले यसो गर्न लागेको प्रबन्ध निर्देशक कुलमान घिसिङले जानकारी दिए । २ सय ३१ ग्राहकले डेडिकेटेड फिडर र ६७ ग्राहकले ट्रंक लाइनबाट विद्युत् आपूर्ति लिइरहेको प्राधिकरणको तथ्यांक छ ।प्राधिकरणले डेडिकेटेड फिडरबाट विद्युत् आपूर्ति लिने ग्राहकले तिर्नुपर्ने शुल्कबारे २०७३ असारमा शुल्क निर्धारण गरेको थियो । उक्त दर लागू गर्न विद्युत् महसुल निर्धारण आयोगले स्वीकृति दिएको थियो । २०७३ भदौदेखि डेडिकेटेड र ट्रंक लाइनबाट विद्युत् लिनेहरूको लागि नयाँ शुल्क लागू गरेको हो ।यस्ता लाइनबाट विद्युत् लिनेहरूले मासिक सेवा शुल्क, डिमान्ड शुल्क र इनर्जी शुल्कबापत शीर्षकमा रकम बुझाउनुपर्छ । लोडसेडिङको बेला हाई भोल्टेजको लाइन लिने ग्राहकले बढी विद्युत् खपत गर्ने भएकाले बढी शुल्क तय गरिएको थियो ।विद्युत् महसुल संकलन विनियमावली २०७३ को विनियम ५ को उपविनियम ५ मा ३३ केभी ट्रंक लाइन र ११ केभी रिङ मेन फिडरबाट नयाँ ग्राहकलाई विद्युत् आपूर्ति नगरिने व्यवस्था छ । यस्ता लाइनबाट विद्युत् आपूर्ति लिइरहेकाहरूले २० घण्टा बढी प्रयोग गर्नुपरे प्राधिकरणको सञ्चालक समितिबाट स्वीकृति दिन सकिने प्रावधान विनियमावलीमा छ ।यही प्रावधानलाई टेकेर उद्योगीहरूले आफू ट्रंक लाइनको परिभाषामा नपर्ने तर्क गर्दै आएका छन् । उनीहरूले आफूले सरकारी लोडसेडिङ तालिकाअनुसार विद्युत् आपूर्ति बन्द गरेको र दैनिक २० घण्टा विद्युत् आपूर्ति नपाएको दाबी गर्दै आएका छन् ।प्राधिकरणले यस्ता उद्योगमा राखिएको टाइम अफ डे (टीओडी) मिटरको तथ्यांक केलाएर छुट्टाछुट्टै अध्ययन गर्ने र सोहीअनुसार बिलिङ गर्ने तयारी गरेको हो ।प्राधिकरणले चैतको पहिलो सातादेखि देशभरका उद्योगलाई ट्रंक लाइनको प्रिमियर शुल्कसहित बिलिङ गर्ने पत्राचार गरेपछि केही उद्योगी अदालतसम्म पुगेका छन् । सिमरा क्षेत्रका उद्योगीलाई उच्च अदालत जनकपुरको वीरगन्ज अस्थायी इजलासले प्रिमियम शुल्क नउठाउन प्राधिकरणको नाममा निषेधाज्ञा जारी गरेको छ । यो निर्णयविरुद्ध प्राधिकरण सर्वोच्च अदालतमा भ्याकेट गएको छ ।लोडसेडिङको बेला चर्को शुल्क राखेर बनाइएको डेडिकेटेड र ट्रंक लाइनको शुल्क अब लोडसेडिङ अन्त्य भएको समयमा लागू गर्न नहुने उद्योगीहरूको भनाइ छ । प्राधिकरणका प्रबन्ध निर्देशक घिसिङ भने महसुलको विषयमा प्राधिकरणले कुनै निर्णय गर्न नसक्ने बताउँछन् । महसुल निर्धारण आयोग खारेज भइसकेको छ । विद्युत् नियमन आयोग बन्ने क्रममा छ, उनले भने, हामीले महसुल निर्धारण गर्ने होइनौं । सिफारिस मात्रै गर्न सक्छौं । निर्धारण गर्ने निकाय छैन । हामीले त पहिल्यै तय गरिएको दरअनुसार महसुल उठाउने हो । नियमन आयोग बनेपछि महसुलबारे समीक्षा गर्ने उनले बताए ।"
भदौ ६ मा कृति अवार्ड,काठमाडौं (कास) नेपाल विज्ञापन संघले भदौ ६ गते कृति अवार्ड्स आयोजना गर्ने भएको छ । त्यसका लागि संघ र चौधरी ग्रुपबीच अवार्डको टाइटल स्पोन्सरसम्बन्धी एमओयू भएको छ । एघारौं संस्करणको अवार्डको शीर्ष प्रायोजक नेपाल आइस हुनुका साथै पावर्ड बाई सीजी सिमेन्ट हुनेछ । विज्ञापन क्षेक्रकालाई सम्मान गरिने कार्यत्रम आयोजनाका लागि लामो समयदेखि चौधरी ग्रुपले साथ दिंदै आएको छ । यसलाई निरन्तरता दिने ग्रुपका प्रबन्ध निर्देशक निर्वाण चौधरीले बताएका छन् ।
नेपालगन्जमा पाँचतारे सोल्टी,"विष्टले होटल पूर्वाधार निर्माणकै क्रमदेखि पूर्ण वातावरणमैत्री बनाएको दाबी गरे । रेडियन टेक्नोलोजी, फोहोर व्यवस्थापन प्रविधि, वायु प्रशोधन गरी पुनःप्रवाह, वर्षातको पानी पुनर्भरण व्यवस्था, पानी शुद्धीकरण संयन्त्र, ध्वनि प्रदूषण नियन्क्रण, रिजेन टेक्नोलोजीयुत्त लिफ्ट, सौर्य ऊर्जा र स्वचालित कम्प्युटर प्रविधियुक्त भवन व्यवस्थापन सिस्टम होटलमा जडान गरिएको छ । मानवीय संस्कारसहितको पाहुना सत्कारमा होटल सचेत हुने महाप्रबन्धक इन्द्र खड्काले बताए ।"
रत्नमा विदेशी चासो,"रत्न पत्थर तथा खनिज पूर्वदेखि पश्चिमसम्म सम्भावना रहेको छ, खानी सम्पदा महाशाखा प्रमुख तथा विभागका उपमहानिर्देशक रामप्रसाद घिमिरेले भने, यी विषय जानकारी गराउन एक्स्पो गर्न लागेका छौं । लगानी गर्न आह्वान गर्छौं । लगानी नगरे पनि स्वदेशी पत्थर तथा खनिज नै खरिद गर्न आग्रह गर्छौं । एक्स्पोमा भारत, श्रीलंकालगायत सम्पूर्ण सार्क राष्ट्रहरू चीन, थाइल्यान्ड र जापान तथा युरोपेली राष्ट्रहरू पनि सहभागी हुने जनाइएको छ ।"
युनाइटेडको सररर कार योजना,"काठमाडौं (कास) युनाइटेड सिमेन्ट्सले युनाइटेड सिमेन्ट्सको उपहार सररर कार नामक योजना ल्याएको छ । हरेक २५ बोरा युनाइटेड सिमेन्ट्सको खरिदमा ग्राहकले स्क्र्याच कुपन पाउनेछन् जसबाट ५ ग्राम चाँदी पाउनेछन् । साथै, १० देखि ५० ग्राम चाँदी र १ ग्रामदेखि १ तोला सुन जित्ने मौका पाउनेछन् । बम्पर लक्की ड्र बाट ५ जोडीले दुबई भ्रमण र १ जनाले हुन्डाई स्यान्ट्रो कार जित्न सक्ने जारी विज्ञप्तिमा छ ।"
एनसेलको एसईई सिम,"काठमाडौं (कास) टेलिकम सञ्चालक एनसेलले एसईई दिएर बसेका विद्यार्थीका लागि पहिलो सिम अफर प्रस्तुत गरेको छ । यसको मूल्य १ रुपैयाँ कायम गरिएको छ । सिममा दिन र रातको डाटा प्याकहरू, प्रत्येक पटकको रिचार्जमा एसएमएस र डाटा बोनस तथा माई फाइभ समाविष्ट रहेको जारी विज्ञप्तिमा छ । सिम लिन विद्यार्थीले एसईईको प्रवेश कार्ड र अभिभावकको नागरिकताको प्रतिलिपि र पासपोर्ट साइजको फोटो एक थान लिएर आउनुपर्नेछ ।"
एनआईसी र क्यान्सर अस्पतालबीच सम्झौता,"काठमाडौं (कास) एनआईसी एसिया बैंक र नेपाल क्यान्सर हस्पिटलबीच सम्झौता भएको छ । बैंकका कर्मचारी र ग्राहकले हस्पिटलमा उपचार गराउँदा विभिन्न सेवामा १० प्रतिशतसम्म छुट पाउनेछन् । बैंकका मुलुकभर २ सय ८१ शाखा कार्यालय, २ सय ८९ एटीएम, ४० वटा एक्सटेन्सन काउन्टर र २३ वटा शाखारहित बैंकिङ इकाई छन् ।"
इन्फिनिटीबाट राहत वितरण,"काठमाडौं (कास) इन्फिनिटी लघुवित्त वित्तीय संस्थाले बारापर्साका आँधी पीडितलाई राहत सामग्री वितरण गरेको छ । संस्थाको शाखा कार्यालय परवानीपुर र प्रसौनी अन्तर्गतका ८१ जना सदस्यको घरलगायत अन्य सामग्रीहरू चैत १७ को आँधीमा परी क्षतिग्रस्त भएपछि उनीहरूको सहयोगका लागि राहत बाँडिएको जारी विज्ञप्तिमा छ । इन्फिनिटीले चामल, दाल, चाउचाउ लगायतका सामानहरू उपलब्ध गराएको थियो ।"
रोकाका प्रिमियम बाथरुम सामान,"काठमाडौं (कास) बाथरुम सामग्रीको ब्रान्ड रोका ग्रुपले काठमाडौं, पोखरा र बुटवलमा चारवटा शोरुम थपेको छ । योसँगै कम्पनीले नयाँ उत्पादन नेपाली बजारमा ल्याउन लागेको जारी विज्ञप्तिमा छ । शोरुममा पेरिवेयर र रोकाका प्रिमियम बाथरुम सामग्री राखिएका छन् । रोका ग्रुपको पेरिवेयर भारतको स्थापित सेनेटरी वेयरको ब्रान्ड हो । शोरुममा बेसिन, वाटर क्लोसेट, धारा, बाथटब, सावर, किचन सिंक र बाथरुम फर्निचर लगायतका सामग्री उपलब्ध छन् । कम्पनीले बाथरुम सामग्रीका नयाँ रेन्जहरू कार्मेन, बियोन्ड र इन्सिग्निया समेत भित्र्याउन चाहेको छ ।"
गुराँस र गरिमाबीच सम्झौता,काठमाडौं (कास) गुराँस लाइफ इन्स्योरेन्स कम्पनी र गरिमा विकास बैंकबीच सम्झौता भएको छ । बैंकको केन्द्रीय तथा शाखा कार्यालयमार्फत गुराँस लाइफ इन्स्योरेन्सको सबै जीवन बिमा योजना बिक्री गरिनेछ ।
३३ करोडको क्षति ८ करोड राहत,"बिमाका लागि हामीले अभिप्रेरित भने गरेका छौं । जोखिम कम गर्न बिमा आवश्यक छ भनेका छौं । बिमा कार्यक्रम नै चलाउने योजना हाम्रो छैन, ढुंगानाले भने । चितवन केरा उत्पादक संघका अध्यक्ष घननाथ महतोका अनुसार संघमार्फत एक बिघा खेतीको बिमा गराउँदा किसानले प्रिमियमबापत तीन हजार ६ सय रुपैयाँसम्म तिर्नुपर्छ । बिमा गरेर नोक्सान भएमा एक बिघाको दुई लाख ८० हजार रुपैयाँसम्म पाइन्छ ।"
जापानी कम्पनीबारे बेलायती चिन्ता,जापानी प्रधानमन्त्री आबेले बेलायतले युरोपेली संघसँग सहमतिबेगर सम्बन्ध नतोड्ने आशा राखेको हन्टलाई बताएका छन् । जापानको एनएचके अनलाइनका अनुसार आबेले छलफलका क्रममा ब्रेक्जिटको मिति पर सरेकोबारे कुरा निकालेका थिए । उनले जापान र विश्व अर्थतन्त्रमा ब्रेक्जिटको असर न्यून रहोस् भन्ने आशा गरेको हन्टलाई बताएका थिए ।हन्टले युरोपेली संघसँग अलग भएपछि जापानसँगको बेलायतको सम्बन्ध थप बलियो होस् भन्ने चाहेको उल्लेख गरेका थिए । ब्रेक्जिटपछिको व्यापार सम्झौतालाई लिएर थेरेसा मेको सरकारले विभिन्न देशलाई सम्झाइबुझाइ गर्नु परिरहेको छ ।
आरुघाट क्षेत्रको मुआब्जा निर्धारणमा सकस,"जग्गा रोक्का हुँदा सामान्य घर खर्चसमेत चलाउन नसकिएको आरुघाटका स्थानीय दिनेश ढकालले बताए । तीन वर्षदेखि जग्गा रोक्का हुँदा आफूहरू समस्या र अन्यायमा परेको उनको गुनासो छ । तीन वर्षदेखि खरिद बिक्री गर्न पाइएको छैन, आफ्नो जायजेथा बेचेर ऋण तिर्छु, छोराछोरी पढाउँछु, घर खर्च चलाउँछु भन्दा पनि नपाइने अवस्थामा पिल्सिएर बस्नुपरेको छ, उनले भने । जतिसक्दो चाँडो उचित मुआब्जा निर्धारण गरी वितरण गर्न स्थानीयको माग छ । मुआब्जा निर्धारणमा कन्ज्युस्याइँ गर्न नहुने उनले बताए । आरुघाट क्षेत्रका स्थानीयहरूले आनाको २५ लाखसम्म मुआब्जा पाउनुपर्ने माग राख्दै आएका छन् । आरुघाट भनेको ऐतिहासिक ठाउँ हो, ०६५०६६ सालतिर वाणिज्य बैंकले प्रतिआना १० लाख ५० हजार चलाएको थियो, ढकालले भने, रोक्का हुनुअगावै हातको २ लाख ५० हजारमा कारोबार भएको ठाउँ हो, यहाँका जनतालाई मर्का नपर्ने तवरले उचित मुआब्जा निर्धारणको माग राखेका छौँ । चलनचल्तीकै भाउअनुसार मुआब्जा निर्धारणको माग गरेको उनले बताए । दुई आना, एक आनामा बसेर व्यापार गर्नेहरू पनि छन्, उनले भने, कोठामा थुनेर बिरालो पिटे जसरी मुआब्जा निर्धारण भए हामी मान्दैनौँ ।"
धान आयात घट्यो,(विराटनगर)  प्रदेश १ मा यो वर्ष धान उत्पादन वृद्धि भएसँगै जोगवनी र काँकडभिट्टा नाकाबाट धान र चामलको आयात गतवर्षको दाँजोमा केही घटेको छ । प्रदेश कृषि विकास निर्देशनालयको तथ्यांकअनुसार यो प्रदेशमा गतवर्षको तुलनामा यस वर्ष ७५ हजार ३५ टन धान बढी उत्पादन भएको छ । यो गतवर्षको तुलनामा १३ दशमलव ८० प्रतिशतले बढी हो । गतवर्ष यो प्रदेशमा ११ लाख ८६ हजार ६ सय ३१ टन धान उत्पादन हुँदा यस वर्ष १२ लाख ६१ हजार ६ सय ६६ टन धान उत्पादन भएको छ । जोगवनी नाकाबाट चालु वर्षको फागुनसम्ममा १ अर्ब ९ करोड ७६ लाख २३ हजार मूल्य बराबरको ४ करोड १० हजार ९ सय ५३ किलो धान र १ अर्ब २७ करोड ५९ लाख ८७ हजार मूल्य बराबरको ३ करोड १७ लाख ७६ हजार ३ सय ४८ किलो चामल आयात भएको भन्सारको तथ्यांक छ ।गतवर्ष यही अवधिमा यो नाकाबाट १ अर्ब १४ करोड १ लाख ४५ हजार मूल्यको ४ करोड २० लाख ५७ हजार किलो धान र १ अर्ब २८ करोड ५३ लाख ३७ हजार मूल्य बराबरको ३ करोड १९ लाख ५३ हजार किलो चामल आयात भएको थियो । गत आर्थिक वर्षभरिमा यो नाकाबाट १ अर्ब ५५ करोड ७८ लाख मूल्यको ५ करोड ५८ लाख ६१ हजार किलो धान र २ अर्ब ११ करोड ३५ लाख मूल्यको ५ करोड २५ लाख ६३ हजार किलो चामल आयात भएको थियो । गतवर्षको आठ महिनाको तुलनामा यो वर्ष काँकडभिट्टा नाकाबाट धानको आयात घटेको र चामलको आयातमा केही वृद्धि भएको मेची भन्सारको तथ्यांक छ । गतवर्ष यो नाकाबाट आठ महिनामा १७ करोड ७६ लाख ३७ हजार मूल्यको ५९ लाख ४५ हजार ६ सय किलो धान आयात भएकोमा यस वर्ष सोही अवधिमा १३ करोड २ लाख ७६ हजार मूल्यको ३९ लाख ३९ हजार ५ सय किलो धान आयात भएको छ ।गतवर्ष १७ करोड ७० लाख ८५ हजार मूल्यको ४८ लाख १४ हजार ४ सय किलो चामल आयात हुँदा यस वर्ष सोही अवधिमा २० करोड ८८ लाख ५३ हजार ८ सय मूल्यको ५३ लाख ४९ हजार ३ सय २५ किलो आयात भएको मेची भन्सारको तथ्यांक छ ।धानचामल सम्बद्ध व्यवसायीका अनुसार अहिलेसम्म स्थानीय उत्पादनले नै मिल र बजार धानेकाले आयात न्यून देखिएको हो । चामलका थोक विक्रेता राजकुमार अग्रवालले भने चाडपर्वको सुरुवातसँगै चामल र धानको आयात ह्वात्तै बढ्छ । धान खेत प्लटिङ गरेर घर निर्माण गर्नेक्रम हरेक वर्ष बढ्दै गर्दा यो प्रदेशमा हरेक वर्ष खेतीयोग्य जमिन घट्दो छ । कृषि विकास निर्देशनालयको तथ्यांकअनुसार विगतमा यो प्रदेशमा ३ लाख ५० हजार हेक्टरमा धान खेती हुन्थ्यो । अहिले ३ लाख २५ हजार ३ सय ८२ हेक्टर क्षेत्रफलमा धान खेती सीमित भएको निर्देशनालयका कृषि प्रसार अधिकृत हृदयराम पोखरेलको भनाइ छ । उनका अनुसार दशकमा यो प्रदेशमा करिब २५ हजार हेक्टर धान खेत घटेको छ ।
"जेट एयरवेज बचाऊ, हाम्रो परिवार बचाऊ","मुम्बई भुजा पुजारीले जेट एयरवेजको स्थापनादेखि नै ब्यागेज ह्यान्डलिङमा काम गर्दै आएका थिए । एयरवेजले बुधबार साँझ आफ्ना सबै उडान स्थगनको घोषणा गरेपछि उनी अन्योलमा छन् । बुधबार रातभर सुत्न सकेनन् । मैले मेरा दुवै हात बाँधिएको महसुस गरेको छु, रातभर सुत्न पनि सकिनँ, उनले भने, छोराछोरीलाई पनि केही भनेको छैन, तिनीहरू सानै छन्, तर केही भएको तिनीहरूले थाहा पाइसकेका छन् । ५३ वर्षीय पुजारीले यो संकट जारी रहे के गर्ने भनेर सोच्न पनि नसकेको बताए । २ महिनादेखि तलब नपाएको र आर्थिक समस्या टार्न घरै बेच्नुपर्ने अवस्था आउन सक्ने उनले बताए । १ अर्ब २० करोड डलरभन्दा बढी ऋणमा डुबेको एयरवेजलाई बैंकहरूले समेत ऋण नपत्याएपछि बुधबार आफ्ना सबै सेवा स्थगनको घोषणा गरेको थियो । यसका १६ हजार कर्मचारी छन् भने हजारौं मानिस यसमा जोडिएका थिए । सञ्चालनको उत्कर्षमा यसका १२० विमान थिए । तिनले दैनिक ६ सय उडान गर्थे । स्थगनपछि ती सबैको रोजगार संकटमा परेको छ । बिहीबार एयरवेजका सयौं कर्मचारीले नयाँदिल्ली तथा मुम्बईमा प्रदर्शन गर्दै कम्पनी व्यवस्थापनले आफ्नो बिग्रँदो आर्थिक अवस्थाका बारेमा कर्मचारीलाई अँध्यारोमा राखेको आरोप लगाए । मुम्बई अन्तर्राष्ट्रिय विमानस्थलमा भएको प्रदर्शनमा कर्मचारीहरूले जेट एयरवेज बचाऊ, हाम्रो परिवार बचाऊ नारा लगाएका थिए । कतिपय कर्मचारीहरू भावुक भएर रोए । पाइलटहरूले संकट समाधानका लागि हस्तक्षेप गर्न प्रधानमन्त्री नरेन्द्र मोदीलाई अपिल गरेका छन् । गत महिना मोदीले जेट एयरवेजको उद्धार गर्न सरकारी बैंकहरूलाई आग्रह गरेका थिए । ४ सय पाइलट र ४० इन्जिनियरले एयरलाइन्स छाडिसकेका छन् । केही वरिष्ठ कर्मचारी भने कम्पनीले पुनः गति लिने आशामा छन् । एयरवेजको पहिलो उडानबाटै जोडिएका ५० वर्षीय अनिल साहुले भने, जे भए पनि हामीलाई जेटप्रति नै आशा छ, यो एउटा सुनामी हो, त्यो सकिएपछि सबै सामान्य हुने हामीलाई विश्वास छ ।"
उत्तर कोरियाद्वारा हतियार परीक्षण,सियोल (योनहाप) उत्तर कोरियाले बुधबार नयाँ सामरिक महत्त्वको हतियार परीक्षण गरेको छ । उत्तर कोरियाली सञ्चारमाध्यम केसीएनएका अनुसार सैनिकको क्षमता बढाउन टाढैबाट नियन्त्रण गर्न सकिने हतियार परीक्षण गरिएको हो । परीक्षणको उत्तर कोरियाली नेता किम जोङ उनले बुधबार निरीक्षण गरेका थिए । यो हतियारबारे विस्तृत विवरण भने सार्वजनिक गरिएको छैन । किम र अमेरिकी राष्ट्रपति डोनाल्ड ट्रम्पबीच भियतनामको हनोईमा भएको दोस्रो शिखर वार्ता विफल भएपछि उत्तर कोरियाले नयाँ हतियार परीक्षण गरेको हो ।
अमेठी सहज छैन राहुललाई,"(अमेठी, भारत)  उत्तर प्रदेशको अमेठी लोकसभा क्षेत्र भारतीय प्रतिष्ठित राजनीतिक घराना गान्धी परिवारको विरासत । सन् १९६७ मा लोकसभा क्षेत्र बने यता भारतीय राष्ट्रिय कंग्रेसले एकाधबाहेक यस क्षेत्रबाट नेहरूगान्धी परिवारका सदस्यलाई नै उठाउँदै आएको छ । यस क्षेत्रमा सन् १९७७ र १९९८ बाहेक कंग्रेस पराजित भएको छैन । अमेठी ५४३ लोकसभा सिटमध्ये कंग्रेसका लागि सबैभन्दा सुरक्षित मानिन्छ । प्रत्येक चुनावमा कंग्रेसको जितहारभन्दा पनि जितमा मतान्तर कति भन्ने विषयमाथि मात्र चर्चा हुने गरेको थियो । पछिल्लो समय बेरोजगारी, कमजोर पूर्वाधार र भाजपाको बलियो हुँदै गएको सांगठनिक सञ्जालका कारण अमेठी निर्वाचन कंग्रेसका लागि चुनौतीपूर्ण बन्दै गएको छ । पछिल्ला केही निर्वाचनमा उसको घटदो मतले पनि यस्तो संकेत गर्छ । सन् २०१४ को चुनावमा राहुलले ४ लाख ८ हजार ६५१ भोट ल्याएका थिए भने उनकी निकटतम प्रतिद्वन्द्वी भाजपाकी स्मृति इरानीले ३ लाख ७ हजार ४८ मत प्राप्त गरेकी थिइन् । त्यसअघि सन् २००९ को चुनावमा राहुलको मतान्तर ३ लाख ७० हजारभन्दा बढी थियो । सन् २००४ मा पनि उनले करिब ३ लाखको अन्तरले बहुजन समाजवादी पार्टी (बसपा) का उम्मेदवार चन्द्रप्रकाश मिश्र मटियारीलाई हराएका थिए । कंग्रेस र विपक्षीबीचको यसरी घटदो मत अन्तरले पनि गान्धी परिवारका लागि अमेठीको विरासत डगमगाउन थालेको प्रस्ट हुन्छ । उत्तर प्रदेश (यूपी) को ३७ औं लोकसभा सिट अमेठीमा सन् २०१७ को मतदातासूचीअनुसार १७ लाख ११ हजार ३ सय ९३ मतदाता छन् । जातीय हिसाबले हेर्ने हो भने अमेठीमा पिछडा वर्ग, दलित र मुस्लिमको बाहुल्य छ । ब्राहृमणलगायतका उच्च जातिको पनि राम्रो उपस्थिति छ । जसमा पछिल्लो समय भाजपाले बलियो पकड बनाएको छ । कुल जनसंख्यामा दलितलगायतका अनुसूचित जाति र जनजातिको संख्या करिब ३० प्रतिशत छ । यो क्षेत्रमा मतदान पनि निकै कम हुँदै आएको छ । २०१४ मा ५२३९ प्रतिशत मात्र मत खसेको थियो । निर्वाचन आयोगले अमेठीमा पाँचौं चरणअन्तर्गत ६ मेमा निर्वाचन मिति तोकेको छ । सन् २०१४ मा झैं यस पटक पनि कंग्रेस अध्यक्ष राहुल गान्धी र भाजपाकी स्मृति इरानी नै प्रमुख प्रतिस्पर्धीका रूपमा छन् । यस पटकको चुनावमा प्रधानमन्क्री नरेन्द्र मोदीविरुद्ध आत्रामक रहँदै आएका गान्धीका लागि अमेठी सिट सुरक्षित गर्ने मात्र नभएर मतान्तर बढाउनुपर्ने दबाब छ भने इरानीका सामु अघिल्लो पटकको हार बदला लिने राम्रो अवसर छ । अमेठी पुग्दा स्थानीयहरूमा कमजोर पूर्वाधार, सार्वजनिक शिक्षा र स्वास्थ्यलाई लिएर गान्धी र कंग्रेसप्रति क्रमशः असन्तुष्टि बढदो देखिन्छ । यिनै विषयमा जिज्ञासा राख्दा औषधि पसलका सञ्चालक अभिषेक मिश्र एकाएक राहुलप्रति आक्रामक देखिए । उनले छोटो सम्वादमै अमेठीको पूर्वाधारप्रति राहुलले बेवास्ता गरेको आरोप लगाए । अमेठीले उनलाई ३ पटक जिताएर पठाइसक्यो तर अहिलेसम्म पनि यहाँको अवस्था कुनै पिछडिएको देहातभन्दा फरक छैन, मिश्रले भने । गान्धी परिवारसँग नाता जोडेर कहिलेसम्म बस्ने भन्ने उनको प्रश्न थियो । न त रोजगारी छ, न कुनै राम्रो पूर्वाधार छ, न त सार्वजनिक स्कुलको अवस्था राम्रो छ । गान्धी परिवारको विरासत भन्दै कहिलेसम्म कुर्ने ? आक्रोशित मुद्रामा मिश्रले भने । हुन त सडक र ढल निकासको अवस्था अमेठी रेल्वे स्टेसनबाट बाहिर निस्कनासाथ देखिने भत्केको सडक र खुला ढलबाटै प्रस्ट हुन्छ । निजी र गुठीबाट केही राम्रा स्कुल र कलेज सञ्चालनमा रहे पनि सार्वजनिक शिक्षाको अवस्था पनि दयनीय देखिन्छ । अमेठी बजारमै रहेको एउटा प्राथमिक स्कुलमा पुग्दा अमेठीको सार्वजनिक शिक्षाको दयनीय अवस्था प्रस्ट भयो । पुरानो र जीर्ण भवनको उक्त स्कुलमा हाल ८५ विद्यार्थी छन् । तीमध्ये अधिकांश आर्थिक रूपमा विपन्न र तल्लो जातिको रहेको शिक्षिका प्रीति त्रिपाठीले सुनाइन् । कमजोर पूर्वाधारका कारण अमेठीको बजारमै भएर पनि उक्त स्कुल मध्यम र उच्च वर्गको प्राथमिकतामा नपरेको सहजै अनुमान लगाउन सकिन्छ । पूर्वाधारहरूको अवस्था हेर्दा गान्धी परिवारले अमेठीलाई जुन प्राथमिकता दिनुपर्थ्यो त्यो नदिएको अधिकारकर्मी तथा राजनीतिक विश्लेषक हसनको टिप्पणी छ । अमेठी जसरी राष्ट्रिय राजनीतिको केन्द्र छ, त्यसअनुसार त्यहाँको विकास भएको पाइनँ, उनले भनिन् । भाजपाले यस पटक कमजोर पूर्वाधारलगायत मुद्दाले राहुललाई घेर्ने रणनीति बनाएको देखिन्छ । अमेठी विधानसभा विधायक प्रतिनिधि तथा भाजपाका नेता अनन्तविक्रम सिंह अघिल्लो पुस्तामा गान्धी परिवारको प्रभाव रहे पनि अहिलेको नयाँ पुस्ताले इतिहासभन्दा पनि अहिलेको वास्तविकतामा राहुललाई प्रश्न गरिरहेको धारणा राख्छन् । युवाहरूले कंग्रेसले अमेठीमा के गर्यो र भाजपाले अन्य क्षेत्रमा के गर्यो भन्ने देखिसकेका छन् । सधैं इतिहास भजाएर चल्दैन, सिंहले भने । राहुलले बिनाएजेन्डा एक पक्षीय ढंगले मोदीको विरोध गरिरहेको सिंहको टिप्पणी छ । भाजपाको मूल एजेन्डा भनेको अमेठीको विकास हो । विगतमा भाजपाले नजिते पनि केन्द्रबाटै यस क्षेत्रको विकासका लागि धेरै काम गरेको छ, जब कि राहुलको योगदान भनेको पानीका धारामा आफ्नो नाम लेखाउने मात्रमा सीमित छ, सिंहले व्यंग्य मिश्रित भाषामा भने । अमेठी संसदीय क्षेत्रका कंग्रेस प्रमुख चन्द्रकान्त भने अमेठीको अहिले अवस्थामा कंग्रेस र नेहरू गान्धी परिवारको योगदान रहेको दाबी गर्छन् । अमेठी अरु ठाउँभन्दा पछाडि छ भन्नेहरूले पृष्ठभूमि बुझ्न उनी सुझाउँछन् । १९७७ मा पहिलो पटक सञ्जय गान्धी चुनाव लडदा यो क्षेत्र विकास सूचकांकमा सबैभन्दा पछि थियो । अम्लीय माटोका कारण खेती हुँदैनथ्यो । सिँचाइ थिएन । सडकलगायतका पूर्वाधार शून्य बराबर थियो । रेल्वे सुविधा, शिक्षा, स्वास्थ्य केही थिएन । यहाँको माटो परीक्षण गरेर सुधारको योजना ल्यायो । त्यसैको परिणाम हो आज अमेठीमा राम्रो खेती हुन्छ, चन्द्रकान्तले भने । अहिलेसम्म जेजति कलकारखाना खुलेका छन्, ती सबै कंग्रेसकै कारण सम्भव भएको उनले जिकिर गरे । राहुलका लागि सबैभन्दा प्रतिकूल भनेको २०१७ मा विधानसभा चुनावमा भएको नमीठो पराजय हो । उक्त चुनावमा अमेठीका पाँचवटा विधानसभा क्षेत्र छन्, गौरीगन्ज, जगदीशपुर, अमेठी, तिलोई, सलोन । जसमध्ये २०१७ को चुनावमा गौरीगन्जमा मात्र समाजवादीले जितेको थियो भने बाँकी चारवटै सिटमा भाजपाले जित हात पारेको थियो । पछिल्लो समय कंग्रेस र अन्य पार्टीका पुराना नेताहरूको प्रवेशले पनि भाजपालाई थप बलियो अवस्थामा पुर्याएको छ । तिलोई विधानसभा क्षेत्रका पूर्वविधायक डा मोहम्मद मुस्लिम कंग्रेस छाडेर हालै मात्र भाजपा प्रवेश गरेका छन् । त्यसैगरी पूर्व विधायक चन्द्रप्रकाश मिश्र पनि बसपा छाडेर भाजपा प्रवेश गरेका छन् । मिश्रको प्रवेशले भाजपाले अमेठीको ब्राहृमण मतको केही हिस्सा तान्न सक्ने अनुमान गरिएको छ । अन्य पार्टीबाट आएका ठूला नेताहरूका कारण भाजपाभित्र असन्तुष्टहरूको संख्या पनि बढदो छ । स्मृतिका सामु पनि पार्टीभित्रका असन्तुष्ट नेताहरूलाई थामथुम पार्नु सबैभन्दा ठूलो चुनौती बनेको छ । उनले पुराना नेता तथा कार्यकर्तालाई पाखा लगाएकोमा पार्टीपंक्तिमा असन्तुष्टि बढदै गएको बताइन्छ । त्यही भएर नै तिलोई विधानसभा क्षेत्र विधायक मयंकेश्वरशरण सिंह सबैभन्दा असन्तुष्ट रहेको पार्टी निकटहरू बताउँछन् । उम्मेदवारका आकांक्षीलाई अन्य पार्टीबाट आएकाहरूका कारण ठूलो झटका खानुपर्छ । किनकि नवप्रवेशीलाई त्यसै पनि बढी भाउ दिने परम्परा छ । त्यसैले अन्य पार्टीका ठूला नेता आएभन्दा धेरै खुसी भइहाल्नुपर्ने छैन केही पकेट तान्लासँगै पार्टीपंक्तिमा असन्तुष्टि बढाउने जोखिम पनि छ, विश्लेषक हसनले भनिन् ।अर्कोतर्फ स्थानीयहरूको असन्तुष्टि र भाजपाको आक्रामक प्रचारशैली तथा मोदी फ्याक्टरका कारण राहुललाई केही चुनौतीपूर्ण देखिए पनि उनीसँग जितका केही बलिया आधार भने अझै पनि छन् । त्यसमध्ये सबैभन्दा महत्त्वपूर्ण भनेको बसपा र सपाले यूपीमा बनाएको मुस्लिमयादवदलित (एमवाईडी) समीकरण हो । अमेठीमा एमवाईडी मतदाता ५० प्रतिशतभन्दा बढी रहेको बताइन्छ । मुस्लिम समुदाय त विगतदेखि नै कंग्रेस निकट रहँदै आएको छ । त्यसमाथि यसपटक बसपा र सपाले उम्मेदारी नदिएका कारण अमेठीको कुल मतदातामध्ये १९ प्रतिशतको संख्यामा रहेका मुस्लिम मतदाता स्वतः राहुलकै पक्षमा रहने छन् । त्यसैगरी दलित र यादवको भोटसमेत राहुललाई जाने कंग्रेसको दाबी छ । राहुलका लागि सबैभन्दा अनुकूल पक्ष भनेको स्थानीय समाजसेवी सञ्जय सिंहको साथ हो । सिहंको अमेठीमा विशेष प्रभाव छ । कंग्रेस र गान्धी परिवारले मतदाताको आकांक्षा र भावनाप्रति बेवास्ता गरिराख्ने हो भने पुरानो किल्ला भत्किन बेर नलाग्ने राजनीतिक विश्लेषक हसनले बताइन् ।"
६६ प्रतिशत मत खस्यो,"नयाँदिल्ली (एजेन्सी) भारतमा बिहीबार १२ राज्य र एक केन्द्रशासित प्रदेशका ९५ लोकसभा सिटमा भएको दोस्रो चरणको निर्वाचनमा ६६ प्रतिशत मतदान भएको छ । निर्वाचन आयोगले बिहीबार पत्रकार सम्मेलन गरी सबैभन्दा बढी पोन्डीचेरीमा ७८ प्रतिशत र सबैभन्दा कम जम्मुकश्मीरमा ४३३७ प्रतिशत मतदान भएको जनाएको छ । दोस्रो चरणमा असम (५ सिट), बिहार (५ सिट), छत्तिसगढ (३), जम्मुकश्मीर (२), कर्नाटक (१४), महाराष्ट्र (१०), मणिपुर (१), उडिसा (५), तमिलनाडु (३८), उत्तर प्रदेश (८), पश्चिम बंगाल (३) र पोन्डीचेरी (१ सिट) मा चुनाव भएको हो । यसपटक मथुरा सिटमा भाजपाबाट हेमा मालिनी, तमिलनाडुको शिवगंगाबाट पूर्व अर्थमन्त्री पी चिदम्बरमका छोरा कीर्ति चिदम्बरम, श्रीनगरबाट नेसनल कन्फ्रेन्सका नेता फारुख अब्दुल्लाह, कंग्रेसका उत्तर प्रदेश अध्यक्ष राज बब्बर फत्तेहपुर सिकरी सिटबाट चुनावी मैदानमा छन् । आयोगका अनुसार उडिसाको बाराहाला मतदान केन्द्रमा भएको आक्रमणमा एक कर्मचारीको मृत्यु भएको छ ।"
पृथ्वीमै स्वर्ग देखें,"(काठमाडौं)  अभिनेत्री मनीषा कोइरालाले नेपालदेखि बलिउड पुगेर करिअरको शिखर चुमिन् । क्यान्सरसँगको लडाइँ पनि जितिन् । ४८ वर्षीया कोइरालाले जिन्दगीमा धेरै संघर्ष गरेर सफलता हात पारिन् । यस पटकको उनको सफलता केही फरक रह्यो । शारीरिक र उमेरका कारण चुनौतीपूर्ण अवस्थामा पनि सगरमाथा आधार शिविरसम्मको आठदिने पैदलयात्रा गरी उनी हालै फर्केकी छन् । बिहीबार उनले पत्रकार सम्मेलन गरी आफ्ना अनुभव साझा गरिन् । धेरै समय उनी विदेशमै रहिन् । जहिले पनि मनमा आफ्नो देश कहिले हेर्न पाउँछु होला भन्ने लागिरहन्थ्यो । मेरा साथीहरू, विदेशीहरूले नेपालको ट्रेकिङ गरेर आएर सुनाउँथे । आफूलाई भने कहिले जान पाउँला भन्ने लागिरहन्थ्यो । यसपालि मेरा स्कुले साथीहरूले सगरमाथा बेसक्याम्प जाने प्रस्ताव राखे, मनीषाले भनिन् । यस्तो प्रस्तावले उनमा अलिकति उत्साह अनि अलिकति डर पनि मिसिएको थियो स्वास्थ्यका कारण । यस्तो अवस्थामा सम्भव होला र भन्ने लाग्यो । तर मौका छोड्न चाहन्नथें, केटाकेटी बेलादेखि नै सगरमाथा जाने कल्पना गर्ने गरेको सुनाउँदै उनले भनिन्, एडमन्ड हिलारी र तेन्जिङ नोर्गे शेर्पाले एउटा टेन्ट बीपी (कोइराला) बालाई दिनुभएको थियो । हामीले बनारसमा त्यसलाई छतमा हाल्थ्यौं । त्यो बेलादेखि नै मेरो मनमा सगरमाथाको तस्बिर बसेको थियो, एक दिन हेर्छु भन्ने लागेको थियो । यस पटक भने मनीषा सगरमाथा हेर्ने भनेरै चैत २३ मा लुक्ला उडिन् । लुक्लादेखि आठ दिनको ट्रेकिङमा सगरमाथा आधार शिविर पुगेकी उनले त्यहाँ सगरमाथा मात्रै देखिनन् । भनिन्, यस्तो अद्भुत दृश्य हेर्यौं, आहा, कति राम्रा हिमाल, पहाड अनि खोला ! पहिले मैले रातो गुराँस मात्रै देखेको थिएँ, यसपालि गुलाबी, सेतो रंगका थुप्रै गुराँस देखें । धेरै सिक्न पाएँ । त्यहाँको शेर्पा संस्कृति, स्थानीयको इमानदारिताबाट पग्लिएँ । आफू एक्लो ज्यान लिएर हिँड्नसमेत हम्मेहम्मे परेका बेला ठुल्ठूला भारी बोकेर पनि ठमठम्ती हिँड्ने शेर्पा दाजुभाइको सामर्थ्य देखेर छक्कै परेको मनीषाले सुनाइन् । उहाँहरू त ठूलो उपहार हो हाम्रा लागि । मलाई गर्व छ, म पनि यही देशको एक हिस्सा हुँ, मनीषाले शेर्पा समुदायका लागि केही गर्नुपर्ने भन्दै कारण खुलाइन्, किनभने उहाँहरूले नै देखाउने हो हाम्रा हिमाललाई, उहाँहरूले नै विदेशीसमक्ष बुझाउने हो । नेपालकै भएर पनि मनीषाले ट्रेकिङमा नेपाली कम विदेशीचाहिँ बढी देखिछन् । उनले नेपालीलाई आफ्नै देशका मनोरम दृश्य हेर्न अनुरोध गर्दै भनिन्, तब न थाहा हुन्छ, हामी कति भाग्यमानी छौं, हामीले कति धेरै प्राकृतिक वरदान पाएका छौं भनेर । सगरमाथा क्षेत्रका हरेक दृश्यले मन छोएको उनको अभिव्यक्तिमा स्वतः झल्किन्थ्यो । मेरो मनको भोगाई अहिले देखाउन त सक्दिनँ । तर हामीले यस यात्राको डकुमेन्ट्री पनि बनाउने छौं । विश्वभर देखाउने छौं । सायद त्यसले पनि धेरैको मन छुन सक्छ, मनीषाले भनिन् । उनले एक विदेशीलाई यात्राको अनुभव सोधेकी रहिछन् । उहाँले यात्रा कठिन तर हरेक पाइला वजनदार भएको प्रतिक्रिया दिनुभयो, मनीषाले भनिन् । त्यसो त मनीषाका अनुभव पनि कम छैनन् । यदि पृथ्वीमा नै कतै स्वर्ग छ भने त्यो मैले देखें । जब म फर्केर आएँ । ममीले मलाई तिमीप्रति गर्व छ भन्नुभयो । मैले पनि उहाँलाई साँच्चै यति बेला म आफैंप्रति गौरवान्वित छु ममी भनें, भनिन्, त्यहाँ पुगेपछि मलाई असम्भव भन्ने केही चिज नै छैन भन्ने लाग्यो । उनले सगरमाथा क्षेत्रका स्थानीय सुन्दरतामा कोही भन्दा कम नभएको तर्क गर्दै भनिन्, आन्तरिक रूपमा उहाँहरूको इमानदारिता, माया एकदमै सुन्दर पाएँ । तर पानी, स्वास्थ्य र सुरक्षाको अभाव भने त्यहाँका बासिन्दाले भोग्दै आउनुपरेको भन्दै मनीषाले यसका लागि केही गर्नुपर्नेमा सरकारको पनि ध्यानाकर्षण गरिन् । अब बर्सेनि कुनै न कुनै ट्रेकिङमा निस्कने संकल्प गरेकी यी अभिनेत्रीले अबको योजना अन्नपूर्ण आधार शिविर जाने रहेको बताइन् । आफ्नो ट्रेकिङलाई आध्यात्मिक यात्रा भन्न रुचाएकी मनीषाले थपिन्, यो यात्राले मलाई धेरै सिकायो । एक पटकमा एक पाइला मात्रै चाल्न सिकायो । गन्तव्य ठूलो हैन, यात्रा महत्त्वपूर्ण हो, यसमा मज्जा लिन सक्नुपर्छ भन्ने सिकायो ।"
तातियो पोखरा,तस्बिरहरू ः महेश प्रधान
खप्तडको रंगीन रूप,"खप्तड राष्ट्रिय निकुञ्ज सुदूरपश्चिमका चार पहाडी जिल्लाहरू बझाङ, बाजुरा डोटी र अछामको संगमस्थल पर्छ । समुद्र सतहबाट २४०० देखि ३७०० मिटर उचाइमा फैलिएको खप्तडको क्षेत्रफल २२५ वर्गकिलोमिटर छ । खप्तडको त्रिवेणी मन्दिर र त्यस वरपर २२ वटा ठूला पाटन छन् । जता हेरे पनि उस्तै लाग्छन् । खप्तड बाबा आश्रम, त्रिवेणी, सहस्रलिंग, खापरदह, शिव मन्दिर, नागढुंगा, केदारढुंगा, खप्तड दहलगायत स्थानहरू निकै प्रख्यात छन् । प्राकृतिक, धार्मिक, सांस्कृतिक, ऐतिहासिक तवरले प्रख्यात भएकै कारण दूरदराजमा भए पनि खप्तडको रहस्यभित्र रम्न बर्सेनि हजारौं पर्यटक पुग्छन् । विशेषगरी हिन्दु धर्मावलम्बीका लागि पावन तीर्थस्थल भएकाले गंगा दसहरा, जनैपूर्णिमाजस्ता धार्मिक पर्वमा हजारौं तीर्थयात्रीहरू मेला भर्न खप्तडको यात्रामा हुन्छन् ।"
उत्कृष्ट विद्यार्थी,"प्रजिता बुढाथोकीजनरल पेपरजनरल पेपर भनेको अंग्रेजी लेखन हो । यो मेरो रुचिको विषय हो । समाजशास्त्रमा म नेपालकै उत्कृष्ट भएँ । समाजप्रतिको चासोलाई आफ्नो अध्ययनको विषय बनाउन सक्नु नै मेरो खुबी हो ।मलाई लाग्छ, पढ्ने विषय असीमित हुन्छन् । राष्ट्रिय, अन्तर्राष्ट्रिय विषयहरू घरमै बसेर बुझ्न सकिन्छ । प्रविधि सबभन्दा महत्त्वपूर्ण हो । यसैको सहारामा पढ्न सकिन्छ । दैनिक तालिका बनाएर समय व्यवस्थापन गर्नु पढाइका लागि महत्त्वपूर्ण हो । पढ्नका लागि मामुको साथ सबभन्दा बढी पाएँ । जनरल पेपरमा विश्वकै उत्कृष्ट बन्न पाएकामा एकदमै खुसी छु । अब उच्च शिक्षाका लागि बाटो फराकिलो भएको छ । कहाँ पढ्ने भन्ने निश्चित गरिसकेकी छैन ।"
जोसिला च्याम्पियन,मनोज फौडेल
फेसबुक एपमै च्याट,फेसबुकले आफ्नो एपमै च्याट सुविधा राख्ने तयारी गरिरहेको छ । उक्त कुरा एक एप अनुसन्धाताले फेसबुकले गरिरहेको काम पत्ता लगाएर सार्वजनिक गरेका छन् । फेसबुक एपमा अहिले देखाइने च्याटको संकेतमा क्लिक गर्दा सिधै म्यासेन्जरमा पुगिन्छ । मोबाइलमा म्यासेन्जर नभए सिधै प्लेस्टोरमा पुर्याइन्छ । अब उक्त च्याटको संकेतमा क्लिक गर्दा च्याट गर्न मिल्नेछ । फेसबुकले यसबारे आधिकारिक जानकारी दिएको छैन ।
गुगल डक्समा सजिलो फिचर,"गुगलले चाँडै आफ्नो डक्स सेवाले माइक्रोसफ्ट वर्ड, एक्सेल र स्लाइडको फर्म्याट सपोर्ट गर्ने फिचर सुरु गर्ने घोषणा गरेको छ । यसको अर्थ प्रयोगकर्ताले सोझै कम्प्युटरका फाइललाई डक्समा अपलोड गरी वर्ड फाइलमै गरेजसरी काम गर्न सक्ने हुनेछ । यो फिचरले एउटा डकुमेन्ट अरूसँग डक्समार्फत सेयर गर्दा पनि वर्ड, एक्सेल वा पावरप्वाइन्टमै काम गरेजस्तो सहज हुनेछ ।"

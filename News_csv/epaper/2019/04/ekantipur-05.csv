शीर्षक,विवरण
मिडिया सोसाइटी भन्छ 'प्रेसविरोधी निर्देशन खारेज गर',"लोकतन्त्रमा सरकार वा सत्ताभन्दा ठूला जनता हुने भएकाले उनीहरूका अभिव्यक्ति मिडियाबाट प्रकट हुने सोसाइटीको धारणा छ । सरकार वा कोही अधिकारी आवधिक समयका लागि निमित्त मात्र हुन् भन्ने प्रधानमन्त्रीज्यूकै अभिव्यक्तिलाई सत्तासीनहरूले स्मरण गर्नु अनुपयुक्त हुनेछैन, विज्ञप्तिमा छ । सोसाइटीले प्रेस स्वतन्त्रतामाथि कालो बादल मडारिन थालेको भन्दै सरोकार राख्ने संघसंस्था र संगठनसहित सबै लोकतान्त्रिक दललाई सचेत रहन आग्रह गरेको छ ।"
प्रधानमन्त्रीसँग मुख्यमन्त्रीहरूले भने 'एउटै कार्ययोजना लागू भएन',"प्रधानमन्त्री ओलीले आपसी छलफल र सामूहिक भावनाबाटै समस्या समाधान गर्दै जाने प्रतिबद्धता जनाएका थिए । सातै मुख्यमन्त्री र प्रधानमन्त्रीबीच साढे ३ महिनापछि छलफल भएको हो । तीन तहबीचको समन्वयका लागि आवश्यक कानुन र संरचना पनि यथाशीघ्र निर्माण गर्न मुख्यमन्त्रीहरूले आग्रह गरेका थिए । संविधानमा संघ, प्रदेश र स्थानीय तहबीच समन्वय गर्न संघीय संसद्ले कानुन बनाउने भनिएको छ । २९ बुँदे कार्ययोजनामा उक्त कानुन फागुनभित्रै आइसक्ने भनिएको छ । प्रधानमन्त्री तथा मन्त्रिपरिषद् कार्यालयले भने त्यससम्बन्धी विधेयक अझै संसद्मा पेस गरेको छैन ।"
निगमले घटाएन मूल्य,"सचिव अधिकारीले घाटा भएको दाबी गरे पनि विगत केही वर्षयता निगम निरन्तर नाफामा छ । २०७४७५ मा पनि साढे ३ अर्ब ५८ करोड रुपैयाँ नाफा रहेको स्रोतको भनाइ छ । चाडबाडकै बेला अन्तर्राष्ट्रिय बजारमा मूल्य बढेको थियो । यहाँ समायोजन नहुँदा ३ अर्ब ८४ करोड नोक्सान भएको थियो, स्रोतले भन्यो, अहिले पूर्ण रूपमा घाटा पूर्ति भइसकेको छ । सचिवलाई पनि सबै थाहा हुँदाहुँदै किन झुटो बोल्नुभएको होला ? उपभोक्ता हित संरक्षण मञ्चका अध्यक्ष ज्योति बानियाँले निगम व्यापारका लागि मात्रै भएको आरोप लगाए । मन्त्री र सचिवले मूल्य नियन्त्रण गर्ने हो । जनताबाट निर्वाचित नै नागरिकका लागि भएनन्, उनले भने, व्यापारीका लागि मात्रै भए ।"
बार नेतृत्वमा प्रगतिशील,"उपाध्यक्षमा प्रदेश १ बाट मानबहादुर रुम्दाली, २ बाट रामचन्द्र सिंह, ३ बाट ईश्वरी भट्टराई, ५ बाट सुनीलकुमार श्रेष्ठ, ६ बाट मीनबहादुर महत, गण्डकीबाट सुरेन्द्र थापा मगर र सुदूरपश्चिमबाट उमेशप्रसाद विष्ट आएका छन् । उपाध्यक्ष खुला महिलामा रक्षा बस्याल र कोषाध्यक्षमा रुद्रप्रसाद पोखरेल निर्वाचित भए । सदस्यमा दलितबाट मोहन साशंकर, मधेसीमुस्लिमबाट पञ्चनारायण मण्डल र मनोजकुमार चौधरी, आदिवासी जनजातिबाट बिनाकुमारी सिंह र बद्रीनारायण नगरकोटी, महिला सदस्यबाट अञ्जु कायस्थ आएका छन् । खुलामा शिवराज पण्डित, गंगासागर खत्री, भीमसेन बञ्जारा, भुवन निरौला र प्रकाश महर्जन निर्वाचित भए ।"
प्रश्न चोर्ने प्रहरी नक्कली परीक्षार्थी,परीक्षाअगावै प्रश्नपत्र चोरी गर्ने प्रहरी जवान सुनरैतले अर्काको नाममा तीन दिनसम्म एसईई परीक्षा दिएको सीआईबीको अनुसन्धानमा खुलेको छ । एसईईका परीक्षार्थी अर्का प्रहरी जवान मण्डलको परीक्षा ब्रह्मदेवले दिएका हुन् । सीआईबी प्रमुख डीआईजी शाहीका अनुसार प्रवेशपत्रमा मण्डलको फोटो निकालेर आफ्नो फोटो हाली सुनरैतले परीक्षा दिएका थिए । उनले प्रधानाध्यापकको छाप चोरी गरी आफ्नो फोटोमा लगाएको खुलेको शाहीले बताए । पक्राउ गरिएकाहरूको मोबाइलको नेपाल प्रहरीको डिजिटल फरेन्सिक ल्याबमा परीक्षण भइरहेको जानकारी दिँदै डीआईजी शाहीले परीक्षणपछि थप कुरा खुल्ने बताए । पक्राउ गरिएका प्रहरी जवानद्वयमाथि शिक्षा ऐन र विशेष प्रहरी ऐन दुवैअनुसार कारबाही हुने तथा अन्य चार जनाको हकमा परीक्षा ऐनअनुसार कारबाही चलाइने उनले जानकारी दिए । शिक्षा ऐनमा परीक्षामा असर पुग्ने काम गरे ६ महिना जेल र १ लाख रुपैयाँ जरिवाना वा दुवै सजाय हुने व्यवस्था छ ।
हुरीपीडित भन्छन् स्थायी व्यवस्थापन होस्,"सोही ठाउँका ५५ वर्षीय फेजुल हक मियाँ ठकुराईले पत्नी मोस्तकिमा खातुन र बुहारी ग्यासु मियाँ ठकुराई गुमाउँदाको पीडा तीन दिनसम्म थाम्न सकेनन् । चौथो दिनदेखि बल्लतल्ल कुरा गर्न सकेका छन् । विनाशकारी हुरीको त्रास खप्न नसकेका स्थानीय बासिन्दा घटनाको तीनचार दिनसम्म ढुक्कले बस्न सकेनन् । त्रासैत्रासमा दिनरात काटे । अब भने अवस्था सामान्य बन्दै गएको छ । परिवारमा सदस्य गुमाउनेहरू विस्तारै होसमा आउँदै छन् । घाइतेहरू अस्पतालबाट फर्किने क्रममा छन् । अचम्मको आँधीले गाउँलेको होस नै गायब गरिदियो, उद्धारमा खटिएका स्थानीय समी महम्मद मियाँले भने, विस्तारै त्रास हटदै छ, पीडितहरू भत्केको घर मिलाउन थालेका छन् ।"
राहत वितरण भद्रगोल,"गाउँपालिकाबाट समन्वय गर्न खोज्दा सम्भव हुन नसकेको हुरीबाट सबभन्दा बढी प्रभावित फेटा गाउँपालिका अध्यक्ष अमिरीलाल प्रसादले बताए । मनपरी ढंगले आफ्नो आफ्नो प्रचारका लागि राहत वितरण गरिएको छ, उनले भने, बिहीबार गाउँपालिकाको बैठक बसेर एकद्वार प्रणलीबाट राहत वितरण गर्न निर्णय गरेका छौं । र त्यसका लागि समिति पनि बनाएको छु ।"
भत्किएका घर सेनाले बनाउने,मन्त्री बाँस्कोटाले हावाहुरीपीडितको उद्धार तथा राहतमा कमी हुन नदिन केन्द्र सरकारले प्रदेश तथा स्थानीय तह र सामाजिक संघसंस्थाहरूसित समन्वय गरेर काम गरिरहेको बताए । उनले प्रधानमन्त्री केपी शर्मा ओली स्वयंले स्थलगत अवलोकन गरी पीडितको पुनर्वासको व्यवस्था गराउने प्रतिबद्धता व्यक्त गरेको र त्यसका लागि आवश्यक काम अघि बढाइएको जानकारी दिए । आइतबार साँझ आएको हावाहुरीमा परी बारा र पर्सामा २८ जनाको मृत्यु भएको छ भने घाइतेमध्ये ३ सयभन्दा बढीको अस्पतालमा उपचार भइरहेको छ । बाँस्कोटाले घाइतेहरूको सरकारले निःशुल्क स्वास्थ्य उपचारको व्यवस्था गरेको जानकारी दिए ।
विपत्तिको सधैं त्रास,"मधेसविज्ञ सुरेन्द्र लाभ कच्ची घरहरू बढी हुनाले मधेसमा प्राकृतिक विपत्तिले क्षति गर्ने गरेको बताउँछन् । अब पक्की घर नबनाई हुँदैन । हेलचेक्र्याइँ गर्दा प्रकृतिले आफ्नो खेला देखाउँछ, उनले भने, न्यून आयस्तर भएका परिवारका लागि बलियो र व्यवस्थित घर बनाइदिन सरकारले प्राथमिकता दिनुपर्छ । सरकारले गरिबकेन्द्रित योजना नबनाएसम्म बाढी, आगलागी र जाडोबाट तराईमा बढी क्षति भइरहन्छ । उनले गरिब परिवारलाई सहज रूपमा बाँच्न सक्ने योजना ल्याउन जरुरी रहेको बताए ।"
दुइटा राडार जडानै भएनन्,"महानिर्देशक वैद्यका अनुसार सुर्खेतमा राडार जडान भइसके पनि विभागलाई हस्तान्तरण भइसकेको छैन । पाल्पा र उदयपुरमा जडान हुनै सकेको छैन । ती दुई स्थानमा जडान हुन कति समय लाग्छ भन्न सकिने अवस्था पनि छैन । यही आयोजनाअन्तर्गत देशभर ८८ स्थानमा स्वचालित मौसमी केन्द्र (अटोमेटिक वेदर स्टेसन) जडान गर्नुपर्नेछ । आधाजति स्टेसन खडा भइसकेका छन्, कर्माचार्यले भने, सबै जडान गरिसकेपछि ठीक समयको डाटा लिन सकिन्छ र मौसमी पूर्वानुमानका लागि ती स्टेसनले दिने सूचना प्रभावकारी हुन सक्छन् । जमिनमा रहेका मौसमी केन्द्र र राडारले दिने वायुमण्डलीय सूचनालाई विश्लेषण गरी उच्च गुणस्तरको मौसमी मोडल तयार गर्न सकिन्छ । विभागले अहिले डब्लूआरएफ मोडल का आधारमा देशैभरको मौसमी अवस्था अनुमान गर्दै आएको छ ।"
च्यापिएर २ बालिकाको मृत्यु,"परासी (कास) घर भत्काउने क्रममा खसेको गारोले च्यापेर बिहीबार पश्चिम नवलपरासीको सुनवलमा २ बालिकाको मृत्यु भएको छ । उक्त घटनामा घाइते अन्य दुई बालिकामध्ये एकको अवस्था गम्भीर रहेको प्रहरीले जनाएको छ । सुनवल नगरपालिका१०, गैंडाखालका कर्णबहादुर थापाको घर भत्काउने क्रममा भत्किएको गारोले चापेर उनीहरूको मृत्यु भएको जिल्ला प्रहरीका नायब उपरीक्षक वीरेन्द्र थापाले बताए । मृत्यु हुनेमा रमाकान्त अधिकारीकी ४ वर्षीया छोरी नवीना र उमा बस्नेतकी ५ वर्षीया छोरी समीक्षा छन् । इँटा र माटोले बनेको पुरानो घर मर्मतका लागि भत्काउन थालिएको थियो । ऊक्त घर नजिकै बालिका खेलिरहेका थिए । त्यसत्रममा अकस्मात् गारो खसेपछि च्यापिएर मृत्यु भएको हो । गम्भीर घाइते भएपछि दुवैलाई अस्पताल पुर्याइएकामा उपचारका क्रममा मृत्यु भएको प्रहरीले जनाएको छ । घाइतेमध्ये रमेश खत्रीकी ६ वर्षीया छोरी दीक्षाको अवस्था गम्भीर छ भने ७ वर्षीया समीक्षा सामान्य घाइते छिन् । घाइतेको बुटवलमा उपचार भइरहेको प्रहरीले जनाएको छ ।"
५ किलो सुनसहित ४ भारतीय पक्राउ,यसअघि २०७३ पुस २१ गते पनि विमानस्थलको भन्सार पार गरेर आएको ३३ किलो ५ सय ७७ ग्राम सुन नेपाल प्रहरीको केन्द्रीय अनुसन्धान ब्युरोले बरामद गरेको थियो । संगठित सुन तस्करी रोक्न भन्दै सरकारले विशेष समिति बनाएर अनुसन्धान थाले पनि सुन तस्करी रोकिएको छैन । पछिल्लो घटनाले भने विमानस्थल हुँदै संगठित सुन तस्करी निरन्तर भइरहेको पुष्टि गरेको छ ।
अत्यावश्यक क्षेत्रमा हडताल गर्न निषेध,"त्यसैगरी पर्यटन, आवास, मोटेल, होटल, रेस्टुराँ र रिसोर्टसम्बन्धी सेवा, पेट्रोलियम पदार्थ (एलपी ग्याससमेत) को पैठारी, ढुवानी, भण्डारण तथा वितरणसम्बन्धी सेवा, एम्बुलेन्स सेवा, अस्पताल, स्वास्थ्य केन्द्र र औषधि निर्माण तथा बिक्रीवितरणसम्बन्धी सेवा, विद्युत् सेवा, फोहोरमैलाको संकलन, ढुवानी, प्रशोधन, विसर्जन, स्थल निर्माण, पूर्वाधार निर्माण र संकलन स्थल एवं व्यवस्थापन क्षेत्रसँग सम्बन्धित सेवा, बैंकिङ सेवामा हडताल गर्न निषेध गरिएको छ ।"
५ न्यायाधीशविरुद्ध उजुरी आह्वान,"काठमाडौं (कास) संघीय संसद्को सुनुवाइ समितिले सर्वोच्च अदालतको न्यायाधीशमा नियुक्तिका लागि सिफारिस भएका पाँच जनाविरुद्ध उजुरी आह्वान गरेको छ । समितिको बिहीबार बसेको बैठकले उजुरी आह्वान गर्ने निर्णय गरेको हो । निर्णयअनुसार उनीहरूविरुद्ध कुनै उजुरी भए वैशाख २ भित्र समिति सचिवालयमा दर्ता गराउन शुक्रबार सूचना प्रकाशित गरिनेछ । चैत १८ गते बसेको न्याय परिषद् बैठकले सर्वोच्च अदालतको न्यायाधीशमा वरिष्ठ अधिवक्ता कुमार रेग्मी, हरि फुँयाल तथा उच्च अदालतका न्यायाधीशहरू प्रकाश ढुंगाना, मनोजकुमार शर्मा र सुष्मलता माथेमाको नाम सिफारिस गरेको थियो ।"
हात्तीका छावामा भाइरसको त्रास,यो रोग एसियाली हात्तीमा देखिँदै आएको उनले बताए । ५ देखि ६ वर्षमुनिका छावाहरू यस रोगको उच्च जोखिममा रहे पनि १० वर्षमुनिका छावालाई रोगको संक्रमणको प्रवल सम्भावना रहन्छ । छावाहरूलाई यस रोगबाट बचाउन माहुतेलाई व्यवहार तथा लक्षण पहिचानमा ध्यान दिन प्रशिक्षणसमेत दिइएको राष्ट्रिय प्रकृति संरक्षण कोष चितवनका कार्यालय प्रमुख रामकुमार अर्यालले जानकारी दिए । उमेरका हिसाबले चितवनमा १६ वटा छावा यस रोगको संक्रमणको उच्च जोखिममा छन् । (प्रशिक्षार्थी)
सडकमा प्रदूषण जाँच,"त्यसैगरी, कोटेश्वरदेखि कलंकीसम्मको सडकमा दुर्घटना कम गर्न एकान्तकुना, महालक्ष्मी स्थान, बल्खु पुल, बालकुमारी र सातदोबाटोमा आकाशे पुल निर्माण गरिनेछ । आठौं चरणमा न्युरोड गेट, कोटेश्वर चोक, चाबहिल चोक, जावलाखेल चोक, जगाती चोक र कलंकी चोकमा प्रदूषण नियन्त्रणका लागि विभिन्न कार्यक्रम गरिनेछ । नवौं चरणमा कोटेश्वरसूर्यविनायक, चुच्चेपाटी चोक, बालाजु बाइपास चोक, थानकोट चोक, चोभार चोक, चापागाउँ चोक र हरिसिद्धि चोकमा गाडीको लेन चेकजाँच तथा टिपरमा ठूलो साइड ऐना हाल्न लगाउने कार्यक्रम छ । अमेरिकाको हेल्थ इफेक्ट्स इन्स्टिच्युट र युनिभर्सिटी अफ ब्रिटिस कोलम्बियाद्वारा बुधबार सार्वजनिक ग्लोबल एयर रिपोर्टमा नेपालसहित वायु प्रदुषणका कारण बंगलादेश, भारत र पाकिस्तानका बालबालिकाको औसत आयु साढे २ वर्षले कमी आउने उल्लेख गरिएको हो ।"
सूर्यविनायकमा बर्डफ्लु,"त्यसैगरी, पशु सेवा विभाग, पशुपन्छी रोग अन्वेषण तथा नियन्क्रण महाशाखाले गत शुत्रबार काठमाडौंको तारकेश्वर, टोखा र ललितपुरको गोदावरी नगरपालिका १२ मा विभिन्न जातका ३८ हजार ८ सय १७ कुखुरा, ११ हजार २ सय १५ अण्डा र ११ हजार १ सय ५० केजी दाना नष्ट गरेको जानकारी दिएको छ । बर्डफ्लु संक्रमित क्षेत्रमा भेटेरिनरी अस्पताल तथा पशु सेवा विज्ञ केन्द्र, ललितपुर र सम्बन्धित स्थानीय तहको पशु सेवा शाखाका कर्मचारीसहितको टोलीद्वारा निरन्तर सर्भिलेन्स कार्य गरेको विभागको विज्ञप्तिमा उल्लेख छ ।"
"योजना के लिनु, उडी छुनु","विज्ञहरूका अनुसार प्रतिव्यक्ति आय १२ हजार डलर पुग्न वास्तविक आर्थिक वृद्धिदर २५ वर्षसम्म निरन्तर १०११ प्रतिशत हुनुपर्छ जुन सम्भव छैन । इतिहासमा पनि ७ प्रतिशत वृद्धिदर दुईपटक मात्रै भएको छ । दुनियाँमा यति लामो समय निरन्तर दोहोरो अंकको वृद्धिदर भएकै छैन । कसैकसैले ७ प्रतिशतचाहिँ गरेका छन् । नेपालले पनि ७ प्रतिशत मात्रै वृद्धि गरे पनि प्रतिव्यक्ति आय ७ हजार डलरसम्म पुग्न सक्छ । २५ वर्षमा ७ हजार डलर प्रतिव्यक्ति आय पुर्याउने लक्ष्य नै ठूलो हो हाम्रा लागि । तसर्थ, हाम्रा सबै निकायले पूर्ण रूपमा काम गर्दा आउन सक्ने अधिकतम नतिजासम्मका मात्र लक्ष्य राखौं । त्योभन्दा ठूला महत्त्वाकांक्षा राखेर जग नहँसाऔं । टेकेको जमिन नभुलौं । दलहरूले प्रयोगमा ल्याउने राजनीतिक नारा र राज्यको योजना फरक कुरा हुन् । कार्यान्वयनयोग्य योजना राखेर आयोगको विश्वसनीयता बचाइराखौं ।"
प्रकृतिको ताण्डव,"पर्सा र बारा जिल्लामा आइतबार साँझ आएको प्रलयंकारी हुरीबतासका कारण ठूलो धनजनको क्षति भएको छ । २९ जनाको मृत्यु भएको खबर आए पनि भौतिक सम्पत्तिमाथिको क्षति बारेको आँकडा निस्किएको छैन । प्रलय जस्तो हुरी र भुमरीले ३ मिनेटमै २४ सय घर ध्वस्त पारेको, १५ सय बिजुलीका खम्बा ढलेको खबर आएपछि त्यहाँ भएको बिचल्लीबारे अनुमान लगाउन सकिन्छ । हावाहुरीसँगै आएको असिनापानीले त्यतिबेलाको स्थिति नाजुक हुनुका साथै अधिकांश स्थानीयवासीले अझैसम्म पेटभरि खान र राम्रोसँग सुत्न पाएका छैनन् । बिहीबारको बोल्ने धेरै, राहत थोरै, बालबालिका र महिला असुरक्षित खबर पढेपछि प्रभावित क्षेत्रको अवस्थामा अझै सुधार आएको देखिंँदैन । गाउँ अन्धकार बनेको, पिउने पानी, खानेकुरा र पकाउने भाँडाको अभाव हुनुका साथै शौचालयको समस्याले महिला र केटाकेटी बढी प्रताडित भएको पाइन्छ । प्राकृतिक विनाश, चुरे, भावर र तराई क्षेत्रमा बढेको मरुभूमिकरण, माफियाको जगजगी चुलिनुका साथै वातावरणीय विनाशप्रति सरकारी उदासीनताका कारण बाढीपहिरो, फ्लास फ्लड आउने गरेको हो । यस्ता कारण आँधीबेरीसँग पनि सम्बन्धित नहोला भन्न सकिँंदैन । यी विषय मनन गर्दै सरकारले प्राकृतिक प्रकोपले हुने धनजनको क्षति न्यून गर्न, पूर्वानुमान गरी सचेतना बढाउन बृहक्तर कार्यत्रमको थालनी गर्नुपर्छ । भुवनेश्वर शर्मा, चन्द्रागिरि२, काठमाडौं"
प्रेस स्वतन्त्रतामा अंकुश,"वैज्ञानिक प्रविधिको युगमा सरकारले अंकुशे गतिविधि सञ्चालन गर्नुभन्दा त्यसको सही सदुपयोग र व्यवस्थापनमा ध्यान दिन जरुरी छ । यसले घाटा होइन, मुलुकलाई फाइदा गर्छ । प्रेसपास व्यवस्थित गर्ने नाममा दुश्मनी साँध्ने जस्तो व्यवहार प्रदर्शन गर्न सरकारलाई सुहाउँदैन । सरकारले अविलम्ब प्रेसलाई हेर्ने दृष्टिकोण सफा गरोस् । आफ्नो निर्णय र कमजोरी सच्याओस् । राजेश विद्रोही, लहान, सिरहा"
वाइड बडी र अख्तियार,"चैत १८ गते प्रकाशित अख्तियारले ५ कम्पनीलाई बोलायो समाचारले सन्तुष्ट तुल्याएको छ । नेपाल वायुसेवा निगमका दुइटा वाइड बडी खरिद प्रक्रियामा अख्तियार दुरुपयोग अनुसन्धान आयोगले खरिद प्रक्रियामा जोडिएका ५ वटा कम्पनी आयरल्यान्ड डब्लिनको हाई फ्लाई एक्स लिमिटेड, अमेरिकाको एएआर इन्टरनेसनल, जर्मनीको जर्मन एभिएसन क्यापिटल, पोर्चुगलको हाई फ्लाई एरोज पोर्चुगल र जर्मनीकै नर्टन रोज फुलब्राइटलाई भ्रष्टाचार निवारण ऐन बमोजिम बयानका लागि १५ दिनभित्र बोलाएको छ । नेपालभित्र ठेगाना पत्ता नलागेको वा सूचना बुझाउन नसकेका व्यक्तिलाई ३० दिनको म्याद दिई दुईपटक सार्वजनिक सूचना जारी गर्ने र सूचनाको अवज्ञा गर्नेलाई कारबाही गर्ने बताएको पाइयो । वाइड बडी विमान खरिद गर्दा निगमले सुरुमा अमेरिकन एएआर इन्टरनेसनल कम्पनीलाई छनोट गरी समझदारीका क्रममा एएआर इन्टरनेसनलसंँग जर्मन एभिएसन क्यापिटल र हाई फ्लाई एरोज पोर्चुगलले कन्सोर्टियम बनाएर समझदारीपत्र तयार गरेको थियो । विमान खरिदको सम्झौता हुँदा भने तीनवटा कम्पनीले आयरल्यान्डमा तयार गरेको हाई फ्लाई एक्स कम्पनी खडा गरेको र ऊसंँग सबै कारोबार झएको देखाइएको थियो । यस क्रममा एस्त्रो एजेन्टका रूपमा जर्मनीकै नर्टन रोज फुलब्राइटसंँग सम्झौता भई उसकै खातामा रकम हस्तान्तरण भएको थियो । संसदको सार्वजनिक लेखा समितिले तयार पारेको उपसमितिले २०७५ पुसमा वाइड बडी खरिदमा ४ अर्ब ३५ करोड ५६ लाख रुपैयाँ अनियमित भएको निष्कर्ष निकालेको थियो । उडान भर्दाको अधिकतम तौल २४२ टन उल्लेख गरी २३० टन क्षमताको विमान ल्याइएको उल्लेख थियो । उपसमितिले कम्तीमा ९२ करोड रुपैयाँ क्षति भएको बताएको थियो । सन् २०१६ मा ८ करोड ८० लाख ९९ हजार ३१७ मा उपलब्ध गराउन मञ्जुर गर्दागर्दै निगमको कुकृत्यस्वरुप विना कारण २००८ को आधार मूल्य भनी निगमले मनगढन्ते वार्षिक मूल्यवृद्धिका दरले मूल्य निकाल्यो । यथार्थपरक रूपमा मूल्य समायोजनको हिसाब निकालेको भए जम्मा ९३ करोड ४ लाखमात्र पर्नेमा दुइटा विमान खरिदमा २३८ मिलियन डलर नोक्सानी भएको प्रतिवेदन प्राप्त भएको थियो । एउटा कम्पनीसँंग खरिद सम्झौता गरी अर्कोसंँग लिइएको देखियो । स्फेसिफिकेसन बमोजिम खरिद गरिएको पाइएन । जानीजानी आर्थिक लाभ कमाउने बदनियतपूर्वक ऋण काढेको रकममा गन्तव्यको योजनाविना जहाज खरिद गरेको स्पष्ट देखिन्छ । सार्वजनिक लेखा उपसमितिले पनि अनियमितता भएको यकिन गरेको र अहिले अख्तियार दुरुपयोग अनुसन्धान आयोगले बयान लिने सूचना जारी गरेको समाचारले खुसी र सन्तुष्टि तुल्याएको छ । वाइड बडी खरिदमा भ्रष्टाचार गर्ने जोसुकै भए पनि कानुनको कठघरामा आउने आशा छ । गंगाराज अर्याल, पाणिनि८, अर्घाखाँची"
कठैबरा कांग्रेस !,त्यसैले ओलीले चाहे चन्द नेकपाका गतिविधिका सन्दर्भमा कांग्रेसलाई कठैबरा भनेका भए पनि समग्रमा समेत यसको कार्यप्रदर्शन कठैबरा भन्नलायक नै भएको छ । कठैबरा कांग्रेस !
हावाहुरीमा उदांगिए कमजोरी,"हामीकहाँ चाहिँ सबै किसिमका विपद्को व्यवस्थापन अझै पनि विपद्पछिको खोज र उद्धारमै आधारित छ । सम्बन्धित अनुसन्धानका निष्कर्षहरू या सरकारी निकायसम्म पुग्दै पुग्दैनन् या त त्यस्ता निकायले यस्ता अनुसन्धानलाई पत्याउँदै पत्याउँदैनन् । पत्याइहाले पनि त्यस्ता निष्कर्षलाई नीति र कार्यदिशामा कसरी समाहित गर्ने भन्नेमा अन्योल हुने गरेको छ । प्रकोप र विपद् सम्बन्धी अध्ययनअनुसन्धानलाई बेवास्ता गर्नाले र यस्ता अनुसन्धानका लागि एउटै छाताभित्र अटाउने छुट्टै विभाग नहुनाले नै यस्तो भएको हो । विपद्का क्षेत्रमा काम गर्ने सरकारी निकायबीच पनि आवश्यक छलफल नहुनु, प्रविधिको आदानप्रदान नहुनु, सहकार्य नहुनु अनि संयोजन नहुनु विपद्मा जनधनको क्षति बढ्नुका प्रमुख मानवीय कारण हुन् । सुविधासम्पन्न छुट्टै विभाग बनाई प्रकोप र विपद् सम्बन्धी आवश्यक सबै अध्ययनअनुसन्धान तथा सरकारलाई आवश्यक पर्ने नीतिगत योजना, कार्यक्रम र निर्णयहरू पनि त्यही विभागबाट गराउनु अति जरुरी छ । यो विभाग अन्तर्गत फरकफरक प्रकोप र विपद्का लागि छुट्टाछुट्टै उपविभाग खडा गर्नुपर्ने हुन्छ । अहिले भैरहेकै तर आआफ्नै तरिकाले काम गरिरहेका सिस्मोलोजिकल सेन्टर, जल तथा मौसम विभाग आदिलाई यसै अन्तर्गत उपविभागका रूपमा राख्न सकिन्छ । यसबाट विपद्का बेला चुस्त र व्यावहारिक निर्णय लिन सकिन्छ, व्यवस्थापन बढी प्रभावकारी पनि हुन्छ । अनावश्यक खर्च कटौती, प्रविधि र स्रोतको सदुपयोग हुन्छ । लेखक भौगर्भिक इन्जिनियर हुन् ।"
महिला उद्यमी उपेक्षितै,प्रमिला आचार्य रिजाललेखक दक्षिण एसियाली महिला विकास मञ्च (एसएडब्लुएफ) की अध्यक्ष हुन् ।
रवीन्द्र अधिकारीको 'लिगेसी',"अधिकारी दिवंगत भएर गए पनि उनको लिगेसी मानिने विकासको खास मोडलको वस्तुगत मूल्यांकनको महत्त्व अहिले झन् बढेको छ । किनकि हामी अहिले विगतमा भन्दा तीव्र रफ्तारमा भौतिक संरचनाहरू निर्माण गर्ने संघारमा छौं । दूरदृष्टि, उचित प्राथमिकीकरण, आर्थिक अनुशासन र मितव्ययितासाथ सम्पन्न गर्ने हो भने ती हाम्रो समृद्ध भविष्यसम्मका पुल बन्न सक्छन् । आर्थिक अराजकता, तदर्थवाद र कसैको तात्तातो चुनावी वा अन्य स्वार्थ र अन्धो नक्कलका भरमा अर्बौं खर्च गर्दै जाने हो भने त्यसले हाम्रो भावी पुस्तालाई समेत दरिद्र बनाउन सक्छ । विगतबाट सिकेर भविष्यमा गल्ती नदोहोर्याउने हो भने विकास चाहने रवीन्द्र अधिकारीप्रति वास्तविक श्रद्धाञ्जली हुनेछ ।"
१५ हिमाल चढ्न ३ सय ४८ जनालाई अनुमति,"विभागले यसपटक हिमाल आरोहण दलसँगै खटाउने सम्पर्क अधिकृत (लियाजन अफिसर) मा निजामती कर्मचारीबाहेक नेपाली सेना, प्रहरी र आरोही संघसंस्थाका प्रतिनिधि पनि खटाउन पुनः सुचारु गरेको उपसचिव आचार्यले बताइन् । उनका अनुसार, यसपटक सम्पर्क अधिकृतमा तीन निजामती महिला कर्मचारी पनि खटाइएको छ ।"
समायोजनविरुद्ध चिकित्सक आन्दोलित,"प्रधानमन्त्री केपी ओलीले गत फागुन १८ गते गोडानका माग सम्बोधन गर्ने प्रतिबद्धता जनाएका थिए । प्रधानमन्त्रीको प्रतिबद्धतापछि संघले आन्दोलन स्थगित गरेको थियो । माग पूरा नभएपछि संघ पुनः आन्दोलनमा उत्रिएको हो । समायोजनको सूची प्रधानमन्त्रीको प्रतिबद्घताअनुसार नआएकाले पुनः आन्दोलन गर्न लागेका हौं, गोडानका अध्यक्ष डा दीपेन्द्र पाण्डेले भने । सरकारी चिकित्सकलाई अवैज्ञानिक र असमान समायोजन गरी स्थानीय तहमा कनिष्ठ कर्मचारी मातहत राख्ने व्यवस्था गरेको, अध्ययन तथा वृत्तिविकासमा अप्रत्यक्ष अवरोध सिर्जना गरिएको अध्यक्ष पाण्डेले बताए । सरकारी चिकित्सकले समायोजन पत्र नबुझ्नेसमेत जनाएका छन् । सरकारी चिकित्सकहरूले आआफ्नो स्वास्थ्य संस्थामा दबाब कार्यक्रम सञ्चालन गर्ने पनि बताएका छन् । यसअघि संकलन गरिएका राजीनामा पत्रसमेत सरकारलाई बुझाउने उनीहरूको कार्यक्रम छ । चिकित्सकहरूको छाता संगठन नेपाल चिकित्सक संघले गोडानको आन्दोलनमा ऐक्यबद्घता जनाएको छ ।"
विशेष महाधिवेशन सामना गर्छु,"हस्ताक्षर संकलन गर्ने चेतावनीकाठमाडौं कांग्रेसका बहुमत जिल्ला सभापतिले आगामी शनिबार बोलाइएको पार्टीको केन्द्रीय कार्यसमिति बैठकले आफूहरूले उठाउॅदै आएका माग सम्बोधन नगरे विशेष महाधिवेशनका लागि हस्ताक्षर सुरु गर्ने निर्णय लिएका छन् । बुधबार र बिहीबार राजधानीमा बसेको संस्थापन इतरपक्षीय सभापति भेलाले स्वतः प्रतिनिधिको प्रावधान हटाउन र आरक्षण सुविधा दोर्याउन नपाउने व्यवस्था गरी पार्टीको अघिल्लो निर्णय सच्याउन पार्टी नेतृत्वसँग आग्रह गरेको हो । फागुन १२ को केन्द्रीय कार्यसमिति बैठकले स्वतः प्रतिनिधिको प्रावधान यथावत् राख्दै बहुमतबाट विधान पारित गरेको थियो । आरक्षणबारे नेताहरूलाई तजबिजी अधिकार दिने गरी विधानमा केही उल्लेख गरिएको छैन । महासमिति बैठकको म्यान्डेट रहेको, पार्टी सभापति शेरबहादुर देउवा र वरिष्ठ नेता रामचन्द्र पौडेलले प्रतिबद्धता गरेका यी दुई विषयमा शनिबारको बैठकले पुनर्विचार गर्नेमा हामी आशावादी छौं, नुवाकोट कांग्रेसका जिल्ला सभापति जगदीशनरसिंह केसीले भने, भएन भने विशेष महाधिवेशनका लागि हस्ताक्षर अभियान सुरु गर्न बाध्य हुनेछौं ।"
सामुदायिकमा नपढाए सुविधा रोक्का,"गाउँपालिकामा रहेका ४३ सामुदायिक विद्यालय र ३ वटा बालविकास केन्द्रलाई यसअघि नै निर्देशन दिइसकिएको र अब कार्यान्वयनमा लैजाने गरी निर्णय भएको गाउँपालिका अध्यक्ष लिम्बूले बताए । सामुदायिक विद्यालयको गुणस्तर सुधारका लागि स्थानीय सरकारले कडा कदम चालेको हो, उनले भने । शिक्षालाई उच्च प्राथमिकतामा राखेर विद्यालयको भौतिक र शैक्षिक पक्षसमेतलाई बलियो बनाउनका लागि काम भइरहेको गाउँपालिकाले जनाएको छ ।"
स्थानीय तहमा छैन लेखा समिति,"सबै तहमा हिउँदे अधिवेशन भए पनि यो विषयले प्रवेश पाएन । कार्यपालिकाका बैठकहरूमा पनि लेखा समिति बनाउन छलफल नभएको हो । सहकारी र अन्य सामाजिक संस्थामा यस्तो समिति बनाउने गरिएको छ । स्थानीय तह स्थानीय सरकार भएकाले प्रतिपक्ष रहेको लेखा समिति बनाउनुपर्ने बडिगाड गाउँपालिकाकी अध्यक्षमा पराजित उम्मेदवार गण्डकी थापाले बताइन् । बागलुङ नगरपालिकाले भने १ वर्षअघि नै समिति गठन गरेको हो । तर समितिमा नगरप्रमुखले आफ्नै दलको मान्छे राखेको सदस्यले आरोप लगाए । प्रतिपक्ष दललाई सदस्य मात्र दिइएको छ, समिति सदस्य अर्जुन घिमिरेले भने, हामीले काम भने मिलेरै गरेका छौं । लेखा समितिले पटकपटक कार्यपालिकाले गरेका एकल निर्णय, जथाभावी खर्चलगायतमा नियन्त्रण गरेको संयोजक कमल खड्काले बताए । लेखा समितिको अगुवाइमा बेरुजु फिर्ता अभियानसमेत चलाइएको उनले बताए । समिति भएकैले नगरका अनियमितता धेरै बाहिर आएको उनले दाबी गरे । समिति गठन नभएको ढोरपाटन नगरपालिकाले प्रदेश सरकारको पत्र पाएकाले तयारी गरेको प्रमुख देवकुमार नेपालीले बताए ।"
बस्नेतविरुद्ध संगठित अपराध मुद्दा,बिगो दाबीमा ब्याजसमेत जोड्ने हो भने उनीमाथि ६ अर्बभन्दा धेरैको आर्थिक दायित्व हुनेछ ।
अपांगतामैत्री विद्युतीय मतदान,"महासंघका अध्यक्ष सुदर्शन सुवेदीका अनुसार अपांगतामैत्री विद्युतीय मेसिन प्रयोग गरेर मतदान गराउन उक्त कम्पनी र महासंघबीच केही सहकार्य गर्ने सहमति भएको थियो । पहुँचयुक्त भोटिङ मेसिनको लागत पचास लाख जति हुनसक्छ, उनले भने, महासंघको आठौं महाधिवेशनको निम्ति पूरै सिस्टममा चलाउन करिब सात लाख रुपैयाँ बुझाउने सर्त छ । महाधिवेशनमा कम्पनीले १२ जना जति प्राविधिक जनशक्ति खटाउनेछ । बाह्रवटा जति मेसिन चाहिनेमा जगेडासहित १५ वटा रहने जनाइएको छ । कागजी मतपत्र प्रयोग गर्दा मतगणनामा कम्तीमा २ दिन लाग्थ्यो । यसपटक बढीमा एक घण्टामै परिणाम सार्वजनिक गरिने जनाइएको छ । सहभागीहरूको बस्ने, खाने खर्च बच्छ, महासचिव बस्नेतले भने । महाधिवेशनमा देशभरबाट प्रतिनिधि, पर्यवेक्षक, अतिथिलगायत साढे आठ सय जनाको सहभागिता रहने जनाइएको छ ।"
युद्ध पार्कमा शान्तिको बिगुल,विपन श्रीस (प्रशिक्षार्थी)
कलामा मौलिक पहिचान,सुशीला तामाङ(प्रशिक्षार्थी)
साहित्य सम्मेलन गर्न एक पाउन्ड,"घोषणाको अवसरमा भेला भएका साहित्यकारहरूले पर्यावरणीय कविता गीत सुनाएका थिए । विनेसाम साउथ यूकेको स्थापना दिवसमा डेढ दर्जन बढी कविहरू सेमन्त राई, सुरेन्द्र इङनाम, अमित थेबे, लाहाङ चेम्जोङ, औतारी साइँला, विश्वासदीप तिगेला, विजय हितान लगायतले पर्यावरणीय कविताहरू सुनाए । कविहरू स्थानीय केन्ट लिटरेरी ग्रुपमा आबद्ध बेलायती कविहरू फेलिसिटी के र मुर्रे हेलउडले आफ्ना रचनाहरूमार्फत वातावरणीय संकटबारे बोले । त्यस्तै, सुरेन्द्र र सेमन्तको जोडीले बाँसुरी र मादल वादनसहित गीतका धून प्रस्तुत गरे । कार्यक्रम सञ्चालक थीर थापा मगरले पनि इको गीत सुनाए ।"
ठड्याइयो लिंगो,"कंग अजिमा खलः मूल समिति सचिव हेराकाजी महर्जनका अनुसार त्यसै दिन पशुपति गौशालामा बसलामाजु र अन्य अजिमा देवीको जात्रा गरिन्छ । जात्रामा श्वेतकाली, (नेतमरु अजिमा), टंकेश्वरी (तख्ती अजिमा), कंकेश्वरी (कंग अजिमा), भद्रकाली (लुमरी अजिमा), मैतीदेवी (मैती अजिमा), उग्रतारा (न्हयायकंतला अजिमा), लुचुभुलु अजिमा र बटला अजिमाको मूर्तिसहित जात्रा गर्दै नगरपरिक्रमा गरिन्छ ।"
छमलाई लेखन पुरस्कार,गोरखा गुम्दाका साहित्यकार छम गुरुङ काठमाडौं बस्छन् । २०६९ मा उनको पोर्टर बा कविता संग्रह प्रकाशित भएको थियो । नेपाल प्रज्ञा प्रतिष्ठानले प्रकाशित गरेको मिथक कोष मा उनले गुरुङ समुदायको बारेमा खोजमूलक लेख लेखेका छन् । पुरस्कृत भएपछि उनले आफू फरक पृष्ठभूमिबाट आए पनि निरन्तरको अध्ययनले साहित्यमा लगाव बढेको बताए ।
थप्ने प्रस्ताव पारित,पछिल्लो निर्णयसँगै ब्रेक्जिट परिणाम जस्तोसुकै आए पनि लाखौं बेलायती नागरिकलाई युरोपका विभिन्न मुलुकमा छुट्टी मनाउन भने सहज हुने भएको छ । तर यसको बदलामा बेलायतले पनि युरोपेली मुलुकका नागरिकलाई यस्तै सुविधा दिने अपेक्षा गरिएको छ । बेलायतले पनि युरोपेली मुलुकका नागरिकलाई यस्तै व्यवहार गर्ने जनाएको छ । युरोपेली संसद्मा विधेयकमाथि भएको छलफलमा स्पेनी सांसदले भने जिब्रल्टारको विषयमा जोडदार आवाज उठाए ।
अमेरिकामा २८० गैरकानुनी आप्रवासी पक्राउ,विपक्षी दल डमोक्र्याटले भने ट्रम्पको विवादास्पद निर्णयको विरोध जनाउँदै आएको छ । दलले राष्ट्रपतिले संवैधानिक प्रावधानलाई दुरुपयोग गरी विशेषाधिकार (भिटो) प्रयोग गरेको भन्दै मुद्दासमेत दायर गरिसकेको छ । ट्रम्पले पर्खाल बनाउन यस वर्ष करिब ५७ अर्ब डलर माग गरेका थिए । तर अमेरिकी संसदले राष्ट्रपतिको उक्त प्रस्ताव अस्वीकार गरेपछि उनले आपत्कालीन स्थिति घोषणा गरेका हुन् । आपत्कालीन अवस्था घोषणा गरेपछि राष्ट्रपतिले सैनिक कोषको बजेट सिधै अन्य प्रयोजनमा खर्चन पाउने प्रावधान छ ।
अझियुक्तलाई ५० हत्याको मुद्दा,घटनाको संयुक्त राष्ट्रसंघ लगायत अन्तर्राष्ट्रिय समुदायले आतंककारी घटनाको संज्ञा दिंदै भर्त्सना गरेका थिए । बन्दुकधारीले आक्रमणको भिडियो सामाजिक सञ्जालमा प्रत्यक्ष प्रसारण गरेपछि लोकप्रिय सामाजिक सञ्जालमा सार्वजनिक हुने विषयवस्तु तथा सञ्जालको नियमनबारे समेत विश्वव्यापी चर्चा सुरु भइसकेको छ ।
असुरक्षा भन्दै विमल दार्जिलिङ आएनन्,मोर्चाको संस्थापन गुट (विमल समूह) र सुवास घिसिङको पार्टी गोर्खा राष्ट्रिय मुक्ति मोर्चा (गोरामुमो) ले भाजपालाई समर्थन जनाएका छन् । एक सर्वेक्षणअनुसार दार्जिलिङमा तामाङको भन्दा गुरुङ गुटका मतदाता बढी छन् । त्यसमाथि गोरामुमो पनि थपिएको छ ।
कर्मचारीलाई दोहोरो इन्धन र भत्ता,कोष तथा लेखा नियन्त्रण कार्यालय धनगढीका कोष नियन्त्रक लक्ष्मीराज जोशीले प्रदेश सरकारको पहिलो वर्ष भएकाले आर्थिक अनुशासन कायम राख्नमा कमीकमजोरी देखिएको बताए ।
निरीक्षण नहुँदा पढाइ सुरु भएन,छुट्यो रजिस्ट्रार पद प्रतिष्ठानको ऐनमा रजिस्ट्रार पदको व्यवस्था छुट्दा आर्थिक एवं दैनिक कार्य सम्पादनका लागि समस्या भएको प्रतिष्ठानले जनाएको छ । अहिले ऐन संशोधन गरी रजिस्ट्रार पद थप गर्न प्रक्रिया अघि बढाइएको छ । अरूलाई सम्बन्धन दिन नपाए पनि प्रतिष्ठान एउटा विश्वविद्यालयसरह मानिन्छ । प्रतिष्ठानमा रेक्टर (शिक्षाध्यक्ष) को पनि व्यवस्था छैन । हाललाई रेक्टर नभए पनि काम चल्ने उपकुलपति थापाले बताए ।
संसदीय उपसमितिले छानबिन थाल्यो,हालसम्म कुनै पनि मेडिकल कलेजले शुल्क फिर्ता गरेका छैनन् । सरकारले एमबीबीएस अध्यययन गर्न उपत्यकाभित्र ३८ लाख ५० हजार र बाहिर ४२ लाख ४५ हजार शुल्क तोकेको छ । त्यस्तै बीडीएसतर्फ १९ लाख ३२ हजार ६ सय १२ रुपैयाँ शुल्क तोकिएको छ । मेडिकल कलेजहरूले भने विद्यार्थीसँग ६० लाखसम्म शुल्क लिएको सार्वजनिक भइसकेको छ ।
खानेपानी र घिउतेल बढी अशुद्ध,"तरकारीमा प्रयोग हुने मसलामा पनि न्यून गुणस्तर पाइएको छ । न्यून गुणस्तर तथा लेबल नभएका सामग्री बिक्री गर्ने सात व्यवसायीविरुद्ध मुद्दा दर्ता भएको छ । ५ दाल उद्योग र ३ डेरी उद्योगविरुद्ध पनि मुद्दा दर्ता भएको छ । अनुगमनका क्रममा पटकपटक मापदण्ड विपरीत भए पनि प्रभावकारी रूपमा कारबाही हुन सकेको छैन । विभागले मुद्दा दर्ता गराए पनि फैसला भएनभएको कुनै रेकर्ड छैन । मुद्दा दर्ता गराउने काम मात्रै भएको छ, त्यसपश्चात् कुनै फलोअप नै हुँदैन, विभागका एक अधिकारीले भने, जसले गर्दा समस्या दोहोरिएको छ । विभागका महानिर्देशक सञ्जीव कर्णले भने आशा गरेअनुसार नभए पनि बजारमा केही सुधार भएको दाबी गरे । खरिदका क्रममा उपभोक्ता स्वयं पनि सचेत हुनुपर्ने उनले बताए । हाल स्ट्रिट फुडको प्रयोग बढ्दै गएकाले त्यसलाई पनि नियमन गरिने उनले बताए । पेसा गर्न पाइन्छ तर सम्बन्धित नगरपालिकागाउँपालिकामा दर्ता हुनुपर्छ, उनले भने, नियमन गर्न कार्यविधि बनाउँदै छौं ।"
३ वर्षमा ३५ ले घट्यो गरिबी,"उनले संघीयतामा गएपछि राज्य संरचना खर्चिलो भएको भन्दै मितव्ययी बन्न सुझाए । कम लगानी, कम खर्च र बढी उत्पादन, बढी आम्दानी हुनुपर्छ, उनले भने, हामी कृषिको आधुनिकीकरण र औद्योगिकीकरणतर्फ अघि बढदै छौं ।"
माथिल्लो तामाकोसीको २ काम बाँकी,"प्रतियुनिट विद्युत् उत्पादनका हिसाबले नेपालमा हालसम्म निर्माण भएका र अध्ययन भएका आयोजनाहरूमध्ये माथिल्लो तामाकोसी सबैभन्दा सस्तो आयोजना हो । उक्त आयोजनाले हालसम्म १४ अर्ब ४२ करोड भुक्तानी गरिसकेको छ । यो आर्थिक वर्षभित्र अरू पाँच अर्ब ब्याज भुक्तानी गर्नुपर्ने प्रक्षेपण आयोजनाको छ । आयोजनाको सम्पूर्ण कार्य सम्पन्न हुँदा ब्याज रकम, वित्तीय व्यवस्थापन तथा बैंक कमिसनसहित आयोजनाको कुल लागत ६९ अर्ब ५१ करोड पुग्ने अनुमान छ । ब्याजदर भने क्रमिक आम्दानी गर्दै भुक्तानी गर्दै जाने भएकाले थप लगानीकर्ता खोज्नु नपर्ने आयोजनाले स्पष्ट पारेको छ ।"
पाँच करोड बढीको बाली नष्ट,हावाहुरीबाट आँपका बोटमा रहेका फल (टिकुला) समेत अत्यधिक मात्रामा झरेकाले सो क्षेत्रका किसान मारमा परेका छन् । किसानले आँपको बोटमा मन्जरी लागेकै बेला व्यापारीलाई बेच्ने गरेकाले हावाहुरीले आँपको बोटमा समेत क्षति पुर्याएकाले व्यापारी घाटामा रहेका किसान जाकिर मियाँको गुनासो छ ।
भारतीय ब्रान्ड नेपाल आउन इच्छुक,"सिंहका अनुसार प्रदर्शनी र गोष्ठीमा भाग लिन भारतका ५५ वटा ब्रान्डले पक्का गरेका छन् । सयौंले इच्छा देखाए पनि ठाउँ अभाव मुख्य चुनौती रहेको उनले बताए । नेपालमा बढीभन्दा बढी लगानी होस् भन्ने हामीले चाहेका छौं, उनले भने, लगानीमा पैसा मात्रै पर्दैन, प्रविधि र अनुभव पनि पर्छ । भारतका ब्रान्डहरू तिनै लगानीसहित आउँछन् । कार्यक्रममा नेपालभारतको ज्वाइन्ट भेन्चर, लगानी सम्बन्ध आदिबारे छलफल र बीटुबी मिटिङसमेत हुने महासंघ अध्यक्ष राणाले बताइन् ।हालै सम्पन्न लगानी सम्मेलनको फलोअपका रूपमा प्रदर्शनी एवं गोष्ठी गर्न लागेको राणाको भनाइ थियो । उच्च तहका बीच सम्मेलन भएकामा अब साना तथा मझौला व्यापारी तथा लगानीकर्ताबीच सम्बन्ध जोड्न चाहेको उनले बताइन् । साना स्केलका र संयुक्त लगानीले समेत आर्थिक विकास र रोजगार अभिवृद्धिमा सहयोग गर्छन्, उनले भनिन्, यही सम्मेलन अर्कोपटक भारतमा आयोजना हुँदा हाम्रा ब्रान्ड र व्यापारी उता जानेछन् । फ्रेन्चाइज भित्रिँदा स्थानीय अर्थतन्त्रलाई फाइदा हुने राणाको भनाइ छ । महासंघका उद्योग वाणिज्य उपाध्यक्ष किशोर प्रधानले मध्यम स्तरको व्यवसाय क्षेत्रलाई माथि उठाउन कार्यक्रम गरिएको धारणा राखे ।"
कतार एयरवेजको रणनीतिक सहकार्य,"काठमाडौं (कास) कतार एयरवेजले हवाई तथा अन्तरिक्ष कानुन क्षेत्रमा विश्वकै पहिलो नव प्रवर्तनशील अनुसन्धान तथा शिक्षण संस्था मेक्गिल विश्वविद्यालयसँगको आफ्नो रणनीतिक सहकार्य घोषणा गरेको छ । कतार एयरवेज ग्रुपका प्रमुख कार्यकारी अधिकृत अकबर अल बकरले मेक्गिलसँगको नयाँ रणनीतिक सहकार्य घोषणाले निकै उत्साहित बनाएको बताए । उक्त संस्था विश्वभरका अन्तर्राष्ट्रिय संघसंस्था तथा सरकारी, एयरलाइन एवं कानुनी व्यवसायमा उच्च तहमा कार्यरत उड्डयन क्षेत्रका कर्मचारीहरूको विकासमा लागेको छ ।"
हावाहुरी प्रभावितलाई एनआईसीको सहयोग,"काठमाडौं (कास) एनआईसी एसिया बैंकले बारा र पर्साका हावाहुरी प्रभावित परिवारलाई सहयोग सामग्री प्रदान गरेको छ । फेटा गाउँपालिकाको पुरनिया, बलही, बबुलियालगायत गाउँका पीडितलाई बैंकले ३ सय थान झुल, १ सय ५० थान म्याट्रेस, खाद्यान्नलगायत अत्यावश्यक सामग्री प्रदान गरेको छ । स्वावलम्बन लघुवित्तले पनि प्रभावित परिवारलाई राहत वितरण गरेको जनाएको छ । हावाहुरी पीडित घरपरिवारलाई शाखा कार्यालय कलैया बारामार्फत ४ लाख ६० हजार नगद वितरण गरेको लघुवित्तद्वारा जारी विज्ञप्तिमा उल्लेख छ ।"
लुक्लामा सिद्धार्थ,काठमाडौं (कास) सिद्घार्थ बैंकले बिहीबार सोलुखुम्बुको लुक्लास्थित खुम्बु पासाङ ल्हामु गाउँपालिकामा नयाँ शाखा सञ्चालनमा ल्याएको छ । विश्वको सर्वोच्च शिखर सगरमाथाको आरोहण गर्न आउने पर्यटकहरूको घुइँचो भइरहने लुक्लामा सिद्घार्थ बैंकले विदेशी पर्यटक र सर्वसाधारणलाई सर्वसुलभ बैंकिङ सेवा पुर्याउने उद्देश्यले शाखा सञ्चालनमा ल्याएको जनाएको छ ।
गरिमाइन्भेस्टमेन्ट सम्झौता,काठमाडौं (कास) गरिमा विकास बैंक र नेपाल इन्भेस्टमेन्ट बैंकबीच गरिमा रेमिट सेवा प्रवाह गर्न सम्झौता भएको छ । गरिमाका तर्फबाट प्रमुख कार्यकारी अधिकृत गोविन्दप्रसाद ढकाल र इन्भेस्टमेन्टका तर्फबाट प्रमुख कार्यकारी अधिकृत ज्योतिप्रकाश पाण्डेले सम्झौतापत्रमा हस्ताक्षर गरे । अब देशभरका इन्भेस्टमेन्ट बैंकका ७८ वटा शाखा र १२ वटा एक्सटेन्सन काउन्टरबाट गरिमा रेमिटमार्फत रकम भुक्तानी गर्न तथा खातामा जम्मा गर्न सकिनेछ ।
ओम बैंकद्वारा मन्दिरलाई सहयोग,काठमाडौं (कास) ओम डेभलपमेन्ट बैंकले गोरखाको मनकामना मन्दिरलाई आर्थिक सहयोग उपलब्ध गराएको छ । बैंकका प्रमुख कार्यकारी अधिकृत विश्वमोहन अधिकारीले १ लाख ११ हजार १ सय ११ रुपैयाँको चेक मन्दिर समितिका संयोजक नरेन्द्रबाबु श्रेष्ठलाई हस्तान्तरण गरे । २०७२ सालको महाभूकम्पमा क्षतिग्रस्त मन्दिर पुनर्निर्माण गर्न आर्थिक सहयोग गरेको फ्रमुख कार्यकारी अधिकृत अधिकारीले बताए ।
मुक्तिनाथ अब बेनी र कुस्मा,काठमाडौं (कास) मुत्तिनाथ विकास बैंकले म्याग्दीको बेनी र पर्वतको कुस्मामा आफ्ना शाखा कार्यालय विस्तार गरेको छ । बेनी शाखाको उद्घाटन बेनी नगरपालिकाका मेयर हरिकुमार श्रेष्ठले र कुस्मा शाखाको उद्घाटन पर्वत जिल्लाका प्रमुख जिल्ला अधिकारी गुरुदत्त ढकालले गरे । बैंकका अध्यक्ष खिमप्रकाश मल्लले बैंकको भावी रणनीतिबारे जानकारी गराएका थिए ।
भन्सारमा प्रभु बैंकको सेवा,"काठमाडौं (कास) प्रभु बैंकले नेपालभारत सीमामा रहेका ५ वटा अतिरिक्त भन्सार कार्यालयमा आफ्ना काउन्टरमार्फत बैंकिङ कारोबार गर्न भन्सार विभागसँग सम्झौता गरेको छ । विभागका महानिर्देशक रामेश्वर दंगाल र बैंकका प्रमुख कार्यकारी अधिकृत अशोक शेरचनले सम्झौतामा हस्ताक्षर गरे । रौतहटको गौर, सप्तरीको राजविराज, सिरहाको माडर, सर्लाहीको मलंगवा र धनुषाको जनकपुरजटही भन्सार कार्यालयहरूमा बैंकले आगामी वैशाखदेखि काउन्टर सञ्चालनमा ल्याएर सेवा प्रारम्भ गर्नेछ ।"
नक्साल र महाराजगन्जमा सीताराम ब्रान्ड,"काठमाडौं (कास) सीताराम दूधले बिहीबारबाट आफ्ना उत्पादन विस्तार गरेको छ । सुगररहित दही, पनिरलगायत उत्पादन अब काठमाडौंको नक्सालस्थित भाटभटेनी सुपरस्टोर र महाराजगन्जमा पनि उपलब्ध हुनेछन् । सीताराम दूधका अध्यक्ष सुमित केडियाले अब आइसक्रिमलगायत अन्य उत्पादन पनि वृद्धि गर्दै लैजाने बताए ।"
७ स्थानीय तहमा पुगेन बैंक,"बैंक नहुँदा ती स्थानीय तहले सञ्चित कोषको रकम स्थानीय सहकारी तथा अन्य वित्तीय संस्थामा रहेको खर्च खातामा जम्मा गरिरहेको आर्थिक मामिला तथा योजना मन्त्रालयले जनाएको छ । घरजग्गा रजिस्ट्रेसन दस्तुर, मनोरञ्जन, विज्ञापन, प्राकृतिक स्रोत (दहत्तर, बहत्तर), कृषि, वन पैदावर, पर्यटन शुल्क, सवारी जरिवाना करलगायतका करहरू स्थानीय तहले संकलन गरेर प्रदेशमा ४० प्रतिशत पठाउने कानुनी व्यवस्था छ । बिनु तिम्सिना(प्रशिक्षार्थी)"
औद्योगिक क्षेत्रको ईआईए हुँदै,"मयुरधापको उक्त ऐलानी जमिन औद्योगिक क्षेत्र व्यवस्थापन लिमिटेडको स्वामित्वमा गराउन मन्त्रिपरिषद्को बैठकले निर्णय गरेको थियो । नयाँ औद्योगिक क्षेत्रको पूर्वाधार निर्माणको काम गर्न कम्तीमा २ वर्ष लाग्न सक्ने प्रमुख केसीले बताए । नयाँ औद्योगिक क्षेत्रमा सयवटा उद्योग स्थापना हुन सक्छन् । गुरुयोजनाबमोजिम औद्योगिक क्षेत्र निर्माणमा साढे ७ अर्ब खर्च हुने अनुमान गरिएको छ । मयुरधापलाई राजमार्गसँग जोड्न सकिने र बिजुली पनि सहज ढंगले उपलब्ध हुने भएकाले यहाँ औद्योगिक क्षेत्र स्थापना गर्नु उपयुक्त भएको उद्योग संघ मकवानपुरका अध्यक्ष नवराज अर्यालले बताए । अनुत्पादक जग्गा उपयोगमा पनि आउँछ, औद्योगिक क्षेत्रलाई आवश्यक पर्ने पूर्वाधार निर्माण गर्न पनि यहाँ सहज हुन्छ, उनले भने ।"
सेतक चिनी संकलन गर्न पुर्जी,नेपालगन्ज पुर्याएर ७ सय रुपैयाँ प्रतिकिलो बिक्री गरिरहेका छन् । यस वर्ष यसको मूल्य घटेको व्यापारी हरिबहादुर ओलीले बताए । व्यापारीले ज्यालादारीमार्फत सेतक चिनी संकलन गर्छन् । छुट्टै जिल्ला बनेपछि पहिलोपटक यहाँ जडीबुटी संकलनको पुर्जी जारी भएको हो । यसअघि रुकुम पश्चिम वन कार्यालयले यस क्षेत्रको जडीबुटी संकलन तथा छुट पुर्जी दिने गरेको थियो ।
मर्स्याङ्दीकाठमाडौं प्रसारण लाइनको काम तीव्र,"आयोजना सम्पन्न भएपछि पश्चिम भेगमा उत्पादित विद्युत् बिक्री सहज हुने उनको दाबी छ । यो पश्चिम भेगबाट काठमाडौं छिर्ने आधारभूत प्रसारण लाइन हो, उनले भने, डबल सर्किट प्रसारण लाइन बनाउँदै छौं, डबल क्यापासिटीमा यसले पावर बोक्छ । योजना निर्माण सम्पन्न भएपश्चात् कुनै सेक्सनमा फल्ट आए अर्को सेक्सनबाट सप्लाई दिन सकिने पनि उनले बताए । पावर कम भएर सिस्टममा हुने फल्ट न्यून हुने विश्वास लिइएको छ । मार्कीचोकमा सबस्टेसन निर्माण भएसँगै गोरखामा विद्युत् उपभोक्तालाई पनि सहज हुने विद्युत् प्राधिकरण गोरखा शाखाका प्रमुख माधव न्यौपाने बताउँछन् । अहिले ३३ केभीबाट दमौलडुम्रे हुँदै गोरखा विद्युत् सप्लाई ह्न्छु, न्यौपानेले भने, लामो दूरीबाट विद्युत् सप्लाई हुँदा जता फल्ट भए पनि समस्या पर्थ्यो, अब मार्कीचोकबाट यहाँ डाइरेक्ट बिजुली ल्याउन सकिन्छ, हामी पावर सेन्टरको नजिक आइपुग्यौं ।"
'प्रदेश सांसदले ढाँटे',"कान्तिपुरसँग सम्पर्कमा आएका दाङ बिजौरीका तिलबहादुर खडकाले पनि १९ वर्षीय छोरा नरेशलाई अमेरिका पठाउने भन्दै २१ लाख ३५ हजार बुझाएको बताए । उनले अमेरिका जाने भन्दै आफूहरूलाई ठगिएको र यसबारे अनुसन्धान गरी आफ्नो पैसा फिर्ता दिलाइदिनुपर्ने बताए । कान्तिपुरसँग सम्पर्कमा आएका अन्य केही पीडितहरूमध्ये केहीले सोझै भरत डाँगीलाई रकम दिएको बताएका छन् भने केहीले भरतले भनेअनुसार मीना वलीको खातामा पैसा हालिदिएको बताएका छन् । कान्तिपुरसँगको कुराकानीमा मीनाले आफ्नो खातामा पैसा आएको स्विकार्दै भनिन्, अरू कुरा मलाई केही थाहा छैन । पैसा दिन्छु भन्दाभन्दै आरोप लगाएका मात्र हुन्न ।"
दाउफिन्स उपाधि नजिक,म्यान अफ द म्याच दाउफिन्सका ओनजुने जेआर घोषित भए । उनले १० हजार रुपैयाँ प्राप्त गरे । क्यामरुनी टोलीले शनिबार उपाधिका लागि त्रिभुवन आर्मी क्लबसँग प्रतिस्पर्धा गर्नेछ । सुम्निमा चाम्लिङ(प्रशिक्षार्थी)
प्रदेश २ र ५ विजयी,"प्रदेश ५ ले १३ औं ओभरमा लक्ष्य पूरा गर्यो । सुशान्त थापाले अविजित ३१ रन जोडे । उनले २९ बल सामना गर्दै ४ चौका प्रहार गरे । १६ रन जोडेका कप्तान विशालविक्रम केसीले उनलाई राम्रो साथ दिए । प्रदेश ६ का राजकुमार शाही, युवराज खत्री र युनिश सिंहले ११ विकेट लिएका थिए ।"
चाल्नाखेलमा मेयर कप कराँते,सोही दौरान पाँचौं उपत्यकाव्यापी सिन क्योकुसिन कराँते प्रतियोगिता पनि हुनेछ । पुरुषमा ४ र महिलामा २ गरी स्पर्धामा भिडन्त हुनेछ । दुवै प्रतियोगितामा गरी १ सय ६० खेलाडी सहभागी जनाइएको छ । जापानका जेबी सुजुतोले दुवै प्रतियोगिताका क्रममा रेफ्री सेमिनार र डान परीक्षा सञ्चालन गर्ने छन् ।
उद्घाटनपूर्व १३ खेल,"यहाँ गर्मी बढिरहे पनि खेलमा समस्या नहुने सदस्यसचिव विष्टको दाबी छ । बिहान ६ बजे र बेलुका ५ बजे खेल सुरु गरिने उनले सुनाए । बेलुका र रातभर खेल्न सक्छौं, उनले भने, त्यसैले लाइट जडान गर्दै छौं । उनका अनुसार नेपालीले खाडी मुलुकमा समेत गएर खेलेका उदाहरण रहेको जनाउँदै गर्मीले असर नगर्ने बताए । उनका अनुसार गाडीमा आउनजान र बस्ने होटलमा राम्रो एसी व्यवस्था गरिएको र दिउँसो खेलाडीलाई आरामको व्यवस्था गरिने छ ।"
जिदानलाई भ्यालेन्सियाको चोट,टोटेनहम पुनर्निर्माणमा रहेको ह्वाइटहार्ट लेनस्थित आफ्नो नयाँ रंगशालामा झन्डै ७ सय दिनपछि फर्कियो र पहिलो खेल खेल्यो । दक्षिण कोरियाली स्टार सन ह्युङ मिन टोटेनहमको नयाँ रंगशालामा पहिलो गोल गर्ने खेलाडी बने । उनको गोलमा पहिलो हाफमा अग्रता लिएको स्पर्सबाट क्रिस्टियन इरिक्सनले ८० औं मिनेटमा दोस्रो गोल थपे । दुवै गोल डिफ्लेक्टेड भएर सम्भव भएको हो । यू१७ विश्वकप विजेता इंग्ल्यान्डको विङगर कालुम हडसन ओडोइलाई मौका दिएको चेल्सीले ओलिभर जिरुडको गोलमा ३८ औं मिनेटमा अग्रता लियो । पास उपलब्ध गराउने तिनै ओडोइ थिए । ६० औं मिनेटमा इडेन हाजार्डले दोस्रो र रुबेन लफ्टस चिकले ६३ औं मिनेटमा तेस्रो गोल थपे ।
न्यु डायमन्डको जित,"डायमन्डले पहिलो सेट २०२५ ले गुमाए पनि पुनरागमन गरेर लगातर दुई सेट आफ्नो पक्षमा पारेको थियो । २५११, २५१९ ले सेट आफ्नो पक्षमा पारेर डायमन्डले पहिलो जित रच्यो । प्रशिक्षक कुमार राईले आफ्ना खेलाडीले सोचेजस्तो खेल प्रदर्शन गरेकाले जित सम्भव भएको जनाउँदै नेपाली महिला भलिबलका जित महत्त्वपूर्ण हुने बताएका छन् । यसअघि डायमन्ड टिम नेदरल्यान्ड्स र फ्रान्ससँग पराजित भएको थियो । डायमन्डले शुक्रबार हंगेरीसँग खेल्नेछ ।"
राजर्षि जनक कप अर्को साता,"गत वर्ष त्रिभुवन आर्मी र सुदूरपश्चिमबीचको फाइनल प्रतिस्पर्धामा दर्शक मैदान छिरेर खेलाडीलाई कुटपिट गरेपछि खेल दुई दिनसम्म स्थगित गर्नुपरेको थियो । यस वर्ष प्रतियोगिता सुरक्षित रूपले सम्पन्न गर्न मैदानलाई फलामे तारबारले घेराबेरा गरिएको संयोजक लामाले बताए । दर्शक बस्ने स्थानभन्दा भित्र नै फलामे तारबारले घेराबेरा गरिएको छ, लामाले भने, घेराबेराभित्र खेल अवधिभर खेलाडी, प्रशिक्षक, रेफ्रीबाहेक कोही पनि छिर्न सक्ने छैनन् । यस वर्षको खेल पूर्ण रूपले सुरक्षित हुन्छ ।"
कलाकारको तयारी,"गायक सन्तोष लामाको उत्साह पनि त्यस्तै थियो । उनले भने, आज १०१० ओभरको खेलमा दुई ओभर बलिङ गरियो, कुनै पनि अतिरिक्त रन खर्चिएन । खेलाडीको टोलीमा पारस समावेश नेपाल ए मा शरद भेषावकर, अनिलकुमार शाह, ललितनारायण राजवंशी, सोमपाल कामी, अविनाश बोहरा, सन्दीप जोरा, रोहितकुमार पौडेल, सुनील धमला, कमलसिंह ऐरी, आरिफ शेख र भुवन कार्की छन् । नेपाल बी मा ज्ञानेन्द्रसहित विनोद भण्डारी, दीपेन्द्रसिंह ऐरी, वसन्त रेग्मी, करण केसी, ललितसिंह भण्डारी, भीम सार्की, पवन सर्राफ, विक्रम सोब, सुसन भारी, दिलीप नाथ र प्रदीप ऐरी छन् ।"
कालुन्चोक मैदानको निर्माण कार्य तीव्र,"मन्त्रालयका अनुसार प्रदेशस्तरीय रंगशाला निर्माणका लागि गुरुयोजना बनाउन गृहकार्य थालिएको छ । प्रदेशका अन्य ९ जिल्लामा मैदान निर्माणका लागि सम्झौता भइसकेको छ । मन्त्रालयका अनुसार फ्रदेश रंगशाला निर्माणको काम चालु वर्षमै सुरु गर्ने योजना छ । कर्णालीका अन्य जिल्लामा समेत क्रिकेटको त्रेज बढ्दै गएको छ । वीरेन्द्रनगरमा सम्पन्न आठौं राष्ट्रयिको छनोट क्रिकेटतर्फ रुकुम पश्चिम, दैलेख, सल्यानलगायत जिल्लाका खेलाडीले सहभागिता जनाएका थिए ।"
हार्दिकको अलराउन्ड प्रदर्शन,मुम्बई मुम्बई इन्डियन्सले इन्डियन प्रिमियर लिग (आईपीएल) को बुधबार रातिको खेलमा चेन्नाई सुपर किंग्सलाई ३७ रनले पराजित गरेको छ । मुम्बईको जितमा हार्दिक पाण्ड्येले अलराउन्ड प्रदर्शन गरेका छन् । उनले सुरुमा ८ बलमा २५ रन बनाए र पछि २० रन खर्चेर तीन विकेट लिए । यो हारपछि चेन्नाईको लगातार जितयात्रा टुंगिएको छ । तीन खेल जितेयता उसको यो पहिलो हार हो । यसले चेन्नाईको अंकतालिकाको शीर्षमा रहने योजनामा धक्का लागेको छ ।मुम्बईले पहिले ब्याटिङ गर्दै ५ विकेटमा १ सय ७० रन बनाएको थियो । जवाफमा महेन्द्रसिंह धोनीको चेन्नाईले ८ विकेट गुमाएर १ सय ३३ रनमात्र बनाउन सक्यो ।
आलियाको रफ्तार,एजेन्सीको सहयोगमा
स्वास्थ्यका लागि साइक्लिङ,रमनोज फौडेल
इनबक्स बन्द,"गुगलले इनबक्स एपमा भएका सबै फिचरहरूसहित नयाँ जिमेल एप सार्वजनिक गरेको थियो । केही महिनाअघि मात्रे रिडिजाइन भएको एपमा सेक्रेट इमेल पठाउने, एउटा समयमा पठाएको इमेल कुनै निश्चित समयमा मात्रै जाने गरी समय सेट गर्न मिल्ने खालका नयाँ फिचरहरू समावेश छन् । जिमेलको विश्वभर डेढ अर्ब प्रयोगकर्ता छन् ।"
हरेक पोस्टको कारण,फेसबुकले अब भने प्रयोगकर्तालाई देखाउने हरेक पोस्टमा कारण दिने भएको छ । फेसबुकको हरेक पोस्टको छेउमा प्रयोगकर्तालाई उक्त पोस्ट किन देखाइएको हो भनेर कारणहरू दिइनेछ । यो फिचर अहिले बेलायतका केही प्रयोगकर्तामाझ परीक्षणका रूपमा सुरु भएको छ । आगामी मेदेखि विश्वभरका प्रयोगकर्ताका लागि सार्वजनिक हुने कम्पनीले जनाएको छ ।
एप्पलले छाड्यो एयरपावर,कम्पनीले घोषणा गर्दा एयरपावर विश्वस्तरीय वायरलेस चार्जिङ डिभाइस हुने दाबी गरेको थियो । अहिले भने कम्पनीले आफ्ना इन्जिनियरहरू सोचेको जस्तो डिभाइस बनाउन असफल भएको स्विकारेको छ र यो डिभाइस निर्माण गर्ने योजना नै रद्द गरेको छ । कम्पनीका इन्जिनियरले वायरपावरलाई निश्चित सीमासम्म मात्रै तात्ने बनाउन असफल बनेको जनाइएको छ ।
अझै विद्रोही,"चर्चामा रहनुको त्योभन्दा ठूलो कारण भने उनको पछिल्ला केही कन्सर्ट हुन् । बिल्ली आइडलका पुराना कन्सर्ट हेर्ने हो भने ती पन्क रक खालकै हुन्छन्, जसमा विद्रोही स्वभाव पाइन्छ । उनले दिएका पछिल्ला कन्सर्ट भने फरक खालका छन् । बिल्ली आइडलको खास प्रशंसक हो भने पनि रेबेल येल अनप्लग्ड पारामा सुन्दा कस्तो हुन्छ, कल्पना गर्न सकिन्छ त ? उत्तर स्पष्ट छ, सकिन्न । तर बिल्ली आइडलले भने त्यसका लागि प्रयास गरेका छन् । उनको पछिल्लो कन्सर्टको नाममै रहेको छ, टर्न अन, टर्न इन, अनप्लग्ड । जतिले उनका पछिल्ला यस्तैखाले कन्सर्टमा सहभागी भएका छन्, तिनलाई भने बिल्ली आइडलको नयाँ रूप र शैली मन परेको छ । बिल्ली आइडल र स्टेभेन्स ठ्याक्कै फरक देखिएका छन् । यो फरक स्वभाव मीठो मान्ने धेरै नै निस्के । यी कन्सर्टबारे जति पनि समाचार लेखिएका छन्, सबैको एउटै धारणा छ, बिल्ली आइडलको विद्रोही स्वभाव भने अझै कायम छ ।"

शीर्षक,विवरण
विकासको वर्ष,७ प्रतिशतभन्दा माथिको आर्थिक वृद्धि हुँदै स्वदेशी र विदेशी निजी क्षेत्रद्वारा १७ खर्ब रूपैयाँभन्दा बढी लगानी प्रस्ताव१ हजार मेगावाटभन्दा बढी बिजुली थपिँदै बहुप्रतीक्षित मेलम्ची खानेपानी आयोजना पूरा हुँदै गौतमबुद्ध अन्तर्राष्ट्रिय विमानस्थल र पोखरा क्षेत्रीय अन्तर्राष्ट्रिय विमानस्थलमा यही वर्ष हवाई जहाज उडाउने तयारीद्रुतमार्गको टेन्डर गरी मुख्य संरचना निर्माण थालिँदै५१ हजार हेक्टरमा बाह्रै महिना सिँचाइ हुने र ४८ मेगावाट विद्युत् दिने भेरीबबई डाइभर्सनको सुरूङ यसै साता छिचोलिँदैपर्यटन विकासका लागि भिजिट नेपाल२०२०
पहिलो भइन् प्रधानमन्त्रीकी छोरी,"प्रधानमन्त्रीपत्नी राधिका शाक्यले भर्ना गरेकी छिरिङ छोन्जुङ लामाको अवस्था पनि उस्तै छ । उनलाई पनि सबैले प्रधानमन्त्रीकी छोरी भनेर चिन्ने गरेका छन् । १० वर्षीया लामा अहिले कक्षा २ उत्तीर्ण भएकी छन् । उनको घरमा पनि उत्पादनले वर्षभरि खान पुग्दैन । चार वर्षअघि उनका बुबा कार्मानाङग्याल लामाको पाटन क्षेत्रमा यार्सा टिप्न गएका बेला हत्या भएको थियो । आमा टोमाले जसोतसो घरखर्च धानिरहेकी छन् । पारिवारिक झमेलाका कारण उनको पढाइ नियमित छैन, उनले भनिन्, दिन बिराएर स्कुल जानुपर्दा उनी पढाइमा कमजोर देखिएकी छन् । माग्रीगाउँका सोनाम तामाङले प्रधानमन्त्रीले अभिभावकत्व ग्रहण गरेका बालिकाको घरको अवस्था नाजुक रहेको बताए । सरकारले पोसाक, कापी, कलम, खाजालगायत सबै खर्च ब्यहोरिदिए उनीहरूलाई पढाइमा हौसला मिल्थ्यो, उनले भने, घरको अवस्था कमजोर भएकाले दुवैले विद्यालयकै पढाइको भरमा परीक्षा दिएका थिए । प्रधानमन्त्री दम्पतीले भर्ना गरेका माग्री गाउँका दुवै छात्रालाई पोसाक र अन्य शैक्षिक सामग्रीको व्यवस्था गरिएको शिक्षा विकास तथा समन्वय इकाई प्रमुख सूर्यबहादुर खत्रीले बताए । उनका अनुसार शिक्षामन्त्री गिरिराजमणि पोखरेलले भर्ना गरेका छात्रालाई पनि सरकारी सहयोग प्रदान गरिएको छ । गत वैशाख १ गते रारा आएका प्रधानमन्त्री, शिक्षामन्त्री, पर्यटनमन्त्री र कर्णाली प्रदेश मुख्यमन्त्री लगायतले जिल्लाका १७ बालबालिकालाई विद्यालय भर्ना गराएका थिए । ती बालबालिकाको पढाइमा निगरानी राखिएको खत्रीले जनाए ।"
प्रस्तावित न्यायाधीशविरुद्ध तीन उजुरी,"(काठमाडौं)  न्यायपरिषद्ले सर्वोच्च अदालतमा गरेको न्यायाधीश सिफारिस न्यायालयको मर्मविपरीत रहेको भन्दै संघीय संसद्को सुनुवाइ समितिमा तीनवटा उजुरी परेका छन् । ती उजुरी विशेषगरी प्रस्तावित न्यायाधीश मनोज शर्मा र प्रकाशकुमार ढुंगानाविरुद्ध छन् । नेपाल बार एसोसिएसनका पूर्वअध्यक्ष एवं वरिष्ठ अधिवक्ता शम्भु थापाले सर्वोच्चका न्यायाधीश सिफारिसमा संविधानले गरेको व्यवस्था, न्यायपरिषद्ले खेल्नुपर्ने भूमिका, न्यायाधीश नियुक्तिमा परिषदको उत्तरदायित्वलगायत बुँदा समावेश गरेर ७ पृष्ठ लामो उजुरी दर्ता गरेका छन् । उनले उजुरीमा विशेषगरी शर्माबारे उल्लेख गरेका छन् । सुनुवाइसम्म पर्खनुहोस्, सबै कुरा बाहिर आउँछ, थापाले कान्तिपुरसँग भने, यसअघिका उजुरी बेनामे हुन्थे, मैले नाम र मोबाइल नम्बरसहित उजुरीमा उल्लेख गरेको छु । ढुंगानाविरुद्ध पनि उजुरी दर्ता भएको छ । उजुरीबारे भन्न मिल्दैन, समितिका एक कर्मचारीले भने, दर्ता गर्ने म्याद अझै छ, सार्वजनिक नगरौं । उजुरी दर्ता गराउन वैशाख २ सम्म समयसीमा तोकिएको छ । उजुरीमाथि वैशाख ३ गते छलफल हुनेछ । यस पटकको सिफारिसमा सबभन्दा विवादित मनोज शर्मा देखिएका छन् । उनी पूर्वप्रधानन्यायाधीश दामोदर शर्माका भतिज हुन् । शर्मा प्रधानन्यायाधीश भएका बेला उनी फुनरावेदनको अतिरिक्त न्यायाधीश नियुत्त भएका थिए । पछि ऊच्च अदालत गठनका क्रममा अतिरित्त न्यायाधीशहरू पदमुक्त हुँदा उनी फालिएका थिए । प्रधानन्यायाधीश चोलेन्द्रशमशेर जबराको शपथग्रहण समारोहमा पुगेका शर्माले त्यसपछि लगातार बालुवाटारस्थित प्रधानन्यायाधीश निवास र कानुनी पृष्ठभूमिका केही नेकपा निकट नेतासँग हिमचिम बढाएको एक अधिवक्ताले आरोप लगाए । न्यायाधीश विवेक पुर्याएर स्वतन्त्र फैसला गर्ने पद भए पनि शर्मा आफैं स्वतन्त्र नभएको उनले जनाए । म रेगुलर २२ वर्ष न्यायालयमा छु तर शर्माजी कहिल्यै इजलासमा देखिएका छैनन्, अब उनीबाट हामीले कस्तो न्यायसम्पादनको आशा गरौंला ? ती अधिवक्ताले भने, सिफारिस गर्ने र नियुक्ति गर्नेले जानुन् । यस पटक परिषद्ले सर्वोच्चको न्यायाधीशमा उच्च अदालतबाट दुई र कानुन व्यवसायीबाट तीन नाम सिफारिस गरेको छ । प्रस्तावित पाँचै जनाले सुनुवाइ समितिबाट अनुमोदन भएपछि माक्रै नियुत्ति पाउनेछन् । उच्च अदालत पाटनका मुख्य न्यायाधीश ढुंगाना र न्यायाधीश सूक्ष्मलता माथेमा सिफारिसमा परेका छन् । यसअघि उच्च अदालतको मुख्य न्यायाधीशका दाबेदार माथेमालाई तत्कालीन प्रधानन्यायाधीश गोपाल पराजुलीले रोकेका थिए ।"
अन्नपूर्णमा भेटियो कश्मीर कस्तूरी,"(काठमाडौं)  नेपालमा कश्मीर कस्तूरी मृग फेला परेको छ । अन्नपूर्ण संरक्षण क्षेत्र आयोजना (एक्याप) को मुस्ताङ क्षेत्रमा अनुसन्धानकर्ता पारसविक्रम सिंह र चिनियाँ प्राध्यापकलगायतले पहिलोपटक कश्मीर कस्तूरी मृग पत्ता लगाएका हुन् । प्रकृति संरक्षणका लागि अन्तर्राष्ट्रिय संघ (आईयूसीएन) को सन् २०१५ को रेड लिस्टमा यो कस्तूरी संकटापन्न सूचीमा छ ।राष्ट्रिय प्रकृति संरक्षण कोष (एनटीएनसी) को एक्यापमा कार्यरत सिंह युनिभर्सिटी अफ चाइनिज एकेडेमी अफ साइन्सेस बेइजिङ बाट कस्तूरी मृगमाथि विद्यावारिधि गरिरहेका छन् । उक्त एकेडेमीका प्राध्यापक जियाङ झिगाङको सुपरभिजनमा सिंहले अन्नपूर्ण संरक्षण क्षेत्रमा कस्तूरी मृगबारे अनुसन्धान गरिरहेका छन् । नेपालमा यसअघि अल्पाइन, कालो र हिमाली गरी तीन प्रजातिका कस्तूरी मृग पाइने बताइएको थियो । लामो अनुसन्धानपछि हामीले कश्मीर कस्तूरी मृग प्रमाणित गर्न सफल भएका छौं, हाम्रा लागि यो नयाँ हो, अनुसन्धानकर्ता सिंहले कान्तिपुरसँग भने, यसअघि यो अफगानिस्तान, पाकिस्तान र भारतको कश्मीर क्षेत्रमा रेकर्ड भएको छ । नेपालमा अल्पाइन, कालो र हिमाली कस्तूरी पाइने बताइए पनि हिमाली कस्तूरी मृगबाहेक अरूको खासै अध्ययन भएको छैन । अल्पाइन र कालो कस्तूरीबारे अध्ययन भएको छैन, सिंहले थपे, हामीकहाँ हिमाली कस्तूरी मृगबारे मात्र काम भएको छ, नेपालको उच्च भागमा हिमाली कस्तूरीको संख्या बढी छ भन्ने विश्वास छ । कश्मीरी कस्तूरी मृगबारे यसै साता मनाइने वन्यजन्तु सप्ताहमा सरकार, सरोकारवाला निकाय र विशेषज्ञबीच विमर्शसमेत हुँदै छ । राष्ट्रिय निकुञ्ज तथा वन्यजन्तु संरक्षण विभागका महानिर्देशक मनबहादुर खड्का नेपालभरि करिब ५ सयको हाराहारीमा कस्तूरी मृग रहेको अनुमान गर्छन् । विस्तृत अध्ययन गर्न सकेका छैनौं, खड्काले भने, त्यसैले कस्तूरीको अलग्गै कार्ययोजना बनाएर संख्या यकिन गर्ने तयारीमा छौं । कश्मीर कस्तूरी मृगको संख्या थाहा पाउन भने लामो अध्ययन गर्नुपर्ने हुन्छ । नेपालमा बिरालो प्रजाति (क्याट स्पिसेज) मा पर्ने हिउँ चितुवा, बाघ, चरीबाघलगायतमा भने अनुसन्धान हुने गरेको छ । दातृ निकायले पनि यी तीनै प्रजातिका अनुसन्धानमा खर्च गर्न रुचि देखाउने गरेको पाइन्छ । बाघ, गैंडा र हिउँ चितुवाको भूपरिधिस्तरमा काम गर्ने गरी ती प्रजाति पाइने देशबीच सहकार्य भइरहे पनि कस्तूरी मृग पाइने १३ देशबीच सहकार्य हुन सकेको छैन । त्यसैले कस्तूरीबारे गहिरो अनुसन्धान बाँकी रहेको सिंहको तर्क छ । सिंहको अध्ययनअनुसार मुस्ताङको करिब ३ हजार ३ सय मिटर उचाइको मार्फा र लुब्रा क्षेत्रमा कश्मीर कस्तूरी मृग भेटिएको हो । सिंहले अन्नपूर्ण संरक्षण क्षेत्रको मुस्ताङ, मनाङ र कास्कीमा फैलिएको अन्नपूर्ण बेसक्याम्पबाट ३ सय ४० वटा कस्तूरीका बडौला (आची) संकलन गरेका थिए । सिंहले उक्त क्षेत्रमा सन् २०१० देखि नै कस्तूरीको अध्ययन थालेका हुन् । सन् २०१५ देखि यता भने कस्तूरीमा विद्यावारिधिका लागि उनको अध्ययन केन्द्रित छ । अनुसन्धानक्रममा एक्याप क्षेत्रमा स्वचालित क्यामेरा (क्यामेरा ट्र्याप) जडान गरिएको थियो । ती क्यामेराले खिचेका तस्बिरले समेत नयाँ कस्तूरी प्रमाणित गर्न सहयोग पुगेको थियो । अन्नपूर्ण बेसक्याम्पबाट संकलन गरिएका कस्तूरीका बडौला (आची) एनटीएनसीको चितवन सौराहास्थित जैविक विविधता संरक्षण केन्द्रको प्रयोगशालामा ल्याएर जाँच गरिएको थियो । कस्तूरीको बडौला (आची) मा भएको डीएनए जाँच गर्दा पहिले रेकर्ड भएका ६ प्रजातीका कस्तूरीभन्दा भिन्न पाइयो, सिंहले भने, पूर्वी अफगानिस्तानबाट प्राध्यापक डा स्टेफेन ओस्ट्रोस्कीले मरेको कस्तूरीको छालाको टुक्रा हामीलाई पठाइदिएपछि डीएनए परीक्षण गर्दा मुस्ताङका कस्तूरीको डीएनएसँग मेल खायो । त्यसले मुस्ताङमा नयाँ कस्तूरीको प्रजाति पुष्टि भयो । विश्वमा कस्तूरीका ७ प्रजाति पाइन्छन् । सामान्यतया कस्तूरी समुद्री सतहदेखि २ हजार ५ सय मिटरभन्दा माथि बस्छ । उसले वनले ढाकेको र अँध्यारो भाग अत्यधिक मन पराउँछ । सूर्यको प्रकाश नपुग्ने अँध्यारो ठाउँलाई मुख्य बासस्थान बनाउने गरेको पाइन्छ, अनुसन्धानकर्ता सिंहले भने, अत्यधिक लजालु स्वभावको हुने भएकाले सकेसम्म कसैले नदेख्ने ठाउँ उसले मन पराएको हुन्छ । कस्तूरीको मुख्य आहार रूखमा टाँसिएका झ्याउ, घाँस, पात, फलफूल र सुकेको घाँसलगायत हो । कस्तूरीलाई गुणस्तरीय खाना चाहिन्छ भन्ने छैन, सिंहले भने, जस्तोसुकै बासस्थानमा पनि बाँच्न सक्ने उसको क्षमता हुन्छ, हिउँ परे पनि रूखका झ्याउ खाएर बाँच्न सक्छन् । कस्तूरीले जुम्ल्याहासम्म बच्चा जन्माउँछन् । भाले कस्तूरीको दाह्रा हुन्छ भने नाभीमा झन्डै दाँते ओखर जत्रो आकारको बिना (कस्तूरी) हुन्छ । त्यसकै लागि यिनको चोरी सिकार हुने गरेको छ । भालेमा मात्र बिना हुन्छ । त्यो सुगन्धित हुन्छ । त्यो नै कस्तूरीको मुख्य आकर्षण हो । उच्च भागमा बस्ने भएकाले यिनलाई पासोमा पारेर मार्ने गरिएको छ । विभागका अनुसार सगरमाथा निकुञ्जमा सबभन्दा बढी चोरी सिकार हुने गरेको छ । चीनमा यसको प्रयोगबाट ४ सयभन्दा बढी प्रजातिका औषधि बनाइने गरिएको छ । तिनै औषधिका लागि चिनियाँ बजारमा यसको अवैध कारोबार हुने गरेको विभिन्न अध्ययनले देखाएको छ । जानकारहरूका अनुसार कलेजोका रोगीहरूलाई शक्तिवर्द्धक टनिकमा समेत यसको प्रयोग हुन्छ । चीनले ठूलो संख्यामा क्याप्टिभ प्रजनन गराएर यिनको संख्या बढाइरहेको छ । अत्तर, सेन्टमा समेत बिना प्रयोग हुन्छ ।"
अंशको नाममा प्लटिङ,"(इनरुवा)  सर्वोच्च अदालतले कृषियोग्य जमिनको खण्डीकरण रोक्न २०७४ फागुन २ गते गरेको निर्देशनात्मक आदेशविपरीत जिल्ला अदालत सुनसरीबाट एउटै कित्तालाई ४३ कित्तामा घडेरी बन्ने गरी चार अंशियारबीच मिलापत्रको निर्णय भएको छ । खेतीयोग्य जमिनलाई खण्डीकरण हुने गरी प्लटिङ गर्न नपाइने तर अंशबन्डा हुँदा अंशियारहरूको संख्याकै आधारमा मात्र कित्ताकाट गर्नुपर्ने र बाटोको हकमा बढीमा एक कित्ता मात्र बाटो कायम गर्न पाउने व्यवस्थाविपरीत जिल्ला अदालतबाट आदेश भएको हो । साविक सुनसरी खनार ३ को कित्ता नम्बर ४९ को एक बिघा ४ कट्ठा १० धुर जग्गा वादी सृष्टि रिजाल र प्रतिवादी जीवनप्रसाद रिजालबीच दाखा (दाखिला खारेज) गर्ने जिल्ला न्यायाधीश पुरुषोत्तमप्रसाद ढकालको इजलासले चैत २७ गते आदेश गरेको छ । सो आदेश कार्यान्वयन गर्न ऐन र निर्देशनले नदिने भन्दै जिल्ला मालपोत कार्यालय सुनसरीले भने फिर्ता पठाएको छ । भूमि व्यवस्था तथा अभिलेख विभागले २०७५ पुस ३० मा मालपोत कार्यालयहरूलाई पत्र लेख्दै संविधानको धारा ३६ बमोजिम खाद्य सम्प्रभुताको हकलाई सुनिश्चित गर्न र धारा ५१ को खण्ड (ङ) को ३ र ४ अनुसार कृषियोग्य भूमिको थप विनाश हुनबाट रोक्न निर्देशन भएबमोजिम मालपोत कार्यालयबाट सामान्य अंशबन्डाबाहेकको जमिन खण्डीकरण रोकेको थियो । भूमिसम्बन्धी ऐन २०२१ को प्रस्तावना र सोही ऐनको दफा ५१ (ञ) को भावना र संविधानको धारा २५ (४) ले मार्ग निर्देशन गरेबमोजिम भूमिको वर्गीकरण र उपयोगसम्बन्धी कानुन तर्जुमाको चरणमा रहेकाले कृषियोग्य भूमि विनाश हुनबाट रोक्न सर्वोच्चले कृषि भूमि तथा सहकारी मन्त्रालय र भूमिसुधार व्यवस्था विभागलाई २०७४ फागुन २ गते निर्देशनात्मक आदेश गरेको थियो । सुनसरी बार एसोसिएसनका सचिव शंकरप्रसाद पोखरेलका अनुसार धेरैवटा बाटो जतिने गरी र धेरैवटा किताकाट हुने गरी अदालतसमेतबाट मिलापत्र रोकिएको सन्दर्भमा आएको आदेशबाट आफू छक्क परेको बताए । उनले भने, यस्तो प्रकारको मुद्दा आयो भने हामी नै कानुनले मिल्दैन भनेर सेवाग्राहीलाई फर्काउँछौं तर चैत २७ गते अदालतबाटै दाखा गर्ने निर्देशन मालपोतलाई गयो । कानुन व्यवसायीका अनुसार यो मुद्दामा न्यायाधीश ढकालले एक दिन रोकेर आफ्नै बेन्चबाट आदेश दिएका हुन् । जिल्ला मालपोत कार्यालयका अधिकृत मातृका दंगालले भूमिसम्बन्धी ऐन २०२१ को दफा ५१ (ज) ले गरेको व्यवस्थाबमोजिम कृषियोग्य जमिनको बढ्दो खण्डीकरण नियन्त्रण गर्न आएको परिपत्रको बुँदा ६ को खण्ड (क) र (घ) बमोजिम निवेदकहरूको मागबमोजिमको दाखिला खारेज गर्न नसकिने बताए । उनले ऐनको मर्मविपरीत अदालतबाट आएको जानकारी पत्रलाई प्रस्ट्याउन आफूले विभागको पत्रको छाया प्रतिसहित पठाएको बताए । परिपत्रको बुँदा ६ को खण्ड (क) मा प्रचलित कानुनबमोजिम अंशबन्डा हुँदा कित्ताकाट हुनुपर्ने रहेछ भने बढीमा प्रचलित कानुनबमोजिम अंशियारहरूको संख्या बराबरको कित्ता तथा नेपाल सरकारको नाममा समेत लगत कट्टा भई आउने बाटो पनि रहेछ भने थप एक कित्ता बाटोसमेत कायम हुने गरी कित्ताकाट गर्न सकिने व्यवस्था छ । तर सुनसरी जिल्ला अदालतले चार जना अंशियारको नाममा ४३ कित्ता खण्डीकरण गर्न मालपोतका नाममा आदेश दिएको छ ।"
कांग्रेस कोषाध्यक्ष निर्वाचनबाटै चयन गर्न माग,"मोरङ कांग्रेस नेता प्रकाशमान सिंहले पार्टी जोगाउनका लागि नेतृत्व परिवर्तन आवश्यक रहेको बताएका छन् । पार्टीको इतिहास सुनेर अहिलेका नेपाली जनताले चित्त बुझाउने स्थिति नभएको र नेतृत्व एकलौटी ढंगले अघि बढेकाले पार्टी टिक्ने स्थिति छैन, विराटनगरमा शनिबार पत्रकारसँग कुरा गर्दै उनले भने, कांग्रेसले जसरी मुलुकमा राजनीतिक अधिकार प्रदान गर्न नेतृत्व गर्यो, त्यसरी नै अब मुलुकको आर्थिक समृद्धिका लागि पनि नेतृत्व गर्नु आवश्यक छ ।उनले अत्यन्तै संस्थागत र विधिसम्मत ढंगले पार्टी सञ्चालन गरेर आउँदो दिनका चुनौती सामना गर्ने किसिमको कांग्रेस निर्माण अभियानमा आफूहरू अघि बढेको बताए । पार्टी सभापति शेरबहादुर देउवाले सबैको मागबमोजिम आमजनता र कार्यकर्ताको भावनाअनुसार पार्टीलाई नेतृत्व प्रदान गर्न सक्नुभएन, उनले भने, यो नेतृत्वले आउँदो दिनको समस्या समाधान गर्न सक्दैन, पार्टीलाई वैकल्पिक नेतृत्व आवश्यक छ । सिंहले संविधान नमान्ने नेक्रवित्रम चन्द समूहसँग पार्टीले मोर्चाबन्दी गर्न उचित नहुने बताएका छन् । उनले संविधानकै बर्खिलाप गर्नेसँग कांग्रेस आबद्ध हुने आवश्यकता नभएको बताए ।"
नीति प्रतिष्ठानमा ३८ मनोनीत,"काठमाडौं कांग्रेसले अनुसन्धान तथा प्रशिक्षण प्रतिष्ठानमा ३८ जनालाई सदस्य मनोनयन गरेको छ । उपसभापति एवं प्रतिष्ठानका प्रमुख विमलेन्द्र निधिले पार्टी तथा विभिन्न फेसा व्यवसायमा क्रियाशील रहेका व्यत्तिहरूलाई सदस्यमा मनोनयन गरेका हुन् । पार्टीको विधानअनुसार निधि उपसभापति भएसँगै प्रतिष्ठानको प्रमुख बनेका थिए । सदस्यहरू मनोनयन नभएका कारण प्रतिष्ठानले काम गर्न सकेको थिएन । मनोनीतमा एक नम्बरमा सभापति देउवा पत्नी आरजु राणा छिन् । प्रतिष्ठानका अन्य सदस्यहरूमा ध्रुव वाग्ले, डिकबहादुर लिम्बू, मनोहरनारायण श्रेष्ठ, तुलसीनारायण श्रेष्ठ, सुभास पोखरेल, रञ्जित कर्ण, मोख्तार अहमत, मधु शाही, सूर्य ढुंगेल, जगदीशचन्द्र पोखरेल, गोविन्दराज पोखरेल, खिलनाथ दाहाल, केशव निरौला, छन्दबहादुर पहराई छन् । गेजा शर्मा वाग्ले, अमुदा श्रेष्ठ, प्रसिस महरा, किशोरदत्त बराल, कमला लामिछाने, भगिरज पोद्दार, राजकुमार नकर्मी, प्रमोदहरि गुरागार्इं, नानुमैया बाँस्तोला, भद्रा भण्डारी, राजु नेपाल, रामजी कंग्रेन, लालबहादुर पुन, शम्भु जोशी, सरस्वती गुरुङ, देविका नेपाली, डोल्मा तामाङ, कान्ता रिजाल, मदन कट्टेल, सुष्मा तिवारी, वीरेन्द्र साह, दीपक अधिकारी पनि सदस्य बनेका छन् । पार्टी विधान २०१७ (संशोधनसहित) को धारा ३६ (३) मा प्रतिष्ठानका प्रमुखले केन्द्रीय सभापतिको परामर्शमा बढीमा ५१ जनालाई सदस्यमा मनोनयन गर्न सकिने व्यवस्था छ । सदस्य नियुक्ति मुलुकको संघीय संरचना, जनसंख्या र समावेशी सिद्धान्तलाई मध्यनजर गरी गर्नुपर्ने व्यवस्था छ । पार्टीको नीति निर्माणमा सहयोग पुर्याउन, कार्यकर्तालाई पार्टीको आदर्श, नीति र सिद्धान्तको बोध गराउन र सिर्जनशील, बौद्धिक व्यावसायिक जनशक्तिको विचार गोष्ठी, पार्टीको प्रशिक्षण तथा सभा आयोजना गर्न प्रतिष्ठानको व्यवस्था राखिएको हो ।"
विद्यार्थीबाट १ करोडसम्म असुली,"(काठमाडौं)  काठमाडौं विश्वविद्यालयका मेडिकल कलेजहरूले चिकित्सा शिक्षा अध्ययनरत विद्यार्थीसँग संस्थागत रूपमै करोडौं ठगी गर्दै आएको पाइएको छ । एक विद्यार्थीबाट सरकारले तोकेभन्दा ३० लाखसम्म बढी रकम उठाएको प्रमाण भेटिएको छ । एमबीबीएस, बीडीएसलगायत विषय अध्ययनरत विद्यार्थीबाट मेडिकल कलेजहरूले मनोमानी रूपमा बढी शुल्क लिने गरेका हुन् । कलेजहरूले संस्थागत निर्णय गरेर करोडौं रकम जम्मा पार्दा पनि विश्वविद्यालय बसेकाले मिलेमतो हुन सक्ने विद्यार्थीले आशंका गरेका छन् । विश्वविद्यालयको वेबसाइटमा एमबीबीएस अध्ययनका लागि लाग्ने शुल्क उल्लेख गरिएको छैन । बीडीएस अध्ययनका लागि सरकारले १९ लाख ३२ हजार शुल्क तोकेको छ । वेबसाइटमा २३ लाख २० हजार शुल्क तोकिएको छ । एमबीबीएस पढ्ने विद्यार्थीसँग कलेजहरूले ६० लाखसम्म शुल्क लिने गरेका छन् । बिल भर्पाइ दिएर देखिने गरी लिने शुल्क ६० लाख हो, केयूअन्तर्गतको एक मेडिकल कलेजमा अध्ययनरत विद्यार्थीले भने, कोर्स पूरा हुँदासम्म अनेक बहाना बनाएर ८० लाखदेखि १ करोडसम्म शुल्क लिन्छन् । विद्यार्थीबाट लिने शुल्कको दर पनि फरकफरक छ ।सरकारले एमबीबीएस अध्ययन गर्न काठमाडौं उपत्यकाभित्र ३८ लाख ५० हजार र बाहिर ४२ लाख ४५ हजार शुल्क तोकेको छ । काठमाडौंको नेपाल मेडिकल कलेज, काठमाडौं मेडिकल कलेज (केएमसी), कान्तिपुर डेन्टल कलेज, भरतपुरको कलेज अफ मेडिकल साइसेन्स, नोबेल मेडिकल कलेज मोरङ, नेपालगन्ज मेडिकल कलेज, लुम्बिनी मेडिकल कलेज पाल्पा, विराट मेडिकल कलेज विराटनगर, देवदह मेडिकल कलेज रूपन्देहीले शैक्षिक शुल्कको नाममा विद्यार्थीसँग अतिरिक्त शुल्क लिएर ठगी गरेको विद्यार्थीले गुनासो गरेका छन् । यी कलेजमा अध्ययनरत विद्यार्थीले बढी लिएको शुल्क फिर्ताका लागि पहल गरिदिन विश्वविद्यालयलाई आग्रहसमेत गरेका छन् तर सुनुवाइ भएको छैन । विद्यार्थीले दबाब समूह गठन गरेर शुल्क फिर्ताको पहल गरिरहेका छन् । शुल्क नतिरे आन्तरिक परीक्षामा फेल गरिदिने हुनाले विद्यार्थी खुलेर बोल्न सक्दैनन् । समयमै शुल्क नतिरे विद्यार्थीलाई फेल गरिन्छ, केयूको स्कुल अफ मेडिकल साइन्सेस धुलिखेलमा अध्ययनरत एक छात्रले भने, पढाइमा अनेक अप्ठ्यारो पार्ने हुँदा बोल्ने सक्ने अवस्था छैन । त्यही कारण बढी शुल्कको विषयमा स्थानीय जिल्ला प्रशासन कार्यालयमा उजुरी गर्न नसकेको विद्यार्थीको भनाइ छ । कलेजहरूले ४ किस्तामा गरेर ४९ लाख ९० हजार विद्यार्थीबाट लिन्छन् । सरकारले काठमाडौं उपत्यकाबाहिर ४२ लाख रुपैयाँ ३ किस्तामा लिने प्रावधान बनाएको छ । केयूले सम्बन्धन दिएका कलेजहरूले भर्नाका बेला २५ लाख लिन्छन् । ५० र २५२५ प्रतिशतको किस्ता प्रणाली पनि उल्लंघन गरिएको छ । पहिलो, दोस्रो र तेस्रो वर्षमा क्रमशः ८ लाख ३० हजारका दरले रकम असुल्ने गरिएको छ । कलेजहरूले इन्टर्नसिप शुल्कबापत ३ लाख ४० हजार, डेभलपमेन्ट फि भनेर ३ लाख, परीक्षा शुल्कबापत ७५ हजार, फिल्ड भिजिट एक लाख २० हजार, डिपोजिट रकम एक लाख, इन्सुरेन्स चार्ज ३० हजार, भर्ना फाराम, पुस्तकालयलगायत शुल्क लिने गरेका हुन् । विभिन्न कलेजबाट प्राप्त बिलभर्पाइ, बैंक भौचर र कागजातमा शुल्क शीर्षक र शुल्क दर फरकफरक रहेको छ । यी शुल्क होस्टल र खाना खर्चबाहेक हुन् ।कलेजहरूले गरेको बदमासी काठमाडौं विश्वविद्यालयले ढाकछोप गरिदिने गरेको विश्वविद्यालयका एक पूर्वपदाधिकारीले बताए । विश्वविद्यालयले बढी शुल्कको विरोध गर्ने विद्यार्थीलाई प्रयोगात्मक परीक्षामा फेल गराउने गरेको जानकारहरू बताउँछन् । उनीहरूसँग पुनः परीक्षाका नाममा एक लाख ६५ हजारसम्म शुल्क लिइन्छ । ती पदाधिकारीले भने, मेडिकल कलेजले मागेजति रकम नबुझाउने विद्यार्थी प्रयोगात्मक परीक्षामा फेल हुन्छन्, विश्वविद्यालयले नै संरक्षण गरेका कारण विद्यार्थी अभिभावक अतिरिक्त रकम बुझाउन बाध्य छन् ।केयू मेडिकल साइन्सेसका डिन राजेन्द्र कोजूले सरकारले तोकेभन्दा बढी शुल्क लिएको गुनासो आएको स्वीकार गरे । तोकेकोभन्दा बढी शुल्क लिन पाइँदैन, शिक्षा मन्क्रालयको निर्देशनअनुसार अतिरित्त रकम लिएको भए फिर्ता गराउन भनेका छौं, उनले भने । शिक्षा मन्क्रालयले चैत ९ गते मेडिकल कलेजले लिएको अतिरित्त शुल्क एक महिनाभित्र फिर्ता गर्ने निर्णय गरेको थियो । त्रिभुवन विश्वविद्यालयसहित काठमाडौं विश्वविद्यलायबाट सम्बन्धन पाएका कुनै पनि मेडिकल कलेजले अहिलेसम्म शुल्क फिर्ता गरेका छैनन् । यसैबीच संघीय संसदको शिक्षा तथा स्वास्थ्य समितिले मेडिकल कलेजहरूमाथि छानबिन गर्न गठन गरेको उपसमितिले बढी शुल्क लिएको विषयमा प्रमाणसहित उजुरी दिन आहवान गरेको छ । उपसमितिले सार्वजनिक सूचना प्रकाशित गरेर उजुरी र गुनासो दिन विद्यार्थी र अभिभावकलाई आहवान गरेको हो । संसद् सचिवालयस्थित समितिको कार्यालय र इमेलबाट समेत उजुरी दिन सक्ने व्यवस्था गरिएको छ । सांसद सुरेशकुमार राईको संयोजकत्वमा गठित उपसमितिले चिकित्सा शिक्षा आयोग, केयू, टीयू, मेडिकल काउन्सिल र शिक्षा मन्त्रालयबाट यससम्बन्धी कागजात संकलन गरेर छानबिन गरिरहेको जनाएको छ ।"
१३ गुणा बढी मूल्यमा औषधि खरिद,"(वीरगन्ज)  सप्लायर्सले सस्तोमा ठेक्का सकार गरे पनि नारायणी अस्पतालले आफूलाई चाहिने हाइड्रोजन परअक्साइड बजारबाट करिब १३ गुणा बढी मूल्यमा खरिद गरेको छ । चालु आर्थिक वर्ष २०७५०७६ लाई चाहिने उक्त औषधि महेश मेडिसिन सप्लायर्सले ६५ रुपैयाँमा आपूर्ति गर्ने ठेक्का सकार गरेको थियो । अस्पतालको स्टोर शाखाले भने ९ सय ४ रुपैयाँमा बजारबाट खरिद गरेको छ । मृगौलाको डायलिसिसमा हाइड्रोजन परअक्साइड केमिकल्स प्रयोग गरिन्छ । नारायणी अस्पतालमा ५ वटा डायलिसिस मेसिन सञ्चालनमा छन् । अस्पताल प्रशासनले भने औषधि आपूर्तिको ठेक्का सकार गर्ने ठेकेदारले आपूर्ति नगरेकाले बाहिरबाट खरिद गर्नुपरेको जनाएको छ । ठेक्का पार्न सप्लायर्सले महँगो औषधि सस्तोमा सकार गरेको अस्पतालको दाबी छ । ठेक्का परेपछि अन्य औषधि आपूर्ति गरिरहे पनि हाइड्रोजन परअक्साइड भने आपूर्ति गरेको छैन । औषधि व्यवसायीका अनुसार हाइड्रोजन परअक्साइको बजार मूल्य करिब ६ सय रुपैयाँ पर्छ । ६ सय रुपैयाँमा पाइने हाइड्रोजन परअक्साइड अस्पतालको स्टोर शाखाले मूल्य अभिवृद्धि करबाहेक ९ सय चार रुपैयाँमा खरिद गरिरहेको छ । स्टोर शाखाको गत असोज २३ गतेको खरिद आदेशमा ६० बोतल हाइड्रोजन परअक्साइड ९ सय चार रुपैयाँका दरले मूल्य अभिवृद्धि करसहित ६१ हजार २ सय ३१ रुपैयाँमा वीरगन्जको न्यु साइन्स इम्पोरियमबाट खरिद गरेको अभिलेख छ । अस्पतालका निमित्त मेडिकल सुपरिटेन्डेन्ट डाएनामुल हकले औषधि आपूर्तिको ठेक्का पाएका व्यवसायीले हाइड्रोजन परअक्साइड उपलब्ध नगराएपछि खरिद गर्नुपरेको बताए । औषधि सप्लाई नगरेपछि बाहिरबाट खरिद गर्नुपरेको हो, उनले भने, हामी सप्लायर्सको बैंक ग्यारेन्टीबाट रकम कट्टा गर्छौं । बजार मूल्यभन्दा ३ सय रुपैयाँ बढीमा हाइड्रोजन परअक्साइड खरिद भइरहेको प्रश्नमा मेसुले आफूलाई जानकारी नभएको बताए । रेटबारे मलाई जानकारी छैन्, उनले भने, के भएको रहेछ म हेर्छु । अस्पताल स्टोर प्रमुख दामोदर अधिकारी यसबारे बोल्न चाहेनन् । अधिकारीको नियुक्ति रेकर्डकिपरमा भए पनि मेसुनजिक भएकाले उनलाई स्टोर किपरको जिम्मेवारी दिइएको अस्पताल स्रोतको दाबी छ । यसैगरी चालु आर्थिक वर्षका लागि लुज ग्लोब्स १६ रुपैयाँमा आपूर्ति गर्ने ठेक्का सकार भए पनि स्टोर शाखाले २७ रुपैयाँमा बाहिरबाट खरिद गरिरहेको छ । वीरगन्जको बिर्तामा रहेका आधा दर्जन केमिकल्स र सर्जिकल सप्लायर्सको पसलमा सोडियम हाइपोक्लोराइड केमिकल्स ८ सय रुपैयाँमा बिक्री हुन्छ । तर, अस्पतालको स्टोर शाखाले सोडियम हाइपोक्लोराइड १५ सय रुपैयाँमा खरिद गरिरहेको छ । वीरगन्जको बिर्तास्थित एक केमिकल्स बिक्रेताका अनुसार केही दिन स्टोरका कर्मचारीले सोडियम हाइपोक्लोराइड उनकै पसलबाट खरिद गरेका थिए ।ती बिक्रेताका अनुसार मूल्यभन्दा झन्डै दोब्बरको बिल बनाउन नमानेपछि यहाँ खरिद गर्न आएका छैनन् । नारायणी अस्पतालको प्रयोगशालाका एक कर्मचारीका अनुसार रगत परीक्षणमा प्रयोग हुने केमिकल्स ठेक्कामार्फत आपूर्ति हुँदा ३२ हजार रुपैयाँमा एक महिनालाई पुग्थ्यो । चालु आर्थिक वर्षमा रगत परीक्षण केमिकल्सको टेन्डर आहवान गरिएको छैन् । अहिले अस्पतालले रगत परीक्षण गर्ने केमिकल्स खरिद गर्दा ५२ हजार रुपैयाँ परिरहेको छ, प्रयोगशालाका ती कर्मचारी भन्छन्, आर्थिक अनियमितता बढ्दो छ । फार्मेसिस्टको सल्लाहमा खरिद गर्नुपर्ने औषधि स्टोर शाखाले खरिद गर्दै आएको छ । अस्पतालमा औषधि आपूर्ति गर्दै आएका सञ्जीव गुप्ताका अनुसार ठेक्कामार्फत सप्लाई भएका औषधिहरूको भुक्तानी पनि लामो समयसम्म रोकिदिने गरिएको छ । पुरानो भुक्तानी नदिएपछि ठेक्का सकार गरेका आपूर्तिकर्ताले नियमित औषधि दिँदैनन्, गुप्ताले भने, अनि स्टोरले बजारबाट मनोमानी मूल्यमा खरिद गर्छ । औषधि व्यवसायीका अनुसार नारायणी अस्पतालले अहिले करिब ६०७० प्रतिशत औषधि, केमिकल्स र सर्जिकल आइटम बाहिरबाट खरिद गरिरहेको छ । निमित्त मेसु डा एनामुल हकले आपूर्तिकर्ताले औषधि तथा केमिकल्स उपलब्ध नगराएपछि खरिद गर्नुपरेको दाबी गरेका छन् ।"
भर्ना अभियान भोलिबाट,"काठमाडौं (कास) शिक्षा मन्त्रालयले वैशाख २ लाई राष्ट्रिय भर्ना अभियान दिवस घोषणा गर्ने तयारी गरेको छ । अभियानको नारा हाम्रो सहर, हाम्रो गाउँ, सबै बालबालिकालाई विद्यालय पुर्याऊँ तय गरिएको छ । केन्द्रीय नारामा स्थानीय सरकारले आफ्नो परिवेशअनुसार थपघट गर्न सक्ने जनाइएको छ । विज्ञले भने संविधानलाई मिचेर संघीय मन्त्रालयले भर्ना अभियान जारी गर्न नहुने टिप्पणी गरेका छन् । स्थानीय सरकार मातहतमा विद्यालय सञ्चालन गर्ने व्यवस्था रहेकाले उनीहरूले आफ्नो ठाउँअनुसार नारा तय गर्न सक्छन्, शिक्षा तथा मानव स्रोत विकास केन्द्र (यसअघि शिक्षा विभाग) का प्रवक्ता दीपक शर्माले भने, वैशाख २ गतेलाई राष्ट्रिय भर्ना अभियान दिवस घोषणा गर्न सरकारलाई अनुरोध गरेका छौं । स्थानीय सरकारले अभियानलाई प्रभावकारी बनाउने छन् । १५ वर्षदेखि विद्यार्थी भर्ना अभियान जारी छ । मन्त्रालयका सहप्रवक्ता विष्णुप्रसाद मिश्रका अनुसार भर्ना अभियानका निम्ति मानव विकास सूचकांकमा पछाडि रहेको १५ जिल्लालाई २० लाख रुपैयाँका दरले रकम दिइनेछ । अन्य जिल्लालाई भने ५० हजार रुपैयाँका दरले बजेट विनियोजन गरिएको छ । गत वर्षको नारा हामी सबैको इच्छा, अनिवार्य निःशुल्क आधारभूत शिक्षा थियो । न्यून आयस्रोत भएका विद्यार्थीलाई एक बच्चाको भर्ना मेरो सामाजिक दायित्व, पहुँचमा सुनिश्चितता र सिकाइमा स्थायित्व नारासहित अभिभावकत्व ग्रहण गराइएको थियो । यसरी अभिभावकत्व ग्रहण गराउने क्रम निरन्तर रहने सहप्रवक्ता मिश्रले बताए । शिक्षाविद् विद्यानाथ कोइराला संघीय सरकारले संवैधानिक अधिकार मिच्न नहुने बताउँछन् । विद्यार्थी भर्ना अभियान चलाउने स्थानीय सरकारले हो तर अभियानमा स्थानीय सरकार आक्रामक रूपमा अघि बढेका छैनन्, उनले भने, कुन केटाकेटी भर्ना हुन आए कि आएनन् भनेर खोज्ने काम पालिकाको हो । अब भर्ना अभियानका नाममा प्रधानमन्त्री, शिक्षामन्त्री लाग्नु पर्दैन । बरु त्यसरी लाग्ने खर्चलाई स्थानीय बालबालिकाको हितमा उपलब्ध गराउन सकिन्छ ।"
च्याउ व्यवसायमा रमाउँदै युवा,"(सिन्धुलीमाढी)  नेपालमा जागिर पाइँदैन, पैसा कमाउन विदेशै जानुपर्छ भन्ने सोचाइभन्दा फरक रहेर स्थानीय दुई युवा व्यावसायिक रूपमा च्याउखेतीमा लागेका छन् । सिन्धुलीको गोलन्जोर गाउपाँलिका ५ खनियाँखर्कमा ती युवाले च्याउखेती गरेर दुईदेखि अढाइ महिनामा ३४ लाख रुपैयाँ आम्दानी गर्छन् । च्याउका लागि सुहाउँदो हावापानी खोज्दै पाल्पाका प्रकाश रेग्मी र रौतहटका अनिश प्रसाईं खनियाँखर्क आइपुगेका हुन् ।डेढ वर्षअघि उनीहरूले च्याउखेती सुरु गरेका थिए । स्नातक पढ्न बुटवल बस्दा प्रकाशको अनिशसँग भेट भयो । दुवैको पढाइ सकियो । तर, जागिर पाएनन् । जागिरको खोजीमा थालेकी अनिश र प्रकाश अन्ततः बिदेसिने सोचमा पुगे । मेरै गाउँमा पनि विदेश गएर आएका धेरैले भनेअनुसार काम, तलब नपाएको सुनाए, प्रकाशले भने, विदेश जाने त भनियो हाम्रो पनि त्यस्तै हालत होला भन्ने डर लाग्यो । त्यस्तो जोखिम मोल्नुभन्दा स्वदेशमै बसेर सानोतिनो केही गरौं भन्ने सोचले च्याउमा लागेको उनले बताए ।अनिशलाई सुरुमा पढेलेखेको मान्छेले के खेती गरूँजस्तो लागेको थियो । प्रकाशले विदेश गएर आएकाको पीडा सुनाएपछि अनिश च्याउखेतीमा सहमत भएका हुन् । अहिले गर्व लाग्छ । राम्रो कमाइ हुन थालेपछि घरमा पनि सबै खुसी छन्, उनले सुनाए, गाउँले पनि अर्काको देशमा दुःख गर्नुभन्दा आफ्नैमा केही गर्न लागेछौ, राम्रो भयो भन्छन् । अहिले त सबै तारिफ गर्छन् ।पैसा कमाउन विदेश भन्दै विदेशी भूमि जानैपर्छ भन्ने नभएको प्रकाश बताउँछन् । सुरुमा उनीहरूले ९ लाख रुपैयाँ लगानीमा १० वटा टनेल बनाएर ३५ सय पोका च्याउ लगाएका थिए । टनेल बनेपछि दोस्रो पटकबाट भने ३५ सय पोका च्याउ लगाउँदा ७ लाख रुपैयाँ लाग्ने गरेको उनीहरू सुनाउँछन् । च्याउ लगाएको कम्तीमा २५ दिनदेखि बिक्री गर्न मिल्छ । च्याउका लागि पराल काट्ने, पोका बनाउनेदेखि फल्दासम्म २ देखि अढाइ महिना लाग्छ । एक लटमा ३ देखि ४ लाख रुपैयाँ आम्दानी गर्दै आएको उनीहरूले बताए । प्रकाश र अनिशले ४ रोपनी जग्गा भाडामा लिएर च्याउखेती गरेका छन् । उनीहरू वार्षिक रूपमा जग्गाको ५० हजार भाडासमेत तिर्छन् । च्याउ लगाउँदा सुरुमा पराल काट्ने, यसलाई राम्रोसँग पकाउने र नकुहिएको राम्रो बीउ पोका पार्नुपर्छ, उनीहरू भन्छन्, पराल राम्रोसँग पाकेन र कुहिएको बीउ परे उत्पादन नै हुन्न । यी सामान्य कुरा ख्याल गरे मिहिनेतअनुसार कमाइ पनि हुने यी युवाको बुझाइ छ ।च्याउ लगाउने बेला उनीहरूले स्थानीय ८९ जनालाई काम दिन्छन् । कामदारले च्याउका लागि आवश्यक पराल काट्ने, पराल पकाउने, राम्रो बीउ छानेर पोका पार्ने काम गर्छन् । पराल र च्याउको बीउ पोको पारेर राखिसकेपछि नफलुन्जेलसम्म प्रकाश र अनिशले हेरचाह गर्छन् । अनिश भन्छन्, च्याउ पोको पारेर राखेपछिको समय एकदमै महत्त्वपूर्ण हुन्छ । त्यो बेला राम्रोसँग हेरचाह गर्नुपर्छ । मिहिनेत गर्नुपर्ने बेलै यही समय भएको उनीहरूले बताए ।"
किताब सधैं ढिला,"(रामेछाप)  जनक शिक्षा सामग्री केन्द्रले विद्यालयलाई पुस्तक समयमा नपठाउँदा विद्यार्थीलाई अध्ययनमा गाह्रो परेको छ । विद्यालयमा पुगिसक्नुपर्ने नयाँ पाठ्यपुस्तक अझै जिल्लामा आइपुगेको छैन ।जिल्ला सदमुकाममा आएका पुस्तक पनि बालबालिकाको हातमा पुस्तक पुग्न हप्तौं लाग्छ । वैशाख २ गतेदेखि नयाँ शैक्षिक सत्रको पठनपाठन सुरु हुन्छ । नयाँ कक्षामा नयाँ किताव पढ्ने बालबालिकाको धोको यो वर्ष पनि पूरा नहुने भएको छ । मागबमोजिमको किताब जनक शिक्षाले उपलब्ध गराउन सकेको छैन, मन्थलीका पुस्तक व्यवसायी जगन्नाथ दाहालले भने, अपुरो किताब ल्याएका छौं, पूरै सेट नभई विद्यालयले बुझ्न नमान्ने भएकाले पठाउने कुरा भएन । दाहालका अनुसार सामुदायिक विद्यालयको पाठ्यपुस्तक जनक शिक्षा केन्द्रभन्दा बाहिर पाइँदैन । चाहिने किताबका लागि बिल काटेर हप्तौं कुर्दा पनि किताब उपलब्ध नहुने पुरानो रोग यो वर्ष पनि दोहोरिएको छ, दाहालले भने । यो वर्ष कसैले २ र कसैले ४ वटै किताब अपुरो झारेका छन् । अपूरै भए पनि केही व्यवसायीले विद्यालयमा किताब पठाउन सुरु गरेका छन् । बेलामा आवश्यक परिमाणको किताब नदिने, व्यवसायीलाई न्यून कमिसन दिने र ढुवानीको प्रबन्ध नहुँदा जनक शिक्षाबाट प्रकाशन भएका पाठ्यपुस्तक बिक्री गर्ने व्यवसायीसमेत घटिरहेका छन् । केन्द्रले व्यवसायीलाई ढुवानीसहित पाठ्यपुस्तकमा ९ प्रतिशत कमिसन दिने गरेको छ । यो ज्यादै न्यून हो । ब्याज काढेर पुस्तकका लागि महिनौंअघि पैसा जम्मा गर्नुपर्ने अवस्था छ, कमिसन भने न्यून हुँदा दर्जनौं व्यवसायीले किताब ल्याउने काम छोडेको दाहालको भनाइ छ । साँच्चै भन्दा कमिसनको पैसाले ढुवानीका लागि पनि पुग्दैन, उनले भने । रामेछापका करिब ४ सय सामुदायिक विद्यालयमा अध्ययन गर्ने बालकालिकाका लागि नयाँ पाठ्यपुस्तक खरिदका लागि सम्बन्धित स्थानीय तहले विद्यालयको खातामा रकम निकासा पठाइसकेका छन् । खातामा निकासा आएर पनि कतिपय विद्यालयले अझैसम्म व्यवसायीलाई किताब अर्डर गरेका छैनन् । अर्का व्यवसायी महेश्वर कर्माचार्य भन्छन्, बेलामा पुस्तक अर्डर नदिने, पेस्की नदिने, अनि किताब नलगेर बिल मात्र खोज्ने शिक्षकसमेत रहेकोले किताबको कारोबार बोझिलो भएको छ । उनले केही विद्यालयका शिक्षकलाई किताबको बिल मात्र दिएको खुलासा गरे । सरकारले विद्यालयको खातामा पाठ्यपुस्तकको अनुदान हाल्ने र विद्यालयले पाठ्यपुस्तक खरिद गरी सोबापत्को बिल भर्पाइ पेस गर्नुपर्ने प्रावधान छ । कतिपय शिक्षकले पुरानो पाठ्यपुस्तकबाट पठनपाठन सञ्चालन गरी पाठ्यपुस्तकबापत्को रकम अपचलन गर्ने गरेका छन् । बिल मात्र लाने पुराना पुस्तक पढाउने शिक्षकहरू कारबाहीको दायरामा नआउने भएकाले पनि यस कार्य मौलाउँदो छ । हरेक वर्ष नयाँ पाठ्यपुस्तक विद्यार्थीको हातमा पुर्याउने सरकारी योजना भए पनि शैक्षिक सत्र सुरु भएको केही महिनासम्म नयाँ पुस्तक विद्यार्थीको हातमा पुग्दैन । केही विषयको किताब परीक्षा आइसक्दा पनि विद्यार्थीले पाउँदैनन् । जनक शिक्षाले समयमा नछाप्ने, व्यवसायीले बुझेर पनि गोदाममा थन्क्याउने, समयमा ढुवानी नहुने अनि समयमा विद्यालयले रकम नदिने समस्याले गर्दा नयाँ किताब झोलामा राखेर विद्यालय जाने बालबालिकाको रहर पूरा हुन सकेको छैन । मन्थली नगरपालिकाका प्रमुख रमेशकुमार बस्नेतले प्रकाशनको समस्या बेलैमा सुधार गरेर हरेक बालबलिकालाई भर्नासँगै नयाँ पुस्तक उपलब्ध गराउनुपर्नेमा जोड दिए । उनले नगरपालिकामा पुस्तकका लागि निकासा भएको रकम तत्कालै सम्बन्धित विद्यालयको खातामा हालेको जानकारी दिए । नयाँ पाठ्यक्रमको छपाइ, ढुवानी र वितरणका लागि सरकारले अनुगमन प्रभावकारी बनाउन नसक्दा पहिलेजस्तै यो वर्ष पनि किताबको पैसा सदुपयोग हुनेमा शंका उब्जेको छ । पुरानै किताब घोकाएर नयाँको पैसो गोजीमा हाल्ने र नयाँ पुस्तक मगाएर पनि व्यवसायीलाई पैसा नदिई अपचलन गर्नेलाई कारबाहीको दायरामा ल्याउनुपर्नेमा व्यवसायीले जोड दिएका छन् ।"
सबै विद्यालयमा एकै पोसाक,"हेटौंडा (कास) मकवानपुरको एक गाउँपालिकाले आफ्नो कार्यक्षेत्रभित्रका सामुदायिक विद्यालयमा अध्ययन गर्ने छात्रछात्रालाई एकै खालको पोसाक लगाउनुपर्ने व्यवस्था गरेको छ । जिल्लाको पश्चिमी क्षेत्रमा पर्ने मनहरी गाउँपालिकाले आगामी शैक्षिक सत्रदेखि गाउँपालिकाभित्र रहेका सामुदायिक स्कुलका विद्यार्थीले एकै खालको विद्यालय पोसाक लगाउनुपर्ने व्यवस्था गरेको हो । गाउँ शिक्षा समिति मनहरीले फरकफरक विद्यालयमा अध्ययनरत विद्यार्थीको विद्यालय पोसाकमा फरकपन देखिएकाले एकरूपता ल्याउन उक्त निर्णय गरेको गापा अध्यक्ष एकराज उप्रेतीले बताए । समितिको शुक्रबार बसेको बैठकले यससम्बन्धी निर्णय गरेको हो । शिक्षा समितिले छात्रछात्रा दुवैलाई आकाशे रंगको सर्ट, गाढा नीलो रंगको पाइन्ट र टाई तथा जुत्ता रहने निर्णयसमेत गरेको छ । वर्षायाममा भने कतिपय विद्यालयमा टाई र जुत्ता अनिवार्य नहुने समितिले निर्णय गरेको छ । खोला तरेर विद्यार्थी स्कुल जानुपर्ने भएकाले त्यस्ता स्कुलका विद्यार्थीलाई वर्षायाममा भने जुत्ता र टाई अनिवार्य गरेको छैन । सबै विद्यालयका बालबालिकाको पोसाक एकरूपता ल्याउनका लागि यस्तो कदम चालेका हौँ, मनहरी गाउँपालिका उपाध्यक्ष मनिला विष्टले भनिन्, हाम्रो पोसाक देखेर मनहरी गाउँपालिकाका विद्यालयको विद्यार्थी रहेछ भनेर सबैले चिनून् भन्ने उद्देश्य हो । गाउँ शिक्षा समितिले शैक्षिक वर्ष २०७६ को लागि शैक्षिक क्यालेन्डरसमेत निर्माण गरेको छ । जसअनुसार यसअघि दसैं, तिहार र छठ पर्वलाई जोडेर दिइँदै आएको लामो बिदा कटौती गरेको छ । दसै र तिहारको बीचमा १३ दिन विद्यालय सञ्चालन हुने गरी क्यालेन्डर निर्माण भएको गाउँ शिक्षा समितिका प्रमुख राजेन्द्र चौलागार्इंले बताए । साविकको मनहरी र हाँडीखोला गाविस समेटेर बनाएको मनहरी गाउँपालिकामा ८ वटा सामुदायिक विद्यालय छन् भने २३ वटा निमावि र प्राथमिक विद्यालय रहेका छन् । उक्त गापामा रहेका ३२ वटा सामुदायिक विद्यालयमा ६ हजार ५ सय छात्रछात्रा अध्ययनरत छन् ।"
ठडियो माझी बस्ती,"(सिन्धुपाल्चोक)  भूकम्पले सबै घर एकै साथ हल्लाएर ढाल्न थालेपछि इन्द्रावती किनारमा बसेका माझी परिवारमा हाहाकार मच्चियो । सुरक्षित स्थानमा दौड्दादौड्दै आफ्नै घरले पुरिएर बालबालिका र वृद्धवृद्धासहित १२ जना माझीले ज्यान गुमाए । झन्डै ३ वर्ष पछाडि फर्कंदा इन्द्रावती गाउँपालिका११ बिस्देउटारकी १०६ वर्षकी मनु माझीको आँखा एकाएक रसाए । नब्बे साल होस् या ७२ सालको भूकम्प दुवै भोगिसकेकी उनले अबचाहिं दुःखको दिन सकिएको महसुस गरेकी छन् । हाम्रो माझी गाउँ चिटिक्क बस्ती बनिसकेको छ, मनैबाट साह्रै हर्ष लागेको छ, सहयोग गर्नेलाई धन्यवाद छ, उनले वरिपरि हेर्दै भनिन् ।महिला पुनर्स्थापना केन्द्र (ओरेक) ले २८ लाख बराबरको आर्थिक सहयोगमा ५६ वटा आवास बनाएको हो । भूकम्प गएको चार वर्षपछि सुविधाजनक घर पाउँदा बिस्देउटारको माथिल्लो माझी टोलकी रत्नु माझीले ढुक्क महसुस गरेको सुनाइन् । पहिले ५६ घरलाई दुइटा मात्रै शौचालय थिए, अहिले घरपिच्छै बनेको छ, उनले भनिन् । ढिलै भए पनि ५६ माझी परिवारको लागि एकीकृत बस्ती बन्नुले उमंग छाएको उनको अनुभव छ । भूकम्पमा बिस्देउटारमा मन्दिर, बस्तीदेखि सबै संरचना ढलाउनुका साथै १२ जनाले पुरिएर ज्यान गुमाए । बालबालिका, वृद्धवृद्धा धेरै परे, यत्तिको बस्ती ठडिएला भन्ने त सोचेका थिएनौँ, ४९ वर्षका देवचन्द्र माझीले भने । शुक्रबार पूर्वकानुनमन्त्री शेरबहादुर तामाङ, इन्द्रावती गाउँपालिकाका प्रमुख वंशलाल तामाङसहित वडाअध्यक्ष मने माझीले एकीकृत बस्ती माझी परिवारलाई सुम्पिए । बस्ती पाएपछि माझी परिवारले अतिथिलाई भव्य स्वागत गरेर खुसी व्यक्त गरे । ओरेक नेपालका कार्यकारी निर्देशक लुभराज न्यौपानेका अनुसार बैठक कोठासहित ३ कोठे भवनको आकर्षक एउटा आवासमा झन्डै ५ लाख खर्च भएको छ । बिउबिजन वितरण, सुधारिएको चुल्होजस्ता विभिन्न जीविकोपार्जनसम्बन्धी अभियान कार्यक्रम माझी परिवारलाई केन्द्रित गरेर सकेका छौँ, उनले भने । उनले एकीकृत बस्तीसँगै बाल र महिलामैत्री चेतनामूलक अभियान सम्पन्न गरिसकेको उनले प्रस्ट्याए । इन्द्रावती किनार छेउमा बनेको बस्तीलाई नमुना एकीकृत बस्तीको अवधारणा लैजान र बस्तीलाई पर्यटकीय क्षेत्रको रूपमा अगाडि बढाउन पहलकदमी लिने इन्द्रावती गाउँपालिकाका प्रमुख वंशलाल तामाङले बताए । इन्द्रावती गाउँपालिका र चौतारा साँगाचोकगढी नगरपालिका छुट्याएर बग्ने झ्याडी खोला गएर मिसिने इन्द्रावतीले बस्तीको सौन्दर्य झनै बढेको छ, उनले भने । गाउँपालिका महासंघका महासचिव रहेका तामाङले एकीकृत बस्ती निर्माणमा माझी समुदायको संस्कृतिलाई ध्यान दिनुपर्ने जरुरी देखिएको प्रस्ट्याए । माझी समुदायको लोप भइरहेको संस्कृतिको जगेर्ना जरुरी छ , यसको लागि संस्था र गाउँपालिका समन्वय गरेर अगाडि बढने छौँ, उनले भने । बस्ती निर्माणमा संस्थाले सुरुआती समन्वय नगरिकन एकपाखे छत हालेपछि एकीकृत बस्तीप्रति स्थानीयको असन्तुष्टि बढेको थियो । त्यसप्रति एकीकृत बस्ती व्यवस्थापनमा गाउँपालिकाले सहजीकरण गरेको उनको भनाइ छ ।"
पैदलै ७७ जिल्ला,"काभ्रे (कास) भर्खर १९ पुगेका एक युवाले १४ महिनाबीचमा ७७ जिल्लाको पैदल यात्रा गरेका छन् । नमोबुद्ध नगरपालिका ५ का शरद कोइरालाले ०७४ भदौबाट थालेको यात्रा ०७५ कात्तिकमा धुलिखेल आएर पूरा गरेका थिए । उनी वैशाख महिनाभित्रै विश्व यात्रामा निस्कने तयारीमा छन् । डिस्कभरी च्यानलमा म्यान भर्सेज वाइल्ड हेरिरहन्थेँ, पुष्कर शाहको किताब पनि पढेँ, यिनै कुराले मलाई प्रेरणा दियो, कोइरालाले भने, एसएलसीमा राम्रै रिजल्ट आएको थियो, १२ कक्षा पढदै गर्दा नेपाल यात्रामा निस्किएँ । परिवारको अनुमतिबिना यात्रामा निस्किएका कोइरालाले घर छोडदा खल्तीमा ७ सय रुपैयाँ मात्र थियो । रोइकराइ गरेपछि दिदीले झोला किनिदिइन् । हिँडेको पहिलो रात पाँचखालस्थित पाटीमा सुत्नुपर्यो । घरको अनुमतिबिना हिँडेको थिएँ, पहिलो रातमै पाटीमा सुत्नुपर्यो, कोइरालाले भने, पुलिस देखेर डर लाग्थ्यो तर उद्देश्य सही भएको कारण निरन्तरता दिएँ । कसैले पुलिस र स्थानीय निकायसँग समन्वय गर्न भनेपछि उनी ताप्लेजुङ पुग्दा जिल्ला प्रहरीमा बास मागे । प्रहरीले गरेको स्वागत, सम्मान र खानपानको व्यवस्थाले उनको मनोबल उचो भयो । त्यसपछिका दिनमा भने उनले प्रायः प्रहरीकोमा बास माग्न थाले । सोलुखुम्बु पुग्दा गोजीमा भएको ७ सय पनि सकियो । सेतेबाट लुक्ला पुग्न २ घण्टा बाँकी थियो । भोक लागेर झोला हेर्दा केही पनि रहेनछ । खोज्दै जाँदा चाउचाउको मसला भेटे । त्यो भेटा उनलाई स्वर्ग नै पाएजस्तो भयो । त्यही खाएर अघि बढेको उनले सुनाए । त्यति बेला बाबुआमा सम्झेँ, परिवारको माया याद आयो, उनले भने । सुदूरपश्चिमका जिल्ला पुग्दा भने उनलाई नयाँ अनुभव भयो । त्यहाँको सुन्दरताकै कारण सुन्दर सुदूरपश्चिम भनिएको होला भन्ने लाग्यो ।"
थेत्तरो अनियमित खर्च,"सर्वसाधारणले दुःखजिलो गरेर कमाई राज्यकोषमा बुझाएको करमध्ये गत वर्ष १ खर्ब ४१ अर्ब रुपैयाँ मुलुकभरका ७ सय ६१ सरकारले अनियमित खर्च गरे ।राज्य ढुकुटीमाथि अन्तिम लेखापरीक्षण गर्ने संवैधानिक निकाय महालेखा परीक्षक कार्यालयले सार्वजनिक गरेको ५६ औं वार्षिक प्रतिवेदनले बेथितिको तस्बिर देखाउँदै गत वर्ष सबैभन्दा बढी अनियमित खर्च गर्नेमा संघीय सरकार रहेको औंल्याएको छ । उसले गरेको अनियमित १ खर्ब ६ अर्ब ३३ करोड ८० लाख खर्चलाई प्रतिवेदनले बेरुजु देखाएको छ । यस्तै प्रकृतिको खर्च प्रदेश सरकारले १९ करोड ५१ लाख रुपैयाँको गर्यो । स्थानीय सरकारहरूले पनि २४ अर्ब १४ करोड १६ लाख र विभिन्न संघसंस्था तथा जिल्ला समन्वय समितिले १० अर्ब ३७ करोड ५८ लाख रुपैयाँ अनियमित खर्च गरे । कानुन उल्लंघन गरी मुलुकको ढुकुटीबाट भएको अनियमित खर्चको अंक बढेर ६ खर्ब ८३ अर्ब रुपैयाँ पुगिसकेको छ । यो अंक आर्थिक वर्ष २०७४७५ को बजेटको आधा हिस्सा बराबर हो । वर्षौंदेखिको असारे विकास प्रवृत्ति सुधार भएको छैन । १० खर्ब ८४ अर्ब रुपैयाँ सरकारले खर्च गरेकामा असारमा मात्रै २ खर्ब २२ अर्ब रुपैयाँ सकियो । विकृति हरेक वर्ष घट्नुपर्ने हो, झन् बढिरहेको छ । यो विकृतिमा प्रमुख संलग्नता माथिल्लै तहका अधिकारीहरूको छ ।शिक्षित र शक्तिशालि दाबी गर्ने शासक र प्रशासकले नै विकृति बढाए भने अरूले के सिक्ने ? बेरुजुमध्ये करिब २५ प्रतिशत अर्थात ३५ अर्ब ४७ करोड रुपैयाँ गम्भीर प्रकृतिको अनियमितता भनेर प्रतिवेदनले औंल्याएको छ । प्रचलित ऐननियमको ठाडो उल्लंघन गरेर भएको यो खर्चलाई भ्रष्टाचारै मानिन्छ । यस्तो भ्रष्टाचारमा राजनीतिक नेतृत्व तथा उच्च प्रशासककै संलग्नता देखिने गरेको छ । प्रतिवेदनअनुसार यसलाई पुष्टि गर्ने घटना चिनी आयातमा परिमाणत्मक बन्देज, नेपाल वायुसेवा निगमको वाइडबडी खरिद प्रकरण चर्चित भइसकेका छन् । यी दुवैमा महालेखाले अनियमितता भएको ठहर गरेको छ । चिनी आयातको कोटा प्रधानमन्त्री केपी शर्मा ओलीकै जोडबलमा गरिएको हो । कोटा लगाउँदा झन्डै १ अर्ब रुपैयाँ अनियमितता भएको महालेखाले औंल्याएको छ । चिनीमा मात्रै हैन, प्रतिवेदनअनुसार माथिल्लो तहबाट गरिएका काममाथिको बेथितिले शासन सञ्चालन गर्न बसेकाहरूको विरूप अनुहार देखाएको छ । दुई तिहाइ शक्ति प्राप्त गरी हस्तक्षेप गर्नै नपर्ने कतिपय क्षेत्रलाई कज्याउन लागिपरिहेको सरकारले आफ्नै आनुहार हेरेर समीक्षा गरोस् । अनुशासनको पाठ पढाएर मात्र थिति बस्दैन । आफ्नै अनुशासित व्यवहारले अरूलाई दीक्षित बनाउन सकिन्छ । आर्थिक पारदर्शिता र अनुशासन सरकारका उच्च अधिकारीबाटै सुरु गर्नुपर्छ । नगरे आर्थिक अनियमितता सरुवा रोगझैं फैलँदै जानेछ । यस्तो अनियमितता तल्लो तहमा सर्न थालिसकेको ७५३ स्थानीय सरकारको बेरुजुको अंकले देखाउँछ । स्थानीय सरकारले पनि गत वर्ष २४ अर्ब रुपैयाँभन्दा बढी अनियमित खर्च गरिसकेका छन् । जनप्रतिनिधिले सुविधाभोगका लागि १ हजार ८ सय ७८ सवारीसाधन तथा मोटरसाइकल खरिदमा १ अर्ब १८ करोड ५५ लाख ६९ हजार खर्च गरिसके ।जनताद्वारा चुनिएकाले जनप्रतिनिधि भएका हुन् । जनतैले बुझाएको रकमाथि सुविधाभोग गर्नेले न्याय गरेनन् । आचरण सुधारेर शासन गरेनन् । प्रतिवेदनअनुसार विकृतिमा सामेल शासक र प्रशासक मात्रै छैनन् । ६५ जना डाक्टरले ५ करोड २२ लाख रुपैयाँ कर छले । रारा विमानस्थलमा काम गर्ने कम्पनी हेटौंडाको पेट्रोलपम्पबाट एक करोड १ लाखको इन्धन खर्च देखाएर अनियमिततामा समेल भयो । भरतपुरको एक बियर कम्पनीले फ्लोमिटर बिग्रेको देखाई १४ करोड ९६ लाख रुपैयाँ अन्तःशुल्क छल्यो । एउटा व्यक्तिले झन्डै १६ लाखमा डेढ रोपनी जग्गा खरिद गरेर पर्सिपल्ट ४६ करोड रुपैयाँमा बिक्री गरेका छन् । तलबको तुलनामा २ सय २० प्रतिशतभन्दा बढी भत्ता खाने राष्ट्र बैंकका कर्मचारीले सहुलियतपूर्ण ऋण शीर्षकमार्फत कर छली गरिरहेको छ ।वित्तीय अनुशासन बिग्रँदै जानुले ढुकुटी रित्तो हुन पुग्छ । अनियमितता शक्तिशाली बन्दै जान्छ, लोकतन्त्र कमजोर बन्छ । विकृतिलाई रोक्ने दायित्व कार्यपालिका, व्यवस्थापिका र न्यायपालिकाकै हो । बेरुजुबारे संसद्मा बहस होस् । संसद्को सार्वजनिक लेखा समितिले उपसमिति बनाउने र कर्मकाण्डी छलफल गर्ने परम्परा अन्त्य गरोस् । न्यायालयले कर छली, भ्रष्टाचार र अनियमित खर्चमाथि परेका मुद्दामाथि चाँडो न्याय देओस् ।"
डामाडोल उडान,"चैत २८ गते प्रकाशित उडान भद्रगोल समाचारले लाजै लाग्यो । २९ गतेको नोटामलाई नटेर्नु आपत् सम्पादकीय सटिक लाग्यो । राति १० बजेपछि अन्तर्राष्ट्रिय उडान भर्न अनुमति नपाइने सूचना नोटाम जारी भइसकेपछि विमानस्थल व्यवस्थापनले मंगलबार राति फ्लाई दुबईको ७३७ विमानलाई उड्ने अनुमति दिइएकामा महाप्रबन्धकलाई अनुसन्धान प्रक्रियामा राखिएको पाइयो । ९१५ बजे उडान तालिका रहेको नेपाल वायुसेवा निगमको वाइडबडी विमानले नोटामको बहानामा नेपाली वैदेशिक रोजगारमा जाने यात्रुको बिचल्ली पार्दै ११ घण्टापछि मात्र उडेको थियो । १७० यात्रुलाई रातभरि विमानमै बस्न बाध्य गराइयो । निगमको विमान र फ्लाई दुबई एयरको विमान उडानमा फरक फरक मापदण्ड बनाई उडान अनुमति दिइएको, राति १० बजेपछिको नोटाम लागू भइसकेपछि उडान भर्नुपर्दा महाप्रबन्धककै अनुमति चाहिनेमा फ्लाई दुबईका यात्रुप्रति सहानुभूति दर्साई उडान भर्ने अनुमति दिइएको, पहिलो दिन नेपाल वायुसेवाका यात्रुको जस्तो बिचल्ली नहोस् भनी अनुमति दिइएको, विमान उड्ने तरखर गर्दा ट्याक्सी वेमा मानिस देखिएको, सुरक्षा संयन्त्रको फलोमी भ्यान पठाउँदा ढिलो भएको भनी फ्लाई दुबईको विमानलाई ढिलो भए पनि स्वीकृति दिइएको जस्तो गैरजिम्मेवार जवाफ दिइएको पाइन्छ । बुधबार दिउँसो ३५० बजे दिल्ली उड्ने जेट एयरवेजको विमान ट्याक्सी वेमा पुगिसकेपछि आकस्मिक रूपमा इन्धन भर्ने बहानामा कन्ट्री म्यानेजरको जानकारीबिनै जहाजै रोकेर ३ जना यात्रु थपेको, निगमकै अर्को वाइडबडी जहाज ६ घण्टा पार्किङ वेमा रहँदा थाई एयरको जहाजले पार्किङ वे नपाएर ४० मिनेट आकाशमै होल्ड गर्नुपरेको थियो । यस्ता लापरबाहीपूर्ण व्यवस्थापन देखिएका विषयमा प्रश्न उठेको छ । १० घण्टासम्म ७० वटा उडान कटौती र बन्द गरी निर्माण सुधार गर्ने कार्यसँगै विमानस्थलको आम्दानी घट्नुका साथै आन्तरिक र अन्तर्राष्ट्रिय उडान भद्रगोल भएको देखिन्छ । युरोपियन युनियनको नजरमा गिरेको विमानस्थलको व्यवस्थापन सुधार्ने कहिले ? अन्तर्राष्ट्रिय विमानस्थल कुनै बसबिसौनी हो कि भद्रगोल र डामाडोल हवाई व्यवस्थापनको प्रतीक ?गंगाराज अर्याल, पाणिनि८, अर्घाखाँचीउडान भद्रगोल भन्दै हवाई उडानसम्बन्धी समाचार पढियो । त्रिभुवन विमानस्थलमा उडान मात्रै भद्रगोल होइन, सबैथोक भद्रगोल रहेछन् अर्थात् त्यहाँ भद्रगोलबाहेक अन्य कुरा छैनन् भन्ने कुरा बेलाबखत आउने खबरले पुष्टि गरिरहेका छन् । भद्रगोल नं एकमा देशकै भीभीआईपी उडानमा रहेको भनी एटीसीलाई जानकारी गराउँदा समेत बेवास्ता गर्दै प्रधानमन्त्री ओली चढेका विमान आकाशमा घन्टौं होल्ड गरियो । त्यसको नैतिक जिम्मेवारी लिने कोही देखिएनन् । भीआईपी सुनेको तर भीभीआईपी नसुनेको भनिएकामा छानबिनले एटीसीको कानको उपचार गर्नुपर्ने ठहर्याउँदै आएको ठट्यौली प्रतिवेदनले दुनियाँ हाँसे । भद्रगोल नं दुईमा नोटिस टु एयर मिन भनी राति दस बजेपछि मर्मतका लागि विमानस्थल बन्द भइसकेपछि पनि भनसुन र प्रभावमा उडान भर्ने कार्यमा फ्लाई दुबईलाई अनुमति दिनुमा देखिएको छ । भद्रगोल नं तीनमा इन्धन नै नहालिएको रित्तो जहाज उडाउन भनी ट्याक्सी वेमा पुग्दा जहाजको इन्डिकेटरले तेल सकिएको एक्कासि जनाउ दिएकाले बल्ल तेल रित्तिएको चाल पाई पुनः फर्काई इन्धन हालियो र माइक्रोबसमा झैं मुढामै बसाएर लान पुनः यात्रु थप्ने कार्य भएको देखियो । भद्रगोल नं चारमा अघिल्लो मंगलबार जहाजमा टनाटन यात्रु राखिएपछि उड्नुपर्नेमा झन्डै ११ घण्टा जहाजमै यात्रुलाई राखेर बल्ल भोलिपल्ट बुधबार बिहान १० बजे उडाइयो । भद्रगोल नं पाँच एउटा दुःखदायी क्षणतर्फको छ । पर्यटनमन्त्री रवीन्द्र अधिकारी तथा पर्यटन व्यवसायी आङ छिरिङ शेर्पासमेत सात यात्रु चढेको शेर्पाकै निजी हेलिकोप्टर बिनासेड्युल पाथीभरातिर तन्काउँदा र क्षमताभन्दा धेरै यात्रु कोचेर चिसो हिउँ परिरहेको हिमाली मौसमी वायुलाई नजरअन्दाज गर्दा दुर्घटनाग्रस्त भयो र सबैजनाको अवशान हुन पुग्यो । भद्रगोल छ मा नयाँ जहाजको मोलतोलका बहसबारे त छँदै छन्, यसले नयाँ गन्तव्यमा उडान भर्ने भनिएका कुरा दन्त्यकथाजस्तै लाग्छन् ।श्यामसुन्दर कुइँकेल, हाँडीगाउँ, काठमाडौं"
२०७५ साललाई फर्केर हेर्दा,"विश्व बैंकले सन् २०१९ मा नेपालको आर्थिक वृद्धिदर ६ प्रतिशत पुग्ने प्रक्षेपण गरेको छ । दक्षिण एसियाका मुलुकमध्ये भारत र बंगलादेशको सो अंक क्रमशः ७५ र ७३ निर्धारण हुनु र त्यसपछि नेपाल तेस्रोमा पर्नुलाई समृद्धिको उज्यालो पक्ष मान्नुपर्छ तथापि २०७५ सालभरिका कुराको सिंहावलोकन गर्ने हो भने नकारात्मक पक्ष र विकासका बाधक तत्त्व गनेर साध्य छैन ः सुन तस्करी, वाइडबडी विमान खरिद प्रकरण, निर्मला हत्याकाण्ड, शुद्धीकरणका लागि ईसाइ धर्मसँग गाँसिएको रक्सी सेचनका साथै विकासको बाधक बनेको दलगत एवं व्यक्तिगत स्वार्थको जति भर्त्सना गर्दा पनि पूरा हुने देखिँदैन । सो बाहेक शिक्षा र स्वास्थ्य क्षेत्रमा मच्चिएको हाहाकार, डोजर आतंक, स्तरहीन कच्ची सडकमा बढ्दो दुर्घटना, नियन्त्रणबाहिर पुगेको सिन्डिकेट प्रणाली, हत्या, हिंसा, बलात्कारको बढ्दो शृंखला, समृद्धिमा प्रदेश सरकारको अकर्मण्यता, माफियाको जगजगी भनी साध्य छैन । राजनीतिक आडमा उत्ताउलो बनेका ठेकेदार, सत्तारूढ दल र नेपाली कांग्रेसभित्र गुट, उपगुटको टीठलाग्दो गतिविधि पनि उस्तै छ । राजनीतिक हुंकार बढी, रोजगारी शून्य, विदेश पलायनमा बढ्दो वृद्धिदर, अन्तर्राष्ट्रिय सम्बन्धमा दरार, कूटनीतिक कमजोरी, आयात र विलासिताको डरलाग्दो तथ्यांकले हाम्रो भविष्य संकेत गरेको छ । नेताको वैचारिक दरिद्रताभित्र विश्वविद्यालयहरूको गरिमा नअटाएको सन्दर्भ, स्थानीय तहमा कर आतंकको भयावह रूप, भ्रष्टाचारमा लिप्त ठूला माछा डकार्दै हिँडेको परिदृश्य, राजनीतिक पञ्जाले नाजुक बनेको न्याय क्षेत्र, आलोचनाको महत्त्व नबुझी प्रेस स्वतन्त्रतामाथि अंकुश लाग्न थालेको दुरुह अवस्था, चत्रवातलगायत प्रकोपप्रति आयाराम गयारामको सरकारी सोच, यथावत् छ अनि नयाँ बिहानी कसरी सुन्दर होला र ? भुवनेश्वर शर्मा, चन्द्रागिरि२, काठमाडौं"
पुष्प व्यवसायीका समस्या,"सरकार हामी पुष्प व्यवसायी किसानहरूको समस्या सुनिदिने कष्ट गर्ने कि ? वर्षौंदेखि विदेशबाट आयात हुने करोडौं रुपैयाँको फूल (पुष्प) अहिले ८० प्रतिशत नेपालमै उत्पादन भइरहेको छ । यसले देशको अर्थतन्त्रमा ठूलो टेवा पुर्याएको छ । राज्यले पनि पुष्प व्यावसायी किसानलाई केही भए पनि अनुदान दिएको छ । हाल केही व्यक्तिले नेपालभारत खुला सीमाको फाइदा लिई बिनाभन्सार दिनको सयौं टोकरी फूल नेपाल भित्र्याउने गरेको छ । यसले गर्दा नेपाली पुष्प व्यवसायि किसानलाई प्रत्यक्ष असर परेको छ । राज्यको धेरै राजस्व चुहावट भइरहेको छ । यस्तो प्रवृत्तिलाई राज्यले समयमा नै नरोक्ने हो भने हामी पुष्प व्यवसायी किसान विस्थापित हुन बाध्य हुनुपर्नेछ ।रामेश्वर बासी, ताथली, भक्तपुर"
पब्जीमा प्रतिबन्ध,"नेपाल दूरसञ्चार प्राधिकरणले हिजो नेपाली युवावर्गमा चिरपरिचित पब्जी खेललाई प्रतिबन्ध गरेको निर्णयलाई जनताले धेरै तरिकाले आत्मसात् गरेका छन् । युवावर्ग यस निर्णयसँग आक्रोशित छन् भने साना बालबालिकाका भविष्यप्रति चिन्तित अभिभावक तथा शिक्षकवर्ग अत्यन्तै हर्षित छन् । पब्जी खेल १६ वर्षमाथिका व्यक्तिले मात्र खेल्ने खेलका निर्माताले सल्लाह दिएको अवस्थामा यसलाई अभिभावकको नियन्त्रण आवश्यक रहेको बताउँछन् । यस अवस्थामा आफू १६ वर्षमाथि पुगेको र यसले आफूलाई असर नगरेको भन्दै युवावर्ग रिसाउनु स्वाभाविकै हो तर दूरसञ्चार प्राधिकरणको यस निर्णयले डिजिटल दुनियाँमा मुग्ध हुन थालेको नेपाली समाजलाई ठूलो तथा महत्त्वपूर्ण चुनौती प्रस्तुत गरको छ । देशका कर्णधार बालबालिकालाई सानै उमेरदेखि हात हातमा स्मार्टफोन, ट्याब्लेट थमाएर, इन्टरनेटमा केही नियन्त्रणबिना प्रयोग गर्न दिँदा आफूलाई आधुनिक भएँ भनेर गौरव गर्छन् होला तर आफ्ना बालबालिकामा हुने असरलाई किन अझ पनि बुझ्न सकेका छैनन् ? सरकारले गरेको यो प्रतिबन्ध गर्ने निर्णयमा खुसी हुनु त ठीक छ तर पहिले नै आफ्ना बालबालिकाको ख्याल राख्नतर्फ ध्यान दिएको भए यो दिन आउने थिएन । आज यो निर्णय नगरिएको र भोलि बच्चामा केही नकारात्मक असर देखा परे फेरि सरकारले किन प्रतिबन्ध नगरेको भन्दै आवाज उठ्थ्यो । अभिभावकले आफ्ना बालबच्चालाई नियन्त्रणमा राखेर इन्टरनेटको सही उपयोग गराउनतर्फ लाग्दै सकेसम्म आफ्नो केही समय बालबालिकासँग खर्चेर, अरू क्रियाकलापमा व्यस्त राखी यस्ता हिंसात्मक अनलाइन खेलबाट पर राख्नु नै भोलिका दिनमा सबैलाई लाभदायी हुन्छ । अतः अभिभावकले आफ्नो जिम्मेवारी पूरा गर्न चुक्नु हुँदैन र सरकारको यो निर्णयलाई समयसापेक्ष ठान्नु नै उचित हुन्छ ।विशाल बराल, गोकर्णेशवर, काठमाडौं"
उधारो शुभकामना,"अनि मात्र साँच्चै वर्ष नयाँ हुन्छनेपालीको मनमा नयाँ हर्ष हुन्छ त्यही बेलामा दिऊँला शुभकामना म अहिले नै त दिन आँटै आउँदैन । इन्द्रकुमार श्रेष्ठ, ओखलढुंगा"
जनबल र धनबल दुवै बाहिरियो,"शनिबार प्रकाशित भए जनबल र धन बिदेसियो सान्दर्भिक लाग्यो । अहिले हामी जनताले आफैंलाई सोध्ने बेला भइसक्यो, लोकतन्त्र आएर हामीले के पायौं ? राजतन्त्र निरंकुश भयो, तानाशाही भयो भनेर फाल्न लगाइयो तर अहिले हाम्रा नेताहरू त्यही राजसी शैलीको सिको गरिरहेका छन् । उहिले जंगबहादुर राणा, पृथ्वीनारायण शाहहरूले भ्रष्टाचार गर्नेलाई निकै कडा सजायको व्यवस्था गरेका थिए । देश्को पैसा विदेश लान सख्त कडाइ गरेका थिए । जंगबहादुरको शासन तानाशाही भए पनि आफ्नो देशको सार्वभौमिकता र राष्ट्रियतामाथि कहिल्यै पनि आँच आउन दिएनन् तर अहिले हाम्रो देशमा मन्त्री, कर्मचारी र राजनीति गर्नेहरूको अकूत सम्पत्तिको फेहरिस्त सार्वजनिक भइसकेको छ । तैपनि सरकारले रोक लगाउन केही गर्न सकेको छैन । गर्न सकोस् पनि कसरी ? भरे आफ्नै अकूत सम्पत्तिको कुरा बाहिर आउने हो कि भन्ने डर छ । देशको सरकारी निवास बालुवाटारको जग्गा पनि व्यक्तिका नाममा छ भन्ने सुन्दा देश पक्कै पनि ठूलो दुर्घटनामा जान खोजेको प्रतीत हुन्छ । सन्तोष दाहाल, बुढानीलकण्ठ, काठमाडौं"
स्वास्थ्यनीति निर्माणका ३ आधार,छविलाल रानाभाटस्वास्थ्यसेवा र जनस्वास्थ्य नीतिमा विद्यावारिधि लेखक नीति अनुसन्धान प्रतिष्ठानका अनुसन्धानकर्ता हुन् ।
विपद् प्राकृतिक हुँदैन,शेषकान्त काफ्ले लेखक विपद् जोखिम न्यूनीकरण विशेषज्ञ हुन् ।
छुट्टै झाषिक जनगणनै किन ?,"तपाईं त मेरो वंशज पो हुनुहुँदोरहेछ, आज भेट भयो । यो कुरा सुनेर झापा, घैलाडुब्बामा भेटिएका अनन्त कोचे अचम्मित हुनुभयो । मेरो रूप, रङ, सबै हुलिया नै नियाल्न थाल्नुभयो । हुलिया केही नमिलेको देखेर फिस्स हाँस्दै भन्नुभयो, होइन, तपाईंले झुट बोल्नुभयो । आदिवासी जनजाति उत्थान राष्ट्रिय प्रतिष्ठानद्वारा गठित उपसमूह निर्धारण कार्यदल मा संलग्न भएर कोचे जातिको जाति भाषिक अवस्थाबारे अध्ययन गर्न मसँगै जानुभएका कुमार ब्लोनले पनि सन्दर्भ नबुझेर हामी दुवैको शिर पाउ हेर्दै भन्नुभयो, के तपाईं पनि वाइयात बोल्नुभा ? झट्ट सुन्दा झुट वा वाइयातजस्तो लागे पनि २०६८ सालको जनगणनाको तथ्यांकले अनन्त कोचे र मलाई संयोगवश दाजुभाइ बनाएको थियो । जनगणानाको अभिलेखले यही भन्छ । मेरो पुर्ख्यौली थलो खोटाङको उत्तरी भेगमा रहेको केपिलासगढी गाउँपालिकाको सुङ्देल हो । जहाँ कोयी राईहरूको सघन बस्ती छ । दुर्भाग्य नै मान्नुपर्छ २०६८ सालको जनगणनाले उक्त ठाउँमा पहिलो भाषाका रूपमा बोल्ने वक्ता संख्या १९३१ जना रहेको कोचे भनी उल्लेख गरेको छ भने दोस्रो भाषाका रूपमा बोल्ने वक्ताका रूपमा ७ जनाले बोल्ने उल्लेख गरेको छ । जबकि कोयी वक्ता भनेर चाहिँ १२७१ देखाएको छ । यसले कोयी कोचे हुन पुग्दा १९३१ जना वक्ताको अन्तर हुन पुगेको छ । डोल्पा जिल्लाको सहरतारा, तुपतारा र ताराकोटमा बोलिने मगर काइके १ हजार बढीले बोल्ने कुरा अम्बिका रेग्मीले गरेको काइके मगरको समाजभाषा वैज्ञानिक भाषिक सर्वेक्षणमा आएको छ तर जनगणनामा ५० जना माक्र वत्ता भनी उल्लेख छ । तिलुङको स्थलगत अध्ययनमा म आफैं संलग्न हुँदा त्यहाँका वक्ता आधा दर्जन जति मात्रै रहेको तथ्य फेला पर्यो । जबकि जनगणनाको तथ्यांकले १४२४ जना वक्ता संख्याका रूपमा उल्लेख गरेको छ । लमजुङको दुराडाँडामा पुग्दा दुरा भाषा बोल्ने वक्ता फेला परेनन् । दुराको वक्ताअध्येताका रूफमा मुक्तिनाथ घिमिरे एक्ला हुन् तर जनगणनाले दुराको वत्ता संख्या भनी २१५६ जना देखाएको छ । यस्तो गणितले भाषिक नीतिनिर्माणमा कुन हदसम्म प्रभावित तुल्याउला ?यी त प्रतिनिधि उदाहरण भए । राष्ट्रिय जनगणनामा यस्ता थुप्रै त्रुटि भएका छन् । वक्ता संख्यामा गडबडी त देखिएका छन् नै । भाषा हो कि भाषिका हो भनेर छुट्याउन नसक्दा भाषिकाहरू भाषाका रूपमा सूचीकृत हुन पुगेका छन् भने पहिचान भइसकेका भाषाहरू सूचीकृत हुनबाट वञ्चित हुन पुगेका छन् । हिमाली भेगमा बोलिने नारफु, नुब्री, ग्यालसुम्दो, सेके र खोनाहाजस्ता भाषा छुटेका छन् । मैथिलीको भाषिका हुँदाहुँदै पनि पूर्वी तराईमा बोलिने अङ्गिका भाषाका रूपमा सूचीकृत हुन पुगेको छ । चेपाङ भाषाको भाषिकाका रूपमा रहेको बनकरिया भाषा होस् वा आठपहरिया भाषाको बेल्हारे भाषिका होस्, छुट्टाछुट्टै भाषाका रूपमा सूचीकृत हुन पुगेका छन् । यस्तो हुनुमा पहिलो कारण मतदाता शिक्षा प्रभावकारी हुन नसकेर हो । दोस्रो, जनगणनामा संलग्न अधिकांश गणकलाई भाषासम्बन्धी गहिरो ज्ञान नहुनु वा भाषाका विषयमा संवेदनशील नहुनु हो । तेस्रो, कमसेकम जनगणना गर्नुपूर्व कुनकुन भाषा कहाँकहाँ बोलिन्छन् भनी ती भाषाको सूची तयार नगर्नु वा पूर्वकार्यको समीक्षा नगर्नु पनि हो । भौगोलिक हिसाबले कुन कुन ठाउँमा कुन कुन भाषा बोलिन्छन् भनी हेक्का नराख्नाले अनेकानेक समस्या पैदा भएको छ । कोचे, मेचेजस्ता भाषा मूलतः पूर्वी तराईमा बोलिने कुरा पूर्वकार्यको समीक्षा वा यसअघिको गणनाको तथ्यांकले पनि थाहा पाउन सकिने कुरा हो । कमसेकम गणकबाट गल्ती भएको भए पनि कोचेजस्तो भाषा अचानक ठूलो संख्यामा पहाडी जिल्लामा पर्ने खोटाङको उत्तरी भेगमा कसरी सूचीकृत हुन पुग्यो भनी रुजु गर्ने बेला सावधानी अपनाउन सकेको भए मात्र पनि यस किसिमको त्रुटि हुँदैनथ्यो । जनगणनाजस्तो महत्त्वपूर्ण काममा नेपालको विशिष्टतालाई बुझ्नु आवश्यक हुन्छ । प्रा योगेन्द्रप्रसाद यादव (२०१४) ले नेपालमा तीनवटा जातिभाषिक संरचना रहेको औंल्याएका छन् । पहिलो, एक जाति र एक भाषा । जस्तैः राजंशी भन्नाले जाति पनि हो र भाषा पनि हो । दोस्रो, एक जाति भए पनि त्यसभित्र धेरै भाषा समेटिएका हुन्छन् । जस्तैः तराईका यादव जाति एउटा भए पनि मैथिली, भोजपुरी र अवधीजस्ता धेरै भाषा बोल्छन् । राई जाति एउटा भए पनि यसभित्र धेरै भाषा पर्छन् । तेस्र्रो, धेरै जातिले एउटै भाषा बोल्ने किसिमको जातिभाषिक संरचना छ । जस्तैः बाहुन, क्षत्री, कामी, दमाईं, ठकुरी, सार्की र संन्यासीले बोल्ने भाषा नेपाली हो । त्यसैले विशिष्ट प्रकारको सामाजिकभाषिक स्थितिलाई नबुझ्नाले पनि जनगणनामा धेरै समस्या आएको देखिन्छ । राईकै कुरा गरौं । यो एउटा जाति हो तर राईभित्र थुप्रै भाषा छन् । जस्तैः बान्तवा, चाम्लिङ, पुमा, दुमी, कोयी, खालिङ, आठपहरियाजस्ता २४ वटा भाषा २०६८ सालको जनगणनामा सूचीकृत छन् । त्यससँगै १ लाख ५९ हजार १ सय १५ जना वक्ता संख्याका रूपमा राई भाषालाई देखाइएको छ । यसमा गणकले जातिभाषिक विशिष्टतालाई नबुझीकन एक जाति भएपछि उसको भाषा पनि जातिकै आधारमा हुनुपर्छ भन्ने आग्रहले यस किसिमको परिणाम आएको हुन सक्छ । माथि उल्लिखित विवरण हेर्दा विगतमा भएका राष्ट्रिय जनगणनाको तथ्यांक त्यति भरपर्दो देखिँदैन । विश्वमा दिनानुदिन भाषाहरू लोप भएर हराउँदै छन् तर नेपालमा भाषाको संख्या बढ्दो छ । सन् १९७१ मा १७, १९८१ मा १८, २००१ मा ९२ र २०११ मा १२३ भाषा सूचीकृत भएको देखिन्छ । यसको मुख्य कारण भनेकै वैज्ञानिक भाषिक सर्वेक्षण हुन नसक्नु हो । लगभग २ वर्षपछि २०७८ सालमा राष्ट्रिय जनगणना हुँदै छ । बारम्बार त्रुटि भइरहेको अभ्यासबाट सिकेर पर्याप्त सुधार गर्नुपर्ने देखिन्छ । यस निम्ति गणकहरूका लागि भाषासम्बन्धी कार्यशाला गोष्ठी गर्ने वा तालिम दिने, गणकहरूका साथमा भाषाविज्ञहरूलाई पनि संलग्न गराउने कुरामा सुधार गर्न सकिए सही आँकडाको नजिक पुग्न सकिन्छ । होइन भने बारम्बार हुने गल्तीको थप संस्करण मात्र हुनेछ । छुट्टै भाषिक सर्वेक्षण गर्दा मानव संशोधन वा आर्थिक व्यायभारको कुरा आउला तर पनि वक्ता संख्यालगायत धेरैभन्दा धेरै भाषिक सूचना संकलन गर्न सकिन्छ । भाषिक जीवन्तताको स्थिति, भाषिक अपशरण, निरन्तरता र अभिवृद्धिजस्ता कुरासमेतको एकीकृत सूचना प्राप्त हुन सक्छ । प्रा दानराज रेग्मीले कान्तिपुरमै प्रकाशित एक लेखमा भाषिक सर्वेक्षण गर्दा नेपालको भाषिक सर्वेक्षण परियोजना (सन् २००९२०१७) को प्रतिवेदन महत्त्वपूर्ण सन्दर्भसामग्री हुन सक्ने उल्लेख गर्नुभएको छ । भाषासम्बन्धी नीति तर्जुमा गर्न र सरकारलाई सिफारिस गर्न भाषा आयोगले अख्तियारी पाएकाले भाषिक सर्वेक्षण कार्यलाई उसैले बढाउनु वाञ्छनीय हुन्छ ।प्रदेश तहमा सरकारी कामकाजको भाषा निर्धारणका आधारबारे बहस भाषा आयोगले प्रारम्भ गरेको छ । स्थानीय तहकै कुरा आउँदा पनि उल्लिखित त्रुटिपूर्ण भाषिक जनसंख्यालगायत विवरणले कति असर गर्ला ? त्यसकारण पहिले भाषिक जनगणना गर्नुपर्छ । भाषिक वक्ताको संख्या, भाषा, भाषिकाजस्ता विषय दीर्घकालीन महत्त्वका हुन्छन् । यिनैका जगमा भाषिक नीति र समृद्धिको परिकल्पना गर्न सकिन्छ ।लेखक त्रिवि भाषाविज्ञान केन्द्रीय विभागका उपप्राध्यापक हुन्"
हाकिमसाबका चर्तिकला,"सेवाग्राहीका रूपमा केही स्थानीयसहित एक आयोजना कार्यालयमा पुगेकी थिएँ । आयोजना प्रमुखको कार्यकक्षमा एक जनाले आफ्नो मौसमी (चाडपर्व, बेलामौकामा प्रकाशन हुने) पत्रिकामा चेतनामूलक विज्ञापन छाप्न आर्थिक सहयोग माग्दै थिए । राजनीतिक पहुँचको ढाडसमा दबाब दिँदै थिए । आयोजना प्रमुख नरम हुँदै यो वर्ष ५ हजारभन्दा बढी दिन सकिने अवस्था छैन । सो रकममा थप २० लिटर पेट्रोलको कुपन दिने प्रस्ताव गरे । ती व्यक्तिले त्यसमा केही लिटर मोबिल पनि थपिदिन आग्रह गरे । त्यसमा हाकिमसाब राजी भए । एक कर्मचारीलाई सोहीमुताबिक गर्न निर्देशन दिए । ती व्यक्ति कार्यकक्षबाहिर गएपछि हाकिमसाबले लामो सास फेर्दै भने, के गर्नु, जागिर जोगाउनैपर्यो । कुनै प्रतिक्रिया नदिई हाम्रो कामबारे अवगत गराउनतर्फ लाग्यौं । यस्ता विज्ञापनलगायत अनावश्यक सहयोगका नाममा रकम बाँड्ने र तेलका कुपन बाँड्ने हाकिमसाबहरू कैयौं भेटिन्छन् । आफू बसेको पद, दायित्व र जिम्मेवारीलाई विवेकसम्मत प्रयोग नगरी कानुनी कार्यविधि लत्याई भनसुन, आदेश, धम्कीमा मनोमानी रूपमा सरकारी स्रोत वितरणले सुशासन कायम गर्न कसरी सघाउला ? साथीभाइ, इष्टमित्र, राजनीतिक कार्यकर्तालाई सरकारी तेल, मोबिलका कुपन बाँडेर आफ्नो दान गर्ने क्षमता प्रदर्शन कहिलेसम्म गर्ने हो, हाकिमसाबहरू ?केही महिनाअघि घर फर्किने बेला एक कक्षामा पढ्ने छोरो लिन स्कुल पुगेेकी थिएँ । सरकारी कार्यालयका एक हाकिमसाब पनि आफ्नो छोरो लिन स्कुल आफैं आउनुभएको रहेछ । कक्षा छुटेपछि आआफ्ना छोराछोरी हामी अभिभावक भएको स्थानमा आए । मेरो छोराले खुसी हुँदै मलाई भन्यो, आज मैले ड्रोइङमा रेड स्टार पाएँ । मेमले सबै कटिङ गरेर कपीमा टाँस्नु भन्नुभएको छ । अहिले पसलबाट ठूलो डायरी र ग्लुस्टिक किनिदिसोस् है । मैले हाँस्दै टाउको हल्लाएँ । हाकिमसाबका छोराले अबोध शैलीमा रमाउँदै, मसँग त कत्ति ठूलठूला डायरी र ग्लुस्टिक छन्, बाबाले अफिसबाट ल्याउनुभएको भन्यो । हाकिमसाबको मुख लाजले रातो भयो । मैले, बाबु टिफिन सबै खायौ ? भन्दै कुरा मोड्ने कोसिस गरेँ । हाकिमसाब आफ्ना छोरालाई सरकारी गाडीमा हालेर हुइँकिनुभयो । छोराले फेरि मलाई सोध्यो, मामु, हजुरको अफिसमा चाहिँ ग्लुस्टिक पाइन्न ? मैले भनेँ, बाबु, मेरो अफिसमा पसल छैन नि ।सामान्य ग्लुस्टिक कार्यालयबाट बोकेर घर ल्याउनु जरुरी, बाध्यता उहाँलाई पक्कै थिएन होला तर यहाँ बसेको गलत शैलीको नजिरमा हिँड्दा अबोध छोराले समेत घरमा चाहिने सामान ल्याउने स्थल भनेको उनको बाबाको अफिस बुझेछन् । सायद अन्य सामान पनि हाकिमसाबले अफिसबाट ल्याउनुहुन्थ्यो होला । अफिसबाट ल्याएँ भनी सगर्व सुनाउनु वा देखाउनुहुन्थ्यो होला । बालमस्तिष्कमा बाबाको यो कार्य सही वा गलत छुट्याउने पक्कै परिपक्वता थिएन तर हाकिमसाबले विचार गर्नुपर्थ्यो । आचरण र नैतिकता एक दिनको सिकाइ र घटनाले पूर्ण रूपमा निर्माण हुन्न । दैनिकीको अभ्यास र व्यवहारले सिर्जना गराउने पक्ष हुन् । सरकारी कार्यालयका स्रोतसाधनलाई निजी सम्पतिसरह प्रयोग गर्ने र सोहीमुताबिक गैरआचारण प्रदर्शन गर्दा गलत संस्कार बसेको देखिन्छ । पद, मर्यादा, व्यस्तताअनुरूप प्रदान गरेको सुविधाको दुरुपयोग बढेको सहजै देखिन्छ । सबैले पक्कै होइन तर अधिंकाश कर्मचारीले सरकारी स्रोतसाधनको प्रयोग कार्यालयका काममा मात्र नगरी घरायसी प्रयोजनका लागि समेत गरेको देखिन्छ । यसलाई उनीहरूले आफ्नो हक, अधिकार र तागतको अर्थमा बुझ्नु दुःखद पक्ष हो । आफू अफिस पुगेपछि परिवारको प्रयोगका निम्ति सरकारी सवारीसाधन पठाउने, बिदाको हरेक दिन सवारीसाधनको पास लिने तर त्यसको दुरुपयोग गर्ने, लाजै नमानी घरमा चाहिने पानीका जारको समेत अफिसकै खर्चमा व्यवस्थापन गर्ने, सन्तानको ल्यापटप, त्यसको मर्मतका लागि सरकारी स्रोत प्रयोग गर्ने, घरमा प्रयोग हुने, चाहिने कार्पेट, पर्दा, गमला, सोफालगायत व्यवस्थापन कार्यालयकै स्रोतबाट मिलाउने चलनमा अधिक मात्रामा ठूला हाकिमसाबहरूको सहभागिता रहेको देखिन्छ । अझ जंगी, प्रहरी सेवाका साना तहका कर्मचरीले हाकिमसाबकहाँ घरायसी काम गर्नुपर्ने, भवन तथा संरचना निर्माणका काम गर्नुपर्नेजस्ता व्यावहारिक, बाध्यतात्मक यथार्थको समाचार हामीले पढिरहनुपर्ने विवशता छ । विकासे हाकिमहरूलाई एउटा सवारीसाधनले नपुगी २३ वटा चाहिने रहर, नियत कहिलेसम्म जारी रहने हो ? हाकिमसाबलाई लिन घर पुगेको ड्राइभरले उहाँका छोराछोरीलाई स्कुल पुर्याइदिनुपर्ने ड्युटी कहिलेसम्म गर्ने ? यो कार्यालय, निकाय, आयोजना, विभाग मेरो हो । मेरै सोच, निर्णयमुताबिक चल्छ । मेरो मर्जीमा खर्च व्यवस्थापन हुने हो भन्ने सोचाइ कहिलेसम्म ? हाकिमसाबहरू, अब त अति नै भयो कि ? सोचौं, विवेक प्रयोग गरौं ।करारमा कर्मचारी नियुक्ति र तिनको निरन्तरता साथै एमआर (मस्टररोल) का कामदार, कर्मचारीको छनोटमा कतै आफन्तवाद र पजनी शैलीमा मात्रै भइरहेको छैन, हाकिमसाब ? कतै नेताको आदेश, राजनीतिक चाकडी साथै थर्काइमा डराउँदै एमआर का कर्मचारीलाई कामै नगरी तलबभत्ता दिने कार्यलाई मात्रै प्रश्रय दिइरहनुभएको त छैन ? कन्टेनजेन्सी खर्चको मनोमानीमा कहिलेसम्म फजुल खर्च गरी रमाउने हो ? कर्मचारीे कतै नगई, नपठाई काज, भ्रमण आदेश दिई त्यसको भुक्तानी स्वीकृत गर्ने नैतिक खडेरी कहिलेसम्म ? ४५ हजारको विज्ञापन दिन, विभिन्न बहानामा आर्थिक सहयोग बाँड्न आफ्नो चाकरी गर्ने वा आफन्त पर्ने खोजी गर्ने पद्धति कहिलेसम्म ? आफ्नो स्वविवेक, आर्थिक मितव्ययिताको ख्यालै नगरी मन्त्री, नेता, बडाहामिकको आदेशमा यस्ता सहयोग प्रदान गरिने प्रक्रियामा रमाउने अभ्यास कहिलेसम्म जारी राख्नुहुन्छ ? सेवाग्राहीले चाहेअनुसारको सुशासनमैत्री, चुस्त सेवा प्रवाह कहिले दिनुहुन्छ ? कहिलेदेखि अलि नैतिकवान् र सदाचारी बन्ने कोसिस गर्ने हो हाकिमसाबहरू ?सर्वसाधारणको सुख, शान्ति र आर्थिक हित निम्ति आर्थिक अनुशासन, नैतिकता र सदाचार कायम गर्ने प्रस्तावसहित कार्यान्वयनमा रहेको भ्रष्टाचार निवारण ऐन, २०५९ को दफा १७ मा कुनै राष्ट्रसेवकले आफ्नो ओहदाको वा सोसम्बन्धी कर्तव्य पालन गर्दा सरकार वा सार्वजनिक संस्थाको सम्पत्ति लापरबाही वा बदनियत गरी हिनामिना, हानिनोक्सानी वा दुरुपयोग गरेगराएमा वा मासेमा वा निजी प्रयोगमा लगाएमा कसुरको मात्राअनुसार ऐनमा तोकिएको सजाय हुने र त्यसरी हिनामिना, हानिनोक्सानी वा दुरुपयोग गरेको वा मासेको वा मास्न दिएको सम्पत्ति पनि उनैबाट असुलउपर गरिनेछ भनी स्पष्ट व्यवस्था गरिएको छ । निजामती सेवा ऐन, २०४९ को दफा ५४ ख को उपदफा ३ मा निजामती कर्मचारीले कुनै पनि सरकारी सम्पत्तिको प्रयोग वा उपयोग घरायसी कार्यका लागि गर्न हुँदैन भनी उल्लेख छ । सोही दफाको उपदफा ४ मा निजामती कर्मचारीले सरकारी राजस्वबाट तलब, भक्ता खाने गरी नियुत्त भएको कुनै पनि सरकारी कर्मचारीलाई कार्यालयका काममा बाहेक आफ्नो घरायसी काममा लगाउनु हुँदैन भन्ने कानुनी व्यवस्था छ । सुशासन (व्यवस्थापन तथा सञ्चालन) ऐन, २०६४ मा सरकारी वा सार्वजनिक स्रोतको प्रयोग गर्दा मितव्ययी ढंगबाट अधिकतम सदुपयोग र उत्पादनशील हुने गरी प्रयोग गर्ने प्रावधान राखिएको छ । यीबाहेक अन्य सरकारी सेवा सञ्चालनसम्बन्धी कानुनी व्यवस्थाका उल्लिखित आचारसंहिताले हरेक राष्ट्रसेवक, कर्मचारी, पदाधिकारीलाई सरकारी, सार्वजनिक स्रोतसाधनको मितव्ययी प्रयोग गर्न तथा घरायसी काममा सरकारी स्रोत, साधन प्रयोग गर्न बन्देज लगाएको देखिन्छ । यसप्रकारको कार्यलाई कानुनले प्रस्ट भ्रष्टाचारका रूपमा परिभाषा गरेको छ ।प्रजातान्त्रिक व्यवस्था अपनाइएको, कानुनी शासनलाई स्वीकार गरिएको साथै सुशासनलाई आत्मसात् गरिएको अवस्थामा समेत दिनहुँ सरकारी स्रोतसाधनको दुरुपयोग बढेको छ । हाकिमसाबहरूमा नैतिकताको घडीको सुई उल्टो दिशामा घुम्नु असल शासनको चाहना गर्ने आमनागरिकको अभिमतविरुद्ध छ । सदाचार र नैतिकता भन्ने कुरा सिकाएर भन्दा आचरणबाट सिर्जना हुने पक्ष हुन् । नियम, कानुन, कार्यविधिबाट उल्लेख भएका आचरणलाई इमानदारपूर्वक कार्यान्वयन गरे मात्र सदाचारको फैलावट हुन्छ । अन्यथा कानुनी दायित्व पूरा नगर्ने संस्कारले घर, परिवार, समाज र सिंगो देशमा गलत प्रवृत्तिलाई बढावा दिन्छ ।"
नयाँ वर्षलाई फ्युजन अर्केस्ट्रा,"(काठमाडौं)  पाश्चात्य र पूर्वीय बाजाको फ्युजन, धून भने नेपाली । थिम हो, मोटोको सुमधुर वृन्दवादन (अर्केस्ट्रा) । झन्डै एक सय जना कलाकार कोही भायोलिन रेटदैछन्, कोही भियोला, चेलो र डबल बाससँगै सितार र बाँसुरी बजाउँदै छन् । तबला र मादलसँग अफ्रिकन बाजा जिम्बेको पनि ताल मिस्सिएको छ । शनिबारसम्म ज्ञानेश्वरस्थित ग्यालेक्सी पब्लिक हलमा व्यस्त यी कलाकारहरूले नयाँ वर्षको पहिलो दिन आइतबार राष्ट्रिय नाचघर जमल गुन्जयमान पार्दै छन् । नारायणगोपाल संगीत कोष र सांस्कृतिक संस्थानले यति ठूलो अर्केस्ट्रासहित नयाँ वर्ष मनाउने चाँजो गरेका हुन् । कार्यक्रममा विभिन्न नेपाली संगीतहरूको टुक्रालाई अर्केस्ट्रेसन गरिने अन्नपूर्ण चेम्बर अर्केस्ट्राका अध्यक्ष राजकुमार श्रेष्ठले बताए । हामीले पश्चिमी र पूर्वीय बाजाहरूबाट हाम्रै माटोको आवाज निकाल्दै छौँ, श्रेष्ठले भने, त्यसैले कार्यक्रमको नाम माटोको सुमधुर वृन्दवादन राखेका छौं । नेपाली राष्ट्रिय गीत, सदावहार आधुनिक संगीत र लोकभाकासमेतको प्रस्तुति हुने उनले बताए । ९९ प्रतिशत धून नेपाली नै हुनेछन्, जुनियर कलाकारलाई सिकाउन केही अंग्रेजी धूनहरूको पनि प्रस्तुति दिनेछौँ, उनले भने । लामो समयदेखि संगीत प्रशिक्षण गर्दै आएका श्रेष्ठका अनुसार नेपाली गीतहरू शब्दप्रधान छन्, तर अर्केस्ट्रा भने मूलतः बाजाहरूको संयोजन हो, बाजाहरू मात्रै बोल्नेछन् । उनका लागि अर्केस्ट्रा अब्स्ट्र्याक पेन्टिङजस्तै हो, जहाँ शब्द हुँदैनन्, स्वदेशी हुन् या विदेशी संगीत, श्रोताले धूनबाटै आफूखुसी आनन्द लिन सक्छन् । स्वरसम्राट नारायणगोपाल र संगीतज्ञ अम्बर गुरुङको आकांक्षालाई केही मात्रामा भए पनि पूरा गर्ने कोसिस गरेका श्रेष्ठले बताए । नेपाली संगीतलाई विश्वमा चिनाउन अर्केस्ट्रा नै उपयुक्त माध्यम हो भन्ने अम्बर गुरुङको निष्कर्ष थियो, गुरुङका चेलासमेत रहेका श्रेष्ठले भने, निजी क्षेत्रबाट मात्रै उहाँहरूको आकांक्षा पूरा हुँदैन, सरकारले पहलकदमी लिनुपर्छ । नेपाली संगीत र संगीतमार्फत मुलुकलाई चिनाउन राज्यले उत्तिकै चासो दिनुपर्ने उनको भनाइ छ । अभ्यासका लागि सरकारी हलसमेत नहुनु पनि विडम्बना भएको उनले बताए । यसअघि नै गरिएका संगीतहरूलाई अर्केस्ट्रेसन गरिने र आगामी दिनमा नयाँ सिर्जना पनि गर्दै जाने कोषको योजना छ । त्यसका अभ्यास गर्ने वातावरण चाहिन्छ, जुन तत्काल उपलब्ध छैन, २०२५ दिन पनि राम्रोसँग अभ्यास नगरीकन कसरी नयाँ सिर्जना गर्न सकिन्छ र ? उनले भने । यस पटक प्रशिक्षणमा उनले पाँच वर्षे बालबालिकादेखि संगीतमा दशकौं बिताएका ख्यातिप्राप्त कलाकारसमेत सहभागी छन् । उनीसँगै साधनारत सुरजकुमार थापाले नेपाली संगीतलाई अन्तर्राष्ट्रियजगत्मा चिनाउन अर्केस्ट्राले महत्त्वपूर्ण भूमिका खेल्ने दाबी गरे । नेपाली भाषा नबुझ्नेहरूले पनि संगीतको आनन्द लिन सक्छन्, उनले भने, यसले हाम्रो संगीतलाई विश्वव्यापीकरण गर्न मद्दत गर्छ । राज्यले लगानी गरे अबको १०१५ वर्षमा नेपाली संगीतको स्तरीय अर्केस्ट्रेसन गर्न सकिने उनी बताउँछन् । नेपाली कलाकारसँगै पहिलो पटक नेपाली राष्ट्रिय गीतको अभ्यास गरिरहेका छन्, भारतीय चेलो प्रशिक्षक मानव नास्कर । नेपाली कलाकारसँग अभ्यास गर्न पाउँदा निकै खुसी लागेको उनले बताए । मेरो लागि पनि यो सम्मानित अवसर हो, उनले भने । यस पटक भारतीय कलाकार नास्करसँगै एक जना नर्बेजियन कलाकार पनि सहभागी हुने अन्नपूर्ण चेम्बर अर्केस्ट्राका अध्यक्ष श्रेष्ठले जनाए । गायक शिशिर योगी, बाँसुरीवादक बुद्ध लामा, मादलवादक पारसमणि सुवेदी तबलावादक शम्भु बानियाँ, सितारवादक पद्महीरालगायत कलाकार पनि नेपाली संगीतलाई अर्केस्ट्रेसन गर्न अभ्यासमा तल्लीन छन् । उनीहरू सबैजना आइतबार नाचघरमा उत्रिने छन् । विगत पाँच वर्षदेखि हरेक वर्ष अर्केस्ट्राको प्रस्तुति दिँदै अन्नपूर्णले यस वर्ष अहिलेसम्मकै सबैभन्दा धेरै कलाकारहरूलाई समावेश गरी प्रस्तुति दिँदै छ । यो संस्करणमा विदेशी दुई जनासहित ९२ जना कलाकारले प्रस्तुति दिनेछन् । यो संस्करण विशेषगरी युवा लक्षित बनाएको अध्यक्ष श्रेष्ठले बताए । हामीले नयाँ पुस्तालाई नेपाली संगीतको ज्ञान दिन चाहन्छौं, उनले भने, नेपाली संगीतमै केही गर्ने प्रेरणा दिन चाहन्छौं । प्रशिक्षणमा सहभागी दस वर्षीया प्रसवी ढुंगेलले वरिष्ठ संगीतकारहरूसँग सिक्न पाउँदा खुसी लागेको बताइन् । चौध वर्षीया जेनिसा कटवालले अभ्यासका क्रममा धेरै कुराहरू सिकेको बताइन् । अर्केस्ट्रा समूहमा गरिने कार्य हो, यसले सामूहिक भावनाको विकास गर्छ, अनुशासित पनि बनाउँछ, श्रेष्ठले भने, नयाँ पुस्ताले एकअर्काबाट सिक्ने अवसर पाइरहेका छन् । आइतबार हुने कार्यक्रममा गोपाल योञ्जनको देशले रगत मागे, प्रेम प्रकाश मल्लको रचना र शिव शंकरको संगीतमा रहेको म मरे पनि, प्रेमध्वज प्रधानको गोरेटो त्यो गाउँको, राजेन्द्र थापाको शब्द र अम्बर गुरुङको संगीतमा रहेको पोहोर साल खुसी फाटदा, खेमराज केशवशरणको रचना र नरराज ढकालको संगीत रहेको नेपाल जननी बन्दे, नोरदेन रुम्बाको रचना र चन्दन लोम्जेलको संगीतमा रहेको मेरा सबै रात, डीबी महेश पाल्पालीको हे आमा नेपाल, अगमसिंह गिरीको रचना र अम्बर गुरुङको सुगौली सन्धि, पुष्प नेपालीको आज किन साथी, रत्नशमशेरको रचना र नातिकाजीको संगीतमा रहेको आँखैको रात गली, कालीप्रसाद रिजालको रचना र नारायणगोपालको संगीतमा रहेको केही मीठो बात गर लगायतका गीतको धून प्रस्तुत गरिनेछन् । यसैगरी, जुनियरहरूका लागि अम्बर गुङको सुन गुन केशरी, अलमोडा राणाको पानी पर्यो असिना झर्यो, आभासको लेकका हामी केटाकेटी, तारा थापा र क्षेत्र गुरुङको छातीमा मेरो यो छोटो भोटो, श्याम तमोटको गाउँ गाउँबाट उठ लगायतका धून छानिएका छन् । यस्तै, बिथोविनको ओड टु ज्वय, रो, रो, रो योर बोट, हन्ड्रेडस् माइल्स र वी श्याल ओभरकम गीतको धून पनि बजाइनेछन् ।"
स्रष्टाहरू आजीवन प्रतिपक्ष,"काठमाडौं (कास) बाहिर कर्फ्यु लागिरहेको थियो, भित्र स्रष्टाहरू लोकतान्त्रिक आन्दोलनको पक्षमा प्रहसन, कविता प्रस्तुति र प्रतिस्थापन कला पस्किरहेका थिए । १३ वर्षअघिको चैत ३० गते दिन पुरानो बानेश्वरस्थित तत्कालीन गुरुकुलको सम थिएटरबाट स्रष्टाहरू कर्फ्यु तोडदै बाहिर निस्के । प्रहरीले लाठी मात्रै बर्साएनन्, गोली नै चलाए । शनिबार राजधानीमा स्रष्टाहरूले यही दिनको सम्झना गरे । आन्दोलनताका स्थापित लोकतान्क्रिक स्रष्टाहरूको संयुत्त मञ्चका संयोजक बैरागी काइँलाले अझै शासन पद्धतिमा देखिने खराबीका विरुद्ध सबै विचारधाराका स्रष्टाहरूले खबरदारी जारी राख्नुपर्ने औंल्याए । नेपाल प्रज्ञा प्रतिष्ठानका पूर्वकुलपतिसमेत रहेका उनले भने, लोकतन्त्र भनेको विधिको शासन हो । कुनै व्यक्तिलाई देवत्वकरण गरिए अधिनायकवाद जन्मन सक्छ । हामी स्रष्टाहरूले आजीवन प्रतिपक्षी भूमिकामा रहेर खबरदारी गरिरहनुपर्छ । उति बेलाको घटनाको स्मरणमा स्थापित स्रष्टा चैत ३० संस्थाले शिल्पी थिएटरमा गरेको कार्यक्रममा स्रष्टाहरूले सत्ताको स्थानान्तरण मात्र लोकतान्त्रिक आन्दोलनको ध्येय नभएको बताए । स्रष्टाहरू विष्णुविभु घिमिरे र कुमारबहादुर कोइरालाले कुनै पनि सत्ताको स्तृति गर्नु सचेत र इमानदार स्रष्टाको धर्म नभएको जनाउँदै लोकतान्त्रिक गणतन्त्रमा आउने चुनौतीको सामना गरेर अघि बढ्न स्रष्टाहरूलाई आग्रह गरे । यही अवसरमा स्रष्टा चैत ३० ले स्रष्टाहरू पुरुषोत्तम दाहाल र पुरुषोत्तम सुवेदीलाई सम्मान पनि गर्यो । लेखनका माध्यमबाट लोकतान्त्रिक आन्दोलन तथा संस्कृति निर्माणमा उल्लेखनीय योगदान गरेबापत् दुई स्रष्टालाई सम्मान गरिएको संस्थाका अध्यक्ष मनोज न्यौपानेले बताए । दाहाल उपन्यासकार, कवि एवं राष्ट्रिय समाचार समिति (रासस) का पूर्वअध्यक्ष हुन् भने सुवेदी कवि, अनुवादक र समीक्षक हुन् । यसअघि सो सम्मानबाट आनन्ददेव भट्ट, बैरागी काइँला, तुल्सी भट्टराई, निनु चापागाईं, किरण मानन्धर, देशभक्त खनाल, बेञ्जु शर्मा, मञ्जु काँचुली, पूर्णबिराम, अमर गिरी, हरिगोविन्द लुइँटेल, उत्तमकृष्ण मजगैँया, किसन प्रेमी, अशेष मल्ल, विमल निभा, राम विनय, विजय बजियम, सुलोचना मानन्धर, मातृका पोखरेल, वियोगी बुढाथोकी, दुवसु क्षेत्रीलगायत सम्मानित भइसकेका छन् ।"
लिंगो उभ्याएर नव वर्षको स्वागत,"भक्तपर (कास) भक्तपुरबासीले ऐतिहासिक बिस्काः (बिस्केट) को लिंगो उभ्याएर नयाँ वर्षको स्वागत गरेका छन् । प्रसिद्घ बिस्काः जात्राको चौथो दिन शनिबार तालाक्वस्थित कुमाले टोलमा ल्हा मरुम्ह यसीं (हात नभएको लिंगो) ठड्याइएको छ । पुरानो वर्षको बिदाइ र नयाँ वर्षको आगमनको अघिल्लो दिन ठड्याउने हात नभएको लिंगोको टुप्पोमा प्रसादको रूपमा हरियो स्याउला र फूल राखिएको हुन्छ । ल्हा मरुम्ह यसीं प्रत्येक वर्ष चैत मसान्तका दिन ठड्याउने र बिस्काःको अन्तिम दिन अर्थात् वैशाख ५ गते ढालेपछि लिंगो जात्रा सम्पन्न गर्ने परम्परा छ । यसैगरी, चैत मसान्तको साँझ भेलुखेलस्थित यसींख्यमा ५५ हात लामो यसीं (लिंगो) ठड्याएर जात्रा मनाएको छ । आठ रात र नौ दिनसम्म धुमधाम मनाइने बिस्केट जात्राअन्तर्गत ५५ हाते लिंगो तान्त्रिक विधिपूर्वक दशकर्म विधान गरी अष्टमातृकाको प्रतीक आठ वटा डोरी बाँधेर शनिबार साँझ लिंगो उभ्याइएको हो । जात्राको चौथो दिन एवं वर्षको अन्तिम दिन चैत मसान्तमा भक्तपुर नगरपालिका तालाक्वस्थित ज्याठा गणेशको मन्दिर परिसरमा स्थानीय प्रजापती समुदायले लिंगो उभ्याइसकेपछि गःहिटीमा रहेको भैलख खलाः जुकेगु अर्थात् भैरवको रथलाई तानेर लयक्व, खलाः हुँदै भेलुखेल लगी बाजागाजा सहित ५५ हाते उभ्याइने प्रचलन छ । तान्त्रिक विधिपूर्वक दशकर्म विधान गरी लिंगोको कोखा (टुप्पो) मा नाग र नागिनीको प्रतीक स्वरूप दुइटा ध्वजा बाँधी अष्टमातृकाको प्रतीक आठ वटा डोरीले बाँधी उभ्याइने प्रचलन छ । लिंगोको कोखामा झुन्ड्याइएका दुइटा ध्वजालाई वीरध्वजा, विश्वध्वजा र आकाश भैरवका ध्वजासमेत भनिन्छ । भक्तपुरको बिस्केटको लिंगो जात्रा हेर्नाले सुख, समृद्घि, सहकाल आउनुका साथै शत्रु नाश हन्छ भन्ने धार्मिक मान्यता रहेको स्थानीयको भनाइ छ । अष्टमातृकाको प्रतीक मानिने लिंगोमा नागनागिनाको प्रतीक स्वरूप हलिपतका ध्वजा बाँधेर फहराइन्छ । त्यसलगत्तै खलाँ टोलमा भैरवनाथ र भद्रकालीको रथलाई एकापसमा जुधाइने परम्परा छ । चैत मसान्तको साँझ उभ्याइएको लिंगो नयाँ वर्षको दिन ढालिने प्रचलन छ । लिंगो ढालिसकेपछि भेलुखेलबाट भैरवनाथ र भद्रकालीको रथ गाःहिटी पुर्याइन्छ । जात्राको आठौं दिन भक्तपुरमा रहेका सम्पूर्ण देवीदेवताको सगुन पूजा गरिन्छ । यसलाई स्थानीय नेवारी भाषामा द्यो सगं बिइगु भनिन्छ । जात्राको नवौं दिन वैशाख ५ गते बिहान तालाक्वस्थित उभ्याइएको ज्याठा गणेशको हात नभएको लिंगो ढालिन्छ र बेलुका जात्राको पहिलो दिनजस्तै भैरवनाथ र भद्रकालीको रथ तानेर जात्रा सम्पन्न गरिने परम्परा छ । नेपाल सम्वत् २६८ अर्थात् लिच्छविकालभन्दा अगाडिदेखि राजा जगत्ज्योति मल्लले विशेष रूपमा मनाउने व्यवस्था गरेको इतिहासमा उल्लेख छ । त्यसपछि नेपाल सम्वत् ८२७ मा राजा भूपतीन्द्र मल्लले बिस्केट जात्रालाई थप व्यवस्थित गरी आठ रात र नौ दिनसम्म मनाउने प्रचलन बसाएको उल्लेख गरिन्छ । त्यसैगरी, मध्यपुरथिमि नगरपालिका८ बोडेस्थित महालक्ष्मी मन्दिर परिसरमा लिंगो ठड्याएर बिस्काः मनाएको छ ।"
आख्यानतिर भूपीन,"काठमाडौं (कास) कविता हुँदै आख्यानतिर पस्ने लेखक थुप्रै छन् । यो पंक्तिमा थपिएका छन् स्रष्टा भूपीन खड्का । साहित्यमा भूपीन मात्रै लेख्ने भने यिनी कविता र निबन्ध हुँदै उपन्यास लेखनमा पनि पसेका हुन् । शनिबार राजधानीको प्रज्ञा प्रतिष्ठान डबलीमा आयोजित समारोहमा उनको उपन्यास मैदारो लोकार्पण गरियो । साहित्यकार तथा विश्लेषक आहुति, उपन्यासकार नयनराज पाण्डे, राष्ट्रिय मानवअधिकार आयोगकी आयुक्त मोहना अन्सारीले कृति सार्वजनिक गरे । आहुतीले उपन्यासमार्फत दलित मुद्दालाई स्थापित गर्न खोजिएको बताए । उनले विसं २००६ मा दलित अभियन्ता सर्वजित विश्वकर्मले थालेको आन्दोलनको कथालाई औपन्यासिक चित्रांकन गरेर भूपीनले राम्रो कार्य गरेको बताए । यो उपन्यासको नायक युद्धको निरपेक्ष विरोधी छ, उनले भने, तिनै नायकमार्फत लेखकले कुनै पनि युद्धले मानवीय क्षतिबाहेक अरू उपलब्धि नदिने विचार अभिव्यक्त गर्न खोजेका छन् । उनले उपन्यासको भाषाको पनि प्रशंसा गरे । भाषा र शैलीको हिसाबबाट पनि कृति अब्बल छ, उनले भने । त्यस्तै उपन्यासकार पाण्डेले दलितलाई केन्द्रमा राखेर लेखिएको उपन्यासमा कविता, निबन्ध र आख्यानको पनि सम्मिश्रण पाइने दाबी गरे । अन्सारीले विषयवस्तुमाथि न्याय गर्न मैदारो सफल रहेको बताए । भूपीनले आफूले सामाजिक यथार्थवाद र स्वैरकल्पनाको मिश्रण गरेर स्थानीय विषयलाई स्थापित गर्न खोजेको दाबी गरे । आञ्चलिकताको प्रयोग स्थानीय स्वाद दिनका लागि मात्र होइन, उनले भने, स्थानीय विषयवस्तु स्थापित गराउन पनि हो । प्रकाशक बुक हिलका अध्यक्ष भूपेन्द्र खड्काले पनि पुस्तकमाथि प्रकाश पारे ।"
नाटकघरमा चित्रकला,"(मोरङ)  साइनबोर्ड लेखनबाट सफल चित्रकार भएका हनुमाननगर कंकालनी नगरपालिका ७ का हरिओम मेहता कोइरीले आरोहण गुरुकुल विराटनगरमा शनिबारदेखि तीनदिने एकल चित्रकला प्रदर्शनी सुरु गरेका छन् । काठमाडौं केन्द्रित चित्रकलालाई विकेन्द्रित गर्ने उद्देश्यले विराटनगरमा प्रदर्शनी गरेको मेहताले बताए । प्रदर्शनीमा नेपाली संस्कृति, जीवनशैली, सम्पदा, प्रकृति, ऐतिहासिक धरोहर समेटिएका २९ सिर्जना छन् । ३ वर्ष लगाएर चित्रकला तयार पारिएको उनले बताए । यी चित्रहरू बनाउन उनलाई दुई हप्तादेखि ६५ दिनसम्म लाग्यो । मेहताको यो पाँचौं एकल प्रदर्शनी हो । उनले यसअघि २ पटक काठमाडौंमा, जनकपुरमा र भारतको गुजरातमा सफल प्रदर्शनी गरेका थिए । गुजाराका लागि साइनबोर्ड लेखन सुरु गरेको उनले विस्तारै व्यावसायिक चिक्रकार बनेका हुन् । राजविराजस्थित चौधरी आर्टमा साइनबोर्ड लेखन सिक्ने त्रममा स्थानीय प्रमोद विश्वकर्माले बनाएको ऐश्वर्या रायको चित्र हेरेपछि चित्रकलातिर उत्प्रेरणा प्राप्त भयो, उनले भने, विश्वकर्माले दिएको सल्लाहअनुसार दिल्लीमा गएर चित्रकला पढ्ने निधो गरेँ तर त्यसको दुई दिनपछि दिल्ली जाँदा प्रवेश परीक्षाको समय समाप्त भइसकेकोले फर्केर काठमाडौं आएँ । काठमाडौंमा नै साइनबोर्ड लेख्दै चित्रकला बनाउन सिक्ने उद्देश्यले सुरुमा कामको खोजीमा लागेको मेहताले बताए । काठमाडौं गएकै दिन बागबजारस्थित दियो आर्टमा मासिक २ हजार पारिश्रमिकमा साइनबोर्ड लेख्ने काम सुरु पाएँ, उनले भने, त्यसको दुई महिनापछि दसैं बिदा हुने भएकोले बिदामा कोठामा बसेर चित्रकला बनाउनका लागि दियो आर्ट सञ्चालकलाई रंग माग्दा दिनुभएन । रंग नदिएपछि काम छोडेर अर्को ठाउँमा काम खोज्न गएको उनले सुनाए । नयाँ बानेश्वरस्थित प्रेम आर्टका सञ्चालक प्रेमराज बस्नेतले मासिक तीन हजार पारिश्रमिक दिने भएपछि त्यही काम सुरु गरेँ, उनले भने, प्रेम सरले चित्रकला बनाउन र पढ्न प्रोत्साहित र सहयोग गर्ने भएपछि ललितकला क्याम्पसमा आईए पढ्न सुरु गरेँ । साइनबोर्ड लेख्दै कलामा स्नातकसम्म पढेपछि २०७१ मा उनी चित्रकलामै पूर्ण रूपमा समर्पित भएका हुन् । उनले यसैपालि ललित कलामा स्नातकोत्तर उत्तीर्ण गरेर अहिले काठमाडौंस्थित निःसर्ग वाटिकामा विद्यार्थीलाई चित्रकला सिकाउने गर्छन् । चित्रकला पेसामा आफूले मधेसी समुदायको प्रतिनिधित्वसमेत गरिरहेकोले अहिले गर्वको अनुभूति भइरहेको मेहताले सुनाए ।"
सही रूपमा प्रस्तुत भए वार्ता : किम,"सोल, दक्षिण कोरिया दक्षिण कोरियाले अमेरिकासँग तेस्रो चरणको वार्ताका लागि सर्त तेर्स्याएको छ । वासिङ्टन सही रूपमा प्रस्तुत भए वार्ता गर्न तयार रहेको सोलले जनाएको छ । दक्षिण कोरियाली नेता किम जोङ उनले भने, अमेरिकासँग दक्षिण कोरिया तेस्रो चरणको वार्ता गर्न तयार छ । तर यसका लागि हाम्रो सर्त भनेको वासिङ्टन सही तरिकाले प्रस्तुत हुनै पर्छ । उत्तर कोरियाली सञ्चारमाध्यमका अनुसार किमले आफ्नो एक सम्बोधनमा भनेका छन्, म राष्ट्रपति डोनाल्ड ट्रम्पसँग अपिल गर्छु कि उहाँले दुवै पक्षलाई स्वीकार्य हुने गरी प्रस्ताव ल्याउनुहोस् । दुई नेताबीच पहिलोपटक अघिल्लो वर्ष सिंगापुरमा वार्ता भएको थियो । त्यसपछि यसै वर्षको फेब्रुअरीमा अर्को वार्ता भएको थियो । भियतनामको हनोईमा भएको दोस्रो चरणको शिखर वार्तामा दुवै देश परमाणु निःशस्त्रीकरणको मुद्दामा पछाडि हटेपछि वार्ता बिनानिष्कर्ष टुंगिएको थियो । उक्त वार्तालगत्तै ट्रम्पले भनेका थिए, उत्तर कोरियाली अधिकारीहरू सोलमाथिको सबै खाले आर्थिक प्रतिबन्ध हटाइएपछि मात्रै आफ्नो मुलुकको प्रमुख पारमाणविक केन्द्र बन्द गरिनेछ । यो माग हामीले स्वीकार गर्न सकेनौँ र वार्ता बिनानिष्कर्ष टुंगियो । त्यसो त उत्तर कोरियाले अमेरिकी राष्ट्रपतिको यो प्रतिक्रियालाई तत्कालै अस्वीकार गरेको थियो । पछिल्लो महिना सहायक विदेशमन्त्री चो सुनहुईले अमेरिकामाथि ग्याङ्गस्टर जस्तो भूमिका निर्वाह गरेको आरोप लगाएका थिए । उनले भनेका थिए, अमेरिकाले हनोईमा एउटा सुनौलो अवसर गुमाएको छ । अन्तर्राष्ट्रिय समाचार संस्था एएफपी का अनुसार उत्तर कोरिया र अमेरिकाबीच तेस्रो चरणको वार्ताको वातावरण बन्दै गएको छ । उत्तर कोरियाली नेता किम वार्ताप्रति सकारात्मक देखिएका छन् । नेता किमले आफू अमेरिकी राष्ट्रपति ट्रम्पसँग अर्को चरणको वार्ता गर्ने चाहेको बताएका हुन् । अमेरिका सही रूपमा प्रस्तुत भएर वार्ताको टेबलमा बसेमा त्यसका म तयार छु, किमले भने । यसअघि दुई नेताबीच भियतनामको हनोईमा दोस्रो चरणको वार्ता भएको थियो । तर उक्त वार्ता बिनानिष्कर्ष टुंगिएको थियो ।"
स्मारकमा सीमित जलियावाला वाग घटना,ताहिर संधू
अमेरिकामा तेलको उत्पादन बढाइँदै,वासिङ्टन अमेरिकामा तेल र ग्यासको उत्पादन वृद्धि गर्ने उद्देश्यले चेभरोन कर्पले अनाडार्को पेट्रोलियम कर्पोरेसनलाई ३३ अर्ब अमेरिकी डलरमा खरिद गर्ने भएको छ । हाल अमेरिकामा ग्यास र तेलको उत्पादन बढेकाले विश्वमै अमेरिका सबैभन्दा ठूलो ऊर्जा उत्पादक मुलुक बनेको छ । तेलको मूल्यवृद्धि पनि भएकाले चेभरोन र यसको प्रतिस्पर्धी एक्सोन मोबिल कर्पले पश्चिमी टेक्सासमा तेल उत्खननमा लगानी बढाइरहेका छन् । यो ठाउँ अमेरिकाकै सर्वाधिक तेल र ग्यास उत्पादन हुने क्षेत्र हो । अमेरिकी कच्चा तेल उत्पादन अहिले प्रतिदिन १ करोड २० लाख ब्यारोल पुगेको छ र अमेरिका अहिले विश्वकै तेस्रो ठूलो प्राकृतिक ग्यास (एलएनजी) उत्पादक मुलुक बनेको छ । चेभरोनसँग पार्मियन क्षेत्रमा २३ लाख एकड जमिन छ । अनाडार्को कम्पनी खरिद सम्झौतापछि चेभरोनसँग करिब १२० किलोमिटर क्षेत्रको स्वामित्व हुनेछ । अनाडार्कोसाग मोजाम्बिक एलएनजी परियोजनासमेत छ । कम्पनीको यो सबैभन्दा ठूलो लगानी भएको स्थान पनि हो । सन् २०१८ को अन्त्यमा एक्सोन र चेभरोनले पार्मियन क्षेत्रबाट हुने कुल उत्पादनको करिब २० प्रतिशत थियो । दुई कम्पनीले प्रतिदिन ४० लाख ब्यारेल तेल उत्खनन् गर्दछन् । आईएचएस मार्किटका अनुसार सन् २०२३ सम्ममा यो ५४ लाख ब्यारेल प्रतिदिन हुनेछ ।
पुनर्निर्माणका सय योजना अधुरै,"(जाजरकोट)  शान्ति तथा पुनर्निर्माण मन्त्रालय खारेजीसँगै बजेट आउन छाडेपछि करिब एक सय भौतिक संरचनाको निर्माण अधुरो हुन पुगेको छ । दस वर्षअघि थालिएका विद्यालय भवन, सामुदायिक भवन, खानेपानी, सडकलगायत पूर्वाधार अलपत्र परेका हुन् । यी योजनामा आर्थिक वर्ष २०७२७३ देखि बजेट आउन छाडेको छ । योजना छनोट तथा कार्यान्वयन तत्कालीन जिल्ला विकास समिति र जिल्ला प्राविधिक कार्यालयले गर्दै आएका थिए । मन्त्रालयको प्राथमिकता एकमा रहेका संरचनासमेत पूरा हुन सकेका छैनन् । स्थानीय तहले यी योजनालाई बजेट छुट्याएका छैनन् । मन्त्रालयले चार दर्जन विद्यालय भवनका साथै वडा भवन, सहिद स्मृति प्रतिष्ठान भवन, खानेपानी योजना, जडीबुटी उत्पादन केन्द्र, सामुदायिक भवन, सडक, सिँचाइ, मन्दिर, विद्युत् आयोजना, ढल निकासलगायत योजना अघि बढाएको थियो । अन्तिम चरणमा पुगेका पूर्वाधार काम नसकिँदै जीर्ण भइसकेका छन् । त्रिभुवन माध्यमिक विद्यालय खलंगा, लक्ष्मीप्राप्ति मावि खुर्पा, थर्पु माध्यमिक ढिमे, चन्द्रदीपक मावि जुँगाथापाचौर, कालिका आधारभूत विद्यालय जिन्तालालगायत विद्यालय भवनका काम अलपत्र छन् । भवन अभावमा पढाइ प्रभावित भएको प्रधानाध्यापक दिनेशकुमार सिंहले बताए । त्यस्तै दशेरा, साल्मा, पजारु, मजकोट र सुवानाउलीमा भवन नबन्दा वडा कार्यालय भाडाका घरमा छन् । द्वन्द्वोक्तर कार्यत्रमअन्तर्गत भेरी नगरपालिका(१ मा एक करोड लागतको नयाँबस्तीपिपेमैदेबडालेख सडक र ५० लाख लागतको रिम्ना सिँचाइ कुलो योजना पनि अलपत्र छन् । सरकारी कोषबाट आधा लगानी भइसकेका योजनामा समेत बजेट नआएको स्थानीय कृष्णबहादुर विकले बताए । विद्यालय भवनको जग, पिलर उठाएपछि काम रोकिएको उनको भनाइ छ । पुनर्निर्माण तथा पुनःस्थाफना कार्यक्रमका २७ योजनामा २ करोड २४ लाख, शान्तिका लागि विकास कार्यत्रमका ३९ योजनामा २ करोड ४७ लाख रुपैयाँ खर्च भइसकेको छ । अधुरा योजना निर्माणका लागि २५ करोड रकम अभाव भएको छ ।विगतमा पनि लागत धेरै, बजेट थोरै आउँदा योजना पूरा नभएको कुशे गाउँपालिका अध्यक्ष हरिचन्द्र बस्नेतले बताए । ८१० वर्षअघिको डिजाइन इस्टिमेट बर्सेनि वृद्धि हुने बजार मूल्यसँग समायोजन गर्न सकिंदैन, उनले भने, पुरानो दररेटमा उपभोक्तालाई निर्माण गर्न कठिन हुन्छ । जसका कारण निर्माण झन् अलपत्र हुने देखिएको छ । बस्नेतका अनुसार योजना सम्पन्न नहुँदै जीर्ण भइसकेका छन् । संघीय सरकारले अलपत्र योजना पूरा गर्न आवश्यक बजेट व्यवस्थापन गर्नुपर्ने उनको भनाइ छ ।अधुरा संरचना पूरा गर्न प्रदेश तथा संघीय सरकारसँग बजेट माग गरे पनि सुनुवाइ नभएको जिल्ला समन्वय समिति प्रमुख मनबहादुर रावलले बताए । सरकारी लगानीमा आधा निर्माण भइसकेकालाई पूर्णता दिएर उपयोगमा ल्याउनुपर्ने उनले बताए ।"
जोडिँदै बुटवलभैरहवा,"सांस्कृतिक समायोजनभैरहवाबुटवल क्षेत्र कुनै एक जाति तथा समुदायको बाहुल्य नभई मिश्रित समुदायको साझा फूलबारीका रूपमा छ । पुर्ख्यौली बसोबास रहेको थारू, दक्षिणतर्फ यादव, अहिरलगायत मधेसी समुदाय र विभिन्न पहाडी जिल्लाबाट बसाइँ सरेर आएका पहाडी समुदायको मिश्रित बसोबास भएकाले सामाजिक र सांस्कृतिक मिश्रित पहिचान छ । पहाडी समुदाय थारू बोल्छन्, थारू नेपाली । त्यही नै मिश्रित समुदायको नमुना हो, संस्कृतिविद् तथा लुम्बिनी विश्वविद्यालयका प्राध्यापक डा गितु गिरीले भने, सबै जाति र समुदायको परम्परा र संस्कृतिमा मौलिकता कायम छ । संस्कृतिमा रहेका विकृति र विसंगति हट्दै जान थालेका छन् । संस्कृति र मिलेको समाजले सहरको विकासमा ठूलो योगदान दिने उनले बताए ।"
देवदहलुम्बिनी पनि,"(बुटवल)  गौतम बुद्धको मावली देवदहलाई सिधै लुम्बिनीसँग जोड्ने परिक्रमा सडक निर्माण अन्तिम चरणमा छ । सन् २०१४ मा निर्माण थालिएको यो सडकले ६ वटा स्थानीय तह जोड्दै छ । देवदहको शीतलनगरबाट सुरु भएको सडक तिलोत्तमाको शिवपुर, मणिग्राम, बुटवलको मोतीपुर, शुद्धोधनको फर्साटिकर, सियारीको सूर्यपूरा हुँदै बुद्ध जन्मस्थल लुम्बिनी सांस्कृतिक नगरपालिका पुग्छ । ५९ करोड ८० लाख ९९ हजार लागतको सडक ४२ किलोमिटर छ । सडक सुचारु हुँदा देवदहले विकासमा फड्को मार्नेछ, नगर प्रमुख हीराबहादुर खत्रीले भने, यो किनारको स्थानीय तह बन्ने छैन । बुटवल, तिलोत्तमा र भैरहवाजस्तै गुलजार हुनेछ ।सैनामैना नगरपालिका पनि बृहत्तर सहरमा जोडिँदै छ । सैनामैनाले सिधै कञ्चन र सियारी हुँदै दुई ठूला सडक लुम्बिनी पुर्याएको छ । आन्तरिक पर्यटकलाई लक्षित गरी पूर्वपश्चिम राजमार्गको रामापुरबाट लुम्बिनी जोड्ने दुई लेन सडक निर्माण भइसकेको छ । यो १८ किलोमिटर छ । सैनामैनाकै मुर्गियाबजारदेखि लुम्बिनी जोड्ने अर्को सडक पनि छ । सैनामैनालाई बुटवलसँग जोड्ने गरी दुई अर्ब लागतमा सीमा क्षेत्र डहरगाउँमा एकीकृत थोक कृषि बजार केन्द्र निर्माण हुँदैछ । त्यसले कृषि उपज संकलन, भण्डारण, प्रशोधन र किसानलाई लागत मूल्य उपलब्ध गराउनेछ । बुटवलको कृषि थोक बजार केन्द्र साँघुरो भएपछि दुई नगरपालिकाको सहकार्यमा संघीय सरकारबाट योजना ल्याइएको हो । त्यसमा बुटवलको २० र सैनामैनाको पाँच बिघा जग्गा छ । दुई नगरपालिकाले साझेदारी गर्दा दुवैको अपनत्व हुन्छ । योजना ल्याउन र अघि बढाउन पनि सहज हुने भयो, सैनामैना नगर नगरप्रमुख चित्रबहादुर कार्कीले भने, यसैले सहकार्यमा योजना अगाडि बढाएका हौं । देवदह र बुटवल उपमहानगरले पनि सहकार्यमा विकास योजना अघि बढाउँदै छन् । देवदहका स्थानीयले अवरोध गरेपछि अलपत्र परेको बुटवलको फोहोर प्रशोधन केन्द्र देवदह नगरकै सहकार्यमा अघि बढेको बुटवल उपमहानगर प्रमुख शिवराज सुवेदीले बताए । गाउँदेखि बजार जोड्न स्थानीय तहले अन्तरपालिका सार्वजनिक यातायात सेवा सञ्चालन गर्ने अवधारणा ल्याएका छन् । यसले किसानको उत्पादन बजारमा ल्याउन, यातायात पहुँचबाट टाढा रहेका सेवाग्राही, विद्यार्थी, शिक्षक र कर्मचारीलाई सेवा दिन सजिलो हुनेछ । अन्तरपालिका यातायातमा नौवटा स्थानीय तह जोड्न समिति बनाइएको छ । योजनाका संयोजक तथा सैनामैना नगरप्रमुख कार्कीले गाउँसहर जोड्न र नागरिकलाई बजारको पहुँचमा पुर्याउन यसो गरिएको बताए । अन्तर गाउँपालिका यातायात सञ्जालमा बुटवल उपमहानगर, सैनामैना, लुम्बिनी सांस्कृतिक, सिद्धार्थनगर, तिलोत्तमा नगरपालिका छन् । कञ्चन, गैडहवा, सियारी र मायादेवी गाउँपालिका जोडिएका छन् । सार्वजनिक निजी साझेदारी कार्यक्रम अर्थात् पीपीपी अवधारणाअनुसार सेवा सञ्चालन हुनेछ । अन्तरपालिका सडकको लम्बाइ ८० किलोमिटर हुनेछ । पश्चिममा सैनामैनाबाट सुरु भएको सडक कञ्चन, गैडहवा, सियारी हुँदै लुम्बिनी पुग्नेछ । लुम्बिनीबाट पुनः मायादेवी, सिद्धार्थनगर, तिलोत्तमा बुटवल हुँदै सैनामैनामा जोडिनेछ ।"
तीन गाडी जुध्दा चारको मृत्यु,"सुनसरी (कास) धरान उपमहानगरमा शुक्रबार राति सवारी दुर्घटनामा चार जनाको मृत्यु भएको छ । तीनकुनेबाट करिब ३ सय मिटर दक्षिण कोसी राजमार्गमा तीनवटा सवारीसाधन जुधेका हुन् । मृत्यु हुनेमा पाँचथरको यासोक ३ का मदन लावती लिम्बू, मोरङको केराबारी९ का अनिल श्रेष्ठ, धनकुटाको महालक्ष्मी ४ का जनक बुढाथोकी र मोरङ सुन्दर हरैंचाका गोविन्द बस्नेत छन् । प्रहरी नायब उपरीक्षक सुमन तिम्सिनाका अनुसार धरानबाट समान दिशामा गइरहेका बा२०च ४०७६ नम्बरको कार, मे१च ६६९२ नम्बरको ट्याक्टर र विपरीत दिशाबाट आइरहेको खनारस्थित अरिहन्त उद्योगका मजदुर सवार को१ख ४७६२ नम्बरको बस ठोक्किएका थिए । मृतक सबै कारमा सवार थिए । तीमध्ये बस्नेत कार चालक हुन् । दुर्घटनामा कारमा सवार एक, ट्याक्टरमा सवार तीन र बसमा सवार आठ गरी १२ जना घाइते छन् । कार ओभरटेक गरेर जाने क्रममा ट्याक्टरको पछाडि डालीमा ठोक्किएको र त्यसलगत्तै विपरीत दिशाबाट आइरहेको बससँग जुधेको प्रहरीको प्रारम्भिक अनुसन्धान छ ।"
'ब्रेक थ्रु' पर्सि,३ गते 'ब्रेक थ्रु'आयोजनाको टनेल निर्माणको काम सकिएको छ । वैशाख ३ गते प्रधानमन्त्री केपी ओलीबाट औपचारिक रूपमा ब्रेक थ्रु गरिने आयोजना निर्देशक सञ्जीव बरालले बताए । सुरुङको कुल लम्बाइ १२ हजार २ सय मिटर छ । चाइना ओभरसिज इन्जिनियरिङ ग्रुप कम्पनी (कोभेक) ले सम्झौतामा उल्लिखित अवधिभन्दा एक वर्षअघि सुरुङ निर्माणको काम सम्पन्न गरेको हो । २०७२ जेठ २१ गते काम सुरु गरेको कम्पनीको निर्माण म्याद २०७६ चैत १५ गतेसम्म थियो । नेपालमै पहिलोपटक टनेल बोरिङ मेसिन (टीबीएम) जडान गरी निर्माण भइरहेको सुरुङको लागत करिब १० अर्ब ५७ करोड रुपैयाँ छ ।
कुलेखानी३ को सुरुङ परीक्षण,"(हेटौंडा)  कुलेखानी३ जलविद्युत् आयोजनाको मुख्य सुरुङमा बिहीबारदेखि पानी पठाएर परीक्षण गरिएको छ । परीक्षणका लागि प्रतिसेकन्डमा १ सय १५ लिटर पानी पठाउने गरेको आयोजनाले जनाएको छ । आयोजनामा २ सातादेखि सिभिल परीक्षण हुँदै आएको छ । केही दिनभित्रमा इलेक्ट्रो मेकानिकल परीक्षण सुरु हुन्छ, आयोजना प्रमुख सुभासकुमार मिश्रले भने, केही मसिना काम गरिँदै छ, परीक्षण पनि सँगसँगै हुन्छ ।तीन वटा टावर निर्माण गर्नुपर्नेमा २ वटा बनिसकेका छन् । एक साताभित्र अर्को टावरको निर्माण सकिने आयोजनाका एक प्राविधिकले बताए । तीनवटै टावर निर्माण भएपछि तार तान्ने काम सुरु हुन्छ, उनले भने । इलेक्ट्रो मेकानिकलको जिम्मा पाएको चिनियाँ ठेकेदार कम्पनी जेजियाङ जियालिङले हुलासलाई काम गर्ने जिम्मा दिएको छ । एक दशकभन्दा बढी समयदेखि निर्माणाधीन कुलेखानी३ जलविद्युत् आयोजनाले पछिल्लो समय पुस महिनामा परीक्षण उत्पादन गर्ने भनिएको थियो । आयोजनाका अधिकृतहरूका अनुसार इलेक्ट्रोमेकानिकलको जिम्मा लिएको जियालिङ कम्पनीले विभिन्न बहाना बनाएर ढिलासुस्ती गरेकाले समयमा निर्माण कार्य सम्पन्न नभएको हो । प्राधिकरण र स्थानीयको अवरोधले काममा ढिलाइ भयो । उक्त आयोजनाको निर्माण कार्य २०१२ मा सम्पन्न गर्ने लक्ष्यका साथ सन् २००८ अप्रिल २७ तारेखमा सुरु भएको थियो । २ अर्ब ४३ करोडमा निर्माण सम्पन्न गर्ने लक्ष्य थियो । अहिले लागत वृद्धि भएर ४ अर्ब ६३ करोड पुगेको छ । भैंसेस्थित सानुटारको विद्युत् गृहको निर्माण कार्य अन्तिम चरणमा पुगेको छ । आयोजनाले ४० दशमलव ६५ गिगावाट आवर विद्युत् उत्पादन गर्नेछ । आयोजनाको पूर्वाधारका रूपमा रहेको राप्ती खोलाको १ सय २९ मिटर लामो पुलको निर्माण कार्य ९ वर्षअघि नै सम्पन्न गरिएको थियो ।यसमा कुलेखानी दोस्रो तथा स्थानीय खोलाको पानी संकलन गरी सुरुङमार्फत पावरहाउसमा पानी पुर्याएर विद्युत् उत्पादन गर्ने लक्ष्य छ । पावरहाउससम्म पानी पुर्याउन साढे चार किलोमिटर लामो सुरुङ खनिएको छ । पावरहाउसबाट आधा किलोमिटर प्रसारण लाइन विस्तार गरी आयोजनाबाट उत्पादित विद्युत् राष्ट्रिय प्रसारण ग्रिडमा जोड्न सकिने प्राधिकरणले जनाएको छ । कुलेखानी३ बाट विद्युत् उत्पादन भएपछि मकवानपुरबाट मात्र १ सय २८ मेगावाट विद्युत् उत्पादन हुन्छ । कुलेखानी प्रथमबाट ६०, दोस्रोबाट ३२ र तेस्रोबाट १४ मेगावाट गरी कुलेखानीबाट मात्र १ सय ६ मेगावाट विद्युत् उत्पादन हुन्छ । वाग्मतीबाट २२ मेगावाट विद्युत् उत्पादन भएर विद्युतको राष्ट्रिय प्रसारणमा जडान भइसकेको छ ।"
राजदूत नहुँदा पनि करोडौं भाडा,"भ्रमणमै अनाश्यक रकमभ्रमण खर्च नियमावली, २०६४ को नियम ४ अनुसार भ्रमण किफायती हुनुपर्ने भनिए पनि परराष्ट्रमन्त्री प्रदीप ज्ञवाली, सचिव शंकर बैरागीसहितका पदाधिकारीको भ्रमण शैली अनिश्चित र अनावश्यक देखिएको प्रतिवेदनमा उल्लेख छ । मन्त्रालयले भ्रमणको कार्यक्रम निश्चित गरेर हवाई टिकट उपलब्ध गराइसकेपछि विभिन्न निर्णयबाट यात्रा रद्द हुने, मिति परिवर्तन गर्ने र रुट परिवर्तन गर्ने आदि कारणले अनावश्यक रूपमा ७८ लाख रुपैयाँ थप व्ययभार परेको प्रतिवेदनमा उल्लेख छ ।मन्त्रालय तथा सम्बद्ध पक्षबाट यथार्थ यात्रातालिका निश्चित नगर्दा थप व्ययभार पर्न गएकाले अधिकारप्राप्त अधिकारीको पूर्वस्वीकृति बेगर यात्राको रुट एवं मिति परिवर्तन हुँदा पर्ने व्ययभार मन्त्रालयले व्यहोर्न हुँदैन भन्दै प्रतिवेदनले यो रकम असुलउपर गर्नु जरुरी रहेको सुझाव दिएको छ ।"
एक चौथाइमा उच्च रक्तचाप,"(काठमाडौं)  काठमाडौंको सहरी क्षेत्रमा चार दशक उमेर नकाटेका मानिसमध्ये एक चौथाइमा उच्च रक्तचापले ग्रस्त छन् । सहरी वयस्क जनसंख्यामा गरिएको अध्ययनअनुसार करिब ५० प्रतिशत उच्च रक्तचापको पूर्वावस्था (प्रिहाइपर्टेन्सन) को सिकार छन् । महिलाभन्दा पुरुषमा बढी रक्तचापको समस्या देखिएको छ । ४० वर्ष उमेर नकटेका ५ हजार ५ सय ३० जनामा गरिएको अध्ययनमा स्वस्थ सहरिया भनिएकाहरूमा मुटु र रक्तनलीको रोगसम्बन्धी जोखिम कारक अत्यधिक देखिएको छ । मुटुरोग विशेषज्ञ डा ओममूर्ति अनिलको नेतृत्वमा सन् २०१४ मा गरिएको अध्ययनको विश्लेषण नेपाल स्वास्थ्य अनुसन्धान परिषदको जर्नलमा हालै प्रकाशित भएको छ । काठमाडौंको स्वस्थ सहरी वयस्क जनसंख्यामा मुटुरोगको जोखिमको कारक सम्बन्धी डा ओममूर्तिको यही अनुसन्धानपत्रलाई स्वास्थ्य र जनसंख्या वैज्ञानिकहरूको पाँचौं शिखर सम्मेलनमा जर्नल अफ नेपाल हेल्थ रिसर्च काउन्सिल बेस्ट पेपर अवार्ड बाट शुक्रबार सम्मानितसमेत गरिएको छ ।अध्ययनमा सहभागीमध्ये ३२ सय ९८ जना अर्थात् ५९६ प्रतिशत पुरुष र ४०४ प्रतिशत अर्थात् २२ सय ३२ जना महिला थिए । मुख्य जनसंख्या ३० देखि ३९ वर्ष उमेर समूहको थियो । अध्ययनमा सहभागीमध्ये २६४ प्रतिशतमा उच्च रक्तचाप देखिएको थियो । ४७१ प्रतिशतलाई पूर्वउच्च रक्तचाप र २६५ प्रतिशतलाई माक्र सामान्य रत्तचाप देखिएको थियो । अध्ययनले मधुमेह ५३ प्रतिशतमा, मधुमेह हुने पूर्वावस्था १५ प्रतिशतमा र अत्यधिक कोलेस्टेरोल ५९ प्रतिशतमा देखाएको छ । यस्तै २९९ प्रतिशतले तमाखु उपयोग गर्छन् भने मदिरा सेवन गर्नेहरू ३२७ प्रतिशत थिए । स्वस्थ भनाउने सहरियाहरू व्यायामसमेत कम गर्ने र स्वस्थकर खानपान समेतमा खासै ध्यान नदिने अध्ययनले औंल्याएको छ । अध्ययनमा सहभागी ६११ प्रतिशत कम शारीरिक गतिविधि गर्थे । मोटोपना र अत्यधिक तौल भएका ४१३ प्रतिशत थिए । ७४४ प्रतिशतले कम फलफूल र तरकारी सेवन गरेको पाइएको थियो ।उच्च रक्तचाप जटिल सुप्त समस्याका रूपमा हाम्रो मुलुककोको सहरिया क्षेत्रमा देखिँदैछ, डाओममूर्तिले भने, आफूलाई स्वस्थ, स्वास्थ्यप्रति जागरुक ठान्ने काठमाडौंको ४० भन्दा कम उमेरको सहरिया उच्च रक्तचापको पासोमा परेकाले सरकार र निजी क्षेत्रबाट व्यापक जनजागरण आवश्यक देखिएको छ ।"
२० लाख पर्यटक भित्र्याइने,"(लेखनाथ)  बीस लाख पर्यटन भित्र्याउने उद्देश्यसहित सरकारले घोषणा गरेको नेपाल भ्रमण वर्ष २०२० शुभारम्भ शनिबार पोखराबाट गरिएको छ । गण्डकी प्रदेशका मुख्यमन्त्री पृथ्वीसुब्बा गुरुङले भ्रमण वर्ष शुभारम्भ गरे । पश्चिमाञ्चल होटल संघले लेकसाइडको कोमागाने पार्कमा गरिरहेको १६ औं नववर्ष फेवा महोत्सवकै कार्यक्रमस्थलबाट भ्रमण वर्ष शुभारम्भ गरिएको हो । कार्यक्रममा मुख्यमन्त्री गुरुङले संघीय सरकारको योजनालाई साथ दिन तत्पर रहेको बताए । पर्यटनमा हाल गण्डकीको ४० प्रतिशत योगदान रहेको बताउँदै उनले सोही मात्रामा पर्यटक भित्र्याउन योजना बनाइरहेको उनले जनाए । गण्डकीले सन् २०१९ लाई आन्तरिक पर्यटन वर्ष, २०२० लाई छिमेकी मुलुकका पर्यटक भित्र््याउने वर्ष र २०२२ मा २० लाख पर्यटक भित्र्याउने वर्षका रुपमा मनाउँदै छौं, उनले भने, प्रदेशको पहिलो प्राथमिकता क्रममा पर्यटन नै छ ।आन्तरिक र बाहय गरी १० लाख पर्यटक अहिले पनि भित्रिइरहेको जनाउँदै उनले आगामी २ वर्षभित्र १० लाख विदेशी पर्यटक भित्र्याउनैपर्ने दबाब रहेको उल्लेख गरे । गण्डकीका उद्योग, पर्यटन, वन तथा वातावरणमन्त्री विकास लम्सालले पर्यटकीय पूर्वाधार विकासमा मुख्य जोड दिनुपर्ने बताए । पर्यटनमा चिनियाँ लगानी भित्र्याउन लगानीकर्ताले चासो व्यक्त गरिरहेको उनले सुनाए । भ्रमण वर्षका राष्ट्रिय कार्यक्रम संयोजक सुरज वैद्यले पोखरामै पर्यटन लगानी सम्मेलन गर्ने तयारी भइरहेको बताए । उनले भ्रमण वर्षकै सन्दर्भमा नेपाल, भारत र चीनका एकएक महिलाले सगरमाथा आरोहणको तयारी गरिरहेको जनाए । भ्रमण वर्षको काम सुरु भइसकेको छ, उनले भने, अब नयाँ रोजगारी र लगानी थपिँदै जानेछन् । पर्यटनमा योगदान दिने ठूलादेखि साना व्यवसायीलाई नेपाल पर्यटन अवार्ड बाट सम्मान गर्ने योजना पनि उनले सुनाए । त्रिभुवन अन्तर्राष्ट्रिय विमानस्थलमा दुई वाइडबडी र दुई न्यारो बडी जहाज पार्किङ स्थल बनेपछि आकाशमा होल्ड हुनुपर्ने अवस्था अन्त्य हुने उनी बताउँछन् । पर्यटन सचिव मोहनकृष्ण सापकोटाले नेपालको आर्थिक उन्नति र प्रगतिमा भ्रमण वर्षले सहयोग पुर्याउने बताए । २० को अन्त्यसम्म २० लाख र २५ को अन्त्यसम्म २५ लाख विदेशी पर्यटक भित्र्याउने सरकारको लक्ष्य छ, उनले भने, राजस्वमा ७० अर्ब रुपैयाँको योगदानलाई दोब्बर बनाउने र १० लाख रोजगारी सिर्जना गर्ने यसको उद्देश्य हो । पर्यटनमा खपत हुने वस्तु गाउँमै उत्पादन गरेर अर्थतन्त्रलाई स्वावलम्बन बनाउने सरकारको योजना रहेको उनले सुनाए । भ्रमण वर्ष २०११ का संयोजक योगन्द्र शाक्यले नेपालको पर्यटन नीतिले पर्यटकबाट लिन मात्रै सिकाएकाले पर्यटकलाई के दिने भन्ने विषयमा सोच्नुपर्ने सुझाव राखे । पर्यटन बोर्डका कार्यकारी सदस्य विप्लव पौडेलले मुस्ताङबाट चीन जोड्ने कोरला नाका खोल्न सके पर्यटनमा कोसेढुंगा साबित हुने उल्लेख गरे ।"
६ जनाविरुद्ध भ्रष्टाचार मुद्दा,"काठमाडौं (कास) अख्तियार दुरुपयोग अनुसन्धान आयोगले अनियमितता गरेको अभियोगमा ६ जनाविरुद्ध शुक्रबार विशेष अदालतमा मुद्दा दायर गरेको छ । जिल्ला वन कार्यालय बर्दियाका तत्कालीन प्रमुख वन अधिकृत भैरवप्रसाद घिमिरे र मयूरबस्ती इलाका वन कार्यालयका फरेस्टर कृष्णप्रसाद घिमिरेले कालिका१ बोकटियास्थित शिवशक्ति सामुदायिक वन उपभोक्ता समितिको १० हेक्टरमा वृक्षरोपण गर्न लाखौं रुपैयाँ पेस्की लिई हिनामिना गरेको अख्तियारले जनाएको छ । अभियोगपत्रमा उनीहरूविरुद्ध जनही २ लाख ६ हजार रुपैयाँ बिगो कायम गरी जरिवाना र जेल सजाय मागदाबी गरिएको छ ।अख्तियारले सबडिभिजन वन कार्यालय, धनगढीका सहायक वन अधिकृत भरतप्रसाद साह र बिचौलिया पुष्करदेव जोशीविरुद्ध समेत भ्रष्टाचार मुद्दा दायर गरेको छ । उनीहरूले वन कार्यालयमा अनुसन्धान भइरहेको मुद्दाको मिसिल मिलाइदिने भन्दै सेवाग्राहीसँग ३० हजार रुपैयाँ घूस लिएको अभियोगपत्रमा उल्लेख छ ।यसैगरी धनुषाको राइजोबियम तथा घाँसेबारी बीउबिजन प्रयोगशाला, जनकपुरधामका वरिष्ठ पशु विकास अधिकृत रामगुलाम यादव र पशु सेवा प्राविधिक जागेश्वर चौधरीले काम सम्पन्न भइसकेको निर्माण कार्यको झुक्तानी दिने त्रममा सेवाग्राहीसँग ४० हजार घूस लिएको अख्तियारले जनाएको छ । उनीहरूलाई जरिवाना र जेल सजाय मागदाबी गरिएको छ । मुद्दा दर्तासँगै पाँचै कर्मचारी सेवाबाट निलम्बित भएका छन् ।"
आज प्रधानमन्त्रीको सम्बोधन,काठमाडौं (कास) प्रधानमन्त्री केपी शर्मा ओलीले आइतबार राष्ट्रका नाममा सम्बोधन गर्ने भएका छन् । नयाँ वर्ष २०७६ का अवसरमा ओलीले बालुवाटारस्थित प्रधानमन्त्री निवासबाट बिहान ७ बजे सम्बोधन गर्ने स्वकीय सचिवालयले जानकारी दिएको छ । उनले सम्बोधनमा आफ्नो नेतृत्वमा सरकार गठन भएपछिका उपलब्धि र आगामी योजनाबारे देशवासीलाई जानकारी गराएर विश्वास जित्ने प्रयास गर्ने सचिवालय स्रोतले जनायो ।
शुल्क वृद्धिविरुद्ध ज्ञापन,"काठमाडौं (कास) सत्तारूढ दल नेकपाका दुई विद्यार्थी संगठनले निजी विद्यालयहरूले मनोमानी ढंगले शुल्क बढाएकामा आपत्ति प्रकट गरेका छन् । अनेरास्ववियु र अखिल (क्रान्तिकारी) ले शिक्षामन्त्री गिरीराजमणि पोखरेललाई सातबुँदे संयुक्त ज्ञापनपत्र बुझाउँदै राष्ट्रिय शिक्षा आयोगको प्रतिवेदनलाई कार्यान्वयन गर्न माग गरेका छन् । निजी क्षेत्रबाट सञ्चालित संस्थागत विद्यालयहरूको मनोमानी शुल्क वृद्धिले निर्धारित मापदण्डको धज्जीमात्र उडाएको छैन, अभिभावकको ढाड सेक्ने काम गरेको छ, ज्ञापनपत्रमा भनिएको छ, राज्यले लिएको समाजवादउन्मुख शिक्षा नीतिको लक्ष्यविपरीत निजीकरण र व्यापारीकरण रोकिनुपर्छ । संविधानले निर्दिष्ट गरेको विद्यालय तहसम्मको शिक्षा निःशुल्क हुनुपर्ने प्रावधानलाई व्यवहारत कार्यान्वयन गर्न ठोस र प्रभावकारी कदम चालियोस् ।"
महासचिव पौडेल चीन प्रस्थान,काठमाडौं (कास) नेकपाका महासचिव विष्णुप्रसाद पौडेल शनिबार चीन प्रस्थान गरेका छन् । सियान विश्वविद्यालयले स्थापना गरेको सियानसाउथ एसियन स्टडी सेन्टर उद्घाटन गर्न उनी चीन गएको उनको निजी सचिवालयले जानकारी दिएको छ । चीनमा रहँदा महासचिव पौडेलले चिनियाँ कम्युनिस्ट पार्टीका उच्च तहका नेताहरूसँग भेटघाट गर्ने कार्यक्रमसमेत छ ।
कृषि अनुदान दुरुपयोग,"बजेटका कृषिका कार्यक्रम कार्यान्वय भएनसरकारले २०७४७५ मा घोषणा गरिएका कृषिका कार्यक्रम कार्यान्वय नै नभएको महालेखापरीक्षकले जनाएको छ । महालेखापरीक्षकको ५६औं वार्षिक प्रतिवेदनमा बजेट झाषणको क्रममा महत्त्वाकांक्षी कार्यत्रमहरू सार्वजनिक गरे पनि कार्यान्वयनको अवस्था भने न्यून रहेको औंल्याएको हो । सरकारले बजेट वक्तव्यमा कृषि प्रणालीलाई वैज्ञानिक, व्यावसायिक र वातावरण तथा जलवायु अनुकूलित बनाई दिगो विकासको आधार तयारीमा कृषकको क्षमता विकास गर्ने जनाएको थियो । स्रोत बीउ उत्पादन, बाली रोग व्यवस्थापन गर्न प्रधानमन्त्री कृषि आधुनिकीकरण परियोजनामार्फत कृषक वर्गीकरण जनाएको थियो ।मापदण्ड पुनरावलोकन तथा कृषक परिचयपत्र वितरणसम्बन्धी कार्य गर्ने उल्लेख थियो । त्यसका व्यवस्थापन गर्न कार्यविधि नै तयार नभएको महालेखाको प्रतिवेदनमा उल्लेख छ । अनुदान वितरणबाट प्राप्त प्रतिफलको समेत मूल्यांकन गर्ने गरेको छैन, प्रतिवेदन सार्वजनिक गर्दै महालेखापरीक्षक टंकमणि शर्मा (दंगाल) ले भने । मध्य पहाडी लोकमार्ग र उत्तरदक्षिण लोकमार्गको नजिक कृषि बजारको पूर्वाधार निर्माण गरी कृषकको बजार पहुँच वृद्धि कार्यक्रमअन्तर्गत सुर्खेतमा क्षेत्रीय कृषि उपज थोक बजारको पूर्वाधार निर्माण गर्ने घोषणा गरिएको थियो । बजेटमा घोषणा भए पनि अन्य स्थानमा कार्य भएको छैन, प्रतिवेदनमा भनिएको छ । प्रतिवेदनअनुसार नेपाली कृषि उत्पादन निर्यात गर्न ब्रान्डिङ गरिने कार्यक्रम रहे पनि कार्यान्वयन भएको छैन । सामूहिक खेती गर्ने कृषकलाई एकीकृत रूपमा प्राविधिक सहयोग उपलब्ध गराउन १ सय ५७ विद्यार्थीलाई सम्बन्धित ब्लक, जोन र सुपरजोनमा ६ महिनाका लागि खटाए पनि कार्यक्रम प्रभावकारिता विश्लेषण गरेको छैन । प्रतिवेदनअनुसार मुलुकभरि कृषि बिमा विस्तार गर्ने कार्यक्रमअन्तर्गत बिमा प्रिमियमको ७५ प्रतिशत अनुदान दिने कार्यलाई निरन्तरता दिए पनि किसानलाई समेट्न सकेको छैन । रासायानिक मल र उन्नत बीउमा दिँदै आएको अनुदानलाई निरन्तरता दिइएको छ । मागअनुसार मल बीउ वितरण हुन सकेको छैन । कृषि र पशुपालनलाई व्यवसायीकरण गरी युवालाई कृषि क्षेत्रमा आकर्षित गर्ने, दुग्ध पदार्थमा आत्मनिर्भर हुन दुग्ध उद्योग स्थापना गरी युवालाई रोजगारी प्रदान गर्ने कार्यमा लक्ष्यअनुसार प्रगति नभएको प्रतिवेदनमा उल्लेख छ । गाईको नश्ल सुधार गरी उत्पादन वृद्धि गर्न सम्भाव्य स्थलमा उन्नत प्रजनन केन्द्र स्थापना गर्ने कार्यक्रमअन्तर्गत ६ लाख ५० हजार डोज विर्य वितरण गर्ने लक्ष्य रहेकामा ४६ हजार ६ सय ७८ मात्रै वितरण भएको छ । १ लाख ५० हजार लिटर तरल नाइट्रोजन वितरण गर्ने लक्ष्य रहेकामा २० हजार १९ लिटर वितरण गरिएको छ । ६० जनालाई कृत्रिम गर्भाधान तालिम दिने लक्ष्य रहेकामा २१ जनालाई तालिम प्रदान गरिएको प्रतिवेदनमा उल्लेख छ । कृषि तथा पशुपन्छी कर्जाको ब्याजमा ५ प्रतिशत अनुदानको व्यवस्थालाई निरन्तरता दिने कार्यक्रम रहे पनि गरिब किसानलाई सर्वसुलभ रूपमा कर्जा प्राप्त गर्न कठिन रहेको उल्लेख छ ।"
कमोडिटी बजार किन आएन : महालेखा,"हालसम्म धितोपत्र बोर्डमा नेपाल कमोडिटी एक्सचेन्ज, नेपाल मर्कन्टाइल एक्सचेन्ज, कमोडिटी फ्युचर्स एक्सचेन्ज, मल्टि डेरिभेटिभ एक्सचेन्ज नेपाल र रिगेल कमोडिटी एन्ड डेरिभेटिभ एक्सचेन्ज गरी पाँचवटा कम्पनीको आवेदन पेस भएको छ । बोर्डमा प्राप्त आवेदनहरूमध्ये तीनवटा पुराना र दुईवटा नयाँ छन् । कमोडिटी बजारसम्बन्धी ऐनमा कमोडिटी एक्सचेन्ज कम्पनीको चुक्ता पुँजी न्यूनतम ५० करोड रुपैयाँ हुनुपर्ने व्यवस्था छ । सञ्चालनमा आएको एघार वर्षपछि गत भदौमा कमोडिटिज (वस्तु) बजारसम्बन्धी कानुन आएको हो । गत भदौ १४ गते वस्तु बजार सम्बन्धमा व्यवस्था गर्न बनेको विधेयक २०७३ व्यवस्थापिका संसद्बाट पारित भएपछि पहिलोपटक कमोडिटिज बजारसम्बन्धी कानुन बनेको थियो । त्यसका आधारमा बोर्डले नियमावली बनाएपछि नयाँ आवेदन आहवान गरेको हो । कमोडिटी एक्सचेन्ज पब्लिक लिमिटेड कम्पनी हुनुपर्ने व्यवस्था ऐनमा छ । स्वदेशी व्यक्ति तथा संस्थाले कमोडिटी एक्सचेन्ज कम्पनीमा पाँच प्रतिशतभन्दा बढी सेयर किन्न नपाउने व्यवस्था गरिएको छ । यसले कमोडिटी एक्सचेन्ज ठूलो कम्पनीका रूपमा स्थापित हुनुपर्ने र कम्पनीमा कुनै एक व्यक्ति वा संस्थाको एकाधिकार रोक्ने देखिन्छ । विदेशी पुँजी, सीप तथा प्रविधिको प्रयोग गरी वस्तु विनिमय बजार सञ्चालन गर्ने प्रयोजनका लागि रणनीतिक साझेदारका रूपमा विदेशी लगानीकर्ताले त्यस्तो कम्पनीको चुक्ता पुँजीको बढीमा ५१ प्रतिशतसम्म सेयर लिन सक्ने व्यवस्था ऐनमा छ ।यसैगरी वस्तु विनिमय (कमोडिटी) बजार सञ्चालन अनुमति पाएको पाँच वर्षसम्म कम्पनी बिक्री गर्न नपाइने व्यवस्था छ । पाँच वर्षपछि पनि कम्फनी बिक्री गर्दा बित्रेता र क्रेता दुवैले नियामक निकाय धितोपत्र बोर्डबाट पूर्वस्वीकृति लिनुपर्ने व्यवस्था बोर्डले गरेको छ ।यसैगरी सीडीएस एन्ड क्लियरिङले फर्छ्योट कार्य प्रभावकारी रूपमा व्यवस्थित गर्न फर्छ्योट ग्यारेन्टी कोष स्थापना नगरेको सम्बन्धमा पनि महालेखाले औंल्याएको छ । कोषको सञ्चालनका लागि आवश्यक कार्यविधि तयार गरी बोर्डबाट स्वीकृत गराई लागू गर्नुपर्ने व्यवस्था रहेकामा कार्यविधि नै तयार गरेको पाइएन । धितोपत्र ब्रोकरले आफ्नो व्यवसायको बिमा गर्नुपर्ने कानुनी व्यवस्था भए पनि ब्रोकरहरूबाट पालना नभएको प्रतिवेदनले बताएको छ । धितोपत्र व्यवसायीको वर्गीकरण र स्तर निर्धारणका लागि धितोपत्र व्यवसायीले बोर्डले तोकिदिएबमोजिम आफूले गर्ने व्यवसायको बिमा गराउनुपर्ने व्यवस्था छ, प्रतिवेदनमा भनिएको छ, उक्त कामका लागि कार्यविधि तर्जुमा गरी लागू गरेको देखिएन ।"
सामाजिक सुरक्षा योजनामा पुनर्विचार गर्नुपर्छ : महासंघ,"(काठमाडौं)  महत्त्वाकांक्षी र बहुप्रचारसहित सुरु भएको सामाजिक सुरक्षा योजनामा पुनर्विचार गर्नुपर्ने निचोडमा नेपाल उद्योग वाणिज्य महासंघ (एफएनसीसीआई) पुगेको छ । सामाजिक सुरक्षा योजनाका केही विषय श्रम ऐनसँग बाझिएको भन्दै रोजगारदाता कम्पनीहरू कोषमा दर्ता हुन नगइरहेको समयमा महासंघको यस्तो भनाइ बाहिर आएको हो । ५३ औं वार्षिक साधारणसभामा महासंघले सामाजिक सुरक्षा योजना तथा श्रम ऐनमा पुनर्विचार गर्न सरकारसँग पहल गर्ने निर्णय गरेको छ । सामाजिक सुरक्षा कोषसम्बन्धी कार्यविधिमा आधा दर्जन कारण देखाउँदै बहुसंख्यक बैंक तथा वित्तीय संस्थालगायत धेरै राजगारदाता कम्पनी कोषमा दर्ता भएका छैनन् । कर्मचारी सेवा सुविधा सम्बन्धमा श्रम ऐन ०७४ र सामाजिक सुरक्षा योजना सञ्चालन कार्यविधि ०७५ मा भएका व्यवस्था आपसमा बाझिएको भन्दै उनीहरू कोषमा दर्ता नभएका हुन् । बाझिएका विषय सुल्झाउन कोषका कार्यकारी निर्देशक श्यामराज अधिकारीको संयोजकत्वमा एक समिति पनि गठन भएको छ । समितिमा महासंघका प्रतिनिधि पनि छन् । फागुन २३ गते गठन भएको उक्त समितिलाई एक महिनाको समय दिइएको थियो । विविध पक्ष अध्ययन गरी अन्तिम प्रतिवेदन तयार गर्ने काम भइरहेको कार्यकारी निर्देशक अधिकारीले बताए । ०७६ साउन १ देखि अनिवार्य रूपमा सामाजिक सुरक्षा कोषमा जानुपर्ने व्यवस्था सरकारले गरेको छ । मुलुकभर ९ लाखभन्दा बढी रोजगारदाता (प्रतिष्ठानस्तरका) रहे पनि करिब ५ महिनामा २ हजार २ सय मात्र सहभागी भएका छन् । दर्ता भएकामध्ये पनि बैंक तथा विक्तीय संस्था कम छन् । सरकार, रोजगारदाता र ट्रेड युनियनबीचको सहमतिमा गत मंसिर ११ मा सामाजिक सुरक्षा कार्यत्रम घोषणा गरिएको थियो ।यसैगरी नेपाल भ्रमण वर्ष २०२० लाई सफल पार्न महासंघले आफ्नो सम्पूर्ण सञ्जाल परिचालन गर्ने र प्रादेशिक पर्यटन विकासमा बहस चलाउने पनि निर्णय गरेको छ । अर्थतन्क्रको विकासका त्रममा देखापरेका पूर्वाधारको समस्या, प्रक्रियागत झन्झट, नीति, कानुनी अप्ठ्यारा, चुनौती एवं समस्यालगायत विषय विज्ञहरूबाट अध्ययन गराई विस्तृत प्रतिवेदन तयार पारिनेछ, महासंघले भनेको छ । उद्योग प्रतिष्ठानलाई पुँजीको आधारमा वर्गीकरण गरी सामाजिक सुरक्षा ऐन लागू हुनुपर्ने, सरकारसँग समन्वय गरी मेला महोत्सवको आयोजना आधिकारिक संस्थालाई मात्र दिनुपर्ने, साना तथा मझौला उद्यमी व्यवसायीको सशक्तिकरणका लागि सातै प्रदेशमा साना तथा मझौला सम्मेलन गर्ने महासंघले निर्णय गरेको छ । महासंघको वार्षिक साधारणसभामा सदस्य संघसंस्थाबाट प्राप्त प्रस्तावलाई अन्तिम रूप दिन उपाध्यक्ष किशोरकुमार प्रधानको संयोजकत्वमा समिति गठन गरिएको छ । समितिका सदस्यहरूमा भीम घिमिरे, कृष्ण श्रेष्ठ, राधाकृष्ण सापकोटा र के आर खनाल रहने महासंघले जनाएको छ ।"
माटोको उर्वराशक्ति घट्यो,सुम्निमा चाम्लिङ(प्रशिक्षार्थी)
जतुवामा पशु नपाल्ने घर छैन,"(विराटनगर)  हरेक घरको मुख्य द्वार र आँगनमै गोठ । गोठमा दुईचार गाईभैंसी । ती चौपायाको चाराको बन्दोबस्तीमा परिवारका युवायुवतीदेखि वृद्धवृद्धासम्म व्यस्त । विराटनगर महानगरपालिकाको दक्षिण यादव बहुल जतुवा बस्तीमा पुग्दा स्थानीय बासिन्दा चौपायाकै स्याहारमा व्यस्त देखिन्छन । अधिकांश जतुवावासीले दूध, गुइँठा र मलको आवश्यकता पूरा गर्न र अतिरिक्त आम्दानीका लागि गाईभैंसी पालेका छन् । मल, इन्धन (गुइँठा) र दूधकै लागि यहाँका ८० प्रतिशतभन्दा बढी परिवारले गाईभैंसी पालेका छन्, ५० वर्षीय विष्णु यादव भन्छन् । उनका अनुसार स्थानीयले यसका लागि कुनै तालिम लिएका छैनन् । अग्रजबाटै सिकेर पशुपालन गरिरहेका छन् । उहिलेदेखि एक पुस्ताबाट अर्कोमा गाईभैंसी पाल्ने परम्परा हस्तान्तरण हुँदै आएको छ, विष्णु भन्छन् । रंगरोगनको काम गर्ने उनीसँग दुई गाई, एउटा बाछा र बाख्रा छ । चौपायाको हेरचाह भने उनकी पत्नी ४० वर्षीया पार्वतीदेवीले गर्छिन् । यी चौपायाबिना दैनिक जीवनको कल्पना नै गर्न सक्दैनौं, उनी भन्छिन्, पिउनलाई दूध, खेतका लागि गोबर मल र बाल्नलाई गुइँठा गाईभैंसीबाटै प्राप्त हुन्छ ।अधिकांश स्थानीयको खेतबारी छ, नभएकाले अधियाँमै भए पनि खेत लिएर बाली लगाउँछन् । जागिरे ३६ वर्षीय शम्भु यादवले पनि दुई भैंसी पालेका छन् । पाँच सदस्यीय परिवारका मुखिया उनी विराटनगर बजारको एक गहना निर्माण कारखानामा काम गर्छन् । हामीलाई सबैभन्दा बढी गोबरको आवश्यक हुन्छ, यसबाट खेतीका लागि मल र खाना पकाउनलाई गोइँठा बनाउँछौं, शम्भु भन्छन्, खाएर बचेको दूध बेचेर भैंसीको चारा खर्च निस्किन्छ । भैंसीलाई दुरुस्त राख्न पराल, गहुँको भुसा र चोकर खुवाइन्छ । उः बेला हजुरबुबाले २४२५ वटा गाईभैंसी पालेको उनले सम्झे । त्यतिखेर ठूलो बुबा, मेरो बुबा र काकाको गरी १७१८ जनाको संयुक्त परिवार थियो, शम्भु भन्छन्, दूध खान र बेच्नलाई हजुरबुबाले त्यति धेरै संख्यामा गाईभैंसी पाल्नुभएको थियो । पशुपालन गरेर घर चलाउन सहयोग पुगिरहेको स्थानीय २२ वर्षीया खुस्बु यादव बताउँछिन् । उनको परिवारमा ९ सदस्य छन् । कक्षा ९ सम्म पढेकी खुस्बुका अनुसार गोबरबाट मनग्य गुइँठा बन्ने हुनाले खाना पकाउन ग्यासको आवश्यकता नै हुन्न । घरमा ग्यास सिलिन्डर र अटोमेटिक चुलो पनि छ तर वर्षायाममा गुइँठा भिजेर वा घरमा धेरै पाहुना आएको बेला मात्र ग्यासको प्रयोग गर्छौं, खुस्बु भन्छिन् । यो यादव परिवारले दुई गाई, एक भैंसी र दुई बाछी पालेको छ । गाईले मात्रै पनि वर्षभरि हरेक दिन सुरुमा ३४ लिटर र पछिपछि डेढ लिटर दूध दिने गरेको खुस्बु बताउँछिन् । उनको अनुसार शुद्ध दूध भएकाले प्रतिलिटर ६० देखि ८० रुपैयाँमा बिक्री हुन्छ । एक्लै पशुपालन सम्भव नभएकाले यो समुदायमा परिवारका सदस्यबीच कार्य विभाजन हुन्छ । सपरिवार मिलेर दुई भैंसी, एक बाछो र एक पाडाको हेरचाह गरिरहेको कक्षा १० मा अध्ययनरत विजेन्द्र यादव बताउँछन् । उनको ६ जनाको परिवार छ । विजेन्द्रले चौपायालाई चारा खुवाउने, दूध दुहुने र घरघरै दूध पुर्याउँछन् । ८ कक्षामा पढ्ने भाइले गाईभैंसीलाई चराउन लाने र पानी खुवाउने तथा आमाले गोठ सफा गर्छिन् ।पशुपालनले परिवारलाई आर्थिक रूपले सबल बनाइरहेको विजेन्द्र बताउँछन् । दूध बेचेर राम्रै आम्दानी भइरहेको हुनाले कसैसँग नगद माग्न जानु पर्दैन, बैंक र वित्तीय संस्थाको किस्ता तीर्न पनि सहयोग पुग्छ, उनी भन्छन् । विजेन्द्रको परिवारले दिनहुँ औसत ६ लिटर दूध उत्पादन गर्छन् । उनीहरूले प्रतिलिटर ७५८० रुपैयाँमा दूध बिक्री गर्छन् । विजेन्द्रको बुबा ३५ वर्षीय देवेन्द्रले अधियाँमा लिएको एक बिघा जग्गामा खेतीपाती गर्छन् । काममा हातेमालोले गर्दा परिवार अघि बढेको छ, उनी भन्छन् । ज्याला मजदुरीबाट जीवन निर्वाह गर्ने स्थानीय ४५ वर्षीया जत्रीदेवी यादव र उनका छोरा ३५ वर्षीय दिलचन्दले पनि भैंसीराँगा पालेका छन् । मुख्यतः दूध खानलाई नै हो, अतिरिक्त दूध बेचेर चौपायाको चारा खर्च निस्कन्छ, दिलचन्द भन्छन् । आफ्ना तीन पशुको आहाराको बन्दोबस्तीका लागि आमाछोरा झिसेमिसे बिहानीमा उठिसकेका हुन्छन् । बिहान ४ बजे उठेर खाली खेततिर चराउन लान्छु, उनी भन्छन्, पुनः गोठमा ल्याएर बाँध्छौं, लामखुट्टेबाट जोगाउन धूवाँ गर्छौं, पराल र दाना खुवाउँछौं ।जतुवामा झन्डै ३ सय कृषक परिवारमध्ये अधिकांशले गाईभैंसी पालेको स्थानीय समाजसेवी मन्तलाल यादव बताउँछन् । खेतीपाती र पशुपालनको गहिरो सम्बन्ध छ, उनी भन्छन्, किसानलाई गाईभैंसी र गाईभैंसीलाई किसान नभई हुन्न, कृषकलाई दूध र गोबर चाहियो, चौपायालाई चरणका लागि खुला खेत र चौर चाहिन्छ ।यी सबैखाले दैनिक संघर्षबीच बदलिँदो परिवेशमा आधुनिक पशुपालन तरिका र चौपायालाई रोग लागेमा घरमै सहजै गर्न सकिने औषधोपचारसम्बन्धी तालिमको भने आवश्यक भएको स्थानीय किसान परिवारहरू बताउँछन् । यो बस्तीमा राम्रो पशु डाक्टर नभएकाले चौपायालाई सहरबजारसम्म ल्याउन निकै समस्या हुन्छ, पार्वतीदेवी भन्छिन्, तालिम र ज्ञान भएमा घरगोठमै उपचार गर्न सक्छौं । पुर्खौंदेखि परम्परागत ढंगले पशुपालन गर्दै आएका स्थानीयका लागि आधारभूत प्रशिक्षणको प्रबन्ध गरिने सीटीईभीटीका उपसचिव सन्तबहादुर अधिकारी बताउँछन् । प्रदेश १ कै केही प्राविधिक कलेजमा पशु विज्ञानको पढाइ भइरहेको छ, उनी भन्छन्, हाम्रा विद्यार्थीलाई प्रायोगिक कक्षाका लागि जतुवाजस्तो ग्रामीण बस्तीमा लगेमा किसान र विद्यार्थीबीच अनुभव एवं ज्ञानको आदानप्रदान हुन्छ ।"
कागती बेचेरै ३७ रोपनी जग्गा,"जाजरकोट (कास) छेडागाड नगरपालिका १० काफ्लाका ३३ वर्षीय गगनबहादुर बुढा कागती बेचेरै वार्षिक १० लाख रुपैयाँ आम्दानी गरिरहेका छन् । स्थानीय बजारमा कागती (दाना) ५० रुपैयाँ प्रतिकिलो र रस १५० रुपैयाँ प्रतिलिटरमा बिक्री भइरहेको छ । उनी दाना र रस बिक्रीका लागि विभिन्न बजार धाउँछन् । ड्रम र बोतलमा कागतीको रस र दाना लिएर नेपालगन्ज, सुर्खेत, खलंगा, चौरजहारी, छिन्चु, सल्लीबजारलगायत बजारमा पुग्ने गरेका छन् । बुढाले उत्पादन गरेको कागती बजारमा पुग्न नपाउँदै उपभोक्ताले खोसाखोस गर्छन् । २० वर्षदेखि छेडागाड १० गाम्कामा कागती खेती गरेरै उनले आर्थिक अवस्था सुधारेका छन् ।नेपालगन्ज, सुर्खेतलगायत बजारमा कागती प्रतिकिलो एक सय र रस प्रतिलिटरको दुई सय रुपैयाँमा बिक्री गर्ने गरेको बुढाले बताए । उनले परम्परागत काठको कोलबाट कागती रस निकाल्ने गरेका छन् । बुढाले कागतीको अचार र बिरुवा पनि बिक्री वितरण गर्दै आएका छन् । प्रतिकिलो कागती अचार एक सय र प्रतिबिरुवा २५ रुपैयाँमा बिक्री हुने गरेको उनको भनाइ छ । बुढाले ६० रोपनी जग्गामा कागती खेती गरिरहेका छन् । उनको बगैंचामा भएका १ हजार ७ सय कागतीका बिरुवामध्ये सात सयले फल दिन्छन् । बुढाले वार्षिक रूपमा २५ हजार कागतीका बिरुवा उत्पादन गरेर बिक्री गर्ने गरेका छन् । प्रत्येक वर्ष चार हजार लिटर कागती रस बेच्दै आएको बुढाले जानकारी दिए । गर्मी सिजनमा कागतीको रसको माग बढी छ, उनले भने, आधुनिक प्रविधि तथा साधनको अभावले रस निकाल्न कठिनाइ हुने गरेको छ । कागती रस बिक्री गरेरै ३७ रोपनी जग्गा जोड्न सफल भएको उनी बताउँछन् ।"
एउटै बाख्राको ३ लाख,"(इलााम)  एउटै बाख्राको मूल्य ३ लाख रुपैयाँ पर्छ भन्दा पत्याउन गाह्रो हुन्छ । स्नातकोत्तर अध्ययन सकेर गाउँमा आएर बाख्रापालन गर्दै आएका माङसेबुङ गाउँपालिका १ गजुरमुखीका याम कार्कीले एउटा बाख्रालाई ३ लाख रुपैयाँसम्ममा बिक्री गर्ने गरेका छन् ।त्रिभुवन विश्वविद्यालयबाट मानविकी संकायमा स्नातकोत्तर गरेका कार्कीले गाउँठाउँ जमिन बाँझिएर उजाड बन्दै गएपछि जागिरको चक्कर छाडेर आधुनिक ढंगले बाख्रापालन गरेका हुन् ।४ वर्षसम्म काठमाडौंमा नोकरी गरेका उनले विदेशी भूमिमा पसिना बगाउन जानेहरूको पीडा देखेर पनि समाजमा उदाहरणीय व्यवसाय गर्ने सोच बनाए । जिल्लाकै विकट मानिने गुजुरमुखी क्षेत्रमा पुगेर बाख्रापालन थाल्दा धेरैका लागि उनी खिल्लीको पात्र पनि बने ।दक्षिण अफ्रिकाबाट साढे ३ लाख रुपैयाँ गोटामा तीनवटा बोयर जातका बाख्रा ल्याएर गाउँकै पाखाभित्ता खोस्रन थालेका कार्कीको फर्ममा बाख्रा माग गर्नेको कमी छैन । उताबाट झिकाएको अर्जिनल जातको पाठा ३ लाख रुपैयाँमा बिक्री हुन्छ, उनले भने, विभिन्न संघसंस्थाले यस्तो पाठा अग्रिम बुकिङ गर्ने गरेका छन् । अफ्रिकाबाट मगाएको बोयर जातका २ पाठी र १ बोकाबाट ११ वटा उस्तै जातका पाठा उनीसँग तयार छन् ।भर्खरै मात्र इलामको प्रकृति कृषि सहकारी संस्थाले ५० प्रतिशत क्रस भएका केही पाठी अर्डर गरेको छ । हाडनाता हुन नदिन यस संस्थाले शतप्रतिशत बोयर जातको बोका भने अन्यत्रैबाट ल्याउने योजना बनाएको छ । उन्नत जातको अफ्रिकन पाठाको उत्पादन भने न्यून हुने गरेको छ । व्यावसायिक ढंगले बाख्रा पाल्दै आएका उनले स्थानीय बख्रासँग क्रस गराएर भने धेरै पाठा उत्पादन गर्ने गरेका छन् । ती पाठा बीउकै लागि प्रतिगोटा ३५ हजारदेखि ४० हजार रुपैयाँसम्मा बिक्री हुने गरेको उनले बताए । ४ वर्षदेखि बाख्रापालन थालेका उनको सिको गरेर अहिले धेरैले बाख्रापालनलाई व्यवसाय बनाउन थालेका छन् । हाम्रो ठाउँ बाख्रापालनका लागि उपयुक्त भएकाले अफ्नो पनि व्यवसाय चलोस् अरूले पनि बिदेसिएर पसिना बगाउनु नपरोस् भनेर आँट गरेको हुँ, उनले भने, पहिलो र दोस्रो वर्ष धेरै दुःख भयो तर अहिले राम्रा आम्दानी हुन थालेको छ । उनको फर्ममा अहिले डेढ सय बाख्रा छन् । उनले बाख्रा फार्मकै लागि ८० रोपनी क्षेत्रमा घाँस लगाएका छन् । सुरुमा २० लाख लगानी गरेका उनको फार्मको कुल लगानी ४० लाखभन्दा धेरै पुगेको छ । फस्टाउँदो फार्म र बजार बढ्दै गएकाले आयस्ता पनि सुधार हुँदै गएको उनको अनुभव छ । इलाम उन्नत बाख्रापालन फार्मको नाममा उनले यो व्यवसायलाई बढाउँदै लगेका छन् । सुरुमा खोर भत्काउँदै विदेश जाने क्रम थियो तर अहिले यस्तै १० वटा जति गाउँमा नै फार्म पुगिसकेका छन्, उनले भने । ६ महिनाको पाठा २० देखि ३० किलोको हुन्छ । अर्जिनल बाख्रा डेढ वर्षमा सय किलोसम्म हुन्छ । यस्तो अर्जिनल बाख्रा १ दिनमा ३ सय ग्राम बढ्छ भने क्रस गरिएको बाख्रा डेढ सय ग्राम बढ्ने भएकाले पनि यसको माग धेरै छ । बोसोरहित यसको मासु गुणस्तरको हिसाबले पनि अब्बल मानिन्छ । नेपालमा यस्तो बाख्राको उत्पादन कम भएकाले अधिकांशले मासुका लागि भन्दा पनि फार्म विस्तारका लागि लाने गरेको पाइएको छ । उनले बाख्रासँगसँगै कफी खेती विस्तार पनि गरेका छन् । बजार राम्रो भएकाले कफीको पनि उत्तिकै सम्भावना रहेको उनको बुझाइ छ । घाँस लगाएको क्षेत्रलाई प्रयोग गर्दै उनले ३० रोपनी जमिनमा कफी लगाएका छन् । बाँकी ३० रोपनीमा यो वर्ष लगाउने उनको लक्ष्य छ । आफू मात्र नभएर गाउँभर १ लाख बिरुवा हुर्काउने लक्ष्य रहेको उनले बताए ।"
पब्जी बन्दपछिको बहस,"(काठमाडौं)  पब्जी बन्द गर्नु ठीक हो ? यसको उत्तर मिश्रित आइरहेको छ । विशेषगरी सामाजिक सञ्जालमा पब्जी बन्दलाई लिएर पक्ष र विपक्षमा टिकाटिप्पणी भइरहेका छन् । पब्जीले बालबालिकामा समस्या निम्त्याएको भन्दै बन्दको समर्थन गर्नेको संख्या बाक्लो छ । विकृति हटाउन वैकल्पीक उपाय अपनाउने कि बन्द गर्ने ? भन्दै आलोचना गर्नेहरू पनि छन् ।प्रहरीको अनुरोधमा नेपाल दूरसञ्चार प्राधिकरणले इन्टरनेट सेवा प्रदायकहरूलाई मोबाइल र कम्युटरमा खेलिने भर्चुअल खेल पब्जी बन्द गराउन निर्देशन दिएको हो । महानगरिय प्रहरी अपराध महाशाखाको अनुरोधमा प्राधिकरणले यस्तो निर्देशन दिएको हो ।महाशाखामा अभिभावक, विद्यालयले पब्जी बन्द गराउन उजुरी गरेको प्रमुख एसएसपी धीरप्रताप सिंह बताउँछन् । धेरै लिखित र मौखिक उजुरी परेपछि काठमाडौं जिल्ला अदालको स्वीकृति लिएर प्राधिकरणलाई बन्द गराउन अनुरोध गरेको उनी बताउँछन् । पब्जीको असर बारे हामीले तीन मनोचिकित्ससँग सल्लाह गर्यौं, उनले भने, सबैले पब्जीको लत लागेका बालबालिकाहरू हिंस्रक बनेको बताएपछि यसलाई बन्द गर्ने निर्णयमा पुगेका हौं । उनी पब्जी बन्द गर्ने नेपाल एक्लो देश नभएको बताउँछन् । धेरैले मौखिक उजुरी गर्नुभयो, उनले भने, हामीले लिखितमा माग गर्दा ३० बढी विद्यालय, धेरै अभिभावकहरूबाट लिखित उजुरी प्राप्त भएको छ ।प्रहरीले गत बुधबार काठमाडौं जिल्ला अदालतमा पब्जी खेल बन्द गराउन आदेश माग गरेको थियो । अदालतले पनि प्रहरीको मागमा बुधबारै सुनुवाइ गर्दै स्वीकृति दिएको हो ।पब्जीले विशेषगरी बालबालिकालाई हिंस्रक बनाउने मानसिक रूपमा समस्याग्रस्त बनाउने भन्दै धेरै मनोचिकित्सकले भन्दै आएका छन् । बालबालिकामा मानसिक समस्या देखिएको र युवाहरूमा पनि लत लागेको भन्दै चीनले अघिल्लो वर्षदेखि नै पब्जी बन्द गराएको छ ।भारतको गुजरातमा पनि पब्जी खेल्न नपाएका कारण बालबालिकाले आत्महत्याको प्रयाससमेत गरेको खबर सार्वजनिक भएको छ । गुजरातका केही सहरमा पब्जी खेल प्रतिबन्ध लगाइएको छ । बन्द गराइएको खेल खेलेको अरोपमा प्रहरीले केही युवाहरूलाई यिनन्त्रणमा लिएको पनि जनाइएको छ ।भारतका केही सहरमा प्रतिबन्ध र प्रयोगकर्ताहरू पक्राउ परेको घटनापछि पब्जी मोबाइल निर्माणकर्ता कम्पनी पब्जी कर्पोरेसन आफैंले विज्ञप्ति जारी गर्दै यो खेल विशुद्ध मनोरञ्जनका लागि मात्रै तयार पारिएको टिप्पणी गरेको थियो । उसले भारतीय प्रयोगकर्ताका लागि अहिले समय सीमित गर्ने गरी परीक्षण पनि गरिरहेका छन् ।केही प्रयोगकर्तालाई लगातार केही घण्टा पब्जी खेलेपछि धेरै खेलेको सचेत गराउन रिमाइन्डर पठाउन थालिएको छ भने केहीले भने लगातार ६ घण्टा खेलेपछि स्वतः बन्द हुने अनुभव पनि व्यहोरेका छन् । पब्जीले समस्या ल्यायो भन्दै यसमा प्रतिबन्ध लगाउने थोरै देशको सूचीमा नेपाल पनि अटाएको छ ।नेपाल दूरसञ्चार प्राधिकरणका कार्यबाहक अध्यक्ष पुरुषोत्तम खनाल सञ्चार तथा सूचना प्रविधि मन्त्रालयबाट आएको निर्देशन र काठमाडौं जिल्ला अदालतसमेतको आदेशका आधारमा पब्जी बन्द गराउन सेवा प्रदायकहरूलाई निर्देशन दिएको बताउँछन् ।असोजमा सञ्चार मन्त्रालयकै निर्देशनमा प्राधिकरणले पोर्न साइटहरू बन्द गराउन इन्टरनेट सेवा प्रदायकहरूलाई निर्देशन दिएको छ । सोही निर्देशनको आधारमा अहिले नेपालमा पोर्न साइटहरू बन्द छन् । सरकारले कस्ता सामग्रीलाई पोर्न सामग्री भन्ने परिभाषित नगरी बन्द गर्ने आदेश दिएको थियो ।थोरै संख्यामा भए पनि पब्जी बन्द गर्नुको नियतमाथि शंका गर्ने जमात पनि छ । सूचना प्रविधिसम्बन्धी वकालात गर्दै आएका अभिवक्ता सन्तोष सिग्देल पब्जी बन्द गर्ने प्रक्रिया नै गैरकानुनी भएको टिप्पणी गर्छन् ।काठमाडौं जिल्ला अदालतबाट स्वीकृति लिएर प्रहरीले दूरसञ्चार प्राधिकणलाई पत्राचार गरेको छ, उनले भने, इन्टरनेटमा कुन सामग्री बन्द गर्ने भनेर निर्णय गर्ने क्षेत्राधिकार जिल्ला अदालतलाई हुन्न । उनको अनुसार पब्जी बन्द गर्ने प्रक्रिया नै पूर्णतः गलत छ । भविष्यमा सरकारलाई कुनै सामग्री मन परेन भने कुनै निकायको अनुमतिमा बन्द गर्ने बाटो खुल्छ, उनी भन्छन्, कुन सेवा बन्द भयो भन्दा पनि कुन प्रक्रियाबाट बन्द गरियो भन्ने महत्त्वपूर्ण छ ।इन्टरनेटको सामग्री बन्द गर्ने प्रक्रिया अहिलेबाटै नसुधारे भविष्यमा अभिव्यक्ति स्वतन्त्रताको कुरालाई लिएर धेरै विवाद उत्पन्न हुन सक्ने उनको ठम्याइ छ । भन्छन्, पब्जीको खसर के हुन्छ भन्ने विषयमा छुट्टै बहस आवश्यक छ तर जसरी बन्द गरियो त्यो कानुनी शासनअनुसार भएन ।सिग्देलको जस्तै विचार छ अर्का अधिवक्ता बाबुराम अर्यालको पनि । पब्जी बन्द गर्ने आदेशलाई उनी भविष्यका लागि खतरनाक भएको संज्ञा दिन्छन् । भविष्यमा इन्टरनेटमा अन्य सामग्री बन्द गर्न पनि यसले बाटो खुला गर्छ, उनी भन्छन्, यो निकै खतरनाक आदेश हो । इन्टरनेटको सामग्री बन्द गर्ने क्षेत्राधिकार जिल्ला अदालतसँग नभएको उनी बताउँछन् । बच्चालाई असर गर्यो भनेर सबैका लागि बन्द गर्नु कानुनसम्मत भएन, उनी भन्छन्, यसबाट बालबालिकालाई असर नपार्न अरू उपाय खोज्न सकिन्थ्यो ।"
साल्ट ट्रेडिङले लग्यो थन्किएको चिनी,"(पर्सा)  सिर्सिया सुक्खा बन्दरगाहमा थन्किएको सबै चिनी साल्ट ट्रेडिङ कर्पोरेसनले जाँचपास गराएर लगेको छ । उसले सबै चिनी छुटाउन ५ करोड रुपैयाँ बैंक धरौटी राख्नुपरेको छ । सरकारले चिनी आयातमा लगाएको परिमाणात्मक बन्देजका कारण उसको २ हजार ५ सय टन चिनी बन्दरगाहमा अड्किएको थियो । बन्दरगाह सञ्चालक कम्पनी हिमालयन टर्मिनल्सका वित्त प्रमुख एवं सूचना अधिकृत अनिमेश कुमारले पछिल्लोपटक साल्टले चैत १८ गते ४ करोड रुपैयाँ बैंक ग्यारेन्टी दाखेल गरेर बन्दरगाहमा राखेको आफ्नो चिनी लगेको बताए । बैंक ग्यारेन्टी बुझाएपछि साल्टले चैत २१ देखि २७ सम्म गरी २ हजार टन चिनी छुटाएर लगेको हो, उनले भने, २ महिनाअघि १ करोड रुपैयाँ यसरी नै बैंक ग्यारेन्टी राखेर उसले आफ्नो करिब ५ सय टन चिनी लगिसकेको थियो । कुमारका अनुसार फेब्रुअरी २७ सम्म साल्टको गोदाम भाडा तथा अन्य शुल्कसमेत गरी ६ करोड ८५ लाख २५ हजार रुपैयाँ पुगिसकेको थियो । साल्टले हिमालयन टर्मिनल्स सञ्चालक समितिमा शुल्क छुटका लागि निवेदन दिइसकेको तर समितिले त्यस सम्बन्धमा हालसम्म कुनै निर्णय नलिएको उनले बताए । समितिमा भारतीय रेल्वेको भगिनी संस्था कोंकरबाट २, ट्रान्सलाइन इन्डिया लिमिटेडका १, नेपाल पारवाहन तथा गोदाम व्यवस्था कम्पनीबाट १ र इन्टरस्टेट मल्टिमोडल ट्रान्सपोर्टबाट १ जना गरी ५ जना सञ्चालक छन्, उनले भने, सञ्चालक समितिको बैठक अझै बसेको छैन, बैठक बसेपछि यसबारे निर्णय हुने छ ।मन्त्रिपरिषद्ले २ महिनाअघि यो बन्दरगाहमा रहेको साल्ट ट्रेडिङको २ हजार ५ सय टन र नेपालगन्ज भन्सारमा अड्किएको विभिन्न आयातकर्ताको १ सय ४४ चिनी जाँचपास गर्न दिने निर्णय गरेपछि बन्दरगाहमा अड्किएको चिनी छुटाउने बाटो खुलेको थियो । मन्त्रिपरिषद्ले भन्सार बिन्दुमा भित्रिसकेको चिनीको हकमा मात्र यो निर्णय गरेको थियो । सरकारले भन्सार नाका हुँदै चिनी आयातमा लगाएको परिमाणात्मक बन्देजका कारण यो बन्दरगाहमा असोज ६ देखि कर्पोरेसनको चिनी थन्किएको थियो । भारतको पश्चिम बंगालको हल्दियास्थित रेणुका सुगर मिलबाट कर्पोरेसनले उक्त चिनी खरिद गरी ल्याएको थियो । एक रेल्वे र्याकमा ल्याइएको उक्त चिनी सरकारी बन्देजकै कारण भन्सार जाँचपास गराउन नसकी कर्पोरेसनले बन्दरगाहस्थित गोदाममा भण्डारण गरी राखेको थियो । निजी क्षेत्रका चिनी उत्पादकहरूको चर्को लबिङका कारण सरकारले चिनीको आयातमा परिमाणात्मक बन्देज लगाएको थियो । असोज १ को मन्त्रिपरिषदको निर्णयलगत्तै उद्योग वाणिज्य तथा आपूर्ति मन्त्रालयको त्यसै दिनको परिपत्रको आधारमा कर्पोरेसनको चिनीको जाँचपासको प्रक्रिया रोकिएको थियो । मन्त्रिपरिषद्ले २०७५ वैशाख १ देखि चैत मसान्तसम्मका लागि कुल ९४ हजार ९ सय टन परिमाण ननाघ्ने गरी विदेशबाट आयात गर्ने चिनीमा परिमाणात्मक बन्देज लगाउने निर्णय गरेको थियो । भन्सार क्षेत्रमा प्रवेश गरिसकेका चिनीको हकमा उक्त निर्णय लागू नहुने तर आयात प्रक्रियामा रहेका चिनीको हकमा लागू हुने पनि परिपत्रमा उल्लेख भएकाले परिपत्र आइसकेपछि भित्रिएको चिनीको हकमा यहाँस्थित भन्सार कार्यालयले कर्पोरेसनको चिनीको जाँचपास गर्न मानेको थिएन । साल्ट ट्रेडिङले दसैं, तिहार तथा छठजस्ता चाडपर्वलाई लक्षित गरी ल्याएको थियो । अचानकको मन्त्रिपरिषद्को रोकका कारण साल्टले उक्त चिनी यी चाडपर्वको समयमा बजारमा लग्न पाएन । कर्पोरेसनले ५ हजार टन चिनी खरिदका लागि २०७४ माघ १४ मा खुला बोलपत्र प्रकाशित गर्दा स्वदेशी चिनी उत्पादकहरूले चिनी बिक्रीका लागि एउटा पनि फारमसमेत खरिद नगरेपछि फागुन २३ मा पुनः बोलपत्र आह्वान गरेको थियो । दोस्रोपटक बोलपत्र खरिद भए पनि एउटै बोलपत्र नभरिएकाले अन्ततः कर्पोरेसनले रेणुका सुगर मिल्सबाट ५ हजार टन चिनी खरिदका लागि चैत २८ गते उक्त कम्पनीसँग करार गरेको थियो । करारअनुसार रेणुकाको पहिलो लटको २ हजार ५ सय ५४ दशमलव ५ सय टन चिनी बोकेको रेल र्याक भदौ १८ गते सिर्सिया सुक्खा बन्दरगाह वीरगन्ज आइपुगेको थियो । बाँकी २ हजार ४ सय ५४ दशमलव ७ सय ४० टन चिनी बोकेको अर्को रेल्वे र्याक असोज ६ मा वीरगन्ज आएको थियो । सुक्खा बन्दरगाहमा मालसामान भित्रिएको ५ दिनसम्म आयातकर्तालाई मालसामानको कुनै शुल्क लाग्दैन । त्यसपछि ५ देखि १० दिनसम्म दैनिक ७७ रुपैयाँ प्रति टन (भ्याटबाहेक) गोदाम शुल्क लाग्न थाल्छ । ११ दिनदेखि २० दिनसम्म प्रतिटन ९९ रुपैयाँ (भ्याटबाहेक) र २१ दिनभन्दा माथि प्रतिटन १ सय ५७ रुपैयाँका दरले (भ्याटबाहेक) शुल्क लाग्छ ।"
नविता आठौंपल्ट च्याम्पियन,"महिला बास्केटबल सुरुमहिला बास्केटबल शनिबार घोराहीमा सुरु भएको छ । घोराही उपमहानगरपालिका १८ सालघारीमा जारी स्पर्धामा प्रदेश ३, सुदूरपश्चिम प्रदेश, एपीएफ र नेपाल पुलिस क्लब विजयी भएका छन् । प्रदेश ३ ले प्रदेश ५ लाई ४८१७ स्कोरले हरायो । अंक एपीएफले गण्डकी प्रदेशलाई ५०३५ ले, पुलिसले आर्मीलाई ४७३२ स्कोरले हराए । महिलामा प्रदेश २ र कर्णाली प्रदेशको सहभागिता छैन ।"
बढ्दो ताफक्रम लामखुट्टेको आत्रमण,"(बाँके)  खुट्टाभरि रातै डाम थियो । के भयो ?, सोध्नेहरूलाई उनी हाँस्दै जवाफ दिन्थे, लामखुट्टेले आक्रमण गर्यो । काठमाडौंबाट आठौं राष्ट्रिय खेलकुदमा फेन्सिङमा प्रतिस्पर्धा गर्न आएका प्रकाश कुँवरका लागि नेपालगन्जको हावापानी अनुकूल भएन । मौसम अत्यधिक गर्मी भएकाले उनी खेलमा रमाउनु भन्दा तनावमा बढी देखिन्थे । बाध्यताले खेल्नै पर्यो, उनी भन्छन्, यहाँको गर्मीले एक दिन पनि टिक्न गाह्रो छ । अझ गर्मीभन्दा पनि बढी लामखुट्टे उनको शत्रु बनेको छ । लामखुट्टेको एलर्जी छ, उनले सुनाए, यहाँ लामखुट्टे त हात्तीजत्रा हुँदा रहेछन् । मस्किटोले पनि काम गरेन । दिन प्रतिदिन एक दुई डिग्रीको तापक्रम थपिँदो छ । नेपालगन्जमा पहिलोपल्ट खेल्न आएका खेलाडीलाई यहाँको मौसम र खेल दुवैसँग जुध्नुपर्ने बाध्यता छ । कतिपय खेलाडी गर्मीकै कारण राम्रोसँग खाना नरुचेको बताउँछन् । काठमाडौंका फेन्सिङ खेलाडी सागर थापाले गर्मी हुँदा खाना नरुचेको सुनाए । तिर्खाले फ्रिजको चिसो पानी खान मनलाग्छ । चर्को गर्मीमा चिसो पानी खाँदा घाँटी दुख्ने समस्या उस्तै हुन्छ, उनको पीडा छ । फेन्सिङ रंगशालाको कर्भडहलभित्र भइरहेछ । टिनको तातो । त्यसमा खेलाडीले पूरै ज्यान छोप्ने बाक्लो ड्रेस लगाउनुपर्छ । गर्मीले हक्कीका गोलकिपर, क्रिकेट खेलाडी र फेन्सिङ खेलाडीलाई बढी प्रभावित पारेको छ । गर्मीले खेलमै असर पारेको खेलाडीहरूले सुनाए । सातौं राष्ट्रियमा स्वर्ण जितेका फेन्सिङ खेलाडी सन्जिप लामाले यसपल्ट त्यही सफलता हात पार्न सकेनन् । अत्यधिक गर्मीका कारण उनी कमजोर भएर मैदानमा खेल्दाखेल्दै ढले । तर हार्नुभन्दा उठेर खेल्न सुरु गरेको उनले सुनाए । काठमाडौंमा बस्ने उनी अचानक गर्मीमा आउँदा पेट दुख्ने समस्या देखिएको बताए । खाना खान सकेको छैन, उनले भने, जसले गर्दा कमजोर भएको छु । खेलमै असर पर्यो । मौसम अनुकूल हुँदो हो त मेरो स्वर्ण पदक जित्ने विश्वास थियो । पोखराबाट आएकी सृष्टि चौधरी पनि बिरामी परिन् । शरीरभरि फोका आए । गर्मीले रिंगटा लाग्ने भएपछि उनले खेल्न सकिनन् । यहाँ आएको दुई दिनमै उनी घर फर्केको टिम म्यानेजर निशान कार्कीले बताए । उनले एसी नै नभएको कोठामा आफ्नो टिम राखिएकोमा गुनासो पोखे । ओछ्यानमा लामखुट्टे धपाउँदै रात बित्छ । भोलिपल्ट निद्रा नपुगेर खेलाडी मैदानमै झुपुक्क झुपुक्क निदाउँछन्, निशानले निद्रा नपुगेपछि टाउको दुखेको सुनाए । खेलमा राम्रो प्रदर्शन गर्न वातावरणले ठूलो प्रभाव पार्छ । अत्यधिक गर्मी हुँदा खेल प्रभावित भएको खेलाडीहरूको भनाइ छ । शरीर थाक्ने, अल्छी लाग्ने, खाना मीठो नहुने, कमजोर महसुस हुने जस्ता लक्षण खेलाडीमा देखिएको छ । अपेक्षाकृत खेल प्रदर्शन गर्न नपाएको भन्दै खेलाडीले मौसमकै दोष देखाएका छन् । खासमा पहाडी क्षेत्रबाट पहिलो पटक नेपालगन्जमा आउने खेलाडीलाई गर्मीले अलि बढी समस्या पारेको प्रदेश ५ का हक्की प्रशिक्षक निजामुद्दिन सिद्दिकीले बताउँछन् । स्वास्थ्य उपसमितिका संयोजक रूपेन्द्रकुमार पौडेलले गर्मीले गर्दा धेरै खेलाडीमा खेल्ने क्षमतामा ह्रास देखिएको बताए । उनका अनुसार लामखुट्टेको टोकाइ, झाडापखाला, सरुवा भाइरल र ज्वरो जस्ता लक्षण देखा परेको छ । चिसोबाट आएका खेलाडीलाई समस्या नै छ, उनी भन्छन्, हामी सक्दो उपचारमा खटिएका छौं ।नेपाली खेलकुदको सर्वोच्च निकाय राष्ट्रिय खेलकुद परिषद् (राखेप) ले पटकपटक मिति तोक्दै प्रतियोगिता सार्दै गरेकाले यो मौसममा गरिएको हो ।मंसिरमा हुने भनिएको प्रतियोगिता चैत हुँदै वैशाखमा आइपुग्यो । गर्मीमा खेलाडीले कसरी खेल्छन् ? कान्तिपुरको प्रश्नमा परिषद्का सदस्यसचिव केशवकुमार विष्ट भन्छन्, खेलाडीलाई गर्मी भएकै छैन । अरुलाई चिन्ता छ । हाम्रा खेलाडीले खाडीको ४५ डिग्री तापक्रममा पनि खेल्नसक्ने क्षमता राख्छन् । प्रतियोगिता भएको छ, त्यसलाई नै ठूलो उपलब्धि मान्नुपर्छ । लामो समय प्रतियोगिता हुन्छ कि हुँदैन भन्नेमै बित्यो । ५ महिनाको अवधिमा थुप्रै कारण देखाएर परिषद्ले काममा ढिलाइ गरेको हो । ठेकेदारको कमजोरी, समयमै बजेट निकासा, भन्सारमा सामान रोकिनुलगायतका कारण देखाउँदै आयोजकले दोष अरुमा थोपरेको छ । नेपालगन्जको तापक्रम दिनानुदिन बढ्दै गएको हावापानी फिल्ड कार्यलय नेपालगन्जले जनाएको छ । कार्यालयकी नायब मौसम विज्ञान सहायक योजना बस्ताकोटीका अनुसार अहिले अधिकतम ३७ डिग्री सेल्सियस ताफक्रम छ । यसको बढ्ने त्रम उच्च छ । अझै तापक्रम बढ्ने पक्का छ, उनले भनिन्, यहाँ गर्मी त सुरु भएकै छैन । कार्यालयको तथ्यांकअनुसार पछिल्लो तीन वर्षमा २०१७ मे ६ मा ४१६ डिग्री सेल्सियस, २०१८ मे २६ मा ४२२ डिग्री सेल्सियस र हाल २०१९ अप्रिल १२ सम्म ३८ डिग्री सेल्सियस तापक्रम छ ।"
दीपेश र सोनीलाई स्वर्ण,"(लेखनाथ)  विभागीय टिमका खेलाडीले आठौं राष्ट्रिय खेलकुद प्रतियोगिताअन्तर्गत ट्रायथलन र दुवाथलन खेलमा वर्चस्व कायम गरेका छन् । पोखरामा शनिबार भएको प्रतियोगितामा महिला र पुरुषतर्फका सबैजसो पदक विभागीय टोलीका खेलाडीले जिते ।ट्रायथलन पुरुषतर्फ आर्मीका दीपेश चौधरीले स्वर्ण जिते । २० किमि साइक्लिङ, ७ सय ५० मिटर पौडी र ५ किमि दौड उनले उनले १ घण्टा ८ मिनेट ३८ सेकेन्डमा पूरा गरे । एक मिनेटले मात्रै पछि परेका आर्मीकै वसन्त थारुले रजतमा चित्त बुझाए । उनले १ घण्टा ९ मिनेट ९ सेकेन्डबाट दुरी पूरा गरे । एपीएफका नितेश मानन्धर कांस्यको हकदार बने । उनले १ घण्टा १५ मिनेट ९ सेकेन्ड लगाए ।महिलामा एपीएफकी सोनी गुरुङले बाजी मारिन् । उनले १ घण्टा २२ मिनेट दुरी पूरा गरेर स्वर्ण जितिन् । आर्मीकी केशरी थापामगरले १ घण्टा २९ मिनेट ३० सेकेन्डबाट रजत र गण्डकी प्रदेशकी जमुना थापाले २ घण्टाबाट कांस्य जिते ।दुवाथलनको पुरुषतर्फ एपीएफका लक्ष्मण मल्लले स्वर्ण जिते । उनले ५ किमि दौड, २० किमि साइक्लिङ र पुनः २५ किमि दौड १ घण्टा १ मिनेट १५ सेकेन्डमा पूरा गरे । आर्मीका हिमाल तामाङले १ घण्टा १ मिनेट ५८ सेकेन्डबाट रजत जिते । एपीएफका किरणकुमार मल्लले कांस्य हात पारे । उनले १ घण्टा ४ मिनेट १६ सेकेन्ड लगाए । महिलातर्फको दुवाथलन प्रतिस्पर्धामा तीनवटै पदक एपीएफको पोल्टामा पर्यो । हुमी बुढामगरले स्वर्ण जित्न १ घण्टा १६ मिनेट १७ सेकेन्ड लगाइन् । उनलाई पछ्याउँदै निर्जला ताम्राकारले १ घण्टा १७ मिनेट ४३ सेकेन्डबाट रजत जितिन् । शकुन्तला बुढामगरले १ घण्टा २९ मिनेट ४६ सेकेन्डबाट कांस्य जितिन् । गण्डकी प्रदेशबाट पुरुषतर्फ शंकर साह, आशिष रानामगर, कपिल शाही, हिक्मत बिक, खुशीमान गुरुङ र सुमित गुरुङ तथा महिलातर्फ जे थापा, बिनाकुमारी तिलिजा र सुष्मा गुरुङले प्रतिस्पर्धा गरे । दुवै प्रतियोगिता लेकसाइडको गौरीघाटदेखि मुस्ताङ चोकसम्म भएको थियो । दुई इभेन्टमा ५१ खेलाडी सहभागी छन् । प्रदेश ५ मा आठौं राष्ट्रिय खेलकुद सञ्चालन भइरहे पनि पूर्वाधार अभावले ट्रायथलन र दुवाथलन भने पोखरामा भएको हो । विजेताले पोखरामै हुने एसियन कप तथा साउथ एसियन च्याम्पियनसिपमा भाग लिन पाउने छन् ।"
हारले नेपाललाई धक्का,"काठमाडौं (कास) नेपालले आईसीसी यू१९ विश्वकप छनोट एसियामा यूएईसँग १ रनको अप्रत्यासित हार बेहोरेको छ । यसले अर्को दक्षिण अफ्रिकामा हुने यू१९ विश्वकपमा स्थान बनाउने नेपालको आशामा ठूलो धक्का लागेको छ । मलेसियामा भइरहेको ६ राष्ट्रसम्मिलित यू१९ विश्वकप छनोट एसियाको विजेता यू१९ विश्वकपमा पुग्नेछ । दुई खेल समाप्तिमा नेपाल शनिबारको हारले अंकतालिकामा तेस्रो स्थानमा झरिसकेको छ । कुवेत र यूएईले दुवै खेलमा जित हात पारेका छन् । दाबेदार मानिएको नेपालले अघिल्लो दिन सिंगापुरलाई २ सय १७ रनले पराजित गरेको थियो । क्वालालम्पुरस्थित किनरारा एकेडेमी ओभल मैदानमा टस हारेर ब्याटिङ निम्तो पाएको नेपाल पूरा ५० ओभर खेली २ सय ४७ रनमा अलआउट भयो । यूएईले ३० ओभरमा ३ विकेट गुमाई १ सय २२ रन बनाएको अवस्थामा खेल वर्षाले पूरै बिथालेपछि डकवर्थ लुइस पद्धतिमा नेपाल १ रनले पछाडि पर्न पुग्यो । वर्षाले खेल रोकिनुअघि अन्तिम बलमा स्पिनर सागर ढकालले अंश टन्डनलाई ५४ रनमा आउट गरेका थिए । टन्डनले बनाएको ५४ रन नै यूएईको जितआधार बन्यो । यूएईले दुवै ओपनर कप्तान आर्यन लाकरा (४) र शैयद हैदर (११) लाई २१ रन भित्र गुमाइसकेको अवस्थामा टन्डनले वृत्य अर्विन्दसँग तेस्रो विकेटमा ९९ रन जोडे । अर्विन्द ८२ बल खेली ४ चौका प्रहार गर्दै ४७ रनमा अविजित रहे । टन्डनले ८५ बलको इनिङ्समा ४ चौका प्रहार गरे । नेपालबाट सागरबाहेक अर्को एक विकेट कमलसिंह ऐरीले लिएका थिए । यसअघि हरिबहादुर चौहानले नेपालबाट अविजित ६७ रन बनाए । ७४ बल खेलेका उनले ७ चौका प्रहार गरे । उनले भीम सार्कीसँग छैटौं विकेटमा ९२ रन जोडे । भीमले ५४ बल खेली ३ चौका र २ छक्कासहित ५३ रन बनाए । तल्लोक्रममा कुशल मल्ल र रशिद खान ११, तथा कमल र सागर २२ रनमा आउट भएका थिए । माथिल्लोक्रममा ओपनर पवन सर्राफ १२, आशिफ शेख २७, कप्तान रोहितकुमार पौडेल १८, सन्दीप जोरा ४ रनमा आउट भएका थिए । ओपनर रित गौतमले ७३ बल खेली ४ चौका प्रहार गर्दै ४४ रन बनाए । यूएईका ऋषभ मुखर्जीले १० ओभरमा ६४ रन खर्चेर ४ र मोहम्मद फराजुद्दिनले १० ओभरमा ५३ रन खर्चेर ३ विकेट लिए । नेपालले सोमबार मलेसियासँग खेल्नेछ । मलेसियालाई शनिबार ओमानले ४६ रनले पराजित गर्यो । अर्को खेलमा कुवेतले सिंगापुरमाथि ८ विकेटको जित निकाल्यो ।"
व्यवस्थापन कमजोरीले सास्ती,"(बर्दिया)  महिलातर्फको कबड्डी खेल सुरु भएको ५ मिनेटमै नेपाल पुलिसकी संगीता गौतम खुट्टामा चोट लागेर घाइते भइन् । लगत्तै पुलिसकै तिनु गुरुङको हात नै फ्याक्चर भयो । पुरुषतर्फ एपीएफका पदमबहादुर विष्टको हातमा गम्भीर चोट लाग्यो । तर उनीहरूको उपचारका लागि त्यहाँ कुनै चिकित्सक थिएनन् । उपचारका लागि बाहिर लैजान एम्बुलेन्स पनि थिएन । घटनाको जानकारी पाउनासाथ रेडक्रसका स्वयंसेवकले सवारी साधन खोजेर उनीहरूलाई नेपालगन्ज पुर्याइएको थियो । जिल्लाको बाँसगढी नगरपालिका४ मगरपुरस्थित सामुदायिक वन फाँटामा निर्माणाधीन कभर्डहलमा आठौं राष्ट्रिय खेलकुदअन्तर्गत शनिबारदेखि कबड्डी सुरु भएको हो । बाँसगढी बजारदेखि करिब ३ किमि दुरीमा रहेको कभर्डहलवरपर कुनै होटल, लज र स्वास्थ्य केन्द्र छैनन् । खेल सञ्चालन हुँदा बिहान खेलकुद विकास समितिका कुनै पदाधिकारीको उपस्थिति नभएको गुनासो खेलाडीको छ । अपरान्ह ५ बजे विधिवत खेलको उद्घाटनका क्रममा भने राष्ट्रिय खेलकुद परिषद्, कबड्डी संघलगायतका पदाधिकारीको जमघट थियो । नाम नखेल्न आग्रह गर्दै एक खेलाडीका अनुसार यातायात, बसोबासलगायतको अत्यावश्यकीय पक्षमा राम्रो व्यवस्थापन छैन । अधिकांश खेलाडी बसोबास समस्याका कारण कोहलपुर र नेपालगन्जमा बसेका छन् ।पुलिसको टिम इलाका प्रहरी कार्यालय, बाँसगढीमा बसेको छ । सवारी साधनको व्यवस्था नहुँदा खेलाडीलाई प्रहरी कार्यालयमा रहेको एउटा जीपले ४५ पटक ओसार्ने काम गरिरहेको प्रहरी उपरीक्षक सुरेन्द्र मैनालीले बताए । व्यवस्थापन र यातायात दृष्टिले दुर्गम मानिएको खेलस्थलमा कबड्डी खेल हेर्ने दर्शक संख्या पनि कम थियो । कबड्डी संघकी अध्यक्ष एवं सांसद तुलसा थापाले व्यवस्थापनमा कमजोरी भएको स्वीकारिन् । कबड्डीका लागि राखिएको म्याट र टेप कमसल खालको भएको गुनासो खेलाडीको छ ।राष्ट्रिय खेलकुद परिषद्का सदस्य विनोद मैनालीले व्यवस्थापनमा भोलिदेखि कुनै किसिमको कमजोरी नहुने दाबी गरेका छन् । कबड्डीका लागि सातवटै प्रदेश र विभागीय टिमसहित २ सय ४० खेलाडी सहभागी छन् । शनिबार पुरुषतर्फ आर्मीले प्रदेश १ लाई ७७२९ ले हरायो । प्रदेश ५ ले प्रदेश २ लाई ३६२६ ले, एपीएफले प्रदेश ७ लाई ४५३५ अंकले हराए । गण्डकी प्रदेशले प्रदेश ३ विरुद्ध ५१४७ ले सफलता पायो । महिलातर्फ आर्मीले प्रदेश २ लाई ७२१७ अंकले, सुदूरपश्चिमले प्रदेश १ लाई ८१२१ ले, प्रदेश ५ ले गण्डकी प्रदेशलाई ३२२२ ले र पुलिस क्लबले प्रदेश ३ लाई ५१२२ अंकले हराए ।"
अमृत लगातार च्याम्पियन,"बुद्धिचाल राष्ट्रिय बुद्धिचालको महिलातर्फ मोनालिसा खम्बु, सुजना लोहनी, सुरुचि थिङ, सिन्दिरा जोशी, खुश्बु थापा र शान्ति धिमालले २२ अंक जोडेका छन् । खुश्बु र शान्ति प्रदेश १ तथा बाँकीले आर्मीबाट खेलिरहेका छन् ।खुलातर्फ एपीएफका क्षितिज भण्डारी, पुलिसका सूरवीर लामा, प्रदेश ३ का रिजेन्द्र राजभण्डारी, प्रहरीका मनीष हमालसहित ११ खेलाडीले दोस्रो चरण सकिँदा २२ अंक जोडे ।"
खेलाडी र कलाकारको पूरा साथ,"काठमाडौं (कास) मातृभूमि कप च्यारिटी क्रिकेट खेलका लागि मदनकृष्ण श्रेष्ठको कप्तानीमा रहने आर्टिस्ट ए र हरिवंश आचार्यको कप्तानीमा आर्टिस्ट बी टोली शनिबार क्रिवि त्रिकेट मैदानमा उक्रने कार्यत्रम थियो । धुर्मुससुन्तली फाउन्डेसनले चितवनमा बनाउने प्रस्तावित गौतमबुद्ध अन्तर्राष्ट्रिय रंगशाला निर्माण सहयोगार्थ हुने खेलले यो अवसर जुराएको थियो । हरिवंश भने दालभाततरकारी फिल्मको प्रवर्द्धनमा व्यस्त रहे । मदनकृष्णले भन्न बाँकी राखेनन् । हामीले जित्छ भनेर उनी (हरिवंश) खेल्नुअघि नै डराएर आएनन्, मदनकृष्णले आफ्नो महजोडीलाई थप जिस्काउँदै भने, उनी दालभाततरकारीको प्रवर्द्धनमा डुलिरहेका छन्, म यहींबाट त्यही फिल्मको प्रवर्द्धन गरिरहेको छु ।मदनकृष्णले मैदानमा छिर्नु अघि पनि हरिवंश डराएर नआएको बताइरहेका थिए । नभन्दै नतिजा पनि त्यही आयो । आर्टिस्ट ए ले खेल ५ रनले जित्यो । खेलका नायक भने कुमार कट्टेल जिग्री रहे । उनले २६ बलमा ४ चौका र १ छक्का प्रहार गर्नुका साथै आर्टिस्ट बी का निश्चल बस्नेतलाई पनि बोल्ड गरे ।आयोजकले च्यारिटी खेल हेर्न १५ देखि २० हजार दर्शक आउने अपेक्षा गरेका थिए । त्यसविपरीत दर्शक निकै कम थिए । तर चितवनमा रंगशाला बनाउन धुर्मुससुन्तली फाउन्डेसनलाई कलाकार र खेलाडीको पूरा साथ रह्यो । राष्ट्रिय टोलीका कप्तान पारस खड्कासहित खेलाडी ३ सयको टिकट काटेर मैदान पुगेका थिए । कलाकार, अफिसियल, पत्रकार पनि टिकट काटेर मैदान पुगेका थिए । पारसको नेतृत्वमा रहेको नेपाल ए लाई ज्ञानेन्द्र मल्लको कप्तानीमा रहेको नेपाल बी ले २४ रनले हरायो । खेलाडीहरूको मुख्य प्रतिस्पर्धाभन्दा कलाकारको खेल अप्रत्यासित रुपमा रोमाञ्चक बनेको थियो । आर्टिस्ट ए का कुमार कट्टेल र ४ ओभरमा १८ रन खर्चेर ४ विकेट लिएका नेपाल बी सुसन भारी दुई फरक खेलमा म्यान अफ द म्याच भए । फाउन्डेसनका अध्यक्ष सीताराम कट्टेलले केही दिनमै च्यारिटी खेलको खर्च विवरण सार्वजनिक गरिने बताए ।"
चैनपुरलाई मेयर गोल्डकप,"संखुवासभा (कास) चैनपुरमा सम्पन्न दोस्रो मेयर गोल्डकप फुटबलको उपाधि चैनपुर नगरपालिकाले जितेको छ । उसले शनिबार फाइनलमा उदयपुरको कटारीलाई ३० ले हरायो । चैनपुरबाट फ्रेन्चेस डोइले १८ औं मिनेट, वर्तमान राईले ३१ औं मिनेट र विल्सन लिम्बुले ८५ औं मिनेटमा गोल गरे । विदेशी खेलाडीको दबदबा रहेको चैनपुरले सहजै जित पायो । चैनपुरले ५ लाख ५५ हजार ५ सय ५५ र कटारीले ३ लाख ३३ हजार ३ सय ३३ रुपैयाँ पुरस्कार पाए ।"
रमेश च्याम्पियन,"भरतपुर (कास) चितवनको भरतपुर महानगरपालिका१३ ले शनिबार आयोजना गरेको ९ किमि क्रसकन्ट्री दौड काठमाडौंका रमेश मग्रराती २८ मिनेट ५१ सेकेन्डमा दूरी पार गर्दै च्याम्पियन भएका छन् । काठमाडौंकै ओमप्रकाश जोशीले ३० मिनेट ३० सेकेन्डबाट दोस्रो र चितवनका पविन क्षेत्रीले ३१ मिनेट ३१ सेकेन्डबाट तेस्रो स्थान हासिल गरे । ३३ मिनेट २५ सेकेन्डबाट समुन्नत बिक चौथो भए । ३५ धावकको सहभागिता रहेको दौडको शीर्ष चार स्थानका विजेताले क्रमशः १५ हजार, १० हजार, ५ हजार र एक हजार रुपैयाँ पुरस्कार पाए । विजेतालाई भरतपुर महानगर प्रमुख रेणु दाहालले पुरस्कृत गरिन् । बाटुली पोखरी र बेलसार मध्यवर्ती सामुदायिक वन उपभोक्ता समूहभित्र रहेको पर्यटकीयस्थल बाटुली पोखरी, बीसहजार ताल र सीतामाई क्षेत्र परिक्रमा गर्ने दौडको रुट तय गरिएको थियो ।"
झापा११ विजयी,सर्लाही (कास)मगमग झापा११ ले सर्लाहीको बागमतीमा जारी तेस्रो राजर्षि जनक कप फुटबलमा शनिबार लाली रूपन्देही११ लाई ३० ले पराजित गरेको छ । पहिलो हाफ गोलरहित भयो । दोस्रो हाफमा दुवै टोली आक्रामक प्रस्तुत भए । आक्रामक प्रस्तुत भए पनि तालमेल गुमाएको रूपन्देहीले तीन गोल सामना गर्नुपर्यो । ५३ औं मिनेटमा झापाका उमेश राईले पहिलो गोल गरे । रूपन्देहीका रञ्जित आलेले ६० औं मिनेटमा हानेको कडा प्रहार गोलकिपरले रोके तर उनले बल नियन्त्रणमा राख्न नसक्दा रूपन्देहीका दीपेश श्रेष्ठले त्यसको फाइदा उठाउन सकेन । खेलको ६९ औं मिनेटमा झापाका बुद्ध चेम्जोङले दोस्रो गोल गरे । थप समयमा झापाका शक्ति राईले गोल थप्दै टोलीलाई विजयी गराए । शक्ति म्यान अफ द म्याच घोषित भए । उनले १० हजार रुपैयाँ पाए ।
ह्याप्पी न्यु इयर,अमृत दाहाल
एसी मिलान जुनियर क्याम्प,"शान निरौला कक्षा ४ मा पढ्छन् । १० वर्षीय उनले कहिल्यै सोचेका थिएनन्, युरोपियन क्लबस्तरका प्रशिक्षकबाट प्रशिक्षण लिन पाइएला भनेर । उनले विरलै देखेको सपना अहिले विपना बनेको छ । र, उनको विपनाको सारथि बनेको छ इटालीको चर्चित फुटबल क्लब एसी मिलान १ निशानजस्तै ८० जनाले ललितपुरको सातदोबाटोस्थित एन्फा कम्प्लेक्सको मैदानमा एसी मिलान जुनियर क्याम्प को प्रशिक्षण लिए । त्यसमा ७ देखि १७ वर्षका प्रशिक्षार्थी सहभागी थिए ।चाबहिलका १० वर्षीय तेन्जिङ दावे लामा कक्षा ३ देखि नै फुटबल खेल्थे । अहिले पनि उनी नजिकैको ग्रासरुट फुटबल एकेडेमीमा दिनहुँ अभ्यास लिइरहेका भेटिन्छन् । फुटबल प्रशिक्षण आफ्नो निजी जीवनका लागि पनि प्रेरणादायी रहेको तेन्जिङको भनाइ छ । अहिले कक्षा ५ मा पढ्ने उनी भन्छन्, बल पास दिनुभन्दा अघि आफ्नो साथीलाई हेर्नुपर्छ । यो क्याम्पबाट धेरै टेक्निकल पार्टबारे सिकें । सेल्फिस खेल्नु हुँदैन भनेर जानेँ । यसबाट मलाई आत्मविश्वास बढेको छ । तेन्जिङको लक्ष्य नामी फुटबलर बन्ने हो । निकै जोसिला देखिएका उनले आफ्नो खुसी पोखे, यो मेरो फर्स्टटाइम पार्टिसिपेट हो, टु मच एक्साइटेड ।प्रशिक्षक आन्द्रे निकोली पनि प्रशिक्षार्थीको कौशलबाट सन्तुष्ट देखिए । उनी भन्छन्, नेपाली बच्चा निकै ट्यालेन्ट रहेछन् । कोअर्डिनेसन पार्ट अलि कमजोर देखिरहेको छु । यसमा सुधार गर्न सकियो भने रिजल्ट राम्रो निस्कन्छ ।एसी मिलान क्लबसँग आबद्ध ४ प्रशिक्षकले ८० किशोर प्रशिक्षार्थीलाई ६ दिन प्रशिक्षण दिए । बिहान ९ देखि बेलुकी ५ बजेसम्म प्रशिक्षण दिलाइएको थियो । २०१७ मा भएको पहिलो क्याम्पमा १ सय २५ सहभागी थिए । बुटवल, पोखरा, तनहुँ, धरान, झापा, मोरङ, हेटौंडाबाट आएका ७ प्रशिक्षार्थीबाहेक सबै उपत्यकाभित्र विभिन्न स्कुलमा अध्ययनरत विद्यार्थी छन् । प्रशिक्षक पाउलो कार्ली, आन्द्रे निकोली, ग्याब्रियल मारक्को र सिमोन बोनिनीले प्रशिक्षक दिलाएका थिए । नेपालमा यो क्याम्पको व्यवस्थापन एट्लान्टिक स्पोर्टस म्यानेजमेन्ट प्रालिले गरेको छ । चैत २४ बाट सुरु ६ दिने क्याम्प चैत २९ मा सकिएको हो । १२ देखि १७ वर्ष उमेर समूहका प्रशिक्षार्थीको संख्या बढी छ । क्याम्पमा प्रशिक्षण लिन प्रतिव्यक्ति ३५ हजार रुपैयाँ शुल्क तोकिएको थियो । त्यसबापत् प्रशिक्षणसँगै खाना, खाजा, ट्रेनिङ किट्स उपलब्ध गराइएको एट्लान्टिकले जनाएको छ । यस खालको ट्रेनिङले नेपाली बालबालिकालाई युरोपियन फुटबलबारे गाइड गरेको छ, एट्लान्टिक स्पोर्टसका संयोजक थमन भुसालले भने । उनका अनुसार ट्रेनिङका उत्कृष्ट एकलाई एसी मिलान क्लबको एकेडेमीमा एक साताको छात्रवृत्ति दिइनेछ ।शब्दतस्बिर ः प्रकाशचन्द्र तिमिल्सेना"
नयाँ वर्ष,"हिमालय वाग्ले, कक्षा८पिपुल्स फ्रेन्डसिप एकेडेमी, काठमाडौं"
ज्ञानी नानी,देवसिंह मालीकञ्चनपुर
नयाँ वर्षको अठोट,देबु लुइँटेल

शीर्षक,विवरण
जब विमानले रनवे भुल्यो,यसैबीच पर्यटन मन्त्रालयसमेत हेर्ने प्रधानमन्त्री केपी शर्मा ओलीले घटनाको छानबिन गर्न प्राधिकरणका पूर्वमहानिर्देशक राजेशराज दलीको अध्यक्षतामा छानबिन समिति गठन गरेका छन् । समितिमा नेपाल वायुसेवा निगमका इन्जिनियर राजेश श्रेष्ठ र सीता एयरका पाइलट रवीन्द्र डंगोल सदस्य छन् भने पर्यटन मन्त्रालयका सहसचिव बुद्धिसागर घिमिरे सदस्यसचिव छन् ।
विलम्ब शुल्कमा चर्को ब्याज,"सरकारको मापदण्डअनुसार पहिलो किस्तामा ४२ लाखको ५० प्रतिशतभन्दा बढी रकम लिन पाइँदैन । केयूका अन्य मेडिकल कलेजहरूले पनि ४९ लाखका दरले ३ र ४ किस्तामा रकम उठाएका हुन् । सोही दरले रकम उठाउने कलेजहरूले विद्यार्थी र अभिभावकलाई समय सीमासहितको शुल्क तालिका वितरण गरेका छन् । त्यसबाहेक इन्टर्नसिप शुल्क, डेभलपमेन्ट फी, परीक्षा शुल्कका नाममा विद्यार्थीपिच्छे ७० लाखसम्म लिइन्छ । कलेजले फेल गराइदिने डरले बढी शुल्क असुलीका विषयमा उजुरी दिन नसकेको विद्यार्थीको भनाइ छ ।"
सडक दुर्घटनामा बाबुछोरासहित ७ को मृत्यु,"सर्लाहीकै कविलासी नगरपालिका१०, सलेमपुरमा मलंगवाबाट नवलपुरतर्फ आउँदै गरेको बीआर ०१ पीबी ५९५१ नम्बरको भारतीय गाडी पल्टँदा वाग्मती नगरपालिका८ का चिरञ्जीवी पोखरेलको मृत्यु भएको छ । यस्तै सर्लाहीको लालबन्दी११ मा मोटरसाइकलको ठक्करबाट मीना जर्घामगरको मृत्यु भएको प्रहरीले जनाएको छ । धनुषाको धनुषाधाम नगरपालिका धारापानीस्थित पूर्वपश्चित राजमार्गमा शनिबार राति गाडीले ठक्कर दिँदा बाबुछोराको मृत्यु भएको छ । पूर्वबाट पश्चिमतर्फ जाँदै गरेको ना१ख ८४३२ नम्बरको गाडीले बा७१प १९६३ नम्बरको मोटरसाइकललाई ठक्कर दिँदा सिरहाको लहान नगरपालिकाका ३० वर्षीय श्याम चौधरी र उनकै ११ वर्षीय छोरा अमन चौधरीको मृत्यु भएको हो ।"
लाहुरेले बनाए डाँडामा पार्क,"पार्क निर्माणमा नेपाल, बेलायत र हङकङ बस्दै आएका १ हजार २ सय ७० जना ब्रिटिस गोर्खा र तिनका सन्तान आजीवन सदस्य भएर सघाइरहेका छन् । पार्कका परिकल्पनाकार धरानका पूर्वगोर्खा रमेशकाजी राई हुन् । त्यसलाई साकार पार्न निर्माण समिति संयोजक पूर्वगोर्खा गजेन्द्र इस्बो, दानबहादुर राई, नरबहादुर थापा, चन्द्रमाया लिम्बू, सुवित्रा राईलगायतले कार्यान्वयन गर्न आर्थिक संकलन अभियान चलाएका थिए । हामीले गोजीको पैसाबाट १२ बिघा जग्गा किनेर गोर्खा इतिहास कायम राख्न नेपाल सरकारका लागि सार्वजनिक सम्पत्ति बनाइदिएका छौं । अहिले यसको मूल्यांकन गर्ने हो भने अर्ब रुपैयाँ पुग्छ । यसमा लागेको हाम्रो सम्पत्ति, श्रम, सीप र समयको कदर गर्दै सरकारले बाँकी काम गर्नुपर्छ, संयोजक इस्बोले भने ।"
लाउन्ज शुल्कमा अड्कियो कतार भिसा सेन्टर,"राजदूतसँग श्रम मन्त्रालय असन्तुष्ट श्रम, रोजगार तथा सामाजिक सुरक्षा मन्त्रालय कतारस्थित नेपाली राजदूत रमेशप्रसाद कोइरालाको भूमिकाप्रति असन्तुष्ट छ । कोइरालाले कतार भिसा सेन्टरको विषयमा नेपाल सरकारले राखेको चासोबारे कूटनीतिक ढंगले कतारी सरकारसमक्ष स्पष्ट रूपमा नराखेको श्रम मन्त्रालयको बुझाइ छ । हामीले कामदारमाथि पर्न सक्ने आर्थिक दायित्वको विषयमा जुन हिसाबले गम्भीरतापूर्वक चासो राखेका थियौं, त्यसलाई कोइरालाले जस्ताको तस्तै सम्बन्धित ठाउँमा कुरा नराखेको महसुस भएको छ, श्रम मन्त्रालयका एक अधिकारीले भने, सुरुदेखि नेपालले प्रस्ट रूपमा राखेको चासोलाई कूटनीतिक रूपमा राखिदिनुपर्थ्यो । समयमै नेपालमा भिसा सेन्टर स्थापना गर्न नपाएको भन्दै कतारका अधिकारीहरू नेपाली अधिकारीसँग असन्तुष्ट छन् । राजदूतले एकपक्षीय रूपमा भिसा सेन्टर राख्ने पक्षमा लबिइङ गरेको मन्त्रालयको बुझाइ छ । भिसा सेन्टर सञ्चालन नगर्ने पक्षमा नेपाल होइन तर हामीले जुन प्राविधिक विषयमा स्पष्ट हुन खोजेका हौं, ती अधिकारीले भने, हामी कामदारमाथि कुनै पनि शीर्षकमा आर्थिक भार थपिने पक्षमा सहमति जनाउँदैनौं ।"
स्थानीय तहमा जथाभावी खर्च,"प्रदेशका २ अनियमिततामहालेखा परीक्षकको प्रतिवेदनले कर्णाली प्रदेश सरकारका आर्थिक अनियमिततासम्बन्धी दुईवटा त्रुटि औंल्याएको छ । गत वर्ष वैशाख १ मा कर्णालीरारा पर्यटन वर्ष को उद्घाटन खर्च र प्रदेशको भूमि व्यवस्थापन, कृषि तथा सहकारी मन्त्रालयले वितरण गरेको अनुदानमा त्रुटि देखाइएको हो । पर्यटन वर्ष उदघाटन खर्चको प्रकृति, परिमाण र दर एकिन नगरी लागत अनुमानसमेत नबनाई खर्च ७८ लाख १६ हजार रुपैयाँ खर्च गरेको उल्लेख छ । यस्तो खर्च गर्दा आर्थिक मितव्ययितामा ध्यान पुर्याउन सुझाव दिइएको छ । भूमि व्यवस्थापन, कृषि तथा सहकारी मन्त्रालयले गत वर्ष ९ वटा नाफामूलक व्यावसायिक फर्म एवं कम्पनीलाई भेडाबाख्राको गोठ निर्माण गर्न २ लाखदेखि ५ लाखको दरले २२ लाख र एक सहकारी संस्थालाई दुग्ध चिस्यान केन्द्र पुनःस्थापना गर्न ८० लाख अनुदान दिएको थियो । महालेखाले संस्था छनोटका आधार एवं मापदण्ड, पुँजी, दीर्घकालीन कार्ययोजना, उत्पादन गर्न सक्ने क्षमता, उत्पादित वस्तुको खपत, लाभान्वित जनसंख्या, संस्थाको विस्तृत परियोजना प्रस्तावसमेतलाई आधार नलिई अनुदान दिएको उल्लेख छ ।"
हिंसालाई राजनीतिक रंग नदिऊँ,"प्रधानमन्त्री ओलीले गएको वर्ष बेथिति र भ्रष्टाचारविरुद्ध उल्लेख्य उपलब्धि हासिल भएको दाबी गरे । अवाञ्छित काम गर्नेहरू यसअघि कहिल्यै अहिलेजस्तो छानबिन दायरामा नआएको उनको भनाइ छ । सुशासनकै संयन्त्रभित्र रहेर अवाञ्छित कार्यमा निर्लिप्त कुनै ओहोदावाल यसभन्दा अघि यस तह र व्यापकतामा कहिल्यै छानबिनको दायरामा आएका थिए ? ओलीले प्रश्न गरे, एक वर्षअघिसम्म पनि पहिलो रोजाइमा पर्ने स्थानहरू आज किन रोजाइमा परिरहेका छैनन् ? शंकाको घेरामा परेका र विगतमा अवाञ्छित कार्यमा संलग्न भनी गन्हाएकाहरू अहिले किन छट्पटिएका छन् ? अनपेक्षित ढंगमा तिनीहरू बुरुकबुरुक उफ्रिँदै किन क्रियाप्रतिक्रिया दिइरहेका छन् ? सरकारले सुशासनका लागि चालेका कदमले नतिजा दिन थालेको प्रधानमन्त्रीको दाबी छ । घरजग्गा कारोबार, संगठित तस्करी, भन्सारअध्यागमन, हुन्डी कारोबार तथा विदेशी विनिमय अपचलन, नक्कली भ्याट बिल प्रकरणदेखि सबै प्रकृतिका अवाञ्छित कामको छानबिन जारी रहेको उनले जानकारी दिए ।"
"विदेश पठाउने भन्दै, ठग्दै","झापाका प्रमुख जिल्ला अधिकारी जनकराज दाहालले पछिल्लो समय वैदेशिक रोजगारीमा हुने ठगीका उजुरी बढेको बताए । उनले भने, उजुरी आउने क्रम बढ्दो छ । कारबाहीका लागि तत्काल प्रहरीलाई पठाउँछौं । श्रम रोजगार तथा सामाजिक सुरक्षा मन्त्रालयले हालै सञ्चालनमा ल्याएको कल सेन्टरकी कर्मचारी स्नेहा राईले श्रमस्वीकृति नभएका कारण कतिपय पीडितलाई न्याय लिन नसकिएको बताइन् । उनले भनिन्, श्रमस्वीकृति नलिईकन विदेश पठाउने क्रममा ठगिएकालाई सम्बन्धित जिल्ला प्रशासनमा पठाउने गरिएको छ ।"
जिप खस्दा २५ घाइते,लमजुङ (कास) दूधपोखरी गाउँपालिका३ फुलिङगिरीमा आइतवार जीप दुर्घटना हुँदा २५ जना घाइते भएका छन् । दूधपोखरीबाट बेंसीसहर आउँदै गरेको ग१ज ६८९० नम्बर जिप मध्याह्न १२ बजे ब्रेक फेल भएर लाङी खोलानजिकै ३० मिटर तल खसेको हो । घाइतेमध्ये ४ को अवस्था गम्भीर छ ।
थपिए व्यवस्थित सात सहर,"स्वास्थ्य, शिक्षा र रोजगारीका अवसरका लागि प्रत्येक मान्छेले बसाइँसराइ गर्ने उनले बताए । नयाँ सहरका लागि जमिनको उपलब्धता, आर्थिक विकासको सम्भाव्यता, बस्तीको स्थिति, जनसंख्या, यातायात सुगमतालगायत आधारमा ५ वर्षअघि सरकारले २० वर्षे गुरुयोजना प्रतिवेदन तयार गरी चरणबद्ध रूपमा सहर विकास गर्ने लक्ष्य राखेको उनले बताए । सहरी विकास तथा भवन निर्माण विभागका अनुसार प्रत्येक सहर विकासका लागि ५ अर्ब रुपैयाँ लाग्नेछ ।"
कांग्रेसले जागरण अभियान चलाउने,"सहमहामन्त्री महतले अभियानको मुख्य लक्ष्य सरकारका गलत कामकारबाहीलाई आम जनतामाझ लैजाने हुने बताए । महासमिति बैठकबाट पारित पार्टीको आर्थिक तथा राजनीतिक प्रस्ताव र पार्टीको विधानलाई समेत कार्यकर्तामाझ बुझाउने प्रयास हुनेछ, महतले भने, स्थानीय तहमा पार्टीका समस्या र विवाद सुल्झाउने कामसमेत हुनेछ ।"
केन्यामा १२ नेपाली युवती पक्राउ,काठमाडौं (कास) केन्या प्रहरीले शनिबार १२ नेपाली युवतीलाई पक्राउ गरेको छ । उनीहरूलाई बार डान्सरका रूपमा मानव तस्करले केन्या पुर्याएका थिए । उनीहरूलाई केन्याको मोम्बासा नियालीस्थित न्यु रंगिला बारबाट पक्राउ गरिएको हो । प्रहरीका अनुसार अन्तर्राष्ट्रिय यौन मानव तस्करविरुद्ध अभियान चलाउने क्रममा उनीहरू पक्राउ परेका हुन् । प्रहरीले बार सञ्चालकलाई पक्राउ गरेको छ । उनको साथबाट क्यानेडियन राहदानी बरामद भएको छ । प्रहरीले १२ नेपाली युवती कसरी केन्या आइपुगे भनेर अनुसन्धान भइरहेको जनाएको छ । थप अनुसन्धानका लागि सोमबार मोम्बासा अदालतमा लैजाने तयारी गरेको छ ।
बाढीले सात घर बगायो,बाढीले मकै र तरकारी बालीसमेत नष्ट गरेको छ । साना खोल्साखोल्सीसमेत बढेर बाढी आउँदा स्थानीय त्रसित छन् । बाढीकै कारण मध्यपहाडी लोकमार्गको नरेठाँटी नजिकै सडकसमेत अवरुद्ध छ । प्रहरीका अनुसार बाढीले नरेठाँटीमा पनि २ घरमा क्षति गरेको छ । बाढीले हटिया र हरिचौर जोड्ने गौंदीखोलाको निर्माणाधीन पक्की पुलका सामग्री बगाएको छ ।
कर्णालीमा दुई बेपत्ता,बर्दिया (कास) कोठियाघाटस्थित कर्णाली नदीको भँगालो गेरुवा नदीमा आइतबार पौडी खेल्ने क्रममा दुई युवा बेपत्ता भएका छन् । बाँके कोहलपुरका १९ वर्षीय दीपेन्द्र कार्की र कैलाली लम्कीका १९ वर्षीय प्रज्वल कोइराला बेपत्ता भएको प्रमुख जिल्ला अधिकारी रामबहादुर कुरुम्बाङले बताए । उनीहरूको उद्धार कार्यमा नेपाल प्रहरी र सशस्त्र प्रहरी खटिएका छन् ।
मृगलाई भुस्याहा कुकुरबाट जोखिम,"कुकुरले लखेटेर साउन महिनादेखि चैतको २९ गतेसम्म २० चितल र २ वटा रतुवा मृग मारिसकेको छ । मारिएका चितलमध्ये ७ वटा भाले र १३ वटा पोथी छन् । डिभिजन वन कार्यालयका अनुसार साउनमा ३ वटा, भदौमा ७, मंसिरमा २ र पुसमा २ वटा, माघमा ४, फागुनमा ३ र चैतमा १ गरी २२ वटा चितल र मृग कुकुरले लखेटेर मारिसकेको छ । ५ वटा घाइते अवस्थामा फेला परेका थिए भने १७ वटा मृतावस्थामा फेला परेका थिए, सहायक वन अधिकृत लामिछानेले भने, घाइतेहरू पनि उपचार गर्ने क्रममा नै मरे । १ सय ५८ बिघामा फैलिएको वन विज्ञान अध्ययन संस्थानमा विगतमा सयभन्दा बढी चित्तल र २० भन्दा बढी मृगको बासस्थान रहेको थियो । अहिले १२,१४ वटाको एउटा झुन्डबाहेक चित्तल छैनन्, ४,५ वटा मात्र मृग छन्, संस्थानका क्याम्पस प्रमुख कृष्णप्रसाद दाहालले भने, संस्थानका कम्पाउन्डहरू भत्काइएकाले चित्तलहरू मासिंदै गएका हुन् ।"
वाग्मतीमा मोटरबोट,"सभापति दाहालले वाग्मती यस गाउँपालिकाको सभ्यताको नदी भएको भन्दै माछापालन र जलमार्गले पर्यटन प्रवर्द्धन तथा जल यातायातमा टेवा पुग्ने बताए । वाग्मती गाउँपालिकामा रहेको संस्कृति तथा सामाजिक विकास, गापामा उत्पादित खाद्य र तरकारीलगायतको ढुवानीमा जल यातायातले महत्त्वपूर्ण भूमिका खेल्ने छ, उनले भने । नुनथरदेखि ७ किलोमिटर मकवानपुरको वाग्मतीं गापाको राईगाउँसम्म सञ्चालन गर्न हाललाई एउटा मात्र मोटरबोट छ । संसद् कोषको २० लाखको बजेटले नदीमा रहेका अग्ला ढुंगाका अवरोध हटाउने तथा राईगाउँमा स्टेसन निर्माणमा खर्च गरिने जनाएको छ । मोटरबोट खरिदका लागि अहिले बजेट नभएकाले नारायणी नदीमा चल्ने मोटरबोट मासिक दुई लाख भाडामा ल्याइएको र परीक्षणकालमा पर्यटकका लागि मात्रै सञ्चालन गरिने जनाइएको छ । वाग्मती गाउँपालिकाको राईगाउँका बासिन्दाहरू वाग्मती खोलामा जोखिम मोलेर मोटरको टायर चढेर ओहोरदोहोर गर्थे । नियमित रूपमा मोटरबोट चलेमा जोखिम मोलेर स्थानीयवासीले अब वाग्मती तर्नु पर्दैन, गाउँपालिका अध्यक्ष सर्केश घलानले भने ।"
देवघाटमा ३० फिट अग्लो शिवमूर्ति बन्ने,"यो अभियान ३ वर्ष अघि सुरु भएको हो । अहिलेसम्म ७० क्विन्टल धातु जम्मा भएको छ । करिब ८ करोड खर्च लाग्ने अनुमान गरिएकामा अहिलेसम्म ३२ लाख संकलन र सरकारबाट ५० लाख सहयोग प्राप्त भएको प्रतिष्ठानका महासचिव मदन मिश्रले बताए । ऐतिहासिक, पुरातात्त्विक, धार्मिक, आध्यात्मिक, पौराणिक दृष्टिले महत्त्वपूर्ण देवघाटधाम समुद्र सतहदेखि २ सय ५० मिटर उचाइमा छ ।"
चैते रोपाइँको चटारो,"जिल्ला कृषि कार्यालयको तथ्यांकअनुसार जिल्लामा ३ हजार दुई सय ३५ हेक्टरमा धानबाली लगाइने गरिएको छ । भने, जिल्लामा धानबाली लगाइने फाँटमध्ये तीन हजार दुई सय ५९ हेक्टरमा चैतधान लगाइने गरिएको उनले बताए । चैतेधान रोपिरहँदा वर्षा भएपछि कृषक झनै उत्साहित देखिन्छन्, उनले भने । आकाशेपानीको भर पर्नुपर्ने स्थानमा वर्षात वरदान बनेको उनले प्रस्ट्याए । अघिल्लो वर्षको तुलनामा आहिले समयमै धान बाली लगाएकाले चैतेधानको उत्पादन बढ्ने अनुमान गरिएको छ । जिल्लाको बलेफी गापाको जलविरे, जुगल गापाको बतासेदेखि मेलम्ची नपा र इन्द्रावती गापाको करिडोरमा धान उत्पादन उच्च हुने गरेको मानिन्छ । हालसम्म खुमलचार, मकवानपुरे १ देखि विभिन्न स्थानीय जातसम्मका धानबालीका बीउ जिल्लामा कृषकले लगाउने गरेका छन् ।"
शैलजा स्मृति संग्रहालय,"भरतपुर (कास) भरतपुर कांग्रेस नेतृ स्व शैलजा आचार्यको स्मृतिमा संग्रहालय बन्ने भएको छ । शैलजा आचार्य स्मृति प्रतिष्ठानले आचार्यको स्मृतिमा बनाउन लागेको संग्रहालयको आइतबार शिलान्यास गरिएको हो । भरतपुर ५ तोरीखेतमा निर्माण गर्न लागिएको संग्रहालय भवनको नेपाल महिला संघकी केन्द्रीय अध्यक्ष सांसद उमा रेग्मीले शिलान्यास गरेकी हुन् । पहिलो महिला उपप्रधानमन्त्री तथा कांग्रेसकी वरिष्ठ नेतृ आचार्यबारे जानकारी तथा अध्ययन अनुसन्धानका लागि संग्रहालय निर्माण गर्न लागिएको प्रतिष्ठानकी संस्थापक अध्यक्षसमेत रहेकी सांसद रेग्मीले बताइन् । नेपाली महिला नेतृत्को केही सशक्त नाममध्ये अग्रस्थानमा उनको नाम रहेको भन्दै उनको राजनितिक जीवन, संघर्ष र पहिचान भावी पुस्तासम्म जीवित राख्न आवश्यक रहेकाले संग्रहालय बनाउन लागिएको बताइन् । इसं १९४४ मे ८ मा मोरङ जिल्लाको विराटनगरमा जन्मिएकी आचार्यले किशोरीवस्थादेखि नै राजनीतिक यात्रा सुरु गरी महिला नेतृत्वको कौशल देखाएकी थिइन् ।"
नयाँ वर्ष जात्रामय,"त्यस्तै, मध्यपुर थिमि विष्णुवीर, सिद्धिकाली, बालकुमारी, दक्षिण बाराहीलगायतको जात्रा मनाएको जनाएको छ । बिस्काकै अवसरमा सोमबार बिहान मध्यपुर थिमिमा ३२ खटसहित सिन्दुरजात्रा र दिउँसो बोडेमा जिब्रो छेड्ने जात्रा मनाउने परम्परा छ ।"
गुफा पुगेपछि मन आनन्द,"गुफा कोन्ज्योसोम गाउँपालिका ५ मा पर्छ । गुफामा पुग्न भारदेउ पौवा चौर हुँदै पूर्वी दिशातर्फ जंगलको बाटो लाग्नुपर्छ । डाँडामा पुगेपछि अक्सिजन नपुग्ला भन्ने चिन्ता हुँदैन । महाभारत शृंखलाको घनाजंगलको बीचमा चट्टानी पहरोले बनेको गुफा आसपास करिब २० देखि ९ डिग्री सेन्टिग्रेडसम्मको तापक्रम पाइन्छ । यहाँ नयाँ वर्षका दिनबाहेक वैशाख पूर्णिमा र माघेसंक्रान्तिमा पनि मेला लाग्ने गर्छ । चापागाउँ टाहाखेलकी हीरामाया महर्जन गुप्तेश्वर प्रत्येक वर्ष पुग्ने गर्छिन् । गुफा पुगेर फर्किंदै गरेकी उनले महादेवको दर्शनपछि मन हलुका हुने गरेको बताइन् । त्यसैले प्रत्येक वर्ष यहाँ आउने गरेको छु, उनले भनिन् । यहाँ हिन्दु र बौद्ध धर्मभिक्षु, लामा तथा झाँक्री अन्तर्ध्यान र दैवीशत्ति प्राप्ति गर्ने आकांक्षामा पूजा तथा दर्शन गर्न आउने गर्छन् । विष्णुका दस अवतारमध्ये एक अवतार बुद्ध हो । त्यसैले बौद्ध धर्मावलम्बीले पनि महादेवलाई बुद्धकै रूप मान्छन्, पुजारी नगरकोटी भन्छन्, मन्दिरप्रति हिन्दु र बुद्ध धर्मवलम्बीको समान आस्था पाइन्छ । कोन्ज्योसोम गाउँपालिका ५ का वडाध्यक्ष सुवीन्द्र वल भन्छन्, भारदेउको विकास गर्न मन्दिरको संरक्षण प्रवर्द्धन गर्न आवश्यक छ । उनले दक्षिण दुर्गम पहाडी भेगमा परेको मन्दिर भएकाले हुनुपर्ने प्रचारप्रसार पनि नभएको बताए । विकासका योजना बनाइसकेका छौं, उनले भने, पर्यटनलाई मुख्य आधार बनाएका छौं । गुफाबाहेक भारदेउमा धार्मिक, पौराणिक मन्दिर, पौवा, गुम्बास्थल छन् । यो हाइकिङमा रुचाउने पर्यटकका लागि पनि उत्कृष्ट गन्तव्य स्थल पनि हो । गुफाको फेदीमा बगेको नौ खण्डेखोलामा स्नान गरी महादेवको पूजा गरेमा दशा संकटबाट मुक्त मिल्ने जनविश्वास छ । त्यस्तै दक्षिण भेगको गोटीखेलस्थित वैतर्णीधाममा पनि नयाँ वर्षको उपलक्ष्यमा मेला भर्नेको भीड लागेको छ । धरानको बराह, गुल्मीको रिडी र मुस्तानको मुक्तिनाथजस्तो पुरातात्त्विक महत्त्वको तीर्थस्थल गोटीखेलको त्रिवेणी वैतर्णीधाम र घडघडा नदी हुन् ।"
मानकबिनाका पदक,"चरम उदाहरण त विभूषण सिफारिस समितिमा रहेका व्यक्तिले आफ्नै नाम सिफारिस गर्छन्, सरकार र संवैधानिक निकायमा काम गरेर नियमित कार्य गरेबापत पुरस्कार खोज्छन् । यस्तो व्यवस्था जारी राख्नु अशोभनीय राजकीय परम्परा हो । संसद्मा यसबारे गहिरो छलफल गरी सरकारलाई आवश्यक सुझाव दिनुपर्छ, लोकतन्त्रकै मानका लागि र राष्ट्रपतिको सर्वोच्च संस्थाकै सम्मानका लागिसमेत । राज्यले दिने पदकबाट योगदानी नागरिकको सम्मान हुने अवस्था सिर्जना गर्नु लोकतन्त्रको प्राण राख्नु हो ।"
चीनसँग बीआरआईका प्राथमिकता,"राष्ट्रपति भण्डारीको चीन भ्रमणमा यी सबै मुद्दाहरू किनारा लाग्ने वा सबै प्रश्नको जवाफ भेटिने अपेक्षा गर्नु उचित हुँदैन । नेपालले बीआरआई सम्मेलनमा चीनसँग सहयोगको याचना गर्न जाने पनि होइन, भएका सम्झौता कार्यान्वयन गर्न दुवै देशले अग्रसरता लिनुपर्छ । सरकारलाई वास्तविक मुद्दाबारे संज्ञान दिन र नीतिगत अन्योल हटाउन राष्ट्रपतिको भूमिका रहने अपेक्षा गर्न सकिन्छ । सपना र यथार्थलाई जोड्ने सडकका ससाना ढुङ्गा पन्छाउन वास्तवमै ढिलो भैसक्यो ।:"
२०७६ सालको शुभकामना,"एउटा वर्ष बिदाइ हुनु र अर्को वर्ष लाग्नु एउटा नियमित प्रक्रिया हो । २०७५ सालभरिको समीक्षा गर्दै आफ्ना कमीकमजोरी पहिल्याएर अगाडि बढ्नसके २०७६ साल फलदायी हुन्छ । मुलुकमा भएका विनाशबाट पाठ सिक्दै विकासतर्फ ध्यान दिनु हाम्रो दायित्व हो । संघीय संरचनामा गइसकेको मुलुकलाई सफलतापूर्वक समृद्धिमा लान सक्ने प्रेरणाका रूपमा २०७६ साललाई उपयोग गर्न सक्नुपर्छ । कञ्चनपुरकी निर्मला पन्तको हत्यारा पत्ता नलागेर शान्ति सुरक्षामाथि प्रश्न उठेको छ, बितेको वर्ष । त्यसलाई समीक्षा गर्दै २०७६ सालमा शान्ति सुरक्षा कायम गर्न सक्नुपर्छ । बहुमतको स्थिर सरकार छ । केन्द्रर प्रदेश दुवै तहमा एउटै दल नेपाल कम्युनिष्ट पार्टीको सरकार छ, प्रदेश २ बाहेक । अधिकांश स्थानीय तहमा पनि उसकै सरकार छन् । लोकतन्त्रवादी दल नेपाली कांग्रेस प्रतिपक्षमा छ । यस्तो सहज अवस्थाको सदुपयोग गर्दै स्पष्ट मार्गचित्रको साथमा विकास र समृद्धिका यात्रालाई सफलताको शिखरमा पुर्याउनसकेमा २०७६ साल सरकारमा रहेका पार्टीहरूको निम्ति निकै ठूलै अवसर वर्ष बन्न सक्छ । सम्बन्धित व्यक्ति तथा निकायहरूलाई नयाँ वर्षको यही छ, शुभकामना ! तिलप्रसाद न्यौपाने, माछापोखरी चोक काठमाडौं"
बितेको वर्षबाट सिकौं,"२०७६ को पहिलो दिन नै लुक्ला विमानस्थलमा दुःखद घटना भयो । तथापि नयाँ वर्ष नेपाल र नेपालीका लागि उपलब्धिमूलक होला भन्ने अपेक्षा छ । यो वर्षमा भैरहवा र पोखराको अन्तर्राष्ट्रिय विमानस्थल सञ्चालनमा आउने, तामाकोशी, बबई र मेलम्ची आयोजना पूरा हुने लक्ष्य छन् । भोलिको दिन राम्रो पार्न हिजोका दिनका अनुभवहरूबाट पाठ सिक्नुपर्छ । २०७५ मा देश र जनताको हितमा खासै काम हुन सकेन । आशाभन्दा निराशा बढी देखापरे । संघीयता र समायोजनका सकसले विकासको गति सुस्त रहन पुग्यो । न मेलम्चीको पानी काठमाडौं आयो, न अपर तामाकोशी नै पूरा हुन सक्यो । पुँजीगत खर्च हुन नसक्दा विकास र समृद्धिको कुरा केवल कागजमै सीमित हुनपुगे । प्रधानमन्त्री व्यापारीको चंगुलमा पर्दा दसैंको मुखमै चिनी र अन्य खाद्यान्नको मूल्यवृद्धि भई आमजनता आक्रान्त हुनपुगे । सर्वसाधारण धुलो, धुवाँबाट मुक्त हुन सकेनन । शिक्षा, स्वास्थ्य र मेडिकल कलेजका विकृति, विसंगतिले फणा उठायो । डा गोविन्द केसी अनशन बस्न बाध्य भए भने प्रधानमन्त्री केपी ओली र नेकपा सहअध्यक्ष प्रचण्ड मेडिकल माफियाको मार्सी चामलको भोजन ग्रहणमै मख्ख परे । यही काण्डमा कानुनमन्त्री शेरबहादुर तामाङको जिब्रो चिप्लिँदा पद गयो । अर्का क्षमतावान मन्त्री रविन्द्र अधिकारीको यसै वर्ष अकालमै मृत्यु हुन पुग्यो । वर्षको अन्त्यमा बारा, पर्सामा आँधीहुरीले ३० जनाको ज्यान लियो । सरकारी अस्पतालमा बन्दहडताल भई लाखौं बिरामी मर्कामा परे । गोपाल देवकोटा, गोकर्णेश्वर८, जोरपाटी"
अनियमित खर्चको उडान,"थेत्तरो अनियमित खर्च सम्पादकीय मननीय छ । एकापतर्फ देशमा सम्भावनाका ढोकाहरू खोलिन थालेका छन्, मुलुकले काँचुली फेर्छ भन्ने विश्वास बढ्दो छ । अर्कोतिर कहालिलाग्दो ग्राफमा अनियमित खर्चको सिलिङ चढेकोचढ्यै छ । जनप्रतिनिधिहरू नयाँनयाँ ब्रान्डका कार लगायतका सेवासुविधा लिन मरिहत्ते गरिरहेका छन् । आर्थिक भण्डारमा पाएसम्म हम्मर प्रहार गर्नेहरूको कमी छैन । श्यामसुन्दर कुइँकेल, हाँडीगाउँ, काठमाडौँ"
'बालुवाटार विवरणमा एकोहोरो दोषारोपण',"उक्त प्रस्तावको विषयमा नै काठमाडौं जिल्ला, काठमाडौं महानगरपालिका वडा नं ४ बालुवाटार स्थित विशिष्ठ व्यक्तिको सरकारी निवास भवन परिसर क्षेत्रको जग्गा प्राप्त गरी विस्तार गर्ने सम्बन्धमा भन्ने छ । उक्त प्रस्तावमा कुनै मोही वा गुठीलाई जग्गा दिने भन्ने नभई बरु उनीहरूको जग्गा लिई परिसर विस्तार गर्ने भन्ने छ । अतिक्रमणको चपेटामा परेको उक्त परिसरको कम्पाउन्ड सुनिश्चित र सुरक्षित गर्ने तथा परिसरभित्र र बाहिर आवश्यक बाटो र संरचना निर्माण गर्ने भन्ने नै प्रस्तावको मूल उद्देश्य रहेको देखिन्छ । प्रस्ताव तयार पारी मन्त्रिपरिषदबाट निर्णय गराउने कुरामा सचिवलाई एक्लैमात्र उत्तरदायी गराउनेगरी छापिएको उक्त समाचारमा म सहमत छैन । मन्त्रिपरिषदबाट निर्णय हुने प्रक्रिया जटिल छ । यस तथ्यलाई मध्यनजर गर्दैमा खुलिहाल्छ कि सचिवले चाहेर मात्रै केही हुने वा नहुने होइन । अतः सचिवलाई मन्त्रिपरिषदको निर्णयको दोष दिनु आफैंमा उचित ठहर्दैन । छविराज पन्त, पूर्वसचिव, भूमिसुधार तथा व्यवस्था मन्त्रालय"
संस्कृत बुर्जुवा हो र ?,"संस्कृत भाषा पूर्वीय वाङमयको एउटा विराट भाषिक सभ्यता हो । संस्कृति, सभ्यता र भाषिक दृष्टिकोणले संस्कृत एक अलौकिक र व्यापकता बोकेको भाषाभन्दा अत्युक्ति नहोला । खालि यसको उत्पादन सम्बन्ध छैन भनेर ठेगान लगाउने काम त्यति वस्तुपरक छैन । कुनै पनि भाषा बीचको असमझदारी खडा गर्ने काम विलकुल जायज होइन । अंग्रेजी, नेपाली, संस्कृत र अन्य भाषा बीचको अन्तरसम्बन्ध हुनु जरुरी छ । एकले अर्कोलाई निषेध गर्नुचाहिँ मुर्खता हो । अंग्रेजी विश्वमा सर्वस्वीकार्य भाषा बनिसकेको छ र हामी त्यसलाई कुनै पनि रूपमा प्रयोगमा ल्याउन उद्यत छौं । संस्कृत भाषा पूर्वीय दर्शनको स्रोत पनि हो । आयुर्वेद, साङखे दर्शन, नीतिशास्त्र, वास्तुशास्त्र, ज्योतिष विज्ञान खोगल शास्त्र आदि मानव सभ्यतालाई प्रभाव पार्ने संस्कृत वाङ्ममयका बहुआयामिक ज्ञानको भण्डार हो । यसलाई खाली हिन्दुहरूको कर्मकाण्ड विधिको रूपमा बुझ्नु त्यति श्रेयस्कर छैन । भोला दुलाल, टोखा नपा१, झोर"
शासकले साँघुर्याएको सहर,"भीमशमशेरले रैथाने किसानलाई दपेटेर अधिग्रहण गरेको जमिन गणतन्त्रका नेता कानुन र सार्वजनिक नैतिकतालाई दपेटेर आफ्नो बनाउँछन् । जनताको विश्वासमाथि मजाक गर्छन् र गणतन्त्रको खुलेआम चिरहरण गर्छन् । भीमशमशेरले अधिग्रहण गरेर बनाएको ललिता निवासको २९९ रोपनी जमिनमध्ये अहिले प्रधानन्यायाधीश निवास १४१० रोपनी, सभामुख निवास ९९ रोपनी, राष्ट्र बैंक ६० रोपनी, अतिथि निवास ११, टिकिन्छा गुठी ३१२ रोपनी बाहेकको जमिन अहिले राजनीतिक व्यावसायीहरूको निगाहा, मिलिभगत, साझेदारीमा आज माफियाहरूको मुनाफामा परिणत भएको छ । यसले गणतन्त्रको सौन्दर्य बढाउँछ कि चिरहरण गर्छ, मतियारज्यूहरू ?:"
"लोकतन्त्र ल्यायौं, थिति बसाएनौं","जनताको जायज प्रश्नलाई व्यक्तिगत रूपले व्याख्या गरिदिँंदा पदमा बसेकाहरूमा गणतान्त्रिक लोकतान्त्रिक पद्धतिको विकास भएन भने जनताका दुःख खासै घट्दैन भन्ने ज्ञान नभएकै देखियो, जुन दुःखलाग्दो बुझाइ हो । धेरै वर्षसम्म नेपालमा केही गर्न पद्धति थिएन । राणाशासनमा होस् या पञ्चायतको बेलामा, या त राजाको प्रत्यक्ष शासनमा होस् व्यक्तिवादी सोच हाम्रो राजनीति र प्रशासनमा यति हावी थियो कि ती व्यवस्थाहरूले प्रणाली बनाउन सकेनन् । बनाए पनि तिनका वरिपरिकाले नै बढी फाइदा लिए । बृहत जनताको हितका लागि ती व्यवस्था भएनन् । देशको उन्नति पनि भएन । गणतान्त्रिक लोकतन्त्रको सुन्दर पक्ष भनेकै प्रहरी होस या अख्तियार या खानेपानी आयोजना यी सबैको प्रणाली लाखौं ससाना प्रणालीहरू मिलेर बनेको माउ प्रणाली हो, जुन हरेक घटनाबाट पाठ सिकेर झनै जनतामुखी भएर बलियो हुँदै जान्छ । र जनताको दुःखलाई घटाउँदै लान्छ ।गणतान्त्रिक लोकतन्त्रलाई अब पनि जनताको दुःख निदान गर्ने प्रणालीहरूको विकास गर्ने व्यवस्थाका रूपमा नहेर्ने हो भने यसले काम गराइको स्तरहीनता र आदर्शको उचाइको भिन्नताले भार नथाम्न सक्छ ।"
छानबिन निष्पक्ष भएन : नाट्का,"प्रतिवेदन विरोधाभास भएको जनाउँदै संघका पदाधिकारीले पर्यटन सचिव मोहनकृष्ण सापकोटालाई ध्यानाकर्षण गराउने, प्रतिवेदन नसच्याइए एयर ट्राफिक कन्ट्रोलरहरूको अन्तर्राष्ट्रिय संगठन (आईफाटा) गुहार्ने भनेका छन् । यसअघि प्रधानमन्त्री सवार विमानलाई होल्डमा राखिएको विषयमा सहसचिव सुरेश आचार्यको संयोजकत्वमा गठन गरिएको छानबिन प्रतिवेदन पनि पक्षपाती भएको उनीहरूले बताएका छन् । यसैबीच निगमको सञ्चालक समिति सदस्य अच्युतराज पहाडीले उडान रद्द गरी यात्रुलाई बिचल्लीमा पार्ने चालकदलका सदस्यहरूलाई छाडिएकामा आपक्ति व्यत्त गरे । विमान संवेदनशील प्रविधि हो । यात्रुको भरमा जहाज ७ घण्टा छाड्नु अर्को अपराध थियो, निगमबाटै अवकाशप्राप्त पहाडीले भने । नाट्काले मिडियामा जभाभावी बोलेको भन्दै निगमका प्रवक्ता विजय लामालाई पनि कारबाहीको माग गरेको छ । छानबिनकै क्रममा अनावश्यक मिडियाबाजीमा लागेका निगमका प्रवक्तालाई कारबाहीको दायरामा नल्याइनु पक्षपातपूर्ण रहेको छ, नाट्काले भनेको छ ।"
निगमको जहाज दिल्ली डाइभर्ट,मौसम खराबीकै कारण काठमाडौंबाट भद्रपुर र विराटनगर उडेका बुद्धकै दुइटा उडान काठमाडौं नै डाइभर्ट भएका थिए । धनगढीबाट काठमाडौं आउन लागेको अर्को विमान पनि भैरहवा आसपासको मौसम खराबी भएका कारण उतै नाइटस्टपमा बस्यो । मौसम खराबीले काठमाडौंबाट लुक्लाका लागि शनिबार कुनै पनि उडान भएनन् । विमान उड्न नसकेपछि काठमाडौंबाट २१ वटा हेलिकप्टर चार्टर भएको आन्तरिक विमानस्थल कार्यालयले जनाएको छ ।
लुक्ला विमानस्थलको विकल्प खोइ ?,"खुम्बु पासाङल्हामु गाउँपालिकाभित्रै रहेको स्याङबोचे विमानस्थल वर्षार्ैंदेखि बन्द छ । नागरिक उड्डयन प्राधिकरणले स्याङ्बोचे विमानस्थल स्तरोन्नति र क्षेत्र विस्तार गर्न खोज्दा सगरमाथा राष्ट्रिय निकुञ्जको जग्गा परेकोलगायत कारण देखाउँदै बन्द गरेको हो तर यसको आन्तरिक कारण नाम्चेका केही स्थानीयको अवरोध रहेको बताइन्छ । स्याङ्बोचेमा सिधै पर्यटक ओर्लिने र फर्किने गर्दा नाम्चेको व्यापार घटेको भन्दै उनीहरूले विरोध गरेका थिए । उडान सहजै भरिरहेको विमानस्थल एकाएक बन्द हुनुमा स्वार्थ अवश्य जोडिएको छ, खुम्जुङका स्थानीय तथा होटल व्यवसायी गेलु शेर्पाले भने, लुक्लाको विकल्पका रूपमा स्याङ्बोचे विमानस्थलभन्दा अरू उत्तम हुनै सक्दैन । रनवेलगायत भूगोलका दृष्टिले समेत स्याङ्बोचे सुरक्षित रहेको स्थानीयको दाबी छ । लुक्लानजिकै सुर्केसम्म सडक लैजान सोलुखुम्बु सदरमुकाम सल्लेरीदेखि खन्न थालिएको ६ वर्षभन्दा बढी बितिसकेको छ । यसले पूर्णता पाए विकल्पका रूपमा सडक माध्यमसमेत प्रयोग गर्न सकिने देखिन्छ ।"
आठौं उडानमा दुर्घटना,"मन्थलीमा राति बसेका चालक रवीन्द्र रोकाया र सहचालक सुजित ढुंगाना दुवै बिहान ५ नबज्दै तयार भएका थिए । उनीहरू साढे ५ बजे नै विमानस्थलमा राखिएको जहाजको ककपिट पसिसकेका थिए । ६ नबजेसम्म जहाजलाई उड्न अनुमति थिएन । ६ बज्नै लाग्दा विमान पार्किङस्थलबाट धावन मार्गमा पुगिसकेको थियो । दुई जनाको जोडीले आठौं उडान गरेर यात्रु लिन मन्थलीतर्फ उडान भरेका थिए । उनीहरूको जोडीले आइतबारका लागि दुइटा मात्र उडान गर्न बाँकी थियो । नागरिक उड्डयन प्राधिकरणले तोकेको सीमाअनुसार अधिकतम १० पटक मात्र उडान गर्न पाइन्छ । लुक्लाको मौसम बिग्रेकाले मन्थलीबाट शनिबार उडान भएका थिएनन् । प्रायः दैनिक सरदर ३५ उडान हुने मन्थलीलुक्ला रुटमा शनिबार समिटकै २ उडान मात्र भएका थिए । लुक्काका लागि उडेको सोही विमान बीच बाटामै मौसम खराबी भएपछि फर्केर मन्थलीमा अवतरण गराइएको थियो । तारा र सीता एयरले शनिबार यात्रु ओसार्न पाएका थिएनन् । दिनभर मौसम सुधारको प्रतीक्षामा बसेका पाइलट, कोपाइलट र एयरहोस्टेजहरू साँझतिर मात्र होटल पुगेका थिए । लुक्लातर्फ जाने सयौं पर्यटक मन्थलीमै अलपत्र थिए । रोकाया र ढुंगानाका लागि लुक्ला विमानस्थल नौलो थिएन । लुक्ला विमानस्थलको धावन मार्ग एक ठाउँमा ओरालो छ । त्यही ओरालोमा विमान असामान्य भएर उत्तरतिर बत्तिएको हुन सक्ने आशंका स्थानीयले गरेका छन् ।"
जंगलैजंगल बाघको पाल्की,"यो मेलाको सबैभन्दा महत्त्वपूर्ण सांस्कृतिक प्रतीक बाघको मुकुटलाई मानिन्छ । मल्लकालमै बनेको गुठीका अध्यक्ष लामाले दाबी गरे । स्थानीय अशोक लामाका अनुसार पाल्कीमा हालेर बाघको मुकुट बाघद्वारमा नपुर्याएसम्म मेलाले वैधानिकता पाउँदैन । तौलुङका तामाङ जातिले पुर्खासँग जोडेर भगवान् शिवप्रतिको आस्था भावको पूजा धार्मिक सहिष्णुताको हिसाबले अर्थपूर्ण रहेको उनी बताउँछन् । शिवपुरी राष्ट्रिय निकुञ्जभित्र बाघद्वारमा बूढानीलकण्ठ मन्दिरबाट करिब ३ घण्टा जतिको उकालो चढेपछि पुगिन्छ । मेलामा अवलोकन गर्न यहाँ हरेक वर्ष सबै जाति तथा समुदायका भक्तजनहरू आइपुग्छन् । मेला अवलोकनकै क्रममा भेटिएकी ७१ वर्षीया रुक्मिणी खनाल शंखमूलदेखि वाग्मतीको शिरमा रहेको बाघद्वारमा हिँडेरै आइपुगेकी थिइन् । स्थानीयका अनुसार एकै दिनमा शिवपुरी जंगलको शिव मन्दिर, बागद्वार, टोखाको सपनतीर्थ र भक्तपुरको बिस्केट जात्राको दर्शन गरेमा आँटेको पूरा हुने जनविश्वास छ । अघिल्लो दिन गएर शिवपुरीको जंगलको शिव मन्दिर भएको स्थानमा रातको बास बसी भोलिपल्ट बागद्वारमा स्नान गरेर सपनको तीर्थ र बिस्केट जात्राको दर्शन गर्ने चलन पछिल्लो समय भने संकटमा छ । राष्ट्रिय निकुञ्जभित्र रहेकाले रात्रिकालीन समयमा समस्या पर्ने र त्यसप्रति नेपाल सरकारले उचित ध्यान नदिएकोले गुठी समितिको गुनासो छ । द्वन्द्वकालपछि त झन ठुलो समस्या आइलाग्यो, अध्यक्ष लामाले भने, हाल मेलामा भक्तजन आउने क्रम नै घटेको छ । राति गएर बस्ने भक्तजनका लागि कुनै सुविधाको व्यवस्थापन नभएको कारण पानी असिना आउँदा समस्या हुने भएकाले अहिले मसान्तकै दिन भक्तजनहरू आउने क्रम घटेको हो । मेलामा काठमाडौं उपत्यकासँगै नुवाकोट, काभ्रेपलाञ्चोक, धादिङलगायत आसपासका जिल्लाका भक्तजनहरू पनि आउने उनले बताए । ५० हजारभन्दा बढी मानिसले यहाँ मेला भर्ने लामाले बताए, सरकारको कम चासो र प्रचार प्रसारको पनि कमिले यो मेला ओझेलमा परेको हो । (प्रशिक्षार्थी)"
नेपाल महोत्सव,"आइतबार दिनभरि चलेको नेपाल महोत्सवमा करिब ८ हजारले अवलोकन गरेको आयोजक संस्था एनआरएनका उपाध्यक्ष अशोक केसीले सुनाए । उनले आफूहरूले नेपालको पर्यटन र कलाको प्रवर्द्धन गर्ने उद्देश्य राखेर गरेको कार्यक्रम सफल भएको बताए । कार्यक्रममा बालबालिका मन्त्री र्याचल स्यान्डर्सनका साथै अन्य सांसद तथा नेताहरूको उपस्थिति थियो । त्यस्तै, एनआरएन ओसिनिया संयोजक धर्मराज अधिकारी, अस्ट्रेलिया अध्यक्ष टोनु घोतानेलगायतकाको समेत सहभागिता रहेको थियो । कार्यक्रममा नेपालबाट आएका कलाकारहरू जीवन शर्मा, बद्री पँगेनी, कर्ण दास, कालीप्रसाद बाँस्कोटा, मर्कस दासले आआफ्नो प्रस्तुति दिएका थिए ।"
कान्छा कपालीको सनई,"गार्हो त कान्छा स्वयंलाई पनि छ । उनी ढाड, घुँडा दुख्ने समस्याका कारणले मुस्किलले घर भित्रबाहिर गर्छन् । स्थानीयवासी भने जसरी भए पनि उनले अरूलाई बाजा सिकाउनुपर्ने पक्षमा छन् । छोरालाई त बाजा बजाउनुपर्छ, संस्कृति मास्नु हुँदैन भनेर सिकाउन सकिनँ, उनले भने, अरूको त कुरै छाडौं । उनले पुराना समय सम्झे । तिनताक पाटनका कपाली समुदायका प्रत्येक घरका एक जना सदस्यले अनिवार्य बाजा बजाउन जानेका हुन्थे । पाटनमा कपाली समुदायको संख्या दुई सयको हाराहारीमा छन् । ०३८ मा ५ खलकमा सीमित भए । अहिले उनीसँगै बाजा बजाउन सिकेकामध्ये बाँचेकाहरू अशक्त छन् । मैलेपनि जेनतेन चलाइरहेको छु । कहिले छोड्छु थाहा छैन, उनले भने । उनका अनुसार ०४० सम्म बाजा बजाएबापत बाली भित्रिन्थ्यो । गुठी संस्थानबाट वार्षिक ५ मुरी धान दिन्थे । पछि जग्गा धनीले संस्थानमा केही रकम जम्मा गरी जग्गा रैतानीमा परिणत गरे । त्यसयता न गुठीले रकम दिए न त जग्गाधनीले बाली नै दिए ।"
कन्सर्टमा लाखे र झाँक्री,"कन्सर्टको मजा नै दर्शकसँग प्रत्यक्ष साक्षात्कार गर्नु रहेको उनले बताए । धन चाहिने कि मन चाहिने ? स्टेजबाटै दीपकले गरेको प्रश्नमा धेरैले मन चाहिने भन्दै चर्को स्वरमा साथ दिए । उनका गीतमा लाइभ बाजा थियो । जसमा धिमे र नेवारी संगीतको फ्युजन थियो । उनले आफ्नै पुराना गीतलाई पनि मौलिक बाजा फ्युजन गरेर कन्सर्टमा पस्किन थालेको बताए । यस्तो तरिका दर्शकले धेरै मन पराउन थालेका छन्, उनले भने, यसो गर्दा दर्शकले अपनत्व महसुस गर्छन् र रमाउँछन् ।"
सबैभन्दा ठूलो विमानको उडान,"यो विमान उडाउने पाइलट इभन थोमसले भने, अद्भुत थियो, हामीले अपेक्षा गरेअनुसारकै विमान बन्यो, गजबले आकाशमा चक्कर लगायो । स्ट्रेटोलन्चले यो विमानलाई संसारकै सबैभन्दा ठूलो भनेर दाबी गरेको छ । बेलायती अर्बपति रिचर्ड ब्रेंसनको कम्पनी भर्जिन गेलेक्टिकले पनि अन्तरिक्षको कक्षमा रकेट पठाउनका लागि यस्तै खालको विमान बनाएको थियो । यसबाटै अन्तरिक्ष कक्षमा रकेट पठाइरहेको छ । माइक्रोसफ्टका सहसंस्थापक पोल एलनले पहिलो पटक सन् २०११ मा यो विमानको प्रदर्शन गरेका हुन् ।"
अस्ट्रेलियामा नेपालीलाई शुभकामना,विपक्षी दल लेबरका नेता बिल सर्टनले आफ्ना सबै सांसदहरूको तर्फबाट अस्ट्रेलियामा रहेका नेपालीहरूलाई शुभकामना व्यक्त गरेका छन् । उनले नेपाली समुदायसँगै विभिन्न कलासंस्कृतिहरूलाई जर्गर्ना गर्दै नयाँ वर्षले यसलाई थप बलियो बनाउने बताएका छन् । उनले यहाँ बसोबास गरिरहेका नेपालीहरूले अस्ट्रेलियालाई सफल बहुसांस्कृतिक देश बनाउन पुर्याएको अतुलनीय योगदानको खुलेर प्रशंसासमेत गरे ।
जात र धर्म बोलवाला,"विपक्षी गठबन्धनका सामु अर्को चुनौती भनेको पुलवामा आक्रमण र जम्मुकश्मीरसँग जोडिएको आर्टिकल ३७० लगायतका विषयलाई जोडेर भाजपाले बनाएको राष्ट्रवाद को न्यारेटिभ पनि हो । यसप्रति विशेषगरी युवाहरूलाई आकर्षित गरेको देखिन्छ । राष्ट्रवादको मुद्दाले अन्य जनसरोकारका मुद्दाहरू ओझेलमा परेको र यसबाट भाजपालाई लाभ मिलेको विपक्षीहरूसमेत अप्रत्यक्ष रूपमा स्विकार्छन् । राष्ट्रवादको मुद्दाले मतदातामा भ्रम सिर्जना गरेको कुरालाई नकार्न सकिँदैन तर त्यसले चुनावी परिणामलाई खासै प्रभाव पार्दैन, सपाका प्रवक्ता राजेन्द्र चौधरीले भने । तर, भाजपाले अघि सारेका राष्ट्रियतासँगको जोडिएका विषयमा विपक्षीहरू रक्षात्मक बन्दै गएको हुँदा भाजपाले अन्तिम समयमा यसलाई थप चर्को बनाउने सम्भावना रहेको प्रा शुक्लाको विश्लेषण छ । र, त्यसैले यूपीको ८० सिटको छिनोफानो गर्ने उनको निष्कर्ष छ । भाजपाले राष्ट्रियताको मुद्दालाई कुन ढंगले चर्काउँछ र विपक्षीले त्यसको जवाफ कसरी दिन्छन् त्यसैमा यूपीको परिणाम निर्भर गर्नेछ, शुक्लाले भनिन् ।"
७० नाघेकालाई निःशुल्क बिमा,"कार्यक्रम नपुगेका जिल्लामा सम्भव भएसम्म छिमेकी जिल्लाका एजेन्टमार्फत र बाँकीलाई कार्यक्रम विस्तार गरेर मात्र सेवा दिन सकिने स्वास्थ्य बिमा बोर्डका कार्यकारी निर्देशक रमेशकुमार पोखरेलले बताए । सरकारले सांकेतिक रूपमा कार्यक्रम सुरु गरेको हो, उनले भने, बिस्तारै सबै जिल्लामा विस्तार गरिनेछ । आइतबार बिमा प्रमाणपक्र वितरण गरिएका ज्येष्ठ नागरिकहरूको बिमालेख सत्रिय हुन करिब एकडेढ महिना लाग्ने उनले बताए । विगतमा प्रतिपरिवार २५ सय बिमा शुल्कमा वर्षको ५० हजार रुपैयाँसम्मको स्वास्थ्योपचार खर्च समेटिने व्यवस्था थियो । यही चैतदेखि बिमाको सीमा बढेर प्रतिपरिवार एक लाख रुपैयाँ पुगेको छ । यसबापत एक घरपरिवारले वार्षिक ३ हजार ५ सय रुपैयाँ बिमा शुल्क तिर्नुपर्छ । सबै नेपालीसमक्ष बैंक खाता पुर्याउने कार्यक्रम पनि नयाँ भने होइन । सरकारले विगत तीन वर्षदेखि यो कार्यक्रमलाई प्राथमिकता दिँदै आएको छ । सोही क्रममा गत वर्ष बैंक तथा वित्तीय संस्थालाई वार्षिक प्रति २ हजार ५ सय शाखा खोल्ने बैंकलाई एक वर्षका लागि निर्ब्याजी एक करोड रुपैयाँ सापटी दिने अफर ल्याएको थियो । गत वर्ष कुनै पनि बैंकले थप २ हजार ५ सय खाता खोल्न सकेका छैनन् । गत फागुनसम्म २ करोड ५६ लाख ५८ हजार निक्षेप खाता खुलेका छन् । गत वर्षको तुलनामा यो करिब साढे ४१ लाखले बढी हो ।"
अध्ययनबिनाका गौरवका आयोजना सुस्त,"आयोगको प्रतिवेदनअनुसार ०७४०७५ मा देशभर ४६८ आयोजना सञ्चालित छन् । जसमध्ये पहिलोमा ३४६, दोस्रोमा १०४ र तेस्रो १८ आयोजना रहेका छन् । पहिलो प्राथमिकतामा परेर बजेट सुनिश्चित भएका ३४६ आयोजनामध्ये २१८ को ८० प्रतिशत,६५ योजनाको ५० देखि ७९ प्रतिशतसम्म र ३२ योजनामा ५० प्रतिशतभन्दा कम प्रगति देखिन्छ । प्रतिवेदनअनुसार योजना कार्यान्वयनमा देखिएका समस्या र चुनौतीलाई समयमै समाधान गरी कार्यान्वयन गर्न व्यवस्थापन पक्षलाई प्रभावकारी बनाउनुपर्ने उल्लेख गरिएको छ ।"
नयाँ वर्षमा सौराहा भरिभराउ,"चितवन निकुञ्ज घुम्न वर्षमा दुई लाखको हराहारीमा देशविदेशका पर्यटकहरू आउने गर्छन् । जसमध्ये ९० प्रतिशत सौराहा पुग्छन् । सौराहाका होटलमा बास बसेर पर्यटकहरू निकुञ्ज घुम्छन्् । हात्ती सफारी गर्दा जनावरहरू भने देख्न नपाएको पर्यटकहरूको गुनासो छ । परिवारसहित आएका कलमलले डेढ घण्टा हात्तीमा घुम्दा वन कुखुरा र मृगहरू मात्रै देखे । हात्तीमा घुम्दा उनले यहाँको आकर्षण दुर्लभ वन्यजन्तु एकसिंगे गैंडा देखेनन् ।टाढाटाढाबाट समय र पैसा खर्च गरेर आई हात्ती चढेर डुल्दा हेर्न खोजेको कुराहरू देखिँदैनन् । घुमाउने समय पनि कम भयो कि ? समय कम भएपछि सजिलो बाटो घुमाएर फर्कनै हतार गरेजस्तो लाग्छ, कमलले भने ।"
२९ किलोमिटर पिच,"उक्त सडकको पश्चिमी खण्डतर्फ ३३ वटा पुल निर्माण गर्नुपर्छ भने पूर्वी खण्डमा ४६ वटा पुल निर्माण गर्नुपर्छ । यस आयोजनमा ७९ वटा पुल निर्माण गर्नुपर्छ । आगामी १८ महिनाभित्र धरानचतराको सडक कालोपत्रे गर्ने योजना रहेको छ, आयोजना प्रमुख पौडेलले भने, यो सडकको निर्माणका निम्ति सरकारले उच्च प्राथमिकता दिएका कारण डेढ वर्षभित्र सडकमा सवारी साधन गुड्न थाल्नेछन् । आव २०६४२०६५ देखि सुरु भएको उक्त योजनामा सरकारले बर्सेनि ८ करोडदेखि २५ करोड रुपैयाँसम्म बजेट विनियोजन गर्दै आएको थियो । यो सडकले भित्री मधेसका चार जिल्ला मकवानपुरसिन्धुलीउदयपुर र सुनसरीका करिब ५० लाख बासिन्दालाई प्रत्यक्ष लाभ पुर्याउनेछ । धरानचतरा सडक मकवानपुरमा ४९ किमि, सिन्धुलीमा १ सय ४० किमि, उदयपुरमा ११० किमि र सुनसरीमा १८ किलोमिटर पर्छ ।"
सिपिङ कम्पनी र एजेन्टको मिलेमतोले सडकमा चाप,"नयाँ प्रणाली लागू भएलगत्तै सिपिङ कम्पनीले आयातकर्तासँग रेलमार्गबाट वीरगन्जसम्म कन्टेनर ल्याउने शुल्क झन्डै दोब्बर माग्न थालेका छन् । एक आयातकर्ताका अनुसार सामान्य अवस्थामा प्रतिकन्टेनर ५० हजार रुपैयाँ शुल्क लाग्ने गरेकामा हाल ९० देखि ९५ हजार रुपैयाँसम्म शुल्क माग्न थालेपछि धेरै आयातकर्ताले वीरगन्जसम्म कन्टेनर ल्याउन सडकमार्ग नै प्रयोग गरिरहेका छन् । एकातिर कोलकाता बन्दरगाह पुरानै ढर्रामा चलिरहेको छ, सिपिङ कम्पनीहरूले आफ्नो सेवाको खुलेर प्रचारप्रसार गर्न चाहेका छैनन्, उनीहरू नेपाल आउनै चाहँदैनन्, कोलकातासम्म सीमित भएर बस्ने र त्यहाँका एजेन्टहरूसँग मिलेमतो गरी नेपाली आयातकर्तासँग चर्को शुल्क असुल्ने बानी परिसकेको छ, नाम उल्लेख नगर्ने सर्तमा ती आयातकर्ताले भने, हाल कोलकाता बन्दरगाह त्यहाँका एजेन्टहरूको कब्जामा परिसकेको छ, विगतमा पनि मिलेमतो गरी राम्रो कमाइ गर्थे, अहिले पनि गरिरहेका छन् । सिपिङ कम्पनीहरूको मुख्यालयमा कोलकातास्थित प्रतिनिधिहरूले नेपालमा बिजनेस नरहेको, पूर्वाधार नरहेको र नियम कानुनको धेरै झन्झट रहेको भनी नेपालमा कार्यालय खोल्नै नदिने वातावरण बनाइरहेको पनि उनले आरोप लगाए । सिर्सिया सुक्खा बन्दरगाह सञ्चालक कम्पनी हिमालयन टर्मिनल्सका सीईओ विष्णुकान्त चौधरीले पनि ईसीटीएस प्रणाली लागू भएपछि आशा गरेजस्तो कोलकाता बन्दरगाहबाट सिर्सिया सुक्खा बन्दरगाहमा कन्टेनरको आवागमन नबढेको बताए ।"
मध्यभोटेकोसीका ठेकेदारलाई सचेतपत्र,"भोटेकोसी गाउँपालिकाको मार्मिङस्थित चाकु बजारमा भोटेकोसी थुनेर १० मिटर अग्लो बाँधस्थलसँगै करिब ७ दशमलव १ किमि सुरुङ बनाउने लक्ष्य राखिएको थियो । आयोजनाको बाँधस्थल, पावर हाउसबाहेक उपकरण, निर्माण सामग्रीदेखि आर्थिक अभावले गर्दा काम रोकिएको छ, उनले भने । दुई वर्षभित्र विद्युत् उत्पादन गर्ने लक्ष्य लिएको मध्यभोटेकोसीले मुख्य टनेल, अडिटसँगै अन्य काम गरिरहेको थियो । १ जनवरी २०१४ बाट सुरु भएको मध्यभोटेकोसी जलविद्युत् आयोजनाको काम वषैपिच्छे विपत्तिले रोकेको थियो ।"
बिकेनन् काठका ठेकी,"चैत २३ गतेदेखि सञ्चालित मेलामा स्थानीय उत्पादनको भन्दा आयातित सामग्रीको व्यापार फस्टाएको व्यवसायीहरूले बताए । मेला भर्न आएकाले स्थानीय उत्पादन हातहतियार, डाला नाङ्ला, ठेकाठेकीभन्दा कस्मेटिक, कपडा तथा खेलौना खरिद गरेर लैजाने गरेको मेला आयोजक राजु खड्काले बताए ।"
आन्दोलनले १० प्रतिशत चिया नोक्सान,"सरकारले गत वर्ष नै लागू गरेको श्रम ऐन पूर्ण कार्यान्वयनको माग गर्दै श्रमिकहरू आन्दोलित छन् । यसको प्रत्यक्ष असर चिया उत्पादनमा परेको छ । सरकारले न्यूनतम ज्याला ३८५ रुपैयाँ तोके पनि उद्योगीले २७८ रुपैयाँ मात्रै दिँदै आएका छन् । चिया उद्योग संघका अध्यक्ष मित्तलले आन्दोलनलाई सेफल्यान्डिड गर्न सरकारले कुनै चासो र चिन्ता नदेखाएको आरोप लगाए । १५ दिनदेखि चिया उद्योग ठप्प छ, उनले भने, करोडौंको नोक्सानी भइरहँदा पनि सरकारलाई यसबारे कुनै चिन्ता नै नहुँदा अचम्म लागेको छ ।आन्दोलनबारे उद्यमीहरूले नेपाल उद्योग वाणिज्य संघलाई जानकारी गराएका छन् । सरकार, उद्यमी र श्रमिकवीच वार्ता पहलका लागि वाणिज्य संघलाई अनुरोध गरिएको छ । श्रमिक नेता दीपक तामाडले सरकारले राजपत्रमै उल्लेख गरेका कुराहरू उद्योगी निःसर्त कार्यान्वयन गर्नुपर्ने बताए । वैशाख ३ गते बिर्तामोडमा थाल जुलुस गरिने उनले बताए ।"
आयल निगममा आधा दर्जन बेथिति,"कोषमा वर्षान्तमा ६ अर्ब ३४ करोड ५९ लाख मौज्दात छ । लागतभन्दा बिक्री मूल्य बढी भएको अवस्थामा कोषमा रकम जम्मा गर्ने र बिक्री मूल्यभन्दा लागत बढी भएको अवस्थामा उक्त कोषबाट शोधभर्ना लिने गरी व्यवस्था मिलाउनुपर्दछ, प्रतिवेदनमा भनिएको छ, नाफाको रकमबाट कोष खडा गर्नुपर्नेमा बिक्री मूल्यमा थप गरी प्राप्त रकमबाट कोष खडा गर्न उपयुक्त होइन ।"
इम्पेरर २४ क्यारेट बजारमा,"काठमाडौं (कास) अभनिश डिस्टिलरीले इम्पेरर २४ क्यारेट स्कच माल्टसह्वीस्की बजारमा ल्याएको छ । डिस्टिलरीका अनुसार एम्पेरर २४ क्यारेट विशेष उत्पादन हो, जसमा स्कच माल्टसको मात्रा धेरै हुन्छ । यो ब्रान्ड नेपालका लागि भनेर स्कटल्यान्डका विख्यात माल्ट मास्टर डेभिड स्लोनले तयार गरेका हुन् । यो उत्पादन तयार गर्न लगभग एक वर्ष लागेको जारी विज्ञप्तिमा छ । ७५० मिलि एम्पेरर २४ क्यारेटको मूल्य १२ सय रुपैयाँ छ ।"
एनआईसी एसियाको डिम्याट अभियान,"काठमाडौं (कास) एनआईसी एसिया क्यापिटलले नयाँ वर्ष २०७६ लाई एक नेपाली, एक डिम्याट खाता अभियान वर्षका रूपमा सञ्चालन गर्ने भएको छ । व्यक्तिको सबल आर्थिक भविष्यका लागि लगानीको महत्त्व साथै डिम्याट खाताको अपरिहार्यतालाई मध्यनजर गर्दै यस्तो अभियान सुरु गरेको जारी विज्ञप्तिमा छ । बैंकले ग्राहकमाझ डिम्याट खाताको पहुँच बढाउन देशभर विभिन्न कार्यक्रम सञ्चालन गर्नेछ । एनआईसी एसिया क्यापिटलले २०७६ असार मसान्तसम्म डिम्याट खाता खोल्दा लाग्ने शुल्क छुट गरेको छ ।"
रातारात रंगशाला बन्दै,"सेन्थेटिक ट्र्याकको दोस्रो ठूलो रंगशालाबेलझुण्डीको रंगशाला सेन्थेटिक रनिङ ट्र्याकको काठमाडौंको दशरथ रंगशालापछि दोस्रो ठूलो भएको निर्माण कम्पनीका साइट इन्जिनियर गोकर्ण अधिकारीले बताए । सेन्थेटिक ट्र्याक जडान गरेर काठमाडौंपछि अरु रंगशालामा अहिलेसम्म काम भएको छैन । यो देशकै दोस्रो ठूलो हो । सेन्थेटिक जडानको काम पनि सकिन लागेको छ, उनले भने, यसले दौडन सजिलो बनाउँछ । लचकदार रबर हुने भएकाले खेलाडीलाई कठिन हुँदैन । सेन्थेटिक ट्र्याक ४ सय रनिङ मिटरको रहेको र एकसाथ आठ खेलाडी दौडन मिल्ने अधिकारीले बताए । उनका अनुसार रनिङ ट्र्याकभित्र १ सय ६ मिटर लम्बाई र ६८ मिटर चौडाइको खेलकुद मैदान रहेको छ । फुटबलका लागि पर्याप्त मैदान छ । रनिङका लागि सुविधासम्पन्न आधुनिक ट्र्याक बनेको छ, उनले भने, यो राष्ट्रिय खेलकुद पछि पनि उपयोगी र महत्त्वपूर्ण रंगशाला हुन्छ । मैदानमा पानी जम्न नदिन जमिनमुनि पाइप जडान गरी नालीमा जोडिएको उनले बताए । यसबाट जुनसुकै बेला पनि खेलकुद मैदान उपयोगमा सहजता हुने उनको भनाइ छ । रातारात मैदान निर्माण गरेर प्रतियोगिता सफलतापूर्वक सम्पन्न गर्ने प्रयासमा रहेको जिल्ला खेलकुद विकास समितिका अध्यक्ष डिल्ली डाँगीले बताए । सबै संरचना तयार हुने अवस्था छैन । खेल मैदान भने तयार गरिसक्ने योजनामा छौं, उनले भने, तोकिएका खेलहरू सम्पन्न गर्न हामी तत्पर छौं । निर्माण कम्पनीलाई पनि तोकिएको समयमा तयार पारिसक्न निरन्तर दबाब दिएका छौं ।"
डबल्सको स्वर्ण एपीएफलाई,"महिला एकलको सोमबार हुने फाइनलमा आर्मीकी अभिलाषा विष्ट र एपीएफकी प्रेरणा कोइराला भिड्ने छन् । आइतबार सेमिफाइनलमा अभिलाषाले प्रदेश ३ की रायना शाहलाई ६२, ६० र प्रेरणाले आर्मीकी इरा रावतलाई ६०, ५७, ६२ को सेटमा हराएका थिए ।"
फेन्सिङमा आर्मी च्याम्पियन,"बाँके (कास) आठौं राष्ट्रिय खेलकुदअन्तर्गत फेन्सिङमा आर्मी क्लब टिम च्याम्पियन भएको छ । चौथो राष्ट्रिय फेन्सिङमा आर्मीले ६ स्वर्ण, ४ रजत र ५ कांस्य जित्दै ट्रफी उचाल्यो । एपीएफले ३ स्वर्ण, ५ रजत र ५ कांस्यसाथ दोस्रो स्थान कब्जा गर्यो । ३ स्वर्ण, २ रजत र ६ कांस्यसाथ प्रदेश ३ ले तेस्रो स्थानमा हात पार्यो । प्रदेश १ ले ५ रजत, प्रदेश ४ ले २ रजत र सुदूरपश्चिम प्रदेशले १ कांस्य पदक जितेका थिए । नेपालगन्ज रंगशालाको कभर्डहलमा चैत २८ दखि सुरु प्रतियोगतामा १ सय २९ खेलाडीले १२ इभेन्टमा प्रतिस्पर्धा गरेका थिए ।"
मनितालाई स्वर्ण,७० केजीमुनि पुलिसकी निशा चौधरी विजेता भइन् । फाइनलमा निशाले आर्मीकी विनिता मगर खत्रीलाई पन्छाइन् । प्रदेश ३ की रञ्जना खडा र आर्मीकी रचना श्रेष्ठ तेस्रो बने ।पुरुष ६० केजीमुनि पुलिसका उमेश मगरले बाजी मारे । उनले फाइनलमा आर्मीका कर्मा तामाङलाई हराए । एनआरएनका मोहन बम र पुलिसका सुदेश दोङले कांस्य जिते । ६६ केजीमुनि फाइनलमा पुलिसका इन्द्रबहादुर श्रेष्ठले प्रदेश ३ का सुनील नगरकोटीलाई हराएर स्वर्ण जिते । एपीएफका निर्दोष चलाउनेले कांस्य जिते । ८१ केजीमुनि आर्मीका पवनकुमार श्रेष्ठ तथा १०० केजीमाथि पुलिसका राजन जोशीले स्वर्ण जिते । फाइनलमा पवनले पुलिसका मनीष महतो र राजनले प्रणितसिंह ठकुरीलाई हराए । ८१ केजीमा एपीएफका लेलिन डंगोल र प्रदेश २ का गुड्डुकुमार सकानु तथा १०० केजीमाथि सुदूरपश्चिम प्रदेशका आशिष ओझा तेस्रो स्थानमा रहे ।
सुजता र सिन्दिराको अग्रता,बर्दिया (कास) ठाकुरद्वारा नगरपालिका९ स्थित बर्दिया गैंडाक्याम्प कटेजमा जारी बुद्धिचालको महिलातर्फ आर्मीका खेलाडीले वर्चस्व राखेका छन् । आर्मीका सुजता लोहनीले प्रदेश १ की शान्ति धिमाल र सिन्दिरा जोशीले प्रदेश २ की विशाखा जैसवाललाई हराएर छन् । पुरुषतर्फ पुलिसका पुरुषोत्तम चौलागाईंको एकल अग्रता कायम गरेका छन् । उनले आर्मीका ओलम्पियाड सुजेन्द्र महर्जनलाई हराए ।
कबड्डी खेलाडीको हैरानी,"कबड्डीमा आइतबार पुरुषतर्फ एपीएफ र गण्डकी प्रदेशले अग्रता लिएका छन् । एपीएफले विभागीय प्रतिद्वन्द्वी नेपाल पुलिसलाई ५८३६ अंकले हरायो । गण्डकी प्रदेशले कर्णाली प्रदेशमाथि ७५३६ को जित निकाल्यो । सुदूरपश्चिम प्रदेशले प्रदेश १ लाई ७६४४ अंकले हरायो । प्रदेश ३ ले प्रदेश २ विरुद्ध ४६३३ अंकको सफलता पाएको छ । महिलातर्फ प्रदेश ५ ले कर्णाली प्रदेशलाई ४१२९ अंकले हराएको छ । पुलिसले एपीएफलाई ४०१९ ले, गण्डकी प्रदेशले प्रदेश २ लाई ४५२९ ले तथा प्रदेश ३ ले प्रदेश १ लाई ७११९ अंकले हराए ।"
सिटीलाई १ अंकको अग्रता,स्पेनम्याड्रिड लियोनल मेसीसहित पहिलो रोजाइका १० खेलाडीलाई आराम दिएको बार्सिलोना ला लिगामा हुएस्कासँग गोलरहित रोकिएको छ । यससँगै शीर्षस्थानको बार्सिलोनाको अग्रता ११ अंकबाट ९ अंकमा झर्यो । प्रशिक्षक अर्नेस्टो भाल्भेर्डेले मंगलबार म्यानचेस्टर युनाइटेडविरुद्ध हुने च्याम्पियन्स लिग क्वाटरफाइनल दोस्रो लेगका लागि १० खेलाडीलाई आराम दिएर हुस्सकाविरुद्ध उतारेका थिए । त्यसले एट्लेटिको म्याड्रिडसँगको दूरीमा २ अंक घटेको छ । एट्लेटिकोले एन्टोइन ग्रिजमन र अल्भारो मोराटाको गोलसँगै सेल्टा भिगोलाई २० ले हरायो ।
आयोजक बागमती विजयी,विमल घर्तीमगरलाई विपक्षी खेलाडीले लडाएपछि बागमतीले फ्रिकिकको अवसर पायो । अमित तामाङले मिलाइदिएको बललाई रितिकले गोलमा परिणत गरे । लगत्तै फ्रेन्ड्सका खेलाडी आक्रामक बने । इन्ज्युरी समयमा फ्रेन्ड्सका खेलाडीले दुई राम्रो अवसर गुमायो । अन्तिम समयमा आयोजकका गौरव श्रेष्ठले रातो कार्ड खाएर बाहिरिए । म्यान अफ द म्याच विमल घर्तीमगर बने । उनले १० हजार रुपैयाँ पाए । सोमबार झापा ११ र भुटानका पारो क्लबबीच प्रतिस्पर्धा हुनेछ ।
झापालाई उपाधि,"धनकुटा (कास) झापाले १३ औं रामनवमी कप आमन्त्रण भलिबल प्रतियोगिताको उपाधि जितेको छ । धनकुटाको हिलेमा आइतबार फाइनलमा झापाले प्रदेश १ लाई प्रतिस्पर्धात्मक खेलमा २५२३, २६२४, १५१२ ले हराएको थियो । वेस्ट अफ फाइभमा भएको खेलमा प्रदेश १ ले दुई सेट २५१८ ले जितेको थियो । झापाले एक लाख रुपैयाँ पुरस्कार जित्यो । प्रदेश १ ले ५० हजारमा चित्त बुझायो ।प्रतियोगितामा झापा, भोजपुर, पूर्वाञ्चल, पश्चिम बंगाल, आर्मी र आयोजक हिले गरी ६ टिमले भाग लिएको आयोजक अध्यक्ष युवराज शाहीले बताए ।"
खुला दौड,"हेटौंडा (कास) नयाँ वर्षको अवसरमा आयोजित जिल्लास्तरीय खुला दौड प्रतियोगितामा सन्जिव मिजार विजयी भएका छन् । उनले निर्धारित ५ किमिको दूरी १६ मिनेट ११ सेकेन्डमा पार गरेका थिए । १७ मिनेट १ सेकेन्डबाट सागर लामा दोस्रो र १७ मिनेट ४१ सेकेन्डबाट शरण थिङ तेस्रो भए । विजेताले १५ हजार, उपविजेताले १० र तेस्रो हुनेले ५ हजार रुपैयाँ पुरस्कार पाए । नेपाल तरुण दल हेटौंडा६ वडा इकाईको आयोजनामा भएको प्रतियोगितामा ३५ धावकको सहभागिता थियो ।"

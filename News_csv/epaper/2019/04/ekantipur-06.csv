शीर्षक,विवरण
"२४ घण्टा भोकै सुताएपछि भनियो 'अप्रेसन हुन्न, घर जानुस्'","दुई वर्षअघि मलाई बस्दा दुख्ने समस्या सुरु भयो । चितवनका नाम चलेका डाक्टरलाई देखाउँदा भनेका थिए, खासै केही समस्या छैन । तर दुख्न छोडेन, बरु बढ्दै गयो । काठमाडौं छिरेँ । त्रिपुरेश्वरस्थित ब्लुक्रस अस्पतालमा डा पारसमान श्रेष्ठलाई देखाएँ । उनले विभिन्न ल्याब रिपोर्ट हेरेपछि डा सुबोध अधिकारीलाई रिफर गरे । मैले सुबोधलाई देखाएँ । उनले ठूलो खालको फिस्टुला भएको भने । ल्याब रिपोर्टले त्यही पुष्टि गर्यो । १३ इन्च लामो घाउसहितको पेरिनुअल फिस्टुला भएकाले कम्तीमा पनि ४५ पल्ट अप्रेसन गर्नुपर्ने बताए । म त्यसका लागि तयार भएँ । घाउ ठूलो भएकाले डाक्टरको ठूलै टिम चाहिने भन्दै डा सुबोधले नै वीर अस्पतालमा राम्रो हुन्छ, म आफैं तपाईंको अप्रेसन गर्छु भने । मैले उनले भनेअनुसारै गरेँ । माघ ९ गते अप्रेसन गरियो । वीरको ग्यास्ट्रो सर्जरी विभागमा आइतबार र बुधबार आवश्यकताअनुसार फलोअपमा जान्थे । घाउ सुधार हुँदै थियो । बस्न भने मिल्दैन्थ्यो । त्यही अप्रेसनका लागि बिहीबार भर्ना भएँ । डाक्टरको हडतालले मेरो अप्रेसन रोकियो । मजस्ता थुप्रै बिरामीको अप्रेसन रोकियो । किनकि डाक्टरहरू हडतालमा छन् ।(शर्मा कान्तिपुरका नवलपरासी संवाददाता हुन् ।)"
५० हजारभन्दा बढी बिरामी प्रभावित,"स्वास्थ्य मन्त्रालयका एक पदाधिकारीका अनुसार मुलुकभरका सरकारी अस्पतालको बहिरंग विभाग (ओपीडी) मा दैनिक करिब २५ हजार बिरामी पुग्ने गरेका छन् । शुक्रबारको हडतालले मुलुकभरका सरकारी स्वास्थ्य सेवा कतै आंशिक तथा कतै पूर्ण रूपमा प्रभावित भएका छन् । राजधानीको वीर अस्पतालमा मात्रै दैनिक १७ सयदेखि २ हजारसम्म बिरामी पुग्छन् । राजधानी बाहिरका बिरामी सरकारी अस्पतालमै भर पर्ने अवस्था छ । तराईका अञ्चल अस्पतालहरूमा दैनिक ५ सयदेखि १ हजार र जिल्ला अस्पतालहरूमा दैनिक सरदर ५० देखि एक सयसम्म बिरामी ओपीडी सेवा लिन पुग्छन् । स्वास्थ्य मन्त्रालयका अनुसार मुलुकमा ८४ जिल्ला अस्पताल र १० अञ्चल अस्पताल छन् भने काठमाडौंमा ५ वटा केन्द्रीय अस्पताल, २ क्षेत्रीय र २ उपक्षेत्रीय अस्पताल छन् ।"
के चाहन्छन् चिकित्सक ?,"शुक्रबार मुलुकभर करिब ५० हजारभन्दा बढी बिरामी मर्कामा परेकामा हामी क्षमाप्रार्थी छौं, यसका लागि सरकार जिम्मेवार छ, डा पाण्डेले भने । प्रधानमन्त्रीज्यूले तपाईंका माग जायज छ, हामी पूरा गर्छौं भनेर प्रतिबद्घता जनाएपछि गत महिना पूर्वनिर्धारित सेवा बहिष्कार आन्दोलन हामीले स्थगन गरेका थियौं, उनले भने, तर समायोजन सूची प्रधानमन्त्रीको प्रतिबद्घताअनुसार नआएपछि बाध्य भएर शुक्रबारदेखि कडा आन्दोलनमा ओर्लनुपरेको हो ।"
विजयपुर गढी कसको ?,"इतिहासअनुसार साङलाइङपछिका यम्बेनाराङनले हिन्दु मत ग्रहण गरे । यिनै साङलाइङको पाँच पुस्तापछिका सन्तान विज्यैनारान विजयपुरका राजा विजयनारान भएको याक्थुङ इतिहासकारसमेत रहेका लालीगुराँस नगरपालिकाका प्रमुख अर्जुनबाबु माबुहाङले बताए । पछिल्लो समयमा ०४६ पछि ऊक्त क्षेत्रमा अतित्रमण बढेको छ । प्राध्यापक कोइरालाले भने, पञ्चकन्या जंगलमा रहेको बुद्धिकर्ण रायको दरबार भनिएको क्षेत्रलाई मसानघाट बनाइएको छ । त्यहाँ केही वर्षअघि गाडिएका आधा दर्जन चिहान छन् । उनका अनुसार विजयपुरस्थित पोषराज निरौलाको घरदेखि अम्बिका श्रेष्ठको घर पछाडि केन्द्रीय प्रविधि क्याम्पस हात्तीसारसम्म दरबार क्षेत्र थियो ।"
'डेढ सय रोपनी फिर्ता ल्याउनू',जग्गा गैरकानुनी रजिस्ट्रेसन पास गरिदिएकामाजग्गा दिने गरी लिज सम्झौता गरेकामा४० प्रतिशत सेयर ९ प्रतिशतमा झारेकामाभवन निर्माणमा अस्वाभाविक खर्च गरेकामाछुट्टाछुट्टै लेखापरीक्षण प्रतिवेदन बनाएको विषयमा घाटा देखाई सरकारलाई नोक्सानी र आफूलाई लाभ पुर्याएकामा
स्थानीयप्रहरी झडपमा २ घाइते,भोक्राहा सीमा नाकामा प्रहरी इञ्चार्ज चन्द्रकुमार शाक्यमाथि हातपात भएको र उनी घाइते भएको प्रहरीले जनाएको छ । हातपात भएपछि प्रहरीले गोली प्रहार गर्दा स्थानीय ज्याउल अन्सारी घाइते भएका छन् । एसपी अधिकारीका अनुसार दुवै घाइतेलाई उपचारका लागि धरानस्थित बीपी कोइराला स्वास्थ्य विज्ञान प्रतिष्ठान लगिएको छ । स्थानीय बासिन्दाले आफूहरूमाथि प्रहरीले ज्यादती गरेको आरोप लगाएका छन् भने प्रहरीले स्थानीय बासिन्दाले पेस्तोल खोसेको आरोप लगाएको छ । घटना भएको क्षेत्रमा जिल्ला प्रहरी कार्यालयले डीएसपी ज्ञानेन्द्र फुयालको कमान्डमा थप प्रहरी पठाएको थियो ।
राजपा महाधिवेशन धकेलिँदै,अनौपचारिक वार्ता जारी महाधिवेशनको तयारीसँगै राजपा र संघीय समाजवादी फोरमबीच एकताका लागि वार्तासमेत चलिरहेको छ । दुवै दल गत चुनावमा गठबन्धन बनाएर गएका थिए । गठबन्धनको परिणाम राम्रो आएपछि दुवै एकता प्रक्रियाका लागि अघि बढ्न तयार भएका हुन् । उनीहरूबीच एक चरणमा पत्र आदानप्रदान भइसकेको छ । दुवै दलका नेताबीचको अनौपचारिक कुराकानीले एकताको ठोस आधारचाहिँ लिइसकेको छैन ।
दुई पूर्वसहायक रथीलाई 'सचेत' गराइयो,सेना परिचालनसम्बन्धी विधयेक अघि बढाइएको विषयलाई लिएर बानियाँ र बस्न्यातले प्रधानमन्त्री ओली र रक्षामन्त्री ईश्वर पोखरेलको आलोचना गरेका थिए । सञ्चारमाध्यममा अनावश्यक टिप्पणी गरेको आरोपमा जंगी अड्डाले उनीहरूलाई शुक्रबार पत्र पठाएर सचेत गराएको जानकारी सैनिक स्रोतले दिएको छ ।
पाली बचाउमा ४० वर्ष,"सानुभाइका मनवचनमा भिक्षु सुदर्शन महास्थवीरको प्रेरणा सधैं रहिरहेको छ । भगवान् बुद्धको मातृभाषा पालीमा रहेका बुद्धवचन र वाणीलाई नेपालीमा उतार्नमा उनी यतिखेर लागिपरेका छन् । उमेरअनुसार, चिनी रोग र मुटु समस्याको औषधिमूलो उनको टेबलमा छँदै छ । पुस्तैनी पेसाका रूपमा सुनचाँदीको पसल घरमै छ, अरू भाइभतिज यसमा लागेका छन् । छोराछोरीको पनि ध्याउन्न अरू नै हुन सक्छ, सानुभाइ भन्छन्, म भने मरिन्जेल पनि पाली भाषामै लागिरहन्छु ।"
भेरीबबई सुरुङ सकियो,"त्यसैगरी २०१९ अगस्टबाट निर्माण सुरु गर्ने गरी इलेक्ट्रो मेकानिकलको पनि खरिद प्रक्रिया सुरु भइसकेको छ । आयोजनाको कुल बजेटको ११ प्रतिशत (३ अर्ब ५१ कराड रुपैयाँ) भार ओगटेको इलेक्ट्रो मेकानिकलअन्तर्गत टर्बाइन, जेनेरेटर, स्विच यार्ड निर्माणको काम हुनेछ । आयोजना प्रमुख बरालले २०१९ डिसेम्बरबाट प्रसारणलाइन निर्माण गर्ने गरी खरिद प्रक्रिया सुरु भइसकेको बताए । हामीले टनेल निर्माणमा सफलता पायौं, यसले उत्साही बनाएको छ, उनले भने, अब बाँकी काम कसरी अघि बढ्छ भन्ने छनोट हुने कम्पनीमा भर पर्छ । कार्ययोजनाअनुसार सरासर काम भएमा आयोजनाबाट आर्थिक वर्ष २०७९८० सम्म विद्युत् उत्पादन सुरु हुने उनले बताए ।"
स्मार्ट बन्दै धुलिखेल,"गरिबी न्यूनीकरणका लागि मेयर गरिबी निवारण कोष स्थापना गरेको छ । लक्षित वर्गको नीति तथा कार्यक्रम स्वीकृत गर्न युवा, महिला, दलित वर्ग, आदिवासी जनजाति, आपांग वर्ग, कृषि विकास, उद्योग विकास, पर्यटन विकास योजना तर्जुमा परिषद् गठन गरी सम्बन्धित परिषद्का नीति, कार्यक्रम तयार गरी कार्यान्वयनमा ल्याएको छ । १२ वटै वडामा बालमैत्री पार्क निर्माण गरिएको छ । ६५ पार्कका लागि डीपीआर तयार गरिरहेको नगरपालिकाले जनाएको छ । १५ पार्क निर्माण सम्पन्न भएको व्याञ्जुले जनाए ।"
पाल्दोर हिमाल चढ्दै ११ आरोही,"अप्रिल ७ मा ९ कोरियाली र २ नेपाली गरी ११ जनाले १० दिनको प्याकेज बनाई काठमाडौंबाट यात्रा गर्नेछन् । उक्त टिम काठमाडौंबाट स्याफ्रुबेंसी, गत्लाङ, सोम्दाङ, रुबी भ्याली हुँदै ५ हजार ८ सय ९६ मिटरको उचाइ रहेको पाल्दोर पिक पुग्ने छन् । पाल्दोर पिक राजधानीबाट सबैभन्दा नजिकै पर्ने हिमाल भएको र यातायात सुविधा पनि भएकाले यसैलाई छनोट गरिएको महासचिव गुरुङले बताए ।"
निजी आवास निर्माणमा ५ अर्ब ६१ करोड,११ हजार ६ सय ८५ निजी भवन निर्माणभूकम्पबाट क्षतिग्रस्त मकवानपुरका करिब ४४ प्रतिशत निजी आवास भवन पुनर्निर्माण गरिएको छ । मकवानपुरमा हालसम्म अनुदान सम्झौता भएका २७ हजार ५ सय ५३ लाभग्राहीमध्ये हालसम्म ११ हजार ६ सय ८५ लाभग्राहीले निजी भवन निर्माण गरिसकेका छन् । राष्ट्रिय पुनर्निर्माण प्राधिकरण जिल्ला सहजीकरण समितिको हरेक महिना बैठक बस्ने तथा निजी आवास पुनर्निर्माणमा आइपरेका समस्या समाधानमा सहजीकरण गर्दै स्थानीय तहसँगको समन्वयका कारण पनि अन्य जिल्लाको तुलनामा मकवानपुरमा निजी आवास पुनर्निर्माणको प्रगति राम्रो भएको दाबी गरिएको छ । निजी आवास पुनर्निर्माण कार्य यसै आर्थिक वर्षभित्रमा सम्पन्न गर्ने प्राधिकरणको लक्ष्यअनुसार मकवानपुरमा द्रूत गतिमा काम अगाडि बढिरहेको इन्जिनियर रविन पाठकले बताए ।
कोसेली बन्यो गुराँसको जुस,"लालीगुराँस र डालेचुक गरी वार्षिक हजार बोतल जुस उत्पादन तथा बिक्री हुने गरेको छ । आधुनिक उपकरण प्रयोग गरी जुस बनाउने गरिएको छ । जुस उत्पादन गर्न घरेलु तथा साना उद्योग विकास समिति रसुवा र हिमाली आयोजनाले आधुनिक उपकरण सहयोग गरेको छ । यो पेसामा श्रेष्ठका परिवारका सबै सदस्य लागेका छन् । १ लिटर गुराँसको जुसको मूल्य १ सय ५० रुपैयाँ छ । एक बोतल डालेचुकको जुसलाई ३ सय पर्छ । जुसको मुख्य बजार भनेको रसुवा, नुवाकोट र काठमाडौं हो ।"
लिच्छविकालीन पोखरीमा ठडिए कंक्रिटका पिलर,"यो केही वर्षदेखि सुक्दै गएको थियो । पानी थोरै थियो । ठाउँठाउँमा घाँस, बोजोलगायत वनस्पति उम्रिएका थिए । संरक्षण हुन सकेको थिएन । स्थानीयले फोहोर पनि यहीं फाल्दै आएका थिए । २० वर्षअघिसम्म यो पोखरीमा नुहाउने, लुगाधुने गरिन्थ्यो । घरघरमा धारा आएसँगै यसको महत्त्व पनि घटै गयो । घरमा भएका धारामा अहिले पानी आउँदैन ।"
चक्रपथमा फेरि मृत्यु,ललितपुर (कास) कोटेश्वरकलंकी खण्डअन्तर्गत सानेपामा शुक्रबार दुर्घटनामा परेर २ जनाको घटनास्थलमै मृत्यु भएको छ । एक जना घाइते भए । ना१घ ५३३ नम्बरको ट्रक अनियन्त्रित भई बा७च २१३१ नम्बरको तरकारी बोक्ने भ्यानलाई थिचेको थियो । मृत्यु हुने भ्यानमा सवार दोलखा घर भई ललितपुर बस्ने ४० वर्षीय इन्द्रबहादुर सुनुवार र धनुषा घर भई भैंसीपाटी बस्ने ४० वर्षीया डोल्मा शेर्पा छन् । घाइते डोल्माकी छोरी १७ वर्षीया स्मृतिको मेडिसिटी अस्पतालमा उपचार भइरहेको छ ।
रहेनन् अश्वघोष,"बुद्ध धर्मका विविध पक्षलाई सामाजिक, व्यावहारिक र जीवनोपयोगी अध्ययन गर्ने धाराको आरम्भ गरेका अश्वघोष प्रगतिशील र सक्रिय भिक्षुका रूपमा चिनिन्छन् । चिनियाँ कम्युनिस्ट नेता माओत्सेतुङसँगको भेटघाटबाट प्रभावित भिक्षु ०४७ देखि २०४९ सम्म राष्ट्रियसभा सदस्य थिए । ०४७ को प्रजातन्त्र पुनर्बहालीपछि लोकतन्त्र र समानताको पक्षमा खरो र निर्भीक वक्ताका रूपमा चिनिएका थिए ।०५१ मा उनी तत्कालीन प्रधानमन्त्री मनमोहन अधिकारी र अर्थमन्त्री भरतमोहन अधिकारीको विशेष जोडमा लुम्बिनी विकास कोषमा उपाध्यक्षमा नियुक्त भएका थिए । भिक्षुका करिब डेढ सय पुस्तक प्रकाशित छन् । उनी नेपालमा भिक्षु संघको तालिमको अवधारणा भित्र्याउने पहिलो भिक्षु पनि हुन् । अन्तिम श्रद्धाञ्जलीका लागि उनैले स्थापना गरेको संघाराम भिक्षु तालिम केन्द्रमा लगिने अखिल नेपाल भिक्षु महासंघका महासचिव भिक्षु कौण्डन्यले जानकारी दिए ।"
महानगरद्वारा २५ लाख राहत,काठमाडौं (कास) काठमाडौं महानगरपालिकाले बारा र पर्साका हावाहुरीपीडितलाई २५ लाख रुपैयाँ सहयोग गर्ने घोषणा गरेको छ । महानगर कार्यपालिकाकाको शुक्रबार बसेको बैठकले हावाहुरी प्रभावितलाई २५ लाख सहयोग गर्ने निर्णय गरेको हो । यसैगरी महानगरका जनप्रतिनिधि र कर्मचारीले समेत आआफ्नो एक दिनको तलब पीडितलाई सहयोग गर्ने निर्णय गरेका छन् ।
गाउँमै एकीकृत सेवा,"कर्थली तल्लो टोलका शिवबहादुर गुरुङले ज्येष्ठ परिचयपत्र बनाइसकेपछि स्वास्थ्य शिविरमा लाइनमा जँचाएर आवश्यक औषधि लिए । घरमै बसेर सबै सेवा पाए, सरकार घरदैलोमा आइपुगेपछि हामीलाई वरदान सावित भएको छ, उनले भने । शारीरिक अवस्थाले बजार झर्न नपाएका सुमन तामाङले घरै अगाडि अपांगता परिचयपत्र बनाए । आहिलेसम्म नगरले बाह्रबिसे १ ठेनेसा, घुम्थाङको टुँडिखेल, मानेश्वारादेखि कर्थलीको बुदेपाजस्ता दुर्गम भेकमा घुम्ती सेवा पुर्याइसकेको नगरप्रमुख निमफुन्जो शेर्पाले बताए । वडाध्यक्ष बमहादुर तामाङका अनुसार शिविरबाट झन्डै ५ सयले विभिन्न स्वास्थ्यसम्बन्धी सुविधा लिए ।"
योग शिविर,"काठमाडौं (कास) खेलकुद फ्रवर्द्धन संस्थाले शुक्रबार राजधानीमा एकदिने योगसम्बन्धी कार्यशाला गरेको छ । योग र खेलकुदका माध्यमबाट स्वस्थ व्यत्ति, सक्रिय समाज र समृद्ध राष्ट्र निर्माण गर्ने उद्देश्य रहेको संस्थाले जनाएको छ । काठमाडौं १० का सबै वडा कार्यालयका कर्मचारीलाई प्रशिक्षण दिइएको पूर्वराष्ट्रिय खेलाडी एवं योगगुरु पुष्करराज पन्तले जनाए । कार्यक्रममा वडा १० का अध्यक्ष रामकुमार केसी, वडाका कर्मचारीहरू, खेलाडी तथा स्थानीयको सहभागिता थियो । कार्यक्रमको सहजीकरण पन्तले गरेका थिए ।"
"नेवार, भोज र वास्तुकला","नेवारको उत्सव भोज र प्रस्तुति कलाको वास्तुकलासँग सम्बन्ध छ । मरुटोलदेखि पकनाजोलसम्म लगिने इन्द्रजात्राको उपकु यात्राले लिएको बाटोबाट मध्ययुगिन सहरको आरम्भ भएको देखिन्छ भनेर सिनासको हिस्टोरिक सिटिज (२०६८ः३२) मा अध्येताले लेखेका छन् । त्यो नागर सभ्यता र संस्कृति, अनि ती भोज खाने परिश्रमीहरूले रचेको जीवन्त पोइटिक्सलाई बुझ्न नखोज्नु वा नसक्नुले गर्दा पहिलो नेपाल सहरलाई लिएर गरिएका वर्णन अपूर्ण भएका हुन् ।"
आनुवंशिक स्रोतको संरक्षण,यादव उप्रेतीलेखक आईयुसीएनमा आबद्ध छन् ।
लाजमर्दो व्यवस्थापन,"चैत २१ गते प्रकाशित १ सय ७० यात्रु ८ घन्टा विमानभित्रै समाचारले दुःख र लाजै लाग्यो । २७४ जना यात्रु बोकेर मंगलबार राति दुबई उड्नुपर्ने नेपाल वायुसेवा निगमको वाइड बडी विमान निगमकै लापरबाहीका कारण ११ घन्टापछि बुधबार मात्रै उड्यो । पार्किङ वेमा ल्याइसकिएको विमान बेलैमा नउडाइएकै कारणले १५० जनाभन्दा बढी यात्रु विमानभित्रै बस्न बाध्य भएको समाचार आएको छ । मंगलबार रातिको उडान तालिका बमोजिम उडानका लागि विमानस्थल पुगेर राति ८ बजे नै बोर्डिङसमेत गराइएका यात्रुलाई रातभरि राखेर बुधबार बिहान ५ बजेमात्र विमानबाट निकालिएको र ११ घन्टापछि मात्र जहाज दुबईका लागि उडेको समाचारले लाजै लाग्यो । आफ्नै मुलुकको राष्ट्रिय ध्वजाबाहक विमानबाटै विदेश जाने अधिकांश नेपाली कामदारले समयमै गन्तव्यमा पुग्न नपाउँदाको दुःख, तनाव र चिन्तामा मात्र नभई क्षतिपूर्ति समेत माग गरेको पाइयो । यस्तो चरम लापरबाही र लाजैलाग्दो निगमको रवैयाले २ सय ७४ यात्रु टिकट काटेर समयमै विमानस्थल पुगे पनि विना कारण यात्रुलाई भोक, प्यास र तनावमा करिव ८ घन्टा विमानभित्रै बस्नुपर्ने बाध्यतामा पारियो । पार्किङ वेमा ल्याइसकिएको अन्तर्राष्ट्रिय उडानमा रहेको विमानको राति ९४७ मै ढोका बन्द भइसकेको र रिलिजयोग्य भनिसकेको विमानलाई १० बज्नुअघि किन उडाइएन ? गंगाराज अर्याल, पाणिनि८, अर्घाखाँची"
मिडिया तर्साउने सरकार,"प्रेस विरोधी निर्देशन खारेज गर भनी कान्तिपुरले प्रकाशित गरेको समाचार पढेपछि केही उल्लेख गर्न मन लाग्यो । सूचना तथा प्रसारण विभागले उपलब्ध गराउने प्रेसपास लिन चाहने पत्रकारले बैंक स्टेटमेन्ट बुझाउनुपर्ने निर्देशन जारी गरेकाले प्रेसलाई संकुचन गर्ने मनसायले आएको ठम्याइमा मिडिया सोसाइटी पुगेको देखिन्छ । निजी प्रेस तथा टेलिभिजन कम्पनीहरूलाई सूचनाको हकदार ठान्नुपर्नेमा उल्टै दासझैं व्यवहार गर्ने गरेको र मन्त्रीका वरिपरि घुमाउँदै त्वम् शरणम्को शैलीमा शाहीकालीन धङधङीले निर्लिप्त भएको निर्क्योलमा पुगी मिडिया सोसाइटीले कडिकडाउसाथ विरोध गरेको हुनुपर्छ । राज्यको सूचना हेर्ने जिम्मेवारी पाएको मन्त्रालयले मूल प्रवाहका मिडिया समाप्त पार्ने कसम खाएझैं जाइलाग्दै मिडियाको दोहोलो काढ्ने काम गरिरहेको बुझाइमा सोसाइटी पुगेको देखिन्छ । श्यामसुन्दर कुइँकेल, हाडीगाउँ, काठमाडौं"
दैवी विपत्तिमा राजनीति,"अलिअलि काम गरेजस्तो देखाएर पीडितको नाममा भ्रष्टाचारको खेती बेस्मारी मौलायो । कुनै संघ, संस्था वा व्यक्तिले आफूले गर्न चाहेको सहयोग सिधै पीडितको हातमा पुर्याउन सक्यो भनेमात्रै दिनेले दिएजस्तो र पाउनेले पाएजस्तो हुनसक्छ । त्यसरी गर्ने सहयोग कसैले सम्बन्धित पक्षलाई नदिई प्रधानमन्त्री राहतकोष, मुख्यमन्त्री राहतकोष जस्ता कोषमा सङ्कलन गर्यो भने त्यस्तो सहयोग सम्बन्धित पक्षसमक्ष नपुग्न पनि सक्छ । जुन कुरा हामीले सिन्धुपाल्चोकको जुरे पहिरोको पीडितको पालादेखि देख्दै आएका छौं । सुजन देवकोटा, पालुङटार४, गोरखा"
देश र जनता पढौं,"बुझौं गणतन्त्र, हेरौं संघीयतापढौं सरसर्ती देश र जनता नेता कता, मतदाता कता !शान्ति, सुशासन, विकास, समृद्धिअझै भेटिएन लगाऔं पता । इन्द्रकुमार श्रेष्ठ, ओखलढुंगा"
निगमको बदमासी,"सर्वसाधारणलाई अनेकौं बहाना बनाउँदै मूल्य समायोजन नगरी आयल निगमले करोडौं रूपैयाँ नाफा आर्जन गरेको समाचारले सर्वसाधारण राज्यप्रति निराश छन् । नाफा हुँदासमेत आफैले बनाएको कार्यविधि लागु नगर्नु भनेको कानुनी राज्यको अवहेलना गर्नु हो । स्वचालित मूल्य प्रणाली अनुसार अन्तर्राष्ट्रिय बजारमा पेट्रोलियम पदार्थको मूल्य घटबड हुँदा नेपालमा पनि घटबड हुनुपर्छ । आईओसीले हरेक महिनाको १ र १५ तारिखमा नयाँ मूल्यसूची पठाउने गर्छ । तर २ महिनायता ४ पटक मूल्य समायोजन हुनुपर्नेमा एकपटक पनि नगर्नु आयल निगमको दादागिरी प्रस्ट हुन्छ । पेट्रोलियम पदार्थको मूल्य घटबडले केवल पेट्रोलियम पदार्थमा नभई सम्पूर्ण उपभोग्य वस्तुको मूल्यमा समेत असर पर्ने हुनाले यस्तो संवेदनशील विषयमा आपूर्ति सचिवले मूल्य समायोजनको अधिकार कार्यकारीलाई छ भन्दै पछि हट्नुले लुटतन्त्रलाई मलजल गरेको प्रस्ट हुन्छ । मूल्य नियन्त्रण गर्ने निकायमा सचिव हुँदैनन् ? सम्बन्धित मन्त्रालयको मन्त्रीको आँखा यता किन परेको छैन ? के उनीहरूलाई यस्तै रमिते बन्न जनताले पठाएका हुन् ? घाटा हुँदा देखाउने तर नाफा हुँदा तथ्याङ्क लुकाउने कार्य निगमले गरिरहँदा सरकार के हेरिरहेको छ ? एचपी अधिकारी, रत्ननगर१६, चितवन"
आजको सूचना शैली,विन्दु अधिकारी
भालुले भलो गर्छ,"सरकारले माघ महिनामा जरायो, चित्तल, लगुना, रतुवा, बँदेल, सर्प, गोही, भ्यागुता, पाहा र चरा प्रजाति पाल्न, मासु खान, बेचबिखन गर्न र विदेश निकासी गर्न सकिने प्रस्ताव गरेको छ । प्रस्ताव अनुसार बनेको नियमावली कार्यान्वयन र प्रभावकारी अनुगमन हुनसके मुलुकले प्रशस्त लाभ लिन सक्नेछ । यो प्रस्ताव कार्यान्वयनले मुलुकमा जैविक विविधता संरक्षण र दिगो उपयोगको नीति लागू भएको बुझाउनेछ । हामीले वन्यजन्तु संरक्षण गर्नेमात्र होइन, यसको दिगो उपयोग गर्ने नीति अवलम्बन गर्न सक्नुपर्छ । यसैले अब सरकारले कालु कण्ठे भालुलाई पनि पाल्न र पित्त बेचबिखन गर्न सकिने प्रस्ताव गर्नुपर्छ ।"
भूगोलको भर,"नेपालको समग्र आन्दोलनलाई बुझ्दा भूगोलको आवश्यकताबारे छलफल गर्न जरुरी देखिन्छ । चाहे त्यो नेपालको महिला आन्दोलन वा आदिवासी जनजाति महिला आन्दोलनले नै किन नहोस् । वर्ग, जातजाति, लिंगमात्र भन्दा पनि भूगोलको थप आयामलाई आत्मसात गर्न आवश्यक छ । परिवर्तनशील समाजको सही विश्लेषण भनेकै यथार्थको नजिक पुगी समग्र पुरुष, महिला र ट्रान्स जेन्डरहरूको संघर्ष, अन्तरक्रिया र सम्बन्धबाट निर्माण भइरहेको ज्ञानको आत्मसात गनु हो । अनि मात्रै हामी न्यायिक समाजको चित्रण नजिकै पुग्छौं होला ।"
गोर्खाल्यान्डबारे 'फातसुङ',"लेखक छुदेनले उपन्यास फातसुङ मा भाषिक पहिचानसहित गोर्खाल्यान्डको माग गर्दै विभिन्न समयमा भएका आन्दोलन र संघर्षको कथा उतारेको बताए । उनले भने, ती आन्दोलनमा सयौं मान्छे मारिए । त्योभन्दा ठूलो कुरा हजारौं मान्छेको सपना भत्काइयो । यो उपन्यास त्यही सपनाहरूको कथा हो । प्रकाशक अजित बरालले यस उपन्यासले नेपालीभाषी भारतीय लेखकहरूको पुस्तकप्रति नेपाली पाठकहरूको रुचि जगाउने दाबी गरे । उनले छुदेनको लेखनशैली विशिष्ट र पृथक् रहेको बताए । लेप्चा भाषाको शब्द फातसुङको नेपाली अर्थ माटोको कथा हुन्छ । उपन्यास फाइन प्रिन्टले प्रकाशन गरेको हो ।"
तात्यो सामाजिक सञ्जाल,"अडिसन खुला गर्दा नै यसमा भाग लिनका लागि आवश्यक रिक्वायरमेन्टबारे जानकारी दिन सकिन्छ, चाण्डकले भनिन्, मेकअपबारे पनि त्यसमा उल्लेख गरे भयो । पूर्वजानकारी दिनुपर्छ । द हिडेन ट्रेजरका प्रमोटर प्रमोदरत्न कंसाकरले भिडियोबारे आफूलाई थाहा नभएको बताए । ट्रोल गरेको होला कसैले, उनले भने, हाम्रो आफ्नै प्रक्रिया हुन्छ । भिडियोबारे सुनेको छु तर मलाई थाहा भएन । भिडियोलाई कतिले पब्लिसिटी स्टन्ट भनेका छन् । सामाजिक सञ्जाल प्रयोगकर्ताले भने सौन्दर्य प्रतियोगिताको उद्देश्यमाथि प्रश्न उठाएका छन् । यस्ता प्रतियोगिताले बाह्य सौन्दर्य मात्रै नाप्ने हो त भन्ने प्रश्न तेजिलो बनेको छ । मेकअपलाई लिएर रचना किन त्यति रुखो बनेकी हुन् ? यसबारे उनको जवाफ यस्तो थियो, हामी भित्रीबाहिर दुवै सौन्दर्यलाई महत्त्व दिन्छौं तर मेकअप भनेको सौन्दर्य प्रतियोगिताको आधारभूत कुरा हो ।"
के भन्छिन् रचना ?,मेरा छोरीहरूलाई समेत अप्ठ्यारो परिहरको छ । रचना अभिनेत्री आना शर्माकी आमा हुन् । युट्युबमा उपलब्ध पूरा भिडियोमा आफूले प्रसंगसहित उक्त प्रश्न राखेको रचनाको दाबी छ । यसबारे हिडन ट्रेजरले केही दिनमा प्रस्टीकरण दिने उनले बताइन् ।
पुष्पाको पुतलीको घर,"पुष्पाकी आमा सरिताले सुरुमा छोरी असफल हुने डर भए पनि उनले आफूलाई प्रमाणित गरेर देखाएकोमा खुसी व्यक्त गरिन् । उनले भनिन्, छोरी सफल हुन्न कि भन्ने डर थियो, अहिले उनीप्रति गर्व छ । अल्केमी पब्लिकेसन्सले बजारमा ल्याएको पुस्तकमा पुतलीको घरका बालबालिकाको परिचय नखुलोस् भनी नाम परिवर्तन गरिएको छ । प्रकाशकले पुस्तक बिक्रीबाट प्राप्त हुने रोयल्टी जेलमा रहेका बालबालिकाको हितमा प्रयोग गर्ने बताएको छ ।"
ज्यादा मेकअपले स्वास्थ्य जोखिम,"सौन्दर्य सामग्रीमा प्रायः प्रयोग हुने अल्कोहलले छालाको प्राकृतिक रङ हटाउँछ र विभिन्न एलर्जी पैदा गराउँछ । अल्कोहलले छालालाई प्राकृतिक सुरक्षा प्रदान गर्ने तत्त्वलाई पनि विस्तारै हटाउने रसायनशास्त्रका प्राध्यापक अक्कल देव मिश्र बताउँछन् । कस्मेटिकमा हुने रसायन छालामा पर्यो भने क्यान्सरसमेत हुन सक्छ, उनले भने, छालामा एलर्जी र सुक्खापन सबैजसो रसायनले गराउँछन् । यस्ता रसायनले वातावरणसमेत प्रदूषित गर्छ ।"
भीषण डढेलोपछि राष्ट्रिय संकट,"तपार्इंहरूले विस्थापितको राम्रो हेरचाह गर्नुहुनेछ भन्ने मलाई आशा छ, मुनले पीडितको अधिकारीलाई भने । उनले डढेलो उत्तर कोरियाली सीमा क्षेत्रमा पुगेको खण्डमा त्यहाँका अधिकारीसँग समन्वय गर्नसमेत आदेश दिएका छन् ।डढेलो नियन्त्रणका लागि सेनाले ३२ हेलिकप्टर तथा २६ सैनिक ट्रकसहित १६ हजार ५ सय सैनिक पठाएको जनाइएको छ । प्रान्तीय गभर्नरले मुख्य ढडेलो नियन्त्रणमा लिइसकिएको जनाएका छन् । वाईटीएल टेलिभिजन च्यानलसँगको अन्तरवार्तामा चोई मुनसुनले भने, भाग्यवश मुख्य ढडेलो नियन्त्रणमा आएको छ । यसअघि दक्षिण कोरियामा सन् २००७ मा हजारौं टन कच्चा तेल समुद्रमा चुहिएपछि राष्ट्रिय संकट घोषणा गरिएको थियो ।"
राजस्थान गभर्नर विवादमा,"प्रतिवेदनमाथि अनुसन्धान आयोगले गभर्नर सिंहले संवैधानिक पदको मर्यादा उल्लंघन गरेको ठहर गर्दै आवश्यक कारबाहीका लागि राष्ट्रपति रामनाथ कोविन्दसमक्ष सिफारिस गरेको थियो । आयोगले राष्ट्रपतिलाई लेखेको पत्रमा गभर्नरले निर्वाचन आचारसंहिता उल्लंघन गर्नु गम्भीर र खेदजनक कार्य भएको उल्लेख गरेको थियो । बिहीबार दिउँसो पार्टी मुख्यालयमा आयोजित पत्रकार सम्मेलनमा कंग्रेसका प्रवक्ता सन्दिप सुरजेवालाले पनि गभर्नर सिंहलाई एक मिनेट पनि पदमा बस्ने अधिकार नभएकाले बर्खास्तीको गरेका थिए । राष्ट्रपतिले तत्काल बर्खास्त गर्नुपर्छ, सुरजेवालाले भने ।"
जुत्ता आयात बढ्दो,"सरकारले दक्ष कालिगढ उत्पादनका लागि ६० लाख रुपैयाँ एसोसिएसनलाई सहयोग गरेको छ । हालै सम्पन्न जुत्ताको औद्योगिक प्रदर्शनीका लागि थप २० लाख रुपैयाँ सहयोग दिएको थियो । निर्यात भने बढ्न सकेको छैन । तालिम लिएपछि केही विदेश गए । त्यसैले दक्ष जनशक्तिको सधैं अभाव भयो महासचिव गौतमले भने । केन्द्रका कार्यकारी निर्देशक शरद राणाले आर्थिक सहयोगबाट रोजगारी सिर्जना भएको बताए । निर्यात घटे पनि स्वदेशी बजार हिस्सा बढिरहेको छ । तालिमले धेरै रोजगारी वृद्धि भएको छ, उनले भने ।"
धौधौमा जुज धौ,निशा कुस्मा
बिनातयारी लगानी सम्मेलन,"सरकारले पूर्ण तयारीका साथ लगानी सम्मेलनको आयोजना नगरेकाले लगानीकर्ता अलमलमा परेको उनको भनाइ थियो । चैत १५ र १६ गते सम्पन्न लगानी सम्मेलनमा १५ परियोजनामा १७ खर्ब लगानीको प्रतिबद्धता आएको सरकारले जनाएको छ । मुख्यमन्त्री राईले प्रदेश १ मा पनि लगानी सम्मेलन गर्ने बताए ।संघीय सरकारले गरेको लगानी सम्मेलनजस्तो होइन, हामीले सम्पूर्ण तयारी गरेर मात्रै प्रदेश लगानी सम्मेलन गर्छौं, उनले भने, सम्मेलन अगावै लगानी गर्न सहज, सरल र छोटो प्रक्रियाको कानुन, नीति निर्माण गरिसक्छौं । प्रदेश सरकारले बनाइरहेको आवधिक योजना वैशाख १५ भित्रै सकिने राईले बताए ।"
बिग्रियो हरियो चिया पत्ती,इलाममा पनिहरियो चियापत्ती टिपाइको सुरुवातमै श्रमिकले सेवा सुविधाको माग राख्दै आन्दोलन थालेपछि इलाममा पनि समस्या भएको छ । गुणस्तरको हिसाबले अब्बल मानिने पहिलो टिपाइ फस्ट फ्लस मा श्रमिक आन्दोलन भएकाले हुन नसकेको हो । सरकारले तोके बमोजिमको सेवा सुविधा अहिलेसम्म बृद्धि नभएको भन्दै विभिन्न श्रमिक संघसंगठनले आन्दोलन थालेका छन् । सरकारले गत साउनदेखि लागू हुने गरी चिया श्रमिकको दैनिक ज्याला ३ सय ८५ तोकेको छ । कारखाना काम गर्नेले अतिरिक्त ४२ रुपैयाँ पाउने व्यवस्था छ । यो अवधिमा बढेबापतको प्रतिश्रमिक २० देखि २२ हजार रुपैयाँसम्म बक्यौता रहेकाले त्यो रकम पनि पाउनुपर्ने उनीहरूको भनाइ छ । चिया उद्योग बन्द भएपछि सरकार र कारखाना सञ्चालकले माग सम्बोधनका लागि चासो नदेखाएको ट्रेड युनियन सम्बद्ध संस्थाले जनाएका छन् । कारखाना सञ्चालकले सरकारले तोकेको ज्याला दिन सक्ने अवस्था नरहेको जनाउँदै आएका छन् । उनीहरूले सरकारले उद्योगका लागि गर्ने व्यवस्थाका आधारमा सेवा सुविधा थप गर्ने अडान लिएका हुन् । सूर्योदय नगरपालिकाकाले श्रमिक र उद्योगबीचको समस्या समाधानका लागि पहल गरिरहेको जनाएको छ । सरकारले घोषणा गरेबमोजिम रकम पाउनुपर्ने भन्दै श्रमिकले भदौमा आन्दोलन गरेका थिए । यावत् समस्या समाधान गर्ने भन्दै २०७५ असोज १० गते आयोग बन्यो । आयोगले फागुन ३० गते सरकारसमक्ष प्रतिवेदन बुझाए पनि कार्यान्वयन नभएकाले आन्दोलनमा जानुको विकल्प नरहेको अखिल नेपाल चिया मजदुर संघ केन्द्रीय उपाध्यक्ष उमेश रेग्मीले बताए ।
आँबुखैरेनी सबस्टेसन सञ्चालनमा,"मध्यमर्स्याङ्दीडुम्रेदमौली १३२ केभीए प्रसारण लाइन आयोजनाका प्रमुख शुभारम्भविक्रम शाहका अनुसार अब मध्यमर्स्याङदी र दमौलीबाट आउने १३२ केभी प्रसारण लाइनलाई मार्कीचोक सबस्टेसनमा प्रवेश गराई (लुप इन) डबल सर्किट प्रसारण लाइनमार्फत तल्लो मर्स्याङदीतर्फ पनि निकाल्न (लुप आउट) सकिन्छ । आयोजनाले मार्कीचोकमा सबस्टेसन निर्माण गर्ने, मध्यमर्स्याङदी तथा दमौली सबस्टेसनमा एक र दुई वटा बे र तल्लो मर्स्याङदीमा जीआईएस वे विस्तार गर्न चिनियाँ कम्पनी पिङगाओ ग्रुपसँग आर्थिक वर्ष २०६९७० मा ठेक्का सम्झौता गरेको थियो । नेपाल सरकार तथा प्राधिकरणको लगानी र एसियाली विकास बैंकको सहुलियतपूर्ण ऋण रहेको आयोजनाको अनुमानित लागत ६० करोड रुपैयाँ थियो ।"
कोइला आयात घट्यो,"गत आवमा ९ अर्ब २० करोडको लक्ष्य सहजै पूरा भएको थियो । चालु आवमा लक्ष्य वृद्धि गरी १२ अर्ब ८२ करोड पुर्याइएको थियो । फागुनसम्मको कुल लक्ष्य ८ अर्ब ८ करोड ४ लाख छ । असुलीचाहिँ ७ अर्ब १३ करोड २२ लाख मात्रै भएको छ ।गत आर्थिक वर्षमा ९४ करोड ३१ लाख ६३ हजार मूल्यको कोइला, १ अर्ब ५ करोड ४८ लाखको क्लिंकर र १ अर्ब ७७ करोडको पेट्रोलियम पदार्थ आयात भएको थियो । चालु आवको फागुनसम्म ६२ करोड ७१ लाखको कोइला, ५६ करोड २४ लाखको क्लिंकर र १ अर्ब ७४ करोडको पेट्रोलियम आयात भएको छ ।गत वर्षको तुलनामा कोइला ३३ दशमलव ५ प्रतिशत, क्लिंकर ४६ दशमलव ९ प्रतिशत र पेट्रोलियम १ दशमलव ७१ प्रतिशत कम हो ।"
हावाहुरी प्रभावित क्षेत्रमा अझै अन्धकार,सौराहा र चैनपुर क्षेत्रमा भने अझै समय लाग्न सक्ने उनको भनाइ छ । त्यहाँ सबै पोल गाडी सकिएको र अब तार जडानको काम बाँकी छ । रक्सौलपरवानीपुर प्रसारण लाइनको काम पनि जारी छ । यो प्रसारण लाइनबाट पर्सा बारा औद्योगिक करिडोरका उद्योगमा विद्युत् आपूर्ति गरिन्छ । अन्य प्रसारण लाइनबाट तत्काललाई विद्युत् उपलब्ध गराइएकाले करिडोरका उद्योगमा भने विद्युतको अभाव नरहेको उनले दाबी गरे ।
हुरी चल्दा डराउँछन् फेटावासी,"वर्षाले सबभन्दा बढी यहाँका बालबालिका र महिला प्रभावित हुन्छन्, उनले भने, उनीहरूले धेरै सास्ती खेप्नुपर्छ । अहिले जुन गतिमा राहत वितरण र टेन्ट निर्माण भइरहेको छ, ती सबै काम गर्न स्थानीय तह, सुरक्षा निकाय सबैलाई समस्या पर्ने उनले जिकिर गरे । विशेषगरी, बालबालिका र महिला बादल कालो हुनेबित्तिकै तर्सिने गरेको पाइएको उनले आफ्नो अनुभव सुनाए । अर्कोतिर प्रभावित क्षेत्रमा दिनहुँ सानो आकारको भुमरी उठ्ने गरेको छ । भुमरीले धूलो र पातपतिंगर, प्लास्टिकका झोलालगायतका सामग्री उडाउन थालेको दृश्यले पनि स्थानीयलाई झस्काउने गरेको छ । यस्ता साना भुमरी पुरैनियालगायत गाउँमा उठ्ने गरेको स्थानीय बताउँछन् ।"
मौसमले उडान ढिला,"बिहानैदेखि बिग्रिएको मौसम सुधार नभएपछि विमानहरूले उपकरणको सहायतामा हुने उडान (आईएफआर) प्रणाली अनुसरण गरेका थिए । यो प्रणालीमा उडान गतिविधि प्रभावित हुन्छन् । हेरेर गरिने उडान प्रणाली (भीएफआर) भन्दा यसमा समय बढी चाहिने भएकाले विमानहरू ढिला भएका थिए । शुक्रबार आन्तरिक रुटमा कम्तीमा २ घण्टा उडान ढिलो भयो । काठमाडौंबाट सर्वाधिक (दैनिक ४६ वटा) उडान गर्ने बुद्धले पोखराका लागि तय गरिएका ५ वटा उडान रद्द गरेको थियो । पोखराको मौसम पनि २ बजे मात्रै सुधार भएकाले ५ वटा उडान रद्द गर्यौं, बुद्ध एयरका एक अधिकारीले भने । त्यस्तै शुक्रबार बिहान काठमाडौंबाट हुने पर्वतीय उडान मौसमकै कारण रद्द गरिए । बुद्धको विराटनगर गएको विमान उताबाट फर्किन नसकेपछि उतै नाइट स्टपमा बसेको थियो । काठमाडौं विमानस्थलले दिउँसो ४ बजेपछि मौसममा सुधार आएको तर बिहानैदेखि प्रभावित भएका उडानका कारण दर्जनौं उडान होल्डमा राख्नुपरेको जनाएको छ ।"
पीडितलाई छाक टार्नै मुस्किल,"पकाएर खाने भाँडा, दाउरा र ग्यासको समस्या छ । अधिकांश प्रभावितको मुख्य चिन्ता छ, वर्षात सुरु नहुँदै घर बनाउन सरकारले सहयोग गर्ला कि नगर्ला ! राहत वितरणमा एकरूपता नभएको अगुवा वीरेन्द्र साहले बताए । राहत धेरै आएको छ तर वितरण मनपरी छ, उनले भने, एकद्वार प्रणालीमार्फत राहत वितरण गर्न सकिए सबैको हातमा राहत पुग्ने थियो । शुक्रबारबाट प्रभावित क्षेत्रका बन्द विद्यालय खुलेका छन् । बालबालिका विद्यालय जान थालेका छन् । जिल्ला प्रशासन कार्यालय बाराका अनुसार ९ सय ४० वटा पूर्ण र ९ सय ५५ घर आंशिक क्षति भएका छन् । अहिलेसम्म बारामा २८ र पर्सामा १ जनाको मृत्यु भएको छ । त्यस्तै २ वटा इँटा उद्योग र एउटा स्वास्थ्यचौकीमा क्षति पुगेको छ । घटनामा ४ जना भारतीयको मृत्यु भएको प्रशासन कार्यालयले जनाएको छ । खानेपानीको समस्या छ । अस्थायी रूपमा पाल टाँगेर शौचालय बनाउन सुरु गरेको गाउँपालिकाले जनाएको छ ।"
छोराछोरीसहित आत्महत्या,"चितवन जिल्ला प्रहरी कार्यालयका प्रवक्ता प्रहरी नायब उपरीक्षक (डीएसपी) दुर्गा रेग्मीका अनुसार जस्ताले छाएको दुईपाखे एकतले घरभित्र उनीहरूको शव फेला परेको हो । उनीहरू फरकफरक सलको पासो लगाएर उनीहरू झुन्डिएका थिए । भित्रबाट ढोकाको आग्लो लगाएकै छ । बाहिरबाट कोही गएको कुनै संकेत छैन । त्यसैले यो आत्महत्या हो भन्ने देखिन्छ, डीएसपी रेग्मीले भने ।"
सुदूरपश्चिम र प्रदेश ५ विजयी,"दोस्रो खेलमा टस जितेर ब्याटिङ गरेको गण्डकीले २८५ ओभरमा अलआउट हुनुअघि ९० रन जोड्यो । ओपनर अर्जुन कुमालले २३, आदित्य थापा २१ र शरद तिवारीले १८ रन जोड्नुबाहेक अन्य ब्याट्सम्यानले उल्लेख्य योगदान दिन सकेनन् । प्रदेश ५ का अभिषेक गौतमले ५ विकेट लिए । विशालविक्रम केसी र सुरज खड्काले २२, रमेश कुर्मीले १ विकेट हात पारे ।जवाफमा प्रदेश ५ ले १५ औं ओभरमा २ विकेट गुमाउँदै लक्ष्य भेट्टायो । ओपनर सुशान्त थापाले ४२ बलमा नटआउट ४३ रन जोडे । उनले ७ चौका प्रहार गरे । दिवश सेन्चुरीले २२ र अमर मिश्राले १८ रनको योगदान दिए । गण्डकीका नितेश गिरी र आदित्य थापाले ११ विकेट लिए । हारसँगै प्रदेश ४ प्रतियोगिताबाट बाहिरिएको छ । शनिबार मुलपानी क्रिकेट मैदानमा हुने खेलमा प्रदेश ७ र प्रदेश १ तथा प्रदेश ६ र प्रदेश ३ ले प्रतिस्पर्धा गर्नेछन् ।"
गोल्डकप आजदेखि,"अघिल्लो वर्ष ८ टिम सहभागी प्रतियोगितामा यसपालि डीएफसी क्लब मोरङ, मिसन युनाइटेड क्लब ताप्लेजुङ, बिर्तामोड युनाइटेड झापा, न्यु स्टार क्लब सुनसरी, रेडहर्स फुटबल क्लब इलाम, दार्जिलिङ युनाइटेड क्लब, जावलाखेल युथ क्लब ललितपुर, विजय युथ क्लब हेटौंडा र हिमालयन शेर्पा क्लब काठमाडौंले भाग लिने छन् । ४३ लाख १५ हजार रुपैयाँ खर्च अनुमान गरिएको प्रतियोगितालाई ३० लाख दाताबाट संकलन भएको जनाइएको छ । फिदिम नगरपालिकाले प्रवर्द्धन गरेको प्रतियोगितामा फरक क्षमताका व्यक्ति स्वयंसेवक भूमिकामा रहने छन् ।"
दिल्ली निरीह सन्दीपको औसत,जितसँगै हैदराबाद अंकतालिकमा शीर्षस्थानमा उक्लिएको छ । दिल्लीले हैदराबादले भन्दा एक खेल बढी खेलेको छ भने अहिलेसम्म दुई खेल जितेर अंकतालिकामा पाँचौं स्थानमा छ । दिल्लीले आइतबार बेङ्लोरको चिन्नास्वामी रंगशालामा घरेलु टिम रोयल च्यालेन्जर्स बेङलोरविरुद्ध खेल्नेछ ।
सुवेदीको नेतृत्वमा मञ्च,"मञ्चको विधानअनुसार १७ सदस्यीय कार्यसमितिमध्ये पदाधिकारीसहित ११ सदस्य निर्वाचित भएका हुन् । निवर्तमान अध्यक्ष, एसियाली खेलकुद पत्रकार संघका प्रतिनिधि र नेपाल पत्रकार महासंघका प्रतिनिधि पदेन सदस्य हुनेछन् । बाँकी ३ जना मनोनीत हुनेछ । यसअघि १५ औं चुनावी साधारणसभाको उद्घाटन गर्दै राष्ट्रिय खेलकुद परिषद् (राखेप) का सदस्यसचिव केशवकुमार विष्टले नेपाली खेलकुदको ऐनाको रूपमा खेलकुद पत्रकार मञ्चले काम गरिरहेको र परिषदले सदैव सहयोग गर्ने प्रतिबद्धता व्यक्त गरे ।"
तेक्वान्दो शिविर सकियो,"शुक्रबार नेपाल ओलम्पिक कमिटीका मानार्थ अध्यक्ष धुव्रबहादुर प्रधानले प्रशिक्षणमा उत्तीर्ण खेलाडीलाई प्रमाणपत्र वितरण गरे । उनले नेपाल र बेलायतको आपसी सम्बन्धबारे जानकारी दिँदै नेपाली तेक्वान्दोको अन्तर्राष्ट्रिय सफलताबारे चर्चा गरे । प्रशिक्षण सिविरमा केन्द्र, प्रदेश, आर्मी, प्रहरी र एपीएफका खेलाडी सहभागी थिए । ब्रिटिस तेक्वान्दो अध्यक्ष जेनिङले यूके स्पोर्टस र नेपाल तेक्वान्दो संघबीच भएको सम्झौताअनुसार अन्य कार्यक्रम निरन्तर गरिने बताए । उनले नेपाली खेलाडीहरू अनुशासित पाएको टिप्पणी गरेका थिए ।"
मीनकुमारीको जोडी विजेता,"काठमाडौं (कास) मीनकुमारी राई र केएल सिंह सुनुवारको जोडीले मानभवन अन्तर सदस्यीय ब्याडमिन्टनअन्तर्गत मिक्स डबल्सको उपाधि जितेका छन् । शुक्रबार मीनकुमारी र केएलले तारा राई र अमर सिंहलाई हराएर उपाधि जिते । उनीहरूले समूह बी बाट उपाधि जित्ने क्रममा २११८, २११४, २११६ को नतिजा निकाले । पुरुष डबल्समा सुजन राई र राकेश भट्टराई फाइनल पुगे । सुजन र राकेशले कालिदास राई र अम्बर राईलाई २११७, २११२ को सेटमा हराए । समूह ए को पुरुष एकल उपाधिका लागि सुजन राई र हेमन्त थेबेले शनिबार प्रतिस्पर्धा गर्नेछन् ।"
रंगभेदको अन्त्य कहिले ?,"इटाली टिमका प्रशिक्षक रहेका मान्चिनीमाथि त्यहाँको फुटबललाई फेरि लयमा ल्याउने ठूलो जिम्मेवारी छ । यिनैले भनेका छन्, काग्लियारीका समर्थकको जस्तो दुर्व्यवहार कुनै पनि हालतमा स्विकार्न सकिन्न । यसलाई रोक्नुपर्छ । उनी पनि मान्छन्, यसलाई रोकेर मात्र पुग्दैन, यस्ता निन्दनीय काम गर्नेलाई सजाय पनि दिनुपर्छ । कुनै समय फुटबलमा हुल्याहा दर्शक सबैभन्दा ठूलो समस्या थियो, अब समस्या रंगभेदी दर्शक हुन थालेका छन् । प्रश्न गर्न रोकिन्नुहुन्न, फुटबलमा रंगभेदको अन्त्य कहिले त ?"
दाउफिन्सको दाउ,सुम्निमा चाम्लिङ(प्रशिक्षार्थी)
एन्डरसन एन्डरसन्स,"रोय एन्डरसनसिनेमा हलहरूमा यदि फिल्म हेर्नुहुन्छ भने तपाईंलाई सिनेगोअर भन्न सकिन्छ । नेटफ्लिक्स या टीभीका फिल्म च्यानलहरू लगायत युट्युबमा फिल्महरू हेर्नुहुन्छ भने तपाईंलाई फिल्म मेनियाक भन्न सकिन्छ । सिनेमा हलहरूमा नलाग्ने वर्ल्डसिनेमा तथा कान्स, भेनिस, बर्लिन, टोरन्टो, सनडान्सजस्ता फिल्म फेस्टिभलमा मनोनीत फिल्महरूप्रति तपार्इंको रुचि छ र वर्गम्यान, फेलिनी, विस्लोब्स्की, तारकोब्स्की, त्रुफो, ब्रेसाँ, कुब्रिक, किरुस्तामी, बेला टारजस्ता सर्जकहरूको फिल्म हेर्न लालायित हुनुहुन्छ भने तपाईंलाई सिनेफाइल भन्न सकिन्छ । तपाईंहरू कुन क्याटगरीमा पर्नुहुन्छ ? सिनेगोअर्स, फिल्म मेनियाक या सिनेफाइल ! आफैं छुट्याउनुस् । आआफ्नो इच्छा । तर तपाईंहरू मेरा पात्र हुनुहुन्छ । मेरो चाहना हो, तपाईंहरू सिनेफाइल बन्नुस् । वर्ल्ड सिनेमा हेर्नुस् । प्रिय लेखकहरू नारायण ढकाल, नयनराज पाण्डे, बुद्धिसागर, राजन मुकारुङ, गनेस पौड्याल इत्यादिका पात्रहरूसित तपाईंहरूको कहीं कतै संयोगले भेट हुन सक्छ । तिनीहरूसित विनम्रतापूर्वक कम्तीमा टर्किस फिल्म निर्देशक नुरी बिल्गेको कुरा गर्नुस् । ग्रीसका यार्गोस लान्थिमोस र थियो एङ्गेलोपोसलको चर्चा गर्नुस् । जर्मनीका विम वेन्डर्सका कुराहरू गर्नुस् । पिना र विङ्स अफ डिजायर का चर्चा गर्नुस् । बदलामा उनीहरूले चर्चा गर्ने फिल्म सर्जकहरूको कुरा धैर्यपूर्वक सुन्नुस् । उनीहरू रोय एन्डरसनको कुरा गर्ने छन् । चाखपूर्वक कर्णग्रहण गर्नुस् । कुरा नसुनी फेसबुक र ट्विटर चलाउँदै उनीहरूको अपमान नगर्नुस् । किनभने रोय एन्डरसनबारे चर्चा गर्ने पात्रहरू मुस्किलले भेटिने गर्छन् । केही निर्देशक फगत फिल्ममेकर हुन्छन् । फिल्म बनाउँछन् । र, केही निर्देशक सर्जक हुन्छन् । उनीहरू भिजुअल कृति सिर्जना गर्छन् । रोय एन्डरसन सर्जक हुन् ।नारायण ढकालको कुनै पात्रले तपाईंलाई सोध्नेछ, रोय एन्डरसनको स्वेडिस लभ स्टोरी अवश्य पनि हेर्नुभएको होला, होइन ? तपाईंको जवाफ के हुनेछ ? नयनराज पाण्डेको पात्रले भन्ला, रोय एन्डरसनको लिभिङ ट्रिलोजी पनि हेर्या छैन ? उसो भए केको नगरकोटिया पात्र !लिभिङ ट्रिलोजी रोय एन्डरसनका सिग्नेचर फिल्म हुन् । डेनमार्कमा एकताका वर्गम्यान थिए । आजकल रोय एन्डरसन छन् । यिनका फिल्महरूको शीर्षक सुनेर तपाईंहरूको मनलाई एकप्रकारको पोयटिक आनन्द प्राप्त हुन सक्छ ः संग्स फ्रम द सेकेन्ड फ्लोर, थ्रु, द लिभिङ, अ पिजन स्याट अन अ ब्रान्च रिफ्लेक्टिङ अन एक्जिस्टेन्स ।यिनी ब्ल्याक कमेडीका उस्ताद हुन् । र, अब्सर्डिटीका जादुगर ।अ पिजन स्याट अन अ ब्रान्च रिफ्लेक्टिङ अन एक्जिस्टेन्स मा एउटा लामो दृश्य छ । क्याफेमा स्वीडेनका राजा घोडा चढेरै छिर्छन् । एक गिलास पानी पिउन । उनी सेनाका दलबलसहित युद्धमैदानमा जाँदैछन् । बाजागाजा बजाउँदै । अर्को दृश्यमा उनी त्यही क्याफेमा फर्केका छन् । घोडै चढेर । यस पटक ट्वाइलेटमा पिसाब फेर्न । यी दृश्यहरू तपाईंलाई रोचक लाग्नेछन् । दृश्यहरूमा रोय एन्डरसनको पकड देखेर तपाईंहरू आश्चर्यचकित पर्नुहुनेछ । विश्व सिनेमाका सय आकर्षक दृश्यहरू को लिस्ट बनाउनुपरेमा रोय एन्डरसनले कम्पोज गरेको क्याफेको उक्त दृश्यलाई म उत्कृष्ट बीस भित्र अवश्य राख्थें । मेरा प्यारा पात्रहरू ! चिन्ता नगर्नुस् । मौका मिले स्वीडेनको त्यो क्याफेमा हामी कुनै दिन जरुर जाऔंला । घोडा चढेर । राजाले झैं एक गिलास पानी पिउन र मूत्र विसर्जन गर्न भने होइन नि ! बरु सिंगल माल्ट ह्विस्की पिउन । चियर्स ! महिला तथा सज्जनवृन्द !आजको साँझ तपाईंहरूमाझ मैले एन्डरसन र एन्डरसन्सहरूको चर्चापरिचर्चा गरें । मेरा यावत् लेखनहरूमा, तपाईंहरूजस्ता अफबिट पात्रहरू सिर्जना गर्नुमा मलाई लाग्छ यी र यस्ता कल्पनाशील व्यक्तिविशेषहरूले ठूलो प्रभाव र प्रेरणाहरू छन् ।मेलवादेवीदेखि मोजार्टसम्मको ढुकढुकीहरूलाई मैले मुटुमा जोगाएर राखेको छु । भाजुमान चित्रकारदेखि ज्याक्सन पोलकसम्मका रङहरूलाई मैले दिमागको क्यानभासमा छरेको छु । ती संगीत एवम् रङहरूलाई तपाईंहरू मार्फत मैले आफ्ना अनेक आख्यानहरूमा पोखेको छु । अबका अरू शृंखलाहरूमा म कलिनरी आर्ट, प्रस्तर कला, इन्स्टलेसन आर्टलगायत बागवानी कलाका अनेक बान्कीबारे चर्चा गर्नेछु जहाँबाट मैले लेखनको कलाशैली सिकें । जसको प्रेरणाबाट मैले शब्द निर्माणको कौशल जानें । शिल्प बुझें । अब त थाक्नु पनि भएको होला । मैले धेरै समय लिएँ क्यारे ! डिनर तयार भइसकेको छ । तपाईंहरूको निम्ति सुस्वादु परिकारहरू पाकिसकेको छ । मदिरा नखारे पात्रहरू त कोही पनि हुनुहुन्न क्यारे ! सबै जना मदिरा फ्रेन्डली नै हुनुहुन्छ । हेर्नुस् न ! मैले ननअल्कोहलिक एवम् भेजिटेरियन पात्रहरू सिर्जना नगरेकोमा यदाकदा मेरा आलोचकहरू मसित अप्रसन्नता व्यक्त गर्नुहुन्छ । किन्तु, अब के नै पो गर्न सकिन्छ र !यतिन्जेल धैर्यपूर्वक मलाई सुनिदिनुभयो । तपाईंहरू सबैको कल्याण होस् ।"
एक्लै उभिएका,"लामो अन्तरालपछि कुमार प्रधानले उनलाई मर्मभेदी प्रश्न गरेछन्, भाइ, तपाईंजस्तो मान्छे असममा नबसेर किन यहाँ ? फर्कने हो उतै ? खासमा सिलिगुडीमा एउटा प्रकाशन संस्थाका लागि निम्त्याएका थिए कुमारले । त्यसले असमबाट उखेलिएर आएका दिनहरूतिर हुत्याइदियो अविनाशलाई । उनले सोचेर, सम्झेर कुमारलाई भनिपठाए, दाजु, घरीघरी आफूलाई कहाँ उखेल्दै रोप्दै गर्न सकिन्छ र ? यो मान्छेको जिन्दगी हो, आलु, सलगम वा मुला होइन ।"
स्कुटी ब्लुज,"म कुनै दिन बीपी राजमार्ग हुँदै झापासम्म आफैं स्कुटर चलाएर जाने एउटा सपना पालेर बसेकी छु । हेरौं, त्यो कहिले साकार हुने हो । केही समयअघि स्कुटरको विज्ञापनमा प्रियंका चोपडाले भनेको कुरा मलाई अझै पनि सम्झना छ, ह्वाई सुड ब्वाइज ह्याभ अल द फन ?"
बागबजार बोल्दैन,"अस्ति तपैँ यहाँ आउँदा मसँगै यौटा साथी थ्यो नि ! सम्झनुभाछ ? उसले आफ्नै भावुकतालाई सायद चिर्न खोजेको हुनुपर्छ । मैले स्मरणशक्तिमाथि अलिक बढी जोडबल लगाएँ । थियो कोही ऊसँग । मैले खासै ख्याल गरिनँ । गर्नु त्यत्ति जरुरी पनि ठानिनँ होला । हो, ऊ मेरो बच्चैदेखिको साथी । मसँगै मेडिसिनको जाँच दिएको थियो । नाम निस्किएन । तर, अङ्कल ! उसको नाम ननिस्किएको भने होइन । ऊभन्दा सत्ताईस नम्बर पछाडिको साथी फुल स्कलरसिपमा पढिरहेको छ । किन थाहा छ ? कोटा सिस्टमले ! टप लिस्टमै थियो मेरो साथी । कोटा सिस्टमले धकेलियो, फालियो । बाहुनछेत्री हुनु उसको जिन्दगीकै सबैभन्दा ठूलो दुर्भाग्य बन्यो ऊ झन्डै रोएन । अर्कोतिर फर्केर खस्न लागेको आँसु पुछ्यो । अनि, सिलसिला जोड्यो, आधा तिरेर पढ्न पाउँथ्यो, तर पढेन । त्यो आधा पैसा बाउले तिर्न सक्लान् भन्ने उसलाई लाग्दै लागेन । त्यो कोटा सिस्टमबाट छिरेको साथी छ नि अङ्कल ! त्यसको बाउको काठमाडौँमा चारोटा त घरै छन् । हामीजस्ता दस जनाको पूरा पैसा तिरिदिए पनि उसको बाउको एक इन्च पनि हैसियत घट्दैन, बुझ्नुभो !हामी सन्न भयौँ ! ऊ भक्कानियो ! मेरो साथी पुल्चोकमा पढ्दै छ । धन्न, त्यहाँ भने उसको जातले उसलाई फाल्न सकेन । त्यो उसको होइन, मेरै औकात हो अङ्कल ! मैले पनि त्यसै गर्नेथिएँ । मजस्ताले गर्ने नै त्यही हो ! ऊ अवरुद्ध भयो । निकै बेरसम्म बोल्न सकेन । मौनसाधनाको लामो विश्रामपछि यौटा दबेको आवाज सुस्तरी निस्कियो, हाम्लाई त हाम्रो देशले दायाँबायाँ आँखा नलगा ! बाहुनको घरमा जन्मिस्, पशुपतिमा तौली ओछ्याउन जा भन्दोरहेछ अङ्कल ! बागबजार भावुक भयो । बागबजार निःशब्द भयो । यत्तिका वर्ष सँगसँगै बस्दा पनि मैले बागबजारलाई चिन्नै सकेको रहेनछु !"
दलनपारिको नयाा मान्छे,अनिल सिंह कार्की
पञ्चेबाजा,"एउटा प्रश्न दिनहुँ सोधेर आमालाई हैरान पार्थें, आमा मेरो ब्या कहिले हुन्छ ? पटकपटक बर्सने मेरो प्रश्नको रेडिमेट जवाफ आमासँग थियो आगौं । आगौं कति बेला आउँछ आमा ? आइहाल्छ अब । पञ्चेबाजा बजाएर आउँदै छ । ऊ त्याँनिर पुगिसक्यो। आमा चोरी औंला चन्द्रमातिर देखाउनुहुन्थ्यो । मलाई कस्तो ब्या गर्न मन लागिराछ । गरौली नि त छोरी । आमाको कुरा सुनेपछि मेरो बिहे छिट्टै हुन्छ भन्नेमा म ढुक्क हुन्थें । २०२० सालतिर, वर्ष ८ कि थिएँ । बिहेको यति धेरै रहर हुनुको कारण अन्टसन्ट केही हैन । मात्र एउटा रहर थियो, पहेंला बाला र राता चुराले नाडी सजाउने । गलामा हरियो तिलहरी ढल्काउने । सितारा जडित घुम्टीले टाउको छोप्ने । यति गर्न बिहे गर्नुपर्छ भन्ने कुरा मैले छिमेकी घरमा भर्खरै बिहेगरी आएकी निर्मला भाउजूबाट थाहा पाएकी थिएँ । म बिहेको पर्खाइमा थिएँ । दसैंको नौरथा सुरु भएको थियो । बिहान कानमा ट्याम्को बाजा र नरसिंहाको धुन सुनियो । मेरो निद खुल्यो । आँखा मिच्दै आँगनमा निस्कें । पिंढीमा बसें । मेरा आँखा डुल्दै कान्लामुनिको बरको बोटमा पुग्यो । लठ्ठे पिङ एक्लै सुस्त हल्लिरहेको । आहा ! पिङमा कोही रहेनछ । जान्छु म । मस्तीले खेल्न पाइन्छ । म दंग पर्दै कान्लामुनि झर्न खोज्दै थिएँ, पुरुषोत्तम काका सामुन्ने देखिनुभो । काँ जान लागेकी है दवी ? उहाँले जुँगा हल्लाउँदै मेरो बाटो छेक्नुभो ।पिङ खेल्न, छोटो उत्तर दिँदै म अगाडि बढ्न खोजें । एकाबिहानै चिसोमा के पिङ खेल्छई । हिँट् कन्या पूजामा । नाइँम त पिङ खेल्न जाने ।आज रानीसाब काँ कन्या पूजा छ । कति रमाइलो हुने हो पूजामा । केके दिनुहुन्छ तलाई रानीसाबले, हिँट् । रानीमुमाको नाम सुन्नासाथ म टक्क अडिएँ । रानीमुमा तत्कालीन बडाहाकिमकी श्रीमती । मेरो बुबा त्यसताका डोटी अदालतको न्याधाधीश हुनुहुन्थ्यो । जागिरेकी छोरीको हैसियतमा मैले भाउ पाएकी हुँला । थप बाहुनकी छोरी । रानीमुमा मलाई असाध्य मन पर्थ्यो । फोटाकी भगवतीजस्तै राम्री । कतै भेट हुँदा के छ मैयाँ ? भन्दै हल्का हातले गाला चिमोट्दै मायालु भाकामा बोल्ने । अनि हातमा बोकेको ब्याग खोतल्दै मीठो चक्लेट झिकेर दिने । सित्तिमित्ती उहाँको घर जानै पाइन्न । मैले खुसी हुँदै सोधें कति बेला जाने ?अहिल्यै जाने हो । छिटो तयार हो ।म आमालाई बोलाउँदै कोठामा पस्न खोज्दै थिएँ, आमा आँगनमा निस्कनुभो । आमा म रानीमुमाको घर जान्छु है ? मैले सोधें । कोसँग र किन जाने भनेर आमाले सोध्नुअघि नै काकाले भन्नुभो, रानीसाबले महाअष्टमीका दिन कन्या पूजा गर्नुहुन्छ सधैं । देबीलाई लिन पठाउनुभा छ मलाई । रानीमुमाको नाम सुन्नासाथ आमाको सटरपटर पनि मच्चिन थाल्यो । उहाँले हतारहतार मेरो हात मुख धोइदिनुभो । चमेलीको तेल हालेर कपाल कोरिदिनुभो । मेरो अनुरोधमा गाजल र टीका पनि लगाइदिनुभो । दसैंलाई भनी सिलाएको नयाँ जामा लगाइदिनुभो । जुत्ता पनि नयाँ लगाएँ आमालाई नसोधी । अनि पुरुषोत्तम काकाका साथ म हिँडे ।रानीमुमा बसेको ठाउँ हाम्रो डेराबाट करिब ३ किलोमिटर जति पर थियो । हामी डोटी सिलगढीको नाचनथली भन्ने डाँडाको बस्तीमा बथ्यौं । उहाँहरूको बसाइ तल टुँडिखेल तलतिर मल्लोढोका (गौंडा) मा थियो । यति बाटो त म आमाबुबाका साथ कहिलेकाहीं हिँडेकै हुन्थे । तर, त्यस दिन नयाँ जुत्ता आफूभन्दा अगाडि अगाडि हिँड्न थालेपछि मलाई सास्ती भो । मेरो हिँडाइसँग दिक्क भएर काकाले आइज बुई भन्दै मलाई पिठ्युँमा बोक्नुभो । काका चप्पल पड्काउँदै फटाफट हिँडनुभो । हिँड्दै गरेका बेला मेरो वायु फुस्कियो । काकाले मलाई हल्लाउँदै ठूलो स्वरमा बोल्नुभो ए के हो ? के गरिस् हँ ? म खितितिती हाँसे र मस्कँदै चलें । काका भने एकदमै रिसाउनुभो । बुईबाट फ्यात्त भुइँमा फाल्नुभो । कठालो समाएर मेरो गालामा एक झापड लगाउनुभो । झापडसँगै काकाको मुखबाट तथानाम गाली बर्सन थाले नकच्चरी लाज छैन तँलाई ? मेरो हातैमा पादेकी हेरत । छिः घिनपट्ट । म को हुँ चिन्याछेस् ? बडाहाकिमको दरबारको कर्मचारी हुँ म । रानीसाबले देवीलाई ल्याउनू भन्या भएर तँलाई बोकीबोकी हिँड्या हुँ । यो भुतिनी त मसँग जिस्कँदी पो रैछे । काकाको झापडले मेरो गाला र कान मात्र रन्थनिएन, कट्टुमै पिसाब छुट्यो । कान टुँ गरी बज्यो । म डाँको छोडेर रुन थालें । केलाई रुन पड्यो ? जो हो चोर उइको ठूलो स्वर । काकाले छिटो हिँट् भन्दै मलाई फेरि धकाल्नुभो । कट्टु भिज्यो । म जान्नँ, मैले रुँदै टाउको हल्लाएँ ।खोल् न त कट्टु, काकाको स्वर रूखो थियो । सुक्कसुक्क रुँदै मैले कट्टु फुकालें । काकाले एउटा झिंजोले त्यसलाई बाटो छेउतिर मिल्काउनुभो । र हिँट् छिटो भन्दै मलाई सुस्त अगाडितिर धकेल्नुभो । मेरो मन काकाको साथ हिँड्न तयार थिएन । नाइँ जान्नँ कट्टु छैन, म सुक्कसुक्क गर्दै ठिङ्ग उभिरहें । हिट् छिटो क्यै हुन्न । तेरो जामा लामो छ । रानीसाब कुरेर बस्नु भाछ । छिटो आ भन्नुभाथ्यो । कति बेर गरेको भनेर रिसाउनुहुने हो । मलाई यो अवस्थामा रानीमुमा कहाँ जान मन भएन । आँसु खसाल्दै मूर्तिवत् उभिरहें ।भन्या नटेर्ने हो ? भीरबाट खसालिदिन्छु, काकाले मेरो कठालो समाउँदै भीरतिर पुर्याउनुभो । मेरो सातो गैहाल्यो । जुत्तालाई हातमा समाएर क्वाँक्वाँ रुँदै म काकाको अघिअघि हिँडें । बाटोमा आफू कट्टुबिना हिँडेकी छु भन्ने कुरा मनमा आइरह्यो । यत्रो ठूलो मान्छेले पनि कट्टु नलाएको छिःछिः भनी रानीमुमाले मलाई कुरीकुरी भन्नुहुनेछ । मलाई लाज मात्र हैन डर पनि लागिरहेको थियो । रानीमुमाको घर नजिक पुग्दा घिउको मीठो वास्ना आयो । मलाई भोक लागेको थियो । मीठो खानेकुरा खान पाइने भो भनी खुसी भएँ । मैले लामो सास तानें । आफू कट्टुबिना नै छु भन्ने कुरा भूलें । बरन्डामा दायाँबायाँ राडी ओछ्याइएको थियो । त्यही राडीमाथि रातो मखमलको खोल हालेको बाक्ला २ वटा चकटी थिए । एउटी महिलाले अम्खोरामा पानी ल्याएर मेरो मुख, हात, गोडा धोइदिइन् । कपाल पानीले पुछेर सम्याइन् । उनले मलाई जुरुक्क बोकेर पूजा मण्डपको चकटीमा राखिन् ।म पूजामण्डपमा राखिएका चीजबीज गौर गरेर हेर्न थालें । ठूलो पञ्चपालामा चन्दन, अक्षता, फूलमालाका साथै अलगअलग टपरीमा मालपुवा, हलुवा, पुरी, केरा, अम्बा । छेउमा एउटा किस्तीमा रातो टल्कने कपडा । त्यही कपडामाथि राता चुरा अनि जरीवाला रातो कपालमा लगाउने धागो देखें । आहा, कस्तो राम्रो चुरा रानीमुमाको । किस्तीमा एउटा मटरदाना माला पनि देखियो । कसका लागी होलान् यी सब चीज ? मेरो भागमा के आउला ? म सोच्दै थिएँ । रातो साडीमा सजिएर रानीमुमा मण्डपमा आउनुभो । देवी भगवती पाल्नुभो? भन्दै मलाई हेरेर मुसुक्क हाँस्नुभो । मैले उहाँलाई तलदेखि माथिसम्म हेरें । गोरी, निधारमा रातो टीका । ओठमा रातै लिपिस्टिक । आँखामा गाजलको लामो कोश । गलामा रातो पोतेको तिलहरी । नाडीमा टम्म मिलेका राता चुरा । चुराको अगाडिपछाडि पहेंला बाला । उहाँको व्यक्तित्वले मलाई लोभ्यायो । रानीमुमाले मेरो गोडा धोई जल खानुभो । अबिर केशरी, फूल, अक्षता, धूप, दीपले मलाई पूजा गर्नुभो । उहाँले मलाई किस्तीमा राखिएका चुरा लगाइदिनुभो । त्यही भएको रातो घागो कपालमा बाँधिदिनुभो । अनि मटरदाना माला लगाइदिनुभो । रातो रेशमी पछ्यौरा टाउकोदेखि ओढाइदिनुभो । दक्षिणा दिएर गोडा ढोग्नुभो । उहाँले टपरीमा राखेको मालपुवा आफ्नै हातले समाएर खुवाउनुभो । आहा ! यति सबै चीज मलाई नै ? म सिङ्गो संसार पाएझैं खुसी भएँ । खाना खाऊँ कि आफूले पाएका चीज सम्हालूँ म अलमलमा थिएँ । घरी आफूलाई ओढाएको पच्छ्यौरा सम्हाल्दै शरीरबाट खस्न नदिन तानतुन पार्थें । घरी मालपुवा खाँदै मुख मिठ्याउँथें । चुरा अलि ठूलो भएछ नानूलाई, मेरा हाततिर हेर्दै रानीमुमाले भन्नुभो । हातमा हुलिसकेका चुरा फिर्ता लग्ने पो हुन् कि भन्ने डरले म हत्तपत्त बोलें ठूलो भा छैन । मलाई एकदम मन पर्यो यो चुरा, म हात उल्चाल्दै बजाउन थालें । ठीक छ । नानूलाई मन परेपछि भैहाल्यो नि, रानीमुमाले हाँस्दै भन्नुभो । पूजा सकेर रानीमुमा मण्डपबाट बाहिरिनुभो । त्यसपछि उहाँको साथमा आएका अरू महिलाहरूले मलाई पूजा गरे । म मीठो मान्दै हलुवा पुरी खाँदै थिएँ । पर कतै पञ्चेबाजा बजेको सुनियो । अघि मलाई पूजा गर्नेमध्येकै एउटी महिलाले ठूलो स्वरमा भनिन्, नानी त रेशमी पछ्यौरा ओढेर बेहुलीजस्तै भएकी छन् । लौ पञ्चेबाजा पनि बज्यो । जन्ती आएजस्तो छ नानीलाई लिन । अब डोली चढाएर बेहुला घर पठाइदिने ।महिलाका कुरा मलाई मन परेन । मैले कर्के आँखाले उनीलाई हेरेर भनें, जान्नँ म बेहुलाको घर । आमाकाँ जान्छु ।बिहे गरेपछि त बेहुलाले लगिहाल्छ नि । काँ आमाकाँ जान पाइन्छ त ?महिलाका कुरा मलाई साँचो लाग्यो । ओहोऽऽ मलाई अब बेहुलाले लाने भो ? कुरा सम्झीसम्झी मेरो सातोपुत्लो उड्यो । जीउ थरथर काँप्यो । जसरी भए पनि म आमाकहाँ जानुपर्छ । तर कसरी जाऊँ ? उपाए आएन । मेरो शक्ति, मेरो शस्त्र आँसु मात्र थियो ।म रोएँ ।मण्डपका रहेका चीजबीज थन्कोमन्को गर्दै रहेका एउटी महिला भने अझै मलाई हाँस्दै जिस्काउँदै थिइन्, किन रुनु ? नरोऊ नानी छोरीको जातले वरघर त जानैपर्छ नि आखिर । सेतो कमिजसुरुवाल र ढाका टोपी लगाएको एउटा मानिस मण्डपनजिक सुन्तला खाँदै बियाँ थुक्दै भनिरहेको थियो, छोरीको जातले वरघर जान्न भन्नुहुन्छ ? चारैतिर हेरें । सबै बिराना मान्छे । सबैका कुरा एकैनास । बेहुला यहाँ आयो भने अब मलाई कसैले लुकाउँदैनन् । मैले मेरी आमालाई सम्झें । आमाले यो कुरा थाहा पाए मलाई जोगाउनुहुन्थ्यो । तर अब कसरी भनौं ? काका पनि मेरो भनेको केही मान्दैनन् । म खिन्न मनले सोचिरहेकी थिएँ । पञ्चेबाजको आवाज नजिकैतिरबाट आएजस्तो लाग्यो । मेरो मुटु बेपत्ता जोडले ढुकढुक भयो । अब म यहाँ बस्नुहुन्न । मनले निश्चय गर्यो । सारा डर हरायो । रानीमुमाले दिएका सुन्दर चीजबीजको मोह क्षणभरमै सकियो । पूजामा आफूलाई सुम्पिएका सारा चीज शरीरबाट झिकेर मिल्काएँ । म आमा भन्दै कहालिँदै बेपत्ता जोडले घरतर्फ दौडें । मण्डपतिरबाट मान्छे कराएझैं ठूलोठूलो आवाज आइरहेको थियो । मैले पछितिर फर्केर हेरिनँ ।सिर्जना शर्मा"
पाँचपोखरी अघिल्तिर,पाँचपोखरी पुग्ने उपयुक्त समय चैतदेखि कात्तिकसम्म हो । हिउँदका चार महिनाबाहेक अन्य समय यस लेकाली भेगमा गाईचौंरीगोठहरू बस्छन् । गोठालाहरू भेटिन्छन् । उनीहरूसँगै गाँसबास गरी यात्रालाई सहज बनाउन सकिन्छ । अफ सिजनमा पाँचपोखरी जानेले भने अनेकौं कष्ट झेल्नुपर्ने हुन सक्छ । यसका लागि यात्रामा आवश्यक बन्दोबस्तीको व्यवस्था स्वयमुले गर्दा सजिलो बन्न सक्छ । पाँचपोखरीको दर्शनयात्राको भरपूर आनन्द लिने हो भने पाँचदेखि सात दिन समय छुट्याउँदा उपयुक्त हुन्छ ।
अमेरिका जाने जंगलको बाटो,"अन्तिममा मैले सुबिनलाई सोधे यत्रो दुःख र खर्च गरेर अमेरिका पुगेका नेपालीहरूले त्यहाँ के पाउने रहेछन् ?सुबिनले गम्भीर भावमा भने, खै के पाउँछन् । मैले पनि बुझ्न सकेको छैन । ज्यानको बाजी थापेर गरिने अवैध यात्रा, परिवारसँग महिनौंको सर्म्पक विच्छेद र वर्षौंसम्म भेट्न नपाउँदाको छटपटी, मुद्दा मामिला, कागजी खेल र दौडधुपमा बित्ने ऊर्जाशील उमेर ! अनि अन्तिम भाग्यमा लेखेकै रैछ भनेर हात पर्ने अमेरिकाको वैधानिक हैसियत । म आफैं अचम्ममा पर्छु ।"
धन्न जोगियो परिवार,"आँपका बुटा पनि हुरीले ढालिदियो, उनी भन्छन्, विपत्ति जति हाम्रै गरिब बस्तीमा आई लाग्यो, न खाने अन्न छ, न लगाउने लुगा । राहतको नाममा केही बोरा भुजा, चामल, चाउचाउ दिइएको छ । एक पोको चाउचाउ लिएर राहत बाँड्ने र आउनेर फोटो खिच्ने गरेको देख्दा उनलाई दुःख लागेको छ । अहिले पो सबै आउँछन्, राहत बाँड्छन्, उनको प्रश्न छ, यो राहतले कहिलेसम्म खान पुग्छ ? कहिलेसम्म राहतको आसमा बस्ने ? उनको माग सरकारले घर बनाएर वर्ष दिनसम्म परिवार पाल्न सक्ने आधार खडा गरिदिनुपर्छ भन्ने छ । छोरी सुत्केरी भएदेखि माइतमै छिन् । पोसिलो खानेकुरा खान पाएकी छैनन् । खान बस्न समस्या भएको छ, उनी भन्छन्, खै कति दिन यसरी दुःख सहेर बस्नुपर्ने हो, थाहा छैन ।"
पूर्वराष्ट्रपतिको बेस्ट सेलर,हरि अधिकारी
६० हजारको चर्चा खोइ ?,"मर्ने त मरेर गए तर बाँचेका गोर्खाहरूले पनि बेलायती सेनासरह तलब, भत्ता, सेवासुविधाको पाएका छैनन् । समानताको मुद्दा लिएर गोर्खा आन्दोलन भएको ३० वर्ष बितिसक्यो । फेरि पनि राज्यको पहल कदमी देखिँदैन । सायद उही समुदायको उस्तै अनुहार गोर्खा भर्तीमा भएकाले यो राज्य पूर्वाग्रही भयो । राज्यलाई शरीरका रूपमा हेर्ने हो भने हामी पनि अंग हौँ । यो राज्य वर्ग, वर्ण, जाति, अधिकार, धर्म आदि आधारमा अस्वस्थ छ । राज्य, नागरिक समाज, बौद्धिकहरूले यो मुद्दालाई बेवास्ता गर्नु असह्य पीडाको विषय हो । हाम्रो बा पुस्ता बेलायतमा अधिकार मागिरहेछौँ, छोरा पुस्ता नेपालमा पहिचान । युद्धसाहित्य पनि पहिचानआन्दोलनको एउटा अंग नै हो । हामी लडिरहन्छौँ ।प्रस्तुति : गुरुङ सुशान्त"
आँखीझ्यालबाट चियाउँदा,आँखीझ्याललेखक : रमण घिमिरेप्रकाशक: मञ्जरी पब्लिकेसनमूल्य: रू २३५
पहिलो बोली !,"विश्व क्रिकेटमै पनि अक्सनमा आधारित महिला क्रिकेट लिग खासै भएको छैन । त्यसैले पनि नेपाल क्रिकेट लिग वुमन्स ट्वान्टी२० लाई एसियाको पहिलो अक्सन महिला लिग भनिरहेका छन् । जे जति लिग भइरहेका छन्, ती सबै ड्राफ्टमा छन् । ड्राफ्टमा खेलाडीको पारिश्रमिक पहिला नै तय हुन्छ र टिमले त्यही रकममा खेलाडीलाई लिनुपर्ने हुन्छ । अक्सनमा जस्तो कुनै भाउ लगाउनु पर्दैन । लामो समयदेखि अस्ट्रेलियन क्रिकेटलाई पछ्याउँदै आएका रिक ऐयरले नेपाल क्रिकेट लिग वुमन्स ट्वान्टी २० लाई विश्वको पहिलो अक्सनमा आधारित महिला लिग हुन सक्ने ट्विटमा अनुमान लगाइरहेका थिए ।  :"
'ड्रिम जब',"यस्तै भयो पनि । सोल्ससारले केही समयअगाडि भनेका थिए, मान्छेले मलाई गाली गर्न सक्छन्, मूर्ख भन्न सक्छन्, तर मैले म्यानचेस्टरको व्यवस्थापक बन्ने सपना कहिले पनि मारिनँ । मान्छेले सपना देख्न छाड्नु हुन्न । खालि त्यो सपना पूरा गर्न आफूलाई योग्य भने बनाउनुपर्छ, त्यसका लागि लगातार मिहिनेत पनि गर्नुपर्छ । सोल्ससारले यस्तैयस्तै काम गरे । उनले ड्रिम जब पाएका छन् । अबका दिनमा म्यानचेस्टरले उनको नेतृत्वमा कसरी खेल्छ, त्यो मात्र हेर्न बाँकी छ ।  :"
'जनयुद्ध' अनुभव,माधव बस्नेत
बोल्न केको डर ?,"पारिश्रमिकचाहिँ कति लिनुहुन्छ ?मैले जति समय र मिहिनेत दिनुपरेको छ, त्यसअनुरूप ठीकै पाइरहेको छु । त्यो भनेको तीन लाखभन्दा तलै हो । त्योभन्दा माथि जान सकेको छैन ।"

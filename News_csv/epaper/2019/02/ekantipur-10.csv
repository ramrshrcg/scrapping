शीर्षक,विवरण
सीमा नाघेर इन्धन खर्च,"प्रतिनिधिसभाको प्रतिपक्षी दल कांग्रेसका प्रमुख सचेतक बालकृष्ण खाँण, सत्तापक्षका प्रमुख सचेतक देव गुरुङ र संसदीय समितिका सभापतिहरू, राष्ट्रिय सभा प्रतिपक्षी दलका प्रमुख सचेतकले मासिक २ सय लिटर इन्धन (२२ हजार रुपैयाँ) लिने गरेका छन् । सत्तापक्षकी सचेतक शान्ता चौधरी, विपक्षी दलकी सचेतक पुष्पा भुसाल र फोरमका उमाशंकर अरगरियाले १ सय ५० लिटर इन्धन (१६ हजार ६ सय रुपैयाँ) पाउँछन् । पूर्वसभामुख सुवासचन्द्र नेम्वाङ र ओनसरी घर्तीले पनि इन्धन खर्चबापत ११ हजार १ सय र सवारी चालकको तलब १८ हजार ३ सय ४० रुपैयाँ पाउँछन् । समिति सभापतिहरूले भने इन्धन र दुई जना चालकको तलब पाउँछन् । बैंकमार्फत तलब पठाउनुअघिसम्म कतिपय पदाधिकारीले सशस्त्र प्रहरीका चालक राखेर आफैं तलब लिने गरेका थिए । केहीले अझै पनि यसरी तलब लिइरहेका छन् ।"
आरक्षण एक व्यक्तिलाई एकपटक मात्र,"काठमाडौं, महिला, आदिवासी जनजाति, मधेसी, दलित, थारू, मुस्लिम, पिछडिएको क्षेत्र वा अपांगता भएका व्यक्तिले निजामती सेवा प्रवेश वा बढुवा मध्ये एक पटकमात्र आरक्षण पाउने भएका छन् । शाखा अधिकृतमा प्रवेश गर्नेले सेवा अवधिभर एक पटक आरक्षण सुविधा पाउने छन् । सरकारले संघीय संसद्मा पेस गरेको संघीय निजामती सेवासम्बन्धी विधेयकमा यस्तो व्यवस्था गरिएको हो । तर राजपत्र अनंकितले अधिकृतस्तरमा सेवा प्रवेश गर्दा थप एकपटक आरक्षण सुविधा पाउनेछन् । उनीहरू अधिकृतस्तरमा बढुवा हुन सक्ने व्यवस्था नभएकाले अधिकृतस्तरमा प्रवेश गर्न अर्को एकपटक आरक्षण दिन लागिएको हो ।"
शिक्षक बन्न अब विषयगत लाइसेन्स,"काठमाडौं, सामुदायिक विद्यालयमा शिक्षक बन्न अब विषयगत नै लाइसेन्स चाहिने भएको छ । तहगत अध्यापन अनुमतिपत्र (लाइसेन्स) वितरण गर्दै आएको शिक्षक सेवा आयोगले पहिलो पटक विषयगत परीक्षा सञ्चालन गर्न लागेको प्रशासकीय प्रमुख तुलसीप्रसाद थपलियाले जानकारी दिए । लाइसेन्स लिएपछि मात्र स्थायी शिक्षक पदका लागि उम्मेदवार बन्न पाइनेछ । त्यसका लागि आयोगले लिने विषयगत लाइसेन्सको परीक्षा पास हुनुपर्छ । यसअघि तहगत रूपमा परीक्षा लिएर लाइसेन्स वितरण गरिन्थ्यो । प्राथमिक, निम्न माध्यमिक र माध्यमिक तहका सबै विषयका शिक्षकका लागि तहअनुसार एउटै मात्र परीक्षा सञ्चालन हुन्थ्यो । एकै किसिमको लाइसेन्स पाउँथे ।"
"बेलायती रक्षा, राज्यमन्त्री आउँदै","लन्डन, बेलायती रक्षा राज्यमन्त्री मार्क ल्यानकास्टर नेपाल भ्रमणमा जाने भएका छन् । उनी भूतपूर्व गोर्खाका मागबारे बेलायत सरकारको प्रस्ताव लिएर फेब्रुअरी १८ मा नेपाल जान लागेको लन्डनस्थित नेपाली दूतावास स्रोतले जनाएको छ । प्रस्तावमा के छ भन्नेबारे खुलाइएको छैन । कुनै बेला गोर्खा ब्रिगेडमा समेत कार्यरत ल्यानकास्टर गोर्खा मुद्दाका जानकार मानिन्छन् । चार दिन नेपालमा रहँदा उनले राष्ट्रपति, प्रधानमन्त्री, रक्षामन्त्री र शीर्षस्थ नेताहरूसँग भेटघाट गर्ने छन् । भूपू गोर्खाले अवकाश पाएदेखि अंग्रेजसमान पेन्सन, स्टेट पेन्सन, रिडन्डेन्सीमा पठाइएकालाई एकमुष्ट उपदान, विधवा र हवाई काण्डमा परेका १ सय २१ जनालाई उचित क्षतिपूर्ति, सन् १९६५ यता जन्मिएका वयस्क सन्तान सबैलाई आवासीय अधिकार माग्दै आएका छन् । बेलायतको उच्च अदालत र युरोपेली अदालतले समान पेन्सनसम्बन्धी मुद्दामा हराइसकेकाले अब कूटनीतिक विकल्प मात्र बाँकी छ ।"
कार्यक्रमस्थलमै ढलेका गाउँपालिकाका अध्यक्षको निधन,"ताप्लेजुङ,कार्यक्रमस्थलमै बेहोस हुन पुगेका फाल्गुनन्द गाउँपालिकाका अध्यक्ष अम्बरकुमार नेम्वाङको निधन भएको छ । गाउँपालिको वडा नम्बर ५ स्थित घुर्बिसेमा क्षमता विकास तालिमको उद्घाटनका क्रममा मन्तव्य दिएपछि कुर्सीमा नबस्दै अचेत हुन पुगेका उनलाई उपचारका लागि इलाम अस्पताल लगिएको थियो । अस्पताल ल्याइपुर्याउनुअघि नै ७६ वर्षीय नेम्वाङको मृत्यु भएको अस्पतालका मेडिकल सुपरिटेन्डेन्ट पवनकुमार रायमाझीले जानकारी दिए ।"
मौसममा आजदेखि सुधार आउने,"काठमाडौं, जल तथा मौसम पूर्वानुमान महाशाखाले आइतबारदेखि देशैभर मौसममा सुधार आउने जनाएको छ । पश्चिमी वायुको प्रभाव घटेको छ, महाशाखाकी मौसमविद् शान्ति कँडेलले भनिन्, आइतबारपछिका केही दिन सबैतिर घमाइला हुनेछन् । पश्चिम र मध्य भागमा शनिबार दिउँसोदेखि सुधार आए पनि पूर्वी भागमा साँझसम्मै पानी परेको थियो । यस पटकको मौसमी प्रणाली पहिलेभन्दा बलियो भएकाले सबैतिर वर्षा र हिमपात भएको विज्ञको भनाइ छ । महाशाखाका अनुसार योपल्टको हिउँदे वर्षा विगतको भन्दा बढी हो । डिसेम्बरदेखि फेब्रुअरीसम्म तीन महिना हिउँदे वर्षा हुने गरेको छ । फेब्रुअरीमा काठमाडौंमा औसतमा १८७ मिलिमिटर वर्षा हुने गरेकोमा यो वर्ष ८ दिनमै दोब्बरभन्दा बढी (४२५ मिमि) पानी परिसकेको छ ।"
पहिचानबिनै सुविधा,"मार्फाली थकालीको कार्यालय व्यवस्थापन आठपटक, मातृभाषा संरक्षण तथा विकासलगायत ११ वटा कार्यक्रम सम्पन्न भएको छ । मुगालको कार्यालय व्यवस्थापन पाँचपटक, मातृभाषा संरक्षण तथा विकासलगायत २३ वटा कार्यक्रम सञ्चालन भएका छन् । लार्के जनजातिको कार्यालय व्यवस्थापन तीनपटक, चेतना अभिवृद्धि तथा क्षमता विकासलगायत सातवटा कार्यक्रम सञ्चालन भएको उल्लेख छ । प्रतिष्ठानका उपाध्यक्ष चन्द्रबहादुर गुरुङले जनगणनामा यी जनजातिको तथ्यांक छुटाइए पनि सूचीकरणका आधारमा विभिन्न सशक्तीकरणका कार्यक्रम सम्बन्धित समुदायको संस्थालाई प्रदान गरिँदै आएको बताए । जातीय संस्थाको कार्यालय व्यवस्थापनका निम्ति वार्षिक १ लाख ५० हजार रुपैयाँ प्रदान गरिँदै आएकामा दुई आर्थिक वर्षदेखि कटौतीमा परेको छ । चालु आर्थिक वर्ष २०७५७६ देखि सशक्तीकरण कार्यक्रमको बजेटसमेत कटौती गरिएकामा नेपाल आदिवासी जनजाति महासंघलगायत संघसंस्थाले पुन:स्थापनाको माग गर्दै आएका छन् ।"
मन्त्रालयको घुम्ती अस्पताल,"काठमाडौं,स्वास्थ्य तथा जनसंख्या मन्त्रालयले एकहप्ते घुम्ती अस्पताल सेवा चलाउँदै खोटाङका विभिन्न स्थानका साढे चार हजार जनाको स्वास्थ्योपचार गरेको छ । स्वास्थ्य सेवा विभाग, उपचारात्मक सेवा महाशाखाको आयोजनामा माघ १३ देखि २४ सम्म मानेभन्ज्याङ, साकेला, ओख्रे, जनसेवा दिहँु, चिप्रिङ, सिम्पानी, खोटाङ बजार, चिसापानी बजार र धर्तुङमा सेवा सञ्चालन गरिएको हो । महाशाखाका डा प्रकाश बुढाथोकीका अनुसार शिविरमा ४ सय महिलाको म्यामोग्राम गरिएकोमा १ सय ५ जनाको स्तनमा गिर्खा वा डल्लो भेटिएको थियो । शिविरमा ७ सय १६ जनाको स्त्रीरोग उपचार, १ सय १३ जनाको चिनीरोग पहिचान, ७ सय ६४ जनाको दाँतको उपचार र ७ सय १५ जनाको भिडियो एक्सरे गरिएको थियो ।"
आंगिकभन्दा १४ गुना बढी सम्बन्धन,"सरकारले विश्वविद्यालयलाई सम्बन्धन स्थगित गर्न यसअघि नै ताकेता गरिसकेको छ । शिक्षा मन्त्रालयले गठन गरेको विश्वविद्यालयहरूको सम्बन्धन सम्बन्धमा अपनाउनुपर्ने प्रक्रिया वा मार्गनिर्देशन कार्यदलले पनि सम्बन्धन स्थगित गर्नुपर्ने सुझाव दिएको छ । त्यस्तै मन्त्रिपरिषद्ले गठन गरेको उच्चस्तरीय शिक्षा आयोगले सम्बन्धन दिने प्रक्रिया स्थगित गर्न सिफारिस गरेको छ । सम्बन्धन प्राप्त निजी कलेजलाई सेवामूलक बनाउनुपर्ने र सम्बन्धन दिने पद्धति स्थगन गर्नुपर्ने आयोगको सुझाव छ । सम्बन्धन दिनुको अर्थ अनुगमन र गुणस्तर निर्धारण गर्नु हो, आयोगका सदस्यसमेत रहेका शिक्षाविद् कोइरालाले थपे, विश्वविद्यालयहरूले यी दुवै काम गर्न सकेका छैनन् ।"
विधेयक जिम्मा कन्सल्टेन्सीलाई,"मन्त्री यादवले केन्द्रीय सरकारले कर्मचारी सरुवा गरिरहने भएकाले कानुन मस्यौदा बनाउन ढिला भएको दाबी गरे । कर्मचारी अभावमा बाहिरबाट सहयोग लिएको उनको भनाइ छ । अरू ठाउँबाट सहयोग लिएको हो, उनले भने, विधेयक बनाउन कति खर्च भयो । मलाई जानकारी छैन । कन्सल्टेन्सीका शेखर यादवले विधेयक र नीति बनाउन ५ कन्सल्टेन्सीले ५५ लाख रुपैयाँ भुक्तानी लिएको बताए । वन ऐनको मस्यौदा तयार पारेर मन्त्रालयमा बुझाएका छौं, उनले भने, वन नीति र वनको डिमान्ड एन्ड सप्लाई नीति तयार हुँदै छ ।"
दलको सदस्यता लिए सिधै बर्खास्त,"संघीय मामिला तथा सामान्य प्रशासन मन्त्रालयका प्रवक्ता सहसचिव सुरेश अधिकारीले सरकारले कर्मचारीका लागि दिएको जग्गामा बनेको भवनमा पार्टीका कार्यालय राख्न नपाइने बताए । त्यसरी पार्टीका कार्यालय राख्न दिने संगठनलाई स्पष्टीकरण सोध्नेछौं, उनले भने ।"
हिमपातमा रमाइलो,"यसैगरी रसुवाको सदरमुकाम धुन्चे लगायत जिल्लाको उच्च हिमाली भूभागमा बाक्लो हिमपात भएको छ । ६ वर्षपछि सदरमुकाम धुन्चेमा बाक्लो हिमपात भएको हो । बाक्लो हिमपात भएपछि सदरमुकाम धुन्चेका स्थानीयहरू हिउँ खेलेर रमाएका थिए । धुन्चेका स्थानीयमात्र होइन, कर्मचारी तथा यस क्षेत्रमा घुम्न आएका पर्यटक पनि हिउँ खेल्नमा व्यस्त थिए । हिमपात र वर्षाका कारण जिल्लाको उत्तरी क्षेत्रमा धेरै जाडो बढेको छ । हिमपातका कारण चिसो बढेर उत्तरी भेगका स्थानीय बासिन्दाको जनजीवन प्रभावित भएको छ । जिल्लाको उत्तरी भेग लाङटाङ, क्याङजिन, गोसाइँकुण्ड, धुन्चेको लेक, ठूलोस्याफ्रु, ब्राबल, थुमन, गतलाङ, ठूलो हाकु, ग्रे, वृद्धिम, यार्सा लेक, चोलाङपाटी, लौरिबिना, नगथली, चन्दनबारी लगायतका विभिन्न ठाउँमा बाक्लो हिमपात भएको छ । हिमपात भएपछि कृषकहरू भने धेरै खुसी भएका छन् । हिउँ परेको वर्ष अन्न धेरै फल्ने कृषकहरू बताउँछन् ।"
यात्रा जोखिमपूर्ण,"स्थानीयले वर्षैपिच्छै रुख कटान गरेर पुलको मर्मत गर्दै आएका छन् । जंगलको रुख काटे पनि पुलको अवस्था फेरिन सकेको छैन । बालबालिका, वृद्धवृद्धादेखि बिरामीलाई पुलले गर्दा आउजाउ गर्न समस्या बनेको छ । पुल मर्मत गर्छौं भनेर रुख काटियो तर मर्मत गतिलो गर्ने काम भएन, अब आफैं लाग्दै छु, उनले भने ।"
खैरेनीपुल निर्माण अन्तिम चरणमा,"करिब ८३ मिटर लामो पुल निर्माणमा कन्काई, लामा खम्पाचे निर्माण सेवाले ठेक्का लिएको हो । खम्पाचे र लामा निर्माण सेवाका व्यवसायीले हात झिकेपछि कन्काई निर्माण सेवाले काम गर्दै आएको छ । सडक विभागले लगाएको काभ्रे र रामेछाप जिल्ला जोड्ने चौरी खोलाको पुलसमेत ८ वर्षदेखि अधुरो रहेको छ । गत वर्ष मात्र ठेक्का लागेको सुनकोसीकै सिन्धुरेटार मुक्पाघाट जोड्ने पुलको काम भने तीव्र गतिमा भइरहेको छ ।"
बस पल्टियो,चालक शिव सिलवालसहित घाइते ९ जनाको जिल्ला अस्पतालमा प्राथमिक उपचार भइरहेको प्रहरी नायब उपरीक्षक प्रकाश विष्टले बताए । गम्भीर घाइते भएका ६ जनालाई थप उपचारका लागि काठमाडौं लैजाने तयारी भइरहेको जिल्ला अस्पतालले जनाएको छ ।
वाग्मती सरसफाइको ३०० औं सप्ताह,"मैतीदेवी मन्दिरमा दुई वर्ष अघिसम्म देखेको फोहोरले आफूहरूलाई सरसफाइका लागि प्रेरित गरेको मिश्र बताउँछन् । मन्दिर वरपरबाट लगातार दुई हप्ताभन्दा बढी दिनहुँ सफा गरेर सरसफाइ अभियान सुरु गरेका उनीहरूले सुन्धारा, भण्डारखाल लगायतका स्थानमा सफाइ गरिसकेका छन् । समाजले मैतीदेवीमा ९ महिनाअघि २५ वटा फलामे फोहोर फाल्ने भाँडा र वृक्षरोपण पनि गरेका छन् । जम्मा भएको फोहोर निजी फोहोर संकलन गर्ने गाडीले लाने गरेको र बढी फोहोर भए महानगरलाई फोहोर उठाउन आग्रह गर्ने गरेको समाजका अध्यक्ष मिश्रले जानकारी दिए । सफा गर्न रमाइलो लाग्छ । तर मान्छेले फोहोर नगरिदिए राम्रो हुन्थ्यो जस्तो पनि लाग्छ । कम्तीमा आफ्नो घर, पसल अगाडि त फोहोर नगरिदिनू, मिश्रले भने ।"
सुरक्षा निकायलाई प्रशंसापत्र,"काठमाडौं, वाग्मती सरसफाइ अभियानमा साथ र सहयोग गरेको भन्दै तीन सुरक्षा निकायलाई प्रशंसापत्र प्रदान गरिएको छ । नेपाल प्रहरी, सशस्त्र प्रहरी र नेपाली सेनालाई शनिबार प्रशंसापत्र प्रदान गरिएको हो । वाग्मती सरसफाइ अभियानको ३ सय हप्ता पुगेको उपलक्ष्यमा शंखमूलमा आयोजित कार्यक्रममा तीनै निकायलाई प्रशंसापत्र दिइएको हो ।"
चोरी आरोपमा दुई पक्राउ,"काठमाडौं, मोटरसाइकल चोरी गरेको आरोपमा प्रहरीले दुईजनालाई पक्राउ गरेको छ । पक्राउ पर्नेमा सर्लाही हरिवनका २८ वर्षीय भोजबहादुर योञ्जन र २५ वर्षीय श्यामलाल योञ्जन छन् । उनीहरूलाई शुक्रबार साँझ महानगरीय प्रहरी वृत्त बौद्धको टोलीले गोकर्णेश्वर नगरपालिकास्थित एक गलैंचा कारखानाभित्र मोटरसाइकल लुकाइछिपाई राखेको अवस्थामा पक्राउ गरेको हो । उनीहरूले उक्त स्थानमा विभिन्न स्थानबाट चोरी गरी ल्याएका ४ वटा मोटरसाइकल लुकाएर राखेका थिए ।"
सुनका गहनासहित दुई पक्राउ,"काठमाडौं, प्रहरीले दुई जनालाई सुनको बालासहित पक्राउ गरेको छ । सप्तरी मलनियाँका २० वर्षीय सन्तोष यादव र २५ वर्षीय समिम साफीलाई ७ वटा सुनका बालासहित शुक्रबार दिउँसो पक्राउ गरिएको हो । वैदेशिक रोजगारीका लागि बिदेसिएका कामदारमार्फत भन्सार छली सुन तस्करी हुने गरेको सूचनाका आधारमा कतारबाट आएका उनीहरूलाई तिलगंगास्थित बस स्टपबाट महानगरीय प्रहरी वृत्त गौशालाको टोलीले पक्राउ गरेको हो ।"
बालिकाको शव भेटियो,"भक्तपुर, सूर्यविनायक नगरपालिका५ राधेराधेस्थित हनुमन्ते खोला किनारमा एक बालिकाको शव फेला परेको छ । प्रहरीका अनुसार अन्दाजी १० वर्ष उमेरको जस्तो देखिने बालिकाको शव कुहिएर अनुहार पहिचान गर्न नसक्ने अवस्थामा रहेको छ । उक्त शव पोस्टमार्टमका लागि शिक्षण अस्पताल महाराजगन्ज पठाएको र शवको सनाखत हुन नसकेको भक्तपुर प्रहरी प्रवक्ता डीएसपी रेवतीरमण पोखरेलले बताए ।"
अनपेक्षित अन्तरसंघर्ष,"पार्टीको अन्तरकलहबाट सरकार गतिहीन हुन पुग्यो र अस्वस्थ सत्ता संघर्ष नै पार्टीको आन्तरिक जीवन बन्यो भने जनादेशको अवमूल्यन हुनेछ । संविधान कार्यान्वयन गर्दै संघीयता सफल पार्न र राजनीतिक स्थायित्वद्वारा आर्थिक विकास गर्न जनताले बहुमत दिएर पाँच वर्षका लागि ढुक्कसँग पठाएका हुन् । बलियो सरकार एक वर्ष नपुग्दै धरमर हुनु जनअपेक्षाको अनादर हुनेछ । तसर्थ अध्यक्ष तथा प्रधानमन्त्री ओलीले नै दाहालको आक्रामक अभिव्यक्तिबाट उद्वेलित पार्टी पंक्तिलाई संयमित पार्न र असन्तोष प्रकट हुने आधारका रूपमा रहेका संगठनात्मक तथा सैद्धान्तिक सवालहरू सामना गर्न जरुरी छ । पार्टीलाई लोकतान्त्रिक, जवाफदेही संगठनका रूपमा गतिशील बनाउन र असन्तोषहरू आन्तरिक रूपमै सुनुवाइ गर्ने कार्यशैली अख्तियार गर्न उनले पहल गर्नै पर्छ ।"
पारमाणविक कानुन किन ?,"सन् २०१२ देखि नेपालले आईएईएको सहयोगमा विकिरण तथा रेडियोधर्मी पदार्थ प्रयोग हुने ऊर्जा, उद्योग, कृषि, खानी, चिकित्सा क्षेत्रका विभिन्न परियोजनामा संलग्न भई काम गरिरहेको छ । भविष्यमा थप रेडियो विकिरण प्रयोग हुने परियोजनामा संलग्न भई नेपालले ऊर्जा, खानी, उद्योग, चिकित्सा र मुख्य रूपमा कृषि क्षेत्रमा थप फाइदा लिन सक्नुपर्छ । नेपालमा पारमाणविक तथा रेडियोधर्मी पदार्थको सुरक्षित तथा शान्तिपूर्ण प्रयोगको सुनिश्चितता र पारमाणविक प्रविधि उपयोगमार्फत सामाजिक आर्थिक रूपान्तरणका लागि पारमाणविक ऐन र सो ऐनबमोजिम संस्थागत संरचना स्थापना गर्नु अपरिहार्य छ । प्रस्तावित विधेयकका प्रावधान संशोधन वा परिमार्जन पनि गर्न सकिन्छ । अधिकारी वीर अस्पतालका मेडिकल फिजिसिस्टर विकिरण सुरक्षा अधिकृत र गैह्रे गृह मन्त्रालयका उपसचिव हुन् ।"
सामाजिक सञ्जालको चमत्कार,"विज्ञानलाई मानौं के वरदान कि अभिशापदिन्छ यसले दु:ख वा अनेकौं फलिफापहिजो मेरो छोराले सोध्यो मलाई प्रश्न एकक्याल्कुलेटर ल्याइदे भन्छ दुईमा दुई जोड्न एक ।कृत्रिम साथी बनाउँदै छ उसले आज फेसबुकमा ल्यापटप उसको मुटु बन्यो कार्टुन र गेममा ।हिजो मात्र वाईफाईको पासवर्ड चेन्ज गरिदिएँपासवर्ड पाए खाना खान्छु नत्र भोकै मर्छु भन्छस्कुललाई लात मारी अब एक्लै बस्छु भन्छ ।सहजताका नाममा आज हाम्लाई दास बनाउँदै छ सिर्जनाशीलता ध्वस्त पारी समाजलाई जलाउँदै छ मौनता र सन्नाहट छ लेकबेंसीको पँधेरीमाध्यान चाहिँ मोबाइलमा दिन होस् कि अँधेरीमा ।सुन्ने, बुझ्ने फुर्सद छैन अन्तरंग मनको पीडादु:खसुख रोदनको कारखानाको भीडवास्तविक मानव सञ्चार एकादेशको कथा भैगोमानवीय संवेदना पोख्ने थलो सामाजिक सञ्जाल भो ।पहिले मान्छे मलाम जान्थे बिरामीलाई भेट्न अनिअहिले रिप र गेट वेल सुनमै बित्यो आनीबानी । हेमराज दाहाल, अरूण गाउँपालिका१, भोजपुर"
बौद्धिक जागरणको नेपाली तिर्खा,"नेपालको शासकीय धार आज नेपाली समाज र नयाँ पुस्ताको भविष्यलाई दिशाहीन ढंगले उडाउन कम्मर कसेर लागेको छ । यस्तो लाग्छ, नेपाली समाज र जनता चंगा हुन् । शासकहरू चंगा उडाइरहेका छन्् जसलाई चंगाको जीवन र मृत्युसँग सरोकार छैन, चासो केवल आफ्नो मनोरञ्जनको छ । यही चालामा विश्वव्यापी रूपमा पुँजीवादी व्यवस्था विनाशकारी लीलामा छ । यस्तो परिवेशमा जबरजस्त वैकल्पिक वैचारिक जागरणका निम्ति सबैभन्दा चिन्तन गर्ने मानिसले, चिन्तकहरूले आफूलाई ऐतिहासिक रूपमा बौद्धिकको स्तरमा उठाउने जोखिम मोल्नैपर्छ । यस समयको सबैभन्दा बढी बुद्धि विकास गर्ने अवसर पाएका र सबैभन्दा बढी संवेदनशील चिन्तकहरूले सबैभन्दा बढी बौद्धिक जागरणका निम्ति साहस गर्नुपर्ने हैन ? अनिवार्यत: नयाँ युगको नयाँ युगान्तकारी परिवर्तनका निम्ति नयाँ बौद्धिक जागरण सुरु हुनैपर्छ ।"
राजकुमारीको उम्मेदवारीप्रति थाई राजा असन्तुष्ट,को हुन् उबोल रतना ? उबोल रतना सन् १९५१ मा जन्मिएकी हुन् । उनी थाइल्यान्डका निकै लोकप्रिय राजा अदुल्यादेजकी छोरी हुन् । अदुल्यादेजको सन् २०१६ मा मुत्यु भएको थियो ।अमेरिकाको म्यासाचुसेट्स इन्स्टिच्युट अफ टेक्नोलोजीमा अध्ययन गरेकी उनले १९७२ मा अमेरिकी नागरिक पिटर जेन्सेनसँग विवाह गरेपछि शाही उपाधि त्यागेकी थिइन् । पतिसँग सम्बन्ध विच्छेदको ३ वर्षपछि सन् २००१ मा स्वदेश फर्केकी उनी त्यसयता राजपरिवारकी सदस्यका रूपमा छन् । त्यसयता उबोल रतना विभिन्न गैरनाफामूलक संघसंस्थामार्फत थाई जनताको जीवनस्तर सुधार्न क्रियाशील छिन् । सामाजिक सञ्जालहरूमा निकै सक्रिय उबोल रतनाले केही थाई सिनेमामा समेत अभियनय गरेकी छन् । उनका ३ सन्तानमध्ये एकको सन् २००४ को सुनामीमा परी मृत्यु भएको थियो । दुई सन्तान उनीसँगै थाइल्यान्डमा छन् ।
स्वाइन फ्लुको प्रकोपमा भारत,"सामान्यतया हरेक हिउँद र वर्षामा स्वाइन फ्लु संक्रमण देखा पर्ने गरेको छ । चिकित्सकले संक्रमणका हिसाबले स्वाइन फ्लुलाई सामान्य जोखिम र उच्च जोखिममा वर्गीकरण गर्ने गरेका छन् । बच्चा, गर्भवती महिला, ६५ वर्षमाथिका व्यक्ति, फोक्सो, मुटु, कलेजो र मिर्गौलाका बिरामी उच्च जोखिमको वर्गमा पर्छन् । उनीहरूमा भएको संक्रमण समयमा पहिचान नभए मृत्यु हुने गर्छ ।"
कडाइ गर्न सांसदहरूको माग,"तर, फेसबुककै स्वामित्वमा रहेको सामाजिक सञ्जाल इन्स्टाग्राममा भने सोही उमेर समूहका प्रयोगकर्ताको संख्या सन् २०१७ मा १४ प्रतिशत रहेकामा सन् २०१८ मा त्यो बढेर २३ प्रतिशत पुगेको अफकमले जनाएको छ ।"
काव्य मेलामा वल र लिम्बू,"कवितामाथि टिप्पणी गर्दै कवि सरिता तिवारीले दुवै कविले आफ्ना कवितामा पहिचानका मुद्दालाई वैचारिक र कलात्मक रूपमा पस्केको बताइन् । समकालीन चेतनालाई हस्तक्षेप गर्न सक्ने रचना सुन्न पाइयो । उहाँहरूले उठाएका विषयमा र रचनामा रौंरौंका अनुभूति छन्, तिवारीको भनाइ थियो । रंगमञ्चसँग साहित्यलाई जोड्दै तीन वर्षअघि सुरु काव्यमेलामा मुलुकका विभिन्न भेगका स्रष्टाहरूलाई प्रस्तुत गर्दै आएको अराजक अक्षर समूहका अध्यक्ष मुकुन्द खलपात्रले जनाए । यो समूहले कर्मी नाट्य समूह नै निर्माण गरी चितवनमा रंगकर्मलाई निरन्तरता दिँदै आएको छ ।"
७२ कन्याको सामूहिक बेलविवाह,"मूल पण्डित राजोपाध्यायका अनुसार बेलविवाह गर्ने भनेको रजस्वला नभएकी कन्यालाई एक हातमा स: लगनपात्र र अर्को हातमा बेल समाउन लगाएर सुवर्णकुमार (सुनको नारायण) लाई दान दिनु हो । सती प्रथा रोक्नलाई पनि बेलविवाहको प्रथा चलाइएको हो, उनले भने । बेललाई शिवको प्रतिरूप मानिन्छ । यो फल बढी टिकाउ हुने, सुक्दा पनि नबिग्रने र किराले पनि नखाने भएकाले स्थायित्वको प्रतीक बेललाई मानिन्छ । सुन कहिल्यै नष्ट नहुने धातु भएकाले यसलाई पनि स्थायित्वको प्रतीकका रूपमा लिइएको छ । बेलविवाहको प्रथा नेवार समुदायमा मात्र रहेको छ । यो प्रथा मल्लकालदेखि चलेको बताइन्छ । हेटौंडामा २०२९ सालदेखि सामूहिक रूपमा बेलविवाह कार्यक्रमको आयोजना हुँदै आएको छ । नेवारी परम्पराअनुसार पण्डितहरू राखेर सामूहिक विवाह गरिने भएकाले हेटौंडाको सर्वसाधारणसँगै छिमेकी जिल्लाबाट पनि कन्यालाई बेलविवाह गराउन यहाँ ल्याउने गरिन्छ ।"
निजगढतर्फ ८० प्रतिशत पूरा,"होटल तथा पर्यटन व्यवसायी संघ बाराका अध्यक्ष मोहन शर्मा लामिछानेले फास्ट ट्रयाकको पुल तथा समग्र संरचना निर्माणलाई पनि सरकारले उच्च प्राथमिकतामा राख्नुपर्ने बताए । यो मार्ग निर्माणको व्यग्र प्रतीक्षा गरेर हामी बसेका छौं, उनले भने, राष्ट्रिय गौरवको यो आयोजना निर्माण गरी सरकारले जनतालाई उपहार दिने अवसर छ, आमनेपालीको चाहना बुझेर यसको निर्माण चाँडै गरिनुपर्छ ।व्यवसायी प्रमोद चौधरीले राजधानीलाई तराईसँग जोड्ने अत्यन्त छोटो यो मार्ग निर्माण भएपछि प्रदेश २ कै कायापलट हुने सम्भावना रहेको बताए । फास्ट ट्रयाककै नजिक मुलुककै अर्को राष्ट्रिय गौरवको आयोजना निजगढ विमानस्थल पनि निर्माण हुने भएको छ, उनले भने, यी दुवै आयोजनाले राजधानीको हवाईदेखि मानवीय चाप पनि घटाउनेछ ।"
करेन्ट लागेर शिक्षकको मृत्यु,"टीकापुर,घोडाघोडी नगरपालिका २ मा रहेको दशरथ माध्यमिक विद्यालयका शिक्षक २३ वर्षीय हुकुम जैशीको करेन्ट लागेर मृत्यु भएको छ । सरस्वती पूजाको तयारीका लागि हरियो बाँस काटेर तान्ने क्रममा हाइटेन्सन लाइनको नांगो तारमा छोएपछि करेन्ट लागेको स्थानीयले जनाएका छन् । उपचारका लागि अस्पताल लैजाँदै गर्दा उनको बाटोमै मृत्यु भएको इलाका प्रहरी कार्यालय सुखडले जनाएको छ । मृतक जैशीको घर बाजुरा कुलमाडांै रहेको जनाइएको छ ।करेन्ट लागेर २ विद्यार्थी पनि घाइते भएका छन् । घाइते हुनेमा खमवीर जोशी र सुशील विष्ट छन् । उनीहरूको घोडाघोडी अस्पताल सुखडमा उपचार भइरहेको छ ।"
शुल्क तय नहुँदा अन्योल,"सोही सुविधाको उपभोग गर्दै दुवै कम्पनीले अहिलेसम्म पनि किस्ता तिरिरहेका छन् ।पहिलो नवीकरणको किस्ता तिर्दातिर्दै नेपाल टेलिकमले २०७१ मा दोस्रो पटक मोबाइल सेवाको अनुमतिको नवीकरण गरेको थियो । पहिलो नवीकरणमा २० अर्ब तिर्ने सहमति भए अनुसार दुवै कम्पनीले किस्तामा रकम तिरिरहेका भए पनि दोस्रो नवीकरणमा कति लिने भनेर तत्कालीन सरकारले निर्णय गर्न सकेन । नीतिगत अन्योल हँुदा प्राधिकरणले पछि सरकारले गर्ने निर्णयअनुसार नवीकरण शुल्क तिर्नुपर्ने सर्तसहित टेलिकमसँग १८ करोड ९० लाख रुपैयाँ मात्र लिएर अनुमति नवीकरण गरेको थियो । अब सरकारले नवीकरण शुल्क कायम गरे नेपाल टेलिकमले २०७१ मा नवीकरण गर्दाको बाँकी शुल्क पनि तिर्नुपर्ने हुन्छ । नवीकरण शुल्क कायम गर्न नसकेको र दुवै कम्पनीलाई किस्तामा नवीकरण शुल्क बुझाउने सुविधा दिएको भन्दै संसदीय समिति, महालेखा परीक्षकले पनि यसमा प्रश्न उठाउँदै आएका छन् ।"
सीसँग तत्काल वार्ता हुँदैन : ट्रम्प,गत मंगलबारको कार्यक्रममा ट्रम्पले बेइजिङसँगको कुनै पनि नयाँ व्यापार सम्झौतामा वास्तविक र संरचनागत परिवर्तन भए मात्रै अनुचित व्यापार पद्धति अन्त्य हुने बताएका थिए । त्यस्ता परिवर्तनहरू नै अहिलेसम्मका यावत् वार्ताका मुख्य बाधाअड्चन बन्दै आएका छन् । दुई देशका प्रतिनिधिबीचको छलफलमा प्रगति नभए राष्ट्रपतीद्वयको भेट अनिश्चितकाललाई पछि सर्ने विज्ञले बताएका छन् ।
बाँझो जग्गा भाडामा लिई खेती,"उनीहरूले उत्पादन गरेको आलु बीउ यस वर्ष सुदूरपश्चिम प्रदेशका नौ वटै जिल्लामा बिक्री भएको छ । तराईका कैलाली कञ्चनपुर र भारतका विभिन्न क्षेत्रबाट आयात हुने आलु बीउ बजार मूल्यभन्दा सस्तो पाउन थालेपछि सुदूरपश्चिम प्रदेशका पहाडी जिल्लामा आलु बीउले राम्रो बजार पाएको पनि प्राविधिक विष्टले बताए । यस वर्षदेखि आलुमा प्रदेशलाई आत्मनिर्भर बनाउने गरी कम्पनीले ठूलो मात्रामा आलुको बीउ र आलु उत्पादन गर्ने भएको पनि जोशीले जनाए । उनले भने, आलु कृषकहरूलाई आधुनिक प्रविधि (मल्चिङ प्रविधि) र प्रांगारिक खेती गर्नमा प्रोत्साहान गर्ने योजना बनाएका छौं । सञ्चालक जोशीले युवाहरूको यस सामूहिक खेतीमा प्रधानमन्त्री कृषि आधुनिक परियोजना आलु सुपरजोन र अमरगढी नगरपालिका कृषि शाखाले सहयोग गरेको बताए । १० लाखभन्दा बढी आफैंले लगानी गरेका हौं, जोशीले भने प्राविधिक र अन्य सहयोग अमरगढी नगरपालिकाको कृषि शाखाले गरेको हो ।"
कृषकहरू घरदैलोमा तरकारी बेच्दै,"तरकारी खेतीका लागि पकेट क्षेत्रका रूपमा रहेको हाँडीखोलामा उद्धव मल्लले १५ कट्ठा, उत्तम उप्रेतीले १५ कट्ठा, गणेश चेपाङले ८ कट्ठा र तोयानाथ हुमागाईले १० कट्ठामा काउली र बन्दाकोपी खेती गरेका थिए । गाडी प्रयोग गरी घरदैलो गरेर कम्तीमा लागत उठाउन पाए पनि राहत हुने अपेक्षा उनीहरूको छ । समाचारहरूमा कृषकले उचित मूल्य नपाएर तरकारी बालीमै टयाक्टर, डोजर लगाए भन्ने आइरहेको छ, हुमागाईले भने, अरूले जस्तो उत्पादित तरकारी नै नष्ट गर्न नसकेर लागत उठाउनकै लागि मात्रै भए पनि उपाय लगाइरहेका हौं ।"
हिमपातले किसान हर्षित,"जाडोले कोही पनि घरबाहिर निस्कन सकेको छैन, उनले भने, पशुवस्तुको आहारा र चरनको पनि समस्या भएको छ । पशुको चरन क्षेत्र पनि हिउँले पुरिएपछि खान नपाएर बाख्राहरू मर्न थालेको उनले बताए । लगातारको हिमपातले माघको सुरुमै बन्द भएका उत्तरी क्षेत्रका विद्यालयहरू अहिलेसम्म पनि खुल्न सकेका छैनन् । हिमपातका कारणले जिल्लाको टेलिफोन, इन्टरनेट र विद्युत् सेवा पनि अनियमित भएको छ । यस्तै जिल्लामा सञ्चालित ६ वटा रेडियोको प्रसारण सेवा बन्द भएको छ । रेडियोलाई उर्जा आपूर्ति गर्ने सोलार स्टेसनलाई हिउँले ढाकेपछि उर्जा आपूर्ति नहुँदा प्रसारण बन्द गर्नुपरेको रेडियो सेतीका स्टेसन प्रबन्धक रमेश केसीले जनाए । सौर्य प्रणालीबाट सञ्चालन भइरहेका यस जिल्लाका साइपाल एफएम, सेती एफएम, रेडियो बझाङ, खप्तड आवाज, सेरोफेरो र रेडियो जनमुखीका प्रसारण सातादेखि रोकिएको छन् ।"
बाख्रापालनमा युवा,"उनको यो अभियानलाई श्रीमतीले साथ दिएकी छिन् । उनकै देखासिकी गरेर छिमेकी एकदुई युवाले दुईचार वटा बाख्राबाट काम थालिसकेका छन् । नजिकै चरन क्षेत्र भएकाले बाख्रापालन अझै सहज भएको उनीहरूले बताए । व्यवसाय गरेर बसेकाहरूबाटै गुफाचौर र राम्चेढुंगामा पर्यटकीय गन्तव्य बनाउने अभियान पनि थालेका छन् । यो अभियानका कारण दैनिक आउने पर्यटकलाई राख्न आफ्नो टोललाई होमस्टेका रूपमा विकास गर्ने योजना पनि उनीहरूले बुनेका छन् । गाउँघरमै बस्ने भएपछि बाख्रापालन गरेरै कमाइ गर्ने योजना बनाएका हौं, अर्की किसान लक्ष्मी थापाले भनिन्, पाहुना बढ्न थालेपछि हाम्रा खसीबोका गाउँमै बिक्री हुन्छन्, बजार खोज्न पनि पर्दैन । हिउँदका समयमा नगर क्षेत्रका दर्जनौं समूहले वनभोजका लागि पनि गुफाचौरलाई रोजेका थिए । वनभोज खानेले समेत खसीबोकाको अर्डर गर्न थालेको उनीहरूले बताए । गलकोटस्थित पशुसेवा केन्द्रबाट उनीहरूले बेलाबेला तालिम र औषधिसमेत पाएका छन् ।"
कृषिमा एनआरएनको चासो,"सरकारसँगको समन्वयमा कृषि उपजको बजारमा हामीले काम गर्ने सोच बनाएका छौं, उनले भने, काठमाडौंंमा यसका लागि जग्गा खोजिदिन सरकारलाई आग्रह गरेका छौं, कृषि मन्त्रालयसँग छलफल भइसकेको छ । उनले करिब ५ अर्ब रुपैयाँ कृषि क्षेत्रमा लगानी गर्ने जनाएका छन् । अर्गानिक कृषि उत्पादन, कृषि उपज भण्डार, प्रांगारिक रबर खेती, जडीबुटी र आयुर्वेदिकलाई प्रवद्र्धन गर्नेमा गैरआवासीय नेपाली संघको चासो रहेको छ । संघ रबर खेती प्रवद्र्धन गर्न र किसानको उत्पादनलाई बिचौलियारहित उपभोक्तासम्म पुर्याउन आधुनिक कृषि बजार (मुना) गरी २ वटा मेघा प्रोजेक्टसहित काम गर्ने तयारीमा रहेको छ । संघको नेपालमा रासायनिक मल, बिचौलियाको न्यूनीकरण, उपयुक्त ग्रेडिङ, प्याकेजिङ र व्यवस्थापनसँगै उत्पादनमा विधि र प्रविधि अध्ययन र अनुसन्धान सँगै गर्ने सोच रहेको छ ।"
दैनिक कारोबार साढे १२ प्रतिशतले बढयो,"साप्ताहिक कारोबारमा अपर तामाकोसी, नेपाल बैंक र नेपाल दूरसञ्चार कम्पनी सबैभन्दा बढी कारोबार हुने कम्पनीको सूचीमा क्रमश: प्रथम, दोस्रो र तेस्रो स्थानमा रहे । यसैगरी माछापुच्छे बैंकको संस्थापक सेयर, नागरिक लगानी कोष र नबिल बैंकको संस्थापक सेयर क्रमश: चौथो, पाँचौं र छैटौं स्थानमा रहे । बाँकी चार कम्पनी (नेपाल इन्स्योरेन्स, नेपाल इन्भेस्टमेन्ट बैंक, एनएमबी बैंक र छिमेक लघुवित्त) क्रमश: सातौंदेखि दसौं स्थानमा रहेको नेप्सेले जनाएको छ । विगतका साताजस्तै यो साता पनि नियमित कारोबारका लागि बजार पाँच दिन नै खुला रहयो । उक्त अवधिमा सरकारी र अन्य संस्थागत ऋणपत्रहरूको कारोबार भएन । यो साता हाम्रो विकास बैंकको बोनस तथा सीटी एक्सप्रेस फाइनान्सको र सहारा विकास बैंकको हकप्रद सेयर सूचीकृत भएको नेप्सेले जनाएको छ ।"
पर्यटकीय पदमार्ग निर्माण,गलकोट नगपालिकाले गलकोटको पहिचानका रूपमा रहेको जिल्लाकै सबैभन्दा उच्च पहाड घुम्टे धुरी पुग्ने पर्यटकलाई लक्षित गरी पदमार्ग निर्माण गरिरहेको नगरपालिकाले जनाएको छ । गलकोट नगरपालिका र ताराखोला गाउँपालिकाको बीचमा रहेको घुम्टे लेकमा पर्यटन प्रवद्र्धन गर्न प्रत्येक वर्ष गुराँस उत्सव गर्ने गरिएको छ ।
अभावै अभावमा टप्पुवासी,"चारैतिर कोसीको भंगालो भएकाले जता गए पनि डुंगा चढ्नुपर्ने यहाँका बासिन्दाको बाध्यता हो । अन्यत्रका लागि यातायातको सुविधा नहुँदा पैदलै आवतजावत गर्नुपर्ने बाध्यता छ, स्थानीय शेरबहादुर मगरले भने, दु:ख गरी खेती गरेको तरकारी, फलफूल, केरा र मकैबाली पनि जंगली हात्तीले नष्ट गरिदिन्छन् । ०४५ सालको भूकम्पपछि उदयपुर र सुनसरीको सिमाना भएर बग्ने सप्तकोसीले धार परिवर्तन गर्दा टप्पु बनेको स्थानीय बूढापाका बताउँछन् । त्यसैबेला तपेश्वरी, प्रकाशपुर र महेन्द्र नगर टापुमा परिणत भएको हो । सुनसरी र उदयपुर बीचबाट बग्ने सप्तकोसी नदीको मध्यवर्ती क्षेत्र र सुनसरीमा ठूलो मानव बस्ती छ । सप्तकोसी नदीले बहाव छाडेर दायाँबायाँ दुवैतिर धार परिवर्तन गरेपछि त्यहाँका बासिन्दा चारैतिरबाट सप्तकोसीको घेराबन्दीमा परेका हुन् ।"
मर्कामा मदरसा,"सहयोगमा निर्भरमदरसा सञ्चालनका लागि शिक्षक नै आर्थिक सहयोग जकात संकलनमा खटिने गरेका छन् । चाडपर्वका अवसरमा यस समुदायका व्यापारी, व्यवसायी र सर्वसाधारणले मदरसाका लागि जकात दिन्छन् । त्यस्तो दानबाटै मदरसा भवन निर्माण गरिन्छ । समुदायको सहयोगबिना मदरसा सञ्चालन सम्भव छैन । सरकारी सहयोग न्यून भएकाले दान रकमले चलाएका छन् । रामजनमा मुस्लिम समुदायले चल सम्पत्तिको साढे २ प्रतिशत दान दिने चलन छ । यही अवसर छोपेर मदरसाका शिक्षक जकात उठाउने गर्छन् । उक्त रकमले धर्मगुरुको खर्च उठ्ने गरेको छ । धर्मगुरुकै कारण मुस्लिम समुदायले दान दिने गरेका हुन् ।"
मान्यता दिन माग,"अधिकांश मदरसाले मापदण्ड पूरा गरेका छैनन्, उनले भने, त्यहीँ भएर सञ्चालन र विकासका लागि रकम दिन सकेका छैनौं । मूलप्रवाहका लागि भवन, विद्यार्थी संख्या, शिक्षक, सामाजिक परीक्षण, फल्यास् १ र २ लगायत कागजपत्र पूरा गरेर स्थानीय तहको सिफारिसमा आउनुपर्ने उनले बताए । भाषाको समस्याले फल्यास् रिपोर्ट भर्न गाह्रो भइरहेको राष्ट्रिय मदरसा संघका महासचिव मसुद नेपाली खानले बताए ।"
६ महिनादेखि मेसिन थन्कियो,"ओलाङचुङगोलामा जन्मेर देशविदेशमा रहेका वालुङहरूले आफ्नै लगानीमा २४ किमि सडक खोलेका हुन् । सुरुमा १९ किमि भनिए पनि घुम्ती घुमाउँदा भएको विस्तारले २४ किमि पुगेको वडाध्यक्ष छेतेनको भनाइ छ । अहिले खनेको सडकमा चौंरी, याक हिँडाइँदै छ । बाह्रै महिना चल्ने निश्चित नभएकाले गाडी किन्ने हिम्मत नगरेको व्यवसायीहरू बताउँछन् । एकदुईजना हुँदा गाडी त किन्न सकिने हो सडकै भरपर्दो नभएर अन्योलमा पर्यौं, व्यवसायी दावा चुङदाले भने, २ वर्षअघि खनेको सडकको धेरै ठाउँमा अवरोध छ । सीमा बैठकमा सहभागी हुन प्रमुख जिल्ला अधिकारीको टिम पनि ओलाङचुङगोलाबाट पैदलै गएको थियो । ट्रयाक खुलेपछि हेलिकप्टरमा सानो गाडी लाने सोच बनाए पनि बिग्रँदा बनाउनुपर्ने जस्ता समस्याका कारण लैजान नसकिएको छेतेन बताउँछन् । बिरामी हुँदा उपचारका लागि लैजाने एम्बुलेन्ससम्म भए पनि किन्ने छलफल सडक पुग्नेबित्तिकै भएको थियो, दावाले भने ।"
निषेधाज्ञाले जनजीवन कष्टकर,"०७४ माघ ११ को मन्त्रिपरिषद् बैठकले जिल्लाको स्थायी सदरमुकाम पुथाउत्तरगंगा गाउँपालिका १२, गोल्खाडा कायम गर्ने निर्णय गरेपछि अस्थायी सदरमुकाम रहेको रुकुमकोटका बासिन्दा आन्दोलनमा उत्रिएका हुन् । रुकुमकोटका बासिन्दा स्थायी सदरमुकाम कायम गर्नुपर्ने मागसहित आन्दोलनमा छन् भने गोल्खाडाका सरकारको निर्णय कार्यान्वयनको माग राख्दै माघ २२ गते रुकुमकोटमा शान्तिपूर्ण र्याली तथा सभाको तयारी गरेपछि समस्या बढेको हो । यो विवाद सर्वोच्च अदालतमा अझै विचाराधीन छ । ०७४ माघ १७ गते सरकारको निर्णय खारेजीको माग गर्दै परेको रिटको १७ औं पेसी आइतबार (आज) लाई तोकिएको छ ।"
सुशील र दिवाना सर्वोत्कृष्ट बक्सर,"६९ केजीमा एपीएफका विकास लामाले स्वर्ण, आर्मीका विष्णुप्रसाद घलेले रजत तथा प्रदेश १ का राजेश गुरुङ र प्रदेश ३ का मनीष डंगोल कांस्य पदक जिते ।एपीएफका सुमन कार्कीले ७५ केजी तौलको फाइनलमा आर्मीका दीपक श्रेष्ठलाई वाकओभर दिए । प्रदेश २ का दिवस गुरुङ र प्रदेश ३ का दिवेश भूमिलालले कांस्य जिते ।"
डफिन्ससँग मनाङ स्तब्ध,जर्सी जुधेपछि टस हारेको डफिन्स आयोजक पोखराको जर्सीमा मैदान उत्रिएको थियो । जापानको रिस्सो युनिभर्सिटीलाई हराएर आएको एपीएफसँगको फाइनल खेल क्यामरुनका लागि सहज हुने धेरैको अनुमान छ । क्यामरुनले जिते उचाले पोखराको मैदानमा उपाधि उचाल्ने दोस्रो अफ्रिकन टिम हुनेछ । यसअघि तेस्रो संस्करणको आहारारा गोल्डकपमा अफ्रिकन युनाइटेडले नेपाल पुलिस क्लबलाई हराएर उपाधि जितेको थियो ।
महेश्वरलाई सम्मान,"काठमाडौं, नेपाल स्क्वास र्याकेट्स संघले १० औं विश्व शारीरिक सुगठन च्याम्पियनसिपका स्वर्ण विजेता महेश्वर महर्जनलाई शनिबार नगदसहित सम्मान गरेको छ । उनलाई स्क्वास संघका अध्यक्ष किशोर महर्जनले १ लाख १ हजार रुपैयाँ र प्रशंसापत्र प्रदान गरी सम्मान गरेका थिए । उनले च्याम्पियसिपको ७५ केजी तौल समूहमा स्वर्ण जितेका थिए ।"
जेनी र लिउ विजेता,"लेखनाथ,आईटीएफ यू१८ टेनिस च्याम्पियनसिपअन्तर्गत ग्रेड ५ स्तरको सर्किट १ मा पुरुष सिंगल्सतर्फ जापानका जेनी इनो विजेता भएका छन् । महिलातर्फ भने चीनकी ली यी लिउले बाजी मारेकी छन् । पोखरा रंगशाला टेनिस कोर्टमा शनिबार जेनीले हङकङका केल लोक इन ताङलाई ६३, ६० ले र महिला फाइनलमा चीनकी लिउले बुल्गेरियाकी भिक्टोरिया भेलेभालाई ६३, ६१ को सेटमा हराए ।"
विल्सन र भ्याली भिड्ने,"काठमाडौं,विल्सन एकेडेमी र भ्याली पब्लिक आठौं इनोभेटिभ कप अन्तरविद्यालय बास्केटबलको सिनियर ब्वाइजतर्फ फाइनल पुगेका छन् । सेमिफाइनलमा पेम्बा शेर्पाले २० स्कोरमा विल्सनले नेरिक एकेडेमीलाई ५८४७ ले र राहुल बिकको २५ स्कोरमा भ्यालीले ज्ञान निकेतनलाई ६६४२ ले हरायो । जुनियर ब्वाइजमा ज्ञान निकेतनले नेरिक तथा गल्र्समा आयोजक इनोभेटिभले विल्सनविरुद्ध प्रतिस्पर्धा गर्नेछन् ।"
आयोजक भिजन फाइनलमा,"काठमाडौं,आयोजक न्यु भिजन एकेडेमी प्रथम भिजन कप उपत्यकाव्यापी अन्तरस्कुल बास्केटबलको सिनियर गल्र्सतर्फ फाइनल पुगेको छ । न्यु भिजनले ग्रामरलाई २४१९ ले पराजित गर्दा मनीषा गुरुङले १२ स्कोर जोडिन् । सिनियर ब्वाइजमा नेरिक फाइनल पुग्यो । नेरिकले इरिस एकेडेमीलाई ६०२४ ले हरायो । जुनियर ब्वाइजको उपाधिलाई रेडिअन्ट र नेरिक भिड्ने छन् ।"
निकेनको एक्लो अग्रता,"काठमाडौं,तेस्रो हरिशरण महर्जन स्मृति खुला फिडे रेटिङ बुद्धिचालमा गोल्डेनगेटका निकेन कुसाथाले एकल अग्रता लिएका छन् । कीर्तिपुरको पुष्पसदन माविमा शनिबार छैटौं चरण सकिँदा निकेनले सबै खेल जितेर ६ अंक बनाए । उनले खोटाङका सन्जय राई, मकवानपुरका मुक्तिनाथ सन्जेल र गोल्डेनगेटकै अदनान आदिललाई हराएका थिए । थापाथली चेस पार्कका सुशील चौधरी साढे ५ अंसाथ दोस्रो स्थानमा छन् । सुनसरीका मणिराज डाँगी, मध्यपुरका प्रशान भासिमा, ललितपुरका इलियास अली, गोल्डेनगेटका युवराज पौडेलले समान ५ अंक पाएका छन् ।"
बीएनएविरुद्ध टीआईए,"काठमाडौं, बीएनए र टीआईए दोस्रो भद्रकाली कप अन्तरस्कुल बास्केटबलमा शनिबार फाइनल पुगेका छन् ।ब्वाइजतर्फ सेमिफाइनलमा बीएनएले लालीगुराँसलाई २५२१ ले हरायो । बीएनएका सिसम कार्कीले १५ स्कोर जोडे । फाइनलमा बीएनए र भ्याली पब्लिक भिड्ने छन् । गल्र्सको सेमिफाइनलमा कञ्चन मगरको ७ स्कोरमा टीआईएले भ्याली पब्लिक बी लाई १६८ ले हरायो । फाइनलमा टीआईएले भ्याली ए विरुद्ध खेल्नेछ ।"
पहिलो पुस्ताका प्रशिक्षक र खेलाडी सम्मानित,सुदूरपश्चिम प्रदेशका आन्तरिक मामिलामन्त्री प्रकाश शाहले डीपीएल सुदूरपश्चिमको गौरव र राष्ट्रको कोसेढुंगा भएको जनाए । आर्थिक मामिलामन्त्री झपटबहादुर बोहराले डीपीएल र ड्रिम फाप्लालाई सहयोग गर्न प्रदेश सरकारले कुनै कसुर बाँकी नराख्ने प्रतिवद्धता जनाए । डीसीएका अध्यक्ष सुवास शाहीले सबैको साथमा प्रतियोगिताले ठूलो रूप लिइरहेको बताए ।
क्रसकन्ट्रीमा राजन च्याम्पियन,"१ घण्टा १५ मिनेट ५२ मिनेटमा दौड पूरा गरेका भीरकोटका गणेश गुरुङ दोस्रो भए । उनले १५ हजार थापे । तेस्रो भएका बिरुवाका रुद्रबहादुर भुजेलले १ घण्टा १७ मिनेट २३ सेकेन्ड लगाए । उनले १० प्राप्त गरे । मञ्चले पुतलीबजार, बिरुवा र तनहुँको शुक्लागण्डकी नगरपालिकाको पछाडि परेको बस्तीलाई खेलकुदको माध्यमबाट पर्यटन प्रवद्र्धन गर्ने उद्देश्यले प्रतियोगिता आयोजना गरेको हो । दौडमा तीनवटै विभागीयसहित देशका परिचित तथा स्थानीय धावकको सहभागिता थियो । दौड कोल्माबाट सुरु भई काउले, डाँडाथर, राईपुर, नाम्चे, काल्खु, खुदी हुँदै पुन: कोल्मा आएर सकिएको हो । विजेतालाई प्रतिनिधि सभा सदस्य नारायणप्रसाद मरासिनीले पुरस्कृत गरे ।"
तीर्थ र कान्छीले जिते दमक रन,"१५ किलोमिटर भेट्रान दौड पनि भएको थियो । पुरुषतर्फ धर्म महर्जन विजेता हुँदा निर्मल राई दोस्रा र महेन्द्र वज्राचार्य तेस्रा भए । महिलातर्फ रीता राईले मात्र दूरी पार गरेर विजेता भइन् । उनीहरूले पनि क्रमश: ७ हजार, ५ हजार र ३ हजार रुपैयाँ नगद पुरस्कार पाए । विजेतालाई कीर्तिमानी पूर्व धावक वैकुण्ठ मानन्धर, पूर्व धावक बुद्धवीर लामा र प्रदेश सांसद अर्जुन राईले पुरस्कार वितरण गरे । तेस्रो संस्करणको दमक रनमा ८ सयभन्दा बढीको सहभागिता रहेको आयोजक अध्यक्ष दिवस राईले जानकारी दिए ।"
नयाँ खेलाडी,"नेपाल र जापानमा फुटबलका लागि वातावरण भने फरक रहेको वसन्त बताउँछन् । जापानमा सानो उमेरबाटै खेल्न सिकाइन्छ । अन्डर ६, अन्डर ८, अन्डर १०, अन्डर १२ को प्रतिस्पर्धा हुन्छ । नेपालमा पनि पछिल्लो समय सानैदेखि फुटबल सिकाउन थालिएको छ, उनी भन्छन्, तर ट्ेरनिङ मात्र भएर हुँदैन, प्रतियोगिता नै हुनुपर्छ । अन्डर १०, अन्डर १२ का प्रतियोगिता यहाँ पनि नियमित गर्न सके नयाँ खेलाडी उत्पादनमा सहज हुनेछ ।"
किड्स ओलिम्पियाड,कार्यक्रममा शिक्षक र अभिभावकबीच पनि प्रतिस्पर्धात्मक खेल भएका थिए । अभिभावकहरूको खेल हेर्न पाउँदा बालबालिका धेरै नै खुसी भए । वयस्क र बालबालिकालाई एकै ठाउँमा राखेर खेलाउँदा सामाजिक घुलमिल बढेको सहजकर्ता तथा शिक्षक विकास पाण्डेले बताए ।
कम्माखम्मा,"किरात भाषा कक्षा सञ्चालनको यो पहल राजेन्द्र इधिङ्गोले गरेका हुन् । आफूले जाने, सिकेका कुरा नानीहरूलाई बाँड्दै छु, उनी भन्छन्, हाम्रो भाषा र लिपिलाई अबको पुस्ताले बचाउन सक्यो भने सक्यो, नत्र लोप हुन्छ ।"
आआफ्नो खुबी,"फ्यान प्रयोग गरेर कसरी भ्याकुम बनाउन सकियो भन्नेबारे भण्डारी र पौडेलले ५ दिनसम्म अन्य विद्यार्थीलाई पनि सिकाए । पशुपति संस्कृत माविका सचिन साहले पानीजहाज बनाए । उनले युटुबमा हेरेर बनाएको पानीजहाज महोत्सवमा राखिएको थियो । साहले पानीजहाज बनाउने विधि आफूजस्तै साथीहरूलाई पनि सिकाए । महोत्सवमा एक वर्षअघि दमकबाटै युटुबमा गीत गाएर चर्चित बनेका बाल कलाकार अशोक दर्जी, बाल कलाकार सेड्रिना शर्मालगायतले आआफ्नो प्रस्तुति राखे । महोत्सवमा विभिन्न प्रतियोगितामा प्रथम, द्वितीय र तृतीय हुनेलाई नगद पुरस्कार वितरण गरेको दमककी उपप्रमुख गीता अधिकारीले बताइन् ।"
विद्याकी दाता,तिम्रै शरण पर्छाैं हामीओढाइदेऊ ज्ञानको छाताविद्यामृत पिलाइदेऊहे सरस्वती माता १
सक्छौ तिमी,अग्लो बन हिमालझंैसङ्लो निश्चल पानीसधैं हिँड सुमार्गमाअनि बन्छौ नामी ।
सरस्वती माता,"सरस्वती माता, पढ्छु र खेल्छुदु:ख र सुख जे परोस् चल्छुसबैलाई देऊ आशिष् तिमीअगाडि बढ्छौं साथीभाइ मिली"
परीक्षा,"सराहना खड्का, कक्षा : ९पाठशाला नेपाल फाउन्डेसन, काठमाडौं"
स्रष्टा र बाल प्रतिभाहरुलाई पुरस्कार,"पुरस्कृत लेखक र बालप्रतिभालाई जनही ५ हजार नगद, मेडल र प्रमाणपत्र प्रदान गरिएको थियो । बालप्रतिभाहरू अनुष्का र उर्भीलाई जनही १० हजार नगद, मेडल र प्रमाणपत्र प्रदान गरिएको थियो । बालसाहित्य लेखक कार्तिकेयको लेखकस्वबाट स्थापित यी पुरस्कार २० वर्षदेखि प्रदान गरिँदै आएका छन् । समारोहमा रिड नेपालका अध्यक्ष भोलाकुमार श्रेष्ठ, डा सुवास घिमिरे, प्राध्यापक दिनेश चापागाईं, दयाराम थापालगायतले बालबालिका र पठन संस्कृतिबारे धारणा व्यक्त गरे ।"
गाउँको म्युजियम,"हजुरबाका कुरा सुनेर दीक्षा अकमक्क परिन् । हजुरबाका कुरा उनलाई कथाजस्ता लागे । आगो पार्ने चकमक, पत्थरवाला लाइटर, हुक्का, कक्कड, तरबार, डाँडीकाठ, कलश आदि भएभरका पुराना चिज राख्नुभएको थियो ।सबै सामान हेरिसकेपछि उनले सोधिन्, हजुरबा, तपाईंले यस्ता चिज किन जतन गरेर राख्नुभएको ? यिनको के काम आउँछ ? हजुरबाले भन्नुभयो, नानी, यस्ता चिज हराउँदै गएका छन् । तिमीजस्तै केटाकेटीले किताबमा पढे भने यी चिज हेर्न कहाँ पाउँछन् ? हो, त्यसकै लागि मैले जोगाएर राखेको हुँ । दीक्षाले खुसी भएर भनिन्, हाम्रो हजुरबाले घरलाई म्युजियम पो बनाउनुभएको रहेछ । हाम्रो हजुरबा बिजनेसम्यान । अनि हाम्रो हजुरबा म्युजियमम्यान १ दीक्षाले ती सबैको फोटो खिचिन् । उनले भनिन्, हजुरबा, म यी सबै कुरा साथीहरूलाई देखाउँछु । बाबाआमालाई भनेर फेसबुकमा हाल्न लगाउँछु । अनि तपाईंका सामान कति मानिसले हेर्छन् १ हजुरबाले भन्नुभयो, खै, हेरौँ त नानीले खिचेको फोटो । नातिनीले मेरो कामको प्रचार गर्ने भई । दीक्षाले फोटो देखाइन् । फोटो हेरेर हजुरबा दंग पर्नुभयो ।"
